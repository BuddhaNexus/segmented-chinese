{
    "X28n0593_006:0729c01": "法華天台文句輔正記卷第六(輔妙樂記)",
    "X28n0593_006:0729c02": "吳興永定寺　釋沙門　道暹　述",
    "X28n0593_006:0729c03": "釋信解品",
    "X28n0593_006:0729c04": "將釋此品先對古人以辯同異今家釋信解品通",
    "X28n0593_006:0729c05": "權通實通偏通圓通凡通聖通近則領五時通遠",
    "X28n0593_006:0729c06": "則探領法身之地先識諸意入文自融。",
    "X28n0593_006:0729c07": "初四句者此正破題下注四句是慈恩所立。",
    "X28n0593_006:0729c08": "鈍根正見者即盤特也。",
    "X28n0593_006:0729c09": "利根邪見者如長爪邪見若鹿苑等為外道邪見者",
    "X28n0593_006:0729c10": "此則不可若引涅槃中迦葉自敘我等自此之前",
    "X28n0593_006:0729c11": "皆名邪見稍欲相似除此之外皆不可也三四准",
    "X28n0593_006:0729c12": "知。",
    "X28n0593_006:0729c13": "若法執者此且縱他釋也何者聲聞昔已斷見修訖",
    "X28n0593_006:0729c14": "若開權己應斷法執若斷法執應入七地由他釋",
    "X28n0593_006:0729c15": "云疑除名信迷破名解除破既深故當今責言法",
    "X28n0593_006:0729c16": "執者一者俱生二分別俱生者無始時來虗妄薰",
    "X28n0593_006:0729c17": "習內因力故恒與身俱不待邪教及邪分別任運",
    "X28n0593_006:0729c18": "而轉名曰俱生又有二一常相續在第七識緣第",
    "X28n0593_006:0729c19": "八識起自心相執為實法二有間斷在第六識緣",
    "X28n0593_006:0729c20": "所變五取蘊相或總或別起自心相執為實法此",
    "X28n0593_006:0729c21": "二法執細故難斷後十地中斷數數修習勝法空",
    "X28n0593_006:0729c22": "觀方能除滅分別有二一緣邪教所說蘊處界相",
    "X28n0593_006:0729c23": "起自心相分別計度執為實法二緣邪教所說自",
    "X28n0593_006:0729c24": "性中等相起自心相分別計度執為實法此二麤",
    "X28n0593_006:0730a01": "故易斷入初地時觀一切法法空真如即能除滅",
    "X28n0593_006:0730a02": "他意云聲聞人至今法華無此見故即能信解故",
    "X28n0593_006:0730a03": "今破之若無法執應入七地如何始入初信心耶",
    "X28n0593_006:0730a04": "他又云若初心菩薩經已更一阿僧祇行菩薩行",
    "X28n0593_006:0730a05": "二乘不爾發心已後但用邊際定力持入變易不",
    "X28n0593_006:0730a06": "同菩薩慈恩又有四句凡夫信而未解十地證而",
    "X28n0593_006:0730a07": "已信地前趣入由信而解一闡提皆不信不解破",
    "X28n0593_006:0730a08": "曰若第三句為今品名二乘迴心始在初信尚未",
    "X28n0593_006:0730a09": "入住況復乃至初地九地耶當知即屬信而無解",
    "X28n0593_006:0730a10": "何能釋成今品目耶又吉藏法師云信解之名有",
    "X28n0593_006:0730a11": "離有合離者有三義一疑除稱信執破名解疑是",
    "X28n0593_006:0730a12": "猶預之名信是決定之旨聲聞猶預權實踟蹰一",
    "X28n0593_006:0730a13": "三此疑既息故稱為信新信三是權信一為實執",
    "X28n0593_006:0730a14": "破名解者解是解悟為義既執三為實有則封一",
    "X28n0593_006:0730a15": "為實無此執既除故稱為解解三是無悟一為有",
    "X28n0593_006:0730a16": "餘二義廣。",
    "X28n0593_006:0730a17": "一所從異者故圓鏡云一生信處異身子從疑生信",
    "X28n0593_006:0730a18": "故云欲以問世尊為失為不失此疑決所以生信",
    "X28n0593_006:0730a19": "中下根人從執生信四十餘年執小究竟破故所",
    "X28n0593_006:0730a20": "以生信以身子利根故生疑以餘人鈍根故有執。",
    "X28n0593_006:0730a21": "安隔二蘇者破意者二乘已經二蘇如何身子猶疑",
    "X28n0593_006:0730a22": "迦葉尚執耶此將見思疑執以破。",
    "X28n0593_006:0730a23": "二廣略異者身子述解則略中根陳悟則廣謂身子",
    "X28n0593_006:0730a24": "但領法說此中領解五時及探等。",
    "X28n0593_006:0730b01": "三近遠異者身子近序現世迦葉遠陳往昔近則鹿",
    "X28n0593_006:0730b02": "苑三教遠則昔化已來。",
    "X28n0593_006:0730b03": "四通別異者身子別序自身迦葉通陳四眾。",
    "X28n0593_006:0730b04": "第五不論者上但序三乘今具述五乘。",
    "X28n0593_006:0730b05": "六歡喜異者身子昔憂今喜迦葉等昔不懷憂但今",
    "X28n0593_006:0730b06": "非意忽得大寶故喜。",
    "X28n0593_006:0730b07": "七一四不同者七約人異上根領解唯一中根述悟",
    "X28n0593_006:0730b08": "則四。",
    "X28n0593_006:0730b09": "有引婆娑者問毗婆娑云一切聲聞為三品上根身",
    "X28n0593_006:0730b10": "子中根目連餘諸聲聞並是下根今此中根何為",
    "X28n0593_006:0730b11": "有四答悟小有三種不得此齊解大何妨四人齊",
    "X28n0593_006:0730b12": "駕。",
    "X28n0593_006:0730b13": "疏云又人天善為一往者彼以初說提謂經為人天",
    "X28n0593_006:0730b14": "教又轉教為一往者彼判般若方等前教以般若",
    "X28n0593_006:0730b15": "為一往十地常教化者彼謂信解之時已入初地",
    "X28n0593_006:0730b16": "故已在十地中所蒙訓化悉為隨遂金剛心者瓔",
    "X28n0593_006:0730b17": "珞經云等覺位中有一人名金剛慧幢行過十地",
    "X28n0593_006:0730b18": "住大寂定一切佛法皆現在前入佛行所坐佛道",
    "X28n0593_006:0730b19": "場。",
    "X28n0593_006:0730b20": "結僧那者此云弘誓指發心時也。",
    "X28n0593_006:0730b21": "綺綬者朝服帶也[王*坴]圓頭玉也璋方玉也。",
    "X28n0593_006:0730b22": "先標初後者夫一往非本壞是初也畢竟是宗極後",
    "X28n0593_006:0730b23": "也。",
    "X28n0593_006:0730b24": "第二第三者人天及二乘也。",
    "X28n0593_006:0730c01": "為何所名者若以轉教為一往轉教前有四含為名",
    "X28n0593_006:0730c02": "何等。",
    "X28n0593_006:0730c03": "及悟有淺深者如前菩薩位行深絕諸新小菩薩不",
    "X28n0593_006:0730c04": "敢領解證今文中二乘但齊已自領耳。",
    "X28n0593_006:0730c05": "疏云如來說法既久者意云昔於鹿苑已證於空在",
    "X28n0593_006:0730c06": "於方等般若聞佛說法令修菩薩行願心無怖取",
    "X28n0593_006:0730c07": "但念本空故云疲懈等。",
    "X28n0593_006:0730c08": "此乃通中之別者四悉理合通對信解文中別對為",
    "X28n0593_006:0730c09": "人者但是通中之別耳。",
    "X28n0593_006:0730c10": "若昔密入者二乘昔若密已入於初住令聞譬喻灼",
    "X28n0593_006:0730c11": "然顯入二住已上。",
    "X28n0593_006:0730c12": "冥成別人者應云至方等時冥成通人言冥成者情",
    "X28n0593_006:0730c13": "中亦未自知唯佛能知。",
    "X28n0593_006:0730c14": "經云即從座起者謂四大弟子已聞法譬二說開示",
    "X28n0593_006:0730c15": "悟入契於究竟空理空理是座於此空理無所染",
    "X28n0593_006:0730c16": "著故言起也以常安於空理理本無起愍眾生故",
    "X28n0593_006:0730c17": "承機利益故云起也又中道本寂非起非不起而",
    "X28n0593_006:0730c18": "能起能不起無起之起起即實相亦起眾生實相",
    "X28n0593_006:0730c19": "故云起也此約三諦釋從座起也。",
    "X28n0593_006:0730c20": "整衣服者正助之行常冥中境無二邊偏故云整也。",
    "X28n0593_006:0730c21": "偏袒等者有俗袒道袒權袒實袒俗袒者外國以袒",
    "X28n0593_006:0730c22": "為敬此方以袒為慢然古有儒假先生肉袒謝於",
    "X28n0593_006:0730c23": "張儀露兩脾也道袒者弟子事師供伇便易也故",
    "X28n0593_006:0730c24": "袒右覆左權袒者權化易行故袒權覆實此釋他",
    "X28n0593_006:0731a01": "經今經應言袒實覆權覆權昔二權顯今絕待一",
    "X28n0593_006:0731a02": "實常理正當機利物便易得亘故言偏袒右肩右",
    "X28n0593_006:0731a03": "膝著地者日既右轉隨順世間以右著地即世界",
    "X28n0593_006:0731a04": "悉日是陽精表智慧導眾行即為人悉文殊問經",
    "X28n0593_006:0731a05": "云右是正道左是邪道用正去邪此對治悉膝表",
    "X28n0593_006:0731a06": "於行地表於理以行契理故膝著地即第一義悉",
    "X28n0593_006:0731a07": "此意通解他經今經膝即常行地即常理以常行",
    "X28n0593_006:0731a08": "到常理第一義悉也。",
    "X28n0593_006:0731a09": "一心合掌者此方以抑手為恭外國以合掌為敬手",
    "X28n0593_006:0731a10": "本二邊今合為一表專至一心一心相當以表敬",
    "X28n0593_006:0731a11": "也合法者昔權實不合而今方合權實不二事理",
    "X28n0593_006:0731a12": "契合云一心合掌也。",
    "X28n0593_006:0731a13": "曲躬恭敬者謂戾曲之身今領同佛法身故云恭敬。",
    "X28n0593_006:0731a14": "瞻仰尊顏者以下注上謂之仰表萬善圓因歸萬德",
    "X28n0593_006:0731a15": "圓果也。",
    "X28n0593_006:0731a16": "昔迷義旨者昔迷小乘涅槃之旨謂為究竟真諦。",
    "X28n0593_006:0731a17": "十六行對三空者俱舍頌云。",
    "X28n0593_006:0731a18": "　空謂空非我　　無相謂滅四　　無願謂餘十",
    "X28n0593_006:0731a19": "　諦行相相應　　此通淨無漏　　無漏三脫門",
    "X28n0593_006:0731a20": "釋曰空謂空非我者空三摩地謂空非我相應等持",
    "X28n0593_006:0731a21": "空即空我所非我空其我故二行相俱得名空。",
    "X28n0593_006:0731a22": "無相謂滅四者無相三摩地謂緣滅諦四種行相相",
    "X28n0593_006:0731a23": "應等持涅槃離十相故名無相定緣無相得名無",
    "X28n0593_006:0731a24": "相。",
    "X28n0593_006:0731b01": "無願謂餘十諦行相相應者無願三摩地謂緣餘諦",
    "X28n0593_006:0731b02": "十種行相相應等持言餘十諦者謂餘苦諦非常",
    "X28n0593_006:0731b03": "苦相集諦下四集因生緣道諦下四道如行出此",
    "X28n0593_006:0731b04": "名餘諦十種行相非常與苦及集諦因此二諦相",
    "X28n0593_006:0731b05": "可厭患故道諦如船筏必應捨故故緣彼諦得願",
    "X28n0593_006:0731b06": "名不願樂故名為無願謂此超過現前所對苦集",
    "X28n0593_006:0731b07": "道諦可厭捨故於苦諦下空非我行相非所厭捨",
    "X28n0593_006:0731b08": "以與涅槃相相似故。",
    "X28n0593_006:0731b09": "此通淨無漏者此等持名通二種謂淨及無漏世間",
    "X28n0593_006:0731b10": "出世間別故。",
    "X28n0593_006:0731b11": "無漏三脫門者唯無漏名三解脫門能與解脫涅槃",
    "X28n0593_006:0731b12": "為入門故依瑜伽論空解惡門八智所接謂法智",
    "X28n0593_006:0731b13": "苦集滅道及出世間盡無生智也無願解脫門六",
    "X28n0593_006:0731b14": "智所接謂法類苦集盡無生智也無相解脫門五",
    "X28n0593_006:0731b15": "智所盡接法類滅盡無生智也。",
    "X28n0593_006:0731b16": "疏云諮發者諮謂諮啟發謂披解也。",
    "X28n0593_006:0731b17": "彌陀釋迦二佛既殊者問既云十方諸如來同共一",
    "X28n0593_006:0731b18": "法身一身一智慧力無畏亦然今何故云二佛異",
    "X28n0593_006:0731b19": "耶答據彼彼三身體徧實不可分別體等悉圓據",
    "X28n0593_006:0731b20": "從初發心自以慈悲薰於己身法性三身圓滿此",
    "X28n0593_006:0731b21": "則不同何者如一室中燃十盞燈若光遍邊其體",
    "X28n0593_006:0731b22": "不別若各照邊體復不一若其一者一燈滅時餘",
    "X28n0593_006:0731b23": "燈應滅餘既不滅驗知不同亦如十人同起貪心",
    "X28n0593_006:0731b24": "貪於一物據貪心體俱無形相其實是同若一人",
    "X28n0593_006:0731c01": "貪息餘人不息則成不同是則同而不同不同而",
    "X28n0593_006:0731c02": "同佛身亦爾常同常異由自薰故致令取土接生",
    "X28n0593_006:0731c03": "各各不同是故不可用平等意趣他佛即是我佛",
    "X28n0593_006:0731c04": "故云殊也。",
    "X28n0593_006:0731c05": "消經事闕者古人若將彌陀合今長者則成機感不",
    "X28n0593_006:0731c06": "成以經文無彌陀之言。",
    "X28n0593_006:0731c07": "不動而往者古人迷於舍那不動寂場而遊化鹿苑",
    "X28n0593_006:0731c08": "矣。",
    "X28n0593_006:0731c09": "自矜者自矜曰賢只是彼此未曾自云我能助彼彼",
    "X28n0593_006:0731c10": "能助我稱機適會。",
    "X28n0593_006:0731c11": "疏云非結緣己界者應言非住本結大緣己界也。",
    "X28n0593_006:0731c12": "尚非己界者以方便土中有破無明入實報土義故",
    "X28n0593_006:0731c13": "云尚非。",
    "X28n0593_006:0731c14": "思種種門者謂思五乘七方便門不同也。",
    "X28n0593_006:0731c15": "疏云尚有殘福者初發大心時具有福慧猶退大後",
    "X28n0593_006:0731c16": "受人天報貶之言殘。",
    "X28n0593_006:0731c17": "故未復初者只是由保世樂未復初大。",
    "X28n0593_006:0731c18": "善惡兩途者昔大善為善退大已後邪求為惡是則",
    "X28n0593_006:0731c19": "大善冥薰邪惡顯被邪求雖惡由擊大悲故云薰",
    "X28n0593_006:0731c20": "被。",
    "X28n0593_006:0731c21": "終於十界至機者今且置通從別別取佛界圓機以",
    "X28n0593_006:0731c22": "消此品。",
    "X28n0593_006:0731c23": "諦觀四方者涅槃疏云於觀方人體凡有五人一頂",
    "X28n0593_006:0731c24": "法二忍法三世第一法四苦法忍至十五心人五",
    "X28n0593_006:0732a01": "初果至第十六心以此五人皆觀四諦並名觀方",
    "X28n0593_006:0732a02": "然前燸法亦觀四方且從得住立觀方義頂法已",
    "X28n0593_006:0732a03": "上方受其名又師子吼品明恒河生死河中七人",
    "X28n0593_006:0732a04": "以生死河亘於變易唯佛得度餘悉河中所以外",
    "X28n0593_006:0732a05": "凡窮惡闡提次將立而故為二人內凡有四方便",
    "X28n0593_006:0732a06": "同為一者雖復優劣俱未發真聖人為四聲聞不",
    "X28n0593_006:0732a07": "侵習支佛侵習菩薩侵習後化眾生[仁-二+升]習氣本文",
    "X28n0593_006:0732a08": "無盡即是四果為一故觀四方以譬四果為四人",
    "X28n0593_006:0732a09": "合支佛菩薩佛為第七人此涅槃河專在分段通",
    "X28n0593_006:0732a10": "於四人即小乘七人也。",
    "X28n0593_006:0732a11": "有信故出者以發心故名出。",
    "X28n0593_006:0732a12": "不修故沒者退本善心流轉故名沒也入已沒者入",
    "X28n0593_006:0732a13": "即入生死也。",
    "X28n0593_006:0732a14": "淺處即住者煩惱漸盡名為淺處。",
    "X28n0593_006:0732a15": "大悲對子更近者且對同居有緣之類故云更近故",
    "X28n0593_006:0732a16": "云至國城等約子所至止國城等約父所住。",
    "X28n0593_006:0732a17": "經先來者先字去聲呼則以今古相望其義則遠若",
    "X28n0593_006:0732a18": "平聲呼則以前後相望其義則近。",
    "X28n0593_006:0732a19": "疏云求機不會者纔子背父父即思子雖思未會故",
    "X28n0593_006:0732a20": "云不得。",
    "X28n0593_006:0732a21": "經中止者中字若平聲呼者即是居二土之間為中",
    "X28n0593_006:0732a22": "若去聲呼者即是住於方便土此所中當思子機",
    "X28n0593_006:0732a23": "今從去聲呼也。",
    "X28n0593_006:0732a24": "同居人類未熟者此明往日大通佛所結緣之人且",
    "X28n0593_006:0732b01": "在同居成熟之人大小二善並皆未熟。",
    "X28n0593_006:0732b02": "思此同居得子便者一二土隣近故二上化下便故",
    "X28n0593_006:0732b03": "三埀應取機便故居方便土而為中止。",
    "X28n0593_006:0732b04": "豈不然耶者以諸子退大之後其父亦曾垂形六道",
    "X28n0593_006:0732b05": "調熟其子故云也。",
    "X28n0593_006:0732b06": "須從勝說者亦從取二乘機說且置於六道機緣又",
    "X28n0593_006:0732b07": "垂於八相亦名勝也。",
    "X28n0593_006:0732b08": "疏云住此涅槃者住此有餘涅槃土有起應又從劣",
    "X28n0593_006:0732b09": "起勝亦名無餘涅槃。",
    "X28n0593_006:0732b10": "問向答問者問意者由前答文將此中城對斷惡涅",
    "X28n0593_006:0732b11": "槃將下文舍對慈悲竟至今何以將城對有餘涅",
    "X28n0593_006:0732b12": "槃又云處此為家而起於應何以與前不同耶答",
    "X28n0593_006:0732b13": "如記。",
    "X28n0593_006:0732b14": "二舍者只是家對實境舍對子機名為二舍。",
    "X28n0593_006:0732b15": "自他中間者實報為自同居為他也。",
    "X28n0593_006:0732b16": "國為居民者為生取土故云居民長者住此故云安",
    "X28n0593_006:0732b17": "主。",
    "X28n0593_006:0732b18": "家本養性者一者以慈悲養於自性二者慈悲冥薰",
    "X28n0593_006:0732b19": "眾生養眾生之性令堪與大所以處此而起兩應。",
    "X28n0593_006:0732b20": "勝兼兩處者方便娑婆二處大機所感其身無二故",
    "X28n0593_006:0732b21": "云兩處。",
    "X28n0593_006:0732b22": "劣唯鹿苑者五人生方便土小執雖未全除至彼並",
    "X28n0593_006:0732b23": "發大心所以不假現於劣應。",
    "X28n0593_006:0732b24": "始末雙明者一結大為始小機為末又華嚴為始鹿",
    "X28n0593_006:0732c01": "苑為末又鹿苑為始法華為末若消疏文初義為",
    "X28n0593_006:0732c02": "正。",
    "X28n0593_006:0732c03": "多迷其教者破法相宗也又他人判八六四二得須",
    "X28n0593_006:0732c04": "陀洹已更經八萬方得羅漢始發大心餘三亦爾",
    "X28n0593_006:0732c05": "他人又破今家云此人出界住在何處經爾許劫",
    "X28n0593_006:0732c06": "太是可笑故今破之全迷經旨。",
    "X28n0593_006:0732c07": "若以四人者只是藏通兩教二乘為四人耳此則貶",
    "X28n0593_006:0732c08": "於他人所立以他人不許取三果人斷惑盡生界",
    "X28n0593_006:0732c09": "外名為菩薩但取兩教二乘及通菩薩為五人耳",
    "X28n0593_006:0732c10": "今意云通菩薩在於界內已覩勝應不假於彼方",
    "X28n0593_006:0732c11": "得菩薩之名若五人生彼對於勝應名菩薩於義",
    "X28n0593_006:0732c12": "則便若云通菩薩者其義不便何者界內已名菩",
    "X28n0593_006:0732c13": "薩至彼理應增進發於別圓菩薩之心豈應更守",
    "X28n0593_006:0732c14": "當教菩薩之道故云豈應守舊。",
    "X28n0593_006:0732c15": "具足六度者謂一度皆具五度也。",
    "X28n0593_006:0732c16": "即餘助行者謂三教道品助無作道品正行也。",
    "X28n0593_006:0732c17": "如布衣所使者喻同體權施悉皆一也。",
    "X28n0593_006:0732c18": "事理不二者自行為理化他為事。",
    "X28n0593_006:0732c19": "疏云就位為語下約位釋也前文是約因緣釋也。",
    "X28n0593_006:0732c20": "望實望正者只此三教全成體內權望同體實助行",
    "X28n0593_006:0732c21": "望於正行權及助行俱名賤伇。",
    "X28n0593_006:0732c22": "疏云即空折空者通教菩薩化遍用體折二觀故。",
    "X28n0593_006:0732c23": "疏云二而不二是入者初從自行因果至入中等也。",
    "X28n0593_006:0732c24": "約二諦說者真俗合為俗中為真也。",
    "X28n0593_006:0733a01": "還用向之三二等者化他但須真俗自行則在真中",
    "X28n0593_006:0733a02": "故云也。",
    "X28n0593_006:0733a03": "對權義立者謂將此二而不二等通於三教以釋亦",
    "X28n0593_006:0733a04": "應義通於理無失義已兼接故不分對。",
    "X28n0593_006:0733a05": "猶資佛本者一化功歸佛名資佛本二化功歸於菩",
    "X28n0593_006:0733a06": "薩增進後位法身名為資本後釋為正。",
    "X28n0593_006:0733a07": "冥資於正者本結太緣名之為正。",
    "X28n0593_006:0733a08": "疏云苦境為機者只此苦境在如來大悲之內即是",
    "X28n0593_006:0733a09": "苦機冥扣大悲名為到耳。",
    "X28n0593_006:0733a10": "並現所居者大小涅槃也。",
    "X28n0593_006:0733a11": "化物名殊者大小涅槃名殊耳。",
    "X28n0593_006:0733a12": "二義雙成者窮子初得小涅槃後得大涅槃故云收",
    "X28n0593_006:0733a13": "亦先後。",
    "X28n0593_006:0733a14": "以此為臣佐等者意云如來何故不向臣佐說於僮",
    "X28n0593_006:0733a15": "僕是己子者良由臣佐亦具覆實從權護於僮僕",
    "X28n0593_006:0733a16": "故不說耳。",
    "X28n0593_006:0733a17": "對此蔽彼者只是此土未堪說諸聲聞本是大乘佛",
    "X28n0593_006:0733a18": "子彼土亦未說耳又此未說聲聞是佛子彼不說",
    "X28n0593_006:0733a19": "向菩薩小之。",
    "X28n0593_006:0733a20": "中途調熟者失中途圓乘調熟也。",
    "X28n0593_006:0733a21": "並對彼此者悔恨二字父子皆具二義。",
    "X28n0593_006:0733a22": "權實皆然者只是權實俱得記皆為引機。",
    "X28n0593_006:0733a23": "以現說當者我若得子則現財物當有所付即當也。",
    "X28n0593_006:0733a24": "舉生領熟者謂舉昔日之生領委業付財之熟故云",
    "X28n0593_006:0733b01": "我若得子委付財物等。",
    "X28n0593_006:0733b02": "始末者權始實末。",
    "X28n0593_006:0733b03": "劣應化道始終者始自道樹劣應之始終于勝應付",
    "X28n0593_006:0733b04": "財之終。",
    "X28n0593_006:0733b05": "自他破已者此中具錄被文第二釋先立四句破四",
    "X28n0593_006:0733b06": "性已方云不思議感應道交而論發心故。",
    "X28n0593_006:0733b07": "有三文者上法譬中本有三譬今合三為二者合第",
    "X28n0593_006:0733b08": "三驚入在第二父見子中是故但成二譬而已。",
    "X28n0593_006:0733b09": "脩推理弱者明鈍使凡夫但隨附理貧等而不推理",
    "X28n0593_006:0733b10": "如此之人亦未成機感。",
    "X28n0593_006:0733b11": "見生奪鈍者明利使凡夫由邪推理脩惑不起如此",
    "X28n0593_006:0733b12": "之人得成機感。",
    "X28n0593_006:0733b13": "從一至一者從一道至一道也又是從一見生一見",
    "X28n0593_006:0733b14": "又從一實而退取於小後釋為正故。",
    "X28n0593_006:0733b15": "有轉至之理者謂由世善趣出世圓乘之理。",
    "X28n0593_006:0733b16": "從退從末者從退故有大機從末故有小機故云雙",
    "X28n0593_006:0733b17": "扣。",
    "X28n0593_006:0733b18": "二邊並偏者二乘屬左邊右邊謂三藏菩薩等。",
    "X28n0593_006:0733b19": "疏云大機始發者謂機道始成冥扣於應故名為發。",
    "X28n0593_006:0733b20": "二俱未合者以二乘人在華嚴時大小兩機俱未會",
    "X28n0593_006:0733b21": "入。",
    "X28n0593_006:0733b22": "疏云圓報法身者他受用報也。",
    "X28n0593_006:0733b23": "尚得名為作師子吼者如佛說一句法身子七日七",
    "X28n0593_006:0733b24": "夜作師子吼說不能盡。",
    "X28n0593_006:0733c01": "從定名諦者只是從止名諦從觀名境境之與諦眼",
    "X28n0593_006:0733c02": "目殊稱定之與慧左右異名並約寂照所依體同",
    "X28n0593_006:0733c03": "而作此說故止觀第三文也。",
    "X28n0593_006:0733c04": "從所名能者即是無生境家之定慧又是能發定慧",
    "X28n0593_006:0733c05": "家之無生境也。",
    "X28n0593_006:0733c06": "疏云剎利對七地已下者古人意云剎利姓從婆羅",
    "X28n0593_006:0733c07": "門中出故以剎利對七地已還。",
    "X28n0593_006:0733c08": "先譬後法者父子譬也機應法也體用法也著脫譬",
    "X28n0593_006:0733c09": "也。",
    "X28n0593_006:0733c10": "不曉部類者他人不曉一代兼但對帶法華獨顯。",
    "X28n0593_006:0733c11": "結會始終者今經專會始歸終耳。",
    "X28n0593_006:0733c12": "疏云即等覺離垢菩薩者瓔珞經明此菩薩等覺諸",
    "X28n0593_006:0733c13": "佛二諦界外非有非無常行中道於佛名菩薩於",
    "X28n0593_006:0733c14": "下地諸菩薩名佛何以故是菩薩以大變力住壽",
    "X28n0593_006:0733c15": "萬劫化現成佛威儀進止一法同現佛神通似佛",
    "X28n0593_006:0733c16": "非佛常住本境(已上釋等覺名)又入金剛三昧一相無相",
    "X28n0593_006:0733c17": "寂滅無為名無垢地。",
    "X28n0593_006:0733c18": "疏云剎利九地已下者亦以生在佛家而譬剎利不",
    "X28n0593_006:0733c19": "論第十地菩薩者合在等覺位中以其同入大寂",
    "X28n0593_006:0733c20": "忍故同學化同具一切功德悉能一切示一切形",
    "X28n0593_006:0733c21": "相(云云)。",
    "X28n0593_006:0733c22": "疏云居士富而不貴者准瓔珞經十住菩薩常住八",
    "X28n0593_006:0733c23": "萬四千般若波羅蜜一切法門皆習受行住空性",
    "X28n0593_006:0733c24": "位心生一切功德爾後諸位展轉倍增乃至十向",
    "X28n0593_006:0734a01": "學一切法第一義諦中道無相於一切法皆一相",
    "X28n0593_006:0734a02": "照稱之為富然未入地未能紹菩薩位入聖種姓",
    "X28n0593_006:0734a03": "中故云不貴。",
    "X28n0593_006:0734a04": "依正具如分別功德者一品如終品初長行偈頌乃",
    "X28n0593_006:0734a05": "至品末則為見佛常在耆闍崛山共大菩薩諸聲",
    "X28n0593_006:0734a06": "聞眾圍繞說法等寶塔在空三變土田等神力一",
    "X28n0593_006:0734a07": "品始終品初乃至俱共彈指等並是正報分別功",
    "X28n0593_006:0734a08": "德品云又見此娑婆世界其地琉璃等所散之華",
    "X28n0593_006:0734a09": "從十方來遍覆此間諸佛之上于時十方世界通",
    "X28n0593_006:0734a10": "達無礙如一佛土等即是依報融即之相也。",
    "X28n0593_006:0734a11": "總如玄文者妙雖有十亦不出於事理依正法也。",
    "X28n0593_006:0734a12": "此經空無處有者如安樂行品云觀一切法空無處",
    "X28n0593_006:0734a13": "有性等是其文也。",
    "X28n0593_006:0734a14": "算數孔目者此經開權顯實以此二法收一切法猶",
    "X28n0593_006:0734a15": "如孔目。",
    "X28n0593_006:0734a16": "無譬事理者前譬實為理今譬權為事。",
    "X28n0593_006:0734a17": "外同為顯於內者為實施權意在於實也。",
    "X28n0593_006:0734a18": "如第二釋者從亦是定水灑散心地以下是也。",
    "X28n0593_006:0734a19": "疏云接律儀者瓔珞經云律儀戒謂十波羅蜜接善",
    "X28n0593_006:0734a20": "謂八萬四千法門接生謂慈悲喜捨化眾生及令",
    "X28n0593_006:0734a21": "得安樂又律是遮止儀是形儀能正形止身口諸",
    "X28n0593_006:0734a22": "惡故稱為戒又律儀者法戒儀則規矩行人令入",
    "X28n0593_006:0734a23": "聖道大士誓心不過止惡興善若不動身口即是",
    "X28n0593_006:0734a24": "止惡發戒防動不動即是律儀律儀對斷一切惡",
    "X28n0593_006:0734b01": "訖至等覺最後一品無明。",
    "X28n0593_006:0734b02": "接善法者於律儀上起大菩提心始從彈指乃至等",
    "X28n0593_006:0734b03": "覺最後所得寂照定慧法門皆名善法。",
    "X28n0593_006:0734b04": "饒益有情者於前善法上起大慈悲喜捨心令一切",
    "X28n0593_006:0734b05": "眾生斷一切惡得一切善善即佛道果也下化眾",
    "X28n0593_006:0734b06": "生脩萬善法門上歸佛果又取榮勵眾善依六度",
    "X28n0593_006:0734b07": "門稱接善法起心兼物依四弘門稱接生(云云)首",
    "X28n0593_006:0734b08": "楞嚴者名健相三昧一切三昧悉入其中。",
    "X28n0593_006:0734b09": "始末受化者結大緣為始中間小起及今鹿苑施小",
    "X28n0593_006:0734b10": "俱為末又法華為末爾前皆是機中論於相失相",
    "X28n0593_006:0734b11": "見來至鹿苑方乃顯露受於小化大機顯遂唯在",
    "X28n0593_006:0734b12": "法華。",
    "X28n0593_006:0734b13": "疏云非人天處及者以小機流轉在人天中故云非",
    "X28n0593_006:0734b14": "也。",
    "X28n0593_006:0734b15": "既入五塵者五塵俱是煩惱及見二濁此二是總接",
    "X28n0593_006:0734b16": "得餘三故但云五塵耳。",
    "X28n0593_006:0734b17": "疏云我常思念者此述施小之意故云常思等。",
    "X28n0593_006:0734b18": "於勸開誡者譬說勸門中為三譬譬上法說勸門三",
    "X28n0593_006:0734b19": "境還只於此勸門開出誡門三耳。",
    "X28n0593_006:0734b20": "義當因果者經文但舉於因故云稱怨大喚疏中加",
    "X28n0593_006:0734b21": "於苦痛苦痛是果謂大喚必苦痛是故疏中作因",
    "X28n0593_006:0734b22": "果兩申也。",
    "X28n0593_006:0734b23": "疏云內既無機者且從退大後說。",
    "X28n0593_006:0734b24": "令起貪欲者菩薩入假同他示有三毒。",
    "X28n0593_006:0734c01": "必墮下二釋者墮三途及溺無明地二釋也。",
    "X28n0593_006:0734c02": "疏云小去大遠者近大在華嚴極大在法華。",
    "X28n0593_006:0734c03": "強之言釋成前句者不須此人句也。",
    "X28n0593_006:0734c04": "說有理之教者謂說於詮真理之教也。",
    "X28n0593_006:0734c05": "疏云開小逗機者只是開大出小以逗小機。",
    "X28n0593_006:0734c06": "疏云更俟後期者且蹔施小終令至於法華大故云",
    "X28n0593_006:0734c07": "後期。",
    "X28n0593_006:0734c08": "不彰其實者此明隨自意開權之實未說也。",
    "X28n0593_006:0734c09": "二起無別者疏釋二起俱從小善生以說也。",
    "X28n0593_006:0734c10": "納法既重者已聞法譬二周開權顯實俱領在心故",
    "X28n0593_006:0734c11": "云重也。",
    "X28n0593_006:0734c12": "即之與密者上文即遣傍人忽追將還即顯追也今",
    "X28n0593_006:0734c13": "云密遣即當覆實用權也。",
    "X28n0593_006:0734c14": "雖在小論者婆娑論中但說菩薩百劫修相不云二",
    "X28n0593_006:0734c15": "乘故也。",
    "X28n0593_006:0734c16": "如諸童子者是釋種中童子經中無此語論是佛滅",
    "X28n0593_006:0734c17": "後所集故得云皆是菩薩。",
    "X28n0593_006:0734c18": "疏云小教明理紆隱者歷位次第而入名為紆隱。",
    "X28n0593_006:0734c19": "且云伏耳者以六行有漏對出世無漏故云且也然",
    "X28n0593_006:0734c20": "欣厭修但斷思惑者如來且順物情而已。",
    "X28n0593_006:0734c21": "橫十七句者彼經始從直心終至十善總有十七淨",
    "X28n0593_006:0734c22": "土法門並無淺深故名為橫次從隨其直心則能",
    "X28n0593_006:0734c23": "發行乃至隨其心淨則佛土淨十三法門由前起",
    "X28n0593_006:0734c24": "後傳傳相須遍前十七故名為竪也。",
    "X28n0593_006:0735a01": "非關行具者便斥他人也他云二乘雖得開入初住",
    "X28n0593_006:0735a02": "由行未具故得記已經若干劫方得作佛今意不",
    "X28n0593_006:0735a03": "爾但是與物結緣非謂其行未具。",
    "X28n0593_006:0735a04": "疏云時二使人等者領火宅中父知諸子先心各有",
    "X28n0593_006:0735a05": "所好等方便品中作是思惟時下六行半明有機。",
    "X28n0593_006:0735a06": "疏云具陳等者領火宅中而告之言汝等所可玩好",
    "X28n0593_006:0735a07": "希有難得等方便品中思惟是事已下一行半正",
    "X28n0593_006:0735a08": "施方便。",
    "X28n0593_006:0735a09": "疏云窮子先取等者領上火宅諸子聞父所說珍玩",
    "X28n0593_006:0735a10": "之物等方便品中是名轉法輪便有涅槃音下一",
    "X28n0593_006:0735a11": "行受行悟入。",
    "X28n0593_006:0735a12": "疏云始見因緣者先小後大之因緣也。",
    "X28n0593_006:0735a13": "疏云日者時也者謂是他時也亦智也者他時用智",
    "X28n0593_006:0735a14": "也依法身下釋上也。",
    "X28n0593_006:0735a15": "依教所有者法說施小譬說三車即己所有也。",
    "X28n0593_006:0735a16": "探向道樹寂場之前者道樹為小化始寂場為大化",
    "X28n0593_006:0735a17": "始又應知探領並異相失相見及以傍追二誘三",
    "X28n0593_006:0735a18": "節文意何者相失等三並領勝劣二身施化今之",
    "X28n0593_006:0735a19": "探領專領結緣之後未居中止之前佛則息化歸",
    "X28n0593_006:0735a20": "本居寂光土而照子機亦亘脫大著小故云於窓",
    "X28n0593_006:0735a21": "牖中遙見子身等所以今日探領法身之時施化",
    "X28n0593_006:0735a22": "之意故玄文第十判教初大意中云初即頓與乃",
    "X28n0593_006:0735a23": "至拂之以權迹顯之以實本如是等意皆法身地",
    "X28n0593_006:0735a24": "寂而常照非始道樹逗大逗小佛智照機其來久",
    "X28n0593_006:0735b01": "矣據此而推知探領在三節之前明矣是故記云",
    "X28n0593_006:0735b02": "但指法譬能見之眼即法身也。",
    "X28n0593_006:0735b03": "言他日者文中有於三他探中二他並是如來同體",
    "X28n0593_006:0735b04": "之權擬於二乘二乘爾時雖稟齊教體外之權不",
    "X28n0593_006:0735b05": "測同體之他故也又齊教中則以二乘所得體外",
    "X28n0593_006:0735b06": "之權為自望於如來法身體內之權二乘名此為",
    "X28n0593_006:0735b07": "他故云非化身用事為他所以三他俱屬如來體",
    "X28n0593_006:0735b08": "內權智何者齊中則以二乘不領體內之權此於",
    "X28n0593_006:0735b09": "二乘而得他名探中則以如來用昔同體之權擬",
    "X28n0593_006:0735b10": "於二乘二乘不測則於如來而得他名。",
    "X28n0593_006:0735b11": "二乘於彼至小化者稟於齊教體外之化名為小化",
    "X28n0593_006:0735b12": "也。",
    "X28n0593_006:0735b13": "於佛二自者意云於佛二自但是對佛同體之權而",
    "X28n0593_006:0735b14": "得自名故云皆指也此釋語隱須依今消即是如",
    "X28n0593_006:0735b15": "來用同體權擬二乘人於其不受故得他名。",
    "X28n0593_006:0735b16": "他即二乘所用者意云二乘於如未同體之權已得",
    "X28n0593_006:0735b17": "少分故云所用雖得少分不測全是如來同體之",
    "X28n0593_006:0735b18": "權所以於佛名之為他二他不同結上二所三他",
    "X28n0593_006:0735b19": "也於佛用二他為一他齊教望佛得一他為一故",
    "X28n0593_006:0735b20": "但成二。",
    "X28n0593_006:0735b21": "明處仍狹者明只是偏空以空偏故名之為狹。",
    "X28n0593_006:0735b22": "琉璃殺釋者如來爾時頭痛即是惱也。",
    "X28n0593_006:0735b23": "塞風索衣者大論云冬至前後八夜寒風破竹如來",
    "X28n0593_006:0735b24": "索衣。",
    "X28n0593_006:0735c01": "即對位者今文非專對位道品文相具相生相接二",
    "X28n0593_006:0735c02": "義。",
    "X28n0593_006:0735c03": "疏云亦是責數者只是策發令進後位耳。",
    "X28n0593_006:0735c04": "是老死者是計五陰實法誰計宰主假名應云無是",
    "X28n0593_006:0735c05": "老死名法空無誰老死名生空。",
    "X28n0593_006:0735c06": "疏云雖不丁壯者此即有漏神通亦堪小小助入無",
    "X28n0593_006:0735c07": "漏名為運伇。",
    "X28n0593_006:0735c08": "如大經至用常者彼第一經云其名曰威德無垢稱",
    "X28n0593_006:0735c09": "王優婆塞善德優婆塞等而為上首深樂觀察諸",
    "X28n0593_006:0735c10": "對治門所謂苦樂常無常淨不淨我無我實不實",
    "X28n0593_006:0735c11": "乃至增上非增上總有十三雙對治法門諸優婆",
    "X28n0593_006:0735c12": "塞所修為入非常非無常不二佛性中道也。",
    "X28n0593_006:0735c13": "疏云九想者九通名想者能轉心轉想故名為相所",
    "X28n0593_006:0735c14": "謂能轉淨顛倒想故一脹想。○若觀人死屍胮脹",
    "X28n0593_006:0735c15": "如韋囊盛風異於本相是為脹想。○二壞想。○若",
    "X28n0593_006:0735c16": "觀死屍風吹日曝轉大裂壞在地是為壞想也。○",
    "X28n0593_006:0735c17": "三血塗漫想。○若觀死屍處處膿血流溢汙穢塗",
    "X28n0593_006:0735c18": "漫是為血塗漫想。○四膿爛想。○若觀死屍虫膿",
    "X28n0593_006:0735c19": "流出皮肉壞爛漫施在地是為膿爛想。○五青瘀",
    "X28n0593_006:0735c20": "想。○若觀死屍皮肉黃赤瘀黑青黮是為青瘀想。",
    "X28n0593_006:0735c21": "○六噉想。○若觀死屍虫疽唼食鳥挑其眼狐狗",
    "X28n0593_006:0735c22": "咀嚼虎狼爴裂是為噉想。○七散想。○若觀死屍",
    "X28n0593_006:0735c23": "禽獸分裂身形破散筋斷骨離頭手交橫是為散",
    "X28n0593_006:0735c24": "想。○八骨想。○若觀死屍皮肉已盡但見白骨筋",
    "X28n0593_006:0736a01": "連牙分散狼藉如貝如珂是為骨想。○九燒想。○",
    "X28n0593_006:0736a02": "若觀死屍為火所燒曝裂煙息薪盡形滅同於灰",
    "X28n0593_006:0736a03": "土假令不燒亦歸磨滅是為燒想。○此觀成時名",
    "X28n0593_006:0736a04": "得解脫亦名假想觀。",
    "X28n0593_006:0736a05": "十想者能轉計常樂等諸顛倒等者想故前三想為",
    "X28n0593_006:0736a06": "斷見諦惑說中四想為斷思惟惑說後三想為無",
    "X28n0593_006:0736a07": "學道者說是以壞法人修此十相能斷三界結使",
    "X28n0593_006:0736a08": "證無漏聖果一無常想。○觀一切有為法無常智",
    "X28n0593_006:0736a09": "慧相應名無常想。○二苦想。○觀一切有為苦智",
    "X28n0593_006:0736a10": "慧相應名苦想。○三無我想。○觀一切法無我智",
    "X28n0593_006:0736a11": "慧相應名無我想。○四食不淨想。○觀諸飲食不",
    "X28n0593_006:0736a12": "淨智慧相應名不淨想世間飲食皆從不淨因緣",
    "X28n0593_006:0736a13": "有如肉從精血水道中生等也。○五世間不可樂",
    "X28n0593_006:0736a14": "想。○觀一切世間不可樂智慧相應名世間不樂",
    "X28n0593_006:0736a15": "想眾生世間國土皆有過惠無可樂。○六死想。○",
    "X28n0593_006:0736a16": "觀死智慧相應名死想若一期果報無常為二種",
    "X28n0593_006:0736a17": "死所逐想出息不保入息。○七不淨想。○觀自他",
    "X28n0593_006:0736a18": "身不淨智慧相應名不淨想若觀此身內有三十",
    "X28n0593_006:0736a19": "六物外死惡露常流從生至死終無一淨。○八斷",
    "X28n0593_006:0736a20": "想。○觀涅槃斷煩惱智慧相應名斷想行者思惟",
    "X28n0593_006:0736a21": "若涅槃清淨無煩惱者當斷煩惱證涅槃。○九離",
    "X28n0593_006:0736a22": "想。○觀涅槃生死智慧相應名離想行者思惟若",
    "X28n0593_006:0736a23": "涅槃清淨離生死者當離生死證生死證涅槃。○",
    "X28n0593_006:0736a24": "十盡想。○觀涅槃結使及生死盡智慧相應名盡",
    "X28n0593_006:0736b01": "想行者思惟若涅槃清淨及生死永盡當盡生死",
    "X28n0593_006:0736b02": "業證涅槃。○八背捨等者等取八勝處十一切處",
    "X28n0593_006:0736b03": "已如前釋。",
    "X28n0593_006:0736b04": "疏云未有智斷者若入無漏方得智斷之名是故忍",
    "X28n0593_006:0736b05": "位未名智斷。",
    "X28n0593_006:0736b06": "從所造論等者諸論主所造自申彼經弘論之人謂",
    "X28n0593_006:0736b07": "為真實故引破之。",
    "X28n0593_006:0736b08": "進退二釋者彼止觀中羅漢為死初果已上名死等",
    "X28n0593_006:0736b09": "苦又須陀洹已上皆名為死方便位中名死等苦",
    "X28n0593_006:0736b10": "以二等苦皆可發故故須二釋。",
    "X28n0593_006:0736b11": "疏云又不須至結者意令且發大心然後方斷餘結",
    "X28n0593_006:0736b12": "也。",
    "X28n0593_006:0736b13": "或更依權行者實人依權人斷結也。",
    "X28n0593_006:0736b14": "不入方等之文者此明今文合二為一者令應上法",
    "X28n0593_006:0736b15": "譬二文所以合之以彼二文無方等般若之文復",
    "X28n0593_006:0736b16": "令知上譬短合長故須細開應於方等般若為領",
    "X28n0593_006:0736b17": "家業譬故以口索對之者只是對法華口索也。",
    "X28n0593_006:0736b18": "疏云心相體信領上免難者由於鹿苑已免難故至",
    "X28n0593_006:0736b19": "方等被彈不謗則是體信之相。",
    "X28n0593_006:0736b20": "疏云並聞大集者言並聞者彼座之中帶小聞大故",
    "X28n0593_006:0736b21": "云並也。",
    "X28n0593_006:0736b22": "疏受折淨名者五百八千咸陳被呵皆辭不堪問疾",
    "X28n0593_006:0736b23": "即其事也。",
    "X28n0593_006:0736b24": "轉教般若者如大品中富樓那白佛言世尊使須菩",
    "X28n0593_006:0736c01": "提為諸菩薩說般若波羅蜜等是也。",
    "X28n0593_006:0736c02": "疏兩經義同者以齊探二領領於法譬二為兩經也",
    "X28n0593_006:0736c03": "又若聞對者思盡在於法說出宅在於譬周亦是",
    "X28n0593_006:0736c04": "兩經二終但共為一者謂齊探二終其義同故共",
    "X28n0593_006:0736c05": "為一終雖為一終義未究竟何者借使二乘經於",
    "X28n0593_006:0736c06": "方等般若但是冥成通別若於顯露但斷見思故",
    "X28n0593_006:0736c07": "使濟探二終皆至法華為一大終也。",
    "X28n0593_006:0736c08": "始四味者則是今世顯露四味也褒揚菩薩貶挫二",
    "X28n0593_006:0736c09": "乘也。",
    "X28n0593_006:0736c10": "疏云付財與記者付財詑譬與記是法。",
    "X28n0593_006:0736c11": "己正佗傍者菩薩元求佛道自能進修望於二乘則",
    "X28n0593_006:0736c12": "成傍也。",
    "X28n0593_006:0736c13": "及己難他易者謂二乘經歷四味不入於實菩薩處",
    "X28n0593_006:0736c14": "處開權故也。",
    "X28n0593_006:0736c15": "約理名別者者此名一乘彼名常住又此經名妙法",
    "X28n0593_006:0736c16": "彼名涅槃。",
    "X28n0593_006:0736c17": "彼稱捃拾者此如大獲故有不同。",
    "X28n0593_006:0736c18": "論意者意恐末代守理而迷事守實而迷權故彼經",
    "X28n0593_006:0736c19": "云汝能問於戒律之義恣汝所問(云云)今經低頭",
    "X28n0593_006:0736c20": "舉手無非佛因故此不同。",
    "X28n0593_006:0736c21": "彼無廣記者無如今經廣明授劫國等相彼但云汝",
    "X28n0593_006:0736c22": "能知一切眾生悉有佛性則得無上菩提等。",
    "X28n0593_006:0736c23": "說時長短者此八年彼從晨朝至於中夜。",
    "X28n0593_006:0736c24": "談常過未不同者今經明過去久成塵點彼經明未",
    "X28n0593_006:0737a01": "來常住不滅。",
    "X28n0593_006:0737a02": "論譬大陳餘黨者法華大陳已破彼經如餘黨不難。",
    "X28n0593_006:0737a03": "現瑞者此經雨華動地表因果六番放光則表從一",
    "X28n0593_006:0737a04": "出多收光則表從多歸一彼經面門放光但表大",
    "X28n0593_006:0737a05": "般涅槃之教流至未來永永不絕執破者彼但破",
    "X28n0593_006:0737a06": "三修十仙外道等近執此經破三乘等於迹門令",
    "X28n0593_006:0737a07": "生實信於本門令生遠信所破近遠二執皆除。",
    "X28n0593_006:0737a08": "領解者此經遠領齊探大小之益彼但通途領於當",
    "X28n0593_006:0737a09": "世近果等。",
    "X28n0593_006:0737a10": "述成者彼但述成迦葉得因得果不同故(云云)汝等",
    "X28n0593_006:0737a11": "善知常無常及能知如來常存不反甚為希有等",
    "X28n0593_006:0737a12": "今經具述二萬佛所常教以大三草二木皆依地",
    "X28n0593_006:0737a13": "雨及大通等事(云云)。",
    "X28n0593_006:0737a14": "用治者彼但能治一闡提心不死人今經則於心死",
    "X28n0593_006:0737a15": "敗種悉皆與記。",
    "X28n0593_006:0737a16": "付屬者此經唯付下方踊出菩薩何故爾由法是久",
    "X28n0593_006:0737a17": "成之法故付久成之人彼但付於此土菩薩如云",
    "X28n0593_006:0737a18": "此大涅槃但付菩薩不付聲聞。",
    "X28n0593_006:0737a19": "餘亦不易者是須用法華經意向諸部中辨其同異",
    "X28n0593_006:0737a20": "於理易明若只隨彼當部自辨同異其義不顯。",
    "X28n0593_006:0737a21": "疏探領一化者此領今佛一代五味化也。",
    "X28n0593_006:0737a22": "疏始終次第等者此示後人今將涅槃五味譬文來",
    "X28n0593_006:0737a23": "對今經五時之文文相次第分明莫過於此。",
    "X28n0593_006:0737a24": "然子體父者謂昔為說小即不虗妄今為菩薩說大",
    "X28n0593_006:0737b01": "亦應非謬此於方等中聞說大而背昔小也。",
    "X28n0593_006:0737b02": "父體子者謂子昔入小既不違我教今被彈斥體信",
    "X28n0593_006:0737b03": "亦應無違。",
    "X28n0593_006:0737b04": "疏聞微生信者但是被斥不謗名微生信。",
    "X28n0593_006:0737b05": "疏大品所明真諦者內外二真諦也界內通理接藏",
    "X28n0593_006:0737b06": "界外別理接圓故云已接餘二。",
    "X28n0593_006:0737b07": "前後二周者前周廣後周略也。",
    "X28n0593_006:0737b08": "意通法華者只是不二之言已當與記故云意通法",
    "X28n0593_006:0737b09": "華。",
    "X28n0593_006:0737b10": "述佛至此二者先教次理佛出世意不過此也。",
    "X28n0593_006:0737b11": "經漸已者漸教時終故名漸已叡公生起者今家許",
    "X28n0593_006:0737b12": "此生起次第也。",
    "X28n0593_006:0737b13": "資產各異者教行法也。",
    "X28n0593_006:0737b14": "二三小王者二即般若帶二三即方等對三當教之",
    "X28n0593_006:0737b15": "理並是王也。",
    "X28n0593_006:0737b16": "圓極主弱者圓未會權故名為弱。",
    "X28n0593_006:0737b17": "同沾一化者法華遍開圓無強弱故云同沾。",
    "X28n0593_006:0737b18": "或歸者二乘及鈍菩薩爾前密歸顯無歸義。",
    "X28n0593_006:0737b19": "義可比知者如法華前執小之徒偏小理教昔並隨",
    "X28n0593_006:0737b20": "宜今皆開入同體圓常理教無二如民歸從王本",
    "X28n0593_006:0737b21": "一綩故云比知。",
    "X28n0593_006:0737b22": "言華嚴至玄文者玄文第十云而言華嚴海空者若",
    "X28n0593_006:0737b23": "作寂滅道場之華嚴此非次第今依法性論云鈍",
    "X28n0593_006:0737b24": "根菩薩三處入法界初則般若次則法華後則涅",
    "X28n0593_006:0737c01": "槃因般若入法界即是華嚴海空。",
    "X28n0593_006:0737c02": "知之與見者此中智知佛難思之意以佛眼見尊特",
    "X28n0593_006:0737c03": "之身此本非他故云並是所有。",
    "X28n0593_006:0737c04": "疏云三藏中本心不求者在鹿苑中唯求羅漢本不",
    "X28n0593_006:0737c05": "求大故也。",
    "X28n0593_006:0737c06": "歸頓不成者即是漸頓歸法華轉不成。",
    "X28n0593_006:0737c07": "世出世一雙者彼疏云二者然漸教中人天乘為世",
    "X28n0593_006:0737c08": "間從除糞已下到法華出世間。",
    "X28n0593_006:0737c09": "鹿苑之後說戒善耶者意云既以人天戒善為漸始",
    "X28n0593_006:0737c10": "今問鹿苑之後方等般若之中為亦說戒善不若",
    "X28n0593_006:0737c11": "說何獨鹿苑之前為世間耶。",
    "X28n0593_006:0737c12": "大小一雙者三者然出世中雇子除糞是小乘入出",
    "X28n0593_006:0737c13": "無難是大乘。",
    "X28n0593_006:0737c14": "自他一雙者然大乘中付財即化他領業是自利初",
    "X28n0593_006:0737c15": "不得財後必得故故是自利。",
    "X28n0593_006:0737c16": "自爾已後者只是般若已後未改小途至法華略開",
    "X28n0593_006:0737c17": "方改小志五顯密如記但略教字耳謂密教顯教",
    "X28n0593_006:0737c18": "也。",
    "X28n0593_006:0737c19": "三種者三種法輪也彼疏云策此五雙但為四句一",
    "X28n0593_006:0737c20": "頓而非漸即華嚴經二漸而非頓謂人天二乘教",
    "X28n0593_006:0737c21": "三亦頓然斬謂方等般若等也教諸菩薩名亦頓",
    "X28n0593_006:0737c22": "於二乘人是入法華方便名然漸四非頓非漸謂",
    "X28n0593_006:0737c23": "法華泯上三門歸於一相。",
    "X28n0593_006:0737c24": "疏云小機似像者由子具於大小二機故更約小乘",
    "X28n0593_006:0738a01": "似大以釋。",
    "X28n0593_006:0738a02": "位淺者未入真位五濁全在故云迷深。",
    "X28n0593_006:0738a03": "小尚非似位者既云年朽即是已入真位今何故却",
    "X28n0593_006:0738a04": "云似耶。",
    "X28n0593_006:0738a05": "言三苦者且約十二因緣分三苦者初無明至六入",
    "X28n0593_006:0738a06": "五支是行苦四相遷流義故華嚴云從癡至六處",
    "X28n0593_006:0738a07": "是行苦次觸受二支是苦苦謂五根體是行苦更",
    "X28n0593_006:0738a08": "加觸中苦觸受中苦受為苦苦故華嚴云觸受苦",
    "X28n0593_006:0738a09": "苦後愛取有生老死五支是壞苦有變壞義故華",
    "X28n0593_006:0738a10": "嚴云所餘是壞苦又寶性論云欲界為苦苦色界",
    "X28n0593_006:0738a11": "為壞苦謂樂生樂住樂壞名壞苦無色界為行苦",
    "X28n0593_006:0738a12": "唯捨受相應故名行苦謂苦受生是苦苦樂受生",
    "X28n0593_006:0738a13": "是壞苦捨受生是行苦又欲界有三種生苦色界",
    "X28n0593_006:0738a14": "有二種生苦除苦受無色界有一種生苦除苦樂",
    "X28n0593_006:0738a15": "二受老死二苦通三受遍三界欲界有髮白面皺",
    "X28n0593_006:0738a16": "之老六天及色界此老有改異綵畫始則分明久",
    "X28n0593_006:0738a17": "則歇薄無色界果報盡時心有改異昔時定心堅",
    "X28n0593_006:0738a18": "固將終定心劣弱恒欲退墮故三界皆有終壽。",
    "X28n0593_006:0738a19": "經云受諸熱惱者煩煎色心為熱迫擾色心為惱雜",
    "X28n0593_006:0738a20": "集論云熱惱各三謂貪嗔癡。",
    "X28n0593_006:0738a21": "無機兼之者由無大機故不擬宜。",
    "X28n0593_006:0738a22": "兼得餘二者歎三車得小擬取價兼得知先心。",
    "X28n0593_006:0738a23": "經云不為分別寶藏者行藏約修得若理藏約性德",
    "X28n0593_006:0738a24": "小志強大志弱故未為說二藏令其得入而自等",
    "X28n0593_006:0738b01": "者兼得餘二者由無布取兼得不捨下劣由受命",
    "X28n0593_006:0738b02": "故漸已通泰。",
    "X28n0593_006:0738b03": "疏云毀皆小心者如大集經云佛告陀羅尼自在王",
    "X28n0593_006:0738b04": "菩薩言善男子若恒河等世界眾生悉住聲聞辟",
    "X28n0593_006:0738b05": "支佛乘欲比菩薩初發心業百分千分不可為喻",
    "X28n0593_006:0738b06": "何以故二乘之人自為解脫觀煩惱故二乘之業",
    "X28n0593_006:0738b07": "有邊際故即是其事。",
    "X28n0593_006:0738b08": "疏云不頌不求者上法說又二先明昔稟三故不求",
    "X28n0593_006:0738b09": "二明今會一故自得不求中有標有釋標有三一",
    "X28n0593_006:0738b10": "居僧首故二俗年邁故三證得故釋亦有三今皆",
    "X28n0593_006:0738b11": "不頌。",
    "X28n0593_006:0738b12": "經云我等今日聞佛音教者法譬二周法也昔日雖",
    "X28n0593_006:0738b13": "聞不能令我究竟斷於別惑以今異昔故歡喜也。",
    "X28n0593_006:0738b14": "非寂光自然者意有餘實報皆是修成是故不同寂",
    "X28n0593_006:0738b15": "光自然本有。",
    "X28n0593_006:0738b16": "即不行也者且止有餘之土未進同居故也不可自",
    "X28n0593_006:0738b17": "行至將至者佛久已證常住法身權同二乘不可",
    "X28n0593_006:0738b18": "於佛自唱言死時將至也。",
    "X28n0593_006:0738b19": "疏云根塵至邑者邑謂同里此則往還之所故以涉",
    "X28n0593_006:0738b20": "入譬之國有對境界畔故以十八界隔譬之。",
    "X28n0593_006:0738b21": "經傭轉者謂小機將生欲以有漏易於無漏故云傭",
    "X28n0593_006:0738b22": "債從一至一故云展轉。",
    "X28n0593_006:0738b23": "入法界品傍論授記者如善財求善知識每至發一",
    "X28n0593_006:0738b24": "城知識語善財言我已先發阿耨菩提心及唯我",
    "X28n0593_006:0738c01": "知此一法門耳汝能如是即時獲得是法等則是",
    "X28n0593_006:0738c02": "傍論授記之相。",
    "X28n0593_006:0738c03": "經強駈使作者謂強令我行菩薩行入生死中不能",
    "X28n0593_006:0738c04": "為此是故駈走。",
    "X28n0593_006:0738c05": "經嘿而識之者知而不言謂之嘿識。",
    "X28n0593_006:0738c06": "重牒二門者謂頌上第二勸誡合明放捨文也。",
    "X28n0593_006:0738c07": "經必當見殺者若相執則大小慧命俱死也。",
    "X28n0593_006:0738c08": "經何用衣食者何用大乘正助法也。",
    "X28n0593_006:0738c09": "疏云無非摩訶衍者如大品中始自色心終于種智",
    "X28n0593_006:0738c10": "一一無非摩訶衍以嚴法身。",
    "X28n0593_006:0738c11": "疏語者者語只是言教今依教觀念處。",
    "X28n0593_006:0738c12": "疏云上委業有命有受者上長行從世尊爾時長者",
    "X28n0593_006:0738c13": "有疾下第二委以家事為二一命知家事二受命",
    "X28n0593_006:0738c14": "領知初為四一明時節二正命知家事三誡令體",
    "X28n0593_006:0738c15": "我心四勅無令漏失今皆不頌。",
    "X28n0593_006:0738c16": "經凡我所有者凡諸也如上金銀珍寶臣佐吏民僮",
    "X28n0593_006:0738c17": "等悉付與子八句者上文父子相失有八句父子",
    "X28n0593_006:0738c18": "相見有八句只此二句接十六句也。",
    "X28n0593_006:0738c19": "經以諸因緣者三教因緣故云種種。",
    "X28n0593_006:0738c20": "內即惑體者惑在於內故內即體也。",
    "X28n0593_006:0738c21": "經則為已得報佛之恩者只得羅漢則為已報佛恩",
    "X28n0593_006:0738c22": "故不更餘法也初不勸進者法華已前皆名初也。",
    "X28n0593_006:0738c23": "經柔伏其心者於方等般若彈斥淘汰柔豈過於此",
    "X28n0593_006:0738c24": "疏云昔持至共顯者七淨昔顯也。",
    "X28n0593_006:0739a01": "經云牛頭者百緣經云一兩直十萬錢。",
    "X28n0593_006:0739a02": "疏云無人受此果報者小乘教中不說更有生處故",
    "X28n0593_006:0739a03": "也。",
    "X28n0593_006:0739a04": "疏云智願不失者願前弘誓也智則前如來行也。",
    "X28n0593_006:0739a05": "疏云遮醜陋恩者遮偏空之醜也。",
    "X28n0593_006:0739a06": "尚未敷榮者二乘之人至法華會中道雙顯如林蓊",
    "X28n0593_006:0739a07": "鬱四方敷榮。",
    "X28n0593_006:0739a08": "物不答施於天地者謂物雖由天地而生而不云報",
    "X28n0593_006:0739a09": "於天地之澤子又如之。",
    "X28n0593_006:0739a10": "只緣令我報亡者意云只緣如來令聲聞等得於亡",
    "X28n0593_006:0739a11": "報之理理謂一大涅槃得此法亡其恩難報雖曰",
    "X28n0593_006:0739a12": "難報報不可亡矣。",
    "X28n0593_006:0739a13": "經取相凡夫者三乘之人於法華前皆名取相。",
    "X28n0593_006:0739a15": "法華天台文句輔正記卷第六"
}