{
    "T17n0721_068:0401a13": "5正法念處經卷第六十八",
    "T17n0721_068:0401a15": "元魏婆羅門瞿曇般若流支譯",
    "T17n0721_068:0401a16": "身念處品之五",
    "T17n0721_068:0401a17": "「復次，修行者外身隨順觀。過青水海，復有何",
    "T17n0721_068:0401a18": "等山海渚耶？彼以聞慧或以天眼見：有大",
    "T17n0721_068:0401a19": "海名曰清淨，縱廣五百由旬，海中有山，名光",
    "T17n0721_068:0401a20": "明鬘，高一百由旬，縱廣三百由旬，白銀所成，",
    "T17n0721_068:0401a21": "金華莊嚴，有蓮華池，名曰善意，長三十由旬，",
    "T17n0721_068:0401a22": "廣十由旬，鬘持諸天、樓迦足天諸天鵝鴨",
    "T17n0721_068:0401a23": "鴛鴦莊嚴。",
    "T17n0721_068:0401a24": "「復次，修行者隨順觀外身。過清淨海，復有何",
    "T17n0721_068:0401a25": "等山河海渚？彼以聞慧或以天眼見：有大海",
    "T17n0721_068:0401a26": "名曰大波，廣五千由旬，水下風起，眾生因緣，",
    "T17n0721_068:0401a27": "一切大海及以洲渚，諸海波出，過二由旬，閻",
    "T17n0721_068:0401a28": "浮提人說名海潮。大波海中有大魚住，首如",
    "T17n0721_068:0401a29": "狗頭。",
    "T17n0721_068:0401b01": "「復次，修行者外身隨順觀。過大波海，復有何",
    "T17n0721_068:0401b02": "等大山海耶？彼以聞慧或以天眼見：大波海",
    "T17n0721_068:0401b03": "北，有一大山，名阿奴摩那，廣十四由旬，白",
    "T17n0721_068:0401b04": "銀莊嚴如第二日天，曼陀華、拘賒耶舍花、毘",
    "T17n0721_068:0401b05": "琉璃華及天園林以為莊嚴。",
    "T17n0721_068:0401b06": "「復次，修行者隨順觀外身。過阿奴摩山，復有",
    "T17n0721_068:0401b07": "何等大山海耶？彼以聞慧或以天眼見：阿奴",
    "T17n0721_068:0401b08": "摩那山東有一大海，名曰澄淨，去水不遠，",
    "T17n0721_068:0401b09": "須彌山側毘琉璃面，有山名優陀延，向弗",
    "T17n0721_068:0401b10": "婆提，金色生光；閻浮提國，毘琉璃故，其影",
    "T17n0721_068:0401b11": "青色。",
    "T17n0721_068:0401b12": "「復次，修行者隨順觀外身。過優陀延山，更有",
    "T17n0721_068:0401b13": "何山？彼以聞慧或以天眼見：有大山，名曰善",
    "T17n0721_068:0401b14": "意，一切閻浮檀金廣大金華以為莊嚴，廣十",
    "T17n0721_068:0401b15": "由旬，高五百由旬，多有金樹，真金禽獸，紫",
    "T17n0721_068:0401b16": "磨金色波羅賒樹。多有諸天乾闥婆王——",
    "T17n0721_068:0401b17": "鬘持天、三箜篌天，如其業相上中下業，自",
    "T17n0721_068:0401b18": "業果故，至善意山見閻浮提。是名閻浮提東",
    "T17n0721_068:0401b19": "方山海。",
    "T17n0721_068:0401b20": "「復次，修行者隨順觀外身。云何閻浮提南方",
    "T17n0721_068:0401b21": "山海？彼以聞慧或以天眼見：民陀山，廣八百",
    "T17n0721_068:0401b22": "由旬，有河名曰南摩多，廣半由旬，長二百由",
    "T17n0721_068:0401b23": "旬，有大毒龍住在河中，河中多有失收摩羅、",
    "T17n0721_068:0401b24": "龜、伽羅摩。復有大河名曰濤波，復有大河名",
    "T17n0721_068:0401b25": "曰鞞伽，於此河邊多有林樹。復有大河名",
    "T17n0721_068:0401b26": "黑賓拏，廣三由旬，長三百由旬，入於大海。復",
    "T17n0721_068:0401b27": "有大河名曰大盧陀，有大毒龍住在其中。摩",
    "T17n0721_068:0401b28": "羅耶山多有栴檀，其山廣長五百由旬，高三",
    "T17n0721_068:0401b29": "由旬，有一大河名登祇尼，出摩羅耶山，廣一",
    "T17n0721_068:0401c01": "由旬，長一百由旬，入於大海。復有一河名質",
    "T17n0721_068:0401c02": "多羅，種種林樹、種種眾鳥以為莊嚴，廣一由",
    "T17n0721_068:0401c03": "旬，長五十由旬，入於大海。",
    "T17n0721_068:0401c04": "「復次，修行者隨順外身，觀閻浮提。彼以聞慧",
    "T17n0721_068:0401c05": "或以天眼見：有國土名彌佉羅，種種樂處，其",
    "T17n0721_068:0401c06": "國縱廣四十由旬。復有一國，名諸迦羅，廣",
    "T17n0721_068:0401c07": "五十由旬，多有種種美果之樹，吱那迦果、",
    "T17n0721_068:0401c08": "波那婆果、無遮樹果、毘邏樹果、迦卑他果、",
    "T17n0721_068:0401c09": "不樓迦果、婆陀羅果，阿殊那花、栴吒迦華莊",
    "T17n0721_068:0401c10": "嚴其國。次名迦陵伽國，其土縱廣九十由旬，",
    "T17n0721_068:0401c11": "多有林樹，多有稻田。次名耽婆婆帝國，其土",
    "T17n0721_068:0401c12": "縱廣一百由旬，多有樹林，多有稻田。復有一",
    "T17n0721_068:0401c13": "國，名檀荼迦，其土縱廣二十由旬，空曠無人",
    "T17n0721_068:0401c14": "昔仙人瞋故令國空也。",
    "T17n0721_068:0401c15": "「復次，修行者隨順觀外身。觀閻浮提中，於南",
    "T17n0721_068:0401c16": "方面復有何等山河大海？彼以聞慧或以天",
    "T17n0721_068:0401c17": "眼見：有大河，名瞿陀婆利，其水清淨，廣一拘",
    "T17n0721_068:0401c18": "賒，長二百由旬。復有一國，名曰烏荼，其土",
    "T17n0721_068:0401c19": "縱廣二十由旬。復有一國，名安陀羅，其土縱",
    "T17n0721_068:0401c20": "廣四十由旬。復有一國，名曰鷄羅，其土縱廣",
    "T17n0721_068:0401c21": "五十由旬，其國多有牛及水牛，多有稻田、林",
    "T17n0721_068:0401c22": "樹花果。近南海濱，有國名迦俱羅摩，一切林",
    "T17n0721_068:0401c23": "樹皆悉具足，其土長三百由旬，廣五十由旬，",
    "T17n0721_068:0401c24": "有一大河，名迦毘梨，種種樹林以為莊嚴，其",
    "T17n0721_068:0401c25": "水清淨，廣一由旬，長五由旬，多有可愛迦俱",
    "T17n0721_068:0401c26": "羅樹、雞多迦樹莊嚴其河，甚可愛樂。",
    "T17n0721_068:0401c27": "「復次，修行者隨順觀外身。過閻浮提，復有何",
    "T17n0721_068:0401c28": "等山海洲渚？彼以聞慧或以天眼見：有大海，",
    "T17n0721_068:0401c29": "名不梨那，蓮華葉覆，縱廣一萬由旬，風吹不",
    "T17n0721_068:0402a01": "動，以蓮華葉遍覆水故。過此海已，復有一渚，",
    "T17n0721_068:0402a02": "縱廣五百由旬，有諸羅剎住在其中，其形醜",
    "T17n0721_068:0402a03": "惡，甚可怖畏。過羅剎渚，有一大山，名摩醯",
    "T17n0721_068:0402a04": "陀，縱廣四十由旬，高十由旬，多有眾樹，謂",
    "T17n0721_068:0402a05": "多羅樹、娑羅樹，諸阿修羅、諸龍、龍女遊戲",
    "T17n0721_068:0402a06": "其中，或復在於園林遊戲。「於閻浮提六齋之",
    "T17n0721_068:0402a07": "日，四天王天住此山上，觀閻浮提何等眾生",
    "T17n0721_068:0402a08": "孝養父母、隨順法行？何人齋日受持齋戒？有",
    "T17n0721_068:0402a09": "何等人信佛法僧？有何等人與魔共戰？誰行",
    "T17n0721_068:0402a10": "直心？誰行布施？何人不慳？誰不惱他？何人知",
    "T17n0721_068:0402a11": "恩？何人信業？誰行十善？誰近善友？何人信",
    "T17n0721_068:0402a12": "於邪見外道？如是四天王於摩醯陀羅山觀",
    "T17n0721_068:0402a13": "閻浮提，若閻浮提順法修行，四天王天至帝",
    "T17n0721_068:0402a14": "釋所，白如是言：『天王應生歡喜。破壞魔軍，增",
    "T17n0721_068:0402a15": "長正法及諸天眾，一切閻浮提人行於善",
    "T17n0721_068:0402a16": "法。』時，釋迦天王及諸天眾聞其所說，皆大歡",
    "T17n0721_068:0402a17": "喜。若閻浮提人不順法行，時，四天王天則皆",
    "T17n0721_068:0402a18": "愁惱，向三十三天作如是說：『閻浮提人不順",
    "T17n0721_068:0402a19": "法行，增長魔軍，減損天眾。』",
    "T17n0721_068:0402a20": "「復次，修行者隨順觀外身。過摩醯陀羅山，復",
    "T17n0721_068:0402a21": "有何等山海渚耶？彼以聞慧或以天眼見：過",
    "T17n0721_068:0402a22": "摩醯陀羅山，見有一渚，縱廣一百由旬，有一",
    "T17n0721_068:0402a23": "足人住在此渚，飲食根果，以自存生，壽命",
    "T17n0721_068:0402a24": "五十歲，樹葉為衣，不為屋宅，住在樹下，於此",
    "T17n0721_068:0402a25": "國中多有師子猛惡之獸，其師子身皆有兩",
    "T17n0721_068:0402a26": "翼，土田調適，無寒無熱，一切女人皆如狗",
    "T17n0721_068:0402a27": "面，口出妙音。過此洲已，有一大海縱廣二萬",
    "T17n0721_068:0402a28": "由旬，海中有山，名摩利那羅，金銀頗梨、毘",
    "T17n0721_068:0402a29": "琉璃寶之所成就，多有種種金色之鳥，曼陀",
    "T17n0721_068:0402b01": "羅華、俱賒耶舍花六時常具，有神通力大",
    "T17n0721_068:0402b02": "阿修羅於此山中遊戲受樂，受愛色聲香味",
    "T17n0721_068:0402b03": "觸等，山長五千由旬，高一百由旬，有十五峰",
    "T17n0721_068:0402b04": "皆是白銀，諸天女等在中受樂，為阿修羅之",
    "T17n0721_068:0402b05": "所惱亂。以此因緣，諸天初共阿修羅鬪，一切",
    "T17n0721_068:0402b06": "天人、愚癡凡夫皆為女人之所使役。",
    "T17n0721_068:0402b07": "「復次，修行者隨順觀外身。過多梨那羅山，復",
    "T17n0721_068:0402b08": "有何等山海渚耶？彼以聞慧或以天眼：過彼",
    "T17n0721_068:0402b09": "山已，見有大海，縱廣五千由旬，水中有魚，",
    "T17n0721_068:0402b10": "長一由旬，於此海中有諸水人，身長五由旬，",
    "T17n0721_068:0402b11": "或作牛頭或作猪頭，或水牛頭或駱駝頭，",
    "T17n0721_068:0402b12": "或師子頭或作虎頭，或作豹頭或獼猴頭，遍",
    "T17n0721_068:0402b13": "似一切畜生之面，如印所印。過此海已，有一",
    "T17n0721_068:0402b14": "大山名日輪山，一切諸欲皆悉具足，天蓮",
    "T17n0721_068:0402b15": "花池，上味之果，若食其果，生樂七日，緊那羅",
    "T17n0721_068:0402b16": "王住此山中，以自業故，心常歡喜，上中下業，",
    "T17n0721_068:0402b17": "互相娛樂遊戲受樂。其日輪山縱廣二千由",
    "T17n0721_068:0402b18": "旬，過此山已，復有一山名軍闍摩，其山皆",
    "T17n0721_068:0402b19": "以白銀成就，毘琉璃石如天莊嚴，其山有樹",
    "T17n0721_068:0402b20": "名曰女樹，於此山中遍山諸樹，天欲明時，皆",
    "T17n0721_068:0402b21": "生孾兒，日出能行，至於食時，皆成年少，",
    "T17n0721_068:0402b22": "至日中時，身色盛壯，至日晡時，年已朽老，拄",
    "T17n0721_068:0402b23": "杖而行，頭髮皓白如霜著樹，至日沒時，一切",
    "T17n0721_068:0402b24": "皆死。一切眾生共業而行，隨所作業，隨業",
    "T17n0721_068:0402b25": "受報。",
    "T17n0721_068:0402b26": "「復次，修行者隨順觀外身。過軍闍羅山，復有",
    "T17n0721_068:0402b27": "何等山海渚耶？彼以聞慧或以天眼見於南",
    "T17n0721_068:0402b28": "方：過此山已，有一大海，於海水下五百由旬，",
    "T17n0721_068:0402b29": "有龍王宮，種種眾寶以為莊嚴，毘琉璃寶、因",
    "T17n0721_068:0402c01": "陀青寶、頗梨欄楯，七寶莊嚴，光明摩尼種種",
    "T17n0721_068:0402c02": "眾寶莊嚴殿堂，重閣之殿猶如日光，有如是",
    "T17n0721_068:0402c03": "等無量宮殿。德叉迦龍王以自業故，住此宮",
    "T17n0721_068:0402c04": "殿，是德叉迦龍王，日夜常修念佛、念法、念僧。",
    "T17n0721_068:0402c05": "過此寶堂五百由旬有大惡海，一切眾生見",
    "T17n0721_068:0402c06": "者惶怖，多瞋惡龍以為圍遶。過此海已，復有",
    "T17n0721_068:0402c07": "一山名曰牛王，其山具有一切眾生，於此山",
    "T17n0721_068:0402c08": "中出於牛頭栴檀之香。第二旃檀名曰黃色，",
    "T17n0721_068:0402c09": "其旃檀相如日光明，一切凡人不能得見；若",
    "T17n0721_068:0402c10": "人順法，轉輪聖王出現於世，或有如法小王",
    "T17n0721_068:0402c11": "出現於世，如轉輪王，則能得之。乾闥婆王",
    "T17n0721_068:0402c12": "住此山中，歌舞喜戲以自娛樂。過牛王山",
    "T17n0721_068:0402c13": "五百由旬，有一大海名大水沫，大風音聲。過",
    "T17n0721_068:0402c14": "此海已，有一大山名曰三峯：一曰金峯；二曰",
    "T17n0721_068:0402c15": "銀峰；三曰頗梨峰。其峰有池，名曰沫輪，金",
    "T17n0721_068:0402c16": "沙布底，天華莊嚴，鵝鴨鴛鴦充滿池中，風吹",
    "T17n0721_068:0402c17": "海水擊三山峰，多殺大魚。以自業故，被打",
    "T17n0721_068:0402c18": "而死。",
    "T17n0721_068:0402c19": "「復次，修行者隨順觀外身。過大海已，復有何",
    "T17n0721_068:0402c20": "等山河渚耶？彼以聞慧或以天眼：過前大海，",
    "T17n0721_068:0402c21": "見閻羅王決罪福處，一切眾生證業果處，是",
    "T17n0721_068:0402c22": "閻羅王所住境界。閻羅王法治諸罪人，是諸",
    "T17n0721_068:0402c23": "眾生自心所誑，住黑闇處。過此住處一百由",
    "T17n0721_068:0402c24": "旬但有虛空，過百由旬至閻羅王所住宮殿。",
    "T17n0721_068:0402c25": "其王宮殿，閻浮那提金之所成就，一切眾寶",
    "T17n0721_068:0402c26": "以為莊嚴，河泉流水蓮花嚴飾，縱廣一百由",
    "T17n0721_068:0402c27": "旬，其殿光明如第二日。過此住處，無日月",
    "T17n0721_068:0402c28": "光一切黑闇，海廣大故日光不現。以地獄",
    "T17n0721_068:0402c29": "眾生惡業因故，一切黑闇，目無所見，不知東",
    "T17n0721_068:0403a01": "西。",
    "T17n0721_068:0403a02": "「復次，修行者隨順觀外身。遍觀眾生所住之",
    "T17n0721_068:0403a03": "處，若地獄處、若河若山、若樹若海、若諸天",
    "T17n0721_068:0403a04": "處、若畜生道、若餓鬼道，八方上下，頗有眾",
    "T17n0721_068:0403a05": "生不生不死、不生不滅？頗有恩愛而不別",
    "T17n0721_068:0403a06": "離？無有一處不壞不變，無常恩愛要當別離。",
    "T17n0721_068:0403a07": "如是比丘不見一處非愛別離，於五道中無",
    "T17n0721_068:0403a08": "一指地非愛別離，隨諸眾生所住之處，無非",
    "T17n0721_068:0403a09": "生死，生滅無常。是故於此有為生死諸行之",
    "T17n0721_068:0403a10": "中應生厭離，此是誑惑躁動障礙，多有憂",
    "T17n0721_068:0403a11": "悲速疾不停，破壞磨滅，得已還失，如幻如夢，",
    "T17n0721_068:0403a12": "得之還失。此恩愛處誑惑愚癡，無始流轉，欲",
    "T17n0721_068:0403a13": "瞋癡處猶如怨家，詐為親友愛欲住處，是故",
    "T17n0721_068:0403a14": "應離有為，起厭離心，捨於亂心，於無常境界",
    "T17n0721_068:0403a15": "勿生喜樂，莫與愚癡而共遊戲。如是修行者",
    "T17n0721_068:0403a16": "教諸眾生如實隨順，觀於外身四十住處，無",
    "T17n0721_068:0403a17": "一眾生不依業生，無一眾生非業流轉，無一",
    "T17n0721_068:0403a18": "眾生不為業縛，如所作業，或善不善，而得果",
    "T17n0721_068:0403a19": "報。彼比丘如是觀時，不見一眾生非業故生，",
    "T17n0721_068:0403a20": "無一眾生非業藏者，無一眾生非業流轉，如",
    "T17n0721_068:0403a21": "所業作，或善不善，而得果報。彼比丘觀察業",
    "T17n0721_068:0403a22": "已，如實外身隨順正觀。",
    "T17n0721_068:0403a23": "「復次，修行者隨順觀外身。云何觀於閻浮提",
    "T17n0721_068:0403a24": "中西方國土山河海渚？彼以聞慧或以天眼",
    "T17n0721_068:0403a25": "見：有大河名曰富那，有諸花樹——婆鳩羅樹、婆",
    "T17n0721_068:0403a26": "籌迦樹、佉殊羅果、吱多迦花、那梨吱羅樹、多",
    "T17n0721_068:0403a27": "摩羅樹，有如是等種種眾樹莊嚴其河，多有",
    "T17n0721_068:0403a28": "山谷。河邊有國，名吱迦移，過此國界，名辛頭",
    "T17n0721_068:0403a29": "河，河邊有國，名蘇毘羅，人民豐樂，食赤稻",
    "T17n0721_068:0403b01": "米，其國安樂，山林流水。過此國界，復有一",
    "T17n0721_068:0403b02": "國，名蘇羅沙吒。過此國界，復有一國，名波",
    "T17n0721_068:0403b03": "羅多，其土縱廣二十由旬，國中多有石榴蒲",
    "T17n0721_068:0403b04": "桃，其國有城，名彌多羅蒲迦，過此大城有",
    "T17n0721_068:0403b05": "五大河，共合而流。從此以西，乃有大海，多",
    "T17n0721_068:0403b06": "饒種種惡魚惡獸，甚可怖畏。是修行者，見西",
    "T17n0721_068:0403b07": "海中有一大洲，名曰迦羅，縱廣一百由旬，種",
    "T17n0721_068:0403b08": "種眾鳥住在此洲，種種園林甚可愛樂，是毘",
    "T17n0721_068:0403b09": "荼他之所住止，遊戲受樂，城名鉢利多，第二",
    "T17n0721_068:0403b10": "住處名曰長髮，其處可愛。此迦羅渚，重閣殿",
    "T17n0721_068:0403b11": "堂，多有流水。過此住處，有辛頭河，入西海",
    "T17n0721_068:0403b12": "口，有一大山，名曰蘇棄，住在海中，於此山",
    "T17n0721_068:0403b13": "中多有珊瑚，若有商人至此寶山，多獲珍寶，",
    "T17n0721_068:0403b14": "富樂無窮。",
    "T17n0721_068:0403b15": "「復次，修行者隨順觀外身。過此山已，復有何",
    "T17n0721_068:0403b16": "等山海渚耶？諸羅剎等，住何等處？彼以聞慧",
    "T17n0721_068:0403b17": "或以天眼見：有大海多有大魚，五千由旬，多",
    "T17n0721_068:0403b18": "有螺貝、摩伽羅魚、提彌魚、提彌鯢羅魚",
    "T17n0721_068:0403b19": "撓攪海水，風鼓大海令魚亂行。行者復觀，",
    "T17n0721_068:0403b20": "過此海已，有一大洲，名曰周遍可愛眾師子",
    "T17n0721_068:0403b21": "國，其國有蛇，身長十里，飛空而行，無所障",
    "T17n0721_068:0403b22": "礙，壽命千歲，不相憎嫉。行者復觀，過此洲",
    "T17n0721_068:0403b23": "已，復有一海，名曰可愛，縱廣五由旬，於此",
    "T17n0721_068:0403b24": "水中多有蓮華，眾蜂莊嚴，花臺廣大，有諸羅",
    "T17n0721_068:0403b25": "剎，名鳩迦羅，住此海中，食蓮花臺，恣意充",
    "T17n0721_068:0403b26": "足。行者復觀，過此住處，有一大山，名曰曠野，",
    "T17n0721_068:0403b27": "縱廣一百由旬，於此山中多有白象及迦陵",
    "T17n0721_068:0403b28": "頻伽鳥出妙音聲。如是美音，若天若人、若緊",
    "T17n0721_068:0403b29": "那羅、若阿修羅，無能及者唯除如來。",
    "T17n0721_068:0403c01": "「復次，修行者隨順觀外身。過此大山，復有何",
    "T17n0721_068:0403c02": "等山河海渚？彼以聞慧或以天眼見：有大山",
    "T17n0721_068:0403c03": "高五十由旬，其山多有毘琉璃林，有諸師子，",
    "T17n0721_068:0403c04": "羽翼具足，守護寶林，恐曼提呵羅剎來奪其",
    "T17n0721_068:0403c05": "處。",
    "T17n0721_068:0403c06": "「復次，修行者隨順觀外身。過閻浮提，復有何",
    "T17n0721_068:0403c07": "等山河海渚？彼以聞慧或以天眼復見：西海",
    "T17n0721_068:0403c08": "縱廣一萬二千由旬，於彼大海無山無城，水",
    "T17n0721_068:0403c09": "中唯有象頭魚身、猪頭魚身。行者復觀，過此海",
    "T17n0721_068:0403c10": "已，有一大山，名曰金山，其山光明照大海水，",
    "T17n0721_068:0403c11": "令大海水猶如金色，莊嚴其山，山高三百由",
    "T17n0721_068:0403c12": "旬，廣五十由旬，有乾闥婆，名閻浮摩利，住",
    "T17n0721_068:0403c13": "在其上，心常悅樂，壽命二千歲，亦有中夭。無",
    "T17n0721_068:0403c14": "量百千乾闥婆眾住此山中，身如金色，一",
    "T17n0721_068:0403c15": "切色相與天相類，食於樹果，其性勇健，一切",
    "T17n0721_068:0403c16": "阿修羅住於水下，無能奪此乾闥婆眾所",
    "T17n0721_068:0403c17": "有根果。",
    "T17n0721_068:0403c18": "「復次，修行者隨順觀外身。過此海已，復有何",
    "T17n0721_068:0403c19": "等山海渚耶？彼以聞慧或以天眼見：此大海",
    "T17n0721_068:0403c20": "過五分已，有大輪山，真金所成，高千由旬，廣",
    "T17n0721_068:0403c21": "五百由旬，金剛為頂，於此山中有緊那羅及",
    "T17n0721_068:0403c22": "阿修羅住在此山。是甄那羅園林可愛，河流",
    "T17n0721_068:0403c23": "泉池，多有花果，獼猴遊戲，河名金水，廣半由",
    "T17n0721_068:0403c24": "旬，於此河中多有金魚游洋曜鱗。行者復",
    "T17n0721_068:0403c25": "觀，過輪山已，有一大海，縱廣一萬由旬，其海",
    "T17n0721_068:0403c26": "有渚，名曰寶渚，於此渚中種種眾寶，無有土",
    "T17n0721_068:0403c27": "石，遍於渚上皆是珍寶。行者復觀，過此海渚，",
    "T17n0721_068:0403c28": "復有何等山河海渚？彼以聞慧或以天眼見：",
    "T17n0721_068:0403c29": "有大山，名曰白山，多有林樹，其色白淨，水沫",
    "T17n0721_068:0403c30": "圍繞，高一千由旬，縱廣五百由旬。行者復觀，",
    "T17n0721_068:0404a01": "過此山已，見有大山，名曰善雲，高百由旬，廣",
    "T17n0721_068:0404a02": "六十四由旬，空無人住，若夜叉、若緊那羅畏",
    "T17n0721_068:0404a03": "阿修羅，悉無住者。過此山已，有頗梨山，高",
    "T17n0721_068:0404a04": "三千由旬，縱廣千由旬，河池林果一切具足，",
    "T17n0721_068:0404a05": "如天之山。過此山已，有大清水，縱廣百由旬，",
    "T17n0721_068:0404a06": "多有螺貝，其水難行。過此水已，有仙光山，諸",
    "T17n0721_068:0404a07": "阿修羅住此山中，常畏天眾，多有婇女，種",
    "T17n0721_068:0404a08": "種莊嚴，酒河流溢，甄波迦果及粘那果生仙",
    "T17n0721_068:0404a09": "光山，其味甚美，食之殺人。",
    "T17n0721_068:0404a10": "「復次，修行者隨順觀外身。復有何等山河海",
    "T17n0721_068:0404a11": "渚？彼以聞慧或以天眼見：六萬金山，紫磨金",
    "T17n0721_068:0404a12": "樹周遍山中，禽獸充滿，於此山中處處多有",
    "T17n0721_068:0404a13": "金蓮花池，出大光明，一切金山，須彌山王住",
    "T17n0721_068:0404a14": "在其中，諸鬘持天、樓迦足天、三箜篌天、四天",
    "T17n0721_068:0404a15": "王天住此山上。於此山上有如意樹，隨天所",
    "T17n0721_068:0404a16": "念皆從樹生，一切禽獸身皆金色，多有眾",
    "T17n0721_068:0404a17": "花——曼陀羅花、拘賒耶花，於山四陲有四",
    "T17n0721_068:0404a18": "大林：一名歡喜林；二名雜殿林；三名鮮明",
    "T17n0721_068:0404a19": "林；四名波利耶多林。歡喜園中有大樹王，",
    "T17n0721_068:0404a20": "名波利耶多，於此樹下，夏四月時，受五欲",
    "T17n0721_068:0404a21": "樂，遊戲自娛。四天王天於歡喜園遊戲受",
    "T17n0721_068:0404a22": "樂。四天王天於此園中歡娛受樂，故名歡",
    "T17n0721_068:0404a23": "喜園。鮮明林者，眾彩莊嚴，故名鮮明林。雜",
    "T17n0721_068:0404a24": "殿林者，種種雜殿，天子乘之遊戲，受於可愛",
    "T17n0721_068:0404a25": "色聲香味觸等，故名雜殿林。波利耶多林、歡",
    "T17n0721_068:0404a26": "喜林中，一切天眾受五欲樂。須彌山王向",
    "T17n0721_068:0404a27": "閻浮提一方之面，毘琉璃寶，以毘琉璃光照",
    "T17n0721_068:0404a28": "力故，令閻浮提仰觀虛空，皆作青色。第三方",
    "T17n0721_068:0404a29": "面，鮮明林中，諸天欲共阿修羅鬪，於此林中",
    "T17n0721_068:0404b01": "集共議論。須彌山王向瞿陀尼一方之面，真",
    "T17n0721_068:0404b02": "金所成，令瞿陀尼仰觀虛空，皆作赤色。第二",
    "T17n0721_068:0404b03": "方面有雜殿林，於此殿中盛天鬪具。須彌山",
    "T17n0721_068:0404b04": "王向弗婆提一方之面，白銀所成，令弗婆提",
    "T17n0721_068:0404b05": "仰觀虛空，皆作白色。須彌山王向欝單越一",
    "T17n0721_068:0404b06": "方之面，頗梨所成，令欝單越見空清淨，白",
    "T17n0721_068:0404b07": "光明色。行者復觀，四天王天壽命幾歲？以閻",
    "T17n0721_068:0404b08": "浮提中五十年，為一日一夜，如是壽命滿五",
    "T17n0721_068:0404b09": "百歲，亦有中夭。",
    "T17n0721_068:0404b10": "「復次，修行者隨順觀外身。須彌山上復有何",
    "T17n0721_068:0404b11": "等異天止住？彼以聞慧或以天眼見：須彌山",
    "T17n0721_068:0404b12": "王有三十三天住在山頂，所受樂行不可",
    "T17n0721_068:0404b13": "具說，城名善見，縱廣十千由旬，七寶莊嚴，因",
    "T17n0721_068:0404b14": "陀青寶、金剛車𤦲、赤蓮花寶、柔軟大寶以為",
    "T17n0721_068:0404b15": "莊嚴。有善法堂，廣五百由旬，毘琉璃珠以為",
    "T17n0721_068:0404b16": "欄楯，真金為壁，一切門戶亦復如是，以一切",
    "T17n0721_068:0404b17": "莊嚴嚴飾殿堂。釋迦天王住善法堂，以善業",
    "T17n0721_068:0404b18": "力，受相似樂。人中百歲為第二天一日一",
    "T17n0721_068:0404b19": "夜，如是壽命滿一千歲，亦有中夭。須彌西",
    "T17n0721_068:0404b20": "面，名日沒山，日至此山，閻浮提人謂之日",
    "T17n0721_068:0404b21": "沒，故名沒山。",
    "T17n0721_068:0404b22": "「復次，修行者隨順觀外身。觀須彌山王其量",
    "T17n0721_068:0404b23": "高下？彼以聞慧或以天眼觀：須彌山高廣",
    "T17n0721_068:0404b24": "八萬四千由旬，阿修羅王住在其側，居此水",
    "T17n0721_068:0404b25": "下，以眾生業之所住持，令日旋轉。有大尊神，",
    "T17n0721_068:0404b26": "名曰健疾，常在前導，於眴目頃，能行十千一",
    "T17n0721_068:0404b27": "百五十由旬，周匝旋轉，以日為度，知諸眾生",
    "T17n0721_068:0404b28": "壽命長短。",
    "T17n0721_068:0404b29": "「復次，修行者隨順觀外身。觀四天下人所住",
    "T17n0721_068:0404c01": "之處，閻浮提國、弗婆提國、瞿陀尼國、欝單",
    "T17n0721_068:0404c02": "越國幾許量耶？彼見：閻浮提國七千由旬，弗",
    "T17n0721_068:0404c03": "婆提國八千由旬，瞿陀尼國九千由旬，欝單",
    "T17n0721_068:0404c04": "越國十千由旬。隨四天下地之形相，人面亦",
    "T17n0721_068:0404c05": "爾，像其地形。閻浮提人面之形相，上廣下狹，",
    "T17n0721_068:0404c06": "像其地形。其餘三方：弗婆提人，面像地形，猶",
    "T17n0721_068:0404c07": "如半月；瞿陀尼人，面像地形，猶如滿月；欝",
    "T17n0721_068:0404c08": "單越人，面像地形，其面正方。如是外觀，觀四",
    "T17n0721_068:0404c09": "天下人之形相，如實了知。",
    "T17n0721_068:0404c10": "「復次，修行者隨順觀外身。云何觀於閻浮提",
    "T17n0721_068:0404c11": "國北方國界山河海渚？彼以聞慧或以天眼",
    "T17n0721_068:0404c12": "見：閻浮提北方有國，名曰婆嗟，其土縱廣滿",
    "T17n0721_068:0404c13": "十由旬。次第二國，名民陀羅，其土縱廣二十",
    "T17n0721_068:0404c14": "由旬。次第三國，名首羅斯那，其土縱廣一百",
    "T17n0721_068:0404c15": "由旬。次第四國，名阿梯梨，其土縱廣一百由",
    "T17n0721_068:0404c16": "旬。次第五國，名曰陀羅，其土縱廣一百由旬。",
    "T17n0721_068:0404c17": "次第六國，名曰鳩留，其土縱廣一百由旬。次",
    "T17n0721_068:0404c18": "第七國，名摩陀羅，其土縱廣五十由旬。次第",
    "T17n0721_068:0404c19": "八國，名乾陀羅，其土縱廣一百由旬。次第九",
    "T17n0721_068:0404c20": "國，名曰賒迦，其土縱廣一百由旬。次第十國，",
    "T17n0721_068:0404c21": "名婆陀羅迦，其土縱廣二百由旬。次第十一",
    "T17n0721_068:0404c22": "國，名陀羅陀，其土縱廣一百由旬，於此國中",
    "T17n0721_068:0404c23": "多有山嶮。次第十二，名婆佉邏國，其土縱廣",
    "T17n0721_068:0404c24": "一千由旬。次第十三，名毘師迦國，其土縱廣",
    "T17n0721_068:0404c25": "二百由旬。次第十四，名摩醯沙國，其土縱廣",
    "T17n0721_068:0404c26": "二百由旬。次第十五，名曰漢國，其土縱廣一",
    "T17n0721_068:0404c27": "千由旬，官屬都合一千由旬，真漢唯有二百",
    "T17n0721_068:0404c28": "由旬。次第十六，名都佉國，其土縱廣五百由",
    "T17n0721_068:0404c29": "旬。次第十七，名跋跋羅國，其土縱廣二百由",
    "T17n0721_068:0405a01": "旬。次第十八，名究頗羅國，其土縱廣五十由",
    "T17n0721_068:0405a02": "旬。次第十九，名鳩留摩國，其土縱廣滿五",
    "T17n0721_068:0405a03": "由旬。次第二十，名甘滿闍國，其土縱廣一百",
    "T17n0721_068:0405a04": "由旬。自餘小國及以空地悉不在數。",
    "T17n0721_068:0405a05": "「復次，修行者隨順觀外身。觀閻浮提北方國",
    "T17n0721_068:0405a06": "界，復有何等山王？彼以聞慧或以天眼見：",
    "T17n0721_068:0405a07": "有大山，名曰雪山，種種山峯，其山眷屬廣千",
    "T17n0721_068:0405a08": "由旬，山中多有盧陀羅樹、松樹、栢樹、天木之",
    "T17n0721_068:0405a09": "樹、娑羅樹、多摩羅樹，多有夜叉，多緊那羅，",
    "T17n0721_068:0405a10": "多毘舍遮夜叉之屬。其山可愛，修學禪者多",
    "T17n0721_068:0405a11": "依此山，河流甘美，大力龍等，住在山中，多",
    "T17n0721_068:0405a12": "有吱羅多人住在此山。",
    "T17n0721_068:0405a13": "「復次，修行者隨順觀外身。觀閻浮提北方國",
    "T17n0721_068:0405a14": "界，復有何等山河海渚？彼以聞慧或以天眼",
    "T17n0721_068:0405a15": "見：雪山東名懸雪山，多有可愛禽獸，滿中松",
    "T17n0721_068:0405a16": "栢之樹及天木樹、那迷流林、婆鳩流樹、闍摩",
    "T17n0721_068:0405a17": "迦樹。過此山已，復有一山，名多摩伽羅，縱廣",
    "T17n0721_068:0405a18": "二十由旬，有一千窟。過此山已，有百由旬空",
    "T17n0721_068:0405a19": "曠之地，多有河池，無有藥草及以樹木。過此",
    "T17n0721_068:0405a20": "處已，有白銀山，名雞羅娑，金峰圍遶，毘留",
    "T17n0721_068:0405a21": "勒天王住在其上。於山峰中河池清涼，多有",
    "T17n0721_068:0405a22": "蓮花、青優鉢羅花，池中多有鵝鴨鴛鴦而以",
    "T17n0721_068:0405a23": "莊嚴。過雞羅娑山，有一大山，名曰峰山，緊",
    "T17n0721_068:0405a24": "那羅王在其山下，歌舞遊戲。於此山上有五",
    "T17n0721_068:0405a25": "金峰、三頗梨峰、十白銀峰，無量天花，香氣可",
    "T17n0721_068:0405a26": "愛。山中有河，名鳩摩羅，從山流出，多有鵝鴨",
    "T17n0721_068:0405a27": "鴛鴦充遍河中。過此山已，復有大山，名彌那",
    "T17n0721_068:0405a28": "迦，縱廣五十由旬，多饒阿修羅住此山中，",
    "T17n0721_068:0405a29": "常樂歌詠。",
    "T17n0721_068:0405b01": "「復次，修行者隨順觀外身。觀閻浮提復有何",
    "T17n0721_068:0405b02": "等山河海渚？彼以聞慧或以天眼：過此山已，",
    "T17n0721_068:0405b03": "見有大海，縱廣一萬由旬，多有大龍及堤彌",
    "T17n0721_068:0405b04": "魚、那迦羅魚、螺貝之類。過此海已，有一大山，",
    "T17n0721_068:0405b05": "名曰善意，山中有池，名曰凝酥，縱廣一由旬，",
    "T17n0721_068:0405b06": "其池可愛，於此池中多有鵝鴨鴛鴦、迦陵頻",
    "T17n0721_068:0405b07": "伽鳥。其山縱廣五十由旬，山中有河，名憍尸",
    "T17n0721_068:0405b08": "迦，多有水鳥莊嚴其河。過此山已，有一大",
    "T17n0721_068:0405b09": "海，縱廣二萬由旬，甚可怖畏，雷聲常吼，惡",
    "T17n0721_068:0405b10": "龍瞋恚，互相攻戰，或雨刀火、放大熾電。以瞋",
    "T17n0721_068:0405b11": "心故，吐毒相殺。",
    "T17n0721_068:0405b12": "「復次，修行者隨順觀外身。觀閻浮提，過海龍",
    "T17n0721_068:0405b13": "已，有一大洲，名耽婆迦，縱廣一百由旬，多有",
    "T17n0721_068:0405b14": "諸大惡羅剎等，食魚自活。彼有地獄，名耽婆",
    "T17n0721_068:0405b15": "迦，焚燒眾生。有一大河，名憍尸迦，滿河流",
    "T17n0721_068:0405b16": "血，頭髮骸骨隨河而流。地獄縱廣五百由",
    "T17n0721_068:0405b17": "旬，受大劇苦。過地獄已，有一大海狀如地獄，",
    "T17n0721_068:0405b18": "縱廣一萬由旬，其水青黑，無龍夜叉，無乾",
    "T17n0721_068:0405b19": "闥婆。過此海已，北方有海，名曰寶滿，眾山圍",
    "T17n0721_068:0405b20": "遶，林樹無量，松栢栴檀，如意之樹，山中復有",
    "T17n0721_068:0405b21": "無量果樹。過此山已，有一大山，名曰彼岸，縱",
    "T17n0721_068:0405b22": "廣五千由旬，於此山中多梨那羅果、吱羅樹",
    "T17n0721_068:0405b23": "果，一切時果，六時具足，河池充滿鵝鴨鴛",
    "T17n0721_068:0405b24": "鴦，諸大仙人住在山中。山有千峰，種種眾",
    "T17n0721_068:0405b25": "寶莊嚴其山，山有種種毘多羅樹，皆是金樹，",
    "T17n0721_068:0405b26": "種種眾香。過此山已，有一大河，名曰石水，於",
    "T17n0721_068:0405b27": "此河中一切眾生，若草、若木、若人、非人、若禽、",
    "T17n0721_068:0405b28": "若獸入者如石，其河兩岸生諸竹林，名曰吱",
    "T17n0721_068:0405b29": "遮，風吹相揩，自然生火，燒殺無量百千眾",
    "T17n0721_068:0405c01": "生。行者復觀，過此河已，有一大河，名曰斯陀，",
    "T17n0721_068:0405c02": "廣十由旬，長三百由旬，無人能度，以水醎故，",
    "T17n0721_068:0405c03": "若有入者，身即碎裂。過此河已，有渚名閻浮",
    "T17n0721_068:0405c04": "摩，有乾闥婆，名曰常樂，住此渚上，多行布",
    "T17n0721_068:0405c05": "施，淨持禁戒，心常歡喜，離於憂惱，欲果具",
    "T17n0721_068:0405c06": "足。於此渚上金樹具足，毘琉璃花充滿池",
    "T17n0721_068:0405c07": "中，近須彌山，以山勢力，一切河水及諸禽獸",
    "T17n0721_068:0405c08": "皆作金色，多有無量優鉢羅花、拘物陀花，處",
    "T17n0721_068:0405c09": "處酒河，洋洋溢流，自然稻米，不須種殖。其",
    "T17n0721_068:0405c10": "渚縱廣二千由旬，過此渚已，無有一切山河",
    "T17n0721_068:0405c11": "樹林。有一大海，名水沫輪，海中多有火毒",
    "T17n0721_068:0405c12": "惡龍，名曰電光。過此海已，有一大山，名涅",
    "T17n0721_068:0405c13": "蜜沙，山中有窟，名堤彌沙，黑暗之窟，窟中",
    "T17n0721_068:0405c14": "多有化生龍女，初夜化生，端正具足，莊嚴",
    "T17n0721_068:0405c15": "其身，壽命一夜，於日出時，則皆老死。殺生餘",
    "T17n0721_068:0405c16": "業，故受斯報。過此山已，復有一山，名曰蘇摩",
    "T17n0721_068:0405c17": "祇利，縱廣五百由旬。過此山已，有一大山，名",
    "T17n0721_068:0405c18": "須彌等，縱廣五百由旬，於此山北，有一大林，",
    "T17n0721_068:0405c19": "名吱多迦林，有羅剎名曰惡夢，住在此林，其",
    "T17n0721_068:0405c20": "行速疾，於眴目頃，能行至於百千由旬，為諸",
    "T17n0721_068:0405c21": "眾生作不利益、作不安樂。",
    "T17n0721_068:0405c22": "「復次，修行者隨順觀外身。觀閻浮提、欝單越",
    "T17n0721_068:0405c23": "二國中間，復有何等山河海渚？何處頗有",
    "T17n0721_068:0405c24": "不生不死、非退非滅、非業因緣、非愛別離、非",
    "T17n0721_068:0405c25": "怨憎會？是故於生死中得生厭離，應離縛著",
    "T17n0721_068:0405c26": "者，以求解脫，厭於生死，於生死中勿生貪",
    "T17n0721_068:0405c27": "樂，莫與愛心而共遊戲，勿以愛網而自纏縛，",
    "T17n0721_068:0405c28": "莫樂生死。一切生死熾然大苦，憂悲苦惱、愛",
    "T17n0721_068:0405c29": "別離苦、怨憎會苦大火熾然，於地獄、餓鬼、畜",
    "T17n0721_068:0406a01": "生、天、人之中無常變壞，癡人貪著，謂之為樂，",
    "T17n0721_068:0406a02": "應生厭離，莫住魔境，勿與煩惱而共遊戲，後",
    "T17n0721_068:0406a03": "生悔心。如是修行者隨順觀外身，如實見於",
    "T17n0721_068:0406a04": "生死，不住魔境，離於垢濁，離疑曠野。",
    "T17n0721_068:0406a05": "「復次，修行者隨順觀外身。觀閻浮提北方，復",
    "T17n0721_068:0406a06": "有何等山河海渚？彼以聞慧或以天眼見：有",
    "T17n0721_068:0406a07": "大山，名俱翅羅吱羅，縱廣三十由旬，高十由",
    "T17n0721_068:0406a08": "旬，於彼山中無量百千俱翅羅鳥。青無憂樹、",
    "T17n0721_068:0406a09": "赤無憂樹、七葉花樹、軍陀羅樹、賢迦曇婆婆",
    "T17n0721_068:0406a10": "花、那摩利花、金余提迦花、蘇摩那花、深婆",
    "T17n0721_068:0406a11": "羅花、多羅花、卑陵伽花、鳩迦華、瞻婆花、軍",
    "T17n0721_068:0406a12": "陀親命花、婆利師迦花，隨其時節皆自敷榮。",
    "T17n0721_068:0406a13": "或於異時，鬘持天眾離本住處，遊戲此山；有",
    "T17n0721_068:0406a14": "諸夜叉住此山中歡喜受樂，不惱天眾。於此",
    "T17n0721_068:0406a15": "山中多有俱翅羅鳥。過此山已，有大海濱，名",
    "T17n0721_068:0406a16": "曰鵝住，其中多有百千鵝群，無量蓮花，如是",
    "T17n0721_068:0406a17": "海濱鵝鴨鴛鴦、珠嘴之鳥、民那羅鳥、咽喉鳥",
    "T17n0721_068:0406a18": "等，其蓮花色如融金聚，十千由旬，諸蜂圍遶",
    "T17n0721_068:0406a19": "遍覆其上。過此以北，有欝單越，有一大海",
    "T17n0721_068:0406a20": "縱廣千由旬，多有大魚，堤彌鯢魚、那迦羅",
    "T17n0721_068:0406a21": "魚、失收摩羅、瓮魚、龜等，滿大海中，其水青",
    "T17n0721_068:0406a22": "色猶如虛空，深十千由旬，螺貝之母住此水",
    "T17n0721_068:0406a23": "中，身廣十里，水下有山。螺有大力，敵千象",
    "T17n0721_068:0406a24": "力，墮山峯上，則皆破碎。過此海已，有一大",
    "T17n0721_068:0406a25": "海，名曰乳海，縱廣五千由旬，洪波常起，大",
    "T17n0721_068:0406a26": "惡毒龍，常如雷聲。",
    "T17n0721_068:0406a27": "「復次，修行者隨順觀外身。觀閻浮提北，復",
    "T17n0721_068:0406a28": "有何等山河海渚？彼以聞慧或以天眼見：諸",
    "T17n0721_068:0406a29": "大山其數五百，金銀頗梨一千由旬，近欝",
    "T17n0721_068:0406b01": "單越，多有蓮花，如日初出。過此山已，有一",
    "T17n0721_068:0406b02": "大國，名曰乳旋，山河園林多有鳥獸，夜叉止",
    "T17n0721_068:0406b03": "住，心常歡喜，多有花樹，眾物具足。",
    "T17n0721_068:0406b04": "「復次，修行者隨順觀外身。觀閻浮提北，復",
    "T17n0721_068:0406b05": "有何等山河海渚？彼以聞慧或以天眼觀：閻",
    "T17n0721_068:0406b06": "浮提及欝單越二國中間，更無有國。欝單越",
    "T17n0721_068:0406b07": "國縱廣十千由旬，三十六億聚落可愛，三十",
    "T17n0721_068:0406b08": "六億所受之樂，少減四天王天。天無骨肉垢",
    "T17n0721_068:0406b09": "汗，天亦不眴，欝單越人有骨肉垢汗，目有視",
    "T17n0721_068:0406b10": "眴，無我、我所亦無我慢，死則決定生於天上，",
    "T17n0721_068:0406b11": "離慢諂曲，不起姤嫉，心常歡喜，不畏夜叉",
    "T17n0721_068:0406b12": "羅剎、毘舍遮鬼、鳩槃荼鬼、師子虎豹、夜叉惡",
    "T17n0721_068:0406b13": "龍惡蟲之類，亦無荒儉、寒熱飢渴疾病，遠離",
    "T17n0721_068:0406b14": "一切怨家恐怖，互相愛敬，不為妨礙，無有",
    "T17n0721_068:0406b15": "王賊水火刀兵之畏。金樹光明，晝夜不別。金",
    "T17n0721_068:0406b16": "鳥銀鳥、珊瑚之鳥，若樹若鳥種種雜色，歡",
    "T17n0721_068:0406b17": "喜如人，雖無心識亦如人法。",
    "T17n0721_068:0406b18": "「復次，修行者隨順觀外身。觀欝單越復有何",
    "T17n0721_068:0406b19": "等可愛味耶？彼以聞慧或以天眼見：欝單越",
    "T17n0721_068:0406b20": "有十大山，何等為十？一名僧迦賒山；二名等",
    "T17n0721_068:0406b21": "峯山；三名陀摩勿力伽山；四名白雲持山；五",
    "T17n0721_068:0406b22": "名高聚山；六名普鬘山；七名時節樂山；八",
    "T17n0721_068:0406b23": "名持歡喜山；九名如意山；十名俱賒耶舍",
    "T17n0721_068:0406b24": "山。是名十大山。欝單越國大海周匝，如閻浮",
    "T17n0721_068:0406b25": "提有四大山。何等為四？一名雪山；二名民陀",
    "T17n0721_068:0406b26": "山；三名摩羅耶山；四名雞羅娑山。欝單越",
    "T17n0721_068:0406b27": "國十種大山亦復如是。",
    "T17n0721_068:0406b28": "正法念處經卷第六十八"
}