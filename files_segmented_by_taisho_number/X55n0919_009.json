{
    "X55n0919_009:0846c09": "止觀輔行搜要記卷第九",
    "X55n0919_009:0846c11": "天台沙門釋湛然於佛壟述",
    "X55n0919_009:0846c12": "初釋禪境。初來意中云長病等者。准諸部阿含。五事",
    "X55n0919_009:0846c13": "退果。長病。遠行。諫諍。營事。多讀誦。文雖在小。障義必",
    "X55n0919_009:0846c14": "通。三十六垢。未撿。",
    "X55n0919_009:0846c15": "次上諸境下。來意。池。初住也。真如觀成故云入流深。",
    "X55n0919_009:0846c16": "此位具足事理諸禪。何須更觀。若魔事等者。魔過無",
    "X55n0919_009:0846c17": "境。須依通修。若不說之必起見愛。故云日增。",
    "X55n0919_009:0846c18": "次若謂下。縱容判之。若存而不觀。多生諸過。恐棄而",
    "X55n0919_009:0846c19": "不習反入散心。散心為境。豈及諸禪。觀多入品。故不",
    "X55n0919_009:0846c20": "可棄。",
    "X55n0919_009:0846c21": "但禪支等者。引教稱美。九禪非境。且通引之。況九禪",
    "X55n0919_009:0846c22": "中多是事禪。有體化他故異於小。故大小教無不讚",
    "X55n0919_009:0846c23": "美。言四禪八定。四在八數。今重對者。諸經對欲通得",
    "X55n0919_009:0846c24": "定名。若直發九禪即菩薩境攝。",
    "X55n0919_009:0847a01": "次別釋。初開合者。先列。次辨。離合五門者。五停心也。",
    "X55n0919_009:0847a02": "大小由入故名為門。十五門者。五各開三。則事理禪",
    "X55n0919_009:0847a03": "足。故下文云。若五門者有所不収名狹唯事。若十五",
    "X55n0919_009:0847a04": "中理非今境。為令事足演略令廣。去理存事。",
    "X55n0919_009:0847a05": "合廣處中恐人不曉。故須對辨。故先問起。答中先總",
    "X55n0919_009:0847a06": "次別。別中先開五為十五中。事闕則從事開。開但有",
    "X55n0919_009:0847a07": "理則存事守本。故數息．不淨兼開各三。并三為九。神",
    "X55n0919_009:0847a08": "通非九。九家之用云念佛。毗曇云方便者。開教不同。",
    "X55n0919_009:0847a09": "已如前辨。",
    "X55n0919_009:0847a10": "次合十五為十者。初六不合。次九門中但合為三。無",
    "X55n0919_009:0847a11": "從三開即令存事。慈心有三存眾生緣。一若開法緣",
    "X55n0919_009:0847a12": "屬二乘。無緣屬菩薩。通云兩境。二乘唯法緣。菩薩通",
    "X55n0919_009:0847a13": "三教。教位簡之。方申諸意。次因緣存三世。三世全是",
    "X55n0919_009:0847a14": "事。二世一念附理。若開亦屬二乘境収。念佛唯存念",
    "X55n0919_009:0847a15": "於應佛。法報屬理。易故不論。神通若收無漏通者。亦",
    "X55n0919_009:0847a16": "二乘境攝。",
    "X55n0919_009:0847a17": "若但下。結開合意。雖開合等者。但為治障只合為五。",
    "X55n0919_009:0847a18": "若攝事理須存十五。今為判發。異後兩境。故但十門。",
    "X55n0919_009:0847a19": "次判漏無漏者。先略斥二論。今非全奪故云小異。明",
    "X55n0919_009:0847a20": "有漏雖同。由無諦觀。既喻胡苽。何須緣諦。故三專略。",
    "X55n0919_009:0847a21": "即屬有漏。四十八年者。證有漏禪。自行等四。各十二",
    "X55n0919_009:0847a22": "門故四十八。皆是有漏。十二門。四禪．四空．四等。",
    "X55n0919_009:0847a23": "如迦稀那下。證事禪無漏。禪法秘要經中因佛為說。",
    "X55n0919_009:0847a24": "九旬修之得阿羅漢果。",
    "X55n0919_009:0847b01": "次引大經。亦證無漏。經既稱為聖戒定慧。仍非是二",
    "X55n0919_009:0847b02": "乘所知。二論如何判在有漏。佛等者。慧聖行。末行如",
    "X55n0919_009:0847b03": "是開示二乘。菩薩聞已奉行。故知二乘但行小分。引",
    "X55n0919_009:0847b04": "大品者。出世及以涅槃初門。不應有漏。言九想開諸",
    "X55n0919_009:0847b05": "不淨門者。諸因不淨。所得禪者名不淨門。故背捨去。",
    "X55n0919_009:0847b06": "皆因不淨故以九想而為初門。不淨成故。三十七品",
    "X55n0919_009:0847b07": "成故。不唯有漏。譬二石者。南石性冷。北石性熱。二膏",
    "X55n0919_009:0847b08": "名等。所用不同。故雖事禪漏無漏異。",
    "X55n0919_009:0847b09": "若無漏緣下。通難。難家意以根本並難九想俱能作",
    "X55n0919_009:0847b10": "無漏緣。應俱無漏。言六地等者。婆沙云。云何得天道。",
    "X55n0919_009:0847b11": "為得決定。為得無漏。答。決定則六地。未到中間四根",
    "X55n0919_009:0847b12": "本。成論無未到。以欲定替之。餘同婆沙。得無漏者。應",
    "X55n0919_009:0847b13": "云九地。前六加三空。即以初果為決定無學得無漏。",
    "X55n0919_009:0847b14": "言七地者。有師不取未到中間。大論中意。欲定與未",
    "X55n0919_009:0847b15": "到。有無從人。",
    "X55n0919_009:0847b16": "次六地下。答者今單論禪。不開諦智。是故根本不同",
    "X55n0919_009:0847b17": "諸禪。所以下。去取不取。十想者。十想分三。位在見修",
    "X55n0919_009:0847b18": "無學。有斷惑義。故今不取。慈心下。判慈心禪。慈至神",
    "X55n0919_009:0847b19": "通終無孤立。故此諸禪並從他判。",
    "X55n0919_009:0847b20": "次來意等者。問如文。答者先對禪門。彼禪門中方便",
    "X55n0919_009:0847b21": "中云方便有二。所謂內外。外謂二十五法。內有五門。",
    "X55n0919_009:0847b22": "一止。二撿善惡根性。三安心。四治病。五魔事。止門又",
    "X55n0919_009:0847b23": "三。一繫緣。二制心。三體真。體真止後明發五輪。五輪",
    "X55n0919_009:0847b24": "禪禪後方驗善惡。故云禪門先發等。此且據文前後。",
    "X55n0919_009:0847c01": "若論發相。利鈍意別。若彼此互論。亦互有利鈍。又若",
    "X55n0919_009:0847c02": "今文全不觀陰。乃成智鈍。對治下。與五門對辨。",
    "X55n0919_009:0847c03": "次深淺者。即是十門生起次第。前淺後深。特勝有念處",
    "X55n0919_009:0847c04": "故在根本。後通明細。於前故總後明別。此三等者。即後",
    "X55n0919_009:0847c05": "二。依根本故通云根本。復不假根本。并治惑力強。故",
    "X55n0919_009:0847c06": "得居三後。九想治外。未治自心。故治內外居九想後。",
    "X55n0919_009:0847c07": "九想背捨。觀想仍略。略故名總。大兼依報。細故名別。",
    "X55n0919_009:0847c08": "十二因緣云正見者。破斷常故。治我人故。前從別說",
    "X55n0919_009:0847c09": "故。二世破我。凡為下因。聖為上果。次互發者。初之八",
    "X55n0919_009:0847c10": "種者。陰境七隻。義収前九。故今不論。於九雙中又除",
    "X55n0919_009:0847c11": "作意。前陰作意餘九任運。今唯任運是故不論。",
    "X55n0919_009:0847c12": "大章第二禪發因緣者。內種為內。外加為緣。初內種",
    "X55n0919_009:0847c13": "中法譬各二。初法中引大經初地味禪者。一切眾生",
    "X55n0919_009:0847c14": "皆曾兩緣得根本定。從近情下。釋上劫初火灾起時。",
    "X55n0919_009:0847c15": "無不皆得第二禪定。此劫成來已經九減。且望第八。",
    "X55n0919_009:0847c16": "故曰近情。從久遠下。八減已前無始已來。誰不修得。",
    "X55n0919_009:0847c17": "無不有種。故發不定。次譬近可見。",
    "X55n0919_009:0847c18": "次辨不同。初法。法中云昔有等者。次不次是八雙之",
    "X55n0919_009:0847c19": "初。乃至修等者。是修不修。修是作意。不修是不作意。",
    "X55n0919_009:0847c20": "修不修門雖非最後。但略餘七。故云乃至欲辨往昔",
    "X55n0919_009:0847c21": "修不修別。故取作意不作意門。今初觀陰。名非事非",
    "X55n0919_009:0847c22": "理。修發得諸禪。名為事發。彼禪門中具列事理四修",
    "X55n0919_009:0847c23": "四發一十六句。欲對今簡。亦應可見。",
    "X55n0919_009:0847c24": "次譬中云梅四等者。熟時各別。如發不同。次宿習去。",
    "X55n0919_009:0848a01": "合總。言種者。即八雙也。是故今發亦八不同。",
    "X55n0919_009:0848a02": "又雖下。外加。先所。次能。初所中法。文可見。次譬者心",
    "X55n0919_009:0848a03": "性。地中雖有禪種。假止觀雨及聖日光。方可成於支",
    "X55n0919_009:0848a04": "葉華菓。",
    "X55n0919_009:0848a05": "次別加中。初法可知。譬中鴻者大也。今如文。引淨度",
    "X55n0919_009:0848a06": "經者。經云。如是人輩。億百千佛亦不能度。況復一佛。",
    "X55n0919_009:0848a07": "人為自度耳。淨度菩薩云。眾生須聞十二部經。今文",
    "X55n0919_009:0848a08": "會之。只是感應。",
    "X55n0919_009:0848a09": "次正明發相。初約四行以判多少。常行最少故不言",
    "X55n0919_009:0848a10": "之。亦非全無故但云少。故前引經云。有少中多住處",
    "X55n0919_009:0848a11": "差別。欲定有無。二論不同。今依成論。十善是彼欲界",
    "X55n0919_009:0848a12": "法故。電光者。經云。初入法者。聞法得度。譬如電光。即",
    "X55n0919_009:0848a13": "初果也。阿難者。阿難因之得第四果。故定亦得金剛",
    "X55n0919_009:0848a14": "之名。",
    "X55n0919_009:0848a15": "從金剛下。釋疑。疑云。云何欲定名金剛耶。釋者。夫電",
    "X55n0919_009:0848a16": "光者速疾為義。以速疾故立電光名。以斷盡故得金",
    "X55n0919_009:0848a17": "剛稱。此名金剛以為電光。非全電光得金剛名。冏者。",
    "X55n0919_009:0848a18": "日圓明也。",
    "X55n0919_009:0848a19": "無所知下。斥偽。先法。次譬。譬中云灰覆火者。定火如",
    "X55n0919_009:0848a20": "火。定體如灰。妄計如蹈。計成墮苦如被燒然。",
    "X55n0919_009:0848a21": "若依下。二論互執。次引大論。准佛意說不同偏淨。今",
    "X55n0919_009:0848a22": "釋佛意通有四分者。四相別故。並有此分故云四分。",
    "X55n0919_009:0848a23": "欲取進分。為今文相。",
    "X55n0919_009:0848a24": "退分者。有因緣退名緣觸退。無亦任運二十五種。吐",
    "X55n0919_009:0848b01": "納等者。吐去也。納取也。五緣或五法。皆取呵欲棄蓋",
    "X55n0919_009:0848b02": "名去。調五事中有去有取。以除不調取於調故。於靜",
    "X55n0919_009:0848b03": "心下。因緣中云三障四魔者。通論三四。各攝十境。故",
    "X55n0919_009:0848b04": "得三障攝於四魔。更加天子即四魔也。",
    "X55n0919_009:0848b05": "次護分中。善以等者。具如前禪門所明。住分者。地地",
    "X55n0919_009:0848b06": "皆有二種住故。橫竪者。如十境互發中。",
    "X55n0919_009:0848b07": "次明四分互通之相。將向所釋。更互釋之。可以意得。",
    "X55n0919_009:0848b08": "次正釋。四十去三存進。為明遍故須從近說。進中復",
    "X55n0919_009:0848b09": "須從任運說。明發便故。於初禪中先辨八觸。次十功",
    "X55n0919_009:0848b10": "德。三五支。四品數。",
    "X55n0919_009:0848b11": "初八觸中。初外。次內。言一切等者。大經云。一切眾生",
    "X55n0919_009:0848b12": "皆有初地味禪。二家各據。故今評云。皆隨性過。專修",
    "X55n0919_009:0848b13": "根本。不應辨性。今兼衍意破執故說。言體用相添者。",
    "X55n0919_009:0848b14": "輕煖冷重是體。動痒澁滑是用。若動下。以四分判觸。",
    "X55n0919_009:0848b15": "既知三相。宜防於退。動觸下。十德。魔境文略。至此委",
    "X55n0919_009:0848b16": "明。",
    "X55n0919_009:0848b17": "釋善心中云信一切賢聖等者。如前簡性亦寄衍門。",
    "X55n0919_009:0848b18": "如腦者。腦即熟皮藥也。頭中髓耳。沸羮等者。冷同熱",
    "X55n0919_009:0848b19": "同其味不等。一觸十德。樂味永殊。如開等者。帶欲如",
    "X55n0919_009:0848b20": "開門。邪入如賊進。鬼復隨入。又名鬼禪。",
    "X55n0919_009:0848b21": "大論有風等者。論釋三覺。三覺於禪有成有壞。東北",
    "X55n0919_009:0848b22": "等者。更加風雨。讀之則便。雲長則雨。雲散則晴。恬愉",
    "X55n0919_009:0848b23": "者。只是悅樂。",
    "X55n0919_009:0848b24": "毗曇二十三心數者。十大善地。十通大地。忻厭隨一",
    "X55n0919_009:0848c01": "并覺觀二。五支起時非無餘數。故云一時。五支相強。",
    "X55n0919_009:0848c02": "從強得名。",
    "X55n0919_009:0848c03": "有人云下。判支不同。欲第九心者。他云欲九品心。至",
    "X55n0919_009:0848c04": "第九心即屬五支。云欲定前最為落漢。",
    "X55n0919_009:0848c05": "同起等者。二論不同。此且依毗曇。成論則前後。如一",
    "X55n0919_009:0848c06": "下。辨前後意。初有細聲為麤所蔽。麤聲過已細聲方",
    "X55n0919_009:0848c07": "現。",
    "X55n0919_009:0848c08": "次初開等者。次第相生而顯一心。覺是名覺支。知貴",
    "X55n0919_009:0848c09": "是觀支。喜樂是喜樂支。定相是一心。雖初覺具四。為",
    "X55n0919_009:0848c10": "初所蔽。未得四名。觀等亦然。思之可見。次分別去。譬",
    "X55n0919_009:0848c11": "餘支成。分別是觀。餘是三支。",
    "X55n0919_009:0848c12": "如人下。別顯一心。食時譬前四。食已譬一心。亦如下。",
    "X55n0919_009:0848c13": "重譬一心。對欲雖樂。反則疲極。欲如四支。不如一心。",
    "X55n0919_009:0848c14": "故欲入一。四皆為惱。",
    "X55n0919_009:0848c15": "若四禪下。釋疑。先疑。次今分下。釋。若進下。釋別支意。",
    "X55n0919_009:0848c16": "次釋支名。指在修證。更准婆沙以擬略知。論問。支是",
    "X55n0919_009:0848c17": "何義。論答。隨順義。圓滿義。堅固義等。隨順當地。圓滿",
    "X55n0919_009:0848c18": "當地。五有何義。答。覺悟名覺。細心分別名觀。慶悅名",
    "X55n0919_009:0848c19": "喜。恬愉名樂。寂然名一心。為對五欲故立五支。應對",
    "X55n0919_009:0848c20": "等者。應字須加。",
    "X55n0919_009:0848c21": "言若欲下。明二禪。先作方便。言但呵覺觀者。亦可總",
    "X55n0919_009:0848c22": "呵三十二為首。餘者隨去。又難斷者。呵之言。即發等",
    "X55n0919_009:0848c23": "者。五支滅已。唯定無支。故云禪定從一心後寂然。故",
    "X55n0919_009:0848c24": "云轉寂。言退禪者。捨初名退。非退失也。無前功德故",
    "X55n0919_009:0849a01": "云篾屑。",
    "X55n0919_009:0849a02": "若不下。禪發。混四大者。不同八觸。四大各別。故云混",
    "X55n0919_009:0849a03": "也。言四支者。離覺觀垢故云內諍。與喜俱發名為慶",
    "X55n0919_009:0849a04": "喜。受喜中樂故名為樂。樂受心息故名一心。若欲呵",
    "X55n0919_009:0849a05": "喜。准初禪說。言五支者。樂生捨喜名為捨。護令增長",
    "X55n0919_009:0849a06": "名為念。善巧離著名為慧。快樂遍身名為樂。此樂並",
    "X55n0919_009:0849a07": "異初二禪樂。樂謝入一心。",
    "X55n0919_009:0849a08": "次四禪。亦先設方便。言四支者。捨下勝樂名為捨。等",
    "X55n0919_009:0849a09": "智照了名為念。無下地染名清淨。定體無動名一心。",
    "X55n0919_009:0849a10": "無色四處。滅色方便如前說。",
    "X55n0919_009:0849a11": "次明亦有漏亦無漏。初來意。准禪門中根性有三。慧",
    "X55n0919_009:0849a12": "多定少說六妙門。不必至上地能發無漏。以遍歷一",
    "X55n0919_009:0849a13": "切諸禪法故。定多慧少說特勝。慧性少故。須至上地",
    "X55n0919_009:0849a14": "能發無漏。若定慧等者說通明。具發上下皆能得無",
    "X55n0919_009:0849a15": "漏。若對治者。反前說之。今明發得。隨發而判。問。今文",
    "X55n0919_009:0849a16": "何故不明六妙門。答。數隨已在根本中說。後四入理。",
    "X55n0919_009:0849a17": "非此中意。問。何故明特勝。答。修九想起過。今修特勝。",
    "X55n0919_009:0849a18": "勝九想故。故得名也。如律中云者。十誦律云。在婆求",
    "X55n0919_009:0849a19": "河。四分云。婆求園因修九想。無量比丘持刀自煞。或",
    "X55n0919_009:0849a20": "欲煞等。故佛改觀令修特勝。若爾。何不著前。答。依治",
    "X55n0919_009:0849a21": "則爾。深淺不然。",
    "X55n0919_009:0849a22": "大黃等者。無漏觀觀身貪欲如熱病。九想如瀉藥。自",
    "X55n0919_009:0849a23": "害如太過。未知盡漏名弱。唯專厭身如弊藥。藥本治",
    "X55n0919_009:0849a24": "病。今反為蔽。更修特勝。猶兼不淨。如並下。補。進發無",
    "X55n0919_009:0849b01": "漏如身復。",
    "X55n0919_009:0849b02": "如廉食等者。治欲人也。身修觀如噉猪[月*者]。念處身如",
    "X55n0919_009:0849b03": "貯糞物。不即自害如猶強食。九想觀成猶如臰[月*者]。雇",
    "X55n0919_009:0849b04": "人自害如不復食。廉字應作[飢几+兼]。薄食也。",
    "X55n0919_009:0849b05": "特勝發者下。正明特勝發相。一一位中皆云道品者。",
    "X55n0919_009:0849b06": "以有念處。念處屬道品故。初後各五。中間各三。如次",
    "X55n0919_009:0849b07": "以對身等四念。初五身念。初云入出者。入至臍。出至",
    "X55n0919_009:0849b08": "鼻。照之不亂。及以輕重麤細等。知長短者。猶如旋師。",
    "X55n0919_009:0849b09": "旋師弟子知繩長短。根本下。辨異。三譬。並譬根本。暗",
    "X55n0919_009:0849b10": "證今有。觀慧者。即顯今也。前八下。又斥根本。五糓者。",
    "X55n0919_009:0849b11": "黍稷麥稻麻。",
    "X55n0919_009:0849b12": "從心受喜下三。對受念處。心作下三。對心念處。大集",
    "X55n0919_009:0849b13": "等者。無內淨。觀無常下。五法念處。餘處等者。從初至",
    "X55n0919_009:0849b14": "此亦觀無常。故云餘處。此禪息斷外道計常。故成別",
    "X55n0919_009:0849b15": "治。無色四處最須辨別。文相極略。云空散是欲。誡欲",
    "X55n0919_009:0849b16": "名離。又觀此離名觀離欲。無所有處云若多若少等",
    "X55n0919_009:0849b17": "者。空處名多。無所有處名少。離是多少。故云皆無。少",
    "X55n0919_009:0849b18": "即是滅。故云觀滅。橫對念處。理異根本。念處是橫故",
    "X55n0919_009:0849b19": "云橫對。根本是竪故云竪對。故舉譬云食無鹽等。",
    "X55n0919_009:0849b20": "次明通明。初來意云三十六物者。與特勝同。諸文皆",
    "X55n0919_009:0849b21": "云內外中間各有十二。唯禪門中但分內外。內有二",
    "X55n0919_009:0849b22": "十六。外但有十。具如禪門。華嚴等者。禪門中云。有人",
    "X55n0919_009:0849b23": "修得。不知何名。北國諸師立名通明。能得三明六通。",
    "X55n0919_009:0849b24": "因中說果故云通明。",
    "X55n0919_009:0849c01": "次正明發中。初約大集以釋五支。經有五句合之為",
    "X55n0919_009:0849c02": "三。初釋如心可見。又識俗下。釋大覺。九十九等者。如",
    "X55n0919_009:0849c03": "禪門中。大小骨有三百六十。髓有九十九重。委在禪",
    "X55n0919_009:0849c04": "門。從思惟去。言真俗者。只是如向所明真俗。言上覺",
    "X55n0919_009:0849c05": "支等。對根本辨異。彼無觀慧故斥云解。",
    "X55n0919_009:0849c06": "初禪如泡乃至第四如鏡像者。約喻辨法。漸漸深細。",
    "X55n0919_009:0849c07": "無色無可以之為喻。但至四禪。故至無色但云三事。",
    "X55n0919_009:0849c08": "空滅三種受想者。法行比丘作是思惟。無色猶有識",
    "X55n0919_009:0849c09": "想觸想及虗空想。若修無想。永滅此三。又滅十大地",
    "X55n0919_009:0849c10": "中受想心所。故通言之。若婆沙云。但云滅受想二有",
    "X55n0919_009:0849c11": "俗觀故等者。判漏無漏。此但判向如心等中真俗之",
    "X55n0919_009:0849c12": "文。帶皮肉等名之為俗。稍深細前名之為真。",
    "X55n0919_009:0849c13": "此禪等者。有漏名事。無漏名理。諸地一一已有觀慧。",
    "X55n0919_009:0849c14": "況至滅受想。故斥論師不知用之為八解脫。道謂道",
    "X55n0919_009:0849c15": "共。定謂定共。毗曇義強。引之以斥論師不當。汝但有",
    "X55n0919_009:0849c16": "無漏理定。則無八解事禪。汝論則無俱解脫人。",
    "X55n0919_009:0849c17": "約外道者。正破還將戒慧以破彼定。是則等者。既無",
    "X55n0919_009:0849c18": "客定何殊外道。言八術者。大經云。復有明醫曉八種",
    "X55n0919_009:0849c19": "術。經文自以八復次釋。古師多釋。且取常無常各四",
    "X55n0919_009:0849c20": "為八。故八俱無。若許有戒慧。容有無常等四俱無常",
    "X55n0919_009:0849c21": "等。八亦不成。",
    "X55n0919_009:0849c22": "次不淨下。明無漏禪。先標二人。次二發相。先明壞法",
    "X55n0919_009:0849c23": "中願智等者。既進至燒想。無可以修背捨等禪。事禪",
    "X55n0919_009:0849c24": "之中超越最高。故名為頂。此禪又能轉壽為福。故名",
    "X55n0919_009:0850a01": "願智。俱舍云。如願而了故云願智。雖言燒滅等者。身",
    "X55n0919_009:0850a02": "想雖無而身實在。",
    "X55n0919_009:0850a03": "此人下。辨壞法人有退無退。如毗曇等者。婆沙問。阿",
    "X55n0919_009:0850a04": "羅漢退。不應二三兩果亦退。答。由第四退。牽二三退。",
    "X55n0919_009:0850a05": "猶如沙井。上下有塼中間無塼。上塼若墮牽下者墮。",
    "X55n0919_009:0850a06": "初果底。是故不退。若爾。亦應云二三退。答。雖不言之。",
    "X55n0919_009:0850a07": "實退三。若爾。何不退初。答。爾前無果。退無住處。無有",
    "X55n0919_009:0850a08": "更作凡夫義故。然慧脫人亦不併退。有退義故。故須",
    "X55n0919_009:0850a09": "說之。阿含下。引第三果退為第四例。亦是慧脫。是故",
    "X55n0919_009:0850a10": "有退雖退。此生定得。",
    "X55n0919_009:0850a11": "若不壞法下。釋不壞法人。初明不壞法相。言觀練等",
    "X55n0919_009:0850a12": "者。此四具如法界次第。九次第定。於初禪至滅受想。",
    "X55n0919_009:0850a13": "次第無間入。",
    "X55n0919_009:0850a14": "若修時下。對修辨發。愛多等者。約自他身以為內外。",
    "X55n0919_009:0850a15": "初集俱觀。集熟除肉。不壞法人俱至第八。[日*曾](麤鄧反)。潰",
    "X55n0919_009:0850a16": "散也。如捉淨法婆羅門等者。文在大論。",
    "X55n0919_009:0850a17": "釋食不淨想中。婆羅門者。多修淨法。有緣須至不淨",
    "X55n0919_009:0850a18": "國中。因食他餅謂為淨潔。大是不淨搥胸乾嘔。我當",
    "X55n0919_009:0850a19": "云何破此淨法。我已了矣。以喻假想合之可見。嗚應",
    "X55n0919_009:0850a20": "作歍。此是鳴字耳。",
    "X55n0919_009:0850a21": "如是想者下。是特勝辨異。如貪食人等者。愛身如貪",
    "X55n0919_009:0850a22": "食。身如猪[月*者]。實觀如審知。存身如強食。見虫如假想。",
    "X55n0919_009:0850a23": "厭強如不食。前特勝下。合喻。六賊。六欲也。九通治六。",
    "X55n0919_009:0850a24": "若別治者。死想治威儀。言語二欲。脹壞噉三共治形",
    "X55n0919_009:0850b01": "貌。血塗膿爛青瘀共治色欲。骨燒共治細滑。一欲散",
    "X55n0919_009:0850b02": "治人相。怨詐者。愛實是怨。親人如詐。",
    "X55n0919_009:0850b03": "如是下。乃至發衍本習現觀二因緣故。大小同為貪",
    "X55n0919_009:0850b04": "欲所障。障去習發各稱本期。釋論下。破謬兼證發大。",
    "X55n0919_009:0850b05": "故知諸師不曉論旨。",
    "X55n0919_009:0850b06": "次釋背捨。先對前門以辨次第。先根本味。次根本淨。",
    "X55n0919_009:0850b07": "次無漏中四種事定。但說於觀。餘三屬理。觀中次第。",
    "X55n0919_009:0850b08": "九想之後須明背捨。言總別者。總與不壞法人共也。",
    "X55n0919_009:0850b09": "別在菩薩。定聖行也。",
    "X55n0919_009:0850b10": "又背捨下。判因果及釋名者。從因受名。因時厭背。捨",
    "X55n0919_009:0850b11": "離煩惱。故名背捨。三界結盡。轉名解脫。從背者下。重",
    "X55n0919_009:0850b12": "述從因。言淨潔五欲者。欲界五欲不名淨妙。從欲定",
    "X55n0919_009:0850b13": "去。至非想來。雖有著心名淨潔五欲。以背捨對治。厭",
    "X55n0919_009:0850b14": "離不著。故名背捨淨潔五欲。一內有者。略列初後。釋",
    "X55n0919_009:0850b15": "中具足。忽見身等。依修而發。亦從足起。[聲耳+空]者。深山谷",
    "X55n0919_009:0850b16": "也。屍如彼谷。薩埵等者。即金光明薩埵王子。修大乘",
    "X55n0919_009:0850b17": "人得此觀助。能令厭身。大法成就。",
    "X55n0919_009:0850b18": "大經下。引證。聖行品具列骨節互相因依。依因指骨",
    "X55n0919_009:0850b19": "以柱足骨。如是乃至上有髑髏。復因頂骨。乃至掌骨",
    "X55n0919_009:0850b20": "以柱指骨。今文先想皮肉。至骨相成此法。",
    "X55n0919_009:0850b21": "增進等者。經論不同。或云青黃赤白。光隨向上等者。",
    "X55n0919_009:0850b22": "此未成相。漸至成就則遍十方。如須彌山等者。四方",
    "X55n0919_009:0850b23": "皆隨須彌一色。四色亦爾。遍不相礙。",
    "X55n0919_009:0850b24": "如是遠久等。更却牒前。先初發時但久觀骨。光應自",
    "X55n0919_009:0850c01": "發。八色者。見地如黃白淨地。水如深淵清水。火如無",
    "X55n0919_009:0850c02": "烟淨火。風如無雲逈風。青如金精山。黃如葡蔔華。赤",
    "X55n0919_009:0850c03": "如春朝露。白如珂貝雪。復逆順緣令速成就。黮黮(他敢",
    "X55n0919_009:0850c04": "反)。應作[黑*敢]。彼帶皮肉者。對特勝辨。若三藏者。真諦也。",
    "X55n0919_009:0850c05": "從大乘去。今家探取衍門開權意。說故下。結云界外",
    "X55n0919_009:0850c06": "法也。文中先舉三學。況釋八色。當知即是不思議法。",
    "X55n0919_009:0850c07": "此別二論。辨異故來。今依大論。並異前三。並非通途。",
    "X55n0919_009:0850c08": "故今不取。",
    "X55n0919_009:0850c09": "次內無色等者。次明第二。先明折內骨人。次明體滅。",
    "X55n0919_009:0850c10": "於中又二。先法。次喻。喻好馬等者。欲滅即滅。所以俱",
    "X55n0919_009:0850c11": "用折體觀者。准界外法。尚通別圓。何況體空。亦恐習",
    "X55n0919_009:0850c12": "發故通列之。新法未發者。未有內淨。",
    "X55n0919_009:0850c13": "以不淨下。簡示。忽見下。正釋中間。今以下。正判。用此",
    "X55n0919_009:0850c14": "一意並破前三。何者。以極淨故在第四禪。勝處一切",
    "X55n0919_009:0850c15": "處。非第四不成。有身證故在第三禪。仍約初後以分",
    "X55n0919_009:0850c16": "三四。若定結位須歸第三。但依此解前三俱壞。緣淨",
    "X55n0919_009:0850c17": "故淨者。即以第四為極淨。緣此色等者。三四起時瑩",
    "X55n0919_009:0850c18": "練初二。故名三四為初二緣。是故三四獨得淨名。是",
    "X55n0919_009:0850c19": "故更開四句釋之。前三屬初二。第四屬第三。初句者",
    "X55n0919_009:0850c20": "實不淨上更加假想。二交互句對於初二。初二有淨",
    "X55n0919_009:0850c21": "未過淨緣。故不名淨。今第三淨無前不淨。故名淨淨。",
    "X55n0919_009:0850c22": "空處云過一切等者。具如第六卷。但彼依根本。今從",
    "X55n0919_009:0850c23": "淨禪。若凡夫等者。斥根本。聖人等者。立聖斥凡。然此",
    "X55n0919_009:0850c24": "背捨實通凡聖。",
    "X55n0919_009:0851a01": "又識生滅下。釋無所有。次釋非想者。能忌前三故云",
    "X55n0919_009:0851a02": "捨識無識。無識即是無所有處。故名非想非非想。識",
    "X55n0919_009:0851a03": "處如癰等者。聖種如前滅受想中。云細煩惱者。細惑",
    "X55n0919_009:0851a04": "有十。受想行觸思欲解念定慧。斥彼有惑。今捨能緣",
    "X55n0919_009:0851a05": "等者。釋滅受想名。依名出體。非想地中猶有能緣。今",
    "X55n0919_009:0851a06": "滅能緣。復滅能滅。方得名為滅自他地。",
    "X55n0919_009:0851a07": "從若以所滅下。破舊。但滅他地。何殊根本。今從下。正",
    "X55n0919_009:0851a08": "釋。釋前初解捨能緣等。即滅他地。無復能滅。即滅自",
    "X55n0919_009:0851a09": "地。斥論師云後四等者。成論無漏但依根本。故以前",
    "X55n0919_009:0851a10": "三背捨而難論人仍有縱奪。八中且除滅受想一。於",
    "X55n0919_009:0851a11": "前七中後四唯緣空可爾。此是縱也。前三背捨不淨",
    "X55n0919_009:0851a12": "八色。異於根本何以棄之。此即奪也。",
    "X55n0919_009:0851a13": "若過下。判習。前七解脫攝得八定。故約八定以論發",
    "X55n0919_009:0851a14": "習。滅受一定不得論習。是故前亦不以為難。九次第",
    "X55n0919_009:0851a15": "定等者。九想初文已列。四定未暇簡出。故今重釋。小",
    "X55n0919_009:0851a16": "乘定無。大乘或有。發宿習義。",
    "X55n0919_009:0851a17": "次大不淨者。約此乃至總別相者。亦准前文以判總",
    "X55n0919_009:0851a18": "別。次正釋者。丘。小陵也。羮作穢汁等者。具如大經。佛",
    "X55n0919_009:0851a19": "答迦葉。明一切法皆悉無實。故引比丘觀不淨想。",
    "X55n0919_009:0851a20": "復次下。明境轉。所由由心轉故。故引二緣以例心轉。",
    "X55n0919_009:0851a21": "過現雖殊皆心所轉。況今發相亦由往心。執石等者。",
    "X55n0919_009:0851a22": "如大經釋摩男凡有所執皆悉成寶。僧護所見亦復",
    "X55n0919_009:0851a23": "如是。因與價人採寶。却迴至岸。失伴次第。見於五十",
    "X55n0919_009:0851a24": "三所地獄。依報無非地獄故也。",
    "X55n0919_009:0851b01": "若執下。由境轉故有破結之功。言此觀契轉變等者。",
    "X55n0919_009:0851b02": "想成實見。如通者變物。契彼通用。故云契也。又物有",
    "X55n0919_009:0851b03": "變理。通方能變。故知不淨亦復如是。況元是藏理。取",
    "X55n0919_009:0851b04": "之自差。汝等所行是菩薩道。",
    "X55n0919_009:0851b05": "若大小等者。根本有漏已如前說。不淨業緣未即無",
    "X55n0919_009:0851b06": "漏。若用斷惑隨依一地。故云自上皆除。",
    "X55n0919_009:0851b07": "若人下。約大不淨以明背捨。始終俱破依正二報。若",
    "X55n0919_009:0851b08": "論下。約於背捨以明勝處及一切處。婆沙云。勝於煩",
    "X55n0919_009:0851b09": "惱故名勝處。",
    "X55n0919_009:0851b10": "大論下。引論辨根。禪門云。修背捨竟修勝處。下根也。",
    "X55n0919_009:0851b11": "今從中根。即於第三以成勝處。上根於前成四勝處。",
    "X55n0919_009:0851b12": "至今便能成於後四。此仍准教。若上根。隨見骨根。",
    "X55n0919_009:0851b13": "從若多等。正明發相。大名多。滅名少。皆有好醜。乃至",
    "X55n0919_009:0851b14": "最後皆悉不淨。背捨中淨亦名不淨。未能展轉大好",
    "X55n0919_009:0851b15": "醜故。又所依不淨。大小不同。勝處亦有依正之別。",
    "X55n0919_009:0851b16": "推位等者。如吳泰伯是太王長子。以讓弟故。託入東",
    "X55n0919_009:0851b17": "吳。還牛等者。堯聘許由為九州長。聞而洗耳。隟父譏",
    "X55n0919_009:0851b18": "之尚不飲牛。今且與之終成寡欲。",
    "X55n0919_009:0851b19": "大論青黃等者。從四勝處但有四色。今列八色。為知",
    "X55n0919_009:0851b20": "經論所列不同。分假實故。此依三昧。意緣色判必不",
    "X55n0919_009:0851b21": "得同眼根所得。故判見色名之為實。立地等名故名",
    "X55n0919_009:0851b22": "為假。則一切處假實俱見故。與俱舍假實飜倒。",
    "X55n0919_009:0851b23": "此四勝處內外色盡等者。自為內。他為外。唯有八色",
    "X55n0919_009:0851b24": "故無好醜。但有多少者。辨色廣狹。",
    "X55n0919_009:0851c01": "次明一切處者。八除前四。假實俱觀。更加空識。以皆",
    "X55n0919_009:0851c02": "遍故。得一切名。唯不動等者。不動即第四禪中初支。",
    "X55n0919_009:0851c03": "及以念慧即第三支。",
    "X55n0919_009:0851c04": "次正明發者。先處。次入。名別事同。會異故來。遍而復",
    "X55n0919_009:0851c05": "入。故名為入。遍非不入。故是異名。",
    "X55n0919_009:0851c06": "此乃下。破他人云勝處緣外。今意不爾。骨人放故。心",
    "X55n0919_009:0851c07": "自有故。前尚判為界外之色。豈全外來。大論下。釋疑。",
    "X55n0919_009:0851c08": "恐不解論。引而申之。故云借外。",
    "X55n0919_009:0851c09": "若通明下。縱而辨別。通明觀後。容可緣外背捨八色。",
    "X55n0919_009:0851c10": "故不同之。復次菩薩下。菩薩縱發。尚具諸度。何況八",
    "X55n0919_009:0851c11": "色。故云隨心即成。此以通別菩薩為況。文列六度。初",
    "X55n0919_009:0851c12": "檀可見。尸中略出三戒。害彼下。煞。引物下。盜。欺詐下。",
    "X55n0919_009:0851c13": "妄。乃至慧中云不生不滅。知不是藏。一切下。通具諸",
    "X55n0919_009:0851c14": "法。道品是慧。如快馬等者。譬勝處心。",
    "X55n0919_009:0851c15": "是時下。勝處功能。觀為妙境。多入五品。因茲入住。故",
    "X55n0919_009:0851c16": "云近池。齊此等者。且明分齊。亦得等者。如前破舊不",
    "X55n0919_009:0851c17": "曉論旨者是。",
    "X55n0919_009:0851c18": "次明慈定。初中云得解者。寄修辨發。准教則善。成就",
    "X55n0919_009:0851c19": "名解。所緣有三者。謂怨親中人。約處即是廣大無量",
    "X55n0919_009:0851c20": "十方。三人俱上。樂名成就。諸經論中具有修相。修相",
    "X55n0919_009:0851c21": "者何。謂怨親各三。并中成七。樂分三品。初從上親以",
    "X55n0919_009:0851c22": "對下樂。如是漸增。上親中樂。中親下樂。乃至上怨得",
    "X55n0919_009:0851c23": "上上樂。又遍十方名慈成相。悲喜亦然。唯捨從中人",
    "X55n0919_009:0851c24": "以為初觀。次怨。次親。怨從上品。親從下品。皆先易故。",
    "X55n0919_009:0852a01": "隱沒等者。唯根本禪內外俱隱。及內外皆不隱。餘皆",
    "X55n0919_009:0852a02": "不隱。因緣已下。一切悉然。",
    "X55n0919_009:0852a03": "釋觀支中。云或得人中天上樂者。婆沙中問。與何處",
    "X55n0919_009:0852a04": "樂。答有說三禪樂中勝故。有說四事已曾得故。此名",
    "X55n0919_009:0852a05": "同等者。諸淨禪中皆有初禪。支觸名同。樂味則別。",
    "X55n0919_009:0852a06": "若發等者。寄修辨功。梵民為梵眾。臣為梵輔。婆沙問。",
    "X55n0919_009:0852a07": "梵福云何。答。有云一切眾生福。有云輪王福。如是釋",
    "X55n0919_009:0852a08": "王乃至梵王。有云除近佛菩薩。餘一切人福。佛或時",
    "X55n0919_009:0852a09": "等者。婆沙所列具如今文。當知小乘亦具二說。",
    "X55n0919_009:0852a10": "從菩薩下。明大乘中處處皆有。婆沙中問。餘三無量",
    "X55n0919_009:0852a11": "心何故在無色。答。彌勒始知。",
    "X55n0919_009:0852a12": "從若先得下。明二禪已上發得慈定。但云根本則總",
    "X55n0919_009:0852a13": "収之。亦應明位及判大小等。",
    "X55n0919_009:0852a14": "若依特勝下。次依淨禪。發慈定中云是一邊者。定相",
    "X55n0919_009:0852a15": "既別。或可俱時。或可前後。故云一邊。不淨取等者。破",
    "X55n0919_009:0852a16": "壞違樂。慈定不成。雖無下。答。雖順涅槃。與法緣合。此",
    "X55n0919_009:0852a17": "因通難。一往答之。無漏法似涅槃故。以對法緣。",
    "X55n0919_009:0852a18": "問慈緣眾生等者。二義相違。云何相發。答意者。定法",
    "X55n0919_009:0852a19": "難思。唯當仰信。大乘尚六俱發互發。何須致疑。慈定",
    "X55n0919_009:0852a20": "亦能下。作莊嚴釋。何但相發莊嚴。更美慈心。既爾。餘",
    "X55n0919_009:0852a21": "三例然。或互相發。此之四字明大小不淨發於慈心。",
    "X55n0919_009:0852a22": "今文存略。言相發者。語雖兼前。今文正明不淨發慈。",
    "X55n0919_009:0852a23": "餘三無量心者。准慈心說。",
    "X55n0919_009:0852a24": "若四無量下。判漏無漏。即從所依以辨能依。因緣等",
    "X55n0919_009:0852b01": "者。明慈定所依。所依既多。能依隨轉。次譬者。譬所依",
    "X55n0919_009:0852b02": "多。能依即多。譬有二意。初譬法體深廣。次譬法妙難",
    "X55n0919_009:0852b03": "思。次合中。初正合慈。次兼合四。山左等者。太華已東",
    "X55n0919_009:0852b04": "名為左兒。不識京畿珍羞之味。周孔注云。置滋味曰",
    "X55n0919_009:0852b05": "羞珍者。味中之上。井蛙等者。海若。海神名也。非者斥",
    "X55n0919_009:0852b06": "也。衒井寬而斥海狹。",
    "X55n0919_009:0852b07": "因緣禪者。此是行者立觀之要境。翻邪向正之始行。",
    "X55n0919_009:0852b08": "體即三因佛性。正種能成摩訶衍妙乘。故於此中廣",
    "X55n0919_009:0852b09": "明乘相。",
    "X55n0919_009:0852b10": "正明發中云能緣所緣等者。觀十二緣凡有二種。若",
    "X55n0919_009:0852b11": "推果知因。如先觀愛。具如玄文。若推因知果。即如今",
    "X55n0919_009:0852b12": "文。雖明發得。寄修方知。於定心中所緣善惡。能所和",
    "X55n0919_009:0852b13": "合。得名為業。業必招果故名為含。",
    "X55n0919_009:0852b14": "次推。由取乃至無明。故息現因令免當果。六皰者。頭",
    "X55n0919_009:0852b15": "身手足。又云眼耳鼻口及二十指為二十四皰。若因",
    "X55n0919_009:0852b16": "根本等者。則根本等皆成因緣。即忻慕為因。稟教為",
    "X55n0919_009:0852b17": "緣。定體成就。名所生法。即名因緣以為能成。即是有",
    "X55n0919_009:0852b18": "支。隨何地定成何有支。言諸禪者。即且約根本。即指",
    "X55n0919_009:0852b19": "根本竪論諸地。",
    "X55n0919_009:0852b20": "如是等至取初禪相者。應云非想。且從初說。麤細住",
    "X55n0919_009:0852b21": "等。非心所期。是故不論。",
    "X55n0919_009:0852b22": "如前二十五方便者。本期各別。具如第四釋五法中",
    "X55n0919_009:0852b23": "約初禪釋者是也。言悕望者。即五法中欲故二十五",
    "X55n0919_009:0852b24": "法。皆期初禪。又知此受等者。約觀境立名不同。",
    "X55n0919_009:0852c01": "三世上至等者。但有界繫皆屬因緣。不同婆沙界繫。",
    "X55n0919_009:0852c02": "料簡如向。因緣發根本者。初發因緣。謂推三世增減。",
    "X55n0919_009:0852c03": "四生不同。具如玄文因緣境中。及俱舍．婆沙等。並於",
    "X55n0919_009:0852c04": "定中所見分別。乃至三世相異。立十二名。推根本等",
    "X55n0919_009:0852c05": "以成十二。復從十二發根本等。乃至特勝等者。應云",
    "X55n0919_009:0852c06": "特勝等因因緣發。以因緣等多依根本。今從所依。故",
    "X55n0919_009:0852c07": "云因根本發。亦同慈心依根本發。判屬有漏。依特勝．",
    "X55n0919_009:0852c08": "通明亦同慈心。故云例也。",
    "X55n0919_009:0852c09": "次此觀下。明受名不同。三世等者。判事理。雖云思惟",
    "X55n0919_009:0852c10": "不能破惑。次譬者。五停如密室。念處如明燈。故知密",
    "X55n0919_009:0852c11": "室無破暗功。如富那下。證能破惑方名理觀。欲聞慧",
    "X55n0919_009:0852c12": "者。指四念處。言領解者。如大經中佛問。汝見世間常",
    "X55n0919_009:0852c13": "無常乃至邊無邊等耶。若言常等名見名著。又問。汝",
    "X55n0919_009:0852c14": "若燃火。是火滅時汝知不。答。如是乃至五陰。若愛滅",
    "X55n0919_009:0852c15": "時則二十五有滅。故領解云。我已解已。",
    "X55n0919_009:0852c16": "此因緣下。判今屬事。次引經論所出不同。皆可為境。",
    "X55n0919_009:0852c17": "瓔珞十種者。彼明第十地十種觀法。至第六因緣觀",
    "X55n0919_009:0852c18": "中具列十種。具如第二卷引。",
    "X55n0919_009:0852c19": "次明觀者。通論十禪。總一觀法具如後列。若別論者。",
    "X55n0919_009:0852c20": "一一別出餘禪。不云今此別出者。以少故。九禪待發",
    "X55n0919_009:0852c21": "因緣不然。稍似陰境。以恒現故。兼現及發。故可別觀。",
    "X55n0919_009:0852c22": "初龍樹下。明觀意。論通大小。因緣為宗。故今引之證",
    "X55n0919_009:0852c23": "通。觀論師下。辨謬。",
    "X55n0919_009:0852c24": "今言下。破謬。凡云宗者。別顯宗致。二諦語通未足辨",
    "X55n0919_009:0853a01": "別。言何品者。以論通意破無別宗。況遍諸教豈獨論",
    "X55n0919_009:0853a02": "宗。而皆破盡者。論中諸品皆破為名。如云破六情破",
    "X55n0919_009:0853a03": "染染等。品內觀法破皆盡淨。六情是俗破即名真。故",
    "X55n0919_009:0853a04": "知二諦非論別宗。",
    "X55n0919_009:0853a05": "論初下。正示。論宗則通別皆別。故不同舊。捨別從通。",
    "X55n0919_009:0853a06": "北師下。重斥。縱語因緣全迷通別。指傍指救。宗旨不",
    "X55n0919_009:0853a07": "成。故論後文傍申小義以救小宗。故論云。已聞摩訶",
    "X55n0919_009:0853a08": "衍竟。今明二乘義。況於前文小是所破。如何所破用",
    "X55n0919_009:0853a09": "立為宗。",
    "X55n0919_009:0853a10": "佛去世下。出論觀意。佛在根利廣觀非宜。佛去世後",
    "X55n0919_009:0853a11": "多迷緣起。故廣破緣起以為觀法。次明今文。依論觀",
    "X55n0919_009:0853a12": "法十乘入道。廣破修發二種計相。",
    "X55n0919_009:0853a13": "次思議下。初境中思議。正用大經觀因緣智。正當今",
    "X55n0919_009:0853a14": "文四聖法界。圓在思議。進退比說前六可知。聲聞中",
    "X55n0919_009:0853a15": "云七種學人者。三果四向多生欲色。亦有無色那含。",
    "X55n0919_009:0853a16": "具如前說。下智且以聲聞攝。當教中因位三乘通教。",
    "X55n0919_009:0853a17": "緣覺亦復如是。次明中智。云結業盡不盡同前者。緣",
    "X55n0919_009:0853a18": "覺無有當生不盡。既攝三乘且通總說。須判聲聞盡",
    "X55n0919_009:0853a19": "等同前。",
    "X55n0919_009:0853a20": "次若轉下。六度菩薩經中通漫。總攝三乘。今從心異",
    "X55n0919_009:0853a21": "與小共。又為成十界。則三菩薩別為一流。雖俱發心",
    "X55n0919_009:0853a22": "所期又別。故今復離三位釋之。此六度中雖云般若。",
    "X55n0919_009:0853a23": "終成伏惑通教菩薩。云轉等者。空慧已成。般若度竟。",
    "X55n0919_009:0853a24": "又云轉行有為六度者。應云五度。但通說六。亦可轉",
    "X55n0919_009:0853b01": "事成事。即生滅智。菩薩語通。未斷同前。以即空慧導",
    "X55n0919_009:0853b02": "於五度。逈異事度。故云福勝。以因緣故報生亦勝。不",
    "X55n0919_009:0853b03": "及別圓。復名為小。應云八九地前。何故云六七前。八",
    "X55n0919_009:0853b04": "九是斷已位。六七正斷位。",
    "X55n0919_009:0853b05": "次若轉下。上智轉見思等三為一切智等三。但至行",
    "X55n0919_009:0853b06": "向者。且讓證道同於佛界。為存次第。彌在地前。言同",
    "X55n0919_009:0853b07": "前者。住中同前斷見思位。界內塵沙同兩菩薩。界外",
    "X55n0919_009:0853b08": "雖別。且從通論。若轉下。明上上智。先明上觀為不思",
    "X55n0919_009:0853b09": "議境之能觀。",
    "X55n0919_009:0853b10": "次重釋不思議境。初總立三佛性。次若通下。辨通別。",
    "X55n0919_009:0853b11": "雖有通別。共成圓義。通謂支支皆三佛性。次若別下。",
    "X55n0919_009:0853b12": "別對三性。",
    "X55n0919_009:0853b13": "何以故下。判別對意。道即是德。故別對之。若爾。何得",
    "X55n0919_009:0853b14": "有通。答。別義復通。從理便故。故別對中三皆正因。次",
    "X55n0919_009:0853b15": "性德下。釋前三德。不縱不橫。初後不二。淨名下。證不",
    "X55n0919_009:0853b16": "二。生即佛故。故知不二。",
    "X55n0919_009:0853b17": "若五品下。判位。云未斷同學人者。同初果向。鐵輪同",
    "X55n0919_009:0853b18": "無學者。且一往以長別三苦輪對之。雖復變易等者。",
    "X55n0919_009:0853b19": "六根斷惑雖同。二乘生變易土。其處亦等。依正勝劣",
    "X55n0919_009:0853b20": "不異二乘。五根屬福。故云生福。內智功用從初永乖。",
    "X55n0919_009:0853b21": "釋論下。證二乘人變易身劣。根鈍即五根劣於六根。",
    "X55n0919_009:0853b22": "若別圓下。明勝前二教。此即聖位。不與前同。證道同",
    "X55n0919_009:0853b23": "故是故合說。仍順教道立本別名。",
    "X55n0919_009:0853b24": "若三賢下。證聖因位始終皆勝。故前明別但在行向。",
    "X55n0919_009:0853c01": "初地已上入圓三賢。是故約證不分別圓。但語三賢",
    "X55n0919_009:0853c02": "十聖位耳。",
    "X55n0919_009:0853c03": "若最後下。次明果位。先明三德。次三涅槃。淨名下。證",
    "X55n0919_009:0853c04": "前善惡成方便淨。善惡是縛。即縛論脫。惡中舉極。故",
    "X55n0919_009:0853c05": "云五逆。",
    "X55n0919_009:0853c06": "復次下。對不思議十如十境等。及問答料簡。顯前因",
    "X55n0919_009:0853c07": "緣。三德難思。初對十如有兩重者。以由因緣有兩因",
    "X55n0919_009:0853c08": "果。次對十境者。通論十境皆十如理。今從名便故復",
    "X55n0919_009:0853c09": "別對。文雖別對須在一念。",
    "X55n0919_009:0853c10": "次十二因緣下。不攝入一念。華嚴等者。經但云具。不",
    "X55n0919_009:0853c11": "云十界。只是語略。凡諸大教云一念者。例皆如是。",
    "X55n0919_009:0853c12": "問十二門等者。釋疑。緣謂因緣。法即所生。因緣生法",
    "X55n0919_009:0853c13": "悉皆無生。以論中問而問今文。今文處處云在一念。",
    "X55n0919_009:0853c14": "論問意者。為在一念心。為在多人心。為在此等一念",
    "X55n0919_009:0853c15": "心耶。",
    "X55n0919_009:0853c16": "答中初總答者。多人一人。於今一念悉皆具足。雖多",
    "X55n0919_009:0853c17": "人心不出百界。百界一念本非一多。次引大品以釋",
    "X55n0919_009:0853c18": "相即。諸法趣因緣。因緣即一念。因緣是百界。一念皆",
    "X55n0919_009:0853c19": "具足。今說下。飜前難且直爾云十二因緣者。指向兩",
    "X55n0919_009:0853c20": "經並云一念具十二緣。其實經意正云十界。",
    "X55n0919_009:0853c21": "復次下。定前一念以成觀境。故今即是一念禪心。而",
    "X55n0919_009:0853c22": "觀境故。簡示云不同妄念能了妄念無一異相。達此",
    "X55n0919_009:0853c23": "無相。具一切心。三千具足方乃得名一多相即。",
    "X55n0919_009:0853c24": "譬如下。具足須如陰境三喻。故指法華安樂行等。",
    "X55n0919_009:0854a01": "真正下。次明發心。約前一念而分因果。為弘誓境。故",
    "X55n0919_009:0854a02": "簡生等三假名義。當別教故也。次引華嚴者。三教皆",
    "X55n0919_009:0854a03": "是菩提心魔。",
    "X55n0919_009:0854a04": "約此下。正明發心。約一念心生此十境。遠飜此境以",
    "X55n0919_009:0854a05": "起弘誓。次安心中即是一念十界。三道苦即法身。非",
    "X55n0919_009:0854a06": "止非觀。業即解脫止也。煩惱即般若觀也。二即法身",
    "X55n0919_009:0854a07": "而寂而照。",
    "X55n0919_009:0854a08": "次破遍中。文雖寬狹。不殊陰境。此文既狹。故即橫竪",
    "X55n0919_009:0854a09": "而推一念。次通塞中。亦寄於次以論不次。出假文中",
    "X55n0919_009:0854a10": "云不通不塞者。不通只是塞。不塞只是通。次於番番",
    "X55n0919_009:0854a11": "下。撿校三假等文。亦寄次第。",
    "X55n0919_009:0854a12": "道品中。亦先道品。次三空。初道品中初明念處。作通",
    "X55n0919_009:0854a13": "別兩番。初番文中。身念已云十法界竟。下三但云一",
    "X55n0919_009:0854a14": "切十界。皆具四念。故名為通。",
    "X55n0919_009:0854a15": "別中又有三番不同。初番闕受念。應云無明行名色",
    "X55n0919_009:0854a16": "生死。愛取有支中受陰受念處攝。然別中兩番皆具",
    "X55n0919_009:0854a17": "五陰。取義各別。初又但取現文。以屬念處。次取現文。",
    "X55n0919_009:0854a18": "以望過未。過未墮世。以屬法故所以少別。",
    "X55n0919_009:0854a19": "次料簡者。問意者。數人生死是不相應行。只應法念",
    "X55n0919_009:0854a20": "處攝。何以通釋皆具四念。及初番別釋並云具三念",
    "X55n0919_009:0854a21": "處。謂身心法。答中意者。恐通釋無憑。故引大經證成",
    "X55n0919_009:0854a22": "通義。經既生滅皆具五陰。即是生死各具四念。俱舍",
    "X55n0919_009:0854a23": "有部明十二緣。亦皆具五。何獨大經。雖借權文寄事",
    "X55n0919_009:0854a24": "申義。當知只是一念以辨通別。若通別等者。指前二",
    "X55n0919_009:0854b01": "對皆成妙境。",
    "X55n0919_009:0854b02": "次結成三空。還約陰境無明等三假以說。不取等者。",
    "X55n0919_009:0854b03": "先列不取等四名。次列新舊等四。即不受新。不著舊。",
    "X55n0919_009:0854b04": "不念內。不分別外。新即愛取。舊謂無明。內謂內心。外",
    "X55n0919_009:0854b05": "謂外境。亦約一念亡此四相。無依等者。不依四句句。",
    "X55n0919_009:0854b06": "即四相無所見者。不見句與無句。不住亦爾。理本無",
    "X55n0919_009:0854b07": "修亦無造作。無因可修。無果可得。",
    "X55n0919_009:0854b08": "次對治者。初明來意。云前道品等者。前雖云觀十界。",
    "X55n0919_009:0854b09": "念處但是觀理。何以故下。釋用治意。無明行有各通",
    "X55n0919_009:0854b10": "淺深。今從別說。乃以障中無明為理惡。事中行有以",
    "X55n0919_009:0854b11": "為事惡。理惡已覆於理慧。事惡復助而覆之。故舉譬",
    "X55n0919_009:0854b12": "云賊多我一。兩惡為賊。多理慧義。我一真理。如王理",
    "X55n0919_009:0854b13": "慧。如將兩惡如賊。須加助破。若有下。判進否。雖六皆",
    "X55n0919_009:0854b14": "名蔽。隨重設治。輕者自去。",
    "X55n0919_009:0854b15": "助道下。次明攝於調伏根等。又佛威儀者。前舉十力",
    "X55n0919_009:0854b16": "等。今明成道等。故知十力等。還用成道等。方成威儀",
    "X55n0919_009:0854b17": "故。故引大品是為坐道場。釋成法華轉法輪等。言於",
    "X55n0919_009:0854b18": "此者。只是三德實相一乘。三德只是十二因緣。此四",
    "X55n0919_009:0854b19": "皆依十二緣故。初釋成道中並於同居。現四成相亦",
    "X55n0919_009:0854b20": "應結云。此是同居成道之相。文無者略。",
    "X55n0919_009:0854b21": "次轉法輪中具有八教。初是頓。四教是漸。次不定。次",
    "X55n0919_009:0854b22": "秘密。四佛成道元在法輪。既依法華。不明八教無以",
    "X55n0919_009:0854b23": "顯妙。此一既爾。前一後二准例可知。釋籤文中委料",
    "X55n0919_009:0854b24": "簡竟。初華嚴是頓。若鹿菀下漸。法華涅槃非頓漸攝。",
    "X55n0919_009:0854c01": "但是會漸而歸於頓。藏等四教處處列之。故今略云",
    "X55n0919_009:0854c02": "四教。兩處五味不同者。總収漸頓而開顯之。又復下。",
    "X55n0919_009:0854c03": "不定。又復下。引證祕密。故知漸初已密。聞大即大菩",
    "X55n0919_009:0854c04": "薩。",
    "X55n0919_009:0854c05": "所以者何至意也者。今依中論。用大經意。立因緣等",
    "X55n0919_009:0854c06": "以證密聞。",
    "X55n0919_009:0854c07": "次約因緣明入涅槃。釋中云假名中道者。藏通兩教",
    "X55n0919_009:0854c08": "已明於空。故今不論。但論假中。方便實報至可解者。",
    "X55n0919_009:0854c09": "成道轉法輪略可比知。彼二土入滅。其相云何。但是",
    "X55n0919_009:0854c10": "緣機。興處劣應。滅處名之。為滅無別。遺身舍利等相",
    "X55n0919_009:0854c11": "故。此土涅槃亦是機息名為滅度。是名下。文略。應云",
    "X55n0919_009:0854c12": "十二因緣觀。助道攝法義也。",
    "X55n0919_009:0854c13": "次明次位者。只是因緣證悟階級。迦羅可知者。欲例",
    "X55n0919_009:0854c14": "二脫。約通有無而判大小。大論委釋大小之相。",
    "X55n0919_009:0854c15": "從飜五度下。三藏菩薩也。准此句意。應云。無明為般",
    "X55n0919_009:0854c16": "若。行有為解脫。此文似倒。次若飜下。通教也。言四忍",
    "X55n0919_009:0854c17": "者。伏信乾慧順即性地。無生即是見地。已上仁王五",
    "X55n0919_009:0854c18": "忍以判別位。但加寂滅。次無明去。別住也。前明智行",
    "X55n0919_009:0854c19": "但論出假。雖云無明只是無知。至此具列六輪位者。",
    "X55n0919_009:0854c20": "智行則簡向後。判位須明始終。彼瓔珞經列眾多六。",
    "X55n0919_009:0854c21": "皆碾結惑。故名為輪。即住行向地等妙。如次以對銅",
    "X55n0919_009:0854c22": "銀金瑠璃摩尼水精。今明因位。退加十信以判。故不",
    "X55n0919_009:0854c23": "取妙覺。從因義故。",
    "X55n0919_009:0854c24": "飜無明至高下者。圓位六即。初明理中下之五即。以",
    "X55n0919_009:0855a01": "理為本。故釋十二皆是法性。法性無盡。次以大乘無",
    "X55n0919_009:0855a02": "盡等。次更引論證於大乘。次引普賢觀證大乘空。辨",
    "X55n0919_009:0855a03": "能乘人。乃至大品亦復如是。七番者。指次前七重觀",
    "X55n0919_009:0855a04": "法。故七是所行。今是所階。第四云戒少急者。前非不",
    "X55n0919_009:0855a05": "持。但且當理。於自止作必無虧玷。眾法作行或當稍",
    "X55n0919_009:0855a06": "寬。又止持中。於雙持雙犯事必須具。單持別犯或可",
    "X55n0919_009:0855a07": "未具。又止作中。自行從制終無所關。為物從開理未",
    "X55n0919_009:0855a08": "能具。故前四品通名為寬。至第五品一切不虧。",
    "X55n0919_009:0855a09": "若寂滅下。釋疑。先立疑云。諸地相即如無分別。況復",
    "X55n0919_009:0855a10": "眾生即是涅槃。何須次位。不生不生下。釋。如雖無位。",
    "X55n0919_009:0855a11": "位從事生。事謂惑智及因果等。故使見如諸位隨生。",
    "X55n0919_009:0855a12": "凡夫迷如豈能知見。如不等位亦不同是。則皆由入",
    "X55n0919_009:0855a13": "位方能說位。汝不知位由不見如。如畫虗空等者。自",
    "X55n0919_009:0855a14": "行真滿猶如虗空。大悲利人如種如畫。乃得名為方",
    "X55n0919_009:0855a15": "便善巧菩薩栴陀羅。栴陀羅者。此飜煞者。自濫上位。",
    "X55n0919_009:0855a16": "自害常命。若為他說。害他慧命。以是而推。斯困者眾。",
    "X55n0919_009:0855a17": "安忍者。初所忍境。即三障也。障是十境。已如前說。今",
    "X55n0919_009:0855a18": "略別對。意亦可知。還以一念因緣以對。一念十境。十",
    "X55n0919_009:0855a19": "界一一無非三障。似解未發。應於十境安忍違順。復",
    "X55n0919_009:0855a20": "知事忍即理忍故。住忍辱地等者。證忍非事。即是觀",
    "X55n0919_009:0855a21": "行。寂滅忍也。即中道觀。安三諦地。住真柔和。住俗不",
    "X55n0919_009:0855a22": "暴。皆由安於中道理故。",
    "X55n0919_009:0855a23": "無法愛中云真似者。初泛標二位。次釋二位。先列相",
    "X55n0919_009:0855a24": "似三法。以智下。誡離似著。若於下。示頂墮相。云何下。",
    "X55n0919_009:0855b01": "示起愛相。若不下。示離愛入真。入理下。示真位中見",
    "X55n0919_009:0855b02": "愛之相。次引大論示真位愛。明雖有愛任運進入。",
    "X55n0919_009:0855b03": "次念佛禪發者。今辨發相。未暇辨其往生。滅滅罪長",
    "X55n0919_009:0855b04": "福。見理等緣。神力從解脫德起。智慧從般若德起。福",
    "X55n0919_009:0855b05": "是相因從法身起。若見相時。具知三法從三德生。復",
    "X55n0919_009:0855b06": "知三法各有益相。兼識相好。修因不同。故云如是等。",
    "X55n0919_009:0855b07": "若深解相海者。即以色相無邊名海。念佛乃至一邊",
    "X55n0919_009:0855b08": "者。各不相妨。已如前辨。",
    "X55n0919_009:0855b09": "三種法門者。一感動。二相好。三善業。初是相用。次是",
    "X55n0919_009:0855b10": "相果。三是相因。念自他等者。大論釋六念中云。念佛",
    "X55n0919_009:0855b11": "僧天是念他。念法捨戒是自念。",
    "X55n0919_009:0855b12": "次明今文。言丈光等者。大論云。丈光者。以眾生少福",
    "X55n0919_009:0855b13": "少智。不堪多光。利根福厚所見無量。今不隔利。利多",
    "X55n0919_009:0855b14": "在理。故此不論。故云丈光。雖寄四悉終成無量。不在",
    "X55n0919_009:0855b15": "此中。或劣丈光。如見雜類。並是今文正意也。所喜是",
    "X55n0919_009:0855b16": "世界。所宜是為人。對治如文。得度是第一義。",
    "X55n0919_009:0855b17": "次神通者。諸不合論。但略辨相。以備發得。大經略明",
    "X55n0919_009:0855b18": "大小不同及外道等。今且在五。未分小大。大容發五",
    "X55n0919_009:0855b19": "並可略知。",
    "X55n0919_009:0855b20": "特勝通明多發等者。以彼兩禪存身修觀。既見三事",
    "X55n0919_009:0855b21": "漸漸細微。身通從生是則為便。餘非不發是故云多。",
    "X55n0919_009:0855b22": "背捨等多發等者。既辨好醜故能轉變。",
    "X55n0919_009:0855b23": "次辨通中云但非無漏者。於三明中容發餘二。一一",
    "X55n0919_009:0855b24": "通中皆有五支者。應云一一通中種種五支。以通必",
    "X55n0919_009:0855c01": "因多種禪故。",
    "X55n0919_009:0855c02": "正修止觀中。初來意中云貪著等者。經斥菩薩若不",
    "X55n0919_009:0855c03": "利物義當住禪。故云以方便生等。今亦例然。得禪不",
    "X55n0919_009:0855c04": "觀令成佛界。自闕出要何能利他。況禪為胡苽作六",
    "X55n0919_009:0855c05": "界因。次思議境。舉胡苽譬。准意可知。為成二乘尚須",
    "X55n0919_009:0855c06": "觀察。況無上乘。",
    "X55n0919_009:0855c07": "次正釋中。四禪比丘地獄界。飛狸。畜界名。利鬼界。勝",
    "X55n0919_009:0855c08": "意由謗。是故墮惡。非關聞法。所以謗者。由著事禪。若",
    "X55n0919_009:0855c09": "用薰十善等者。從根本說。以無作戒至解脫故。若根",
    "X55n0919_009:0855c10": "本未發。即指欲天。文無修羅。應云為勝而修諸禪。如",
    "X55n0919_009:0855c11": "大通等者。彼劫諸梵及今諸天。有不來者。即是戒急",
    "X55n0919_009:0855c12": "定寬之類。三惡是俱寬。敘不來者。故云了無一人等。",
    "X55n0919_009:0855c13": "若專不淨等者。明依此等得無漏人。所言等者。等取",
    "X55n0919_009:0855c14": "特勝。以特勝禪兼有漏故。故不標初。",
    "X55n0919_009:0855c15": "次從若觀下。兩重釋者。能破蔽故名為菩薩。從四諦",
    "X55n0919_009:0855c16": "邊名為聲聞。從又禪去。更別明菩薩者。雖從破蔽猶",
    "X55n0919_009:0855c17": "涉聲聞。是故更論。由時長故。由弘誓故。又觀禪者。多",
    "X55n0919_009:0855c18": "教緣覺。不辨觀前。又三藏文中未列緣覺。今居三藏",
    "X55n0919_009:0855c19": "兩乘之後。復在通教兩乘之前是故也。次通教中云",
    "X55n0919_009:0855c20": "等者。即等緣覺。別教云即。非謂融即。但順論文。故別",
    "X55n0919_009:0855c21": "判云有生有滅。",
    "X55n0919_009:0855c22": "何以故下。釋生滅相。若論生滅其相無邊。且約大分",
    "X55n0919_009:0855c23": "示生滅相。以列五節。以後傳傳滅於前前。實無二故。",
    "X55n0919_009:0855c24": "故地前法至入地時皆同一味。",
    "X55n0919_009:0856a01": "五行中云舉要等者。五行入地。准向可知。言九法界",
    "X55n0919_009:0856a02": "戒定慧者。菩薩亦在九界中收。況在九界皆修三學。",
    "X55n0919_009:0856a03": "唯無間獄闕於現行。只是一行而立五名。非一五行",
    "X55n0919_009:0856a04": "而一五行。仍從本因判為次第。次以是五行生十功",
    "X55n0919_009:0856a05": "德者。亦寄次第故得云生。初地已上由地前生。五行",
    "X55n0919_009:0856a06": "文末雖復重釋。初地重明第一功德。乃至第一以對",
    "X55n0919_009:0856a07": "十地。若作總別。地地皆具五行十德。十德對地又復",
    "X55n0919_009:0856a08": "宛然。",
    "X55n0919_009:0856a09": "次明不議中云無量定散者。一念禪心猶具十界。若",
    "X55n0919_009:0856a10": "定若散。何以故下。釋。見性則定。共性則散。定散悉解",
    "X55n0919_009:0856a11": "一念不二。法性無明亦復如是。是故名為不思議境。",
    "X55n0919_009:0856a12": "雖超越下。釋向定散等非小所知。小乘亦在常情所",
    "X55n0919_009:0856a13": "攝。准經不知識。義通三教。理性本寂故云超越。無始",
    "X55n0919_009:0856a14": "未顯故云不離。經言下。引大經證。雖即下。釋經也。語",
    "X55n0919_009:0856a15": "似事定。既即眾生。須指眾生心性理滅。是故得云亦",
    "X55n0919_009:0856a16": "非不是。",
    "X55n0919_009:0856a17": "何以故下。轉釋。理雖本滅。若約眾生復非即離。恐悉",
    "X55n0919_009:0856a18": "理是。故云未始。非恐濫果。故云未始是。不即故不是",
    "X55n0919_009:0856a19": "不離故不非。言未始者。未只是無。是故須以六即判",
    "X55n0919_009:0856a20": "之。不雜等者。如前第五發心中簡。",
    "X55n0919_009:0856a21": "安心中云善巧者。即六十四番。若觀去寄顯體中三",
    "X55n0919_009:0856a22": "止觀名。於今一一三諦具足。如體真中云二邊寂滅。",
    "X55n0919_009:0856a23": "即三諦俱寂方名體真。空觀中云照法性淨。初止初",
    "X55n0919_009:0856a24": "觀三諦具足。餘二准知。故後結云在一念心。為破二",
    "X55n0919_009:0856b01": "邊等者。諦體本無一三中邊。破二名一。破邊名中。破",
    "X55n0919_009:0856b02": "偏名圓。破生滅故而云寂滅。為破次第故名一心。妙",
    "X55n0919_009:0856b03": "理實無如是等別。",
    "X55n0919_009:0856b04": "何意下。約禪治蔽。如前味禪望真成蔽。況望中理而非",
    "X55n0919_009:0856b05": "蔽邪。問。九想已去何得有蔽。答。禪雖非蔽。由著故爾。",
    "X55n0919_009:0856b06": "涅槃戲論亦復如之。胡苽作因尚生地獄。蔽仍通善",
    "X55n0919_009:0856b07": "何恠之有。故以不捨十禪名慳。尚捨十界依正。何以",
    "X55n0919_009:0856b08": "慳於事禪。若著禪味尚破道共。況復具足。餘四准知。",
    "X55n0919_009:0856b09": "黑齒梵天者。梵尚有嗔。自餘寧免。故皆云尚。當苦到",
    "X55n0919_009:0856b10": "等者。於禪成蔽。尚苦到悔除。況煩惱業魔縱而不捨。",
    "X55n0919_009:0856b11": "世人自謂無罪不須悔者。不然。一一治中皆以事度",
    "X55n0919_009:0856b12": "治於事蔽。助成理度。故云破隨道等。",
    "X55n0919_009:0856b13": "次結中。具如第七事理攝法行人等者。所觀法不逾",
    "X55n0919_009:0856b14": "前七故。次位者。正為防濫。後之二法。策淺令深。",
    "X55n0919_009:0856b16": "止觀輔行搜要記卷第九"
}