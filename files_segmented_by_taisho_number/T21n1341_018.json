{
    "T21n1341_018:0828c24": "大威德陀羅尼經卷第十八",
    "T21n1341_018:0828c26": "隋天竺三藏闍那崛多譯",
    "T21n1341_018:0828c27": "時彼城中所有人民。皆悉聚集而作誓言。今",
    "T21n1341_018:0828c28": "者不聽沙門釋種弟子入城。爾時彼中。復有",
    "T21n1341_018:0828c29": "於佛教中信行之者。有淨心者。作如是言。佛",
    "T21n1341_018:0829a01": "出世難。但令沙門釋種弟子入城。還共此沙",
    "T21n1341_018:0829a02": "門釋子等。打邊城王。令我等勝。以其逼切沙",
    "T21n1341_018:0829a03": "門釋種弟子輩。於彼城中諸人眾等。或作如",
    "T21n1341_018:0829a04": "是或作如是。言論不定。爾時魔波旬。勤求",
    "T21n1341_018:0829a05": "方便。願彼沙門釋種弟子。莫令得入彼特叉",
    "T21n1341_018:0829a06": "尸羅大城。阿難。若沙門釋種弟子。得入特",
    "T21n1341_018:0829a07": "叉尸羅大城者。於三年中。諸沙門等應作城",
    "T21n1341_018:0829a08": "主。阿難。於彼時中。魔王波旬化作大軍。莊嚴",
    "T21n1341_018:0829a09": "畢已。出特叉尸羅大城北門次第巡行。復作",
    "T21n1341_018:0829a10": "是聲。汝等好打沙門釋種弟子。汝等急捉。汝",
    "T21n1341_018:0829a11": "等當令墮落。汝等令破諸沙門釋種弟子輩。",
    "T21n1341_018:0829a12": "其諸沙門釋種弟子。聞如是聲及見是相。怖",
    "T21n1341_018:0829a13": "怕逃走不能在彼於前而住。亦不能入特叉",
    "T21n1341_018:0829a14": "尸羅大城。阿難。如是彼三摩耶。帝釋天王及",
    "T21n1341_018:0829a15": "四大天王。并八萬諸天子。速下閻浮提。如來",
    "T21n1341_018:0829a16": "所有支提之中。有舍利者。皆悉收取擎持而",
    "T21n1341_018:0829a17": "去。阿難。即於彼中淨居天等。見阿蘭若空閑",
    "T21n1341_018:0829a18": "之處。并諸塔廟及僧伽藍。作如是言。嗚呼嗚",
    "T21n1341_018:0829a19": "呼。此釋迦牟尼法教如是三說阿難。於法教中當",
    "T21n1341_018:0829a20": "有淨信諸龍王等。於一夜中遍閻浮提所有",
    "T21n1341_018:0829a21": "一切諸塔精舍。皆悉收入龍宮殿中。所有禪",
    "T21n1341_018:0829a22": "窟經行之處。及阿蘭那一切所有。彼三摩耶",
    "T21n1341_018:0829a23": "皆悉空曠無復人居。其多馬王將其部伍。來",
    "T21n1341_018:0829a24": "至逋沙波婆帝王所居城。時沙門釋種諸弟",
    "T21n1341_018:0829a25": "子皆悉逃走。時多馬王既知走已。所有伽",
    "T21n1341_018:0829a26": "藍放火燒然。何以故。畏其沙門釋種諸弟",
    "T21n1341_018:0829a27": "子輩。還復來歸住此處故。於彼時中放火",
    "T21n1341_018:0829a28": "燒然。即於彼是。地居諸天當作是聲。嗚呼",
    "T21n1341_018:0829a29": "此如來教。此如來教於此破壞。其地居諸",
    "T21n1341_018:0829b01": "天作是聲已。四天王天復作是聲。復作大",
    "T21n1341_018:0829b02": "聲令遠處聞。此如來教於茲失耶。此如來",
    "T21n1341_018:0829b03": "教於斯破散。如是彼時。一切諸天展轉相",
    "T21n1341_018:0829b04": "叫。乃至梵世彼悉聞知。沙門釋種諸弟子",
    "T21n1341_018:0829b05": "被苦逼切一切諸方各各馳走向拘睒彌王。",
    "T21n1341_018:0829b06": "所居之城於彼而去。時彼拘睒彌王。即與",
    "T21n1341_018:0829b07": "沙門。施彼無畏及諸飲食。彼三摩耶名最",
    "T21n1341_018:0829b08": "後食。亦名最後沙門聚集。亦名最後般遮",
    "T21n1341_018:0829b09": "之會隋云五年大會彼三摩耶。當有二十百千比丘",
    "T21n1341_018:0829b10": "聚集。彼三摩耶四大佛塔隱沒不現。以首",
    "T21n1341_018:0829b11": "陀婆諸天護故。其帝釋天王不能收取於中",
    "T21n1341_018:0829b12": "舍利。菩提道場轉法輪處。及阿羅摩村塔。",
    "T21n1341_018:0829b13": "此方特叉尸羅大城之中所有法塔。此四大",
    "T21n1341_018:0829b14": "塔。於閻浮提中隱沒不現。時拘睒彌國。有",
    "T21n1341_018:0829b15": "一比丘名曰修羅多隋言調柔。唯此一人是阿羅",
    "T21n1341_018:0829b16": "漢。彼三摩耶。復有第二比丘名曰尸梨沙迦",
    "T21n1341_018:0829b17": "隋言頭者多學三藏。時尸利沙迦彼布薩內。在彼",
    "T21n1341_018:0829b18": "比丘大眾之前。從坐而起作如是言。此大眾",
    "T21n1341_018:0829b19": "中頗有一比丘。當依世尊學戒者不。若有學",
    "T21n1341_018:0829b20": "者彼向我說。作是語已。時彼一切諸比丘眾",
    "T21n1341_018:0829b21": "皆悉默然。如是再三復作是言。若有依世尊",
    "T21n1341_018:0829b22": "戒學之者。彼即應說。第二第三亦復如是。其",
    "T21n1341_018:0829b23": "修羅多阿羅漢。即告彼比丘僧言。我學世尊",
    "T21n1341_018:0829b24": "戒。我於今者是阿羅漢。善得心解脫善得證",
    "T21n1341_018:0829b25": "知。爾時修多羅比丘即從座起。合掌而住作",
    "T21n1341_018:0829b26": "如是言。我即是彼如來世尊阿羅呵三藐三",
    "T21n1341_018:0829b27": "佛陀。實學中學而我今者無有憍慢。我是阿",
    "T21n1341_018:0829b28": "羅漢。阿難。彼三摩耶。彼尸梨沙迦比丘之所。",
    "T21n1341_018:0829b29": "有一比丘侍者名曰波婆遮吒隋言惡諂復有第二",
    "T21n1341_018:0829b30": "比丘。名曰陀那婆羅羅隋言財力復有第三比丘。名",
    "T21n1341_018:0829c01": "曰何羅奴殊迦隋言不直其修羅多比丘作如是語",
    "T21n1341_018:0829c02": "已。又作是言。我是世尊如來阿羅訶三藐三",
    "T21n1341_018:0829c03": "佛陀。依教誡中而修學也。爾時彼等三惡比",
    "T21n1341_018:0829c04": "丘。遂斷修羅多比丘命根。斫作三段。彼三",
    "T21n1341_018:0829c05": "摩耶金剛手夜叉。時有一弟。名曰難提牟佉。",
    "T21n1341_018:0829c06": "隋言鼓面夜叉雪山王中復有一夜叉。名曰摩羅毘闍",
    "T21n1341_018:0829c07": "耶隋言鬘勝當來彼處。其海龍王。時有長子。名曰",
    "T21n1341_018:0829c08": "摩訶毘盧遮那隋言大顯赫來彼處。爾時海龍王長",
    "T21n1341_018:0829c09": "子。取彼波婆遮吒惡比丘身。擎高三十由旬",
    "T21n1341_018:0829c10": "已。然後擲放憂悲啼哭。向波吒羅弗多羅城",
    "T21n1341_018:0829c11": "而去。將波吒羅弗多羅城中大支提塔。向己",
    "T21n1341_018:0829c12": "宮殿。其難提牟佉。共摩羅毘闍夜叉。同共殺",
    "T21n1341_018:0829c13": "彼三惡比丘。遂令斷命。阿難。如是之時。一",
    "T21n1341_018:0829c14": "切世間大地震動。可怖可畏身毛皆竪。無量",
    "T21n1341_018:0829c15": "百千一切諸天。於彼時中呻號啼哭。大叫大",
    "T21n1341_018:0829c16": "喚作大憂惱。其尸梨沙迦惡比丘等。共拘睒",
    "T21n1341_018:0829c17": "彌王即向北方。欲逼切婆睺奢波迦王。因欲",
    "T21n1341_018:0829c18": "斷彼命。其拘睒彌王。亦復斷彼尸梨沙迦惡",
    "T21n1341_018:0829c19": "比丘命。時彼比丘。即墮阿鼻遮大地獄中。",
    "T21n1341_018:0829c20": "阿難。於此之時所有比丘。無供養者。無貴重",
    "T21n1341_018:0829c21": "者。無恭敬者。無承事者。無羞無恥。從於酒肆",
    "T21n1341_018:0829c22": "還至酒肆為酒椀故。阿難。復有如是如來教",
    "T21n1341_018:0829c23": "中當生大惡。阿難。此食還從沙門所來。非從",
    "T21n1341_018:0829c24": "外道所來。阿難。如是之食。沙門釋種諸弟子",
    "T21n1341_018:0829c25": "輩。具足成就增長身聚。阿難。當知此等四",
    "T21n1341_018:0829c26": "食。極為大苦極為大惡。阿難。何者是取。我",
    "T21n1341_018:0829c27": "已於前所說因緣。此等因緣我已說訖。",
    "T21n1341_018:0829c28": "阿難。復有四種食。不和合為食。高下不平等",
    "T21n1341_018:0829c29": "為食迷惑為食。讚歎生趣為食。於中若有讚",
    "T21n1341_018:0830a01": "歎生趣食者。彼則毀佛毀法毀僧。所以者何。",
    "T21n1341_018:0830a02": "阿難。如來應正遍知。而不讚歎說有生趣。",
    "T21n1341_018:0830a03": "唯除一者。誰勤方便勝菩提中者。彼應勤",
    "T21n1341_018:0830a04": "教勸。阿難。除此一眾生已。阿難。若有比丘不",
    "T21n1341_018:0830a05": "行大乘。作如是念。我今復欲取後復生。彼",
    "T21n1341_018:0830a06": "不得言我為教師。所以者何。阿難。於世間中",
    "T21n1341_018:0830a07": "發勤精進具足法者。彼等一切如來攝受。聽",
    "T21n1341_018:0830a08": "為出家受具足戒。阿難。若有比丘。為第二比",
    "T21n1341_018:0830a09": "丘讚歎取生。彼中勸化我等當作如是。我等",
    "T21n1341_018:0830a10": "當復作此彼中取滅正本云欲取隨生處以為滅度謂涅槃也彼長夜當",
    "T21n1341_018:0830a11": "得欲箭。得瞋恚箭。得愚癡箭。得憍慢箭。當",
    "T21n1341_018:0830a12": "得具足順入愚癡取卑賤身。增長卑賤朋友",
    "T21n1341_018:0830a13": "知識。卑賤諸趣。彼長夜中當得多食。彼長",
    "T21n1341_018:0830a14": "夜中多生貪欲。言多欲者所謂惡欲。言惡欲",
    "T21n1341_018:0830a15": "者令其墮落。何者墮落。謂墮戒聚及阿鼻脂",
    "T21n1341_018:0830a16": "地獄之處。復言多欲者。多諸住宿多有貪性",
    "T21n1341_018:0830a17": "多覓歡欣。於惡不善根中當得具足。以貪不",
    "T21n1341_018:0830a18": "善根中。瞋不善根中。癡不善根中。當得具",
    "T21n1341_018:0830a19": "足。復言多欲者。饒諸煩惱。被諸思念之所纏",
    "T21n1341_018:0830a20": "覆。佛所讚教不受不行。譬如惡馬不受鎧甲",
    "T21n1341_018:0830a21": "調御。阿難。如是如是。彼不善丈夫。當不隨順",
    "T21n1341_018:0830a22": "多不觀察住不正道。阿難。言不正道者。若於",
    "T21n1341_018:0830a23": "無我法無眾生法。如實不知說有我者。如是",
    "T21n1341_018:0830a24": "名為非正道處不正觀察。第二持法比丘。欺",
    "T21n1341_018:0830a25": "詐降伏發覺說惡令彼憶念。或破戒中或墮",
    "T21n1341_018:0830a26": "邪見。或墮不正威儀中。此等名為取不正道。",
    "T21n1341_018:0830a27": "彼如是等不見事中。於持法比丘所發覺令",
    "T21n1341_018:0830a28": "念。又復何者為非正道。謂住非正道。言不正",
    "T21n1341_018:0830a29": "道者。謂遠離和上及阿闍梨。於諸罪中不",
    "T21n1341_018:0830b01": "知得失。不知有殘及非殘者。亦不巧知罪之",
    "T21n1341_018:0830b02": "與福。第一罪中不知十處。第二罪中不知三",
    "T21n1341_018:0830b03": "處。第三罪中不知一處。第四罪中不知罪處。",
    "T21n1341_018:0830b04": "亦復不知堅牢之因。不知不和合處。七犯罪",
    "T21n1341_018:0830b05": "聚不知所起。如來曾說五十七種犯罪之處。",
    "T21n1341_018:0830b06": "第一罪中第二罪中。六十九中。第三罪中四",
    "T21n1341_018:0830b07": "十一中。第四罪中九十九中。不住諸法不和",
    "T21n1341_018:0830b08": "合行。諸法出處別離之行。彼悉不知。亦不能",
    "T21n1341_018:0830b09": "知失沙門事。不知初禪中十種智方便。不知",
    "T21n1341_018:0830b10": "第二禪中有三種障礙。不知第三禪中二十",
    "T21n1341_018:0830b11": "五種作歡喜處。不知起調戲。不能了知第四",
    "T21n1341_018:0830b12": "禪中五種隨眠行處。不知為彼作懈怠處。不",
    "T21n1341_018:0830b13": "知比丘向飲食時當有十種失沙門法。不知",
    "T21n1341_018:0830b14": "親近如是尊重巧知比丘欺教示者。不知心",
    "T21n1341_018:0830b15": "有十種救護。不能了知二十五種入村落事。",
    "T21n1341_018:0830b16": "不知十種受乞食法。不知受食有二十五過",
    "T21n1341_018:0830b17": "失諸想。彼等不知十種心行。不知與他戒法",
    "T21n1341_018:0830b18": "有五過患。不知十種住於經行。如是等分非",
    "T21n1341_018:0830b19": "善住處。持非道已名為比丘。不在正道不順",
    "T21n1341_018:0830b20": "教師。所有教法但常犯罪。食他國中所有",
    "T21n1341_018:0830b21": "信施。阿難。少有比丘。見知此等所有事者。或",
    "T21n1341_018:0830b22": "當知者。阿難。唯優波離比丘。能知此等諸",
    "T21n1341_018:0830b23": "法諸事。若承事者。彼等亦知此等諸法。阿難。",
    "T21n1341_018:0830b24": "比丘此食不巧知者。當令滿向阿毘脂地獄。",
    "T21n1341_018:0830b25": "阿難。汝應觀察。彼等自言。我是持戒。亦當不",
    "T21n1341_018:0830b26": "問他諸智比丘。此等諸法能行知者。阿難。是",
    "T21n1341_018:0830b27": "故我告汝。我今語汝。若有比丘。如是修多羅",
    "T21n1341_018:0830b28": "等文句莊嚴知出入者。彼則名為智慧比丘。",
    "T21n1341_018:0830b29": "為善欲者欲涅槃者。欲求解脫於地獄中求",
    "T21n1341_018:0830c01": "自樂者。假令身盡肉血雖羸無力。應詣彼處。",
    "T21n1341_018:0830c02": "所以者何。阿難寧住於人間雖羸無力。當求",
    "T21n1341_018:0830c03": "如是諸勝妙法。不用當受向惡道處。阿難。此",
    "T21n1341_018:0830c04": "食當損沙門之行。是食分別品中今已說訖。",
    "T21n1341_018:0830c05": "阿難。如是言語有幾尼迦沙隋云磨瑩選擇我如是言",
    "T21n1341_018:0830c06": "說因緣。有十種尼迦沙。何等為十。為自許尼",
    "T21n1341_018:0830c07": "迦沙。為他尼迦沙。為自他尼迦沙。邊境尼迦",
    "T21n1341_018:0830c08": "沙。姓尼迦沙佛陀尼迦沙。達摩尼迦沙。僧伽",
    "T21n1341_018:0830c09": "尼迦沙。持戒尼迦沙。三摩提尼迦沙。斷尼迦",
    "T21n1341_018:0830c10": "沙。及詐聖尼迦沙。歌詠者尼迦沙。多尼迦沙。",
    "T21n1341_018:0830c11": "一分生處尼迦沙。調柔尼迦沙。比丘尼迦沙。",
    "T21n1341_018:0830c12": "比丘尼尼迦沙。此等為十尼迦沙。於中此比",
    "T21n1341_018:0830c13": "丘尼尼迦沙者。彼二種因緣應作尼迦沙",
    "T21n1341_018:0830c14": "謂摩拭選擇若比丘戒中清淨。若墮大罪中。此等",
    "T21n1341_018:0830c15": "二種應作尼迦沙法。言尼迦沙者。隨惡變",
    "T21n1341_018:0830c16": "悔。一者欲沙門法。亦不見他人雜種諸罪。亦",
    "T21n1341_018:0830c17": "不可得義別說有比丘從罪起出及為經營煩",
    "T21n1341_018:0830c18": "惱清淨故。乃至身命因緣不得妄語。比丘有",
    "T21n1341_018:0830c19": "如是者。應作尼迦沙羯磨。何者為事。事有五",
    "T21n1341_018:0830c20": "種。不知淨業此是第一事。不知善。不知五種",
    "T21n1341_018:0830c21": "嚴熾義利五口。不知滿。不知輩忍。亦有離",
    "T21n1341_018:0830c22": "結界比丘。具足此五種法。當不得作尼迦沙",
    "T21n1341_018:0830c23": "羯磨。作是語已。長老阿難白佛言。世尊。頗",
    "T21n1341_018:0830c24": "有如是因緣。若是等五法具足者。比丘不可",
    "T21n1341_018:0830c25": "教示。亦不可作尼迦沙法。佛告言。阿難。有一",
    "T21n1341_018:0830c26": "因緣。若一千比丘眾。有一比丘。欲發作尼迦",
    "T21n1341_018:0830c27": "沙羯磨。彼別因緣不可作尼迦沙。何者。為離",
    "T21n1341_018:0830c28": "一切眾事故。不可得作尼迦沙。若有比丘具",
    "T21n1341_018:0830c29": "隨順忍者。彼亦不能作尼迦沙。所以者何。犯",
    "T21n1341_018:0831a01": "罪相者應知舉處。若無罪相行即是行處。比",
    "T21n1341_018:0831a02": "丘具足此法。不能作尼迦沙。",
    "T21n1341_018:0831a03": "阿難。有五種尼迦沙處。如來所說。假令比丘",
    "T21n1341_018:0831a04": "住一由旬。或有比丘。在此住處應作尼迦沙。",
    "T21n1341_018:0831a05": "於彼處亦應作尼迦沙。何等為五。若有比丘。",
    "T21n1341_018:0831a06": "為諸比丘所聞。某甲比丘犯某甲罪。或有比",
    "T21n1341_018:0831a07": "丘。為彼比丘欲作尼迦沙羯磨。彼比丘先還",
    "T21n1341_018:0831a08": "一朋友比丘往至彼處。彼比丘遣眾出河道。",
    "T21n1341_018:0831a09": "然彼河道用繩裹量以為結界。或一揄闍",
    "T21n1341_018:0831a10": "那或半揄闍那。彼朋友比丘。令出已住於",
    "T21n1341_018:0831a11": "彼繩界門。彼等作量議已。彼迦羅中。彼三",
    "T21n1341_018:0831a12": "摩耶中。彼呼律多中。令彼比丘住彼繩境界",
    "T21n1341_018:0831a13": "中。然彼各各別異契約。令罪比丘至彼界處。",
    "T21n1341_018:0831a14": "彼等比丘。令諸比丘作尼迦沙。若一揄闍那",
    "T21n1341_018:0831a15": "中。若半揄闍那中。所有繩頭安置者。面向",
    "T21n1341_018:0831a16": "彼處。然彼繩頭。若以脚大指。若手指若脚掌。",
    "T21n1341_018:0831a17": "或蹈或𥑐。然彼等各各應當作如是言。大",
    "T21n1341_018:0831a18": "德等聽。某甲比丘。今在綖邊住犯某甲罪。如",
    "T21n1341_018:0831a19": "是我等今日。為彼作尼迦沙。應如是作。次第",
    "T21n1341_018:0831a20": "因緣成就具足。一揄闍那中間。不令罪比丘",
    "T21n1341_018:0831a21": "得見尼迦沙。比丘不分別者。作尼迦沙羯磨。",
    "T21n1341_018:0831a22": "比丘五法具足。當作尼迦沙羯磨稱和上名。",
    "T21n1341_018:0831a23": "作非義說無問自語。建立惡義愚癡人故。如",
    "T21n1341_018:0831a24": "來所說。愚癡之人應當捨離。愚癡人者不可",
    "T21n1341_018:0831a25": "令學。應當遣住結界之中。彼罪過人。一因",
    "T21n1341_018:0831a26": "緣不得著羯磨處。攝住支提耶莊嚴中。即於",
    "T21n1341_018:0831a27": "是時。其比丘舉罪已將比丘來。教羯磨處墮",
    "T21n1341_018:0831a28": "罪法中。若比丘尼被舉者。亦應入結界中。然",
    "T21n1341_018:0831a29": "彼比丘有朋友者。彼來已應告彼言。汝捨支",
    "T21n1341_018:0831b01": "提迦莊嚴。汝欲去者隨汝意欲。若比丘彼教",
    "T21n1341_018:0831b02": "說中不巧知恐怖法者。彼應告言。若舉者若",
    "T21n1341_018:0831b03": "未舉者應生歡喜。復次阿難。復有比丘。雖不",
    "T21n1341_018:0831b04": "說和上名字。非義緣故。而說和上作阿闍",
    "T21n1341_018:0831b05": "梨名。於法教說而不順行。此第二法比丘具",
    "T21n1341_018:0831b06": "足者。當應堪作尼迦沙也。復次阿難。若有比",
    "T21n1341_018:0831b07": "丘。凡有事者受佛法已。念教師法念欲學",
    "T21n1341_018:0831b08": "知。而彼比丘。既不顛狂亦不散亂。亦不瞋恚",
    "T21n1341_018:0831b09": "亦不被賊捉。亦復不為諸國王之所逼切。入",
    "T21n1341_018:0831b10": "婬女家。行梵行眾應當遮斷。以彼比丘不取",
    "T21n1341_018:0831b11": "佛教及與僧法而不背彼。若有比丘。具足是",
    "T21n1341_018:0831b12": "法雖念佛教。如是非法行中心不毀壞。若和",
    "T21n1341_018:0831b13": "上若阿闍梨。欲益彼故應須教示。汝當獨",
    "T21n1341_018:0831b14": "住阿蘭那也。彼若答言。我能住彼師主。應",
    "T21n1341_018:0831b15": "言汝莫求伴不得更覓。第二之人而住彼處。",
    "T21n1341_018:0831b16": "若作是言我不能在。彼師復語言。佛法難遇。",
    "T21n1341_018:0831b17": "隨汝去處使善法增長。於白法中當令滿足。",
    "T21n1341_018:0831b18": "不得語言汝應還俗。所以者何。我是一切天",
    "T21n1341_018:0831b19": "人世間教師。如來尚不作如是說令人還俗。",
    "T21n1341_018:0831b20": "但以慈悲教誨令不入僧中。阿難。菩薩在家",
    "T21n1341_018:0831b21": "有何名也。阿難。菩薩在家無有人能作名字",
    "T21n1341_018:0831b22": "者。阿難。而虛空中首陀婆娑訶諸天來已作",
    "T21n1341_018:0831b23": "如是言。此童子者。極大端正觀者無厭。有大",
    "T21n1341_018:0831b24": "威德光明具足。我於彼時。有是名字號大莊",
    "T21n1341_018:0831b25": "嚴。大莊嚴也是為菩薩。在宮殿中諸天神等",
    "T21n1341_018:0831b26": "安立名字也。而過去世作燈如來安立名字",
    "T21n1341_018:0831b27": "者。彼是如來捨家出家。成阿耨多羅三藐三",
    "T21n1341_018:0831b28": "菩提時。安置名字。號曰釋迦牟尼也。以是義",
    "T21n1341_018:0831b29": "故。天人世間知我如此婆伽婆。名曰釋迦牟",
    "T21n1341_018:0831c01": "尼名也。成阿耨多羅三藐三菩提。既成佛已。",
    "T21n1341_018:0831c02": "復有如是名字出生。我亦不曾念知如是。若",
    "T21n1341_018:0831c03": "梵摩娑婆世界主。若帝釋天主及四大天王。",
    "T21n1341_018:0831c04": "若復別有諸天子等。若喚如來名字者。唯作",
    "T21n1341_018:0831c05": "是言。是教師婆伽婆。天人世間為見佛故。我",
    "T21n1341_018:0831c06": "等可詣彼婆伽婆所。作是語已。長老阿難作",
    "T21n1341_018:0831c07": "如是言。世尊名婆伽婆者。何故名婆伽婆也。",
    "T21n1341_018:0831c08": "佛告言。阿難。是為讚歎如來。非如來名也。阿",
    "T21n1341_018:0831c09": "難。如來已滅諸有。度眾和合破煩惱聚。故名",
    "T21n1341_018:0831c10": "婆伽婆也。阿難復白言。世尊。豈可人少智慧",
    "T21n1341_018:0831c11": "而非天也。而人喚如來名字也。佛告阿難。人",
    "T21n1341_018:0831c12": "少智慧非為天也。而非一切。何以故。所有於",
    "T21n1341_018:0831c13": "身正見比丘。彼為命因緣。終亦不喚如來名",
    "T21n1341_018:0831c14": "字。況復瞋罵而彼不信。諸比丘輩求活命道。",
    "T21n1341_018:0831c15": "彼須臾時。或二或三乃至第四日五日十日",
    "T21n1341_018:0831c16": "二十日。乃至百千日喚如來名。於如來所。若",
    "T21n1341_018:0831c17": "虛若實毀罵如來。意欲求過。阿難復白佛言。",
    "T21n1341_018:0831c18": "世尊。於是義中我少辯問。佛告言。阿難應知。",
    "T21n1341_018:0831c19": "是時隨意辯問。阿難言。世尊。若有於如來若",
    "T21n1341_018:0831c20": "實若不實毀罵若求誹謗或復求過。世尊。此",
    "T21n1341_018:0831c21": "當得幾所罪聚。世尊。而彼實語及不實者。寧",
    "T21n1341_018:0831c22": "復平等俱獲罪耶。佛言。善哉善哉。阿難。汝為",
    "T21n1341_018:0831c23": "多人欲作利益故。阿難。汝為多人欲作安樂",
    "T21n1341_018:0831c24": "故。而汝今問如來如是義。是故阿難。我還問",
    "T21n1341_018:0831c25": "汝。此義如汝所忍。還當如是為我解說。阿",
    "T21n1341_018:0831c26": "難。於汝意云何。其布沙他羯磨隋云戒增長為誰",
    "T21n1341_018:0831c27": "作耶。為販雞者。為販猪者。為當為彼捨家出",
    "T21n1341_018:0831c28": "家者。阿難答言。世尊。於中販雞販猪等當作",
    "T21n1341_018:0831c29": "何。世尊。為勤方便修禪比丘等。說布沙他羯",
    "T21n1341_018:0832a01": "磨。佛復告言。阿難。今者何因何緣。復問如來",
    "T21n1341_018:0832a02": "如此之義。所以者何。若有妄語和合具者我",
    "T21n1341_018:0832a03": "不為說。而實語者我為說之。阿難復白佛言。",
    "T21n1341_018:0832a04": "世尊。其破戒果報可無言乎。佛言。阿難。於中",
    "T21n1341_018:0832a05": "有可說。阿難。若破戒妄語罵毀如來及誹謗",
    "T21n1341_018:0832a06": "佛。彼乃至其身正分及非分中。所有毛孔還",
    "T21n1341_018:0832a07": "如是等百千歲於阿鼻脂大地獄中受苦。爾",
    "T21n1341_018:0832a08": "時長老阿難。悲泣流淚而作是言。嗚呼如來",
    "T21n1341_018:0832a09": "大德。嗚呼諸眾生輩。墮極罪處。爾時長老阿",
    "T21n1341_018:0832a10": "難。即從坐起四支布地頂禮佛足以口嗚足。",
    "T21n1341_018:0832a11": "唯願世尊受我懺悔。唯願修伽多受我懺",
    "T21n1341_018:0832a12": "悔。我或於如來所說名字行所作業者。雖尊",
    "T21n1341_018:0832a13": "重稱言南無婆伽婆。而成毀罵。南無婆伽婆。",
    "T21n1341_018:0832a14": "而作是已復為毀謗。爾時長老阿難。頂禮佛",
    "T21n1341_018:0832a15": "足。時上空中無量千數諸天子等稱最善哉。",
    "T21n1341_018:0832a16": "作是語已。佛告長老阿難言。汝阿難起就坐。",
    "T21n1341_018:0832a17": "於是長老阿難。從地而起以土坋身。而以兩",
    "T21n1341_018:0832a18": "手捧按世尊足而禮世尊。拭面及膝却坐一",
    "T21n1341_018:0832a19": "面。長老阿難。坐一面已而自捫淚。",
    "T21n1341_018:0832a20": "爾時世尊告長老阿難言。阿難。汝勿悔惡。阿",
    "T21n1341_018:0832a21": "難。我不見汝若實若虛若毀罵佛若誹謗佛。",
    "T21n1341_018:0832a22": "作是語已。長老阿難白佛言。世尊。我有少分",
    "T21n1341_018:0832a23": "入白法中。以是故。我實不敢毀謗如來世尊。",
    "T21n1341_018:0832a24": "我自思忖不曾知見。若實若虛罵辱毀謗如",
    "T21n1341_018:0832a25": "來世尊。爾時世尊仰觀虛空。仰觀虛空已。爾",
    "T21n1341_018:0832a26": "時虛空有八萬諸天子等。在世尊前合掌恭",
    "T21n1341_018:0832a27": "敬。爾時世尊。告彼八萬諸天子言。汝諸天子。",
    "T21n1341_018:0832a28": "以何義故住於虛空。為長老阿難稱最善哉。",
    "T21n1341_018:0832a29": "爾時。彼天眾中。有首陀婆娑身天。名曰摩醯",
    "T21n1341_018:0832b01": "奢婆囉。集在彼會。彼却住一面。告彼諸天眾",
    "T21n1341_018:0832b02": "言。如來世尊所問之義。為汝等釋為我解乎。",
    "T21n1341_018:0832b03": "彼等報言。汝應解說如來所問。汝既現前何",
    "T21n1341_018:0832b04": "須我輩。爾時摩醯奢婆囉天子。整理衣服偏",
    "T21n1341_018:0832b05": "袒右臂合掌向佛而作是言。世尊。我有辯",
    "T21n1341_018:0832b06": "說。修伽陀。我有所辯說。佛告彼言。摩醯奢婆",
    "T21n1341_018:0832b07": "囉汝當辯說。佛作是語已。摩醯首邏言。世",
    "T21n1341_018:0832b08": "尊。我念往昔長老阿難。前宿命中於五百生",
    "T21n1341_018:0832b09": "處。世尊。我不曾見亦不曾聞。長老阿難而作",
    "T21n1341_018:0832b10": "妄語。世尊。我為長老阿難。持如是未曾有法。",
    "T21n1341_018:0832b11": "唯然世尊。我作如是念。如是善藏如是善",
    "T21n1341_018:0832b12": "護。世尊。如是眾生善覆藏口業者。如是善護",
    "T21n1341_018:0832b13": "口業者。彼聞如是名字已。即作是悔。世尊。",
    "T21n1341_018:0832b14": "是故我見如是熾盛眾生已。今故稱譽最上",
    "T21n1341_018:0832b15": "善哉。作是語已。佛告摩醯奢婆囉天子言。汝",
    "T21n1341_018:0832b16": "摩醯奢婆囉汝少見也。摩醯奢婆囉。我念往",
    "T21n1341_018:0832b17": "昔九十一劫已來。而長老阿難於彼處生中。",
    "T21n1341_018:0832b18": "不曾為妄語故而作妄語。於爾時眾中。有五",
    "T21n1341_018:0832b19": "百比丘集坐彼會。彼等復為長老阿難。稱最",
    "T21n1341_018:0832b20": "善哉。",
    "T21n1341_018:0832b21": "爾時長老阿難白佛言。世尊。若有比丘。修持",
    "T21n1341_018:0832b22": "禁戒未證果者。若復戲笑。或實不實。隨所有",
    "T21n1341_018:0832b23": "處欲誹謗罵辱如來世尊。彼得幾所無福德",
    "T21n1341_018:0832b24": "聚。當生何所。作是語已。佛告長老阿難言。阿",
    "T21n1341_018:0832b25": "難。若有比丘持禁戒者。知犯罪處。於智者邊。",
    "T21n1341_018:0832b26": "當悔作惡後更不作。彼勤方便時勤精進時。",
    "T21n1341_018:0832b27": "應得須陀洹果。若得斯陀含果。若向證阿那",
    "T21n1341_018:0832b28": "含。彼等為魔波旬見欲向證阿那含。變化作",
    "T21n1341_018:0832b29": "佛如來威儀來在其前。彼人因即承事。於彼。",
    "T21n1341_018:0832c01": "彼人當得二種果報。以業報故。若發舉時。更",
    "T21n1341_018:0832c02": "復於彼。若實若不實。意欲誹謗如來世尊。彼",
    "T21n1341_018:0832c03": "身壞已。當墮阿鼻脂大地獄中。隨說幾所語",
    "T21n1341_018:0832c04": "言。還若干歲。於阿鼻脂大地獄中。當受燒",
    "T21n1341_018:0832c05": "煮。如來說此語已。彼時眾中。有六十許諸比",
    "T21n1341_018:0832c06": "丘眾來集會坐。時六十許諸比丘眾。從外道",
    "T21n1341_018:0832c07": "中所出家者。以得邪故吐大熱血。彼因命終",
    "T21n1341_018:0832c08": "墮阿鼻脂大地獄中。爾時世尊。即便微笑。",
    "T21n1341_018:0832c09": "時長老阿難。整理衣服偏袒右肩右膝著地。",
    "T21n1341_018:0832c10": "而白佛言。世尊。如來阿羅呵三藐三佛陀。所",
    "T21n1341_018:0832c11": "作微笑非無因緣。世尊。有何因緣而現此微",
    "T21n1341_018:0832c12": "笑。作是語已。佛告長老阿難言。阿難。此等六",
    "T21n1341_018:0832c13": "十諸比丘輩。從外道中而出家者。以得虛妄",
    "T21n1341_018:0832c14": "故向於如來。若實若非實毀謗罵辱。彼等作",
    "T21n1341_018:0832c15": "如是念。若如來世尊作如是言。於如來邊毀",
    "T21n1341_018:0832c16": "罵誹謗。墮地獄者無有是處。彼等悔過亦無",
    "T21n1341_018:0832c17": "是處。彼等身壞命終。即墮阿鼻脂大地獄中。",
    "T21n1341_018:0832c18": "阿難問言。世尊。彼等當於幾所時間而受燒",
    "T21n1341_018:0832c19": "煮。佛言。阿難。一一比丘當二萬歲中當受燒",
    "T21n1341_018:0832c20": "煮。阿難。是故我語汝等。阿難。汝等捨於非善",
    "T21n1341_018:0832c21": "當念諸善作大利益。阿難。當來世有諸比丘。",
    "T21n1341_018:0832c22": "彼等聞是甚深所出修多羅已。當作大不善",
    "T21n1341_018:0832c23": "根。彼於後時。如是修多羅當來彼前。是等",
    "T21n1341_018:0832c24": "聞已而生輕笑作名字說。所以者何。彼等已",
    "T21n1341_018:0832c25": "多輕笑如來。彼等自住下賤之業。自知瘡已。",
    "T21n1341_018:0832c26": "當言此非然也非如是也。彼等身壞命終已。",
    "T21n1341_018:0832c27": "當墮阿鼻脂大地獄中。彼等身體肢節及非",
    "T21n1341_018:0832c28": "節分中隨所有毛。彼等還復若干百千歲。於",
    "T21n1341_018:0832c29": "大地獄中受極燒煮。作是語已。長老阿難復",
    "T21n1341_018:0833a01": "白佛言。世尊。一一眾生有幾許毛。作是語已。",
    "T21n1341_018:0833a02": "佛告長老阿難言。善哉善哉。阿難。人所有毛",
    "T21n1341_018:0833a03": "還有如許無毛者。阿難。若有饒毛。彼於頭上",
    "T21n1341_018:0833a04": "有九十九百千俱致毛孔。於彼九十九百千",
    "T21n1341_018:0833a05": "毛孔之中。而不生毛亦不出毛。阿難復問言。",
    "T21n1341_018:0833a06": "世尊。是何處所。佛言。謂脚足手掌之內。口中",
    "T21n1341_018:0833a07": "及眉間。除是以外。有八萬四千毛孔。阿難。又",
    "T21n1341_018:0833a08": "除項中及兩足下不生毛處。其間節及非節",
    "T21n1341_018:0833a09": "依倚毛孔者。二十百千俱致。阿難。此等已為",
    "T21n1341_018:0833a10": "一一眾生。若童男若童女。若婦人若丈夫。我",
    "T21n1341_018:0833a11": "今已說若干毛孔。作是語已。長老阿難白佛",
    "T21n1341_018:0833a12": "言。世尊。何因緣故。諸婦女人無有髭鬚。於彼",
    "T21n1341_018:0833a13": "身中亦不遍滿諸毛等耶。作是語已。佛告阿",
    "T21n1341_018:0833a14": "難言。阿難。婦人饒欲。彼以欲火燒毛孔故。以",
    "T21n1341_018:0833a15": "被燒滅諸毛孔處。譬如有人以炭火滿坑。持",
    "T21n1341_018:0833a16": "草覆上於上種樹。阿難。於汝意云何。彼樹能",
    "T21n1341_018:0833a17": "增長根不。增長莖不。增長葉不。增長華不。增",
    "T21n1341_018:0833a18": "長果不。頗有如是諸樹影不。能斷熱惱不。阿",
    "T21n1341_018:0833a19": "難白言。不也世尊。佛告阿難言。豈不種彼樹",
    "T21n1341_018:0833a20": "也。阿難言。種也世尊。佛言。何故不與果實。",
    "T21n1341_018:0833a21": "若葉若花何故不生。何故不增長莖也。阿難",
    "T21n1341_018:0833a22": "白佛言。世尊。此樹種已。火坑熱故熏令盡滅。",
    "T21n1341_018:0833a23": "下有火界。多饒乾燥半被燒燼。云何當得增",
    "T21n1341_018:0833a24": "長根耶。云何當得增長莖也。況復生葉及與",
    "T21n1341_018:0833a25": "華果。世尊。彼亦心解而種彼樹根在空虛。佛",
    "T21n1341_018:0833a26": "言。如是如是。阿難。其婦女人。多饒煩惱欲所",
    "T21n1341_018:0833a27": "惱故。正節及節分生諸毛處而不增長。所以",
    "T21n1341_018:0833a28": "者何。以有欲火燒然其身。阿難復言。世尊。豈",
    "T21n1341_018:0833a29": "可婦人。多諸煩惱非丈夫也。",
    "T21n1341_018:0833b01": "大威德陀羅尼經卷第十八"
}