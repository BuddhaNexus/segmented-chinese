{
    "T85n2835_001:1278a11": "大乘開心顯性頓悟真宗論",
    "T85n2835_001:1278a13": "沙門大照居士慧光集釋",
    "T85n2835_001:1278a14": "夫大道融心顯實一理。前後賢聖唯趣此門。",
    "T85n2835_001:1278a15": "悟者三界唯心。不悟隨眠□□□乘宗定對",
    "T85n2835_001:1278a16": "相顯。真了悟者知諸法寂然因緣立事假合",
    "T85n2835_001:1278a17": "成名。不了者著名住字取想奔耶。若欲攝妄",
    "T85n2835_001:1278a18": "歸真染淨平等者。要須注意觀心。本覺自現。",
    "T85n2835_001:1278a19": "意觀有力。仍不出意念到彼岸。常入甚深禪",
    "T85n2835_001:1278a20": "定。久習不已。自然事是皆畢。若觀處有事",
    "T85n2835_001:1278a21": "漸漸向真。縱放身心虛豁其壞。起作恒寂不",
    "T85n2835_001:1278a22": "像而照。任運三昧溫道育德。資成法。身返悟",
    "T85n2835_001:1278a23": "心源無妨無礙。體若虛空名無邊三昧。心無",
    "T85n2835_001:1278a24": "出入名無寂三昧。於一切有處淨無求名不",
    "T85n2835_001:1278a25": "思議三昧。三昧不昧不從緣起名法性三昧。",
    "T85n2835_001:1278a26": "一切學者但求其解不求自證。若欲修習大",
    "T85n2835_001:1278a27": "乘者。不解安心定知悟失。時有居士。俗性",
    "T85n2835_001:1278a28": "李名惠光。是雍州長安人也。法名大照。不顧",
    "T85n2835_001:1278a29": "榮利。志求菩提。前事安闍梨。後事會和尚。皆",
    "T85n2835_001:1278b01": "已親承口決蜜授教旨。至於精義妙理達本",
    "T85n2835_001:1278b02": "窮源。出有入無圓融自在。居士乃禪思餘暇",
    "T85n2835_001:1278b03": "歎此群迷。遂顯事理幽門。諮呈妙義開斯法",
    "T85n2835_001:1278b04": "要。可謂涉海之舟船直往菩提。斯言信矣。庶",
    "T85n2835_001:1278b05": "將未悟者願令得悟。未安者願令得安。未解",
    "T85n2835_001:1278b06": "脫者願令解脫。",
    "T85n2835_001:1278b07": "居士問曰。佛法幽玄凡人不惻。文字浩汗意",
    "T85n2835_001:1278b08": "義難知。請問禪師法要暫辭方便。直往直言",
    "T85n2835_001:1278b09": "不棄俗流。幸無祕密　大照禪師答。善哉善",
    "T85n2835_001:1278b10": "哉觀汝所問。菩薩根基似欲純熟。吾長身四",
    "T85n2835_001:1278b11": "十有五。入道已來二十有餘。未曾有人問斯",
    "T85n2835_001:1278b12": "意義。汝有何事復決何疑。直問直說不假煩",
    "T85n2835_001:1278b13": "言　問曰。夫欲入道者當修何法看何法證",
    "T85n2835_001:1278b14": "何法求何法悟何法得何法而趣菩提　答曰。",
    "T85n2835_001:1278b15": "一法不看亦無有求。一法不證亦無有後。一",
    "T85n2835_001:1278b16": "法不悟亦無道可修。即是菩提　問曰。弟子",
    "T85n2835_001:1278b17": "無始世來流浪生死。與理相違。乍聞頓說冥",
    "T85n2835_001:1278b18": "漠不知。神識昏昏莫知所在。由若醉人未能",
    "T85n2835_001:1278b19": "星悟。伏願下接群迷賜垂少問。方便會真",
    "T85n2835_001:1278b20": "　問曰。云何真性　答曰。不起心常無相清淨",
    "T85n2835_001:1278b21": "　問曰。云何自性　答曰。見聞覺知四大及",
    "T85n2835_001:1278b22": "一切法等各有自性　問曰。自性從何而生",
    "T85n2835_001:1278b23": "　答曰。從妄心生　又問曰。云何離自性",
    "T85n2835_001:1278b24": "　答曰。心不起即離　問曰。云何是道。云何是",
    "T85n2835_001:1278b25": "理。云何是心　答曰。心是道。心是理。則是心",
    "T85n2835_001:1278b26": "心外無理。理外無心。心能平等名之為理。理",
    "T85n2835_001:1278b27": "照能明名之心。心理平等名之佛心。得此理",
    "T85n2835_001:1278b28": "者不見生死。凡聖無異。境智無二。理事俱融。",
    "T85n2835_001:1278b29": "染淨一如。如理真照。無非是道。自他俱離。一",
    "T85n2835_001:1278c01": "切行一時行。亦無前後亦無中間。縛解自在。",
    "T85n2835_001:1278c02": "稱之道　問曰。云何順正理人　答曰。心不",
    "T85n2835_001:1278c03": "起常無相順　問曰。云何順道　答曰。直心",
    "T85n2835_001:1278c04": "不著一切即順　問曰。云何是妄　答曰。不",
    "T85n2835_001:1278c05": "識自心是妄　問曰。云何是顛倒　答曰。若起",
    "T85n2835_001:1278c06": "種種境界是顛倒　問曰。何者是自心。何者",
    "T85n2835_001:1278c07": "是妄心　答曰。若行分別是妄心。不分別是自",
    "T85n2835_001:1278c08": "心　問曰。分別心及不分別心從何而生",
    "T85n2835_001:1278c09": "　答。分別心從顛倒生。不分別心從正智生",
    "T85n2835_001:1278c10": "　問曰。分別心及與不別心俱從何生　答曰。",
    "T85n2835_001:1278c11": "無我生處　問曰。既生處云何稱有顛倒稱有",
    "T85n2835_001:1278c12": "正智　答。若不識自心即行種種顛倒　若識",
    "T85n2835_001:1278c13": "自心即是正智　問曰。今言識與不識俱從",
    "T85n2835_001:1278c14": "何而生　答。若識從悟生。若不識從妄想生",
    "T85n2835_001:1278c15": "問曰。一切眾生總在妄想。為復亦在正智",
    "T85n2835_001:1278c16": "　答曰。一切眾生無在正智。實無妄想　問曰。",
    "T85n2835_001:1278c17": "我今現在妄相云何稱有正智　答曰。汝本",
    "T85n2835_001:1278c18": "來實無妄想。今稱妄想。即如人食莨蕩子於",
    "T85n2835_001:1278c19": "空中覓針。如此虛空實無有針　問曰。本來",
    "T85n2835_001:1278c20": "既無妄。今一切行人斷何物而求道乎　答",
    "T85n2835_001:1278c21": "曰。不斷一物亦無道可求　問曰。既無道可",
    "T85n2835_001:1278c22": "求。無物可斷。云何世尊經文說斷妄想　答",
    "T85n2835_001:1278c23": "曰。世尊實不遣斷妄想。若斷妄想者即不離",
    "T85n2835_001:1278c24": "妄想一切眾生妄有所得妄有所斷妄見有妄",
    "T85n2835_001:1278c25": "想法。世尊隨眾生意說假立妄想法。世尊實",
    "T85n2835_001:1278c26": "不說一字妄想法。譬如艮鑿對病說藥。若無",
    "T85n2835_001:1278c27": "有病即不說藥　問曰。既是世尊不說妄想",
    "T85n2835_001:1278c28": "法。其妄想何誰造作　答曰。眾生自造作。正",
    "T85n2835_001:1278c29": "智即無　問曰。云何不造正智。偏造作妄想",
    "T85n2835_001:1279a01": "答曰。不識正智即有妄想。若識妄想　問曰。",
    "T85n2835_001:1279a02": "既有正智。即合有妄想。云何說稱無妄想",
    "T85n2835_001:1279a03": "　答曰。眾生實無妄想。亦無正智。二俱不可",
    "T85n2835_001:1279a04": "得　問曰。既二俱不可得。即合無有凡夫亦",
    "T85n2835_001:1279a05": "無聖人　答曰。亦有凡亦有聖。汝自不識",
    "T85n2835_001:1279a06": "　問曰。何者是凡何者是聖　答曰。汝若",
    "T85n2835_001:1279a07": "分別即是凡夫。若也不分別即是聖　問曰。",
    "T85n2835_001:1279a08": "分別是凡。不分別是聖。如小嬰兒長頭不",
    "T85n2835_001:1279a09": "分別。可是聖人乎　答曰。作此見解大是",
    "T85n2835_001:1279a10": "愚夫。准如嬰兒幼稚不識好惡。由如癡人",
    "T85n2835_001:1279a11": "不識尊卑。豈得是不分別會。須於真如理",
    "T85n2835_001:1279a12": "中常行分別心得無分別智　問曰。作勿生",
    "T85n2835_001:1279a13": "即是不分別智　答曰。汝且看處看淨心看",
    "T85n2835_001:1279a14": "心起處。即須覺知心從本已來清淨。不被外",
    "T85n2835_001:1279a15": "緣所染。事須了了見。因緣性不可得。即知因",
    "T85n2835_001:1279a16": "緣亦空亦非空者。即是世間所有森羅萬像",
    "T85n2835_001:1279a17": "君臣父母人義禮信。此即是世間法不壞。是",
    "T85n2835_001:1279a18": "故經文不壞世法而入涅槃。若壞世法即是",
    "T85n2835_001:1279a19": "凡夫流浪生死。其世間因緣法各各無主。假",
    "T85n2835_001:1279a20": "緣和合體性皆空。畢境不可得。若見如是理",
    "T85n2835_001:1279a21": "者。即名見性是也。即於分別中得無分別智。",
    "T85n2835_001:1279a22": "常行分別而不分別。此是不壞世法。是故經",
    "T85n2835_001:1279a23": "云。分別諸結相入第一義而不動。是以能覺",
    "T85n2835_001:1279a24": "之者即動而起寂也　又問曰。維摩經云。常",
    "T85n2835_001:1279a25": "求無念實想智惠。於世間法少欲知足。於",
    "T85n2835_001:1279a26": "出世間法求之無厭。不壞威儀而能隨俗起",
    "T85n2835_001:1279a27": "神通惠引道於眾生。此義云何　答曰。此義",
    "T85n2835_001:1279a28": "者即是三世諸佛妙。即證者乃智非心所惻",
    "T85n2835_001:1279a29": "問曰。既常求無念實想者。緣何事。諸經即說",
    "T85n2835_001:1279b01": "布施持戒人天之福。豈不是有念法耶。因何",
    "T85n2835_001:1279b02": "得不同而有差別。令一切學人狐疑不信",
    "T85n2835_001:1279b03": "　答曰。汝莫不信。汝不解事。佛說布施持戒人",
    "T85n2835_001:1279b04": "天之福者。為眾生多在妄想。佛無量善巧方",
    "T85n2835_001:1279b05": "便。隨眾生意說妄想法。誘引令趣大乘門。汝",
    "T85n2835_001:1279b06": "今不信。即為引經來證也。法華經云。我此",
    "T85n2835_001:1279b07": "九部法隨順眾生說大乘為本。又說云。十方",
    "T85n2835_001:1279b08": "佛土中准有一乘法。且以假名字引道於眾",
    "T85n2835_001:1279b09": "生。終不以小乘濟渡於眾生。又說云。勿親近",
    "T85n2835_001:1279b10": "小乘三藏學者。又說云。唯此一事實餘二即",
    "T85n2835_001:1279b11": "非真。又諸法無行經云。若人分別戒。是即無",
    "T85n2835_001:1279b12": "有戒。若見有戒者。是即為失戒。據此而言。明",
    "T85n2835_001:1279b13": "知佛說究竟門非說人無福。只是引眾生令",
    "T85n2835_001:1279b14": "入佛惠。過去現在聖人說心得自在心得解",
    "T85n2835_001:1279b15": "脫心得聖人者。此是三世諸佛大印破汝疑",
    "T85n2835_001:1279b16": "也　問曰。諸佛若說一乘。教化諸眾生故。如",
    "T85n2835_001:1279b17": "今總得悟。何須更說惑亂眾生。豈不得罪過",
    "T85n2835_001:1279b18": "也　答曰。汝莫起此意。諸佛大慈悲故。所",
    "T85n2835_001:1279b19": "為眾生落三惡道者眾。所以聞方便門為說",
    "T85n2835_001:1279b20": "六波羅蜜。波羅蜜者。布施持戒忍褥。行此三",
    "T85n2835_001:1279b21": "事得離三惡道人天來往。精進禪定智惠。行",
    "T85n2835_001:1279b22": "此三事得離生死苦。當來成佛　問曰。過去",
    "T85n2835_001:1279b23": "諸佛說三乘。為當現在諸佛說三乘　答曰。",
    "T85n2835_001:1279b24": "過去現在未來說佛總說　問曰。以何義理",
    "T85n2835_001:1279b25": "而得知耶　答曰。法華經云。若且讚佛乘。眾",
    "T85n2835_001:1279b26": "生沒在苦。不能信此法。破法不信。故墮於三",
    "T85n2835_001:1279b27": "惡道。我寧不說法。疾入於涅槃。尋念過去佛",
    "T85n2835_001:1279b28": "所行方便力。我今所得道亦應說三乘。明",
    "T85n2835_001:1279b29": "知過去諸佛並說三乘引道於眾生令入於一",
    "T85n2835_001:1279c01": "乘　問曰。何者是一乘　答曰。心是一乘",
    "T85n2835_001:1279c02": "　問曰。心云何知是一乘　答曰。可見心空無",
    "T85n2835_001:1279c03": "所有。即是一乘　問曰。了見心空無所有是",
    "T85n2835_001:1279c04": "一乘者得聖耶　答曰。得聖　又問曰。有凡耶",
    "T85n2835_001:1279c05": "答曰。亦有凡　問曰。凡與聖有異無異　答",
    "T85n2835_001:1279c06": "曰。並無異也。若悟朝凡暮聖。不悟即六道受",
    "T85n2835_001:1279c07": "生　問曰。今言悟時何物　答曰。悟心　問",
    "T85n2835_001:1279c08": "曰。凡心聖心是一是二　答曰。是一　云何",
    "T85n2835_001:1279c09": "是一　答曰。了見性清淨從本以來無染無著。",
    "T85n2835_001:1279c10": "即知是一　問曰。何誰知無染無著　答曰。",
    "T85n2835_001:1279c11": "心知無染　問曰。心云何知無染　答曰。三",
    "T85n2835_001:1279c12": "世諸佛說心無形體畢竟不可得。是以得知",
    "T85n2835_001:1279c13": "無染　問曰。既無形體。如何得知無染　答",
    "T85n2835_001:1279c14": "曰。只為無形體。故知無染。若有相貌處所還",
    "T85n2835_001:1279c15": "有染　問曰。前言說心。未審心總有幾心",
    "T85n2835_001:1279c16": "　答曰。汝若悟一心不可得。汝若不悟即有若",
    "T85n2835_001:1279c17": "干種心不可知數也　問曰。是凡心。何者是",
    "T85n2835_001:1279c18": "聖心　答曰。汝若取相是凡心。離相即是聖",
    "T85n2835_001:1279c19": "心　問曰。取相心及不取相心請示其要",
    "T85n2835_001:1279c20": "　答曰。一切修道者若見來去心即是長矩心。",
    "T85n2835_001:1279c21": "見好惡。見憎愛。見嗔喜。見邪正。見凡聖。見",
    "T85n2835_001:1279c22": "自在不自在。見涅槃。見解脫。見不解脫。見",
    "T85n2835_001:1279c23": "佛菩薩。見究竟不究竟。見知解不知解。見精",
    "T85n2835_001:1279c24": "進。見禪定。見智惠等者。並是凡夫妄想心",
    "T85n2835_001:1279c25": "也　問曰。如何是聖人心　答曰。不起一念",
    "T85n2835_001:1279c26": "亦不見一物。即是聖人心也　問曰。禪師得",
    "T85n2835_001:1279c27": "聖人心耶　答曰。我亦無得　問曰。既是無",
    "T85n2835_001:1279c28": "得何有知耶　答曰。我今亦無得亦無知。是",
    "T85n2835_001:1279c29": "故經云。無智亦無得。以無所得即是菩提薩",
    "T85n2835_001:1280a01": "埵　問曰。此理究竟屬誰　答曰。一物不屬。",
    "T85n2835_001:1280a02": "若有所屬。即生死輪迴。若無所屬。畢竟常",
    "T85n2835_001:1280a03": "住　問曰。一切眾生皆以八識而轉不得自",
    "T85n2835_001:1280a04": "在。云何是八識　答曰。所為眼耳鼻舌身意",
    "T85n2835_001:1280a05": "末那賴耶是也。所言識者。以了別為義。如",
    "T85n2835_001:1280a06": "眼與色相應之時意識於中分別。或時計好。",
    "T85n2835_001:1280a07": "或時計惡。隨彼所計便有相生即薰於第七",
    "T85n2835_001:1280a08": "末那之識。承此薰故遂即執取。轉薰於第八",
    "T85n2835_001:1280a09": "識。所已積聚諸業種子得名為藏。眼識既然。",
    "T85n2835_001:1280a10": "諸識亦爾。一切眾生業受報者。先將藏識展",
    "T85n2835_001:1280a11": "轉成因作未來三業。所已因因想乘果果不",
    "T85n2835_001:1280a12": "絕。終還六道受生死苦。是以未能了心者即",
    "T85n2835_001:1280a13": "被八識惑亂也。所言此八識者。謂本有以云",
    "T85n2835_001:1280a14": "為因。藉現在緣而起。造作因緣和合。還欲",
    "T85n2835_001:1280a15": "生未來之因。今欲斷除不令生者。當正觀之",
    "T85n2835_001:1280a16": "時了眼識從何而得。為從色得。為從眼得。",
    "T85n2835_001:1280a17": "為從心得。若從心得。盲人有心。云何不能",
    "T85n2835_001:1280a18": "生。於眼識。若死人有眼。云何不能分別於色。",
    "T85n2835_001:1280a19": "若從色得。色即頑礙無知。如此眾緣不能獨",
    "T85n2835_001:1280a20": "辨了心之時乃知。眼見色時眼因緣空。眼緣",
    "T85n2835_001:1280a21": "既空。即是色空。若了此三事體空即無分別。",
    "T85n2835_001:1280a22": "以無分別故意識分別而無分別。七識欲執",
    "T85n2835_001:1280a23": "而無所執。八識藏中更無薰習。雜染種子以",
    "T85n2835_001:1280a24": "無種子。更不愛生死。湛然常住。不為生之所",
    "T85n2835_001:1280a25": "生滅之所滅　問曰。佛有三身從何而得",
    "T85n2835_001:1280a26": "　答曰。佛三身者從八識而得。由轉八識得成",
    "T85n2835_001:1280a27": "四智。就此四智束成三身。此乃從因至果。有",
    "T85n2835_001:1280a28": "此三身差別　問曰。云何義故而得知耶",
    "T85n2835_001:1280a29": "　答曰。因眼識耳識鼻識舌識身識此五識以",
    "T85n2835_001:1280b01": "為妙觀察智。第六意識成所作智。第七末那",
    "T85n2835_001:1280b02": "識為平等性智。第七阿賴耶為大圓鏡智",
    "T85n2835_001:1280b03": "　問曰。此四智者有何義故而作是說　答曰。",
    "T85n2835_001:1280b04": "用前五識亦云五根。其五根者即惠門照觸",
    "T85n2835_001:1280b05": "前境而無妄染。所以將此五識以為妙觀察",
    "T85n2835_001:1280b06": "智。第六意識者亦云意根。是智門當須懃",
    "T85n2835_001:1280b07": "覺。覺云便淨。與法相應。真俗齊觀成就智",
    "T85n2835_001:1280b08": "惠。轉意成惠。惠照能明。識無分別。轉智成。",
    "T85n2835_001:1280b09": "是名成所作智　第七末那識者。更無執取",
    "T85n2835_001:1280b10": "自然無憎無愛。以無憎愛故一切法悉皆平",
    "T85n2835_001:1280b11": "等。故云平等性智。第八阿賴耶識藏中即空。",
    "T85n2835_001:1280b12": "雜染種子悉皆清淨。猶如明鏡懸在於空。一",
    "T85n2835_001:1280b13": "切萬像悉皆中現。而此明鏡終不作念言。我",
    "T85n2835_001:1280b14": "能現像。像亦不言。我從鏡生。無能無所。故",
    "T85n2835_001:1280b15": "說此智名為大圓鏡智　問曰。四智既爾。云",
    "T85n2835_001:1280b16": "何三身　答曰。大圓鏡智以為法身。平等性",
    "T85n2835_001:1280b17": "智以為報身。成所作智及妙觀察智以為化",
    "T85n2835_001:1280b18": "身　又問曰。以何知之而作是說　答曰。據",
    "T85n2835_001:1280b19": "今時現在而言。具定一切無漏功德圓滿義",
    "T85n2835_001:1280b20": "足。猶如世間明鏡現眾面像而無分別。故說",
    "T85n2835_001:1280b21": "此知以為法身。妄心既盡。平等性成萬行成",
    "T85n2835_001:1280b22": "就。以為報身。六根無染廣度眾生。自離離",
    "T85n2835_001:1280b23": "他。令他同解而修因。故以化身　問曰。一切",
    "T85n2835_001:1280b24": "眾生令欲求佛。三身之中先修何身　答曰。",
    "T85n2835_001:1280b25": "經云。所說從平等法身流出報身。從此報身",
    "T85n2835_001:1280b26": "流出化身。從此化身流出三藏等教十二部",
    "T85n2835_001:1280b27": "經。以是義故先修法身。言法身者所為妙有",
    "T85n2835_001:1280b28": "妙無中道正觀。若悟此理即是法身。以見法",
    "T85n2835_001:1280b29": "身即知自身心從無始世來常違法故。既見",
    "T85n2835_001:1280c01": "法以即須懃。懃用意無間自然清淨。順於如",
    "T85n2835_001:1280c02": "故久如不以。如心既成。是為報佛。所以法",
    "T85n2835_001:1280c03": "身本有報身修行。化身者。經云。現種種身名",
    "T85n2835_001:1280c04": "化身　問曰。佛三身既爾。云何是三寶　答",
    "T85n2835_001:1280c05": "曰。佛三身者亦云三寶。所謂佛寶法寶僧寶",
    "T85n2835_001:1280c06": "　問曰。三寶即有幾種　答曰。若具釋而言。",
    "T85n2835_001:1280c07": "有三種三寶　問曰。云何名三　答曰。一體",
    "T85n2835_001:1280c08": "三寶。別相三寶。住持三寶　問曰。云何一體",
    "T85n2835_001:1280c09": "三寶　答曰。真心體覺性清淨。名為佛寶圓",
    "T85n2835_001:1280c10": "滿義足具有恒沙功用。名為法寶。功用之義",
    "T85n2835_001:1280c11": "一體一味。名為僧寶　問曰。云何別相三寶",
    "T85n2835_001:1280c12": "　答曰。別相者即此自身。名為佛寶。亦能隨",
    "T85n2835_001:1280c13": "機授藥自欲修行。名為法寶。四大五蔭和合",
    "T85n2835_001:1280c14": "不相違。皆名為僧寶　問曰。何名住持三寶",
    "T85n2835_001:1280c15": "　答曰。住持者。所謂善能扶上接下事事清",
    "T85n2835_001:1280c16": "平。名為佛寶。隨意言說聞者歡喜。名為法寶。",
    "T85n2835_001:1280c17": "在於眾中萬行不違善巧方便能和一切不相",
    "T85n2835_001:1280c18": "諍論。名為僧寶　問曰。云何稱之為寶　答",
    "T85n2835_001:1280c19": "曰。此第一義者不在內外亦無中間。無有秤",
    "T85n2835_001:1280c20": "量無直無價。即喻而言。名三寶。若也有價不",
    "T85n2835_001:1280c21": "名為寶。故說如意無價寶珠是也　問曰。老",
    "T85n2835_001:1280c22": "經云。佛道為而無不為。此義云何　答曰。佛",
    "T85n2835_001:1280c23": "道本自無為。眾生起我見如須彌。而則有為。",
    "T85n2835_001:1280c24": "此義非意所知非心所惻。證者了知。但能有",
    "T85n2835_001:1280c25": "功。一時大悟　問曰。經云一切法皆從此經",
    "T85n2835_001:1280c26": "出　答曰。經者心也。心能表一切。行人修習",
    "T85n2835_001:1280c27": "圓照無礙。無上正道因是發明。諸佛如來始",
    "T85n2835_001:1280c28": "則自修。終則化物無法不□。故云皆從此經",
    "T85n2835_001:1280c29": "出　問曰。經云荷擔如來此義云何　答曰。",
    "T85n2835_001:1281a01": "汝但反照於性。不住於常。反悟無身。誰受荷",
    "T85n2835_001:1281a02": "負。深達般若廣為人說。是即荷負正法擔運",
    "T85n2835_001:1281a03": "勝義。令諸眾生成就功德。故云荷擔如來",
    "T85n2835_001:1281a04": "　問曰。經云。如來度眾生。此義云何　答曰。汝",
    "T85n2835_001:1281a05": "自了眾生正性本來清淨。六根起相。煩惱病",
    "T85n2835_001:1281a06": "生。觀生本空。有何可度。是故若言如來度者。",
    "T85n2835_001:1281a07": "即著我人眾生受者　問曰。金剛般若波羅",
    "T85n2835_001:1281a08": "蜜多經者。此義如何　答曰。金剛者是色心。",
    "T85n2835_001:1281a09": "般若者清淨也。波羅者彼岸也。密者到也",
    "T85n2835_001:1281a10": "　又問曰。不取於相如如不動　答曰。汝心若起",
    "T85n2835_001:1281a11": "有去有來。即有為法皆是不安之相。汝心不",
    "T85n2835_001:1281a12": "起即無來無去即無為法。無為法中動不動俱",
    "T85n2835_001:1281a13": "離。是即常住。故稱如如不動　問曰。溫室經",
    "T85n2835_001:1281a14": "云。具其七物洗浴眾僧獲福無量。其福意義",
    "T85n2835_001:1281a15": "請為表示　答曰。經云。所說者實不虛也。汝",
    "T85n2835_001:1281a16": "若具七物洗浴者。即須內外相應德福無量。",
    "T85n2835_001:1281a17": "汝離燒炭火溫淨水清灰操豆楊枝蘇膏內衣",
    "T85n2835_001:1281a18": "等七物先浴者。若常弄心性縱放貪嗔。呵打",
    "T85n2835_001:1281a19": "是非令他聲淚俱下。即是出佛身血。常行三",
    "T85n2835_001:1281a20": "塗業。如此洗浴者猶如洗塹。泥盡應休。但",
    "T85n2835_001:1281a21": "身心清淨不起貪嗔。自然平等即離分別。已",
    "T85n2835_001:1281a22": "分別水洗。却一切塵垢或足清淨　問曰。此",
    "T85n2835_001:1281a23": "三毒之心若為對治。成就六波羅蜜　答曰。",
    "T85n2835_001:1281a24": "汝須心勇猛精進對三毒發其三誓願。誓斷",
    "T85n2835_001:1281a25": "一切惡。對於嗔毒。誓修一切善。對於癡毒。誓",
    "T85n2835_001:1281a26": "一切眾生。對於貪毒。以能斷能修著。會於",
    "T85n2835_001:1281a27": "心三毒。制成三聚淨戒。次明下心者。即便對",
    "T85n2835_001:1281a28": "於五蔭發五種下心者。一誓觀一切眾生作",
    "T85n2835_001:1281a29": "賢聖想自身作凡夫想。二者誓觀一切眾生",
    "T85n2835_001:1281b01": "作國王想自身作百姓想。三者誓觀一切眾",
    "T85n2835_001:1281b02": "生作師僧想自身作弟子想。四者誓觀一切",
    "T85n2835_001:1281b03": "眾生作父母於自身作男女想。五者誓觀一",
    "T85n2835_001:1281b04": "切眾生作曹主想自身作奴婢想。六波羅蜜",
    "T85n2835_001:1281b05": "者亦云六度。布施持戒忍辱精進禪定智慧",
    "T85n2835_001:1281b06": "等。對其六六根清淨。六道不生內外無著自",
    "T85n2835_001:1281b07": "然布施。即攝檀波羅蜜。善惡平等俱不可得。",
    "T85n2835_001:1281b08": "即攝尸波羅蜜。境智和會違害永盡。即攝忍",
    "T85n2835_001:1281b09": "辱波羅蜜。大寂不動萬行自然。攝精進波羅",
    "T85n2835_001:1281b10": "蜜。繁興妙寂法身自現。攝禪波羅蜜。妙寂",
    "T85n2835_001:1281b11": "開明無有變異究竟常住不著一切。攝般若",
    "T85n2835_001:1281b12": "波羅蜜。是名六波羅蜜。梵言波羅蜜。漢言達",
    "T85n2835_001:1281b13": "彼岸也　問曰。俗流向來問答皆是量起心",
    "T85n2835_001:1281b14": "生惱亂。禪師布施歡喜不有小疑。未敢由意。",
    "T85n2835_001:1281b15": "恐致勞煩　禪師答。汝若無疑不須強問。法",
    "T85n2835_001:1281b16": "無得答問。即有法高下。無問無答是法平等。",
    "T85n2835_001:1281b17": "若廣求見解。即失本道。亦與汝心中作所知",
    "T85n2835_001:1281b18": "障。令汝心起破□。若也實有疑滯。即須懃",
    "T85n2835_001:1281b19": "問。皆是證真　問曰。楞伽經云。遠離覺所覺。",
    "T85n2835_001:1281b20": "此義云何　答曰。覺念不生其心安泰　問",
    "T85n2835_001:1281b21": "曰。弟子雖是俗人。心識早已入道。曰文今聞",
    "T85n2835_001:1281b22": "師說皆是正真無上菩提。誓願志成心無退",
    "T85n2835_001:1281b23": "轉。頓斷世緣心神六識併在無所。一心專念",
    "T85n2835_001:1281b24": "渴仰。聲淚俱下。不能自止。領解暫愧不勝悲",
    "T85n2835_001:1281b25": "泣。五內當惟心中痛切自恨。多劫已來迷此",
    "T85n2835_001:1281b26": "真理。不因禪師悲慜。蒼生無由可悟。故云。大",
    "T85n2835_001:1281b27": "解脫論。作此論者。若合聖意。一切眾生同露",
    "T85n2835_001:1281b28": "此福。若也不合聖意。願罪消滅如有非人不",
    "T85n2835_001:1281b29": "可傳之。恐將傍毀破法之慧。若有實覺福重",
    "T85n2835_001:1281c01": "之人。傳□□與悕惜大道之法。不可輕示。不",
    "T85n2835_001:1281c02": "得翻憘諍論。唯是默心。自知妄念不生我所",
    "T85n2835_001:1281c03": "心滅。",
    "T85n2835_001:1281c04": "大乘開心顯解脫論"
}