{
    "T36n1739_019:0845b06": "新華嚴經論卷第十九",
    "T36n1739_019:0845b08": "長者李通玄撰",
    "T36n1739_019:0845b09": "21 十行品十行品第二十一",
    "T36n1739_019:0845b10": "將釋此品，約作三門分別：一釋品名目、二釋",
    "T36n1739_019:0845b11": "品來意、三隨文釋義。",
    "T36n1739_019:0845b12": "一釋品名目者，此品正說十種行門，名為〈十",
    "T36n1739_019:0845b13": "行品〉。",
    "T36n1739_019:0845b14": "二釋品來意者，此夜摩天宮本意，說〈十行品〉，",
    "T36n1739_019:0845b15": "為表此天蓮華開為晝、合為夜，為此天天光",
    "T36n1739_019:0845b16": "自相照，及無有日月，但看蓮華開合而辨晝",
    "T36n1739_019:0845b17": "夜，名為時分天。夜摩者，梵語也。如此位菩薩",
    "T36n1739_019:0845b18": "知眾生心欲開發時，應時接引，未應度者與",
    "T36n1739_019:0845b19": "作得度因緣，以此處而表之，故於此處說十",
    "T36n1739_019:0845b20": "種行門。前之兩品且明至此天處而稱歎之，",
    "T36n1739_019:0845b21": "此一品正說十行之門故，是故此品須來。明",
    "T36n1739_019:0845b22": "前之十住猶依須彌之頂，此之十行依空所",
    "T36n1739_019:0845b23": "行，表行無著也。",
    "T36n1739_019:0845b24": "三隨文解釋者，於中約分為二：一長科經意、",
    "T36n1739_019:0845b25": "二隨文解說。第一長科經意者，此之一品經",
    "T36n1739_019:0845b26": "約作十四段長科。第一「爾時」已下至「是為十」",
    "T36n1739_019:0845b27": "有二十五行經，明同號功德林，佛共加持功",
    "T36n1739_019:0845b28": "德林菩薩正說十行分。第二「佛子」已下至「第",
    "T36n1739_019:0845b29": "一歡喜行」有四十三行經，明正說初歡喜行",
    "T36n1739_019:0845c01": "之法門。第三「佛子」已下至「第二饒益行」有四十",
    "T36n1739_019:0845c02": "二行經，明饒益行。如是上下總一品，通偈頌",
    "T36n1739_019:0845c03": "有十四段經。末後兩段長行：初一段動地興",
    "T36n1739_019:0845c04": "供分，次一段功德林觀眾說頌分。次二百二",
    "T36n1739_019:0845c05": "行經，說頌歎法分。一品上下總通為十四段，",
    "T36n1739_019:0845c06": "如經自有分劑，不煩科文。如從初同號佛加",
    "T36n1739_019:0845c07": "持分中，約有四門分別：一明三昧名、二明同",
    "T36n1739_019:0845c08": "號佛數、三明同號諸佛所加、四明諸佛所以",
    "T36n1739_019:0845c09": "共入定菩薩同號。第一明三昧名者，何以名",
    "T36n1739_019:0845c10": "善思惟三昧？三昧者，云離沈掉，定之異名。且",
    "T36n1739_019:0845c11": "約禪定中有四種禪：一愚夫所行禪、二觀察",
    "T36n1739_019:0845c12": "義禪、三念真如禪、四如來禪。今云善思惟三",
    "T36n1739_019:0845c13": "昧者，是觀察義禪。為審定其法，善須觀察、正",
    "T36n1739_019:0845c14": "念思惟，安立法門，為後學者而作法則故。第",
    "T36n1739_019:0845c15": "二同號佛數者，舉萬佛剎微塵數佛皆號功",
    "T36n1739_019:0845c16": "德林，與入定者而同其號。明若迷其心境，無",
    "T36n1739_019:0845c17": "明與無限剎塵不殊；若了達心原，智慧功德",
    "T36n1739_019:0845c18": "等十方而無盡。以自一心洞曉，與法界福智",
    "T36n1739_019:0845c19": "無差。今此菩薩入此定門，以與一切諸佛契",
    "T36n1739_019:0845c20": "同福慧，遂得同號佛來加持，明與十方諸佛",
    "T36n1739_019:0845c21": "智慧解行同故、福德功德同故。第三明同號",
    "T36n1739_019:0845c22": "佛來加者，有六種加：一以言加，以言歎譽故；",
    "T36n1739_019:0845c23": "二毘盧遮那願力加，乘往願故；三毘盧遮那",
    "T36n1739_019:0845c24": "神力加，契佛神力故；四諸菩薩眾善根加。同",
    "T36n1739_019:0845c25": "善根故；五諸佛與智加，得十種無礙智故；六",
    "T36n1739_019:0845c26": "諸佛以手摩頂加，安慰許說法故。已下明功",
    "T36n1739_019:0845c27": "德林菩薩即從定起，正說十種行門。如下十",
    "T36n1739_019:0845c28": "種行中，以十波羅蜜為體。",
    "T36n1739_019:0845c29": "第一歡喜行，以檀波羅蜜為體。有四十三行",
    "T36n1739_019:0846a01": "經，分為五段。第一「佛子何等為歡喜行」已下",
    "T36n1739_019:0846a02": "至「令一切眾生歡喜愛樂」有九行半經，明行檀",
    "T36n1739_019:0846a03": "波羅蜜，學佛所有修行分。第二「隨諸方土有",
    "T36n1739_019:0846a04": "貧乏處」已下至「不違一切眾生之心」有十行半",
    "T36n1739_019:0846a05": "經，明此位菩薩見貧乏之處，誓願生彼富貴",
    "T36n1739_019:0846a06": "家，悉捨資財及以身命饒益分。第三「又作是",
    "T36n1739_019:0846a07": "念」已下至「三藐三菩提」有八行半經，明菩薩",
    "T36n1739_019:0846a08": "於飢餓劫中作廣大身，捨之濟乏分。第四從",
    "T36n1739_019:0846a09": "「菩薩如是」已下至「不見大果不見小果」有六行",
    "T36n1739_019:0846a10": "半經，明知真無想分。補特伽羅想，此曰數數",
    "T36n1739_019:0846a11": "取趣。摩納婆想者，此曰少年，亦曰儒童。意云",
    "T36n1739_019:0846a12": "不分別善惡老少，悉皆施與。第五從「爾時菩",
    "T36n1739_019:0846a13": "薩觀去來今」已下至「第一歡喜」行有七行半",
    "T36n1739_019:0846a14": "經，明觀眾生不堅固身，求堅固身令永安隱",
    "T36n1739_019:0846a15": "分。",
    "T36n1739_019:0846a16": "第二饒益行，以戒波羅蜜為體。有四十二行",
    "T36n1739_019:0846a17": "經，分為五段。一「佛子何等為菩薩饒益行」已",
    "T36n1739_019:0846a18": "下至「得佛所讚平等正法」有六行經，明於五",
    "T36n1739_019:0846a19": "塵境界不著分。二「菩薩如是持淨戒時」已下",
    "T36n1739_019:0846a20": "至「一切智心」有八行經，明魔將天女不能惑",
    "T36n1739_019:0846a21": "亂分。三「佛子」已下至「無餘涅槃」有八行經，明",
    "T36n1739_019:0846a22": "菩薩不以五欲惱眾生分。四「何以故」已下至",
    "T36n1739_019:0846a23": "「令他快樂」有十三行經，明善自調伏，方能說",
    "T36n1739_019:0846a24": "法令他得樂分。五「佛子」已下至「饒益行」有六",
    "T36n1739_019:0846a25": "行經，明得離世間行，入甚深智慧分。",
    "T36n1739_019:0846a26": "第三無違逆行，以忍波羅蜜為體。有三十行",
    "T36n1739_019:0846a27": "經，分為三段。一「佛子」已下至「忍辱柔和」有五",
    "T36n1739_019:0846a28": "行半經，明不害自他忍辱柔和分。二「佛子」已",
    "T36n1739_019:0846a29": "下至「令他心得清淨」有十三行半經，明菩薩",
    "T36n1739_019:0846b01": "身語加害堪忍分。三「菩薩爾時」已下至「無違",
    "T36n1739_019:0846b02": "逆行」有十行半經，明菩薩觀空成忍分。",
    "T36n1739_019:0846b03": "第四無屈撓行，以精進波羅蜜為體。有三十",
    "T36n1739_019:0846b04": "七行半經，分為三段。一「佛子」已下至「一切佛",
    "T36n1739_019:0846b05": "法句義故而行精進」有二十二行半經，明菩",
    "T36n1739_019:0846b06": "薩不求世利，為求佛一切智故行精進分。二「佛",
    "T36n1739_019:0846b07": "子菩薩摩訶薩」已下至「答言我能」有六行經，",
    "T36n1739_019:0846b08": "明菩薩為眾生入地獄受苦無辭勞分。三「設",
    "T36n1739_019:0846b09": "復有人」已下至「無屈撓行」有八行半經，明菩",
    "T36n1739_019:0846b10": "薩為饒益眾生故，多劫受苦不辭勞分。",
    "T36n1739_019:0846b11": "第五離癡亂行，以禪波羅蜜為體。有四十九",
    "T36n1739_019:0846b12": "行經，分為六段。一「佛子」已下至「修菩薩行心",
    "T36n1739_019:0846b13": "無癡亂」有十行經，明以正念於隨生死中利生",
    "T36n1739_019:0846b14": "無亂分。二「此菩薩」已下至「心常憶念無有間",
    "T36n1739_019:0846b15": "斷」有九行半經，明菩薩聞持正念不亂分。三",
    "T36n1739_019:0846b16": "「何以故」已下至「未曾一念心有散亂」有七行",
    "T36n1739_019:0846b17": "半經，明以正念於好惡音聲無散亂分。四「所",
    "T36n1739_019:0846b18": "謂正念不亂」已下至「而不能壞此菩薩心」有八",
    "T36n1739_019:0846b19": "行半經，明聞法及利生無餘障分。五「菩薩入",
    "T36n1739_019:0846b20": "三昧中」已下至「無差別」有五行經，明觀聲無",
    "T36n1739_019:0846b21": "體堪忍分。六「菩薩如是成就寂靜身語意行」",
    "T36n1739_019:0846b22": "已下至「離癡亂行」有九行半經，明身口意淨，",
    "T36n1739_019:0846b23": "堪入諸法不離一性分。",
    "T36n1739_019:0846b24": "第六善現行，以般若波羅蜜為體。有四十行",
    "T36n1739_019:0846b25": "半經，分為四段。一「佛子」已下至「方便示現生",
    "T36n1739_019:0846b26": "相」有十行半經，明智性之無性，示現方便現",
    "T36n1739_019:0846b27": "生分。二「佛子」已下至「與一切眾生作所依處」",
    "T36n1739_019:0846b28": "有十行經，明菩薩達心境一切法無性無依，",
    "T36n1739_019:0846b29": "而教化眾生，與作依處分。三「菩薩爾時」已下",
    "T36n1739_019:0846c01": "至「不行正道」有十一行經，明念度眾生分。四",
    "T36n1739_019:0846c02": "「菩薩如是觀諸眾生」已下至「善現行」有九行",
    "T36n1739_019:0846c03": "經，明度眾生未盡，不取自證涅槃分。",
    "T36n1739_019:0846c04": "第七無著行，以方便波羅蜜為體。有五十五",
    "T36n1739_019:0846c05": "行經，分為六段。一「佛子」已下至「於諸佛法亦",
    "T36n1739_019:0846c06": "無所著」有十二行半經，明菩薩嚴淨佛剎，供",
    "T36n1739_019:0846c07": "養諸佛，心無所著分。二「此菩薩」已下至「能如",
    "T36n1739_019:0846c08": "是無著故」有十五行經，明菩薩供佛無厭，處",
    "T36n1739_019:0846c09": "事法而常行中無所著分。三「於佛法中心無",
    "T36n1739_019:0846c10": "障礙」已下至「生諸善根而無所著」有十一行",
    "T36n1739_019:0846c11": "經，明觀眾生苦，增長大悲分。四「菩薩爾時」已",
    "T36n1739_019:0846c12": "下至「何以故」有九行半經，明菩薩常住生死，",
    "T36n1739_019:0846c13": "教化眾生無著分。五「菩薩作是念」已下至「心",
    "T36n1739_019:0846c14": "無疲厭」有九行經，明教化眾生，觀法如幻分。",
    "T36n1739_019:0846c15": "六「無疲厭故」已下至「無著行」有七行半經，明",
    "T36n1739_019:0846c16": "菩薩見未調伏眾生而往彼生分。",
    "T36n1739_019:0846c17": "第八難得行，以願波羅蜜為體。有七十行經，",
    "T36n1739_019:0846c18": "分為六段。一「佛子」已下至「一性善根」有四行",
    "T36n1739_019:0846c19": "經，明此位中十善根分。二「此菩薩」已下至「得",
    "T36n1739_019:0846c20": "不退轉」有八行半經，明處苦無疲厭分。三「此",
    "T36n1739_019:0846c21": "菩薩雖了眾生非有」已下至「何以故」有十行",
    "T36n1739_019:0846c22": "經，明不捨不著眾生界分。四「菩薩深入眾",
    "T36n1739_019:0846c23": "生界」已下至「非得果」有十四行經，明菩薩入",
    "T36n1739_019:0846c24": "眾生界不著，而亦不廢常在世間現身度眾生",
    "T36n1739_019:0846c25": "分。五「菩薩成就如是」已下至「不著世間」有十",
    "T36n1739_019:0846c26": "九行半經，明不說而說法自在分。六「菩薩如",
    "T36n1739_019:0846c27": "是」已下至「第八難得行」有十四行半經，明行",
    "T36n1739_019:0846c28": "菩薩行不求果報分。",
    "T36n1739_019:0846c29": "第九善法行，以力波羅蜜為體。於此段中，分",
    "T36n1739_019:0847a01": "為五段。一「佛子」已下至「旋陀羅尼辯無盡」有",
    "T36n1739_019:0847a02": "十二行經，明十無盡辯分。二「此菩薩」已下至",
    "T36n1739_019:0847a03": "「悉亦如是」有九行半經，明大千界現身成佛",
    "T36n1739_019:0847a04": "辯才無礙分。三「復次」已下至「而作佛事」有十",
    "T36n1739_019:0847a05": "六行半經，明於一毛端處道場無盡，一切毛",
    "T36n1739_019:0847a06": "處及不可說三千界示身成佛分。四「佛子此",
    "T36n1739_019:0847a07": "菩薩」已下至「善能觀察法相故」有六行半經，",
    "T36n1739_019:0847a08": "明十種自在身分。五「菩薩成就如是十種身」",
    "T36n1739_019:0847a09": "已下至「一切佛法源故」有九行經，明與一切",
    "T36n1739_019:0847a10": "眾生所為依處分。",
    "T36n1739_019:0847a11": "第十真實行，以智波羅蜜為體。於此段中，分",
    "T36n1739_019:0847a12": "為三段。一「佛子」已下至「悉令清淨故」有十行",
    "T36n1739_019:0847a13": "經，明此位菩薩學三世諸佛誠實身語智，得",
    "T36n1739_019:0847a14": "佛十種智分。二「此菩薩復生如是增上心」已",
    "T36n1739_019:0847a15": "下至「法界虛空界」有十六行半經，明以願力",
    "T36n1739_019:0847a16": "教化眾生不取菩提分。三「此菩薩」已下至「第",
    "T36n1739_019:0847a17": "十真實行」可有十六行經，明身含眾剎知根",
    "T36n1739_019:0847a18": "利生自在分。已下動地興供分中，有十五行",
    "T36n1739_019:0847a19": "經，義分為三段。第一「爾時」已下至「天微妙音",
    "T36n1739_019:0847a20": "聲」有五行半經，明動地興供分。二「如此世",
    "T36n1739_019:0847a21": "界」已下至「悉亦如是」有一行半經，明都結十",
    "T36n1739_019:0847a22": "方同然分。三「復以佛神力故」已下至「十方世",
    "T36n1739_019:0847a23": "界悉亦如是」有八行經，明十方功德林菩薩",
    "T36n1739_019:0847a24": "來集作證分。如十方各過十萬佛剎微塵數",
    "T36n1739_019:0847a25": "世界外，有十萬佛剎微塵數菩薩，皆名功德林",
    "T36n1739_019:0847a26": "者，為明十行遍周故。佛號普功德者，為明此",
    "T36n1739_019:0847a27": "十行遍周即功德遍周，即是此位之中所得",
    "T36n1739_019:0847a28": "之果，以行遍周所招功德故。佛號普功德，舉",
    "T36n1739_019:0847a29": "十方各過十佛剎微塵數者，亦明智所達法。",
    "T36n1739_019:0847b01": "亦明行門之量廣大，即佛果功德廣大。如是",
    "T36n1739_019:0847b02": "已上十行，約十波羅蜜為昇進，於法自具分",
    "T36n1739_019:0847b03": "明，不煩更釋。如是十行，總是一時一念無前",
    "T36n1739_019:0847b04": "後之行門，莫作前後延促之見，皆須約法界",
    "T36n1739_019:0847b05": "智體用成進修之門。如說頌歎法中有七行",
    "T36n1739_019:0847b06": "經，明十種種性不斷故，以頌重申。如暨于法",
    "T36n1739_019:0847b07": "界者，暨者及也，云及于法界也。如下頌分中",
    "T36n1739_019:0847b08": "有二百二行頌，兩行一頌，如文具明。",
    "T36n1739_019:0847b09": "22 十無盡藏品十無盡藏品第二十二",
    "T36n1739_019:0847b10": "將釋此品，三門如前。一釋品名目者，為說此",
    "T36n1739_019:0847b11": "十種藏依法立名，可知。",
    "T36n1739_019:0847b12": "二釋品來意者，此位已說十種行。以此十無",
    "T36n1739_019:0847b13": "盡藏成前十行之法使令無盡，成後十迴向",
    "T36n1739_019:0847b14": "之法使令進向，令使行門不滯，是故此品須",
    "T36n1739_019:0847b15": "來。",
    "T36n1739_019:0847b16": "三長科經意者，分為二門：一長科經意、二隨",
    "T36n1739_019:0847b17": "文釋義。一長科經意者，於此一品經中，大段",
    "T36n1739_019:0847b18": "隨十藏名目，總有十一段經。其文如下。",
    "T36n1739_019:0847b19": "第一從初「爾時功德林菩薩」已下至「為眾生說",
    "T36n1739_019:0847b20": "皆令開悟」有二十八行半經，明正舉十無盡",
    "T36n1739_019:0847b21": "藏名，并陳十種信法分。於此分中復分為六。",
    "T36n1739_019:0847b22": "第一「爾時功德林」已下至「是為十」有四行經，",
    "T36n1739_019:0847b23": "明正說十藏之名分。第二「佛子」已下至「生淨",
    "T36n1739_019:0847b24": "信已」有五行半經，明初舉十種信法分。第三",
    "T36n1739_019:0847b25": "「聞諸佛法不可思議」已下至「何以故」有七行半",
    "T36n1739_019:0847b26": "經，明聞法生信已，於法不怯分。第四「此菩薩」",
    "T36n1739_019:0847b27": "已下至「無知無捨」有五行半經，明知一切諸",
    "T36n1739_019:0847b28": "佛出世入涅槃，無近遠取捨分。第五「此菩薩",
    "T36n1739_019:0847b29": "入佛智慧」已下至「一切諸佛方便」有五行經，",
    "T36n1739_019:0847c01": "明入此信生在佛家，順諸佛善根方便分。第",
    "T36n1739_019:0847c02": "六「是名菩薩」已下一行半經，總明結信成能",
    "T36n1739_019:0847c03": "演法分。此信是十行之中位內之信，文殊師",
    "T36n1739_019:0847c04": "利、覺首等是十信位中信心故。",
    "T36n1739_019:0847c05": "第二「佛子何等為菩薩戒藏」已下至「是名菩薩",
    "T36n1739_019:0847c06": "第二戒藏」，於中有二十八行半經。於此段中",
    "T36n1739_019:0847c07": "復分為三。第一「佛子」已下至「無毀犯戒」有三",
    "T36n1739_019:0847c08": "行半經，明正舉十種戒名號分。第二「云何」已",
    "T36n1739_019:0847c09": "下至「具足受持十種善業」有二十一行經，明",
    "T36n1739_019:0847c10": "正說十種戒之持犯分。第三「菩薩」已下至「第",
    "T36n1739_019:0847c11": "二戒藏」有正說四行半經，明此十行菩薩持",
    "T36n1739_019:0847c12": "戒無毀犯分。",
    "T36n1739_019:0847c13": "第三「佛子」已下至「第三慚藏」有十三行半經，",
    "T36n1739_019:0847c14": "於此段中復分為二段。第一「佛子」已下至「應",
    "T36n1739_019:0847c15": "專心斷除」有十二行經，明斷無慚行，具於慚",
    "T36n1739_019:0847c16": "行分。第二一行半經，明具足於慚，善為眾生",
    "T36n1739_019:0847c17": "說法分。",
    "T36n1739_019:0847c18": "第四「佛子」已下至「是名菩薩愧藏」，於中有十",
    "T36n1739_019:0847c19": "二行經。於中大意復分為三。第一「佛子」已下",
    "T36n1739_019:0847c20": "至「又作是念」有三行半經，明自念於五欲境",
    "T36n1739_019:0847c21": "無始長貪求分。第二「眾生無智」已下至「我今",
    "T36n1739_019:0847c22": "行於愧」有七行半經，明念眾生愚癡，為於五",
    "T36n1739_019:0847c23": "欲互為怨讎，菩薩知之應自斷分。第三「速成",
    "T36n1739_019:0847c24": "菩提」已下一行半經，善為眾生說真實法分。",
    "T36n1739_019:0847c25": "第五「佛子」已下至「多聞藏」有三十四行半經，",
    "T36n1739_019:0847c26": "明聞藏。於此段中復分為三。第一「佛子」已下",
    "T36n1739_019:0847c27": "至「無記法」有四行經，明舉十事有無分。第二",
    "T36n1739_019:0847c28": "「何等為是事有」已下至「是名無記法」有二十六",
    "T36n1739_019:0847c29": "行半經，明正說十種事有無分。初從十二緣",
    "T36n1739_019:0848a01": "說，無明有故行有，識無故名色無。愛起故苦",
    "T36n1739_019:0848a02": "起，有滅故生滅。此上四事識之與愛，皆從無",
    "T36n1739_019:0848a03": "明妄繫諸有生。今達有本無，即十二緣滅。十",
    "T36n1739_019:0848a04": "二緣滅，非智有生、非智有滅，但除其病。其致",
    "T36n1739_019:0848a05": "無依無形無為而虛通萬有，無思而現、無作",
    "T36n1739_019:0848a06": "而成。學之者以止觀兩門功終，方會此之一",
    "T36n1739_019:0848a07": "辯。後之十法總終聖教，具陳識相對治異解，",
    "T36n1739_019:0848a08": "已下如文具明。第三「菩薩」已下四行經，明菩",
    "T36n1739_019:0848a09": "薩念諸眾生無多聞慧，我求多聞藏廣為說法",
    "T36n1739_019:0848a10": "分。",
    "T36n1739_019:0848a11": "第六「佛子」已下至「施藏」有九十三行經。於比",
    "T36n1739_019:0848a12": "段中復分為二。第一「佛子」已下至「究竟施」有",
    "T36n1739_019:0848a13": "三行經，明都舉十種施藏分。第二「佛子」已下",
    "T36n1739_019:0848a14": "直至「是名菩薩第六施藏」，總說前十種施藏",
    "T36n1739_019:0848a15": "分。已上十種施，理事盡含，如文自具。",
    "T36n1739_019:0848a16": "第七「佛子」已下至「開悟一切眾生」有三十行",
    "T36n1739_019:0848a17": "經。於此段中復分為五。第一「佛子」已下至「涅",
    "T36n1739_019:0848a18": "槃如實知」有十一行經，明且舉如實知世間",
    "T36n1739_019:0848a19": "法出世法根本所集體分。第二「云何知」已下",
    "T36n1739_019:0848a20": "至「廣為宣說」有三行經，明都舉前法從緣所",
    "T36n1739_019:0848a21": "生，本無所有分。第三「為說何等」已下至「不由",
    "T36n1739_019:0848a22": "他悟」有六行經，明正說前受想行等無體成",
    "T36n1739_019:0848a23": "壞分。第四「此慧藏」已下至「是為十」有八行經，",
    "T36n1739_019:0848a24": "明十不可盡分。第五已下一行半經，明得法",
    "T36n1739_019:0848a25": "善說分。",
    "T36n1739_019:0848a26": "第八「佛子」已下至「念藏」有二十七行經。於中",
    "T36n1739_019:0848a27": "大意復分為二段。第一「佛子」已下至「不可說",
    "T36n1739_019:0848a28": "三昧種種性」有十八行經，明得無限正念法",
    "T36n1739_019:0848a29": "分。第二「此念有十種」已下至「第八念藏」有九",
    "T36n1739_019:0848b01": "行經，明得十正念時，於一切法無過失分。",
    "T36n1739_019:0848b02": "第九「佛子」已下有十四行經。於中大意復分",
    "T36n1739_019:0848b03": "為二。第一「佛子」已下至「不可說三昧種性」有",
    "T36n1739_019:0848b04": "十一行半經，明聞持一切諸法無限分。第二",
    "T36n1739_019:0848b05": "「佛子」已下有兩行半經，明此位菩薩所說法",
    "T36n1739_019:0848b06": "無限，唯佛能了知分。",
    "T36n1739_019:0848b07": "第十「佛子」已下一段，有二十四行經。於中其",
    "T36n1739_019:0848b08": "意復分為三。第一「佛子」已下至「何以故」有十",
    "T36n1739_019:0848b09": "二行經，明此位菩薩辯藏無盡分。第二「此菩",
    "T36n1739_019:0848b10": "薩成就十種無盡藏」已下至「第十辯藏」有十行",
    "T36n1739_019:0848b11": "經，明正說十種辯藏分。第三有兩行經，明辯",
    "T36n1739_019:0848b12": "藏無限分。",
    "T36n1739_019:0848b13": "第十一段中有八行經，明總舉前十藏成就迴",
    "T36n1739_019:0848b14": "向法門分。如前十二部經名中，祇夜，此云應",
    "T36n1739_019:0848b15": "誦。伽陀。此云諷誦。尼陀那。此云因緣經。優陀",
    "T36n1739_019:0848b16": "那。此云無問自說。此十種藏。為成當位自分",
    "T36n1739_019:0848b17": "十行。令成滿故。亦成後十迴向法門故。每位",
    "T36n1739_019:0848b18": "皆然。已上釋十行法門竟。十迴向如下此會",
    "T36n1739_019:0848b19": "中序分、正說、流通者。從此初昇兜率天宮，是",
    "T36n1739_019:0848b20": "序分。已下兩品，是正說分。兩品中至下動地",
    "T36n1739_019:0848b21": "興供，是流通分。兜率天宮說十迴向法門，於",
    "T36n1739_019:0848b22": "此位中有三品經，共成此位。",
    "T36n1739_019:0848b23": "23 昇兜率天宮品1昇兜率天宮品第二十三",
    "T36n1739_019:0848b24": "第一從初〈昇兜率天宮品〉，三義如前。",
    "T36n1739_019:0848b25": "一釋品名目者，以昇天所至立名也。兜率天",
    "T36n1739_019:0848b26": "者，此云樂知足天也。",
    "T36n1739_019:0848b27": "二釋品來意者，明前十住、十行二位以彰出",
    "T36n1739_019:0848b28": "世，已成如來智慧之業。今於此天，以明隨見",
    "T36n1739_019:0848b29": "道者成如來大悲處世利生之業，會融世間",
    "T36n1739_019:0848c01": "出世間不一不二法門，是故此品須來。凡大",
    "T36n1739_019:0848c02": "悲門，從初發心時以真智慧進修中，悲有勝",
    "T36n1739_019:0848c03": "劣不同。十住、十行智悲兼修，仍出世心多。經",
    "T36n1739_019:0848c04": "望此位大悲是理智位，出世心終，迴入生死，",
    "T36n1739_019:0848c05": "致慈之悲。十地之中長養大悲更令深厚，是",
    "T36n1739_019:0848c06": "故善財十地表法中，從初地已去有九箇女",
    "T36n1739_019:0848c07": "天；一箇瞿波，是佛昔為大子之時妻，表悲。十",
    "T36n1739_019:0848c08": "地位以終法悅，是妻義故。問曰：云何於此天",
    "T36n1739_019:0848c09": "處說迴向法？答曰：如須彌頂上說十住，明初",
    "T36n1739_019:0848c10": "生佛家，住佛智慧之頂而無退轉。夜摩天上",
    "T36n1739_019:0848c11": "說十行法，表行依空法，一切無著。至此兜率",
    "T36n1739_019:0848c12": "天宮，表雖不離欲界處大悲門，而於欲境常",
    "T36n1739_019:0848c13": "行知足，無所染著，但為饒益眾生處於世間。",
    "T36n1739_019:0848c14": "又此天處於欲界，自須彌已上五天之處中，",
    "T36n1739_019:0848c15": "以會智悲令不偏故。如四天王還依帝釋為",
    "T36n1739_019:0848c16": "主故。是故而於此天說十迴向，明和會真俗",
    "T36n1739_019:0848c17": "成大慈悲，長處生死而不廢涅槃，名為迴向。",
    "T36n1739_019:0848c18": "從初發心住已來如是和會，位終偏得其名，",
    "T36n1739_019:0848c19": "故名迴向。此為以處表法昇進，亦即不曾身",
    "T36n1739_019:0848c20": "有上下去來，智悲恒遍故、無中邊故。但明寄",
    "T36n1739_019:0848c21": "處，表一生菩薩處此天中果行滿故，以明發",
    "T36n1739_019:0848c22": "心初始始生如來智慧之家，以佛智慧行大",
    "T36n1739_019:0848c23": "悲門，即是圓滿如來果故。果復常滿、行復常",
    "T36n1739_019:0848c24": "行，果行常嚴故，號佛華嚴也。十地、十一地，依",
    "T36n1739_019:0848c25": "此十住、十行、十迴向法三法成其功用，更亦",
    "T36n1739_019:0848c26": "無別安立。以是他化天中說十地時，更不別",
    "T36n1739_019:0848c27": "作法事興供故。但長養此位大智大慈大悲",
    "T36n1739_019:0848c28": "令深固圓滿，故名十地。",
    "T36n1739_019:0848c29": "三隨文解釋者，於此義中復分為二。此會中",
    "T36n1739_019:0849a01": "都會五位眾，總在其中，如下諸王、菩薩等總",
    "T36n1739_019:0849a02": "是。一長科經意、二隨文解釋。",
    "T36n1739_019:0849a03": "第一長科經意者，從初「爾時」至經末，約分為",
    "T36n1739_019:0849a04": "十一段。第一「爾時佛神力故」已下至「悉皆同",
    "T36n1739_019:0849a05": "等」，於中有九紙經，明兜率天王遙見佛來，與",
    "T36n1739_019:0849a06": "諸天眾敷座莊嚴分。",
    "T36n1739_019:0849a07": "第二「爾時兜率天王」已下至「音樂一時同奏」",
    "T36n1739_019:0849a08": "此一段經，明兜率天王為佛敷座已，與諸天",
    "T36n1739_019:0849a09": "眾以淨心興供養雲，及諸菩薩奉迎如來分。",
    "T36n1739_019:0849a10": "第三「爾時如來威神力故」已下至「讚歎如來",
    "T36n1739_019:0849a11": "無厭足」一段經，明諸天迎佛，各各遙見佛來如",
    "T36n1739_019:0849a12": "對目前，敬佛興供分。第四「爾時一切諸天及",
    "T36n1739_019:0849a13": "諸菩薩」已下至「阿僧祇眾生恭敬尊重」，此之",
    "T36n1739_019:0849a14": "一段經文，明諸天菩薩見佛神變饒益眾生，",
    "T36n1739_019:0849a15": "充滿十方遍周無限分。第五「爾時大眾咸見",
    "T36n1739_019:0849a16": "佛身」已下至「不可思議佛法門故」此之一段，",
    "T36n1739_019:0849a17": "明如來身光遍照無限分。第六「爾時如來大",
    "T36n1739_019:0849a18": "悲」已下至「稱揚讚說不可窮盡」此之一段，明",
    "T36n1739_019:0849a19": "如來示一切智所有莊嚴，隨利生無限令增長",
    "T36n1739_019:0849a20": "分。第七「爾時兜率陀天王」已下至「一切世界",
    "T36n1739_019:0849a21": "悉亦如是」此之一段，明兜率天王辦供已畢，",
    "T36n1739_019:0849a22": "請佛入宮殿，如來受請分。第八「爾時一切寶",
    "T36n1739_019:0849a23": "莊嚴殿」已下至「而說頌言」此之一段，明如來",
    "T36n1739_019:0849a24": "入殿，以佛殊勝德勳，令殿莊嚴，勝天所供分。",
    "T36n1739_019:0849a25": "第九有二十行頌，歎往昔十佛皆入此殿分。",
    "T36n1739_019:0849a26": "第十兩行經，都結十方同此，稱歎往昔如來入",
    "T36n1739_019:0849a27": "此殿分。第十一「爾時世尊」已下至「悉亦如是」",
    "T36n1739_019:0849a28": "此之一段，明如來入殿昇座而坐，以佛之德",
    "T36n1739_019:0849a29": "殿內殊好出勝過天，及十方菩薩皆來集分。",
    "T36n1739_019:0849b01": "第二隨文解釋者，從第一段長科中「爾時」已",
    "T36n1739_019:0849b02": "下至「如是渴仰悉皆同等」，復科為七段。第一",
    "T36n1739_019:0849b03": "「爾時」已下至「恒對於佛」有三行經，明智身恒",
    "T36n1739_019:0849b04": "圓滿分。第二「爾時世尊」已下至「妙寶莊嚴殿」",
    "T36n1739_019:0849b05": "可兩行經，明如來大智身遍周應感，所見彼",
    "T36n1739_019:0849b06": "此無來去分。第三「時兜率天王遙見佛來」已",
    "T36n1739_019:0849b07": "下至「無能得究其妙好」有七行經，明天王殿",
    "T36n1739_019:0849b08": "上敷座分。從此已下至第一段終，有一百九",
    "T36n1739_019:0849b09": "十三行半經，有一百七十七百萬億種諸莊",
    "T36n1739_019:0849b10": "嚴寶座及寶地虛空悉皆遍滿。又有一百八",
    "T36n1739_019:0849b11": "箇百萬億種諸菩薩并諸天八部王眾入法，及",
    "T36n1739_019:0849b12": "合掌思惟讚頌。持幡等眾莊嚴寶地及虛空",
    "T36n1739_019:0849b13": "周遍圓滿。又有十箇百萬億善根之所嚴潔。",
    "T36n1739_019:0849b14": "第四「有百萬億層級」已下至「克諧眾樂」有一",
    "T36n1739_019:0849b15": "百一十一行半經，有一百七十箇一百萬億",
    "T36n1739_019:0849b16": "色類莊嚴寶座及虛空分。第五「有百萬億初",
    "T36n1739_019:0849b17": "發心菩薩」已下至「百萬億菩薩善能教化一",
    "T36n1739_019:0849b18": "切眾生」有七十六行經，明菩薩入法，諸天八",
    "T36n1739_019:0849b19": "部眾都有一百箇一百萬億大眾海莊嚴寶地",
    "T36n1739_019:0849b20": "及虛空中分。第六「百萬億善根所生」已下至",
    "T36n1739_019:0849b21": "「百萬億讚歎法而以讚歎」有六行經，明十種",
    "T36n1739_019:0849b22": "善根莊嚴宮殿及寶座分。第七「如此世界」已",
    "T36n1739_019:0849b23": "下至「悉皆同等」有五行經，明都結十方同然",
    "T36n1739_019:0849b24": "分。問曰：十住但有諸天眾來迎世尊，十行徒",
    "T36n1739_019:0849b25": "眾即有諸天及菩薩眾，此會何故八部王眾",
    "T36n1739_019:0849b26": "大眾廣博莊嚴色類甚多？十地中不敘致天",
    "T36n1739_019:0849b27": "王及眾來迎入殿莊嚴高座等事，何意其位",
    "T36n1739_019:0849b28": "高昇不陳廣供？答曰：十住有天、無菩薩來迎",
    "T36n1739_019:0849b29": "如來。所施供養者為十住位，但明且初生佛",
    "T36n1739_019:0849c01": "智慧家，未有先見道者，但列諸天，未有菩薩。",
    "T36n1739_019:0849c02": "為初始從信位，凡夫未得入聖位，故以此初",
    "T36n1739_019:0849c03": "〈昇須彌頂品〉不列菩薩之眾，但有諸天奉迎",
    "T36n1739_019:0849c04": "如來故，明從此位方入聖流。如〈昇夜摩天宮",
    "T36n1739_019:0849c05": "品〉即有諸天及菩薩眾稱揚讚歎者，即明十",
    "T36n1739_019:0849c06": "住位已有見道入位故。故十行位昇進中，即",
    "T36n1739_019:0849c07": "有諸菩薩眾而迎佛會。入十行法門，以十住、",
    "T36n1739_019:0849c08": "十行設行眾行，出世心多，處世大悲由未自",
    "T36n1739_019:0849c09": "在故，所以眾不圓滿故。是此兜率天宮諸天",
    "T36n1739_019:0849c10": "菩薩及莊嚴色類多者，明此迴向之門會融",
    "T36n1739_019:0849c11": "悲智，出世與世間一體，成就大悲普育含識，",
    "T36n1739_019:0849c12": "遍周利物不棄微生，是故天王、龍王、八部諸",
    "T36n1739_019:0849c13": "王、菩薩法王其眾無量，莊嚴境界色相無邊。",
    "T36n1739_019:0849c14": "表明悲位含弘濟生無限，利物廣大獲益無",
    "T36n1739_019:0849c15": "窮，是故此天莊嚴廣大。如十地之位，但約此",
    "T36n1739_019:0849c16": "十迴向大悲之際智育遐周之門，長養大悲",
    "T36n1739_019:0849c17": "使令堅厚，更無餘法別有進求。設復智有奇",
    "T36n1739_019:0849c18": "途，只是此位之中微細，是故佛昇他化，更亦",
    "T36n1739_019:0849c19": "不別作徒眾承迎座體。進修不論別加。層級",
    "T36n1739_019:0849c20": "可知。隨文釋義者，此〈昇兜率天宮品〉中云十",
    "T36n1739_019:0849c21": "方一切世界皆常對於佛者，明圓智遍周。不",
    "T36n1739_019:0849c22": "離菩提樹夜摩而昇兜率天者，為菩提之智",
    "T36n1739_019:0849c23": "體本性無有依住，遍往十方無去來。今性不",
    "T36n1739_019:0849c24": "可得，無有住處、無有遷變，不動不寂、無所造",
    "T36n1739_019:0849c25": "作，而隨根應十方世界，於一切眾生前對現",
    "T36n1739_019:0849c26": "色身如應化度。時兜率天王遙見佛來者，明",
    "T36n1739_019:0849c27": "從前十行位向十迴向，為遙見佛來。殿敷寶",
    "T36n1739_019:0849c28": "座者，契會也。如十住為以方便三昧顯現如",
    "T36n1739_019:0849c29": "來智慧法流，即座有安置。十行之中為以法",
    "T36n1739_019:0850a01": "身無相而為行體座。云化作寶蓮華藏者，為",
    "T36n1739_019:0850a02": "表處行無染，如蓮華故。今此十迴向位中，為",
    "T36n1739_019:0850a03": "成大悲赴俗座，云敷座。敷者開發義，為表大",
    "T36n1739_019:0850a04": "悲赴俗，開敷眾善之華，至菩提之妙果故。又",
    "T36n1739_019:0850a05": "敷者設義，為表大悲赴俗設法以利生故，不",
    "T36n1739_019:0850a06": "自求出世法故。座體摩尼者，明以大慈悲常",
    "T36n1739_019:0850a07": "在生死而無染污，以表摩尼名離垢。寶座云",
    "T36n1739_019:0850a08": "師子者，依主義也，為如來是無畏之主故。諸",
    "T36n1739_019:0850a09": "天妙寶之所集成者，明妙理智悲萬行報得。",
    "T36n1739_019:0850a10": "是故經云「過去修行善根所得一切如來神",
    "T36n1739_019:0850a11": "力所現」者，明一切諸佛福智萬行不異自佛",
    "T36n1739_019:0850a12": "神力故，但自心理智中與一切諸佛同福故，",
    "T36n1739_019:0850a13": "為智同行同故。云無量百千億那由他阿僧",
    "T36n1739_019:0850a14": "祇善根所生者，明迴向中福智大悲行周故",
    "T36n1739_019:0850a15": "報也。總云此座嚴飾，是不可數無限善根所",
    "T36n1739_019:0850a16": "生，一切如來淨法所起者，明以智起行，無法",
    "T36n1739_019:0850a17": "不淨。餘如文自具。有百萬億層級周匝圍遶",
    "T36n1739_019:0850a18": "者，十住云百千，十行云百萬，十迴向云百萬",
    "T36n1739_019:0850a19": "億，明昇位階級也。百萬億金網者，為善施教",
    "T36n1739_019:0850a20": "網明淨故。百萬億華帳者，以萬行含攝義故。",
    "T36n1739_019:0850a21": "百萬億寶帳者，觀一切眾生智可貴故，可含",
    "T36n1739_019:0850a22": "攝故。百萬億鬘帳者，大悲垂俗益眾生故。百",
    "T36n1739_019:0850a23": "萬億香帳張施其上者，明張施戒定慧解脫",
    "T36n1739_019:0850a24": "知見香之業報。華鬘垂下香氣普熏者，明忍",
    "T36n1739_019:0850a25": "嚴垂飾。百萬億華蓋者，萬行覆育含識義也。",
    "T36n1739_019:0850a26": "百萬億鬘蓋者，慈蔭義也。百萬億寶蓋者，以",
    "T36n1739_019:0850a27": "法寶蔭俗義也。諸天侍立者，明能行行人也。",
    "T36n1739_019:0850a28": "四面行列者，總云四攝、四無量也。百萬億寶",
    "T36n1739_019:0850a29": "衣以敷其上者，明以大慈大悲之理智，常處",
    "T36n1739_019:0850b01": "生死，衣覆眾生無有休息之業報故。百萬億",
    "T36n1739_019:0850b02": "樓閣綺煥莊嚴者，明觀樓智閣差別，觀智分",
    "T36n1739_019:0850b03": "明名綺煥莊嚴也。百萬億摩尼網者，明施教",
    "T36n1739_019:0850b04": "網漉諸垢故。百萬億寶網者，明教能護育眾",
    "T36n1739_019:0850b05": "生故。百萬億寶瓔珞網四面垂下者，明以萬",
    "T36n1739_019:0850b06": "行為瓔珞四攝眾生報，名四面垂下飾故。大",
    "T36n1739_019:0850b07": "要言之，凡隨智隨行、隨慈隨悲、隨波羅蜜、隨",
    "T36n1739_019:0850b08": "觀照、隨助道法、隨大願，所有報境因果相似。",
    "T36n1739_019:0850b09": "今將此業果將法表之，網表理智行教，樓閣",
    "T36n1739_019:0850b10": "表觀智，殿表正智利生，宮表含育無限，座表",
    "T36n1739_019:0850b11": "普印法空悲智萬行，帳表隨根含攝眾生，鈴",
    "T36n1739_019:0850b12": "表法音和悅，華表道眼開敷亦表行華資果。",
    "T36n1739_019:0850b13": "十百千萬億都該大數無限，但隨法准而知",
    "T36n1739_019:0850b14": "之可見，不煩更釋。如梵云頻婆帳者，此云身",
    "T36n1739_019:0850b15": "影也，謂此帳光明能現一切影像於中現故。",
    "T36n1739_019:0850b16": "頻婆羅香，明此香光潔，能現一切影像故。亦",
    "T36n1739_019:0850b17": "以赤色光淨，如頻婆果。阿樓那香，其色如日，",
    "T36n1739_019:0850b18": "赫奕光明。拘蘇摩華，此有總別義。總云一切",
    "T36n1739_019:0850b19": "草木花也。又有別者，其華白色，大小如錢，似",
    "T36n1739_019:0850b20": "此白菊也。樓閣延袤，言寶閣相連長遠也。寶",
    "T36n1739_019:0850b21": "悉底伽，此云佛胸前臆德之相，具云佉阿悉",
    "T36n1739_019:0850b22": "底伽。佉者，樂也。阿悉底迦者，此云有也。明",
    "T36n1739_019:0850b23": "有此相者有大樂故，以座上莊嚴有此相。樂",
    "T36n1739_019:0850b24": "寶天牟陀羅，天鼓中之別名也，因此撫擊方",
    "T36n1739_019:0850b25": "能出聲。阿迦尼吒天，此云色究竟天，言其色",
    "T36n1739_019:0850b26": "界此天最極上際。已下四十眾菩薩，明見座",
    "T36n1739_019:0850b27": "莊嚴，觀法倍倍入法昇進，以為莊嚴之境。四",
    "T36n1739_019:0850b28": "十眾者，明十住、十行、十迴向、十地位也。明此",
    "T36n1739_019:0850b29": "天蘊修此四位法，成普賢行自具故。已下從",
    "T36n1739_019:0850c01": "百萬億天王已下至百萬億摩醯首羅天王，有",
    "T36n1739_019:0850c02": "十六王，總該已上欲色二界主。且總明此十",
    "T36n1739_019:0850c03": "迴向法門，遍於三界以智隨悲，遍於六道利生",
    "T36n1739_019:0850c04": "自在，如王故。都舉十六種王名者，明彰此位",
    "T36n1739_019:0850c05": "總遍攝人天六道，以智如王，教化眾生自在無",
    "T36n1739_019:0850c06": "礙故。初總舉百萬億天王者，明天王最自在",
    "T36n1739_019:0850c07": "故。然別舉龍王諦觀者，明知根雨法自在。夜",
    "T36n1739_019:0850c08": "叉王頂上合掌者，明守護自在。乾闥婆王起",
    "T36n1739_019:0850c09": "信淨心者，明以法樂樂悅眾生自在。百萬億",
    "T36n1739_019:0850c10": "阿脩羅王斷憍慢者，明以大悲入生死海，謙",
    "T36n1739_019:0850c11": "下同事自在。百萬億迦樓羅王口銜繒帶者，",
    "T36n1739_019:0850c12": "明大悲垂俗引接，自在義故。百萬億緊那羅",
    "T36n1739_019:0850c13": "王歡喜踊躍者，明能以法歌樂悅眾生，令歡",
    "T36n1739_019:0850c14": "喜自在故。百萬億摩睺羅伽王歡喜瞻仰者，",
    "T36n1739_019:0850c15": "明是腹行，表恭敬義自在故。百萬億世主稽",
    "T36n1739_019:0850c16": "首作禮者，明四天王主導眾生軌則義故，此",
    "T36n1739_019:0850c17": "是主人。及神龍鬼等乃至地獄，總攝在位。百",
    "T36n1739_019:0850c18": "萬億忉利天王瞻仰不瞬者，十住之位修方",
    "T36n1739_019:0850c19": "便進求之定義。百萬億夜摩天王歡喜讚歎",
    "T36n1739_019:0850c20": "者，如世間樂，以歌誦之法樂以讚歎之，明此",
    "T36n1739_019:0850c21": "天以十行法樂故。百萬億兜率天王布身作",
    "T36n1739_019:0850c22": "禮者，明此天大慈悲心，布身如地，荷有無倦",
    "T36n1739_019:0850c23": "義故。百萬億化樂天王頭頂禮敬者，明下心",
    "T36n1739_019:0850c24": "徹到大悲，屈智至悲之極義故。百萬億他化",
    "T36n1739_019:0850c25": "自在天王恭敬合掌者，明會智悲、生死涅槃",
    "T36n1739_019:0850c26": "無一異故。百萬億梵天王一心觀察者，明除",
    "T36n1739_019:0850c27": "細習義故。百萬億摩醯首羅天王恭敬供養",
    "T36n1739_019:0850c28": "者，明智慧法身大悲圓滿，可恭敬供養故。此",
    "T36n1739_019:0850c29": "已上十六天王龍王等，明智悲圓滿，三界六",
    "T36n1739_019:0851a01": "道自在，如王義故。皆百萬億者，表大願智悲",
    "T36n1739_019:0851a02": "行具足也。百萬億菩薩發聲讚歎者，明已上",
    "T36n1739_019:0851a03": "十六王總攝菩薩行遍，皆可讚歎故。百萬億",
    "T36n1739_019:0851a04": "天女專心供養者，明前十六王等行無染，大",
    "T36n1739_019:0851a05": "悲大慈遍三界故。百萬億同願天踊躍歡喜",
    "T36n1739_019:0851a06": "者，明此欲界中天往昔同願，亦明此位之中",
    "T36n1739_019:0851a07": "總同佛願行。百萬億往昔同住天妙聲稱讚",
    "T36n1739_019:0851a08": "者，明此十迴向位菩薩皆同一切諸佛大悲",
    "T36n1739_019:0851a09": "願行住。「百萬億梵身天布身敬禮」已下至「阿",
    "T36n1739_019:0851a10": "迦尼吒天恭敬頂禮」，明色界初禪已下行遍，",
    "T36n1739_019:0851a11": "總有二十眾天，總收色界諸眾。初十六王等",
    "T36n1739_019:0851a12": "一時包含，今次第別列。無色界天，定沈，未堪",
    "T36n1739_019:0851a13": "現世發心，化儀不及其境。如此一段可十六",
    "T36n1739_019:0851a14": "行經。自梵身天已下至阿迦尼吒天有二十",
    "T36n1739_019:0851a15": "眾天，阿迦尼吒天是色究竟天，此天是色界",
    "T36n1739_019:0851a16": "頂。此已上二十眾天，表此十迴向中大悲之",
    "T36n1739_019:0851a17": "行。天者淨也，明以大悲大智常處生死，教化",
    "T36n1739_019:0851a18": "眾生如天自在而無垢染，如梵身天。布身敬",
    "T36n1739_019:0851a19": "禮者，有二義：一恭敬如來；二表法，大悲謙下",
    "T36n1739_019:0851a20": "如地。百萬億梵輔天合掌於頂，亦有二義：",
    "T36n1739_019:0851a21": "一敬佛、二表法忻進。百萬億梵眾天圍遶侍",
    "T36n1739_019:0851a22": "衛，亦有二義：一敬順於佛、二表順正念度眾",
    "T36n1739_019:0851a23": "生故。百萬億大梵天讚歎稱揚無量功德，亦",
    "T36n1739_019:0851a24": "有二義：一敬歎於佛；二表法，歎眾生有佛功",
    "T36n1739_019:0851a25": "德。百萬億光天五體投地，亦有二義：一敬佛；",
    "T36n1739_019:0851a26": "二表法，望此位以大悲為地，明以戒定慧解",
    "T36n1739_019:0851a27": "脫解脫知見投於生死慈悲之地。百萬億少",
    "T36n1739_019:0851a28": "光天宣揚讚歎佛世難值，亦有二義：一敬世",
    "T36n1739_019:0851a29": "尊難值；二表法，嘆眾生菩提心難發。百萬億",
    "T36n1739_019:0851b01": "無量光天遙向佛作禮，亦有二義：一敬佛；二",
    "T36n1739_019:0851b02": "表法，教化一切眾生使令信解故，稱為遙見。",
    "T36n1739_019:0851b03": "百萬億光音天讚歎如來甚難得見，亦有二",
    "T36n1739_019:0851b04": "義：一難遇難見；二表法，嘆自心難知正法。百",
    "T36n1739_019:0851b05": "萬億淨居天與宮殿俱而來詣佛所，此亦二義",
    "T36n1739_019:0851b06": "如前：一敬佛；二表法，明悲智宮殿圓滿，含攝",
    "T36n1739_019:0851b07": "眾生。百萬億少淨天以清淨心稽首作禮，二",
    "T36n1739_019:0851b08": "義如前：一敬佛；二表法，明理事恭敬。百萬億",
    "T36n1739_019:0851b09": "無量淨天願欲見佛投身而下，二義如前：一",
    "T36n1739_019:0851b10": "敬佛；二表法；明垂慈救俗。已下准義知之而",
    "T36n1739_019:0851b11": "以行行之，如百萬億種種天皆歡喜者，此天",
    "T36n1739_019:0851b12": "眾是色界欲界中雜類天故，故云種種也。是",
    "T36n1739_019:0851b13": "都稱表眾行具足，言種種行饒益眾生故。百",
    "T36n1739_019:0851b14": "萬億諸天各善思惟者，總言色界欲界天內",
    "T36n1739_019:0851b15": "天也。都稱百萬億菩薩天護持佛座莊嚴不",
    "T36n1739_019:0851b16": "絕者，此但兜率天故。亦是表法，以法界為座",
    "T36n1739_019:0851b17": "體、萬行為莊嚴。此已上三眾，通前有二十三",
    "T36n1739_019:0851b18": "眾。從百萬億華手菩薩已下，至百萬億諸天",
    "T36n1739_019:0851b19": "子以淨信心，并宮殿俱有十眾菩薩、四眾諸天",
    "T36n1739_019:0851b20": "子，通為十四眾。初百萬億華手菩薩雨一切",
    "T36n1739_019:0851b21": "華，有三義：一處空雨華供佛、二以空起行、三",
    "T36n1739_019:0851b22": "明往世造華為因。百萬億香手菩薩雨一切",
    "T36n1739_019:0851b23": "香，亦有三義：一雨香供佛、二明五分法身香、",
    "T36n1739_019:0851b24": "三明往因之行以香供養。百萬億鬘手菩薩，",
    "T36n1739_019:0851b25": "亦有三義：一雨鬘供佛、二以忍為鬘體、三明",
    "T36n1739_019:0851b26": "往因造鬘供佛。已下准義知之。如百萬億諸",
    "T36n1739_019:0851b27": "天子從天宮出至於座所，此有二義：一出宮",
    "T36n1739_019:0851b28": "供佛、二明以智會悲。百萬億諸天子以淨信",
    "T36n1739_019:0851b29": "心并宮殿俱，亦有二義：一并宮殿供佛、二表",
    "T36n1739_019:0851c01": "悲智圓融。百萬億生貴天子以身持座，亦有",
    "T36n1739_019:0851c02": "二義：一持座供佛；二表法，此生貴住主第四",
    "T36n1739_019:0851c03": "波羅蜜，以精進是持座義。百萬億灌頂天子",
    "T36n1739_019:0851c04": "舉身持座，亦有二義：一舉身持座供佛、二表",
    "T36n1739_019:0851c05": "十住中灌頂智悲力用增強。此四種天子者，",
    "T36n1739_019:0851c06": "即是欲界兜率天中說諸天子，以經言略計",
    "T36n1739_019:0851c07": "次第，十住合是。亦明子者，慈名，為表修慈故，",
    "T36n1739_019:0851c08": "彌勒號慈也。以次百萬億思惟菩薩已下至",
    "T36n1739_019:0851c09": "善能教化一切眾生者，此一段有十箇菩薩",
    "T36n1739_019:0851c10": "以淨三業，或入住地莊嚴法會，皆名義可解。",
    "T36n1739_019:0851c11": "自百萬億善根所生已下至而以讚歎，有十",
    "T36n1739_019:0851c12": "百萬億眾善行所嚴，如經具明。「如此世界」已",
    "T36n1739_019:0851c13": "下至「悉皆同等」有四行半經，都結十方同此。已",
    "T36n1739_019:0851c14": "上徒眾有一百種百萬億眾，已上莊嚴有一百",
    "T36n1739_019:0851c15": "八十七種百萬億，為已上此段都數。已上莊",
    "T36n1739_019:0851c16": "嚴及菩薩、神、天女，色類間雜，或次或不次者，",
    "T36n1739_019:0851c17": "意表此十迴向位是以智從悲成大悲海，於",
    "T36n1739_019:0851c18": "人天六道中以無限遍周法界行門，一時等",
    "T36n1739_019:0851c19": "化、逐根與法，或次或超、或但成信、或位階十",
    "T36n1739_019:0851c20": "地、或人天善根，無有一向次第安立。以此莊",
    "T36n1739_019:0851c21": "嚴及菩薩神天，表法間雜不依次第，或菩薩",
    "T36n1739_019:0851c22": "眾中有諸天，或諸天眾中有龍神，如是准義思",
    "T36n1739_019:0851c23": "之，可見經意。",
    "T36n1739_019:0851c24": "第二興供迎佛分中，與十萬億阿僧祇兜率天",
    "T36n1739_019:0851c25": "子奉迎如來，有二義：一請佛入宮殿；二表法，",
    "T36n1739_019:0851c26": "以解脫無依住之大智，處一切生死饒益眾",
    "T36n1739_019:0851c27": "生，即迎佛義。又一釋：如創入聖位，以方便三",
    "T36n1739_019:0851c28": "昧而入真門，如此十迴向以取十住、十行中",
    "T36n1739_019:0851c29": "無垢正智，入大悲方便，為迎佛入宮殿。如三",
    "T36n1739_019:0852a01": "乘中地前三十心為方便，十地見道。如此經",
    "T36n1739_019:0852a02": "十信心為方便資糧，十住初心為見道成佛，",
    "T36n1739_019:0852a03": "十行、十迴向、十地、十一地為資糧，十住初心",
    "T36n1739_019:0852a04": "見道成佛令慣習自在故。為三乘教於三僧",
    "T36n1739_019:0852a05": "祇劫方成佛故，設十地菩薩得三種意生身，",
    "T36n1739_019:0852a06": "非是得佛智生身故。以是十地向前三賢菩",
    "T36n1739_019:0852a07": "薩是資糧位，十地見道為加行位，十一地等",
    "T36n1739_019:0852a08": "覺位中普賢行方終，十二地是妙覺佛果。此",
    "T36n1739_019:0852a09": "佛華嚴其義，先佛而後行，以先覺佛果，方以",
    "T36n1739_019:0852a10": "悲願之行用資覺體，使悲智齊均。以此義故，",
    "T36n1739_019:0852a11": "號佛華嚴也。是故今此兜率天王，以將大悲",
    "T36n1739_019:0852a12": "之方便，用資十住十行之中大智佛果，為迎",
    "T36n1739_019:0852a13": "佛義故。今此位教表法大體，將以大悲之海",
    "T36n1739_019:0852a14": "用資十住十行之中佛智慧正覺故，故號之",
    "T36n1739_019:0852a15": "為迎佛故。夫法無始終一念齊等，萬行悲智",
    "T36n1739_019:0852a16": "當體圓終，設教名言不可並立、名詮序致似",
    "T36n1739_019:0852a17": "有前後義，生體名者名無始末，達教者境智",
    "T36n1739_019:0852a18": "不移。此教意明混今古之為一際，破情塵於當",
    "T36n1739_019:0852a19": "即也，終不可作延促解始終見，總不出無時",
    "T36n1739_019:0852a20": "之理和會一多差別之門也。凡以前位向後",
    "T36n1739_019:0852a21": "位為遙見正契，為佛來入宮。以清淨心雨阿",
    "T36n1739_019:0852a22": "僧祇色華雲，有二義：一供佛、二表法門。大悲",
    "T36n1739_019:0852a23": "萬行遍周，其雲具十種，明法行圓滿。皆從天",
    "T36n1739_019:0852a24": "身出者，明智身興萬行也。大眾天子天女歡",
    "T36n1739_019:0852a25": "喜頂禮者，明以軌度法則利生令得樂故，明",
    "T36n1739_019:0852a26": "菩薩大悲令眾生得樂是菩薩樂故。如世人",
    "T36n1739_019:0852a27": "母，其子樂者其母亦樂也。兜率宮中不可說",
    "T36n1739_019:0852a28": "諸菩薩住虛空中精勤一心供養出過天者，",
    "T36n1739_019:0852a29": "明以法空成行，出勝世間有為行也。此一段",
    "T36n1739_019:0852b01": "有十三種眾。",
    "T36n1739_019:0852b02": "第三諸天迎佛各各遙見如來敬佛興供分中，",
    "T36n1739_019:0852b03": "分為五段。云遙見佛來者，明從前十行發起",
    "T36n1739_019:0852b04": "迴向大悲大願故。如對目前者，明不離根本",
    "T36n1739_019:0852b05": "智常相應故，下文云「見如來具一切智」是也。",
    "T36n1739_019:0852b06": "於法無礙正等覺者，明與佛智正覺合故。「如",
    "T36n1739_019:0852b07": "是思惟」已下四句，是正入位故。各以天衣盛",
    "T36n1739_019:0852b08": "供已下十種供養者，明前由以身化供，明起",
    "T36n1739_019:0852b09": "願也。此段明以衣盛供，表身行周也。於此興",
    "T36n1739_019:0852b10": "供一段六十五行經，約作五門分別。一「爾時",
    "T36n1739_019:0852b11": "如來威神力故」已下至「同時奉迎如來」有五行",
    "T36n1739_019:0852b12": "半經，明諸天以佛神力、自善根力，遙見佛來，",
    "T36n1739_019:0852b13": "自契智奉迎分。二「各以天衣」已下至「供養於",
    "T36n1739_019:0852b14": "佛」有四行經，明諸天以衣盛香華散佛供養",
    "T36n1739_019:0852b15": "分，此有十種供養眾。三「百千億那由他」已下",
    "T36n1739_019:0852b16": "至「雨一切瓔珞雲無有斷絕」有十六行經，明",
    "T36n1739_019:0852b17": "諸天各各以心所興供雲供養分，此一段十",
    "T36n1739_019:0852b18": "種供養眾。四百「千億那由他」已下至「天樂出",
    "T36n1739_019:0852b19": "妙音聲供養如來寶幡供養如來」有十二行",
    "T36n1739_019:0852b20": "經，明并陳所興十種持散供養供佛分。五「百",
    "T36n1739_019:0852b21": "千億那由他」已下至「無厭足」有二十五行經，",
    "T36n1739_019:0852b22": "舊住兜率天宮中菩薩以諸波羅蜜行興其依",
    "T36n1739_019:0852b23": "果以為供養。此一段十七種供養雲者，舊住",
    "T36n1739_019:0852b24": "本位位，新來者加行入位。此十七種供中，先",
    "T36n1739_019:0852b25": "舉蓋為先者，為此位迴入大悲菩薩行故，以",
    "T36n1739_019:0852b26": "大悲為首，以諸波羅蜜一時資助。華是智慧",
    "T36n1739_019:0852b27": "開敷義。帳是含容義。衣為忍義。鈴網是說教",
    "T36n1739_019:0852b28": "義。如幻心是堅固義，為無體可成壞故。餘准",
    "T36n1739_019:0852b29": "例約名義知之。此第三段有三十種百萬億",
    "T36n1739_019:0852c01": "供養眾，末後有先住天宮菩薩眾。有十七種",
    "T36n1739_019:0852c02": "供，從波羅蜜諸行生，從法身智慧解脫知見",
    "T36n1739_019:0852c03": "生，如文具明。所以勝天之供為非有為所報",
    "T36n1739_019:0852c04": "得故，是法身無作門所起超情作故。",
    "T36n1739_019:0852c05": "第四「爾時一切諸天及諸菩薩」已下至「阿僧祇",
    "T36n1739_019:0852c06": "眾恭敬尊重」，此之一段有一百五行經。總大",
    "T36n1739_019:0852c07": "眾見佛饒益眾生無限自在分。於中文義，如",
    "T36n1739_019:0852c08": "經自具。",
    "T36n1739_019:0852c09": "第五身光照曜無限分中，有十二行經，約分",
    "T36n1739_019:0852c10": "七分。一「爾時大眾咸見佛身」已下至「無邊法",
    "T36n1739_019:0852c11": "界」有兩行半經，明見佛光明境界分。二「以佛",
    "T36n1739_019:0852c12": "神力」已下至「出世善根之所成就」可兩行經，",
    "T36n1739_019:0852c13": "明如來神力出妙音聲說頌分。三「復現百千",
    "T36n1739_019:0852c14": "億那由他」已下至「自在之所出生」有兩行經，",
    "T36n1739_019:0852c15": "明如來現自報相莊嚴分。四「又現不可說」已",
    "T36n1739_019:0852c16": "下至「甚深義」可一行半經，明現無盡諸佛出",
    "T36n1739_019:0852c17": "興分。五「又現不可說」已下至「平等清淨」一行",
    "T36n1739_019:0852c18": "半經，明如來神力通變遍周分。六「如是」已下",
    "T36n1739_019:0852c19": "至「不思議勝德生」有一行經，明前所現是如",
    "T36n1739_019:0852c20": "來勝智德所生分。七「復現百千億那由他」已",
    "T36n1739_019:0852c21": "下至「佛法門故」有八行經，明如來現不思議",
    "T36n1739_019:0852c22": "妙寶焰現自善根集大眾分。此七段經中，文",
    "T36n1739_019:0852c23": "義自具。此段意如來自現境界，令迴向者加",
    "T36n1739_019:0852c24": "行契入。",
    "T36n1739_019:0852c25": "第六「爾時如來大悲」已下至「稱揚讚說不可窮",
    "T36n1739_019:0852c26": "盡」一段有二十六行半經，分為兩段。一「爾時",
    "T36n1739_019:0852c27": "如來大悲所覆」已下至「生三世諸如來家」有十",
    "T36n1739_019:0852c28": "二行經，明如來示現莊嚴及神力令不可說",
    "T36n1739_019:0852c29": "世界眾生獲益分。二「世尊所現」已下至此段",
    "T36n1739_019:0853a01": "末，有十三行半經，明如來所現之德，顯佛自",
    "T36n1739_019:0853a02": "在令一切眾生發諸菩薩入佛所行，酬本願",
    "T36n1739_019:0853a03": "分。",
    "T36n1739_019:0853a04": "第七「爾時兜率天王」已下至「一切世界悉亦如",
    "T36n1739_019:0853a05": "是」有十三行經，明兜率天王辦供請佛如來，",
    "T36n1739_019:0853a06": "為欲益眾生故受請，并結十方同此分。",
    "T36n1739_019:0853a07": "第八「爾時一切寶莊嚴殿」已下至「而說頌言」有",
    "T36n1739_019:0853a08": "十三行半經，約分為兩段。",
    "T36n1739_019:0853a09": "新華嚴經論卷第十九"
}