{
    "T50n2053_001:0220c06": "大唐大慈恩寺三藏法師傳序",
    "T50n2053_001:0220c08": "垂拱四年三月十五日，",
    "T50n2053_001:0220c09": "仰上沙門釋彥悰述",
    "T50n2053_001:0220c10": "恭惟，釋迦氏之臨忍土也，始演八正、啟三",
    "T50n2053_001:0220c11": "寶以黜群邪之典，由是佛教行焉。方等一",
    "T50n2053_001:0220c12": "乘，圓宗十地，謂之大法，言真筌也。化城垢",
    "T50n2053_001:0220c13": "服，濟鹿馳羊，謂之小學，言權旨也。至於禪",
    "T50n2053_001:0220c14": "戒呪術，厥趣萬途，而滅惑利生，其歸一",
    "T50n2053_001:0220c15": "揆。是故歷代英聖仰而寶之。八會之經謂之",
    "T50n2053_001:0220c16": "為本，根其義也；三轉之法謂之為末，枝其",
    "T50n2053_001:0220c17": "義也。暨夫天雨四花，地現六動，解其髻寶，",
    "T50n2053_001:0220c18": "示以衣珠，借一以破三，攝末歸本者也。",
    "T50n2053_001:0220c19": "《付法藏傳》曰：聖者阿難能誦持如來所有法",
    "T50n2053_001:0220c20": "藏，如瓶瀉水，置之異器，即謂釋尊一代四",
    "T50n2053_001:0220c21": "十九年應物逗機適時之教也。逮提河輟",
    "T50n2053_001:0220c22": "潤，堅林晦影，邃旨冲宗，於焉殆絕。我先昆",
    "T50n2053_001:0220c23": "迦葉，屬五棺已掩，千[疊*毛]將焚，痛人天眼滅，",
    "T50n2053_001:0220c24": "蒼生莫救，故召諸聖眾，集結微言。考繩",
    "T50n2053_001:0220c25": "墨以立定門，即貫華而開律部，據優波提",
    "T50n2053_001:0220c26": "舍以之為論，剖析空、有，顯別斷、常，示之",
    "T50n2053_001:0220c27": "以因修，明之以果證，足以貽範當代，軌",
    "T50n2053_001:0220c28": "訓將來，歸向之徒，並遵其義。及王、秦奉使，",
    "T50n2053_001:0220c29": "考日光而求佛，騰、蘭應請，策練影以通經。",
    "T50n2053_001:0221a01": "厥後易首抽腸之賓播美於天外，篆葉結",
    "T50n2053_001:0221a02": "鬘之奧譯粹於區中。然至賾至神，思慮",
    "T50n2053_001:0221a03": "者或迷其性相；唯恍唯忽，言談者有昧",
    "T50n2053_001:0221a04": "其是非。況去聖既遙，來教多闕，殊途競軫，",
    "T50n2053_001:0221a05": "別路揚鑣而已哉。法師懸弭誕辰，室表空",
    "T50n2053_001:0221a06": "生之應，佩觽登歲，心符妙德之誠。以愛",
    "T50n2053_001:0221a07": "海無出要之津，覺地有栖神之宅，故削髮矯",
    "T50n2053_001:0221a08": "翰，翔集二空，異縣他山，載馳千里。每慨古",
    "T50n2053_001:0221a09": "賢之得本行本，魚魯致乖；痛先匠之聞疑傳",
    "T50n2053_001:0221a10": "疑，豕亥斯惑。竊惟音樂樹下必存金石之響，",
    "T50n2053_001:0221a11": "五天竺內想具百篇之義。遂發憤忘食，履",
    "T50n2053_001:0221a12": "嶮若夷，輕萬死以涉葱河，重一言而之",
    "T50n2053_001:0221a13": "柰苑。鷲山猴沼，仰勝迹以瞻奇；鹿野仙城，",
    "T50n2053_001:0221a14": "訪遺編於蠧簡。春秋寒暑一十七年，耳目見",
    "T50n2053_001:0221a15": "聞百三十國，揚我皇之盛烈，振彼后之權",
    "T50n2053_001:0221a16": "豪，偃異學之高輶，拔同師之巨幟。名王拜",
    "T50n2053_001:0221a17": "首，勝侶摩肩，萬古風猷，一人而已。法師於彼",
    "T50n2053_001:0221a18": "國所獲大、小二乘三藏梵本等，總有六百",
    "T50n2053_001:0221a19": "五十六部，並載以巨象，并諸郵駿，蒙霜",
    "T50n2053_001:0221a20": "犯雪，自天祐以元亨，陽苦陰淫，假皇威而",
    "T50n2053_001:0221a21": "利涉。粵以貞觀十有九祀達于上京，道俗",
    "T50n2053_001:0221a22": "迎之，闐城溢郭，鏘鏘濟濟，亦一期之盛也。",
    "T50n2053_001:0221a23": "及謁見天子，勞問慇懃，爰命有司，瞾令",
    "T50n2053_001:0221a24": "宣譯，人百敬奉，難以具言。至如氏族簪纓，",
    "T50n2053_001:0221a25": "捐親入道，遊踐遠邇，中外讚揚，示息化以",
    "T50n2053_001:0221a26": "歸真，同薪盡而火滅，若斯之類則備乎茲",
    "T50n2053_001:0221a27": "傳也。《傳》本五卷，魏國西寺前沙門慧立所述。",
    "T50n2053_001:0221a28": "立俗姓趙，豳國公劉人，隋起居郎司隷從事",
    "T50n2053_001:0221a29": "毅之子，博考儒釋，雅善篇章，妙辯雲飛，溢",
    "T50n2053_001:0221b01": "思泉涌。加以直詞正色，不憚威嚴，赴水蹈",
    "T50n2053_001:0221b02": "火，無所屈撓。覩三藏之學行，矚三藏之",
    "T50n2053_001:0221b03": "形儀，鑽之仰之，彌堅彌遠，因修撰其事，以",
    "T50n2053_001:0221b04": "貽終古。乃削[葶丁+呆]云畢，慮遺諸美，遂藏之",
    "T50n2053_001:0221b05": "地府，代莫得聞。爾後役思纏痾，氣懸鍾漏，",
    "T50n2053_001:0221b06": "乃顧命門徒，掘以啟之，將出而卒。門人",
    "T50n2053_001:0221b07": "等哀慟荒鯁，悲不自勝，而此《傳》流離分散",
    "T50n2053_001:0221b08": "他所，累載搜購，近乃獲全。因命余以序之，",
    "T50n2053_001:0221b09": "迫余以次之。余撫己缺然，拒而不應。因又",
    "T50n2053_001:0221b10": "謂余曰：「佛法之事豈預俗徒，況乃當仁苦",
    "T50n2053_001:0221b11": "為辭讓？」余再懷慚退，沈吟久之，執紙操翰，",
    "T50n2053_001:0221b12": "汍瀾腷臆，方乃參犬羊以虎豹，糅瓦石以",
    "T50n2053_001:0221b13": "琳璆，錯綜本文，箋為十卷，庶後之覽者無",
    "T50n2053_001:0221b14": "或嗤焉。",
    "T50n2053_001:0221b17": "大慈恩寺三藏法師傳卷第一",
    "T50n2053_001:0221b19": "沙門慧立本　譯彥悰箋",
    "T50n2053_001:0221b20": "起載誕於緱氏終西屆于高昌",
    "T50n2053_001:0221b21": "法師諱玄奘，俗姓陳，陳留人也。漢太丘長",
    "T50n2053_001:0221b22": "仲弓之後。曾祖欽，後魏上黨太守。祖康，以",
    "T50n2053_001:0221b23": "學優仕齊，任國子博士，食邑周南，子孫",
    "T50n2053_001:0221b24": "因家，又為緱氏人也。父慧，英潔有雅操，早",
    "T50n2053_001:0221b25": "通經術，形長八尺，美眉明目，褒衣博帶，好儒",
    "T50n2053_001:0221b26": "者之容，時人方之郭有道。性恬簡，無務榮",
    "T50n2053_001:0221b27": "進，加屬隋政衰微，遂潛心墳典。州郡頻貢",
    "T50n2053_001:0221b28": "孝廉及司隷辟命，並辭疾不就，識者嘉焉。",
    "T50n2053_001:0221b29": "有四男，法師即第四子也。幼而珪璋特達，聰",
    "T50n2053_001:0221c01": "悟不群。年八歲，父坐於几側口授《孝經》，",
    "T50n2053_001:0221c02": "至曾子避席，忽整襟而起。問其故，對曰：「曾",
    "T50n2053_001:0221c03": "子聞師命避席，玄奘今奉慈訓，豈宜安坐？」",
    "T50n2053_001:0221c04": "父甚悅，知其必成。召宗人語之，皆賀曰：",
    "T50n2053_001:0221c05": "「此公之揚焉也。」其早慧如此。自後備通經",
    "T50n2053_001:0221c06": "奧，而愛古尚賢，非雅正之籍不觀，非",
    "T50n2053_001:0221c07": "聖哲之風不習；不交童幼之黨，無涉闤闠",
    "T50n2053_001:0221c08": "之門；雖鐘鼓嘈囋於通衢，百戲叫歌於閭",
    "T50n2053_001:0221c09": "巷，士女雲萃，其未嘗出也。又少知色養，溫",
    "T50n2053_001:0221c10": "清淳謹。其第二兄長捷先出家，住東都淨土",
    "T50n2053_001:0221c11": "寺。察法師堪傳法教，因將詣道場，誦習",
    "T50n2053_001:0221c12": "經業。俄而有勅於洛陽度二七僧，時業",
    "T50n2053_001:0221c13": "優者數百，法師以幼少不預取限，立於",
    "T50n2053_001:0221c14": "公門之側。時使人大理卿鄭善果有知士之",
    "T50n2053_001:0221c15": "鑒，見而奇之，問曰：「子為誰家？」答以氏族。又",
    "T50n2053_001:0221c16": "問：「求度耶？」答曰：「然。但以習近業微，不蒙",
    "T50n2053_001:0221c17": "比預。」又問：「出家意何所為？」答：「意欲遠",
    "T50n2053_001:0221c18": "紹如來，近光遺法。」果深嘉其志，又賢其",
    "T50n2053_001:0221c19": "器貌，故特而取之。因謂官僚曰：「誦業易成，",
    "T50n2053_001:0221c20": "風骨難得。若度此子，必為釋門偉器，但恐",
    "T50n2053_001:0221c21": "果與諸公不見其翔翥雲霄，灑演甘露",
    "T50n2053_001:0221c22": "耳。又名家不可失。」以今觀之，則鄭卿之言",
    "T50n2053_001:0221c23": "為不虛也。既得出家與兄同止，時寺有",
    "T50n2053_001:0221c24": "景法師講《涅槃經》，執卷伏膺，遂忘寢食。又",
    "T50n2053_001:0221c25": "學嚴法師《攝大乘論》，愛好逾劇。一聞將盡，再",
    "T50n2053_001:0221c26": "覽之後，無復所遺。眾咸驚異，乃令昇座覆",
    "T50n2053_001:0221c27": "述，抑揚剖暢，備盡師宗。美問芳聲，從茲發",
    "T50n2053_001:0221c28": "矣。時年十三也。其後隋氏失御，天下沸騰。帝",
    "T50n2053_001:0221c29": "城為桀、跖之窠，河、洛為豺狼之穴。衣冠殄",
    "T50n2053_001:0222a01": "喪，法眾銷亡，白骨交衢，烟火斷絕。雖王、董僣",
    "T50n2053_001:0222a02": "逆之釁，劉、石亂華之災，刳剒生靈，芟夷海",
    "T50n2053_001:0222a03": "內，未之有也。法師雖居童幼，而情達變",
    "T50n2053_001:0222a04": "通，乃啟兄曰：「此雖父母之邑，而喪亂若茲，",
    "T50n2053_001:0222a05": "豈可守而死也！余聞唐帝驅晉陽之眾，",
    "T50n2053_001:0222a06": "已據有長安，天下依歸如適父母，願與兄",
    "T50n2053_001:0222a07": "投也。」兄從之，即共俱來，時武德元年矣。是時",
    "T50n2053_001:0222a08": "國基草創，兵甲尚興，孫、吳之術斯為急務，孔、",
    "T50n2053_001:0222a09": "釋之道有所未遑，以故京城未有講席，法",
    "T50n2053_001:0222a10": "師深以慨然。初，煬帝於東都建四道場，召",
    "T50n2053_001:0222a11": "天下名僧居焉。其徵來者，皆一藝之士，是故",
    "T50n2053_001:0222a12": "法將如林，景、脫、基、暹為其稱首。末年國亂，供",
    "T50n2053_001:0222a13": "料停絕，多遊綿、蜀，知法之眾又盛於彼。法",
    "T50n2053_001:0222a14": "師乃啟兄曰：「此無法事，不可虛度，願遊蜀",
    "T50n2053_001:0222a15": "受業焉。」兄從之。又與經子午谷入漢川，",
    "T50n2053_001:0222a16": "遂逢空、景二法師，皆道場之大德，相見悲喜。",
    "T50n2053_001:0222a17": "停月餘，從之受學，仍相與進向成都。諸德",
    "T50n2053_001:0222a18": "既萃，大建法筵，於是更聽基、暹《攝論》、《毘曇》及",
    "T50n2053_001:0222a19": "震法師《迦延》，敬惜寸陰，勵精無怠，二三年",
    "T50n2053_001:0222a20": "間，究通諸部。時天下饑亂，唯蜀中豐靜，故",
    "T50n2053_001:0222a21": "四方僧投之者眾，講座之下常數百人。法師",
    "T50n2053_001:0222a22": "理智宏才皆出其右，吳、蜀、荊、楚無不知聞，",
    "T50n2053_001:0222a23": "其想望風徽，亦猶古人之欽李、郭矣。法師",
    "T50n2053_001:0222a24": "兄因住成都空慧寺，亦風神朗俊，體狀魁",
    "T50n2053_001:0222a25": "傑，有類於父。好內、外學，凡講《涅槃經》、《攝大",
    "T50n2053_001:0222a26": "乘論》、《阿毘曇》，兼通《書》、《傳》，尤善《老》、《莊》，為蜀人",
    "T50n2053_001:0222a27": "所慕，總管酇公特所欽重。至於屬詞談吐，蘊",
    "T50n2053_001:0222a28": "藉風流，接物誘凡，無愧於弟。若其亭亭獨",
    "T50n2053_001:0222a29": "秀，不雜埃塵，遊八綋，窮玄理，廓宇宙以",
    "T50n2053_001:0222b01": "為志，繼聖達而為心，匡振頹網，包挫殊",
    "T50n2053_001:0222b02": "俗，涉風波而意靡倦，對萬乘而節逾高者，",
    "T50n2053_001:0222b03": "固兄所不能逮。然昆季二人懿業清規，芳",
    "T50n2053_001:0222b04": "聲雅質，雖廬山兄弟無得加焉。法師年滿",
    "T50n2053_001:0222b05": "二十，即以武德五年於成都受具，坐夏",
    "T50n2053_001:0222b06": "學律，五篇七聚之宗，一遍斯得。益部經論",
    "T50n2053_001:0222b07": "研綜既窮，更思入京詢問殊旨。條式有礙，",
    "T50n2053_001:0222b08": "又為兄所留，不能遂意，乃私與商人結",
    "T50n2053_001:0222b09": "侶，汎舟三峽，沿江而遁。到荊州天皇寺，彼",
    "T50n2053_001:0222b10": "之道俗承風斯久，既屬來儀，咸請敷說。法",
    "T50n2053_001:0222b11": "師為講《攝論》、《毘曇》，自夏及冬，各得三遍。時",
    "T50n2053_001:0222b12": "漢陽王以盛德懿親，作鎮於彼。聞法師",
    "T50n2053_001:0222b13": "至，甚歡，躬身禮謁。發題之日，王率群僚",
    "T50n2053_001:0222b14": "及道俗一藝之士，咸集榮觀。於是徵詰雲",
    "T50n2053_001:0222b15": "發，關並峰起，法師酬對解釋，靡不詞窮意",
    "T50n2053_001:0222b16": "服。其中有深悟者，悲不自勝。王亦稱嘆無",
    "T50n2053_001:0222b17": "極，嚫施如山，一無所取。罷講後，復北遊，詢",
    "T50n2053_001:0222b18": "求先德。至相州，造休法師，質問疑礙。又",
    "T50n2053_001:0222b19": "到趙州，謁深法師學《成實論》。又入長安，",
    "T50n2053_001:0222b20": "止大覺寺，就岳法師學《俱舍論》。皆一遍而",
    "T50n2053_001:0222b21": "盡其旨，經目而記於心，雖宿學耆年不能",
    "T50n2053_001:0222b22": "出也。至於鉤深致遠，開微發伏，眾所不",
    "T50n2053_001:0222b23": "至，獨悟於幽奧者，固非一義焉。時長安",
    "T50n2053_001:0222b24": "有常、辯二大德，解究二乘，行窮三學，為",
    "T50n2053_001:0222b25": "上京法匠，緇素所歸，道振神州，聲馳海外，",
    "T50n2053_001:0222b26": "負笈之侶從之若雲，雖含綜眾經，而偏",
    "T50n2053_001:0222b27": "講《攝大乘論》。法師既曾有功吳、蜀，自到長",
    "T50n2053_001:0222b28": "安，又隨詢採，然其所有深致，亦一拾斯盡。二",
    "T50n2053_001:0222b29": "德並深嗟賞，謂法師曰：「汝可謂釋門千里",
    "T50n2053_001:0222c01": "之駒，再明慧日當在爾躬，恨吾輩老朽恐",
    "T50n2053_001:0222c02": "不見也。」自是學徒改觀，譽滿京邑。法師既",
    "T50n2053_001:0222c03": "遍謁眾師，備飡其說，詳考其理，各擅宗",
    "T50n2053_001:0222c04": "塗，驗之聖典，亦隱顯有異，莫知適從，乃",
    "T50n2053_001:0222c05": "誓遊西方以問所惑，并取《十七地論》以釋",
    "T50n2053_001:0222c06": "眾疑，即今之《瑜伽師地論》也。又言：「昔法顯、智",
    "T50n2053_001:0222c07": "嚴亦一時之士，皆能求法導利群生，豈使",
    "T50n2053_001:0222c08": "高跡無追，清風絕後？大丈夫會當繼之。」於",
    "T50n2053_001:0222c09": "是結侶陳表。有瞾不許。諸人咸退，唯法師",
    "T50n2053_001:0222c10": "不屈。既方事孤遊，又承西路艱嶮，乃自試",
    "T50n2053_001:0222c11": "其心，以人間眾苦種種調伏，堪任不退。然",
    "T50n2053_001:0222c12": "始入塔，啟請申其意，願乞眾聖冥加，使往",
    "T50n2053_001:0222c13": "還無梗。初法師之生也，母夢法師著白",
    "T50n2053_001:0222c14": "衣西去。母曰：「汝是我子，今欲何去？」答曰：「為",
    "T50n2053_001:0222c15": "求法故去。」此則遊方之先兆也。貞觀三年秋",
    "T50n2053_001:0222c16": "八月，將欲首塗，又求祥瑞。乃夜夢見大海",
    "T50n2053_001:0222c17": "中有蘇迷盧山，四寶所成，極為嚴麗。意欲登",
    "T50n2053_001:0222c18": "山，而洪濤洶湧，又無船栰，不以為懼，乃",
    "T50n2053_001:0222c19": "決意而入。忽見石蓮華涌乎波外，應足而",
    "T50n2053_001:0222c20": "生，却而觀之，隨足而滅。須臾至山下，又峻",
    "T50n2053_001:0222c21": "峭不可上。試踊身自騰，有摶飈颯至，扶而",
    "T50n2053_001:0222c22": "上昇。到山頂，四望廓然，無復擁礙，喜而寤",
    "T50n2053_001:0222c23": "焉，遂即行矣。時年二十六也。時有秦州僧",
    "T50n2053_001:0222c24": "孝達在京學《涅槃經》，功畢還鄉，遂與俱去。",
    "T50n2053_001:0222c25": "至秦州，停一宿，逢蘭州伴，又隨去至蘭州。",
    "T50n2053_001:0222c26": "一宿，遇涼州人送官馬歸，又隨去至彼。停",
    "T50n2053_001:0222c27": "月餘日，道俗請開《涅槃》、《攝論》及《般若經》，法師",
    "T50n2053_001:0222c28": "皆為開發。涼州為河西都會，襟帶西蕃、葱",
    "T50n2053_001:0222c29": "右諸國，商侶往來，無有停絕。時開講日，盛",
    "T50n2053_001:0223a01": "有其人，皆施珍寶，稽顙讚歎，歸還各向其",
    "T50n2053_001:0223a02": "君長稱歎法師之美，云欲西來求法於婆",
    "T50n2053_001:0223a03": "羅門國，以是西域諸城無不預發歡心，",
    "T50n2053_001:0223a04": "嚴灑而待。散會之日，珍施豐厚，金銀之錢、",
    "T50n2053_001:0223a05": "口馬無數，法師受一半燃燈，餘外並施諸",
    "T50n2053_001:0223a06": "寺。時國政尚新，疆場未遠，禁約百姓不許",
    "T50n2053_001:0223a07": "出蕃。時李大亮為涼州都督，既奉嚴勅，防",
    "T50n2053_001:0223a08": "禁特切。有人報亮云：「有僧從長安來，欲",
    "T50n2053_001:0223a09": "向西國，不知何意？」亮懼，追法師問來由。",
    "T50n2053_001:0223a10": "法師報云：「欲西求法。」亮聞之，逼還京。彼",
    "T50n2053_001:0223a11": "有惠威法師，河西之領袖，神悟聰哲，既重",
    "T50n2053_001:0223a12": "法師辭理，復聞求法之志，深生隨喜，密遣",
    "T50n2053_001:0223a13": "二弟子，一曰惠琳、二曰道整，竊送向西。自",
    "T50n2053_001:0223a14": "是不敢公出，乃晝伏夜行，遂至瓜州。時刺",
    "T50n2053_001:0223a15": "史獨孤達聞法師至，甚歡，供事殷厚。法師",
    "T50n2053_001:0223a16": "因訪西路。或有報云：「從此北行五十餘里",
    "T50n2053_001:0223a17": "有瓠蘆河，下廣上狹，洄波甚急，深不可渡。",
    "T50n2053_001:0223a18": "上置玉門關，路必由之，即西境之襟喉也。",
    "T50n2053_001:0223a19": "關外西北又有五烽，候望者居之，各相去百",
    "T50n2053_001:0223a20": "里，中無水草。五烽之外即莫賀延磧，伊吾國",
    "T50n2053_001:0223a21": "境。」聞之愁憒，所乘之馬又死，不知計出，",
    "T50n2053_001:0223a22": "沈默經月餘。未發之間，涼州訪牒又至，云：",
    "T50n2053_001:0223a23": "「有僧字玄奘，欲入西蕃，所在州縣宜嚴候",
    "T50n2053_001:0223a24": "捉。」州吏李昌，崇信之士，心疑法師，遂密將",
    "T50n2053_001:0223a25": "牒呈云：「師不是此耶？」法師遲疑未報。昌",
    "T50n2053_001:0223a26": "曰：「師須實語。必是，弟子為圖之。」法師乃具",
    "T50n2053_001:0223a27": "實而答。昌聞，深讚希有，曰：「師實能爾者，為師",
    "T50n2053_001:0223a28": "毀却文書。」即於前裂壞之。仍云：「師須早去。」",
    "T50n2053_001:0223a29": "自是益增憂惘。所從二小僧，道整先向燉",
    "T50n2053_001:0223b01": "煌，唯惠琳在，知其不堪遠涉，亦放還。遂",
    "T50n2053_001:0223b02": "貿易得馬一匹，但苦無人相引。即於所停",
    "T50n2053_001:0223b03": "寺彌勒像前啟請，願得一人相引渡關。其",
    "T50n2053_001:0223b04": "夜，寺有胡僧達摩，夢法師坐一蓮華向西",
    "T50n2053_001:0223b05": "而去。達摩私怪，旦而來白。法師心喜為得行",
    "T50n2053_001:0223b06": "之徵，然語達摩云：「夢為虛妄，何足涉言。」",
    "T50n2053_001:0223b07": "更入道場禮請。俄有一胡人來入禮佛，逐",
    "T50n2053_001:0223b08": "法師行二三匝。問其姓名，云姓石，字槃陀。",
    "T50n2053_001:0223b09": "此胡即請受戒，乃為授五戒。胡甚喜，辭還。",
    "T50n2053_001:0223b10": "少時齎餅菓更來。法師見其明健，貌又恭",
    "T50n2053_001:0223b11": "肅，遂告行意。胡人許諾言，送師過五烽。法",
    "T50n2053_001:0223b12": "師大喜，乃更貿衣資為買馬而期焉。明日",
    "T50n2053_001:0223b13": "日欲下，遂入草間，須臾彼胡更與一胡老",
    "T50n2053_001:0223b14": "翁乘一瘦老赤馬相逐而至。法師心不懌，",
    "T50n2053_001:0223b15": "少胡曰：「此翁極諳西路，來去伊吾三十餘",
    "T50n2053_001:0223b16": "反，故共俱來，望有平章耳。」胡公因說：「西路",
    "T50n2053_001:0223b17": "險惡，沙河阻遠，鬼魅熱風，過無達者。徒侶",
    "T50n2053_001:0223b18": "眾多，猶數迷失，況師單獨，如何可行？願自斟",
    "T50n2053_001:0223b19": "量，勿輕身命。」法師報曰：「貧道為求大法，發",
    "T50n2053_001:0223b20": "趣西方，若不至婆羅門國，終不東歸。縱死",
    "T50n2053_001:0223b21": "中途，非所悔也。」胡翁曰：「師必去，可乘我",
    "T50n2053_001:0223b22": "此馬。此馬往反伊吾已十五度。健而知",
    "T50n2053_001:0223b23": "道。師馬少，不堪遠涉。」法師乃竊念，在長",
    "T50n2053_001:0223b24": "安將發志西方日，有術人何弘達者，誦呪",
    "T50n2053_001:0223b25": "占觀，多有所中。法師令占行事，達曰：「師得",
    "T50n2053_001:0223b26": "去。去狀似乘一老赤瘦馬，漆鞍橋前有鐵。」",
    "T50n2053_001:0223b27": "既覩胡人所乘馬瘦赤，鞍漆有鐵，與何",
    "T50n2053_001:0223b28": "言合，心以為當，遂換馬。胡翁歡喜，禮敬",
    "T50n2053_001:0223b29": "而別。於是裝束，與少胡夜發。三更許到",
    "T50n2053_001:0223c01": "河，遙見玉關。去關上流十里許，兩岸可",
    "T50n2053_001:0223c02": "闊丈餘，傍有胡椒樹叢。胡乃斬木為橋，",
    "T50n2053_001:0223c03": "布草填沙，驅馬而過。法師既渡而喜，因解",
    "T50n2053_001:0223c04": "駕停憩，與胡人相去可五十餘步，各下褥",
    "T50n2053_001:0223c05": "而眠。少時，胡人乃拔刀而起，徐向法師，未到",
    "T50n2053_001:0223c06": "十步許又迴，不知何意，疑有異心。即起誦",
    "T50n2053_001:0223c07": "經，念觀音菩薩。胡人見已，還臥遂眠。天欲",
    "T50n2053_001:0223c08": "明，法師喚令起取水盥漱，解齋訖欲發，胡",
    "T50n2053_001:0223c09": "人曰：「弟子將前途險遠，又無水草，唯五烽",
    "T50n2053_001:0223c10": "下有水，必須夜到偷水而過，但一處被覺，",
    "T50n2053_001:0223c11": "即是死人。不如歸還，用為安隱。」法師確然",
    "T50n2053_001:0223c12": "不迴，乃俛仰而進，露刃張弓，命法師前",
    "T50n2053_001:0223c13": "行。法師不肯居前，胡人自行數里而住，曰：",
    "T50n2053_001:0223c14": "「弟子不能去。家累既大而王法不可干",
    "T50n2053_001:0223c15": "也。」法師知其意，遂任還。胡人曰：「師必不達。",
    "T50n2053_001:0223c16": "如被擒捉，相引奈何？」法師報曰：「縱使切割此",
    "T50n2053_001:0223c17": "身如微塵者，終不相引。」為陳重誓，其意乃",
    "T50n2053_001:0223c18": "止。與馬一匹，勞謝而別。自是孑然孤遊沙",
    "T50n2053_001:0223c19": "漠矣，唯望骨聚馬糞等漸進。頃間忽有",
    "T50n2053_001:0223c20": "軍眾數百隊滿沙磧間，乍行乍止，皆裘褐",
    "T50n2053_001:0223c21": "駝馬之像及旌旗槊纛之形，易貌移質，倏",
    "T50n2053_001:0223c22": "忽千變，遙瞻極著，漸近而微。法師初覩，謂為",
    "T50n2053_001:0223c23": "賊眾；漸近見滅，乃知妖鬼。又聞空中聲言：",
    "T50n2053_001:0223c24": "「勿怖，勿怖！」由此稍安。經八十餘里，見第",
    "T50n2053_001:0223c25": "一烽。恐候者見，乃隱伏沙溝，至夜方發。",
    "T50n2053_001:0224a01": "到烽西見水，下飲盥手訖，欲取皮囊盛",
    "T50n2053_001:0224a02": "水，有一箭颯來，幾中於膝。須臾更一箭來，",
    "T50n2053_001:0224a03": "知為他見，乃大言曰：「我是僧，從京師來。汝",
    "T50n2053_001:0224a04": "莫射我。」即牽馬向烽。烽上人亦開門而出，",
    "T50n2053_001:0224a05": "相見知是僧，將入見校尉王祥。祥命爇火",
    "T50n2053_001:0224a06": "令看，曰：「非我河西僧，實似京師來也。」具",
    "T50n2053_001:0224a07": "問行意。法師報曰：「校尉頗聞涼州人說有",
    "T50n2053_001:0224a08": "僧玄奘欲向婆羅門國求法不？」答曰：「聞承",
    "T50n2053_001:0224a09": "奘師已東還。何因到此？」法師引示馬上章疏",
    "T50n2053_001:0224a10": "及名字，彼乃信。仍言：「西路艱遠，師終不達。今",
    "T50n2053_001:0224a11": "亦不與師罪，弟子燉煌人，欲送師向燉煌。",
    "T50n2053_001:0224a12": "彼有張皎法師，欽賢尚德，見師必喜，請就",
    "T50n2053_001:0224a13": "之。」法師對曰：「奘桑梓洛陽，少而慕道。兩京",
    "T50n2053_001:0224a14": "知法之匠，吳、蜀一藝之僧，無不負笈從之，",
    "T50n2053_001:0224a15": "窮其所解。對揚談論，亦忝為時宗，欲養",
    "T50n2053_001:0224a16": "己修名，豈劣檀越燉煌耶？然恨佛化，經有",
    "T50n2053_001:0224a17": "不周，義有所闕，故無貪性命，不憚艱危，",
    "T50n2053_001:0224a18": "誓往西方遵求遺法。檀越不相勵勉，專",
    "T50n2053_001:0224a19": "勸退還，豈謂同厭塵勞，共樹涅槃之因也？",
    "T50n2053_001:0224a20": "必欲拘留，任即刑罰，奘終不東移一步",
    "T50n2053_001:0224a21": "以負先心。」祥聞之，憫然曰：「弟子多幸，得逢",
    "T50n2053_001:0224a22": "遇師，敢不隨喜。師疲倦且臥，待明自送，指",
    "T50n2053_001:0224a23": "示塗路。」遂拂筵安置。至曉，法師食訖，祥使",
    "T50n2053_001:0224a24": "人盛水及麨餅自送至十餘里。云：「師從此",
    "T50n2053_001:0224a25": "路徑向第四烽，彼人亦有善心，又是弟子",
    "T50n2053_001:0224a26": "骨肉，姓王名伯隴，至彼可言弟子遣師",
    "T50n2053_001:0224a27": "來。」泣拜而別。既去，夜到第四烽，恐為留難，",
    "T50n2053_001:0224a28": "欲默取水而過。至水未下間，飛箭已至，還",
    "T50n2053_001:0224a29": "如前報，即急向之，彼亦下來。入烽，烽官相",
    "T50n2053_001:0224b01": "問，答：「欲往天竺，路由於此，第一烽王祥校",
    "T50n2053_001:0224b02": "尉故遣相過。」彼聞歡喜留宿，更施大皮囊及",
    "T50n2053_001:0224b03": "馬、麥相送。云：「師不須向第五烽。彼人疎率，",
    "T50n2053_001:0224b04": "恐生異圖。可於此去百里許，有野馬泉，更",
    "T50n2053_001:0224b05": "取水。從是已去，即莫賀延磧，長八百餘里，",
    "T50n2053_001:0224b06": "古曰沙河，上無飛鳥，下無走獸，復無水草。」",
    "T50n2053_001:0224b07": "是時顧影唯一，但念觀音菩薩及《般若心",
    "T50n2053_001:0224b08": "經》。初，法師在蜀，見一病人，身瘡臭穢，衣服破",
    "T50n2053_001:0224b09": "污，慜將向寺施與衣服飲食之直。病者慚",
    "T50n2053_001:0224b10": "愧，乃授法師此《經》，因常誦習。至沙河間，逢",
    "T50n2053_001:0224b11": "諸惡鬼，奇狀異類，遶人前後，雖念觀音不",
    "T50n2053_001:0224b12": "能令去，及誦此經，發聲皆散，在危獲",
    "T50n2053_001:0224b13": "濟，實所憑焉。時行百餘里，失道，覓野馬泉",
    "T50n2053_001:0224b14": "不得。下水欲飲，袋重，失手覆之，千里行資",
    "T50n2053_001:0224b15": "一朝斯罄。又失路，盤迴不知所趣，乃欲",
    "T50n2053_001:0224b16": "東歸還第四烽。行十餘里，自念：「我先發願，",
    "T50n2053_001:0224b17": "若不至天竺終不東歸一步，今何故來？寧",
    "T50n2053_001:0224b18": "可就西而死，豈歸東而生！」於是旋轡，專",
    "T50n2053_001:0224b19": "念觀音，西北而進。是時四顧茫然，人鳥俱",
    "T50n2053_001:0224b20": "絕。夜則妖魑舉火，爛若繁星，晝則驚風擁",
    "T50n2053_001:0224b21": "沙，散如時雨。雖遇如是，心無所懼，但苦水",
    "T50n2053_001:0224b22": "盡，渴不能前。是時四夜五日無一渧沾",
    "T50n2053_001:0224b23": "喉，口腹乾燋，幾將殞絕，不復能進，遂臥沙",
    "T50n2053_001:0224b24": "中默念觀音，雖困不捨。啟菩薩曰：「玄奘",
    "T50n2053_001:0224b25": "此行不求財利，無冀名譽，但為無上正",
    "T50n2053_001:0224b26": "法來耳。仰惟菩薩慈念群生，以救苦為務。",
    "T50n2053_001:0224b27": "此為苦矣，寧不知耶？」如是告時，心心無輟。",
    "T50n2053_001:0224b28": "至第五夜半，忽有涼風觸身，冷快如沐寒",
    "T50n2053_001:0224b29": "水。遂得目明，馬亦能起。體既蘇息，得少睡",
    "T50n2053_001:0224c01": "眠。即於睡中夢一大神長數丈，執戟麾曰：",
    "T50n2053_001:0224c02": "「何不強行，而更臥也！」法師驚寤進發，行可十",
    "T50n2053_001:0224c03": "里，馬忽異路制之不迴。經數里，忽見青",
    "T50n2053_001:0224c04": "草數畝，下馬恣食。去草十步欲迴轉，又到",
    "T50n2053_001:0224c05": "一池，水甘澄鏡澈，即而就飲，身命重全，人",
    "T50n2053_001:0224c06": "馬俱得蘇息。計此應非舊水草，固是菩薩",
    "T50n2053_001:0224c07": "慈悲為生，其至誠通神，皆此類也。即就草",
    "T50n2053_001:0224c08": "池一日停息，後日盛水取草進發，更經兩",
    "T50n2053_001:0224c09": "日，方出流沙到伊吾矣。此等危難，百千不",
    "T50n2053_001:0224c10": "能備序。既至伊吾，止一寺。寺有漢僧三",
    "T50n2053_001:0224c11": "人，中有一老者，衣不及帶，跣足出迎，抱",
    "T50n2053_001:0224c12": "法師哭，哀號鯁咽不能已已，言：「豈期今日",
    "T50n2053_001:0224c13": "重見鄉人！」法師亦對之傷泣。自外胡僧、胡王",
    "T50n2053_001:0224c14": "悉來參謁，王請屆所居，備陳供養。時高昌",
    "T50n2053_001:0224c15": "王麴文泰使人先在伊吾，是日欲還，適逢",
    "T50n2053_001:0224c16": "法師，歸告其王。王聞，即日發使，勅伊吾王",
    "T50n2053_001:0224c17": "遣法師來，仍簡上馬數十匹，遣貴臣驅駝",
    "T50n2053_001:0224c18": "設頓迎候。比停十餘日，王使至，陳王意，拜請",
    "T50n2053_001:0224c19": "殷勤。法師意欲取可汗浮圖過，既為高昌",
    "T50n2053_001:0224c20": "所請，辭不獲免，於是遂行，涉南磧，經六日，",
    "T50n2053_001:0224c21": "至高昌界白力城。時日已暮，法師欲停，城",
    "T50n2053_001:0224c22": "中官人及使者曰：「王城在近請進。」數換良",
    "T50n2053_001:0224c23": "馬前去，法師先所乘赤馬，留使後來。即以",
    "T50n2053_001:0224c24": "其夜鷄鳴時到王城。門司啟王，王勅開門。",
    "T50n2053_001:0224c25": "法師入城，王與侍人前後列燭自出宮，迎",
    "T50n2053_001:0224c26": "法師入後院，坐一重閣寶帳中。拜問甚厚。",
    "T50n2053_001:0224c27": "云：「弟子自聞師名，喜忘寢食。量准塗路，知",
    "T50n2053_001:0224c28": "師今夜必至，與妻子皆未眠，讀經敬待。」須",
    "T50n2053_001:0224c29": "臾，王妃共數十侍女又來禮拜。是時漸欲將",
    "T50n2053_001:0225a01": "曉，言久疲勌欲眠，王始還宮，留數黃門侍",
    "T50n2053_001:0225a02": "宿。旦，法師未起，王已至門，率妃已下俱",
    "T50n2053_001:0225a03": "來禮問。王云：「弟子思量磧路艱阻，師能獨來，",
    "T50n2053_001:0225a04": "甚為奇也。」流淚稱歎不能已已。遂設食解",
    "T50n2053_001:0225a05": "齋訖，而宮側別有道場，王自引法師居之，",
    "T50n2053_001:0225a06": "遣閹人侍衛。彼有彖法師曾學長安，善知",
    "T50n2053_001:0225a07": "法相，王珍之，命來與法師相見，少時出。又",
    "T50n2053_001:0225a08": "命國統王法師，年逾八十，共法師同處，仍",
    "T50n2053_001:0225a09": "遣勸住勿往西方。法師不許。停十餘日，欲",
    "T50n2053_001:0225a10": "辭行，王曰：「已令統師諮請，師意何如？」法",
    "T50n2053_001:0225a11": "師報曰：「留住實是王恩，但於來心不可。」王",
    "T50n2053_001:0225a12": "曰：「泰與先王遊大國。從隋帝歷東西二",
    "T50n2053_001:0225a13": "京及燕、岱、汾、晉之間，多見名僧，心無所",
    "T50n2053_001:0225a14": "慕。自承法師名，身心歡喜，手舞足蹈，擬師",
    "T50n2053_001:0225a15": "至止，受弟子供養以終一身。令一國人皆",
    "T50n2053_001:0225a16": "為師弟子，望師講授，僧徒雖少，亦有數千，",
    "T50n2053_001:0225a17": "並使執經充師聽眾。伏願察納微心，不以",
    "T50n2053_001:0225a18": "西遊為念。」法師謝曰：「王之厚意，豈貧道寡",
    "T50n2053_001:0225a19": "德所當。但此行不為供養而來，所悲本國",
    "T50n2053_001:0225a20": "法義未周，經教少闕，懷疑蘊惑，啟訪莫從。",
    "T50n2053_001:0225a21": "以是畢命西方，請未聞之旨，欲令方等甘",
    "T50n2053_001:0225a22": "露不但獨灑於迦維，決擇微言庶得盡",
    "T50n2053_001:0225a23": "沾於東國，波崙問道之志，善財求友之",
    "T50n2053_001:0225a24": "心，只可日日堅強，豈使中塗而止。願王收",
    "T50n2053_001:0225a25": "意，勿以汎養為懷。」王曰：「弟子慕樂法師，",
    "T50n2053_001:0225a26": "必留供養，雖葱山可轉，此意無移。乞信愚",
    "T50n2053_001:0225a27": "誠，勿疑不實。」法師報曰：「王之深心，豈待屢",
    "T50n2053_001:0225a28": "言然後知也？但玄奘西來為法，法既未得，",
    "T50n2053_001:0225a29": "不可中停。以是敬辭，願王相體。又大王曩",
    "T50n2053_001:0225b01": "修勝業，位為人主，非唯蒼生恃仰，固亦",
    "T50n2053_001:0225b02": "釋教依憑，理在助揚，豈宜為礙。」王曰：「弟",
    "T50n2053_001:0225b03": "子亦不敢障礙，直以國無導師，故屈留法",
    "T50n2053_001:0225b04": "師以引愚迷耳。」法師皆辭不許。王乃動色",
    "T50n2053_001:0225b05": "攘袂大言曰：「弟子有異塗處師，師安能自",
    "T50n2053_001:0225b06": "去？或定相留，或送師還國，請自思之。相",
    "T50n2053_001:0225b07": "順猶勝。」法師報曰：「玄奘來者為乎大法，今逢",
    "T50n2053_001:0225b08": "為障，只可骨被王留，識神未必留也。」因",
    "T50n2053_001:0225b09": "嗚咽不復能言。王亦不納，更使增加供養。",
    "T50n2053_001:0225b10": "每日進食，王躬捧槃。法師既被停留，違阻",
    "T50n2053_001:0225b11": "先志，遂誓不食以感其心。於是端坐，水漿",
    "T50n2053_001:0225b12": "不涉於口三日。至第四日，王覺法師氣息",
    "T50n2053_001:0225b13": "漸惙，深生愧懼，乃稽首禮謝云：「任師西行，",
    "T50n2053_001:0225b14": "乞垂早食。」法師恐其不實，要王指日為言。",
    "T50n2053_001:0225b15": "王曰：「若須爾者，請共對佛更結因緣。」遂共",
    "T50n2053_001:0225b16": "入道場禮佛，對母張太妃，共法師約為",
    "T50n2053_001:0225b17": "兄弟，任師求法。還日請住此國三年，受",
    "T50n2053_001:0225b18": "弟子供養。若當來成佛，願弟子如波斯匿王、",
    "T50n2053_001:0225b19": "頻婆娑羅等與師作外護檀越。仍屈停一月",
    "T50n2053_001:0225b20": "講《仁王經》，中間為師營造行服。法師皆許。",
    "T50n2053_001:0225b21": "太妃甚歡，願與師長為眷屬，代代相度，於",
    "T50n2053_001:0225b22": "是方食。其節志貞堅如此。後日，王別張大",
    "T50n2053_001:0225b23": "帳開講，帳可坐三百餘人，太妃已下，王及統",
    "T50n2053_001:0225b24": "師大臣等，各部別而聽。每到講時，王躬執",
    "T50n2053_001:0225b25": "香鑪自來迎引。將昇法座，王又低跪為蹬，",
    "T50n2053_001:0225b26": "令法師躡上，日日如此。講訖，為法師度四",
    "T50n2053_001:0225b27": "沙彌以充給侍。製法服三十具。以西土多",
    "T50n2053_001:0225b28": "寒，又造面衣、手衣、靴、襪等各數事。黃金一百",
    "T50n2053_001:0225b29": "兩，銀錢三萬，綾及絹等五百匹，充法師往",
    "T50n2053_001:0225c01": "還二十年所用之資給。馬三十匹，手力二十",
    "T50n2053_001:0225c02": "五人。遣殿中侍御史歡信送至葉護可汗衙。",
    "T50n2053_001:0225c03": "又作二十四封書，通屈支等二十四國。每一",
    "T50n2053_001:0225c04": "封書附大綾一匹為信。又以綾絹五百匹、",
    "T50n2053_001:0225c05": "果味兩車獻葉護可汗，并書稱：「法師者是奴",
    "T50n2053_001:0225c06": "弟，欲求法於婆羅門國，願可汗憐師如憐",
    "T50n2053_001:0225c07": "奴，仍請勅以西諸國給鄔落馬遞送出境。」",
    "T50n2053_001:0225c08": "法師見王送沙彌及國書綾絹等至，慚其",
    "T50n2053_001:0225c09": "優餞之厚，上啟謝曰：「奘聞江海遐深，濟之者",
    "T50n2053_001:0225c10": "必憑舟檝；群生滯惑，導之者寔假聖言。",
    "T50n2053_001:0225c11": "是以如來運一子之大悲，生茲穢土；鏡三",
    "T50n2053_001:0225c12": "明之慧日，朗此幽昏。慈雲蔭有頂之天，法",
    "T50n2053_001:0225c13": "雨潤三千之界，利安已訖，捨應歸真。遺教",
    "T50n2053_001:0225c14": "東流，六百餘祀，騰、會振輝於吳、洛，讖、什鍾美",
    "T50n2053_001:0225c15": "於秦、涼，不墜玄風，咸匡勝業。但遠人來譯，",
    "T50n2053_001:0225c16": "音訓不同，去聖時遙，義類差舛，遂使雙林",
    "T50n2053_001:0225c17": "一味之旨，分成當現二常；大乘不二之宗，",
    "T50n2053_001:0225c18": "析為南北兩道。紛紜諍論，凡數百年。率土",
    "T50n2053_001:0225c19": "懷疑，莫有匠決。玄奘宿因有慶，早預緇門，",
    "T50n2053_001:0225c20": "負笈從師，年將二紀。名賢勝友，備悉諮詢，",
    "T50n2053_001:0225c21": "大小乘宗，略得披覽，未嘗不執卷躊躇，捧",
    "T50n2053_001:0225c22": "經侘傺，望給園而翹足，想鷲嶺而載懷，",
    "T50n2053_001:0225c23": "願一拜臨，啟申宿惑。然知寸管不可窺天，",
    "T50n2053_001:0225c24": "小蠡難為酌海，但不能棄此微誠，是以",
    "T50n2053_001:0225c25": "裝束取路，絓塗荏苒，遂到伊吾。伏惟大",
    "T50n2053_001:0225c26": "王稟天地之淳和，資二儀之淑氣，垂衣作",
    "T50n2053_001:0225c27": "主，子育蒼生，東抵大國之風，西撫百戎",
    "T50n2053_001:0225c28": "之俗，樓蘭、月氏之地，車師、狼望之鄉，並被深",
    "T50n2053_001:0225c29": "仁，俱霑厚德。加以欽賢愛士，好善流慈，",
    "T50n2053_001:0226a01": "憂矜遠來，曲令接引。既而至止，渥惠逾深，",
    "T50n2053_001:0226a02": "賜以話言，闡揚法義。又蒙降結弟季之緣，",
    "T50n2053_001:0226a03": "敦獎友于之念，并遺書西域二十餘蕃，煦飾",
    "T50n2053_001:0226a04": "殷勤，令遞餞送。又愍西遊煢獨，雪路淒寒，",
    "T50n2053_001:0226a05": "爰下明勅，度沙彌四人以為侍伴，法服、綿",
    "T50n2053_001:0226a06": "帽、裘毯、靴襪五十餘事，及綾絹、金銀錢等，令",
    "T50n2053_001:0226a07": "充二十年往還之資。伏對驚慚，不知啟處，",
    "T50n2053_001:0226a08": "決交河之水比澤非多，舉葱嶺之山方恩",
    "T50n2053_001:0226a09": "豈重。懸度陵溪之險，不復為憂；天梯道",
    "T50n2053_001:0226a10": "樹之鄉，瞻禮非晚。儻蒙允遂，則誰之力焉？",
    "T50n2053_001:0226a11": "王之恩也。然後展謁眾師，稟承正法，歸還",
    "T50n2053_001:0226a12": "翻譯，廣布未聞，剪諸見之稠林，絕異端之",
    "T50n2053_001:0226a13": "穿鑿，補像化之遺闕，定玄門之指南，庶此",
    "T50n2053_001:0226a14": "微功，用答殊澤。又前塗既遠，不獲久停，",
    "T50n2053_001:0226a15": "明日辭違，預增悽斷。不任銘荷，謹啟謝聞。」",
    "T50n2053_001:0226a16": "王報曰：「法師既許為兄弟，則國家所畜，共",
    "T50n2053_001:0226a17": "師同有，何因謝也。」發日，王與諸僧、大臣、百姓",
    "T50n2053_001:0226a18": "等，傾都送出城西。王抱法師慟哭，道俗皆",
    "T50n2053_001:0226a19": "悲，傷離之聲振動郊邑。勅妃及百姓等還，",
    "T50n2053_001:0226a20": "自與大德已下各乘馬送數十里而歸。其",
    "T50n2053_001:0226a21": "所經諸國，王侯禮重，皆此類也。從是西行，度",
    "T50n2053_001:0226a22": "無半城、篤進城後，入阿耆尼國（舊曰烏耆，",
    "T50n2053_001:0226a23": "訛也）。",
    "T50n2053_001:0226a24": "大唐大慈恩寺三藏法師傳卷第一"
}