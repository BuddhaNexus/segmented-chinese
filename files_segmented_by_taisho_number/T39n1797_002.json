{
    "T39n1797_002:0798c17": "大毘盧遮那經供養次第法疏",
    "T39n1797_002:0798c18": "卷下",
    "T39n1797_002:0798c20": "零妙寺僧釋不可思議撰",
    "T39n1797_002:0798c21": "供養儀式品第三",
    "T39n1797_002:0798c22": "將釋此品亦四門分別。謂初釋名。二品來意。",
    "T39n1797_002:0798c23": "第三宗趣。四釋文。初釋名者。行者供養合聖",
    "T39n1797_002:0798c24": "海。聖海歡喜受。初供一供種種供養滿聖海。",
    "T39n1797_002:0798c25": "故言供養儀式品。所謂供養有三。一者外供",
    "T39n1797_002:0798c26": "養。謂香華飲食及燃燈莊嚴道場等也。二者",
    "T39n1797_002:0798c27": "行供養。謂如說奉行及禮拜持戒等也。三者",
    "T39n1797_002:0798c28": "理供養。謂心住法體無外攀緣也。二者此品",
    "T39n1797_002:0798c29": "來意者。前品守護能持戒者。正供養時。所以",
    "T39n1797_002:0799a01": "此品來也。三宗趣者。盡心供養本尊本尊領",
    "T39n1797_002:0799a02": "受。以為宗也。來世作佛為趣也。四釋文者亦",
    "T39n1797_002:0799a03": "有二門。先摽攝頌後別說。其攝頌者三頌半。",
    "T39n1797_002:0799a04": "初句云如是正業淨其身者。攝於別說中現",
    "T39n1797_002:0799a05": "前觀羅字等三偈半。第二句住定觀本真言",
    "T39n1797_002:0799a06": "主者。攝別說中最初於下位乃至隨類而相",
    "T39n1797_002:0799a07": "應。第三或觀諸佛勝生子等二句者。攝別說",
    "T39n1797_002:0799a08": "中若觀世自在乃至依前法而轉。第四以真",
    "T39n1797_002:0799a09": "言印而召請一句者。攝別說中次以真言印",
    "T39n1797_002:0799a10": "乃至不善心眾生。第五先當示現三昧耶一",
    "T39n1797_002:0799a11": "句者。攝別說中次奉三昧耶乃至諸明歡喜",
    "T39n1797_002:0799a12": "故。第六稽首奉獻閼伽水一句者。攝別說中",
    "T39n1797_002:0799a13": "所獻閼伽水乃至三摩莎訶。第七行者復獻",
    "T39n1797_002:0799a14": "真言座一句者。攝別說中次奉所敷座乃至",
    "T39n1797_002:0799a15": "是即蓮華印。第八真言相應除障者兼以不",
    "T39n1797_002:0799a16": "動慧刀印二句者。攝別說中復次當避除乃",
    "T39n1797_002:0799a17": "至悉能普護之。第九次應供養香華等四句",
    "T39n1797_002:0799a18": "者。攝別說中及餘供養具乃至品末不應誹",
    "T39n1797_002:0799a19": "謗生疑悔者。據別說中。初段略明能觀心所",
    "T39n1797_002:0799a20": "住處及所觀本尊所住處。第二段中有五門。",
    "T39n1797_002:0799a21": "初三頌及三真言者是世界成就門。二是輪",
    "T39n1797_002:0799a22": "如金剛乃至阿字置其中者是莊嚴道場門。",
    "T39n1797_002:0799a23": "三次當轉阿字乃至自然髮髻冠者是成畫大",
    "T39n1797_002:0799a24": "日門。四若釋迦牟尼乃至真言者所居者是",
    "T39n1797_002:0799a25": "成畫釋迦門。五若持妙吉祥乃至瞞字者是",
    "T39n1797_002:0799a26": "成畫文殊門。初門最初於下位者。能成世界",
    "T39n1797_002:0799a27": "之風輪也。彼風輪者訶字。所初安半月之輪",
    "T39n1797_002:0799a28": "也。黑光焰流布者。則是訶字光也。於訶字真",
    "T39n1797_002:0799a29": "言門中。訶字是菩提幢亦是自在力。猶若大",
    "T39n1797_002:0799b01": "將能破怨敵故。又訶字是菩提心寶。猶如摩",
    "T39n1797_002:0799b02": "尼寶王能滿一切希願。次上者。能成世界水",
    "T39n1797_002:0799b03": "輪也。安水輪者。嚩字所安滿月輪也。雪乳者。",
    "T39n1797_002:0799b04": "滿月色也。頗胝月電光者。縛字色也。嚩字是",
    "T39n1797_002:0799b05": "諸法離言說義。若是戲論言說所行處悉皆",
    "T39n1797_002:0799b06": "可破可轉無有堅固。何故諸法離言說。以生",
    "T39n1797_002:0799b07": "不可得故。何故生不可得。以自性清淨故。自",
    "T39n1797_002:0799b08": "性清淨即金剛薩埵身。故堅固不壞。百非所",
    "T39n1797_002:0799b09": "不能于也。復於水輪上者地輪也。金剛輪者",
    "T39n1797_002:0799b10": "阿字所安四方輪也。本初字者阿字也。黃色",
    "T39n1797_002:0799b11": "者阿字色也。毘盧遮那真言心門毘盧遮那",
    "T39n1797_002:0799b12": "說真言心者。以如上諸真言等隨一一中則",
    "T39n1797_002:0799b13": "有根本真言心真言隨心真言。如是等無量。",
    "T39n1797_002:0799b14": "無邊不可知數。今總說真言心。即此阿字是",
    "T39n1797_002:0799b15": "諸法本不生義。若離阿聲則無餘字。即是諸",
    "T39n1797_002:0799b16": "字之母。即一切真言生處也。謂一切法門及",
    "T39n1797_002:0799b17": "菩薩等皆從毘盧遮那自證之心。為欲饒益",
    "T39n1797_002:0799b18": "眾生。以加持力而現是事。然實即體不生同",
    "T39n1797_002:0799b19": "於阿字之法體也。此字於真言中最為上如",
    "T39n1797_002:0799b20": "是故真言行者常當如是受持也。是故一切",
    "T39n1797_002:0799b21": "真言住於阿字。猶住此故誦之即生他一切",
    "T39n1797_002:0799b22": "字德。二莊嚴道場門。如金剛者如理也。大因",
    "T39n1797_002:0799b23": "陀羅者理具德義也。普皆遍流出者阿字所",
    "T39n1797_002:0799b24": "出光也。於彼中者所出光。導師諸佛子者光",
    "T39n1797_002:0799b25": "所作尊也。水者能觀定也。白者本不生理也。",
    "T39n1797_002:0799b26": "蓮者理離染著也。妙色者理光也。金剛莖者",
    "T39n1797_002:0799b27": "無非理也。八葉者略現毘盧遮那佛德也。具",
    "T39n1797_002:0799b28": "鬚蘂者恒沙性大悲也。眾寶者理恒沙德也。",
    "T39n1797_002:0799b29": "常出無量光者上佛所放佛菩薩也。百千眾蓮",
    "T39n1797_002:0799c01": "繞者化主所坐。右三頌現阿字德也。其上以",
    "T39n1797_002:0799c02": "下四頌顯道場莊嚴也。大覺師子座者。即師",
    "T39n1797_002:0799c03": "子者能降伏煩惱義也。寶王者能滿眾生願",
    "T39n1797_002:0799c04": "也。大宮殿者金剛法界宮。寶柱者諸波羅蜜",
    "T39n1797_002:0799c05": "也。幢蓋者幢能降伏蓋能利益。珠鬘者方便",
    "T39n1797_002:0799c06": "波羅蜜等也。寶衣者離過義。何以故。自離過",
    "T39n1797_002:0799c07": "離他過也。香者戒也。華者慧也。雲者[糸*愛][糸*逮]也。",
    "T39n1797_002:0799c08": "眾寶者布施等四攝也。雜華者慈悲等四無",
    "T39n1797_002:0799c09": "量也。嚴地者生成佛智住持故。繽紛者繁布",
    "T39n1797_002:0799c10": "義。諧韻所愛聲者。非但有寶能出常樂我淨",
    "T39n1797_002:0799c11": "聲也。諸音樂者聞者淨耳根也。賢瓶者所有",
    "T39n1797_002:0799c12": "無非慧也。閼伽者能洗煩惱垢也。寶樹王開",
    "T39n1797_002:0799c13": "敷以下二頌顯能化主德。初句直顯能化主。",
    "T39n1797_002:0799c14": "摩尼燈者如閻浮金色等也。三昧是定也。總",
    "T39n1797_002:0799c15": "持是慧也。三昧總持即是地也。婇女者般若",
    "T39n1797_002:0799c16": "智。智能養義也。佛波羅蜜者佛部真言也。等",
    "T39n1797_002:0799c17": "者等取金剛也。菩提妙嚴華者蓮華部真言",
    "T39n1797_002:0799c18": "也。菩提所覺也。妙嚴華能覺也。方便者應機",
    "T39n1797_002:0799c19": "也。眾伎者能說也。妙法音者諸尊真言也。以",
    "T39n1797_002:0799c20": "我功德力以下一頌顯自他法力德可知。右",
    "T39n1797_002:0799c21": "釋深祕道場莊嚴也。淺略釋可知。發願如上",
    "T39n1797_002:0799c22": "所說。盡心供養本尊。次誦真言作印。次釋虛",
    "T39n1797_002:0799c23": "空歲轉明妃真言門。經曰。爾時如來復說虛",
    "T39n1797_002:0799c24": "空藏力虛空藏轉明妃真言曰者。猶如虛空",
    "T39n1797_002:0799c25": "不可破壞一切無能勝者。故名虛空等力。又",
    "T39n1797_002:0799c26": "藏者如人有大寶藏。隨所欲者自在取之不",
    "T39n1797_002:0799c27": "受貧乏。如來虛空之藏亦復如是。一切利樂",
    "T39n1797_002:0799c28": "眾生事皆從中出。無量法寶自在取用而無",
    "T39n1797_002:0799c29": "窮竭。故名虛空藏也。轉明者。轉是能生之義。",
    "T39n1797_002:0800a01": "能生此藏能生一切佛事也。如前所發悲願。",
    "T39n1797_002:0800a02": "謂如以一華供養時。運心遍一切佛及凡聖。",
    "T39n1797_002:0800a03": "皆獻已即迴向一切智智。諸受我施者願以",
    "T39n1797_002:0800a04": "此力令我得如上願。如是願已。以此真言加",
    "T39n1797_002:0800a05": "之無不成也。初禮敬一切如來等巧門等(亦是種種",
    "T39n1797_002:0800a06": "門等也)。薩嚩他(一切也)欠(平聲空也通上言一切皆空此是種子字)鄔特揭(二合)",
    "T39n1797_002:0800a07": "帝(生也虛空藏也)薩泮(二合)囉醯門(普遍也)伽伽那劍(虛空也)",
    "T39n1797_002:0800a08": "此即虛空等力之義。於一切法空中而生此",
    "T39n1797_002:0800a09": "物。普益一切眾生也。誦持此者隨以一華奉",
    "T39n1797_002:0800a10": "獻令遍法界。上獻一切賢聖。下施一切有情",
    "T39n1797_002:0800a11": "已。於中發如上大願。以此真言加之皆得成",
    "T39n1797_002:0800a12": "就。如從藏中自取寶物無不隨心也。誦此三",
    "T39n1797_002:0800a13": "遍。隨所思念彼亦成就也。凡所獻華等以三",
    "T39n1797_002:0800a14": "種力迴向。而以此明加之。一切隨意成也。謂",
    "T39n1797_002:0800a15": "以華獻一切佛等自在成也。由此持一切者。",
    "T39n1797_002:0800a16": "此者真言印也。一切者所願供養也。真實者",
    "T39n1797_002:0800a17": "如金剛法界宮中供養也。一切法不生等二",
    "T39n1797_002:0800a18": "句現阿字義也。想念者能觀心也。置其中者",
    "T39n1797_002:0800a19": "八葉蓮中臺也。三成畫大日門。次當轉阿字",
    "T39n1797_002:0800a20": "者。次者本不生法。絕言相寂心行亦滅。假言",
    "T39n1797_002:0800a21": "強噵。大悲之法應機顯現。謂即能現阿字也。",
    "T39n1797_002:0800a22": "次應兩足眾生為兩足故。即轉阿字成兩足",
    "T39n1797_002:0800a23": "尊。故言次當轉阿字成大日牟尼也。圓光者",
    "T39n1797_002:0800a24": "大日圓光猶如明鏡。於明鏡中皆現萬物。何",
    "T39n1797_002:0800a25": "況塵垢本不生如來圓光。千界者三千大千",
    "T39n1797_002:0800a26": "世界也。增數者。大千為一數。乃至不可說不",
    "T39n1797_002:0800a27": "可說。光焰謂所致法也。流出者大日所放也。",
    "T39n1797_002:0800a28": "輪者具德義　謂降伏煩惱能生善牙故名輪",
    "T39n1797_002:0800a29": "也光明者身業也。令開悟者。口業故言身語",
    "T39n1797_002:0800b01": "遍一切也。閻浮金色者。從閻浮池出金。此",
    "T39n1797_002:0800b02": "池近在閻浮樹側。由此得名。於金中最勝",
    "T39n1797_002:0800b03": "也。跏趺坐者。凡坐法聖善之寺三藏和上邊",
    "T39n1797_002:0800b04": "面受。左足先著右髀上。右足次著左髀上。名",
    "T39n1797_002:0800b05": "為蓮華坐。單足著左髀上。名為吉祥坐也。別",
    "T39n1797_002:0800b06": "此坐者非聖坐也。若欲求菩提學佛坐為得。",
    "T39n1797_002:0800b07": "正受者入定相也。諸毒者三毒相也。綃縠衣",
    "T39n1797_002:0800b08": "者金羅文也。自然髮髻冠者非從人作。四成",
    "T39n1797_002:0800b09": "畫釋迦門。彼中八葉蓮中臺也。想婆字者。梵",
    "T39n1797_002:0800b10": "字安彼臺也。勤勇者佛異名也。袈裟者乾陀",
    "T39n1797_002:0800b11": "色也。四八者佛三十二相。釋迦種子心真言",
    "T39n1797_002:0800b12": "門。婆是三有。傍有二點即是除遣三有義。瑜",
    "T39n1797_002:0800b13": "伽者。行者能觀心所觀本尊也。不相離故。能",
    "T39n1797_002:0800b14": "所別故。有相觀。行者身心即是佛故無想念",
    "T39n1797_002:0800b15": "誦門也。入者解也。本體者所放化身即是大",
    "T39n1797_002:0800b16": "日尊故。體用無別。故涅槃經曰。化身即是法",
    "T39n1797_002:0800b17": "身。此其義也。流出者。若多若少皆亦如是。於",
    "T39n1797_002:0800b18": "佛右蓮上者。得菩薩為本尊者自本尊也。執",
    "T39n1797_002:0800b19": "者於手中有金剛故云執金剛也。前後華臺",
    "T39n1797_002:0800b20": "中者。非但前後亦乃左右亦得。何故。菩薩大",
    "T39n1797_002:0800b21": "眷屬無有方所故。金剛眷屬非但左右方亦乃",
    "T39n1797_002:0800b22": "十方亦得。何故。金剛內眷屬如來內德故。問",
    "T39n1797_002:0800b23": "若如是者。何故說有方。答約畫處事有限故。",
    "T39n1797_002:0800b24": "是經云。十方菩薩從所來方。結跏趺坐聽聞",
    "T39n1797_002:0800b25": "說法。金剛亦爾。用心可思量也。真言者念誦",
    "T39n1797_002:0800b26": "人也。所居者。於畫像地右下角也。問要須令",
    "T39n1797_002:0800b27": "畫佛盡也。答不也。有力者得令盡。無力者單",
    "T39n1797_002:0800b28": "畫本尊亦難。何況令盡也。五文殊種子真言",
    "T39n1797_002:0800b29": "門。中者八葉華臺也。無我字者梵瞞字。問何",
    "T39n1797_002:0800c01": "故以文殊師利菩薩佛次說耶。答三藏和上",
    "T39n1797_002:0800c02": "邊而受。諸佛甚深智門故。佛部中攝亦得。蓮",
    "T39n1797_002:0800c03": "華部中攝亦得。是故佛次列也。瞞文殊本體",
    "T39n1797_002:0800c04": "即是空。上點是空門。所謂大空也。越十八空",
    "T39n1797_002:0800c05": "名為大空。住空之位名為大空。三段中有三",
    "T39n1797_002:0800c06": "門。先列眾。次為令心喜故乃至隨類而相應。",
    "T39n1797_002:0800c07": "顯印真言結界等。心喜者。行者因為供養故",
    "T39n1797_002:0800c08": "得福聖者心喜。非是聖者得供養故心喜。奉",
    "T39n1797_002:0800c09": "獻等三句依別本法則。謂出供養真言等也。",
    "T39n1797_002:0800c10": "若無自法依不動去垢。避除者碎障也。使光",
    "T39n1797_002:0800c11": "顯者。香等上用加持香真言故。言本法自相",
    "T39n1797_002:0800c12": "加。及護持我身等三句別本自有護身等法。",
    "T39n1797_002:0800c13": "護身等若無別法。通用此法。故言或以降三",
    "T39n1797_002:0800c14": "世。及諸相別義也。何以故。香真言與護身真",
    "T39n1797_002:0800c15": "言別故言及也。召請等四句別本自有依法",
    "T39n1797_002:0800c16": "用。若無別法用此通法。故言及此普通印等。",
    "T39n1797_002:0800c17": "聖者不動真言門。時佛又復一切為障者息",
    "T39n1797_002:0800c18": "故。火生名三昧證。說此大摧障真言。此真言",
    "T39n1797_002:0800c19": "有大威勢。能除一切修真言行者種種障難。",
    "T39n1797_002:0800c20": "乃至佛在道樹。以此真言故。一切魔軍無不",
    "T39n1797_002:0800c21": "散壞。何況世間諸障也。又此障有二障。一者",
    "T39n1797_002:0800c22": "內障。謂從自心而生。其類甚多不可詳說。二",
    "T39n1797_002:0800c23": "者外障。謂從外事而生亦甚多。皆能摧滅也。",
    "T39n1797_002:0800c24": "戰荼(極惡也所謂暴惡之中又甚暴惡也)摩訶盧瑟拏(大忿怒也)娑頗吒",
    "T39n1797_002:0800c25": "也(破壞也)[合*牛](恐怖也)怛囉迦(堅固也)唅漫(無甘反)用後二",
    "T39n1797_002:0800c26": "字為種子諸句義皆成就此也。初戰荼者。戰",
    "T39n1797_002:0800c27": "是死義。入阿字門即是本不生死義也。荼是",
    "T39n1797_002:0800c28": "戰義。以此無生死大勢之主。與諸四魔戰也。",
    "T39n1797_002:0800c29": "次麼吾我義也。入阿字門即無我也。亦是空",
    "T39n1797_002:0801a01": "也。訶是喜義亦是行義也。盧有羅字是垢",
    "T39n1797_002:0801a02": "障。有鄔聲是三昧也。瑟者即奢摩他謂三昧",
    "T39n1797_002:0801a03": "也。拏是第五字。即大空三昧也。薩是堅義。",
    "T39n1797_002:0801a04": "頗是沫義。了知世間如聚沫。故易破散也。",
    "T39n1797_002:0801a05": "傍有阿字之點即行也。吒是戰義。能敵陣怖",
    "T39n1797_002:0801a06": "令破壞也。是乘也。[合*牛]是大空行三昧。如上說。",
    "T39n1797_002:0801a07": "怛是如如也。囉是無垢也。迦是作也。謂一切",
    "T39n1797_002:0801a08": "法無作也。唅字訶是行義又有阿聲。是怖魔",
    "T39n1797_002:0801a09": "障金剛三昧也。點即大空也。以此大空不動",
    "T39n1797_002:0801a10": "之行。大令恐怖一切魔障也。鑁字摩是我義。",
    "T39n1797_002:0801a11": "入阿字門即無我也。又以此大空無我三昧",
    "T39n1797_002:0801a12": "而怖眾魔。以此字亦有阿聲及點也。訶嚧唅",
    "T39n1797_002:0801a13": "鑁四字皆有阿聲。即是無行無垢。重重怖魔",
    "T39n1797_002:0801a14": "極怖內外二障之義也。右聖者不動主真言",
    "T39n1797_002:0801a15": "了。四段中有頌真言印。次以真言印乃至不",
    "T39n1797_002:0801a16": "善心眾生。召請方便真言門。南麼三曼多",
    "T39n1797_002:0801a17": "勃馱喃(歸命一切諸佛)阿(行也)薩嚩怛囉(二合)鉢囉(二合)底訶",
    "T39n1797_002:0801a18": "諦(一切所害也)怛他揭多(如來)矩奢(鉤)菩提浙[口*履]耶(二合",
    "T39n1797_002:0801a19": "菩提行也)鉢[口*履]布囉迦(滿足也)此中行者。謂由此行",
    "T39n1797_002:0801a20": "能招諸佛大功德也。如世間鉤則有處所分",
    "T39n1797_002:0801a21": "劑。不能遍一切處而作鉤召。今如來鉤則不",
    "T39n1797_002:0801a22": "如是。普及一切無所不加。乃至能召大菩提",
    "T39n1797_002:0801a23": "果也。以要言之。悉滿一切如來功德。普召一",
    "T39n1797_002:0801a24": "切眾生。亦令得此道也。故次句云遍一切害。",
    "T39n1797_002:0801a25": "害即是鉤取殘之也。遍害一切不調伏者。皆",
    "T39n1797_002:0801a26": "令於菩提之行而趣妙果而得滿足也。第五三",
    "T39n1797_002:0801a27": "昧耶真言門段中有印真言頌。諸明者本尊也。",
    "T39n1797_002:0801a28": "第六段中有頌真言。先以具嚴備者。以虛空",
    "T39n1797_002:0801a29": "藏轉明印。以眾香華五穀五藥。運心中嚴備",
    "T39n1797_002:0801b01": "也。現事嚴備可知。以本真言印者。不動尊印",
    "T39n1797_002:0801b02": "真言。閼伽真言門右句義中伽伽那是虛空",
    "T39n1797_002:0801b03": "義。娑摩是等義。阿娑摩是無等義。所謂等虛",
    "T39n1797_002:0801b04": "空無等也。如來法身本性淨故。無分別故無",
    "T39n1797_002:0801b05": "邊際故。等同虛空。然復有無量無邊不思議",
    "T39n1797_002:0801b06": "功德。非彼虛空所能譬喻。故云無等也。復次",
    "T39n1797_002:0801b07": "阿娑摩是不等義。不等者所謂二乘。今既等",
    "T39n1797_002:0801b08": "同虛空。又等此無等。故云等虛空無等也。此",
    "T39n1797_002:0801b09": "最初伽字為真言體。眾生界中來去相亦不",
    "T39n1797_002:0801b10": "可得。法界中來去相亦不可得。以如來如去",
    "T39n1797_002:0801b11": "不可得故名為大空。以此大空性淨之水。用",
    "T39n1797_002:0801b12": "浴無垢之身。是為閼伽真實言也。第七段中",
    "T39n1797_002:0801b13": "有頌真言印。證最勝菩提者。能修行者所得",
    "T39n1797_002:0801b14": "果也。如來座真言門。阿是障。傍有二點即是",
    "T39n1797_002:0801b15": "除遣。此即除蓋障義也。以此為座畢竟不起",
    "T39n1797_002:0801b16": "一切障故。何故。阿字是障。阿字能除障也。第",
    "T39n1797_002:0801b17": "八段中有四。初復次當避除乃至令盡無有",
    "T39n1797_002:0801b18": "餘。明不動尊印真言德。自身所生障者。妄想",
    "T39n1797_002:0801b19": "所生內外障。二智者當轉作乃至作金剛薩",
    "T39n1797_002:0801b20": "埵身。成金剛薩埵身門。智者等一頌總明成",
    "T39n1797_002:0801b21": "金剛薩埵身。金剛種子心門鑁字者所轉梵",
    "T39n1797_002:0801b22": "字鑁字自性清淨心。成金剛種子字故。言諸",
    "T39n1797_002:0801b23": "法離言說。問何以故供養法中上置點。經本",
    "T39n1797_002:0801b24": "傍有二點。云二共金剛種子。答供養法自體。",
    "T39n1797_002:0801b25": "經本顯法大用。是故二共無妨。離言說者鑁",
    "T39n1797_002:0801b26": "字義也。具印者能成生薩埵印也。等者鑁字",
    "T39n1797_002:0801b27": "也當知已下二頌能所作印也。金剛薩埵真",
    "T39n1797_002:0801b28": "言門。南麼三曼多伐折囉(二合引)赦(歸命一切金剛也)戰",
    "T39n1797_002:0801b29": "拏(是暴惡也)摩訶(引)路灑赦(大忿怒義也)[合*牛](恐怖也)戰荼(戰字",
    "T39n1797_002:0801c01": "有遮聲是生死謂離生死)上有點是大空。言此生死同於大",
    "T39n1797_002:0801c02": "空也。荼是戰敵也。猶離生死等於大空。是以",
    "T39n1797_002:0801c03": "無能對之者也。句義。戰荼是暴惡也。摩訶路",
    "T39n1797_002:0801c04": "瑟拏(大忿怒也如上所說無能敵者所以大忿怒也)[合*牛](同前具三解脫也)以如上之",
    "T39n1797_002:0801c05": "法恐怖眾生。令離生死得三解脫也。問第二",
    "T39n1797_002:0801c06": "品中說金剛薩埵印真言。其義云何。答第三",
    "T39n1797_002:0801c07": "品中成金剛自體。第二品中現此金剛轉法",
    "T39n1797_002:0801c08": "輪用。問云何知。答說金剛種云。智者當轉作",
    "T39n1797_002:0801c09": "金剛薩埵身。次說欠字即言。先應住此字門。",
    "T39n1797_002:0801c10": "然後作金剛薩埵身。是知未作金剛薩埵身。",
    "T39n1797_002:0801c11": "不合作轉法輪印真言也。問何時作金剛身。",
    "T39n1797_002:0801c12": "答入佛三昧耶前。令作五字等身也。金剛薩",
    "T39n1797_002:0801c13": "埵真言者。作印所誦真言也。作半金剛印者。",
    "T39n1797_002:0801c14": "右手無暇半作亦得。餘契經者別本經也。金",
    "T39n1797_002:0801c15": "剛鎧字者。用護持印護身成金剛鎧。前已說",
    "T39n1797_002:0801c16": "者。護持印也。佉字及點者。金剛所著頂上欠",
    "T39n1797_002:0801c17": "字門也。右非但金剛所莊嚴身。念誦行者亦",
    "T39n1797_002:0801c18": "莊嚴。欠字門真言欠者大勤勇種子也。佛坐",
    "T39n1797_002:0801c19": "道場伏諸魔故。一切天人號為大勤勇也。即",
    "T39n1797_002:0801c20": "毘盧遮那也。佉是空義。上有點是大空。以大",
    "T39n1797_002:0801c21": "空淨一切空也。南麼三曼多勃馱喃(同前)三次應",
    "T39n1797_002:0801c22": "一心作乃至必定皆退散。明降伏魔真言門。",
    "T39n1797_002:0801c23": "次應等二頌總成覺金剛行者身降伏魔真言",
    "T39n1797_002:0801c24": "門。此一切佛大印。能現如來威猛大勢之力。",
    "T39n1797_002:0801c25": "恐怖一切為障難者令其降伏。亦能與一切",
    "T39n1797_002:0801c26": "眾生所願。行者結此印時。為障難者莫不四",
    "T39n1797_002:0801c27": "向馳散乃至大力天魔軍眾亦退散。如來菩",
    "T39n1797_002:0801c28": "提道場以此印能伏諸魔也。真言歸命如前。",
    "T39n1797_002:0801c29": "摩訶(引)沫羅嚩底(大力也)馱奢嚩路(十力也)嗢婆(二合)",
    "T39n1797_002:0802a01": "吠(得也)摩訶(引)昧怛[口*履]也(三合大慈也)毘庾(二合)嗢[(薩文+(立一))/木](二合)帝",
    "T39n1797_002:0802a02": "(發也)此意言。諸佛大力也。此大力是何等力耶。",
    "T39n1797_002:0802a03": "即如來十力。以一切力中最為大也。如來云",
    "T39n1797_002:0802a04": "何得此十力。謂從大慈而得此十力。故言此",
    "T39n1797_002:0802a05": "力從大慈發生也。四次用已下乃至悉能普",
    "T39n1797_002:0802a06": "護之。結大界真言門。次結大界真言如佛所",
    "T39n1797_002:0802a07": "說更有無量持明。恐更有持明真言者等。",
    "T39n1797_002:0802a08": "以不結護故。破法事損持誦人。故設結界之",
    "T39n1797_002:0802a09": "法　由結界故。乃至諸持明亦不能破壞。猶比",
    "T39n1797_002:0802a10": "丘結界作法事。在界外比丘雖作法不能障",
    "T39n1797_002:0802a11": "破也。薩嚩多囉(二合)弩[(薩文+(立一))/木]帝(二合一切方處所也。謂十方皆須結遍也。又隨",
    "T39n1797_002:0802a12": "方皆遍也)滿馱也徙瞞(母感反上句結下句界。此意云。一切方處所結界也)摩訶三",
    "T39n1797_002:0802a13": "昧耶(大三昧耶。以此大三昧耶而結諸界)呾闍帝(從生也謂從大三昧耶生也)沙",
    "T39n1797_002:0802a14": "麼(二合)囉嬭(奴皆反。憶念也。謂憶念一切佛教也)阿鉢囉(二合)[口*底]訶帝",
    "T39n1797_002:0802a15": "無有能害也。亦云無罣礙也。亦是無能壞也。",
    "T39n1797_002:0802a16": "由結界故無能壞也。馱迦馱迦(光威也。由光威故成結界。馱是法界",
    "T39n1797_002:0802a17": "迦是作言。法界體離諸作。離作即是法界之義也)折羅折羅(遮是滅義。謂生死遷移也。羅是",
    "T39n1797_002:0802a18": "垢障也。都句亦是行辨。是遍結十方界也亦是來去也。重稱之即是極來也)滿馱滿馱(釋句",
    "T39n1797_002:0802a19": "是結義。上是縛義下是空。猶無縛故等於虛空。以此結界故無能壞也)[木*奈]奢(上聲呼十也)儞",
    "T39n1797_002:0802a20": "羶(方也即是結十方也)薩婆怛他(引)[(薩文+(立一))/木]多(一切佛也)弩壤帝(教也是一",
    "T39n1797_002:0802a21": "切佛之教。前所令憶念也)鉢羅(二合)嚩羅(所證也)達摩(法也。即諸佛所證法也)",
    "T39n1797_002:0802a22": "臘馱(獲也證也得也)微若曳(即無能勝也。於諸障中最為是勝也)薄伽嚩[口*底]",
    "T39n1797_002:0802a23": "(即真言主也。歎世尊德也)徵矩[口*履](除也能除垢也。初勸除亦是勸令莫作)微矩麗(除也",
    "T39n1797_002:0802a24": "前句除有相垢。後句除離相之垢。即是除一切障也。即是莫作正是除也)麗(種子)嚕(長引)補[口*履](句義",
    "T39n1797_002:0802a25": "是宮也處所也。以真法除垢除相)即是諸佛所住之宮。令同此",
    "T39n1797_002:0802a26": "界也。更加微矩麗字也。但以此最後句中隷",
    "T39n1797_002:0802a27": "字為種子。囉是相。加此翳聲即是三昧。離相",
    "T39n1797_002:0802a28": "三昧。具一切相而離諸相。此是界之體相也。",
    "T39n1797_002:0802a29": "第二略說真言門。南麼三曼多勃馱南(歸命如前)此",
    "T39n1797_002:0802b01": "中大界。謂從初發大菩提。心乃至成佛。於其",
    "T39n1797_002:0802b02": "中間不令間斷。不復生死不退菩提。即大界",
    "T39n1797_002:0802b03": "義。句義。麗(離相三昧)嚕(吠音二羅二我相也)補(第一義第一義不可得)[口*履](離垢)",
    "T39n1797_002:0802b04": "微(離縛)矩(矩音作)麗(離相)此七皆是三昧。以此諸三",
    "T39n1797_002:0802b05": "昧而為莊嚴。更無過上。此是諸佛大界也。第",
    "T39n1797_002:0802b06": "九段中有二門。初或以不動尊乃至悍總表",
    "T39n1797_002:0802b07": "成辨門。二次先恭敬禮乃至摩訶沫履莎訶",
    "T39n1797_002:0802b08": "廣明營辦門。有六陀羅尼可知。初中不動尊",
    "T39n1797_002:0802b09": "種子心真言門。悍訶是行。阿聲又是行。點即",
    "T39n1797_002:0802b10": "大空。由住是位能降一切。為菩提心作大護",
    "T39n1797_002:0802b11": "也。二廣明營辦門中。如經說香等者。用種種",
    "T39n1797_002:0802b12": "香華五寶五藥五穀。加於所獻閼伽水中。數",
    "T39n1797_002:0802b13": "以密印灑之。如法所持閼伽嚴水中。用不動",
    "T39n1797_002:0802b14": "尊慧刀印。清閼伽水中。所有供養中灑水",
    "T39n1797_002:0802b15": "也。復頻誦真言者。灑水時誦不動尊真言也。",
    "T39n1797_002:0802b16": "各說本真言者。香等真言也。及自所持明者。",
    "T39n1797_002:0802b17": "念誦者本尊真言也。稱名者香等也。塗香真",
    "T39n1797_002:0802b18": "言門。次有塗香等六種真言。皆是入漫荼羅",
    "T39n1797_002:0802b19": "條供養時所要。故於此品中說。右句義中。",
    "T39n1797_002:0802b20": "微輸(上)馱是淨義。健杜是香。納婆嚩是發生",
    "T39n1797_002:0802b21": "義。所謂淨香發生。以句初微字為體。於嚩字",
    "T39n1797_002:0802b22": "上加伊字之畫。是故轉聲為微。嚩字是金剛",
    "T39n1797_002:0802b23": "義。離言說義。三昧是住義。如是定慧均等。即",
    "T39n1797_002:0802b24": "是住無戲論執金剛三世無障礙智戒。如是",
    "T39n1797_002:0802b25": "戒香其性本寂。無去無來而常遍滿法界。故",
    "T39n1797_002:0802b26": "名淨塗香也。一切眾生雖復等共有之。然以",
    "T39n1797_002:0802b27": "未發心故此香未發。我今已用此戒香遍塗",
    "T39n1797_002:0802b28": "法身。故能以淨香普薰一切也。心蓮華真",
    "T39n1797_002:0802b29": "言門。右句義中。摩訶妹呾[口*履]也。是大慈義。毘",
    "T39n1797_002:0802c01": "庾蘖帝是生義。所謂大慈生也。以妹字為真",
    "T39n1797_002:0802c02": "言體。即是莽字加三昧畫。是故轉聲呼之。莽",
    "T39n1797_002:0802c03": "是心義我義亦名大空。言此心蓮華為妄我",
    "T39n1797_002:0802c04": "所纏不得增長。今自證知心實相。故從慈悲",
    "T39n1797_002:0802c05": "藏中八葉鬚蘂次第開敷。故曰從大慈生也。",
    "T39n1797_002:0802c06": "復次淨菩提心樹王種子從慈悲地中滋長茂",
    "T39n1797_002:0802c07": "盛開萬德華。以方便故成實。故曰從大慈生",
    "T39n1797_002:0802c08": "也。當以字門廣釋之。燒香真言門。右句義中。",
    "T39n1797_002:0802c09": "達摩馱都是法界義。弩蘖帝是隨生義。亦是",
    "T39n1797_002:0802c10": "遍至義亦是逝義進不住義。釋云遍至法界",
    "T39n1797_002:0802c11": "也。以句初達字為體。以眾生界本不生故。乃",
    "T39n1797_002:0802c12": "至法界定相亦不可得。如是法界深廣無際",
    "T39n1797_002:0802c13": "不可度量。而瑜伽行人恒殊勝進不休息。故",
    "T39n1797_002:0802c14": "身語心業悉遍如是法界。下至一華供養佛",
    "T39n1797_002:0802c15": "時。亦遍如是法界。即是燒香義也。燈明真言",
    "T39n1797_002:0802c16": "門。右句義中。怛他揭多是如來。唎旨是焰明。",
    "T39n1797_002:0802c17": "次云。薩叵羅儜是普遍。阿嚩婆娑娜是諸暗。",
    "T39n1797_002:0802c18": "伽伽猱陀哩耶是無限量等虛空。意言。如來",
    "T39n1797_002:0802c19": "焰光普遍諸暗。等同虛空無有限量也。此真",
    "T39n1797_002:0802c20": "言以句初多字為體。如於心之實相。即是毘",
    "T39n1797_002:0802c21": "盧遮那大智光明。普照世間無所不遍。言諸",
    "T39n1797_002:0802c22": "暗者即是無明。以無明本不生故體即是明。",
    "T39n1797_002:0802c23": "是故如來光明普遍諸暗。言等虛空者。以無",
    "T39n1797_002:0802c24": "明等虛空無量故。如來智光亦等虛空無量。",
    "T39n1797_002:0802c25": "乃至老死如虛空無量故。如來智光亦如虛空",
    "T39n1797_002:0802c26": "無量。如十二因緣者。一切諸法亦如是說如",
    "T39n1797_002:0802c27": "是決定義名為燈明真言。以此加持燈明而供",
    "T39n1797_002:0802c28": "養佛。即是諸供養中最也。飲食真言門。右初",
    "T39n1797_002:0802c29": "云阿羅羅。是不可樂聞聲不善聲義。如人高",
    "T39n1797_002:0803a01": "聲喧聒。令聽聞者心不寂靜。次云迦羅羅。是",
    "T39n1797_002:0803a02": "止前不善高聲。是恬寞寂泊之義。此中正以",
    "T39n1797_002:0803a03": "法喜禪悅為食義。是故寄此言之也。若就字",
    "T39n1797_002:0803a04": "輪之相。阿是本初義。以有本初則有二種塵",
    "T39n1797_002:0803a05": "垢。謂煩惱障智障也。由此二種塵垢故。則有",
    "T39n1797_002:0803a06": "戲論諠聒之聲。今以諸法本不生故。二種塵",
    "T39n1797_002:0803a07": "垢亦本不生。即是開甘露門成涅槃飯。故名",
    "T39n1797_002:0803a08": "阿羅羅。復次若人勤修萬行。望得如是法味。",
    "T39n1797_002:0803a09": "以有造作故二障還生。非是常命色力真甘",
    "T39n1797_002:0803a10": "露味。今以諸法無造作故。內證味不從他得。",
    "T39n1797_002:0803a11": "如食乳糜更無所比。故云止前不善聲也。沬",
    "T39n1797_002:0803a12": "隣捺娜弭者。凡西方亭祭之食上獻諸佛下及",
    "T39n1797_002:0803a13": "神鬼通名沬梨。其句義云。我以飯奉獻也。",
    "T39n1797_002:0803a14": "次云沬隣捺泥者。此意言。受我所獻食。食已",
    "T39n1797_002:0803a15": "當還與我妙食。如世間人以餙膳奉獻施福田",
    "T39n1797_002:0803a16": "為令今世後世飯食無乏故。今以無盡法食",
    "T39n1797_002:0803a17": "加持世間之供養。奉施諸尊。還當滿我所願",
    "T39n1797_002:0803a18": "常充足不死不生之味也。次云摩訶沬履者。",
    "T39n1797_002:0803a19": "即是於諸食中倍加廣大豐美。以此料簡上",
    "T39n1797_002:0803a20": "句云。我今所獻及與所祈皆在極無比味無",
    "T39n1797_002:0803a21": "過上味。不求有量之食也。第十段中。及餘者。",
    "T39n1797_002:0803a22": "有力者非但五種供養。亦有廣大供養。謂四",
    "T39n1797_002:0803a23": "海水作蓮池。建立青白純蓮華。清淨香食非",
    "T39n1797_002:0803a24": "心所側。清淨山水草木華香美菓子比極樂",
    "T39n1797_002:0803a25": "等虛空。放香雲遍滿大地。建幢蓋摩尼寶樹",
    "T39n1797_002:0803a26": "滿大地。以上種種供養具故言及餘供養具。",
    "T39n1797_002:0803a27": "依隨此法則者。不動尊也。是則持眾物者。運",
    "T39n1797_002:0803a28": "心供養。樂欲供養佛者。即作普通供養印。所",
    "T39n1797_002:0803a29": "願皆成就也。平等如法界者如理也。亦言契",
    "T39n1797_002:0803b01": "當也。普入諸趣中者。入者趣入也。福德而生",
    "T39n1797_002:0803b02": "起者。問從運心生耶從佛菩薩生。亦從真言",
    "T39n1797_002:0803b03": "印生耶。答非從獨生。和合生。故名能生也。幢",
    "T39n1797_002:0803b04": "幡等乃至供養成佛事。所生也。各雨者。一一",
    "T39n1797_002:0803b05": "供養物成雲。一一雲轉雨諸供物。如是展轉",
    "T39n1797_002:0803b06": "不可窮盡。何以故。從理所生故。理無窮盡故。",
    "T39n1797_002:0803b07": "思惟者所供本尊也。以虛空藏明等者。能出",
    "T39n1797_002:0803b08": "供養法也。三轉者三遍也。持虛空藏明乃至",
    "T39n1797_002:0803b09": "功德自圓滿顯功德藏。虛空者理虛空也。藏",
    "T39n1797_002:0803b10": "者能出能藏也。增加句者顯能義也。隨時",
    "T39n1797_002:0803b11": "等二句道心劣慧人也。此生求悉地者。慧力",
    "T39n1797_002:0803b12": "勇猛期剋佛果也。但作心者運心也。所為既",
    "T39n1797_002:0803b13": "終竟者。至顯相也。外儀軌者事相供養也。阿",
    "T39n1797_002:0803b14": "梨沙者歎佛功德也。無等無所動乃至三界",
    "T39n1797_002:0803b15": "無所依。嘆佛功德門。初一偈拔苦也。二一偈",
    "T39n1797_002:0803b16": "與樂也。三一偈拔苦與樂無限際也。四一偈",
    "T39n1797_002:0803b17": "無有限時也。五一偈無能蔽也。六一偈濟無",
    "T39n1797_002:0803b18": "不及也。七一偈無不與者也。八一偈能令生",
    "T39n1797_002:0803b19": "果也。九一偈願不休也。十一偈畢定與也。當",
    "T39n1797_002:0803b20": "誦梵本者梵文也。不得梵文依唐文得意亦",
    "T39n1797_002:0803b21": "同。誦持如是偈讚已以下六頌半結前願嘆",
    "T39n1797_002:0803b22": "乞重制禁門。初二句結前起後。次二句乞願。",
    "T39n1797_002:0803b23": "次四句歎德。次六句重乞。次八句重歎。末",
    "T39n1797_002:0803b24": "後四句勸制。問第一第二請第一第二歎有",
    "T39n1797_002:0803b25": "何義耶。答前願請果。後願請果用。前歎佛我",
    "T39n1797_002:0803b26": "德。後歎虛空藏明具眾德。",
    "T39n1797_002:0803b27": "持誦法則品第四",
    "T39n1797_002:0803b28": "四門同前。初釋名者。能修心中所修法則了",
    "T39n1797_002:0803b29": "了記持。故言持也。所修法則口中能誦。故言",
    "T39n1797_002:0803c01": "誦也。法則者能持因心也。所得果報畢竟不",
    "T39n1797_002:0803c02": "差。故言法則。言所持誦法即是法故持業釋",
    "T39n1797_002:0803c03": "也。二來意者。前品中供養之人持誦故此品",
    "T39n1797_002:0803c04": "來也。三宗趣者。所說不差是為宗也。得利與",
    "T39n1797_002:0803c05": "他是為趣也。四釋文有二。先標後釋。標中初",
    "T39n1797_002:0803c06": "二句結前起後。聖天等者。聖者菩薩也。天者",
    "T39n1797_002:0803c07": "淨也。大日所化應機天故。住相應坐者。入道",
    "T39n1797_002:0803c08": "場對本尊坐即時也。入三昧者專注一境也。",
    "T39n1797_002:0803c09": "住心本尊心不暫捨故。四種者左文觀本尊。",
    "T39n1797_002:0803c10": "本尊心中圓明照見真言字。次第而受持也。",
    "T39n1797_002:0803c11": "靜慮者反謂定也。住心四處外無散故。軌儀",
    "T39n1797_002:0803c12": "者觀彼四即軌儀也。能所合故。能令內心者",
    "T39n1797_002:0803c13": "即自心也。望合理今稱本心生喜樂故。故言",
    "T39n1797_002:0803c14": "生喜樂也。以真實義者。深觀真言悟不生故。",
    "T39n1797_002:0803c15": "加持者真言上中安觀心故。當得者初觀心",
    "T39n1797_002:0803c16": "時也。成等引者合本不生故。約後釋有十門。",
    "T39n1797_002:0803c17": "一若作真言念誦時乃至是名世間具相行。",
    "T39n1797_002:0803c18": "有相念誦門。二四支禪門復殊異乃至瑜伽",
    "T39n1797_002:0803c19": "勝義品中說。二無相念誦門。三次應轉變明",
    "T39n1797_002:0803c20": "字門乃至於前品中說。是變字成身門。四本",
    "T39n1797_002:0803c21": "尊三昧相應乃至隨息而出入。是本尊三昧",
    "T39n1797_002:0803c22": "隨息門。五或修意支法乃至復為一方便。是",
    "T39n1797_002:0803c23": "意支念聲真言門。六諸有修福慧等一偈。是",
    "T39n1797_002:0803c24": "修無定門。七若樂求現法乃至具支供養應",
    "T39n1797_002:0803c25": "如是知。是樂求現法成就門。八復為樂修習",
    "T39n1797_002:0803c26": "乃至速得成就悉地。是大日三密速得門。九",
    "T39n1797_002:0803c27": "復次若觀念乃至速得成就。是釋迦真言成",
    "T39n1797_002:0803c28": "就門。十復次本尊之所住乃至智者應當悉",
    "T39n1797_002:0803c29": "知解。是祕密事業可解門。初中念誦時者。捻",
    "T39n1797_002:0804a01": "珠初起念誦即時也。今者上時言今也。彼方",
    "T39n1797_002:0804a02": "便者。初念誦時即言彼也。所開示者。於供",
    "T39n1797_002:0804a03": "養儀式品中開示本尊也。令心淨無垢者。貪",
    "T39n1797_002:0804a04": "瞋癡等不起念也。數者所說數滿也。時分者",
    "T39n1797_002:0804a05": "剋限日月也。相現等者。圖像塔中出誦聲光",
    "T39n1797_002:0804a06": "明也。有相者自身以外帶相觀故。二四支者。",
    "T39n1797_002:0804a07": "右四種也。復殊異者。自身已外不觀本尊。凡",
    "T39n1797_002:0804a08": "正觀時即作自大日。少者修時不多也。福者",
    "T39n1797_002:0804a09": "外香華無力難辨也。成就者悟妙契大日本",
    "T39n1797_002:0804a10": "地智故。下一句引證說也。三身祕之幖幟。本",
    "T39n1797_002:0804a11": "自見自身本尊形也。彼乘位者自本尊位也。",
    "T39n1797_002:0804a12": "四以心者種子字也。置心者完心也。為種子",
    "T39n1797_002:0804a13": "者。行者因心。念誦真言從因得果。故言種子",
    "T39n1797_002:0804a14": "也。菩提心者真言也。欝金色者真金色也。童",
    "T39n1797_002:0804a15": "真者童子異名也。文殊師利菩薩真言門。次",
    "T39n1797_002:0804a16": "文殊入佛加持神力三昧。此加持三昧如上",
    "T39n1797_002:0804a17": "毘盧遮那經初說也。醯醯(是呼召義)俱摩羅迦(是童子義。",
    "T39n1797_002:0804a18": "即是呼召一一憶本願也。又俱是摧破之義。摩囉是魔眷屬。所謂四魔。此真言以麼字為體。即是大空義也。證此",
    "T39n1797_002:0804a19": "大空摧壞一切魔也)毘目底鉢他悉體多(解脫道住者謂呼此童子住於解脫",
    "T39n1797_002:0804a20": "道者。即是諸佛解脫。所謂大涅槃也)娑麼羅娑麼羅(憶念憶念也)鉢羅底",
    "T39n1797_002:0804a21": "然(先所五願也)此真言意云。醯醯童子住解脫道",
    "T39n1797_002:0804a22": "者。憶念本所立願也。一切諸佛法身成佛。入",
    "T39n1797_002:0804a23": "身口意祕密體。一切有心無能及者。然憶本",
    "T39n1797_002:0804a24": "願故。以自在加持之力還於生死救度眾生。",
    "T39n1797_002:0804a25": "此真言意亦爾。此童子久已法身成佛故請",
    "T39n1797_002:0804a26": "其。以憶本願而度眾生也。由請菩薩本願。若",
    "T39n1797_002:0804a27": "有見聞觸知憶念我者。皆於三乘而得畢定。",
    "T39n1797_002:0804a28": "乃至滿一切願。此菩薩久已成佛。所謂普見",
    "T39n1797_002:0804a29": "如來。或云普現如來。以大悲加持力示童子",
    "T39n1797_002:0804b01": "身也。普通種子心真言門。迦字一切諸法離",
    "T39n1797_002:0804b02": "作業故者。梵音迦哩耶是作業義。如諸外道",
    "T39n1797_002:0804b03": "計有作者使作者等。諸部論師亦說有作有",
    "T39n1797_002:0804b04": "作者有所用作法三事和合故者果報。若因",
    "T39n1797_002:0804b05": "般若方便。謂有決定即墮無因。若墮無因一",
    "T39n1797_002:0804b06": "切法則無因果。能生法名因。所生法名果。是",
    "T39n1797_002:0804b07": "二法無故。作及作者所用作法罪福因果報",
    "T39n1797_002:0804b08": "及涅槃道一切皆無。復次作作者相因待生。",
    "T39n1797_002:0804b09": "若定有作法。則當定有作者。是皆不異外道",
    "T39n1797_002:0804b10": "論議。如中論觀作作者品中廣說。今正觀察",
    "T39n1797_002:0804b11": "作作者等。皆悉從眾緣生。即入本不生際。本",
    "T39n1797_002:0804b12": "不生際者。有佛無佛法爾如是。誰造作之",
    "T39n1797_002:0804b13": "乎。是故若見迦字。則知一切諸法皆是造作",
    "T39n1797_002:0804b14": "所成。名為字相。若是有作法者。當知畢竟",
    "T39n1797_002:0804b15": "無作名為真實義也。一切諸菩薩真言門。南",
    "T39n1797_002:0804b16": "麼三曼多勃馱喃(歸命如前)薩婆他(一切也)微沬[口*底](無慧",
    "T39n1797_002:0804b17": "也。以無慧故名之為疑。此字正釋名為疑也)微枳羅儜(除也。此是除棄之義。如人除棄糞穢",
    "T39n1797_002:0804b18": "名除糞也)達摩馱啫(法界也。為除一切無慧皆令住於法界也)涅闍多(生也。涅字",
    "T39n1797_002:0804b19": "即入大空三昧從此而生即是法界生也)參參訶(此三字皆是種子也)薩是堅義。",
    "T39n1797_002:0804b20": "猶除此堅固故為最勝也。點是三昧。知二乘",
    "T39n1797_002:0804b21": "入於涅槃。此即是堅固義。乃至若有堅者。即",
    "T39n1797_002:0804b22": "是生住之相。一切動不動法皆是不安。猶除",
    "T39n1797_002:0804b23": "此故有重空三昧之義。訶即是行。所謂如來",
    "T39n1797_002:0804b24": "行也。當得等虛空者。理虛空也。說諸法亦然",
    "T39n1797_002:0804b25": "者。非但伽字一切字亦然。其首內者首骨內",
    "T39n1797_002:0804b26": "腦上也。初字者金色阿字也。純白者著點阿",
    "T39n1797_002:0804b27": "字也。於百明中最勝王也。心者勝中王也。眼",
    "T39n1797_002:0804b28": "界者眼處也。無垢字者攬字也。所謂安眼處",
    "T39n1797_002:0804b29": "故。現前者眼共心得見也。彼心處者行者完",
    "T39n1797_002:0804c01": "心也。從此心起者。初阿字心起聲字。迦字以",
    "T39n1797_002:0804c02": "為首者初也。初者因也。因種子也。餘字門者。",
    "T39n1797_002:0804c03": "字門別故本尊別故言或復也。皆當修是法",
    "T39n1797_002:0804c04": "者。迦字以為種子也。念以聲真實者。理無造",
    "T39n1797_002:0804c05": "作也。或所持真言者。自本尊真言也。環列者",
    "T39n1797_002:0804c06": "廣真言也。圓明者心圓明也。單字者種子也。",
    "T39n1797_002:0804c07": "句因者三字以上即是句也。能詮法故令物",
    "T39n1797_002:0804c08": "解故。因者字相依故相由故。然真言法中一",
    "T39n1797_002:0804c09": "一字具足能詮法故令物解故。隨息而出入",
    "T39n1797_002:0804c10": "者自息也。五或修意支法者。意支者簡心外",
    "T39n1797_002:0804c11": "事也。應理者心至理也。方迺者持誦處時也。",
    "T39n1797_002:0804c12": "懈者疲也。復為一方便者。從因至佛一依此",
    "T39n1797_002:0804c13": "法故。六諸有修福慧者。劣慧少福初念誦人",
    "T39n1797_002:0804c14": "也。七若樂求現法者。深慧勇猛人也。上者佛",
    "T39n1797_002:0804c15": "也。中者菩薩也。下者斷煩惱聲聞也。心受持",
    "T39n1797_002:0804c16": "者簡辨事也。隨力者亦得也。一落叉者十萬",
    "T39n1797_002:0804c17": "也。亦言見也。若一一數中不離本尊心不散",
    "T39n1797_002:0804c18": "亂言滿一落叉也。若散亂人萬萬落叉亦不",
    "T39n1797_002:0804c19": "成就。要得定心得見本尊。故言見也。經第二",
    "T39n1797_002:0804c20": "月具支方便迺修者。第三月一日為初作成",
    "T39n1797_002:0804c21": "就法。謂待蒙佛指魔方作也。以心意持誦者。",
    "T39n1797_002:0804c22": "待見光等也。八段中經于一月者。滿一落叉",
    "T39n1797_002:0804c23": "亦言一見。次說彼方便者。欲滿欲見念誦時",
    "T39n1797_002:0804c24": "也。當依者左法也。大日如來種子心真言門。",
    "T39n1797_002:0804c25": "阿字者一切諸法本不生故者。阿字是一切",
    "T39n1797_002:0804c26": "法教之本。凡最初開口之音皆有阿聲。若離",
    "T39n1797_002:0804c27": "阿聲則無一切言說。故為一切眾聲之母。凡",
    "T39n1797_002:0804c28": "三界語言皆依於名。而名依於字。故悉曇阿",
    "T39n1797_002:0804c29": "字亦為眾字之母。當知阿字門真實義亦復",
    "T39n1797_002:0805a01": "如是。遍於一切法義之中也。所以者何。以一",
    "T39n1797_002:0805a02": "切法無不從緣生。從緣生者悉皆有始有本。",
    "T39n1797_002:0805a03": "今觀此能生之緣。亦復從眾因緣生。展轉從",
    "T39n1797_002:0805a04": "緣誰為其本。如是觀察時。則知本不生際。是",
    "T39n1797_002:0805a05": "萬法之本。猶如聞一切語言時即是聞阿聲。",
    "T39n1797_002:0805a06": "如是見一切法生。即是見本不生際若見本",
    "T39n1797_002:0805a07": "不生際。即是如實知自心。如實知自心。即是",
    "T39n1797_002:0805a08": "一切智智。故毘盧遮那唯以此一字為真言",
    "T39n1797_002:0805a09": "也。而世間凡夫不觀諸法本源故。妄謂有生。",
    "T39n1797_002:0805a10": "所以隨生死流不能自出。如彼無智畫師。自",
    "T39n1797_002:0805a11": "運眾彩作可畏夜叉之形。成已還自觀之。心",
    "T39n1797_002:0805a12": "生怖畏頓躄于地。眾生亦復如是。自運諸法",
    "T39n1797_002:0805a13": "本源畫作三界。而還自沒其中。身心熾然備",
    "T39n1797_002:0805a14": "受諸苦。如來有智畫師既了知已。即能自在",
    "T39n1797_002:0805a15": "成立大悲漫荼羅。由是而言。所謂甚深祕藏",
    "T39n1797_002:0805a16": "者。眾生自祕之耳。非佛有隱也。問此阿字是",
    "T39n1797_002:0805a17": "種子。前第三品中是大勤勇種子即疏云是",
    "T39n1797_002:0805a18": "大日種子。其義云何。答阿字是生菩提果。欠",
    "T39n1797_002:0805a19": "字是現果涅槃。是故二俱種子亦是無妨也。",
    "T39n1797_002:0805a20": "如來豪相真言門。歸命如前。阿行。痕因。若",
    "T39n1797_002:0805a21": "生。以此不生之行淨一切因也。闍為生不可",
    "T39n1797_002:0805a22": "得也。如前轉阿字等一頌總歎能成字。住本",
    "T39n1797_002:0805a23": "尊瑜伽以下廣釋依能成字莊嚴行者身。前",
    "T39n1797_002:0805a24": "中如前轉阿字以用阿五字等加持行者身",
    "T39n1797_002:0805a25": "上。所加持五字能轉。故言成大日尊。廣釋中",
    "T39n1797_002:0805a26": "住本尊瑜伽等一頌明字所安置處。於三摩",
    "T39n1797_002:0805a27": "等一頌明能觀心所作用。五種真言心門五字",
    "T39n1797_002:0805a28": "為身。豪相印置眉間。阿字為百光成果。開無",
    "T39n1797_002:0805a29": "垢眼見性淨之理坐無生宮也。阿字遍金色等",
    "T39n1797_002:0805b01": "一頌明字色并所安處。此中用作金剛輪者。",
    "T39n1797_002:0805b02": "字所安四角金剛輪也。與字色少淺也。加持",
    "T39n1797_002:0805b03": "於下體者。真言者腰中也。瑜伽者佛身與我",
    "T39n1797_002:0805b04": "身無異。故言瑜伽也。座者依佛坐法故。水等",
    "T39n1797_002:0805b05": "瑜伽可知。[金*(离禸+ㄆ)]字等一頌明悲水瑜伽。霧聚者",
    "T39n1797_002:0805b06": "行者自齊也。亦霧聚者字所安滿月輪也。覽",
    "T39n1797_002:0805b07": "字等一頌明智火瑜伽也。中三角者明字所安",
    "T39n1797_002:0805b08": "處也。與字色少淺也。唅字等一頌明自在瑜",
    "T39n1797_002:0805b09": "伽也。風輪者字所安半月輪也。佉字等一頌",
    "T39n1797_002:0805b10": "明大空瑜伽也。想成一切色者。非但字成一",
    "T39n1797_002:0805b11": "切色。字所安四角處亦成一切色。字與處處",
    "T39n1797_002:0805b12": "少淺也。百光遍照王者有點阿字也。無垢者",
    "T39n1797_002:0805b13": "囕字也。心月圓明處者。有想念誦者所見本",
    "T39n1797_002:0805b14": "尊心處也。若無相念誦人所觀即是自完心",
    "T39n1797_002:0805b15": "處也。聲鬘者。種子字置中間。餘字周匝圍遶。",
    "T39n1797_002:0805b16": "隨處而受持者。自本尊真言也。第九段中",
    "T39n1797_002:0805b17": "釋迦如來真言門。次釋迦如來入于寶處三",
    "T39n1797_002:0805b18": "昧。寶從彼出名為寶處。猶如大海出種種寶。",
    "T39n1797_002:0805b19": "若至彼州。則隨意所須無所不足也。佛入此",
    "T39n1797_002:0805b20": "三昧已。從其面門出種種光。光中現此真言。",
    "T39n1797_002:0805b21": "乃至普遍一切佛剎。餘真言當知皆如此說",
    "T39n1797_002:0805b22": "也。薩嚩訖隷奢(一切煩惱也)泥蘇馱那(摧伏也。通上句云摧伏一切煩",
    "T39n1797_002:0805b23": "惱也)薩嚩達麼(一切法也)嚩勢多補羅鉢多(得自在也。通上句云於",
    "T39n1797_002:0805b24": "諸法中而得自在也。以除諸障故)伽伽那(虛空也)娑(入)摩(平聲中有阿聲)娑",
    "T39n1797_002:0805b25": "(入)摩(娑摩是平等義。即是等同虛空也。行等空無邊清淨也。於一切自在無礙同於虛空也。下句與阿相",
    "T39n1797_002:0805b26": "連是無等也。不等者即是二乘以有所闕故名無等。即是施權意也)然此真言以初薩",
    "T39n1797_002:0805b27": "字為體。娑(入)是漏義立是堅義。入阿字門即",
    "T39n1797_002:0805b28": "無漏無堅。若有堅牢即是生滅壞破之法。若",
    "T39n1797_002:0805b29": "令同於阿字。此堅本來不生。即是諸法之中",
    "T39n1797_002:0805c01": "而得自在。等於虛空能為一切寶州也。私謂",
    "T39n1797_002:0805c02": "釋迦以大悲力於周體密緻猶如金剛。一闡",
    "T39n1797_002:0805c03": "底等亦令破壞此見而入佛法。施其大寶之",
    "T39n1797_002:0805c04": "願豈非於諸法中而得自在能破一切堅牢",
    "T39n1797_002:0805c05": "也。如是者。於毘盧遮那釋迦牟尼法中念誦",
    "T39n1797_002:0805c06": "者如所莊嚴身也。本經者簡別經也。亦當如",
    "T39n1797_002:0805c07": "前方便者此經也。字門觀者種子也。若依此",
    "T39n1797_002:0805c08": "如來行者。簡菩薩金剛等也。大悲胎藏者。如",
    "T39n1797_002:0805c09": "來大悲業也。王者毘盧遮那是也。得阿闍梨",
    "T39n1797_002:0805c10": "灌頂者。得傳法阿闍梨灌頂也。如律中受具",
    "T39n1797_002:0805c11": "足戒。持明灌頂者。如律中未受具戒者。但自",
    "T39n1797_002:0805c12": "作本尊真言印念誦。不得廣行學也。若欲得",
    "T39n1797_002:0805c13": "遍學者。至蒙佛加被至誠念誦。得加被已後。",
    "T39n1797_002:0805c14": "請傳法阿闍梨得蒙遍學阿闍梨灌頂。乃能",
    "T39n1797_002:0805c15": "廣行。四支禪者本尊等也。非但滅煩惱。於",
    "T39n1797_002:0805c16": "修行者具足法則也。本法者入佛三昧耶等",
    "T39n1797_002:0805c17": "也。十段中有五種門。初二句總。本尊之所住",
    "T39n1797_002:0805c18": "者。三部等中得何尊。漫荼羅位者。隨得本尊",
    "T39n1797_002:0805c19": "造壇爾。次二句釋。彼形色者本尊色也。依此",
    "T39n1797_002:0805c20": "瑜伽者。本尊金色壇金色。本尊欝金壇欝金。",
    "T39n1797_002:0805c21": "二初二句總標。次二句略釋。有三種者。從因",
    "T39n1797_002:0805c22": "至果有三種義。於其中間寂災者。亦心念誦",
    "T39n1797_002:0805c23": "故。悟三毒煩惱不生言寂災也。增益者。悟煩",
    "T39n1797_002:0805c24": "惱不生智即是佛果。得佛果故言增益也。降",
    "T39n1797_002:0805c25": "伏心者有二義。一得佛已後煩惱不起言降",
    "T39n1797_002:0805c26": "伏也。二以不起故能攝萬德。亦有攝召義也。",
    "T39n1797_002:0805c27": "三純素等二句釋彼色形。凡四分者。素者圓",
    "T39n1797_002:0805c28": "場也。角者方場也。赤者三角場也。深玄者八",
    "T39n1797_002:0805c29": "角場也。即是蓮華場也。純色二種字通四場",
    "T39n1797_002:0806a01": "也。北面等八句廣釋悉地作用。住蓮華座者。",
    "T39n1797_002:0806a02": "結跏坐是。所謂先左脚著右髀上。後右脚著",
    "T39n1797_002:0806a03": "左髀上也。吉祥坐者。右脚著左髀上。亦言半",
    "T39n1797_002:0806a04": "跏坐是也。在賢坐者。蹲坐雙脚跟著身後分",
    "T39n1797_002:0806a05": "至地是也。蹲坐者。後分不至地。以右脚跟支",
    "T39n1797_002:0806a06": "左脚不至地。膝稍亞向前即是也。幖幟者印",
    "T39n1797_002:0806a07": "等也。性者本尊所住自體也。自體者自位也。",
    "T39n1797_002:0806a08": "形色本尊外相也。威儀者所持寶等也。隨所",
    "T39n1797_002:0806a09": "應者。隨本尊供何華香也。捨處遠遊者遣去",
    "T39n1797_002:0806a10": "是也。摧害者三角之場所作法也。蓮華場作",
    "T39n1797_002:0806a11": "亦得。真言之初等八句轉變真言門。此中初",
    "T39n1797_002:0806a12": "二句南麼三曼多勃馱喃唵(某甲)[合*牛]發莎訶。謂",
    "T39n1797_002:0806a13": "念誦者三毒不著。今同不生故言寂災也。次",
    "T39n1797_002:0806a14": "二句者南麼三曼多勃馱喃。唵(某甲)[合*牛]發。謂實",
    "T39n1797_002:0806a15": "相法中有真實。行者取用喫法食故言攝召",
    "T39n1797_002:0806a16": "用。次一句南麼三曼多勃馱喃。納麼(某甲)[合*牛]",
    "T39n1797_002:0806a17": "發。納麼。謂行者喫法食後。得法力故言增益",
    "T39n1797_002:0806a18": "用。次一句南麼三曼多勃馱喃。[合*牛]發。謂行者",
    "T39n1797_002:0806a19": "得法力後。塵沙煩惱一時頓滅。故言降伏用。",
    "T39n1797_002:0806a20": "次句中通三處者。寂災增益降伏之處。",
    "T39n1797_002:0806a21": "真言事業品第五",
    "T39n1797_002:0806a22": "四門同前。初釋名者。真言如前。事者差別也。",
    "T39n1797_002:0806a23": "業者造作。二來意者。前品之中依於法則持",
    "T39n1797_002:0806a24": "誦。誦者必有真言事業。故此品中來。三宗",
    "T39n1797_002:0806a25": "趣者。所謂本尊還歸本處為宗也。真言飲食",
    "T39n1797_002:0806a26": "不茇天命。終歸無相菩提為趣。四釋文者有",
    "T39n1797_002:0806a27": "十門。一上弘下化修供門。二從次持所造乃",
    "T39n1797_002:0806a28": "至我亦如是發願。是如佛我修迴向門。三從",
    "T39n1797_002:0806a29": "次當奉獻乃至皆悉圓滿。是獻閼伽後送尊",
    "T39n1797_002:0806b01": "門。四從又應如前乃至無有異也。是被甲現",
    "T39n1797_002:0806b02": "修如佛門。五從次復起增乃至不應飲噉。是",
    "T39n1797_002:0806b03": "自住佛身讀經門。六從次奉摶食乃至真言所",
    "T39n1797_002:0806b04": "說。是摶食奉獻本尊門。七從復誦施十力乃",
    "T39n1797_002:0806b05": "至休息少時。是誦十力明本尊瑜伽飲食門。",
    "T39n1797_002:0806b06": "八從復當禮拜乃至隨類悉地。是修業無間",
    "T39n1797_002:0806b07": "得益門。九從常依內法而澡浴乃至是謂世",
    "T39n1797_002:0806b08": "間之悉地。是淨水澡浴摧障門。十從次說無",
    "T39n1797_002:0806b09": "相最殊勝乃至當得出世間成就。是無相最",
    "T39n1797_002:0806b10": "勝證請門。第一段中如前事業者。不動尊真",
    "T39n1797_002:0806b11": "言印也。作金剛薩埵身者。用鑁字成身也。第",
    "T39n1797_002:0806b12": "二段中證知解了者。內證境界也。如來大住",
    "T39n1797_002:0806b13": "者。本不生處也。興大悲願者。自所得理欲與",
    "T39n1797_002:0806b14": "一切眾生也。第三段中各當隨所安者。從本",
    "T39n1797_002:0806b15": "不生來今還本不生。後復垂哀赴者。赴為眾",
    "T39n1797_002:0806b16": "生來。後請還度我不捨去也。若深密釋者。既",
    "T39n1797_002:0806b17": "自作本尊。何時離佛海也。法界本性者囕字",
    "T39n1797_002:0806b18": "也。明者真言也。印者手印也。三印者入佛法",
    "T39n1797_002:0806b19": "界薩埵也。皆悉圓滿。於明相中入道場坐時",
    "T39n1797_002:0806b20": "事了也。日中初夜亦復如是。第四段中又應",
    "T39n1797_002:0806b21": "以下歎依法念誦者德也。第五段中次復起增",
    "T39n1797_002:0806b22": "上心以下於出道場以後外讀經處事業也。觀",
    "T39n1797_002:0806b23": "世者菩薩名也。蓮華者蓮華部主也。眼者諸",
    "T39n1797_002:0806b24": "佛眼門也。本性加持者。本尊種子印等也。觀",
    "T39n1797_002:0806b25": "自在種子心真言門。娑是諸漏。傍有二點即",
    "T39n1797_002:0806b26": "是阿。除遣諸漏。無漏觀故自在也。觀音菩薩",
    "T39n1797_002:0806b27": "真言門。次觀音菩薩入于普觀(去聲)三昧。住是",
    "T39n1797_002:0806b28": "平等無所不遍名為普入。以此普眼而觀眾",
    "T39n1797_002:0806b29": "生。故名觀自在者。入此三昧已。從其心出種",
    "T39n1797_002:0806c01": "種光。光中現是諸法門真言也。薩嚩怛他竭",
    "T39n1797_002:0806c02": "多(即是一切如來。謂十方三世諸佛也)嚩路吉多(觀也。同彼佛所觀故名諸如來之觀。即是",
    "T39n1797_002:0806c03": "平等觀也即是普觀也)羯嚕拏(悲義也)麼也(體也。所謂大悲為體也。猶如金人以彼自",
    "T39n1797_002:0806c04": "體。純是金故名為金人。此菩薩亦爾純以大悲為體也)囉囉囉囉是塵義。入",
    "T39n1797_002:0806c05": "阿字門即是無塵也。所以三重者。謂除凡夫",
    "T39n1797_002:0806c06": "二乘塵障。[合*牛]是恐怖義。以大威猛自在之力",
    "T39n1797_002:0806c07": "怖彼三重塵障。令得除淨而同佛眼也。闍此",
    "T39n1797_002:0806c08": "最後字。是種子也。諸字皆為釋此字義。即生",
    "T39n1797_002:0806c09": "不生是闍字義也。或以初薩字為體。亦同得",
    "T39n1797_002:0806c10": "用之。是驚覺義也。吽字中有訶字。是歡喜義。",
    "T39n1797_002:0806c11": "上有大空點。是三昧。下有字亦三昧。上者",
    "T39n1797_002:0806c12": "三世諸佛皆同此觀三昧中行也。故名等觀",
    "T39n1797_002:0806c13": "也。第六段中摶食者。摶是節量食也。隨意食",
    "T39n1797_002:0806c14": "法者。凡有飯四分。一供養本尊。二行者自分。",
    "T39n1797_002:0806c15": "三同學者來可食。四為飢貧濟。若待同學不",
    "T39n1797_002:0806c16": "來者。行者自食亦得。增減者動也。悅澤者妙",
    "T39n1797_002:0806c17": "面完色也。第七段中如是者十力明也。真言",
    "T39n1797_002:0806c18": "心者不動種子。休息者眠也。第八段中懺者",
    "T39n1797_002:0806c19": "此云請受也。悔者解也。復當禮拜者。日中入",
    "T39n1797_002:0806c20": "道場時也。乃至者日中念誦以後出道場時",
    "T39n1797_002:0806c21": "也。恒依是住者。一日三時念誦不闕也。後日",
    "T39n1797_002:0806c22": "分者初入道場時也。事業金剛者鑁字嚴身",
    "T39n1797_002:0806c23": "也。次當運心者。初夜入道場。至中夜念誦了",
    "T39n1797_002:0806c24": "時也。係意在明者。欲睡眠時。出入息中以用",
    "T39n1797_002:0806c25": "種子字在其中也。何以故。睡眠自作本尊三",
    "T39n1797_002:0806c26": "昧睡故。本尊息即是真言故。若如是睡者。塵",
    "T39n1797_002:0806c27": "沙三昧從睡得故。恒沙功德從睡悟故。睡覺",
    "T39n1797_002:0806c28": "不離佛海故。此人即是金剛法界宮中人也。",
    "T39n1797_002:0806c29": "床上者若好水土行者地中臥亦得。若惡水土",
    "T39n1797_002:0807a01": "損其行者床上亦得。然者不得太高。何以故。",
    "T39n1797_002:0807a02": "本尊道場著地。不令人坐太高故。若下床得",
    "T39n1797_002:0807a03": "損腰。離損故。若自作本尊三昧者不論高下",
    "T39n1797_002:0807a04": "故。聖凡不別。故論高下者著相凡也。得名",
    "T39n1797_002:0807a05": "號者非人間也。十方佛國佛邊也。展者策也。",
    "T39n1797_002:0807a06": "第九段中常依內法者。著相凡夫不知外法",
    "T39n1797_002:0807a07": "空。何況知空亦空。若能解了外相空。漸入實",
    "T39n1797_002:0807a08": "相法平等無取捨故。如經所說阿字門等也。",
    "T39n1797_002:0807a09": "而澡浴者。若能得悟塵勞空寂。最淨浴也。觸",
    "T39n1797_002:0807a10": "食者。若能悟人法皆空。所成食等何有觸也。",
    "T39n1797_002:0807a11": "若有行者起念動心即須羞。若能得羞離生",
    "T39n1797_002:0807a12": "死飯故得阿字等故。若起念喫食淨念乃喫。",
    "T39n1797_002:0807a13": "若得不觸食等要知食空。已上食等為乞食",
    "T39n1797_002:0807a14": "念誦者說也。住持是身有二。一為護他故。",
    "T39n1797_002:0807a15": "二除自執故。法界心者。畫著流水中安字。以",
    "T39n1797_002:0807a16": "下住若坐若立。取安字處水浴也。不動等者。",
    "T39n1797_002:0807a17": "不動降三世各用亦得。雙用亦得。護方等者。",
    "T39n1797_002:0807a18": "辟除結界也。自性觀者自作本尊也。轉者遍",
    "T39n1797_002:0807a19": "也。持者誦也。默然者有三處。一食時。二大",
    "T39n1797_002:0807a20": "小便時。三洗浴時。降三世種子真言門。訶字",
    "T39n1797_002:0807a21": "是行。加阿聲是極行。以此除遣諸行。則是不",
    "T39n1797_002:0807a22": "行一切行。故有除義。以此能降三世也。降三",
    "T39n1797_002:0807a23": "世明王真言門。次降三世明王真言皆是毘",
    "T39n1797_002:0807a24": "盧遮那如來住於法幢高峯加持三昧。如初",
    "T39n1797_002:0807a25": "序品中說也。如來說此二明。皆是彼諸佛三",
    "T39n1797_002:0807a26": "昧。為令行人初發菩提心守護增長。令至成",
    "T39n1797_002:0807a27": "佛果圓終不退失墮在非道者。即不動明王",
    "T39n1797_002:0807a28": "是。為降伏世間難調眾生故。即降三世明王",
    "T39n1797_002:0807a29": "是也。故次說之。所謂三世者。世者名貪瞋癡。",
    "T39n1797_002:0807b01": "降此三毒名降三世。又如由過去貪故。今受",
    "T39n1797_002:0807b02": "此貪報之身。復生貪業受未來報。三毒皆爾。",
    "T39n1797_002:0807b03": "名為降三世也。復次三世者名為三界。謂毘",
    "T39n1797_002:0807b04": "盧遮那如來始從有頂迄至于下地從上向下。",
    "T39n1797_002:0807b05": "於一一天處皆化作無量眷屬大天之主。令",
    "T39n1797_002:0807b06": "勝彼天百千萬倍。彼怖未曾有。更有何眾生",
    "T39n1797_002:0807b07": "而勝我耶。乃至以法而降伏之。次第而下。",
    "T39n1797_002:0807b08": "以能降伏三世界主故。名降三世明王也。訶",
    "T39n1797_002:0807b09": "訶訶(訶是行義是喜義。是三行者。即是三乘人行也。此字入阿字門即此三行本來不生。由本不生故即越",
    "T39n1797_002:0807b10": "此三行。是為佛行也)毘薩麼(二合)曳(此是奇哉怪哉之義也如佛常教以慈對治於瞋。以無貪治",
    "T39n1797_002:0807b11": "貪。以正見除邪見。今乃以大忿瞋而除忿瞋。以大貪除一切貪。此則最難信難解。故言怪哉也)怛他揭",
    "T39n1797_002:0807b12": "多(一切諸佛也)毘舍也(境界也)三婆嚩(生也。謂從諸佛境而生也。佛境界者",
    "T39n1797_002:0807b13": "所謂諸法實相。從此實相而生。故號為降三世也)帝(入)隷(二合)路迦也(二合即是三界",
    "T39n1797_002:0807b14": "也)微闍也(此是降勝之義也)[合*牛](義同上說)惹(呼召警覺之義。若誦此能遍入一切眾生",
    "T39n1797_002:0807b15": "心。而警覺之令除垢障等於法身之佛也)然此真言以此帝(入)[口*(隸-木+士)](二字)字",
    "T39n1797_002:0807b16": "為體。上有多聲即是如如之體。即是本來不",
    "T39n1797_002:0807b17": "生。以不生故即是諸垢障亦自本來不生。稱",
    "T39n1797_002:0807b18": "此理而修定慧具足。故能降伏三世也。灑淨",
    "T39n1797_002:0807b19": "者。掬水中誦三遍頭上灑也　具者三昧耶等",
    "T39n1797_002:0807b20": "也。聖天者本尊等也。為淨身心利他故以下",
    "T39n1797_002:0807b21": "入於念誦道場對本尊時。三等者三密也。限",
    "T39n1797_002:0807b22": "量者同本尊也。句者法也。第十段中真實緣",
    "T39n1797_002:0807b23": "生者。真實者是本不生法。妄言相寂無凡可",
    "T39n1797_002:0807b24": "度。法慧常照無邊無斷。故知世間日淨明在",
    "T39n1797_002:0807b25": "中無夜相也。緣生者。真智其體。強言大悲。眾",
    "T39n1797_002:0807b26": "生不知本自覺體。令悟覺體故然言緣生。離",
    "T39n1797_002:0807b27": "攀緣者。既知覺體然外緣佛也。末後一偈流",
    "T39n1797_002:0807b28": "通中甚深流通。此中初一句表無相法體。次",
    "T39n1797_002:0807b29": "一句深法之中劣慧所不堪。次一句為劣慧",
    "T39n1797_002:0807c01": "人故現相法。次一句非但有相亦有前後差",
    "T39n1797_002:0807c02": "別耳。右阿闍梨已下翻譯家語也。此中阿闍",
    "T39n1797_002:0807c03": "梨者。聖者文殊師利也。又說彼於真實緣生",
    "T39n1797_002:0807c04": "句者。彼者阿字也。真實者本來不生理也。緣",
    "T39n1797_002:0807c05": "生者緣眾生也。句者法也。又可云。依於真",
    "T39n1797_002:0807c06": "實緣生句者。依於真實者依本不生理也。緣",
    "T39n1797_002:0807c07": "生者阿字也。臨機示現聲字故。內心支分離",
    "T39n1797_002:0807c08": "攀緣者。內心支分者能證智也。離攀緣者沈",
    "T39n1797_002:0807c09": "心本不生理也。甚深無相法者本不生理也。",
    "T39n1797_002:0807c10": "著相劣慧不得悟入之理故。問唯有沈心者",
    "T39n1797_002:0807c11": "更有妙用也。答若能沈理即是具也。何以故。",
    "T39n1797_002:0807c12": "能行融故。問理用身心耶不耶。答若能用其",
    "T39n1797_002:0807c13": "印者。是為其身心也。問阿誰向本法呼造本",
    "T39n1797_002:0807c14": "不生耶。答有三種。一祕密釋。二祕密中祕釋。",
    "T39n1797_002:0807c15": "三祕祕中祕釋。一祕密釋者。毘盧遮那佛說",
    "T39n1797_002:0807c16": "本不生故。二祕密中祕釋者。阿字自說本不",
    "T39n1797_002:0807c17": "生故。三祕祕中祕釋者。本不生理自有理智",
    "T39n1797_002:0807c18": "自覺本不生故。此供養法一卷從初至末唯",
    "T39n1797_002:0807c19": "有為一大事。所謂彼於真實緣生句內心支",
    "T39n1797_002:0807c20": "分離攀緣。又可云。甚深無相法劣慧所不堪",
    "T39n1797_002:0807c21": "為應彼等故兼存有相說。此文造人新羅國",
    "T39n1797_002:0807c22": "零妙之寺釋僧不可思議。隨分穿鑿。願此文",
    "T39n1797_002:0807c23": "見獨知於本不生理中證。",
    "T39n1797_002:0807c24": "大毘盧遮那經供養次第法義疏卷下"
}