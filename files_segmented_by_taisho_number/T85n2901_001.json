{
    "T85n2901_001:1432b02": "No. 2901",
    "T85n2901_001:1432b03": "佛說法句經",
    "T85n2901_001:1432b05": "1 諸菩薩融心覺序品佛說法句經諸菩薩融心覺序品第一",
    "T85n2901_001:1432b06": "聞如是。一時婆伽婆。在日月宮中勝藏殿上。",
    "T85n2901_001:1432b07": "與天菩薩摩訶薩十萬人俱。其名曰勝積菩",
    "T85n2901_001:1432b08": "薩。普賢菩薩。文殊師利菩薩。金剛藏菩薩。",
    "T85n2901_001:1432b09": "金剛幢菩薩。金剛慧菩薩。觀世音菩薩。決定",
    "T85n2901_001:1432b10": "慧菩薩。彌勒菩薩。三世辯菩薩。常住願菩薩。",
    "T85n2901_001:1432b11": "勢力自在菩薩。無起作菩薩。常慈菩薩。常視",
    "T85n2901_001:1432b12": "一相光菩薩。如是等菩薩摩訶薩十萬人俱。",
    "T85n2901_001:1432b13": "復有菩薩摩訶薩。名曰寶明。與無量比丘。比",
    "T85n2901_001:1432b14": "丘尼。優婆塞。優婆夷。百千萬人。復有無量天",
    "T85n2901_001:1432b15": "龍夜叉。護法善神。及餘他方無數菩薩。皆悉",
    "T85n2901_001:1432b16": "集會。",
    "T85n2901_001:1432b17": "2 不壞諸法菩薩說宿緣品不壞諸法菩薩說宿緣品第二",
    "T85n2901_001:1432b18": "於是。眾中有菩薩。名不壞諸法寶明。承佛神",
    "T85n2901_001:1432b19": "力。前白佛言。世尊。我於往昔然燈佛所出家",
    "T85n2901_001:1432b20": "學道。彼時名字等賢比丘。爾時世尊。即授於",
    "T85n2901_001:1432b21": "我今菩薩記。號曰不壞諸法。爾時寶明菩薩",
    "T85n2901_001:1432b22": "白佛言。世尊。云何授我號為寶明乎。唯願世",
    "T85n2901_001:1432b23": "尊。說此寶明名字所以。",
    "T85n2901_001:1432b24": "佛言。諦聽諦聽。善思念之。今為天眾求天乘",
    "T85n2901_001:1432b25": "者。說斯決定大乘微妙要法。及汝名字金剛",
    "T85n2901_001:1432b26": "語句。爾時天眾奉教如聽。佛告寶明菩薩。善",
    "T85n2901_001:1432b27": "男子。汝且觀此諸佛名字。為是有耶。為是無",
    "T85n2901_001:1432b28": "耶。為有實耶。為無實耶。善男子。若名字是有。",
    "T85n2901_001:1432b29": "說食與人。應得無飽。若得無。飽一切飲食。則",
    "T85n2901_001:1432c01": "無所用。何以故。說食尋飽不須食故。若名",
    "T85n2901_001:1432c02": "字無者。定光如來不授我記及汝名字。如無",
    "T85n2901_001:1432c03": "授者。我不應得佛。善男子。當知。字句其以久",
    "T85n2901_001:1432c04": "如以其如故。修題諸法名字性空。不在有",
    "T85n2901_001:1432c05": "無。善男子。若名字空者。於諸毀呰誹謗譏呵",
    "T85n2901_001:1432c06": "及以讚譽不應瞋喜。何以故。誹謗毀訾及以",
    "T85n2901_001:1432c07": "讚譽。二俱空故。",
    "T85n2901_001:1432c08": "3 觀聲性空證實際品觀聲性空證實際品第三",
    "T85n2901_001:1432c09": "善男子。若遇如上境界。應作是念。此音聲者",
    "T85n2901_001:1432c10": "為天為小。青黃赤白。從何方來。今來罵我。",
    "T85n2901_001:1432c11": "著我何處。形相何似。上下諦觀。都無所得。",
    "T85n2901_001:1432c12": "若無所得。不應生於瞋喜之心。作是觀已。堅",
    "T85n2901_001:1432c13": "持不捨。當知。不久得阿耨多羅三藐三菩提。",
    "T85n2901_001:1432c14": "何以故。觀音聲性空。證於如故。譬如有人夜",
    "T85n2901_001:1432c15": "想飛空及其睡時見身飛行。菩薩摩訶薩亦",
    "T85n2901_001:1432c16": "復如是。觀聲性空必得空證。乃知音聲但誑",
    "T85n2901_001:1432c17": "耳根。如無實體。",
    "T85n2901_001:1432c18": "4 觀三處空得菩提品觀三處空得菩提品第四",
    "T85n2901_001:1432c19": "善男子。菩薩摩訶薩。欲得阿耨多羅三藐三",
    "T85n2901_001:1432c20": "菩提者。當觀三處。內外中間。是為三處。於",
    "T85n2901_001:1432c21": "三處中。無有實法。即為解脫。解脫者即菩提",
    "T85n2901_001:1432c22": "也。寶明菩薩白佛言。世尊。三處觀者為何謂",
    "T85n2901_001:1432c23": "也。佛告寶明。善男子。欲知三處。當修身觀。",
    "T85n2901_001:1432c24": "眼即為內。色即為外。心處中間。是為三處。",
    "T85n2901_001:1432c25": "或有眾生。從無始已來。不知三事虛之與實。",
    "T85n2901_001:1432c26": "妄起種種煩惱到或。是以我今教如實觀。令",
    "T85n2901_001:1432c27": "斷諸或。善男子。眼不自見。色不自名。心無形",
    "T85n2901_001:1432c28": "質。三事俱無。是故眼不自見。常處於內。色",
    "T85n2901_001:1432c29": "不自名。常處於外。心無形相。處無所在。善男",
    "T85n2901_001:1433a01": "子。眼不自見。屬諸因緣。緣非見相。眼即是",
    "T85n2901_001:1433a02": "空。色屬眼時。名色為色。若眼性空。色亦無",
    "T85n2901_001:1433a03": "實。何以故。從空眼見體無實故。善男子。菩",
    "T85n2901_001:1433a04": "薩摩訶薩。知眼是空於內無染。知色是空於",
    "T85n2901_001:1433a05": "外無著。識心是空滅於諸行。耳鼻舌身意亦",
    "T85n2901_001:1433a06": "復如是。善男子。知眼屬緣見無自性。眼終",
    "T85n2901_001:1433a07": "日見。猶為無見。色性屬眼而不自名。終日名",
    "T85n2901_001:1433a08": "猶為無名。善男子。以斯空眼常看空色。內外",
    "T85n2901_001:1433a09": "遍觀心不可得。常求諸色而不可滿。耳聲",
    "T85n2901_001:1433a10": "鼻香舌味身觸意法亦復如是。善男子。應作",
    "T85n2901_001:1433a11": "是念。若眼與色非為空者。眼住於內不應辯",
    "T85n2901_001:1433a12": "外。色住於外不應從眼。眼是有住。色亦有",
    "T85n2901_001:1433a13": "住。心是無為。不應在有。何以故。有之與無",
    "T85n2901_001:1433a14": "性相違故。是故當知。眼色與心虛通無礙。善",
    "T85n2901_001:1433a15": "男子。意即為內。法即為外。心處中間。意不",
    "T85n2901_001:1433a16": "自知。法不自名。心無形相。三事俱無。是故",
    "T85n2901_001:1433a17": "意不自知。常處於內。法不自名。常處於外。心",
    "T85n2901_001:1433a18": "無形相。實無處所。意不自知。屬諸因緣。緣非",
    "T85n2901_001:1433a19": "知相。意即是空。法屬意時名法為法。若意性",
    "T85n2901_001:1433a20": "空法亦無實。何以故。從空意知體無性故。善",
    "T85n2901_001:1433a21": "男子。知意是空。於內無染。知法是空。於外",
    "T85n2901_001:1433a22": "無著。知心是空。滅於諸行。知意屬緣。知無自",
    "T85n2901_001:1433a23": "性。意終日知猶為無知。法性屬意而不自名。",
    "T85n2901_001:1433a24": "名終日名猶為無名。以斯空意常知空法。內",
    "T85n2901_001:1433a25": "外遍觀心不可得。是故菩薩應作是念。若意",
    "T85n2901_001:1433a26": "與法非為空者。意住於內不應辯外。法住於",
    "T85n2901_001:1433a27": "外不應從意。意是有住法亦有住。心是無為",
    "T85n2901_001:1433a28": "不應在有。何以故。有之與無性相違故。是故",
    "T85n2901_001:1433a29": "當知。意法與心虛空無礙。譬如陽炎遠視",
    "T85n2901_001:1433b01": "似水。無智之人為得所逼急走向之。轉近",
    "T85n2901_001:1433b02": "轉滅。炎邊住者知此地中本來無水。見彼走",
    "T85n2901_001:1433b03": "人知其妄相。便生嗤咲語走人言。此中無水",
    "T85n2901_001:1433b04": "但陽氣耳。誑汝眼根。彼人聞已熱渴心息。色",
    "T85n2901_001:1433b05": "亦如是。凡夫無智謂呼有實。為欲渴所逼生",
    "T85n2901_001:1433b06": "貪求相。熾然起心趣向奔走。色相屬緣轉觀",
    "T85n2901_001:1433b07": "轉滅。證實相者知此陰中本來無色。本來無",
    "T85n2901_001:1433b08": "識。見凡夫人貪色。疾走知其妄想。便生嗤咲。",
    "T85n2901_001:1433b09": "為說實法語。眾人言。陰中無陰。心中無心。",
    "T85n2901_001:1433b10": "念中無念。但緣氣耳。誑汝眼根。若有智者。聞",
    "T85n2901_001:1433b11": "已妄渴心息。陰界諸入亦復如是。善男子。",
    "T85n2901_001:1433b12": "譬如凡夫夜夢見身。種種光明。食百味食。復",
    "T85n2901_001:1433b13": "見遠行。至他方所。得好衣馬。侍從百方。欻爾",
    "T85n2901_001:1433b14": "起瞋。尋命事力。殺數千人。及其覺時。身光尋",
    "T85n2901_001:1433b15": "滅。亦不遠行。光明色相。空無所有。夢中行",
    "T85n2901_001:1433b16": "者。及與事力相。殺之者都無色相。色亦如",
    "T85n2901_001:1433b17": "是。一切眾生。從無始已來。黑闇崖下。無明被",
    "T85n2901_001:1433b18": "底。長夜睡眠。處於夢宅。妄見諸色。起一切",
    "T85n2901_001:1433b19": "法。善男善女。生死涅槃。相殺相害。無有窮",
    "T85n2901_001:1433b20": "已。一切眾生謂呼為實得道。覺者乃知虛妄",
    "T85n2901_001:1433b21": "始知生死同涅槃相。男女諸色。本性體空。善",
    "T85n2901_001:1433b22": "男子。若色如是。一切諸法亦復如然。如空谷",
    "T85n2901_001:1433b23": "嚮。如芭蕉堅。如水中月。如空中華。如石女",
    "T85n2901_001:1433b24": "兒。如電久住。如水龜毛。如走兔角究竟無",
    "T85n2901_001:1433b25": "實。諸有智者。應除諸見。如世生盲。莫分別",
    "T85n2901_001:1433b26": "色。若不分別。當知不久得阿耨多羅三藐三",
    "T85n2901_001:1433b27": "菩提道。善男女。一切眾生。為諸煩惱弊於",
    "T85n2901_001:1433b28": "慧因無眼生眼想。以斯忘想見外境界。名",
    "T85n2901_001:1433b29": "之為色。如起貪著。以貪著故。流轉三有。如旋",
    "T85n2901_001:1433c01": "火輪無有休也。",
    "T85n2901_001:1433c02": "5 親近真善知識品親近真善知識品第五",
    "T85n2901_001:1433c03": "善男子。一切眾生。欲得阿耨多羅三藐三菩",
    "T85n2901_001:1433c04": "提者。當親近善知識。請問法要。必聞如斯甚",
    "T85n2901_001:1433c05": "深要句。爾時寶明菩薩白佛言。世尊。云何是",
    "T85n2901_001:1433c06": "善知識。佛言。善知識者。善解深法空無相無",
    "T85n2901_001:1433c07": "作無生無滅。了達諸法從本已來究竟平等。",
    "T85n2901_001:1433c08": "無業無報無因無果性相如如。住於實際。",
    "T85n2901_001:1433c09": "於畢竟空中熾然建立。是名善知識。",
    "T85n2901_001:1433c10": "6 二十一種譬喻善知識品二十一種譬喻善知識品第六",
    "T85n2901_001:1433c11": "善男子。善知識者是汝父母。養育汝等菩提",
    "T85n2901_001:1433c12": "身故。善知識者是汝眼因。示導汝等菩提",
    "T85n2901_001:1433c13": "路故。善知識者是汝脚足。荷負汝等離生死",
    "T85n2901_001:1433c14": "故。善知識者是汝梯橙。扶侍汝等至彼岸故。",
    "T85n2901_001:1433c15": "善知識者是汝飲食。能使汝等增長法身故。",
    "T85n2901_001:1433c16": "善知識者是汝寶依。覆蓋汝等功得身故。善",
    "T85n2901_001:1433c17": "知識者是汝橋梁。運載汝等度有海故。善知",
    "T85n2901_001:1433c18": "識者是汝財寶。救攝汝等雖貧苦故。善知識",
    "T85n2901_001:1433c19": "者是汝日月。照曜汝等離黑闇故。善知識者",
    "T85n2901_001:1433c20": "是汝身命。護惜汝等無有時故。善知識者是",
    "T85n2901_001:1433c21": "汝鎧仗。降伏諸魔得無畏故。善知識者",
    "T85n2901_001:1433c22": "是汝絙繩椃機汝等離地獄故。善知識者是",
    "T85n2901_001:1433c23": "汝妙藥。療治汝等煩惱病故。善知識者是汝",
    "T85n2901_001:1433c24": "利刀。割斷汝等諸愛網故。善知識者是汝時",
    "T85n2901_001:1433c25": "雨。潤清汝等菩提身故。善知識者是汝明",
    "T85n2901_001:1433c26": "燈。能破汝等五蓋闇故。善知識者是汝善標。",
    "T85n2901_001:1433c27": "教示汝等趣正道故。善知識者是汝薪火。成",
    "T85n2901_001:1433c28": "熟汝等涅槃食故。善知識者是汝弓箭。射殺",
    "T85n2901_001:1433c29": "汝等煩惱賊故。善知識者是汝勇得。能破",
    "T85n2901_001:1434a01": "汝等生死軍故。善知識者是汝如來。破汝煩",
    "T85n2901_001:1434a02": "惱至涅槃故。善男子。善知識者有如是無量",
    "T85n2901_001:1434a03": "功德。是故我今教汝親近。",
    "T85n2901_001:1434a04": "7 寶明聽眾等悲不自勝品寶明聽眾等悲不自勝品第七",
    "T85n2901_001:1434a05": "於是寶明。與諸天眾。聞佛說此妙法及善知",
    "T85n2901_001:1434a06": "識甚深要法。舉聲號哭。淚下如雨。悲啼懊",
    "T85n2901_001:1434a07": "惱。不能自栽。自念。我身從曠劫已來。為善知",
    "T85n2901_001:1434a08": "識之所守護。是故今日值於如來。得聞深法。",
    "T85n2901_001:1434a09": "如是遇者。善知識力。非我力能自念。我等",
    "T85n2901_001:1434a10": "從本已來未曾報恩便方親近。說是語已。重",
    "T85n2901_001:1434a11": "復舉聲悲號懊惱。槌胸天哭。譬如有人。新",
    "T85n2901_001:1434a12": "喪父母。號悼啼泣。死而復甦。爾時世尊。見",
    "T85n2901_001:1434a13": "是事已。生憐愍心。即噓長歎以歎息故。振動",
    "T85n2901_001:1434a14": "三千大千世界。一切佛剎皆亦大動。",
    "T85n2901_001:1434a15": "8 普光莊嚴菩薩等證信品普光莊嚴菩薩等證信品第八",
    "T85n2901_001:1434a16": "於是東方百千萬億阿僧祇土有國。名寶土。",
    "T85n2901_001:1434a17": "佛名寶相。有菩薩。名普光莊嚴。見此地動",
    "T85n2901_001:1434a18": "白寶相佛言。世尊。如此地動是何瑞也。彼佛",
    "T85n2901_001:1434a19": "答言。西方去此百千萬億阿僧祇土有國。名",
    "T85n2901_001:1434a20": "娑婆。佛號釋迦牟尼。為諸眾生說於佛法。決",
    "T85n2901_001:1434a21": "定大乘報善知識恩。故現斯瑞。普光莊嚴",
    "T85n2901_001:1434a22": "菩薩白寶相佛言。世尊。我欲與此天眾俱。",
    "T85n2901_001:1434a23": "至於彼娑婆世界。釋迦牟尼佛所請問。彼佛",
    "T85n2901_001:1434a24": "事善知識。并問深法。寶相佛言。善男子。令",
    "T85n2901_001:1434a25": "正是時宜速疾住。於是普光莊嚴菩薩。與無",
    "T85n2901_001:1434a26": "量天菩薩。各皆現身。坐寶蓮花師子之座。",
    "T85n2901_001:1434a27": "放天光明如天力士。屈身臂來須至娑婆",
    "T85n2901_001:1434a28": "世界。在虛空中湛然而住。",
    "T85n2901_001:1434a29": "爾時寶明菩薩見此光相。即白佛言。世尊。此",
    "T85n2901_001:1434b01": "何光相。初未曾見。佛告大眾及寶明菩薩",
    "T85n2901_001:1434b02": "言。此是寶相如來所諸天菩薩。聞我為汝說",
    "T85n2901_001:1434b03": "大乘經及善知識現地動相。是以來到寶明",
    "T85n2901_001:1434b04": "菩薩及諸大眾。聞是語已。皆大歡喜。□□",
    "T85n2901_001:1434b05": "衣服。待佛左右。於是普光莊嚴菩薩。於虛空",
    "T85n2901_001:1434b06": "中。雨眾寶華。雨華已訖。尋至釋迦牟尼佛",
    "T85n2901_001:1434b07": "所。遶無數匝合掌作禮於一面立。佛告普光",
    "T85n2901_001:1434b08": "莊嚴菩薩言。善男子。汝發來時汝之世尊氣",
    "T85n2901_001:1434b09": "力安否。汝涉遠來得無勞也。普光莊嚴菩薩",
    "T85n2901_001:1434b10": "前禮佛足答言。時我世尊。常命色力更無他",
    "T85n2901_001:1434b11": "也。慇懃囑者致問無量。於是眾中文殊師利",
    "T85n2901_001:1434b12": "菩薩。謂普光莊嚴菩薩言。諸善男子。汝等遠",
    "T85n2901_001:1434b13": "來何所諮請。普光莊嚴菩薩。白文殊師利言。",
    "T85n2901_001:1434b14": "大德。我承世尊說甚深法。及善知識所有功",
    "T85n2901_001:1434b15": "德。是故我來欲有諮請事。善知識所有功",
    "T85n2901_001:1434b16": "德。文殊師利言。若有諮者。宜速發問。此諸大",
    "T85n2901_001:1434b17": "眾願樂欲聞。於是普光莊嚴菩薩知大眾意。",
    "T85n2901_001:1434b18": "前禮佛足白佛言。世尊。我等昔來慧力微弱。",
    "T85n2901_001:1434b19": "不能善解決定大乘深妙之義。及善知識不",
    "T85n2901_001:1434b20": "有恩德。如佛前說。恩重難議。唯願世尊為",
    "T85n2901_001:1434b21": "諸大眾。說於親近善知識法。",
    "T85n2901_001:1434b22": "佛言。善哉善哉。善男子。乃能為諸眾生問如",
    "T85n2901_001:1434b23": "斯法。諦聽諦聽。善思念之。當為汝說。",
    "T85n2901_001:1434b24": "9 煩惱即菩提品煩惱即菩提品第九",
    "T85n2901_001:1434b25": "善男子。善知識者有大功德。能令汝等於貪",
    "T85n2901_001:1434b26": "欲瞋恚愚癡邪見五蓋五欲眾塵勞中建立佛",
    "T85n2901_001:1434b27": "法。不起一心得大功德。譬如有人持堅牢船",
    "T85n2901_001:1434b28": "度於大海。不動身心如到彼岸。善知識者",
    "T85n2901_001:1434b29": "亦復如是。以大願船處生死海。運載汝等。不",
    "T85n2901_001:1434c01": "動身心。到涅槃岸。善男子。譬如有人欲行",
    "T85n2901_001:1434c02": "嶮路恃託一人。善於伎藝鎧仗修有并好寶",
    "T85n2901_001:1434c03": "車。駕以五馬。身心無畏。得達無難。善知",
    "T85n2901_001:1434c04": "識者亦復如是。法身壯大善於方便。六度伎",
    "T85n2901_001:1434c05": "藝。慈悲鎧仗。皆悉修有。來於大乘駕五神",
    "T85n2901_001:1434c06": "通。運載汝等得無所畏。離於三塗生死諸難。",
    "T85n2901_001:1434c07": "善男子。譬如有人依楞伽寶服甘露妙藥",
    "T85n2901_001:1434c08": "消除諸病。命不中夭。善知識者亦復如是依",
    "T85n2901_001:1434c09": "大智寶服於法藥消煩惱病。慧命無窮。善",
    "T85n2901_001:1434c10": "男子。譬如有人依師子王行諸獸中。無有怖",
    "T85n2901_001:1434c11": "畏。善知識者亦復如是。若有依者。遊塵勞",
    "T85n2901_001:1434c12": "中亦無所畏。善男子。譬如有人依須彌山。假",
    "T85n2901_001:1434c13": "使八風不能吹動。依善知識亦復如是。八難",
    "T85n2901_001:1434c14": "之風不能吹動。善男子。譬如有人依金翅鳥",
    "T85n2901_001:1434c15": "遍觀大海。不畏諸災。魔竭魚難。依善知識",
    "T85n2901_001:1434c16": "亦復如是。逕生死海不畏諸魔外道之難。善",
    "T85n2901_001:1434c17": "男子。善知識者。無量功德。廣欲說者。窮劫",
    "T85n2901_001:1434c18": "不盡。",
    "T85n2901_001:1434c19": "10 求善知識不借內外壽命嫌疑品求善知識不借內外壽命嫌疑品第十",
    "T85n2901_001:1434c20": "若有智者。見善知識應當供養不惜身命。何",
    "T85n2901_001:1434c21": "況揣財眷屬妻兒及以國城如得悋惜。若善",
    "T85n2901_001:1434c22": "知識諸有所作種種境界不應起於毛髮疑",
    "T85n2901_001:1434c23": "心。所以者何。若有疑心不得正受甚深法句。",
    "T85n2901_001:1434c24": "汝等大眾於善知識應斷疑念。",
    "T85n2901_001:1434c25": "11 普光問如來慈偈答品普光問如來慈偈答品第十一",
    "T85n2901_001:1434c26": "爾時普光莊嚴菩薩白佛言。世尊。云何正受",
    "T85n2901_001:1434c27": "甚深法句。何謂甚深。佛言。勿作是問。若今說",
    "T85n2901_001:1434c28": "者聲聞緣覺及新發意菩薩聞說斯法心所迫",
    "T85n2901_001:1434c29": "迮。斷壞善根。普光莊嚴菩薩白佛言。世尊。",
    "T85n2901_001:1435a01": "為我等輩方便演示。與諸眾生作將來業。爾",
    "T85n2901_001:1435a02": "時世尊以偈頌曰。",
    "T85n2901_001:1435a03": "佛子善諦聽　　我今如實說　　一切諸法性",
    "T85n2901_001:1435a04": "本來無所動　　諸佛依貪瞋　　如座於道場",
    "T85n2901_001:1435a05": "塵勞諸佛種　　本來無所動　　五蓋及五欲",
    "T85n2901_001:1435a06": "為如來種性　　常以是莊嚴　　本來無所動",
    "T85n2901_001:1435a07": "婬欲及邪見　　并餘結使等　　究竟解脫相",
    "T85n2901_001:1435a08": "本來無所動　　諸佛從本來　　常處於三毒",
    "T85n2901_001:1435a09": "長養於百法　　如成於世尊　　諸法從本來",
    "T85n2901_001:1435a10": "無是亦無非　　是非性寂滅　　本來無所動",
    "T85n2901_001:1435a11": "一切諸眾生　　實無有生滅　　生滅即涅槃",
    "T85n2901_001:1435a12": "本來無所動　　一切諸法相　　從緣無起作",
    "T85n2901_001:1435a13": "起作性如如　　本來無所動　　一切諸文字",
    "T85n2901_001:1435a14": "無實無所依　　俱同一寂滅　　本來無所動",
    "T85n2901_001:1435a15": "諸諸布施福　　於中三事空　　究竟不可得",
    "T85n2901_001:1435a16": "施福如野馬　　若說諸持戒　　無善無威儀",
    "T85n2901_001:1435a17": "戒性如虛空　　持者為迷到　　若見瞋恚者",
    "T85n2901_001:1435a18": "以忍為䩭鞅　　知瞋等陽炎　　忍亦無所忍",
    "T85n2901_001:1435a19": "說諸精進業　　為增上慢說　　無增上慢者",
    "T85n2901_001:1435a20": "無善無精進　　若起精進心　　是妄非精進",
    "T85n2901_001:1435a21": "若能心不妄　　精進無有虛　　若學諸三昧",
    "T85n2901_001:1435a22": "是動非坐禪　　心隨境界流　　云何名為定",
    "T85n2901_001:1435a23": "參羅及萬像　　一法之所印　　云何一法中",
    "T85n2901_001:1435a24": "如生種種見　　一亦不為一　　為欲破諸數",
    "T85n2901_001:1435a25": "淺智之所聞　　見一以為一　　若有聞此法",
    "T85n2901_001:1435a26": "常修寂滅行　　知行亦寂滅　　是則菩提道",
    "T85n2901_001:1435a27": "若欲證此法　　親近善知識　　善學諸方便",
    "T85n2901_001:1435a28": "度脫於群生　　我今說此法　　為攝有眾生",
    "T85n2901_001:1435a29": "若無我見者　　究竟無所說　　此是金剛句",
    "T85n2901_001:1435b01": "決了諸邪見　　一切外道輩　　盡力無能壞",
    "T85n2901_001:1435b02": "若有諸眾生　　得聞如是經　　雖在三塗中",
    "T85n2901_001:1435b03": "究竟清涼樂　　若聞此經名　　及解一句義",
    "T85n2901_001:1435b04": "必生諸佛國　　何況讀誦者　　若有此經處",
    "T85n2901_001:1435b05": "我恒在其中　　為護如是人　　令得無上道",
    "T85n2901_001:1435b06": "12 授記品爾時世尊說此偈已普光大眾得無生法",
    "T85n2901_001:1435b07": "忍即為寶明授記品第十二",
    "T85n2901_001:1435b08": "寶明菩薩尋得授記。汝當來世過八十萬劫",
    "T85n2901_001:1435b09": "當得作佛。號寶明如來應供正遍知明行足",
    "T85n2901_001:1435b10": "善逝世間解無上士調御丈夫天人師佛世",
    "T85n2901_001:1435b11": "尊。時有眾生。純一大乘。更無聲聞辟支佛。",
    "T85n2901_001:1435b12": "名國土嚴淨。過無量壽百千萬倍。與諸菩薩",
    "T85n2901_001:1435b13": "授記已訖。便欲捨坐。",
    "T85n2901_001:1435b14": "13 傳持品傳持品第十三",
    "T85n2901_001:1435b15": "爾時文殊師利菩薩前白佛言。世尊。此等當",
    "T85n2901_001:1435b16": "來在何等人手。以何恩緣得聞此經。佛言。",
    "T85n2901_001:1435b17": "善男子。此經甚深難可得聞。譬如金剛一切",
    "T85n2901_001:1435b18": "凡夫不能覩見。唯除帝釋。此經亦爾。聲聞緣",
    "T85n2901_001:1435b19": "覺所不能見。唯除菩薩譬如師子。一切禽獸",
    "T85n2901_001:1435b20": "無敢向者。唯除龍王。此經亦爾。聲聞緣覺",
    "T85n2901_001:1435b21": "斷絕悕望。唯除菩薩。假使有人純以真金滿",
    "T85n2901_001:1435b22": "四天下以用布施。不如聞此經名得福萬倍。",
    "T85n2901_001:1435b23": "假使有人純以七寶作詣床榻。以頗梨衣供",
    "T85n2901_001:1435b24": "養眾生。滿閻浮提界。於一劫不如聞此經名",
    "T85n2901_001:1435b25": "得福萬倍。若有善男子善女人。得聞此經",
    "T85n2901_001:1435b26": "者。當知。是人親侍無數諸佛。殖眾德本。乃能",
    "T85n2901_001:1435b27": "得聞。善男子。此經當來至於八地菩薩之手。",
    "T85n2901_001:1435b28": "14 護經如眼寧喪身命不急品護經如眼寧喪身命不急品第十四",
    "T85n2901_001:1435b29": "佛告諸大眾及寶明菩薩。汝護是經。如護眼",
    "T85n2901_001:1435c01": "目。寧喪身命。莫於此經中。如生懈怠。若有",
    "T85n2901_001:1435c02": "眾生。於此經中生信心者。當知。是人真佛弟",
    "T85n2901_001:1435c03": "子無有疑也。爾時世尊說此經已。一切大眾",
    "T85n2901_001:1435c04": "天龍八部皆各歡喜。如法奉行。"
}