{
    "T24n1450_003:0109c02": "根本說一切有部毘奈耶破僧事",
    "T24n1450_003:0109c03": "卷第三",
    "T24n1450_003:0109c05": "大唐三藏法師義淨奉　詔譯",
    "T24n1450_003:0109c06": "「時阿私陀仙，既知太子必成正覺，即自觀身",
    "T24n1450_003:0109c07": "壽命長短：『我今此生，得見菩薩證菩提不？』既",
    "T24n1450_003:0109c08": "諦觀已，即覩菩薩十九出家，六年苦行獲甘",
    "T24n1450_003:0109c09": "露果。復知己身先時殞歿不逢菩薩度人說",
    "T24n1450_003:0109c10": "法，便自悲傷啼泣懊惱。時淨飯王，既見此已",
    "T24n1450_003:0109c11": "甚大驚愕，以頌問曰：",
    "T24n1450_003:0109c12": "「『丈夫及女人，　　見者皆喜躍；",
    "T24n1450_003:0109c13": "大仙今何故，　　對此獨悲泣？",
    "T24n1450_003:0109c14": "將非我太子，　　有諸不祥相？",
    "T24n1450_003:0109c15": "善哉大仙人！　　願速為我說。』",
    "T24n1450_003:0109c16": "「時阿私陀仙，以頌答曰：",
    "T24n1450_003:0109c17": "「『設彼虛空中，　　忽降金剛雨，",
    "T24n1450_003:0109c18": "於此太子身，　　不能損一毛。",
    "T24n1450_003:0109c19": "猛風與炎火，　　及諸利刀劍，",
    "T24n1450_003:0109c20": "毒氣嚙惡蛇，　　亦皆不能害。",
    "T24n1450_003:0109c21": "一切恐怖人，　　太子為擁護；",
    "T24n1450_003:0109c22": "云何慈悲主，　　而有憂害者？",
    "T24n1450_003:0109c23": "自在諸梵天，　　皆來為侍衛；",
    "T24n1450_003:0109c24": "如是最尊勝，　　云何而憂懼？",
    "T24n1450_003:0109c25": "我今恨衰老，　　死時將不遠；",
    "T24n1450_003:0109c26": "不見轉法輪，　　所以自悲泣。",
    "T24n1450_003:0109c27": "當來世間人，　　遇此菩薩者；",
    "T24n1450_003:0109c28": "必得聞妙法，　　證彼寂滅果。』",
    "T24n1450_003:0109c29": "「時阿私陀仙，說此頌已便懷惱恨，作如是念：",
    "T24n1450_003:0110a01": "『由此太子威德力故，令我退失神通，不能飛",
    "T24n1450_003:0110a02": "行乘空來去。我今於此步出城門，眾人見我",
    "T24n1450_003:0110a03": "必生輕慢。』作是念已白父王曰：『王曾發願，願",
    "T24n1450_003:0110a04": "阿私他仙出入城中。我今步來酬王宿念，今",
    "T24n1450_003:0110a05": "亦步去。王應為我修理城路。』爾時父王即令",
    "T24n1450_003:0110a06": "大臣勅諸人眾，嚴飾街衢懸諸幡蓋，告國人",
    "T24n1450_003:0110a07": "曰：『阿私陀仙今步出城，汝等諸人隨意觀望。』",
    "T24n1450_003:0110a08": "時彼仙人內懷惱恨，與淨飯王及王臣佐、長",
    "T24n1450_003:0110a09": "者、居士、婆羅門等，前後圍遶出城門外，仙白",
    "T24n1450_003:0110a10": "王曰：『王可還宮，我今辭去。』既相別已，阿私陀",
    "T24n1450_003:0110a11": "仙漸次前行，至莘陀山即登彼山，擇其勝地",
    "T24n1450_003:0110a12": "因以居住。時彼仙人遠行疲乏，既坐憩息遂",
    "T24n1450_003:0110a13": "入仙定。由入定故得本神通，後於他時遂便",
    "T24n1450_003:0110a14": "染患。仙弟子眾，以諸湯藥療治不差，眾白師",
    "T24n1450_003:0110a15": "曰：『師今此疾藥療無痊，世間無常不可為",
    "T24n1450_003:0110a16": "諱。我諸弟子皆求寂靜，師既獲得常樂，豈可",
    "T24n1450_003:0110a17": "不留遺誨。請師示誨，令使我等有所悟入。』其",
    "T24n1450_003:0110a18": "師告曰：『我雖出家希求甘露，然由未證愧無",
    "T24n1450_003:0110a19": "所傳。今釋氏所生童子，必當獲得無上妙果，",
    "T24n1450_003:0110a20": "能以甘露滋益眾生。汝諸弟子！可詣彼出家。",
    "T24n1450_003:0110a21": "若出家已，勿恃豪姓種類摩納薄伽，勉勵精",
    "T24n1450_003:0110a22": "懃常修梵行。為得法故，專精加行，若此行成",
    "T24n1450_003:0110a23": "當獲甘露。』作是語已說伽他曰：",
    "T24n1450_003:0110a24": "「『從此於東方，　　汝當往求覓；",
    "T24n1450_003:0110a25": "諸佛實難遇，　　見已可勤修。』",
    "T24n1450_003:0110a26": "「說無常法頌曰：",
    "T24n1450_003:0110a27": "「『積聚皆銷散，　　崇高必墮落；",
    "T24n1450_003:0110a28": "會合皆別離，　　有命咸歸死。』",
    "T24n1450_003:0110a29": "「時阿私陀仙，說此頌已便即命終。爾時弟子",
    "T24n1450_003:0110b01": "那羅陀，以種種如法供具，隨時殯葬已，便詣",
    "T24n1450_003:0110b02": "波羅痆斯城，於彼而住。與五百摩納薄伽，",
    "T24n1450_003:0110b03": "為其教示婆羅門薜陀呪。其那羅陀，為是迦",
    "T24n1450_003:0110b04": "旃延姓，因號迦旃延。若釋迦菩薩當成正覺，",
    "T24n1450_003:0110b05": "迦旃延詣於佛所，彼佛即喚大迦旃延，而便",
    "T24n1450_003:0110b06": "以法教示，令彼度生死大苦海，住於最上寂",
    "T24n1450_003:0110b07": "靜究竟涅槃，遂以名之為大迦旃延，後當得",
    "T24n1450_003:0110b08": "此名甘露。「爾時菩薩坐於嬭母膝上，於金槃",
    "T24n1450_003:0110b09": "中食香稻飯，極多不息。嬭母見多遂奪食器，",
    "T24n1450_003:0110b10": "菩薩以手捻其金槃，其嬭母不能奪此食器，",
    "T24n1450_003:0110b11": "乃至八嬭母奪此食器，亦皆不得。其嬭母等，",
    "T24n1450_003:0110b12": "共往白王具說上事。王及諸宮人等，共奪此",
    "T24n1450_003:0110b13": "器亦復不得。王復告諸群臣，令共奪此器。其",
    "T24n1450_003:0110b14": "諸臣等以索及鉤，牽拽食器亦復不得。諸群",
    "T24n1450_003:0110b15": "臣等奪不得故，便取五百大象，及以繩索牽",
    "T24n1450_003:0110b16": "拽此器。菩薩爾時見諸人等慇懃方便種種",
    "T24n1450_003:0110b17": "牽器，菩薩思念：『此諸人等欲試我力。』菩薩遂",
    "T24n1450_003:0110b18": "以指鉤其器，其象牽拽力復不如，悉皆復退。",
    "T24n1450_003:0110b19": "時淨飯王見此事已便作是念：『而此菩薩一",
    "T24n1450_003:0110b20": "指鉤器，五百大象悉皆却退，若用兩手必敵",
    "T24n1450_003:0110b21": "一千。』是故號之名千象力，此是菩薩第四名",
    "T24n1450_003:0110b22": "號。「菩薩生時有常法式，若欲入學，以五百",
    "T24n1450_003:0110b23": "侍從童子令隨。菩薩學習書業時，有博士名",
    "T24n1450_003:0110b24": "彩光甲，明解五百種書。時淨飯王將菩薩及",
    "T24n1450_003:0110b25": "諸童子，詣彩光處令遣受業。爾時彩光博士",
    "T24n1450_003:0110b26": "作一種書，示彼菩薩令遣學之。菩薩答曰：『此",
    "T24n1450_003:0110b27": "一種書我先已解。』次與第二般書而示菩薩",
    "T24n1450_003:0110b28": "令遣學之，菩薩答曰：『此一般書我先已解。』次",
    "T24n1450_003:0110b29": "與第三般書而遣學之，菩薩答曰：『此一般書",
    "T24n1450_003:0110c01": "我先已解。』其彩光先生乃至示五百般書，亦",
    "T24n1450_003:0110c02": "復如是我已解之。菩薩問博士曰：『更有餘書",
    "T24n1450_003:0110c03": "與我學之。』博士答曰：『此五百般書世間行用，",
    "T24n1450_003:0110c04": "我唯解此餘皆不知。』爾時菩薩即自作一般",
    "T24n1450_003:0110c05": "之書，度與先生。問先生曰：『此是何字？又復何",
    "T24n1450_003:0110c06": "名？』先生答曰：『我不識此般之字名也。』菩薩答",
    "T24n1450_003:0110c07": "曰：『若世間中有二種出現：一者菩薩出、二者",
    "T24n1450_003:0110c08": "金輪王出，此般之字隨世自出。』爾時空中梵",
    "T24n1450_003:0110c09": "天大王即出語曰：『菩薩所說二種之現及字，",
    "T24n1450_003:0110c10": "必當實爾。』淨飯大王及諸群臣，聞此語已甚",
    "T24n1450_003:0110c11": "大歡喜。爾時菩薩，即為先生開異種新書，廣",
    "T24n1450_003:0110c12": "為談說。梵天大王見此之異，為證此事必當",
    "T24n1450_003:0110c13": "實爾，為此異故，此書號名梵天書。「菩薩自解",
    "T24n1450_003:0110c14": "諸種書已，菩薩阿舅名摩那利，來將菩薩",
    "T24n1450_003:0110c15": "等，令教乘馬之法。又劫比羅城有一博士",
    "T24n1450_003:0110c16": "名曰同神，明解弓射戰法，來教菩薩及餘釋",
    "T24n1450_003:0110c17": "迦童子。其摩那利白博士曰：『此菩薩有大慈",
    "T24n1450_003:0110c18": "悲心，一切妙法願令教之，及諸童子亦堪教",
    "T24n1450_003:0110c19": "之。唯提婆達多，本自惡性無有慈心，願請博",
    "T24n1450_003:0110c20": "士勿教妙殺之法。何以故？此人惡性。博士教",
    "T24n1450_003:0110c21": "之，必殺一切眾生無有停息，為此勿教。』博",
    "T24n1450_003:0110c22": "士得此語已，即教菩薩等法，皆悉總盡。其法",
    "T24n1450_003:0110c23": "妙者，不教提婆達多。菩薩當日習得五種弓",
    "T24n1450_003:0110c24": "法：一者射諸遠物；二者彼處有聲菩薩不見，",
    "T24n1450_003:0110c25": "隨其所念皆即射得；三者所欲射處無有不",
    "T24n1450_003:0110c26": "著；四者前人身上知有要穴，隨其所念若死",
    "T24n1450_003:0110c27": "不死，即射其穴悉皆隨意；五者不問遠近射",
    "T24n1450_003:0110c28": "之極當。菩薩明此五種等藝，四方傳之，釋迦",
    "T24n1450_003:0110c29": "太子有如上藝。",
    "T24n1450_003:0111a01": "「爾時薜舍離城諸人得一好象，形貌具足。諸",
    "T24n1450_003:0111a02": "人共集遞相議曰：『其淨飯王有一太子，天文",
    "T24n1450_003:0111a03": "占相，以後之時必為金輪聖王。由彼威德",
    "T24n1450_003:0111a04": "現此寶象。』令使數人將此寶象獻此釋迦太",
    "T24n1450_003:0111a05": "子。諸人當即莊嚴彼象，將向劫比羅城，漸行",
    "T24n1450_003:0111a06": "到彼，至於淨飯王宮門外。爾時惡性提婆達",
    "T24n1450_003:0111a07": "多王子，從於內出見彼寶象種種莊嚴，心貪",
    "T24n1450_003:0111a08": "愛念，即問使曰：『此象誰許？』使人報曰：『釋迦太",
    "T24n1450_003:0111a09": "子，天文占相作金輪王，為此因故，薜舍離城",
    "T24n1450_003:0111a10": "諸人將此寶象獻上太子。』提婆達多聞此語",
    "T24n1450_003:0111a11": "已甚大嗔怒，即出是言：『我國太子未作金輪",
    "T24n1450_003:0111a12": "大王！何故汝等預將寶象來獻太子？』作是語",
    "T24n1450_003:0111a13": "已漸近於象，嗔恚之心打象一下，其象倒地",
    "T24n1450_003:0111a14": "因即至死。打此象已便即却去。當時難陀王",
    "T24n1450_003:0111a15": "子次從內出，見此死象問其人等：『此象誰許？",
    "T24n1450_003:0111a16": "何人打死？』諸人報曰：『此象獻來，提婆達多打",
    "T24n1450_003:0111a17": "死。』即出是言：『提婆達多極是不善。』難陀重思",
    "T24n1450_003:0111a18": "念曰：『將非提婆達多自試力耶？』爾時難陀執",
    "T24n1450_003:0111a19": "其象尾，遂即拽過三七餘步，離其大路即便",
    "T24n1450_003:0111a20": "過去。爾時釋迦大子從內出來，見此死象問",
    "T24n1450_003:0111a21": "眾人等：『此象誰許？』諸人說如上意。菩薩重",
    "T24n1450_003:0111a22": "問：『此象誰人打死？』諸人報曰：『提婆達多王子",
    "T24n1450_003:0111a23": "打此大象一下，因即至死。』菩薩重問：『本於何",
    "T24n1450_003:0111a24": "處打此象死？』諸人答白：『此象死處在於中路。』",
    "T24n1450_003:0111a25": "菩薩重問：『此象中路誰人拽來在於此處？』諸",
    "T24n1450_003:0111a26": "人答曰：『難陀王子一手執尾拽其大象，置於",
    "T24n1450_003:0111a27": "此地。』菩薩重言：『打死之人甚當不善，拽令遠",
    "T24n1450_003:0111a28": "路極是善哉。』重更思之：『將非二人私試自力？",
    "T24n1450_003:0111a29": "我亦試之。』爾時菩薩執其象鼻遙擲城外，七",
    "T24n1450_003:0111b01": "里墮地其地便陷。時人號為陷象之地，信心",
    "T24n1450_003:0111b02": "長者婆羅門便於此處起大窣覩波。時諸苾",
    "T24n1450_003:0111b03": "芻悉來頂禮，便說頌曰：",
    "T24n1450_003:0111b04": "「『天授搏殺大象王，　　難陀拽於三七步；",
    "T24n1450_003:0111b05": "菩薩擲出城塹外，　　如在虛空𢱍瓦石。』",
    "T24n1450_003:0111b06": "「爾時釋迦童子遞相謂曰：『我等出外，作輪刀",
    "T24n1450_003:0111b07": "斷樹之樂。』作此語已，即出就於林中。菩薩聞",
    "T24n1450_003:0111b08": "諸童子往林遊戲，即領五百童子前後圍遶",
    "T24n1450_003:0111b09": "至彼林中。諸釋童子競擲輪刀樹皆摧倒。爾",
    "T24n1450_003:0111b10": "時菩薩亦擲輪刀，樹林悉斷而無倒者，以刀",
    "T24n1450_003:0111b11": "刃平故。時諸童子見樹不倒，共相謂曰：『我聞",
    "T24n1450_003:0111b12": "菩薩威猛自在，於諸五技無不達者，云何輪",
    "T24n1450_003:0111b13": "刀斷樹，一不能倒？斫樹小術尚猶如此，豈",
    "T24n1450_003:0111b14": "況餘技！』",
    "T24n1450_003:0111b15": "「爾時天神見諸童子生此謗議，欲解眾疑，即",
    "T24n1450_003:0111b16": "放猛風吹諸林樹轟然悉倒。諸釋童子見斯",
    "T24n1450_003:0111b17": "事已皆大驚愕，方伏其妙。時諸童子復與菩",
    "T24n1450_003:0111b18": "薩鬪諸弓射，以七重鐵多羅樹并七鐵鼓，其",
    "T24n1450_003:0111b19": "間各安鐵猪，而為射󰜛。諸童子射不過一多",
    "T24n1450_003:0111b20": "羅樹，天授童子射過一多羅樹一鼓一猪，其",
    "T24n1450_003:0111b21": "箭便住。難陀童子射過二多羅樹二鼓二猪，",
    "T24n1450_003:0111b22": "其箭便住。菩薩爾時放其一箭，其箭直穿七",
    "T24n1450_003:0111b23": "樹七鼓七猪，并過地輪復入水際。爾時龍王",
    "T24n1450_003:0111b24": "即拔其箭，其箭之穴水便湧出，清香輕美，人",
    "T24n1450_003:0111b25": "所飲者皆稱希有。時有信心婆羅門居士等，",
    "T24n1450_003:0111b26": "於其水傍造塔供養。菩薩爾時作此戲已，遂",
    "T24n1450_003:0111b27": "乘車馬與諸童子却還城內。其城門傍有諸",
    "T24n1450_003:0111b28": "相者，遙見菩薩威光殊特，競相謂曰：『今此太",
    "T24n1450_003:0111b29": "子，若却後十二年中不出家者，必當登彼轉",
    "T24n1450_003:0111c01": "輪王位。』時白淨王聞斯相語甚大喜躍，即集",
    "T24n1450_003:0111c02": "群臣而告之曰：『我聞相者相我太子，却後十",
    "T24n1450_003:0111c03": "二年中不出家者，當得轉輪王位。汝等諸人",
    "T24n1450_003:0111c04": "宜加防衛，滿十二年勿令出家，得使登彼金",
    "T24n1450_003:0111c05": "輪王位。汝等諸人宜加防衛，滿十二年莫令",
    "T24n1450_003:0111c06": "出家，得使登彼金輪王位，當與諸君共相圍",
    "T24n1450_003:0111c07": "遶，飛騰虛空觀四天下。汝等應當速立宮殿，",
    "T24n1450_003:0111c08": "簡求美女令共娛樂。』時諸臣等前白王曰：『我",
    "T24n1450_003:0111c09": "觀太子，不樂世間聲香欲愛。云何以諸美女",
    "T24n1450_003:0111c10": "而可留連？』王告臣曰：『我之太子縱不愛彼一",
    "T24n1450_003:0111c11": "切色欲，應由未見殊妙女人，自今已往汝等",
    "T24n1450_003:0111c12": "諸君勤加選擇上好童女，倍數將來令太子",
    "T24n1450_003:0111c13": "見，任其意者必生愛樂。』群臣議曰：『今此太子",
    "T24n1450_003:0111c14": "雖無愛染，我等諸人應造種種嚴身之具，各",
    "T24n1450_003:0111c15": "令童女美顏容者執其香飾之物親奉太子。",
    "T24n1450_003:0111c16": "復令太子各賜諸女嚴好珍飾，或有愛者便",
    "T24n1450_003:0111c17": "令留住共相嬉戲。』作是議已，即為太子造立",
    "T24n1450_003:0111c18": "宮殿，百寶莊嚴敷師子座，令太子坐於其座",
    "T24n1450_003:0111c19": "前，積諸珍寶種種瓔珞以成大聚。總命諸臣",
    "T24n1450_003:0111c20": "及餘人眾，咸令普集所有童女，任其意願隨",
    "T24n1450_003:0111c21": "時莊飾，著諸瓔珞將入宮內。菩薩性愛捨",
    "T24n1450_003:0111c22": "施，於諸童女普賜瓔珞。「時執仗釋種有一童",
    "T24n1450_003:0111c23": "女，名耶輸陀羅，容色端正世所希有。執仗釋",
    "T24n1450_003:0111c24": "種即還家中告其女曰：『今者太子施諸童女",
    "T24n1450_003:0111c25": "珠寶珍奇嚴好之具，汝可往取。』其女報曰：『我",
    "T24n1450_003:0111c26": "之家中豈無此耶？何用他物。』父告女曰：『然彼",
    "T24n1450_003:0111c27": "太子雖施珍寶，或因愛樂便以為妃。』女曰：『若",
    "T24n1450_003:0111c28": "因此時便為妃者，縱取餘女我必當得為其",
    "T24n1450_003:0111c29": "太妃。』父又告曰：『必當如斯。可便速去。』於是",
    "T24n1450_003:0112a01": "耶輸陀羅，即以種種珍飾莊嚴其身，與諸從",
    "T24n1450_003:0112a02": "女亦復嚴好，相隨而去。路傍諸人皆共愛仰",
    "T24n1450_003:0112a03": "耶輸陀羅，不觀餘者。耶輸陀羅入菩薩宮，雅",
    "T24n1450_003:0112a04": "步從容端身而進，不觀左右，於太子前立。時",
    "T24n1450_003:0112a05": "彼太子先以珍寶施諸女盡，更無遺餘。獨有",
    "T24n1450_003:0112a06": "一金指環，見耶輸陀羅即舉其指。然耶輸陀",
    "T24n1450_003:0112a07": "羅，先與菩薩從久遠來，恒為因緣常相愛樂，",
    "T24n1450_003:0112a08": "即昇師子座上，從太子指取其指環。群臣諸",
    "T24n1450_003:0112a09": "人遞相謂曰：『此耶輸陀羅，族姓尊貴顏容具",
    "T24n1450_003:0112a10": "足，於諸女中最為殊勝，堪為太子宮中侍衛。』",
    "T24n1450_003:0112a11": "群臣諸人同議斯已，向淨飯王具陳此事。時",
    "T24n1450_003:0112a12": "王即遣二萬婇女，圍遶耶輸陀羅，入太子宮",
    "T24n1450_003:0112a13": "內。",
    "T24n1450_003:0112a14": "「復次菩薩常法：出現世界必生一樹，名曰善",
    "T24n1450_003:0112a15": "堅，其初生時，一夜之中便高百肘。其初生夜，",
    "T24n1450_003:0112a16": "未見日光形質柔軟，可以爪甲掐而令斷；見",
    "T24n1450_003:0112a17": "日光已即便堅硬，雖加刀斧及以猛火，不能",
    "T24n1450_003:0112a18": "摧損。釋迦菩薩既出世已，於劫比羅及以天",
    "T24n1450_003:0112a19": "示二城之間，有一大河名盧奚多，其河岸邊",
    "T24n1450_003:0112a20": "而生此樹，河水汎漲洪波鼓激，流沙圮岸土",
    "T24n1450_003:0112a21": "石隨散，其樹善堅根鬚盡露。後因猛風摧倒，",
    "T24n1450_003:0112a22": "橫在盧多河中，便如大堰，堰水不流。其劫比",
    "T24n1450_003:0112a23": "羅城漸被侵沒，天示城中又復枯涸。天示城",
    "T24n1450_003:0112a24": "王見斯事已，即令使者告淨飯王曰：『今此大",
    "T24n1450_003:0112a25": "樹橫在水中，彼此俱弊。王之國中有諸童子",
    "T24n1450_003:0112a26": "皆悉勇健，願王勅之令除此樹。』時淨飯王報",
    "T24n1450_003:0112a27": "其使曰：『我今何能處分斯事？』劫比羅國有一",
    "T24n1450_003:0112a28": "大臣名曰闡陀，前白王曰：『願王令我撿校斯",
    "T24n1450_003:0112a29": "事，我有方便，令王子等不假王言自除此樹。』",
    "T24n1450_003:0112b01": "王曰：『可爾。』闡陀大臣即於河岸一叢林間",
    "T24n1450_003:0112b02": "洒掃清淨堪為遊觀，請諸王子往林嬉戲。諸",
    "T24n1450_003:0112b03": "王子等各乘寶車，與諸童子前後圍遶，既至",
    "T24n1450_003:0112b04": "林已，各敷床座縱誕歡樂。時有一雁飛空而",
    "T24n1450_003:0112b05": "度，提婆達多即挽其弓射之，令落其雁，落在",
    "T24n1450_003:0112b06": "菩薩座前。菩薩爾時收捧其雁為拔其箭，以",
    "T24n1450_003:0112b07": "藥療之應時平復。提婆達多即令使者告菩",
    "T24n1450_003:0112b08": "薩曰：『今彼之雁我先射得，可還我來。』菩薩爾",
    "T24n1450_003:0112b09": "時告彼使曰：『我久發菩提心，一切有情是我",
    "T24n1450_003:0112b10": "先有，云何此雁是汝先有？』提婆達多從久遠",
    "T24n1450_003:0112b11": "來恒與菩薩結諸怨恨，聞此語已即懷瞋恚。",
    "T24n1450_003:0112b12": "然菩薩此身與一切有情怨結已盡，唯提",
    "T24n1450_003:0112b13": "婆達多一人尚有餘習；今因此雁為最後之",
    "T24n1450_003:0112b14": "身，與提婆達多為初首鬪諍。「天示城王既請",
    "T24n1450_003:0112b15": "淨飯王除樹不得，即自令其國內人眾共拔",
    "T24n1450_003:0112b16": "其樹。爾時諸人施功用力叫聲沸閙，菩薩聞",
    "T24n1450_003:0112b17": "已問左右曰：『彼是何聲？』闡陀大臣具陳彼樹",
    "T24n1450_003:0112b18": "堰水之意。菩薩聞已即告眾人：『我當往彼為",
    "T24n1450_003:0112b19": "除此樹。』時彼菩薩并童子等即共往彼，路傍",
    "T24n1450_003:0112b20": "孔中出一毒蛇。烏陀夷見此毒蛇，恐害菩薩，",
    "T24n1450_003:0112b21": "即拔利刀斬為兩段。蛇吐毒氣著烏陀夷身",
    "T24n1450_003:0112b22": "變為黑色，因此名為黑烏陀夷。是時諸童子",
    "T24n1450_003:0112b23": "等，爭騁勇力拽善堅樹。提婆達多鼓氣而前",
    "T24n1450_003:0112b24": "盡力拽之，纔動而已；難陀童子擎少離地；菩",
    "T24n1450_003:0112b25": "薩以手擲置空中，其樹乃為兩段，各分兩岸。",
    "T24n1450_003:0112b26": "爾時菩薩告諸人曰：『此善堅樹，是其冷藥能",
    "T24n1450_003:0112b27": "除熱病，汝等各應細截斬分。若有鬼氣癰腫，",
    "T24n1450_003:0112b28": "將此塗之並得除差。』時諸童子並即乘車，歸",
    "T24n1450_003:0112b29": "劫比羅城，至城門所遇占相師，作是言曰：",
    "T24n1450_003:0112c01": "『菩薩於此日中不出家者，必登轉輪王位。』時",
    "T24n1450_003:0112c02": "有釋迦女名喬比迦，住鍾聲聚落，在於高閣",
    "T24n1450_003:0112c03": "上遊觀。菩薩入城遙見女，遂以脚指以壓其",
    "T24n1450_003:0112c04": "車，車便不轉。其女遙見菩薩念於心，菩薩手",
    "T24n1450_003:0112c05": "中先有鐵杵，以指撚之遂便微碎。喬比迦女",
    "T24n1450_003:0112c06": "觀視菩薩，以脚指捺樓，其閣遂穴。諸人見已",
    "T24n1450_003:0112c07": "作是念言：『此之釋女，必能善得菩薩之心。』時",
    "T24n1450_003:0112c08": "淨飯王聞此語已，即迎喬比迦女，并二萬婇",
    "T24n1450_003:0112c09": "女侍從入宮。「菩薩常法：將欲遊觀園苑，即",
    "T24n1450_003:0112c10": "勅御者：『我之好乘汝速裝飾，我欲乘之遊觀",
    "T24n1450_003:0112c11": "園苑。』御者受教，嚴飾上乘至菩薩前，白菩薩",
    "T24n1450_003:0112c12": "曰：『我已嚴飾上乘，唯願知時。』菩薩登車遊",
    "T24n1450_003:0112c13": "觀，逢一老人，氣力羸弱、形體損瘦、腰背僂曲、",
    "T24n1450_003:0112c14": "行步倚杖、身體戰掉、鬚髮變色，不如餘人。",
    "T24n1450_003:0112c15": "菩薩見已告御者曰：『彼是何人？腰背僂曲、形",
    "T24n1450_003:0112c16": "體羸瘦、憔悴若此。』御者報曰：『此名老人，此",
    "T24n1450_003:0112c17": "人不久要當身死。』菩薩問曰：『我於後時當如",
    "T24n1450_003:0112c18": "是不？』御者報曰：『太子之身還當如是。』菩薩聞",
    "T24n1450_003:0112c19": "已愁憂不樂，即告御者：『可速還宮，我至宮中",
    "T24n1450_003:0112c20": "思量是事。我當云何得免斯苦？』御者依命即",
    "T24n1450_003:0112c21": "還宮內。既至宮已，菩薩爾時端坐思惟，作是",
    "T24n1450_003:0112c22": "念言：『如此老法，不久之間即至我身，我云何",
    "T24n1450_003:0112c23": "免？』即說頌曰：",
    "T24n1450_003:0112c24": "「『忽遇如此衰老者，　　形體枯瘦倚杖行；",
    "T24n1450_003:0112c25": "我身亦為老所縛，　　云何得免斯苦事？』",
    "T24n1450_003:0112c26": "「爾時淨飯王，見菩薩却迴宮中，問御者曰：『太",
    "T24n1450_003:0112c27": "子出城遊觀林泉，生歡喜不？』御者對曰：『我見",
    "T24n1450_003:0112c28": "太子無有歡喜。』王曰：『何故不喜？』御者答曰：『我",
    "T24n1450_003:0112c29": "與太子出城，門外見一老人，形體羸弱、顏容",
    "T24n1450_003:0113a01": "枯悴、倚杖前行、身體戰掉。太子見已即問我",
    "T24n1450_003:0113a02": "曰：「彼是何人一當至此？」我即答曰：「此名為老",
    "T24n1450_003:0113a03": "人。」又問我曰：「我於後時當如此不？」我即答",
    "T24n1450_003:0113a04": "曰：「必當如此。」太子聞已命我令還，思惟是事。",
    "T24n1450_003:0113a05": "今者現在宮內思量是事。』時淨飯王聞此語",
    "T24n1450_003:0113a06": "已自私念言：『太子生時，相師皆云出家修",
    "T24n1450_003:0113a07": "道。今若如此，應是斯事。我當倍諸五欲樂具",
    "T24n1450_003:0113a08": "以娛樂之。』作是念已，即令倍諸五欲樂具，以",
    "T24n1450_003:0113a09": "娛太子。頌曰：",
    "T24n1450_003:0113a10": "「『父王既聞御者言，　　即自思量相師語；",
    "T24n1450_003:0113a11": "以諸五欲倍於前，　　願令菩薩不出家。』",
    "T24n1450_003:0113a12": "「菩薩常法：將欲出城遊觀，先勅御者：『速當為",
    "T24n1450_003:0113a13": "我嚴飾車乘，我當出城遊觀。』御者受命，即",
    "T24n1450_003:0113a14": "為嚴飾上妙車乘，既嚴飾已即白菩薩，今可",
    "T24n1450_003:0113a15": "遊觀。將欲出城，逢一病人，舉身羸黃、瘦瘠疲",
    "T24n1450_003:0113a16": "困、路傍諸人皆不顧見。菩薩見已問御者曰：",
    "T24n1450_003:0113a17": "『此是何人？身形瘦弱羸黃困篤，一切諸人皆",
    "T24n1450_003:0113a18": "不顧見。』御者報曰：『此名病人，由斯病故不",
    "T24n1450_003:0113a19": "久當死。』菩薩問曰：『如此病法，我超過不？』御者",
    "T24n1450_003:0113a20": "答曰：『此之病法亦未超過。』菩薩聞已愁憂不",
    "T24n1450_003:0113a21": "樂，即命還宮，思惟是事。爾時御者送至宮內，",
    "T24n1450_003:0113a22": "既至宮已，菩薩於是端身思惟如此病苦。時",
    "T24n1450_003:0113a23": "淨飯王問御者曰：『太子出城遊觀，歡樂以不？』",
    "T24n1450_003:0113a24": "御者答曰：『太子不樂。』又問曰：『何為不樂？』爾時",
    "T24n1450_003:0113a25": "御者具陳上事。王聞是已，乃至倍加五欲娛",
    "T24n1450_003:0113a26": "樂太子。頌曰：",
    "T24n1450_003:0113a27": "「『上妙色聲香，　　最勝諸味觸；",
    "T24n1450_003:0113a28": "當受五欲樂，　　勿棄我出家。』",
    "T24n1450_003:0113a29": "「菩薩常法：將欲出城遊觀，先命御者嚴飾車",
    "T24n1450_003:0113b01": "乘。既嚴飾已出城遊觀，逢一死人，以雜色",
    "T24n1450_003:0113b02": "車而以載之。復有一人手持火爐在前而行，",
    "T24n1450_003:0113b03": "雜色車後，多諸男女被髮哀號，見者悲切。",
    "T24n1450_003:0113b04": "菩薩見已問御者曰：『此是何人？以種種雜色",
    "T24n1450_003:0113b05": "嚴飾其車，載之而去，男女哀號見者悲切。』御",
    "T24n1450_003:0113b06": "者答曰：『此名死人。』太子問曰：『云何名為死人？』",
    "T24n1450_003:0113b07": "御者答曰：『此人生氣一盡，不復得與父母兄",
    "T24n1450_003:0113b08": "弟妻子眷屬而重相見。』菩薩問曰：『我亦爾不？』",
    "T24n1450_003:0113b09": "答曰：『亦爾。』菩薩聞已愁憂不樂，即命還宮。時",
    "T24n1450_003:0113b10": "淨飯王問御者曰：『太子出城遊觀，歡樂以",
    "T24n1450_003:0113b11": "不？』御者答曰：『我見太子愁憂不樂。』王曰：『何故？』",
    "T24n1450_003:0113b12": "答曰：『今者路逢死人，父母妻子悲號相送，太",
    "T24n1450_003:0113b13": "子問曰：「我當如此不？」我即答曰：「皆當如此。」故",
    "T24n1450_003:0113b14": "在宮中思惟是事。』時淨飯王復加五欲，以種",
    "T24n1450_003:0113b15": "種微妙音樂倡伎珠珍婇女娛樂菩薩。頌曰：",
    "T24n1450_003:0113b16": "「『此最勝城甚嚴飾，　　天中天子可久住；",
    "T24n1450_003:0113b17": "倍加五欲能歡樂，　　猶如千眼歡喜園。』",
    "T24n1450_003:0113b18": "「爾時淨居諸天，皆共觀念：『菩薩先有大實因",
    "T24n1450_003:0113b19": "力，我等當為菩薩作大緣故。何以故？若有大",
    "T24n1450_003:0113b20": "因待大緣故。』即便化作一大沙門，執錫持鉢",
    "T24n1450_003:0113b21": "次行乞食。菩薩常法：出城遊觀先命嚴駕，既",
    "T24n1450_003:0113b22": "嚴駕已登車前行，於衢路中逢一沙門，淨除",
    "T24n1450_003:0113b23": "鬚髮被福田衣，執持瓶鉢徐行乞食。菩薩見",
    "T24n1450_003:0113b24": "已問御者曰：『此是何人？』御者答曰：『名出家人。』",
    "T24n1450_003:0113b25": "菩薩問曰：『云何名為出家？』報曰：『此人以善心",
    "T24n1450_003:0113b26": "修善行，於善處住，身口意業悉皆清淨。以信",
    "T24n1450_003:0113b27": "心故，剃除鬚髮被如來服，捨離俗家昇涅槃",
    "T24n1450_003:0113b28": "路，故名出家。』菩薩即便告御者曰：『汝可將車",
    "T24n1450_003:0113b29": "近彼沙門。』御者奉命，即便引車至沙門所。菩",
    "T24n1450_003:0113c01": "薩爾時問沙門曰：『汝是何人？何故剃除鬚髮",
    "T24n1450_003:0113c02": "著別色衣，手持錫鉢以乞自活？』沙門報曰：『我",
    "T24n1450_003:0113c03": "出家人也。』菩薩又曰：『云何名為出家人也？』沙",
    "T24n1450_003:0113c04": "門報曰：『常以善心恒修善行，身口意業悉令",
    "T24n1450_003:0113c05": "清淨，捨離俗家昇涅槃路，故名出家人也。』菩",
    "T24n1450_003:0113c06": "薩歎曰：『善哉斯事！善哉斯事！』即自念言：『若當",
    "T24n1450_003:0113c07": "如此我亦出家。』即命御者：『可速還宮，我至宮",
    "T24n1450_003:0113c08": "中思量是事。』御者奉命，執御還宮。既至宮中",
    "T24n1450_003:0113c09": "寂然思念。時淨飯王問御者曰：『今者太子出",
    "T24n1450_003:0113c10": "城遊觀，歡樂以不？』答曰：『我見太子愁憂不樂。』",
    "T24n1450_003:0113c11": "王即問曰：『何故不樂？』御者答曰：『太子出城逢",
    "T24n1450_003:0113c12": "一沙門，剃除鬚髮被福田衣，手持鉢錫徐行",
    "T24n1450_003:0113c13": "乞食。太子問我：「彼何人也？」我即答曰：「名出",
    "T24n1450_003:0113c14": "家人。」便問我言：「云何名為出家？」我即答曰：「捨",
    "T24n1450_003:0113c15": "其俗家，昇涅槃路，故名出家。」太子聞已，命",
    "T24n1450_003:0113c16": "我引車近沙門所，問沙門曰：「汝是何人？剃除",
    "T24n1450_003:0113c17": "鬚髮被異色衣，手執瓶鉢自行乞食。」沙門",
    "T24n1450_003:0113c18": "報曰：「我出家人也。」太子問曰：「云何名為出家",
    "T24n1450_003:0113c19": "人也？」彼便報曰：「捨離俗家，昇涅槃路。」太子",
    "T24n1450_003:0113c20": "聞已即便歎曰：「善哉斯事！善哉斯事！若如此",
    "T24n1450_003:0113c21": "者我亦出家。」即便命我令速還宮，今在宮中",
    "T24n1450_003:0113c22": "思量是事。』時淨飯王既聞此語，慘然不樂，私",
    "T24n1450_003:0113c23": "自念曰：『太子生時相師占言：「太子不登王位，",
    "T24n1450_003:0113c24": "必當出家。」觀今相狀，應出家時至。即設方便，",
    "T24n1450_003:0113c25": "我今當令太子往田農所，見彼人眾行來作",
    "T24n1450_003:0113c26": "務，心得歡喜忘出家事。』作是念已，即往宮中",
    "T24n1450_003:0113c27": "告太子曰：『我有良田令人營植，汝可檢校。』",
    "T24n1450_003:0113c28": "太子在宮，想彼老病死人，即懷憂懼，念彼沙",
    "T24n1450_003:0113c29": "門復生喜戀，此心所繫無時暫捨。聞父所言",
    "T24n1450_003:0114a01": "不可違背，即順父言，便命御者，登車即往，身",
    "T24n1450_003:0114a02": "雖欲往田所，心恒繫念出家。既漸前行，忽於",
    "T24n1450_003:0114a03": "中路遇五百寶藏悉皆開門，中有聲曰：『善哉",
    "T24n1450_003:0114a04": "太子！我等珍寶，是汝過去眷屬之藏，汝可盡",
    "T24n1450_003:0114a05": "取隨汝意用。』太子報曰：『此是過去眷屬愚癡",
    "T24n1450_003:0114a06": "資具，無時積聚莫知棄捨。我今何用？汝等速",
    "T24n1450_003:0114a07": "去。』時彼寶藏復出聲曰：『汝若不取，我今入海。』",
    "T24n1450_003:0114a08": "菩薩報曰：『隨汝意去。』時寶藏等便入大海。爾",
    "T24n1450_003:0114a09": "時菩薩復漸前行，至犁田村見彼耕人，塵土",
    "T24n1450_003:0114a10": "坌身遍體流汗，手執牛杖盡皆有血。復見其",
    "T24n1450_003:0114a11": "牛，皮背穿爛飢渴所逼，羸瘦困苦喘息不住，",
    "T24n1450_003:0114a12": "為諸虻蠅唼食膿血，諸小虫等滿其瘡食，或",
    "T24n1450_003:0114a13": "為犁刃傷割其脚。菩薩遊歷耕種之所，皆見",
    "T24n1450_003:0114a14": "如此諸苦惱事。菩薩從無量劫來，深種慈悲，",
    "T24n1450_003:0114a15": "遇此苦業便生憐愍，即喚耕田人等而問之",
    "T24n1450_003:0114a16": "曰：『汝屬何人？』諸人報曰：『我等皆屬太子。』菩薩",
    "T24n1450_003:0114a17": "告曰：『今放汝等任自存活，不須繫屬於我。耕",
    "T24n1450_003:0114a18": "田牛等亦便放捨，任逐水草養其軀命。』于時",
    "T24n1450_003:0114a19": "菩薩念此苦事，從車而下，於贍部樹間，入第",
    "T24n1450_003:0114a20": "一無漏相似三昧，左右侍從圍繞菩薩，各坐",
    "T24n1450_003:0114a21": "樹下瞻侍菩薩。「時淨飯王自念：『食時將至，太",
    "T24n1450_003:0114a22": "子何為不還宮內？』即欲自往看其太子，便命",
    "T24n1450_003:0114a23": "車輅登之而行，至耕田所周迴諸處尋覓太",
    "T24n1450_003:0114a24": "子，於贍部樹下，見入三昧。于時日已西傾，一",
    "T24n1450_003:0114a25": "切林影皆隨日轉，唯太子所坐之樹猶蔭太",
    "T24n1450_003:0114a26": "子，其陰不移。時淨飯王見是事已，即自念言：",
    "T24n1450_003:0114a27": "『今我大子甚大威德。日已西傾，一切林影皆",
    "T24n1450_003:0114a28": "隨日轉，唯大子所坐之樹猶蔭大子，其陰",
    "T24n1450_003:0114a29": "不移。』歡喜踊躍生恭敬心，曲躬低頭前禮太",
    "T24n1450_003:0114b01": "子，請從定起共登寶車，漸次還宮。至屍林下",
    "T24n1450_003:0114b02": "見諸死人，或黃或淤臭穢狼藉，太子見已重",
    "T24n1450_003:0114b03": "加憂念，於寶車中結跏趺坐，專心思惟。漸至",
    "T24n1450_003:0114b04": "劫比羅城，時曆數者即占：『太子至七日內不",
    "T24n1450_003:0114b05": "出家者，必登轉輪王位。』占知是事，即以其頌",
    "T24n1450_003:0114b06": "奏淨飯王曰：",
    "T24n1450_003:0114b07": "「『太子不出家，　　盡於七日中；",
    "T24n1450_003:0114b08": "於彼日出時，　　必登金輪位。",
    "T24n1450_003:0114b09": "七寶自在王，　　太子當如此；",
    "T24n1450_003:0114b10": "海內無勞役，　　怨敵自平定。",
    "T24n1450_003:0114b11": "太子若出家，　　無畏坐林間；",
    "T24n1450_003:0114b12": "證彼一切智，　　度脫諸眾生。』",
    "T24n1450_003:0114b13": "「爾時菩薩既至城內，有一釋迦種名不過，時",
    "T24n1450_003:0114b14": "有其一女名曰鹿王，於樓窓中遙見菩薩，讚",
    "T24n1450_003:0114b15": "歎頌曰：",
    "T24n1450_003:0114b16": "「『安樂乳母生，　　安樂父能養；",
    "T24n1450_003:0114b17": "彼女極安樂，　　當與汝為妻。』",
    "T24n1450_003:0114b18": "「菩薩聞此，其心寂入涅槃聲義，唯聞言曰：『汝",
    "T24n1450_003:0114b19": "最勝人當思惟寂靜涅槃。』菩薩聞此涅槃聲，",
    "T24n1450_003:0114b20": "愛念歡喜，聞妙聲故，即脫頸上珠瓔，擲於",
    "T24n1450_003:0114b21": "空中。以威力故，遂落鹿王女頸上。諸人見此",
    "T24n1450_003:0114b22": "皆大歡喜，白淨飯王具陳上事。王聞此語，即",
    "T24n1450_003:0114b23": "令二萬婇女迎鹿王女，將入太子宮內。彼時",
    "T24n1450_003:0114b24": "菩薩有三夫人：一名鹿王、二名喬比迦、三名",
    "T24n1450_003:0114b25": "耶輸陀羅。其耶輸陀羅最為上首，其三夫人",
    "T24n1450_003:0114b26": "各有二萬婇女，前後圍繞在於宮內。「時淨飯",
    "T24n1450_003:0114b27": "王，聞曆數者頌，即喚甘露等兄弟四人集居",
    "T24n1450_003:0114b28": "一處，遞相議彼曆數之頌：『「若七日內不許出",
    "T24n1450_003:0114b29": "家，登輪王位」者，我等宜應於七日內守護太",
    "T24n1450_003:0114c01": "子，仍令兵眾於四城門勤加防衛。』作是議已，",
    "T24n1450_003:0114c02": "即於劫比羅城築七重城塹，皆安鐵門，一一",
    "T24n1450_003:0114c03": "門上盡挂鳴鈴。若有開閉，其鈴聲聞四面周",
    "T24n1450_003:0114c04": "迴各四十里。菩薩所在樓閣之上，皆令伎女",
    "T24n1450_003:0114c05": "作諸音樂歌舞圍遶，大臣猛將領四種兵，嚴",
    "T24n1450_003:0114c06": "更警候營守城外。菩薩宮中諸門常閉，縱有",
    "T24n1450_003:0114c07": "使命須往來者，於城樓上別置梯道，令五百",
    "T24n1450_003:0114c08": "人擎之來去。其內宮門開閉之時，皆出異聲",
    "T24n1450_003:0114c09": "令淨飯王聞。若聞門聲，諸宮女等盡執仗",
    "T24n1450_003:0114c10": "刃，劫比羅城外百官吏人，亦復勤加遞相防",
    "T24n1450_003:0114c11": "守。時淨飯王自將四兵守城東門，其斛飯王",
    "T24n1450_003:0114c12": "自將四兵守城南門，其白淨王復將四兵守",
    "T24n1450_003:0114c13": "城西門，甘露飯王亦將四兵守城北門。大名",
    "T24n1450_003:0114c14": "釋迦領諸猛士巡行城內，至城東門問守門",
    "T24n1450_003:0114c15": "人曰：『誰守此門？』淨飯王報曰：『是我知更。』大名",
    "T24n1450_003:0114c16": "將曰：『嚴更者好，睡眠者惡。』即說頌曰：",
    "T24n1450_003:0114c17": "「『睡者如死人，　　此人屬魔王；",
    "T24n1450_003:0114c18": "智者常覺悟，　　是故勤防守。』",
    "T24n1450_003:0114c19": "「大名釋迦說此頌已即至南門，問守門者曰：",
    "T24n1450_003:0114c20": "『何人守此？』斛飯王報曰：『是我知更。』大名將曰：",
    "T24n1450_003:0114c21": "『勤加者好，睡眠者惡。』即說頌曰：",
    "T24n1450_003:0114c22": "「『睡者如死人，　　此人屬魔王；",
    "T24n1450_003:0114c23": "智者常覺悟，　　是故勤防守。』",
    "T24n1450_003:0114c24": "「大名釋迦說此頌已復至西門，問守門者曰：",
    "T24n1450_003:0114c25": "『是何人守？』白飯王報曰：『是我知更。』大名將曰：",
    "T24n1450_003:0114c26": "『勤加者善，睡眠者惡。』復說頌曰：",
    "T24n1450_003:0114c27": "「『睡者如死人，　　此人屬魔王；",
    "T24n1450_003:0114c28": "智者常覺悟，　　是故勤防守。』",
    "T24n1450_003:0114c29": "「說此頌已復至北門，問守門者曰：『是何人守？』",
    "T24n1450_003:0115a01": "甘露飯王報曰：『是我知更。』大名將曰：『策勤者",
    "T24n1450_003:0115a02": "善，睡眠者不善。』即說頌曰：",
    "T24n1450_003:0115a03": "「『睡者如死人，　　此人屬魔王；",
    "T24n1450_003:0115a04": "智者常覺悟，　　是故勤防守。』",
    "T24n1450_003:0115a05": "「說此頌已還至中營，問守營人曰：『何人知更？』",
    "T24n1450_003:0115a06": "營人報曰：『是某知更。』『策勤者善，睡眠者不善。』",
    "T24n1450_003:0115a07": "即說頌曰：",
    "T24n1450_003:0115a08": "「『策勤莫違法，　　實語莫妄語；",
    "T24n1450_003:0115a09": "妄語入黑暗，　　是故勤防守。』",
    "T24n1450_003:0115a10": "「大名釋迦如此巡已即至天曉，於淨飯王所",
    "T24n1450_003:0115a11": "白其王曰：『七日之中一夜已過，唯餘六日。』",
    "T24n1450_003:0115a12": "王便報曰：『既餘六日，勤加守護。六日若過，我",
    "T24n1450_003:0115a13": "之太子登金輪王。我等諸人咸皆隨從，飛騰",
    "T24n1450_003:0115a14": "虛空觀四天下。』如此警候乃至六日，唯餘一",
    "T24n1450_003:0115a15": "夜。天帝釋有常法，觀念之時窮於下界，即說",
    "T24n1450_003:0115a16": "頌曰：",
    "T24n1450_003:0115a17": "「『釋迦牟尼國王子，　　修六度行皆圓具；",
    "T24n1450_003:0115a18": "愛樂出俗處山林，　　以求無上真如道。』",
    "T24n1450_003:0115a19": "根本說一切有部毘奈耶破僧事卷第三"
}