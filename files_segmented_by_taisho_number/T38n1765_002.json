{
    "T38n1765_002:0008a08": "大般涅槃經玄義卷下",
    "T38n1765_002:0008a10": "隋天台沙門灌頂撰",
    "T38n1765_002:0008a11": "古來復約三性。明涅槃體。言佛地。一向是善",
    "T38n1765_002:0008a12": "性。一向非惡性。無記性亦有亦無(云云)。光宅",
    "T38n1765_002:0008a13": "云。常住佛果。有兩種無記。一知解無記。二果",
    "T38n1765_002:0008a14": "報無記。如棋書射御。闡提亦有故非是善。佛",
    "T38n1765_002:0008a15": "地亦有故非是惡。即是無記性也。果報者。如",
    "T38n1765_002:0008a16": "生死苦無常報。既非是惡。只是無記。涅槃地",
    "T38n1765_002:0008a17": "常樂我淨亦非是善。直是無記。開善莊嚴並",
    "T38n1765_002:0008a18": "言。佛無無記。唯一善性。知解無記。有多釋。",
    "T38n1765_002:0008a19": "莊嚴云。是善性。開善云通三性。在闡提是惡。",
    "T38n1765_002:0008a20": "在佛是善。在餘人是無記。言果報者。生死中",
    "T38n1765_002:0008a21": "多有異具故。果報可是無記佛果報何以是",
    "T38n1765_002:0008a22": "無記。佛果唯一習果。無復報法豈得類此是",
    "T38n1765_002:0008a23": "無記。以習善既滿。併成習果也。夫三性者。若",
    "T38n1765_002:0008a24": "有若無。只是世俗尚不是真。何得用此釋涅",
    "T38n1765_002:0008a25": "槃體。此皆數論之極說安處佛體。如野人暴",
    "T38n1765_002:0008a26": "背獻至尊耳。今明涅槃體者。上來釋名論無。",
    "T38n1765_002:0008a27": "無一切方便。論絕絕能絕所。名下妙理寧可",
    "T38n1765_002:0008a28": "思議。德王云。大般涅槃非色非聲。云何而言",
    "T38n1765_002:0008a29": "可得見聞。古來諸師云何以色為涅槃體。又",
    "T38n1765_002:0008b01": "經云。夫涅槃者。不從因生。體非是果。古來諸",
    "T38n1765_002:0008b02": "師云何以佛果釋涅槃體。又涅槃之體無定",
    "T38n1765_002:0008b03": "無果。古來諸師云何謂涅槃體定是一法。當",
    "T38n1765_002:0008b04": "知其體非色非聲。非因非果。非一非異。非諸",
    "T38n1765_002:0008b05": "聲聞緣覺所知。亦非十住能了了見。不能默",
    "T38n1765_002:0008b06": "已。強作五種言之。一約性淨涅槃。二約法身",
    "T38n1765_002:0008b07": "德。三約一諦。四約不生不生。五約正性。初論",
    "T38n1765_002:0008b08": "性淨。總指一部。次論法身指哀歎。次論一諦",
    "T38n1765_002:0008b09": "指聖行。次論不生指德王。次論正性。指師子",
    "T38n1765_002:0008b10": "吼迦葉等。不可備引。斑駁略周耳。性淨者。淨",
    "T38n1765_002:0008b11": "有三種。一方便淨。二圓淨。三性淨。方便淨",
    "T38n1765_002:0008b12": "者。嘔和善巧權能逗物。住首楞嚴。建于大義。",
    "T38n1765_002:0008b13": "或一閻浮提。或一四天下。或一大千界。或十",
    "T38n1765_002:0008b14": "方土。隨諸眾生應可調伏種種示現。無生而",
    "T38n1765_002:0008b15": "生。王宮七步。無滅而滅。倚臥雙林。是以晨朝",
    "T38n1765_002:0008b16": "放光。大聲遍告。正覺世尊將欲涅槃。若有所",
    "T38n1765_002:0008b17": "疑今速可問。為最後問。所以三界躄踊。八部",
    "T38n1765_002:0008b18": "悲號。獻供填空。流血洒地。高幢翳諸日月。廣",
    "T38n1765_002:0008b19": "蓋遍覆大千。如經廣說。乃至下者作九法界",
    "T38n1765_002:0008b20": "身。非生現生。非滅現滅。不前不後。一時等",
    "T38n1765_002:0008b21": "現。然於寂滅。無所損減。於諸生死。無染無累。",
    "T38n1765_002:0008b22": "故名方便淨涅槃也。圓淨者。因圓果滿。畢竟",
    "T38n1765_002:0008b23": "成就。原其初基。以大涅槃心。行如來行。持戒",
    "T38n1765_002:0008b24": "不殺。擁護正法。廣宣流布。利益眾生。迴向大",
    "T38n1765_002:0008b25": "乘。感得金剛堅固之體。法身常身圓滿具足。",
    "T38n1765_002:0008b26": "獲大涅槃。修道得故。安住於此祕密藏中。復",
    "T38n1765_002:0008b27": "能頒宣廣說。一切悉有佛性。施與一切。常命",
    "T38n1765_002:0008b28": "色力安無礙辯。雖破煩惱亦無所破。雖圓智",
    "T38n1765_002:0008b29": "慧。亦無能圓。雖施眾生。不得眾生及以施相。",
    "T38n1765_002:0008c01": "是名圓淨涅槃也。性淨者。非修非得。非作業",
    "T38n1765_002:0008c02": "非與業。本自有之。非適今也。沖湛寂靜。不生",
    "T38n1765_002:0008c03": "不滅。雖在波濁。波濁不能昏動。猶如仰觀虛",
    "T38n1765_002:0008c04": "空月形。五翳不能翳。雖復隨流苦酢其味真",
    "T38n1765_002:0008c05": "正。停留在山。雖沒膚中。膿血之所不染。故名",
    "T38n1765_002:0008c06": "性淨涅槃也。此三涅槃。不可相離。即三而一。",
    "T38n1765_002:0008c07": "不可相混。即一而三。雖復一三。即非一三。雖",
    "T38n1765_002:0008c08": "非一三。而復一三。會之彌分。派之彌合。橫之",
    "T38n1765_002:0008c09": "彌高。竪之彌闊。微妙莫測。不可思議。今欲分",
    "T38n1765_002:0008c10": "別令易解故。總唱涅槃。即是其名。專據性淨。",
    "T38n1765_002:0008c11": "以當其體。指於圓淨。即是其宗。方便善巧。以",
    "T38n1765_002:0008c12": "為其用。作此分別。即是其教。雖復分別。都是",
    "T38n1765_002:0008c13": "一法。所謂大乘。大般涅槃。若得此意。無俟多",
    "T38n1765_002:0008c14": "言。其未解者。更重復說耳。二約法身德者。德",
    "T38n1765_002:0008c15": "有三種。一法身德。二般若德。三解脫德。法身",
    "T38n1765_002:0008c16": "者。即是金剛竪固之體。非色即色。非色非非",
    "T38n1765_002:0008c17": "色。而名為真善妙色。真故非色。善故即色。妙",
    "T38n1765_002:0008c18": "故非色非非色。又真即是空。善即是假。妙即",
    "T38n1765_002:0008c19": "是中。例一切法。亦復如是。以是義故。名為佛",
    "T38n1765_002:0008c20": "法名佛法界。攝一切法。名法身藏。名法身德",
    "T38n1765_002:0008c21": "也。般若德者。即是無上調御。一切種智。名大",
    "T38n1765_002:0008c22": "涅槃。明淨之鏡。此鏡一照一切照。照中故是",
    "T38n1765_002:0008c23": "鏡。照真故是淨。照俗故是明。明故則像亮假",
    "T38n1765_002:0008c24": "顯。淨故瑕盡真顯。鏡故體圓中顯。三智一心",
    "T38n1765_002:0008c25": "中得故。言明淨鏡。攝一切法。故稱調御。是佛",
    "T38n1765_002:0008c26": "智藏。名般若德也。解脫德者。即是如來自在",
    "T38n1765_002:0008c27": "解脫。其性廣博無縛無脫。是廣博義。體縛即",
    "T38n1765_002:0008c28": "脫。是遠離義。調伏眾生。是無創疣義。如是解",
    "T38n1765_002:0008c29": "脫。攝一切法。亦名解脫藏。亦名解脫德。如是",
    "T38n1765_002:0009a01": "三德。不可相離。文云。法身亦非。乃至解脫亦",
    "T38n1765_002:0009a02": "非如是三德不可相混。文云。三點具足。無有",
    "T38n1765_002:0009a03": "缺減。當知雖一而三。雖三而一。雖復三一。而",
    "T38n1765_002:0009a04": "非三一。雖非三一。而三而一。不可思議。攝",
    "T38n1765_002:0009a05": "一切法。攝一切人。文云。我及諸子。四部之",
    "T38n1765_002:0009a06": "眾。悉皆入中。微妙難思。為若此。今欲分別令",
    "T38n1765_002:0009a07": "易解故總唱祕藏。以當其名。法身攝一切法。",
    "T38n1765_002:0009a08": "不縱不橫。以當其體。般若攝一切法。如一面",
    "T38n1765_002:0009a09": "三目。以當其宗。解脫攝一切法。如三點伊。以",
    "T38n1765_002:0009a10": "當其用。如此敷演。即是其教。非但經體義明。",
    "T38n1765_002:0009a11": "餘義亦顯(云云)。三約一諦者。世人解諦。或境",
    "T38n1765_002:0009a12": "或智或教非無此義。今用理釋諦。理當即境",
    "T38n1765_002:0009a13": "正。境正即智教皆正。以理釋諦其義為允。有",
    "T38n1765_002:0009a14": "四種四諦。一生滅四諦。集是能生。苦是所生。",
    "T38n1765_002:0009a15": "能生生所生。所生還生能生。苦集迴轉。生死",
    "T38n1765_002:0009a16": "無已。道名能壞。滅是所壞。所壞亦壞能壞。能",
    "T38n1765_002:0009a17": "壞亦壞所壞。更互生滅。故稱生滅四諦。若論",
    "T38n1765_002:0009a18": "其相。逼迫生長能除所除等是也。如經。二無",
    "T38n1765_002:0009a19": "生四諦者。推苦集之本。本自不生。不生故則無",
    "T38n1765_002:0009a20": "苦集。既無所壞。亦無能壞。故稱無生四諦。論",
    "T38n1765_002:0009a21": "其相者。解苦無苦。而有真諦。集道滅亦如是。",
    "T38n1765_002:0009a22": "如經。三無量四諦者。分別校計苦集滅道。有",
    "T38n1765_002:0009a23": "無量相。非諸聲聞緣覺所知。如經。四一實四",
    "T38n1765_002:0009a24": "諦者。解苦無苦。而有於實。乃至解滅無滅。而",
    "T38n1765_002:0009a25": "有於實。實者。非苦非苦因。非苦盡。非苦對。",
    "T38n1765_002:0009a26": "而是一實。乃至滅亦如是是名一實四諦。具",
    "T38n1765_002:0009a27": "如經。非離生滅四諦。別有一實四諦。即達生",
    "T38n1765_002:0009a28": "滅而是一實四諦。無生無量。亦復如是。一中",
    "T38n1765_002:0009a29": "有無量。無量中有一。不可思議。不可說示。強",
    "T38n1765_002:0009b01": "欲分別令易解故。總唱一實四諦。即是名也。",
    "T38n1765_002:0009b02": "取一滅諦。即是其體。故勝鬘云。一依者。即一滅",
    "T38n1765_002:0009b03": "諦也。道諦以當其宗。取道諦所治。以當其用。",
    "T38n1765_002:0009b04": "調御心喜。說此真諦。即名為教。雖差別說。只",
    "T38n1765_002:0009b05": "是一無差別法耳(此中遺一章)。五約正性者。性有五",
    "T38n1765_002:0009b06": "種。謂正性因性因因性果性果果性。正性者。",
    "T38n1765_002:0009b07": "非因非因因。非果非果果。是名正性。因性者。",
    "T38n1765_002:0009b08": "十二因緣。因因性者。十二因緣所生智慧。果",
    "T38n1765_002:0009b09": "性者。三藐三菩提。果果性者。大般涅槃。今且",
    "T38n1765_002:0009b10": "約一事論之。五陰下所以。即正因佛性。五陰",
    "T38n1765_002:0009b11": "即因性。觀五陰生智慧。是因因性。此智慧增",
    "T38n1765_002:0009b12": "成。是果性。智慧所滅。是果果性。於陰既然。",
    "T38n1765_002:0009b13": "餘一切法亦爾。當知五性亦非條別。即一而",
    "T38n1765_002:0009b14": "五。即五而一。一而不混五。五而不離一。不可",
    "T38n1765_002:0009b15": "思議。不可說示。強欲分別令易解故。指果果",
    "T38n1765_002:0009b16": "性為名。指正性為體。指因因性果性為宗。指",
    "T38n1765_002:0009b17": "因性為用。作此分別五性為教。雖復分別。只",
    "T38n1765_002:0009b18": "是一法。更無差別。若人能如此解者。非但識",
    "T38n1765_002:0009b19": "體。於名宗用教。觸事冷然。為未解者更論宗",
    "T38n1765_002:0009b20": "耳。第三明涅槃宗者。有人言。宗體不異。是義",
    "T38n1765_002:0009b21": "不然。何者。若論至理。二即不二。不二即二。",
    "T38n1765_002:0009b22": "此則宜然。若論名事。不二不可為二。二不可",
    "T38n1765_002:0009b23": "為不二。既立宗體。寧得是同。宗者要也。修行",
    "T38n1765_002:0009b24": "喉[示*禁]莫過因果。此經明因。略有三種。一破",
    "T38n1765_002:0009b25": "無常修常。如哀歎品。以常樂我。斥諸比丘無",
    "T38n1765_002:0009b26": "常。苦無我。虛偽不真。宜應捨離。今當為汝說",
    "T38n1765_002:0009b27": "勝三修。此是破無常修於常。能得常果顯於",
    "T38n1765_002:0009b28": "非常非無常。煩惱為薪。智慧為火。以是因緣。",
    "T38n1765_002:0009b29": "成涅槃食。令諸弟子。悉皆甘嗜。劣三修是煩",
    "T38n1765_002:0009c01": "惱薪。勝三修是智慧火。非常非無常。是涅槃",
    "T38n1765_002:0009c02": "食。四眾安住祕密藏中。即是甘嗜。又云。如",
    "T38n1765_002:0009c03": "來體之。是故為常。體者履也。履而行之。法",
    "T38n1765_002:0009c04": "常故佛亦常。亦是法非常非無常故。佛亦",
    "T38n1765_002:0009c05": "非常非無常也。問初為純陀。直說一常。次",
    "T38n1765_002:0009c06": "明常住二字。次斥諸比丘。云勝三修。何意",
    "T38n1765_002:0009c07": "增減。答皆是今昔相對。昔說四非常。總是",
    "T38n1765_002:0009c08": "一無常。今論四德總是一常。舉總常破總",
    "T38n1765_002:0009c09": "無常耳。昔說生死無常。而復流動。今以常",
    "T38n1765_002:0009c10": "破生死。以住破流動。故舉二字。以破二耳。",
    "T38n1765_002:0009c11": "諸比丘置事緣理。但修三想。今舉勝理破劣",
    "T38n1765_002:0009c12": "理但用三修(云云)。二者。以大涅槃心修從淺",
    "T38n1765_002:0009c13": "至深。次第行學。如聖行中。專行五行。初謂戒",
    "T38n1765_002:0009c14": "定慧。居家如牢獄。梵行若虛空。從頭至足。其",
    "T38n1765_002:0009c15": "中唯有髮毛爪齒大小腸胃。觀察八苦五盛",
    "T38n1765_002:0009c16": "陰等。次解苦無苦。而有真諦。次分別校計。苦",
    "T38n1765_002:0009c17": "集滅道。無量無邊。次非苦非集非道非滅而",
    "T38n1765_002:0009c18": "有實諦。廣說如經。修是行已。得二十五三昧。",
    "T38n1765_002:0009c19": "住大涅槃。況出諸佛功德。不復可說。當知從",
    "T38n1765_002:0009c20": "淺至深。成因克果。顯非因非果。始終莫不以",
    "T38n1765_002:0009c21": "常為宗。德王品中亦如是。初觀四大如篋五",
    "T38n1765_002:0009c22": "陰如害。六塵如賊。愛如怨詐。煩惱如河。八",
    "T38n1765_002:0009c23": "正如筏。運手動足截流而去。得到彼岸。戒",
    "T38n1765_002:0009c24": "定如動足。智慧如運手。涅槃是彼岸。師子吼",
    "T38n1765_002:0009c25": "中。亦如是。初從少欲知足。乃至住大涅槃。又",
    "T38n1765_002:0009c26": "善修戒。不見戒因戒果戒一戒二等。是名善",
    "T38n1765_002:0009c27": "修。定慧等。亦復如是。原始要終。皆宗常住。",
    "T38n1765_002:0009c28": "以常為宗明矣。三者如聖行中云。復有一行",
    "T38n1765_002:0009c29": "是如來行。所謂大乘大般涅槃。大乘即是修",
    "T38n1765_002:0010a01": "因。涅槃即是得果。大乘為因。何所不運。大涅",
    "T38n1765_002:0010a02": "槃果何所不克。一切無閡人。一道出生死。莫",
    "T38n1765_002:0010a03": "復過此。大略可知不復委說。但此文中。處處",
    "T38n1765_002:0010a04": "論行。或修十想或知根知欲。種種不同。不出",
    "T38n1765_002:0010a05": "三種。初破無常而修常。即是以圓接小接通",
    "T38n1765_002:0010a06": "意也。次以大涅槃心修無常。次修於常。即是",
    "T38n1765_002:0010a07": "從漸入頓次第別意也。後即無常而修於常。",
    "T38n1765_002:0010a08": "即圓頓人也。雖三不同。悉以常為因歸宗常",
    "T38n1765_002:0010a09": "果。住大涅槃。等無有異。故文云。因雖無常。",
    "T38n1765_002:0010a10": "而果是常。即第二番意也。餘例可知(云云)。問",
    "T38n1765_002:0010a11": "明體一章。即識五意。明宗亦爾否。答例然宗",
    "T38n1765_002:0010a12": "有三義。一宗本。二宗要。三宗助。宗本者。諸",
    "T38n1765_002:0010a13": "行皆以大涅槃心為本。本立道生。如無綱目",
    "T38n1765_002:0010a14": "不立。無皮毛靡附。涅槃心為本故。其宗得立",
    "T38n1765_002:0010a15": "也。宗要者行之宗要。要在於常。行會於常。能",
    "T38n1765_002:0010a16": "顯非常非無常。如七曜之環北辰。似萬川之",
    "T38n1765_002:0010a17": "注東海。行以常為要。亦復如是。宗助者。助名",
    "T38n1765_002:0010a18": "氣力也。常宗得成賴於資助。或人助。或教助。",
    "T38n1765_002:0010a19": "或行助。或道助。由助得力。故言宗助。總此",
    "T38n1765_002:0010a20": "三。宗是釋名。專論宗本即體意。專明宗要即",
    "T38n1765_002:0010a21": "宗意。專明宗助即用意。分別此三。異餘法門。",
    "T38n1765_002:0010a22": "即教意。第四釋涅槃用者。為三。一本用。二當",
    "T38n1765_002:0010a23": "用。三自在起用。本用者。先出舊解。靈味小亮",
    "T38n1765_002:0010a24": "云。生死之中。本有真神之性。如弊帛裹黃金。",
    "T38n1765_002:0010a25": "像墮在深泥。天眼者捉取淨洗開裹。黃金像",
    "T38n1765_002:0010a26": "宛然。真神佛體萬德咸具而為煩惱所覆。若",
    "T38n1765_002:0010a27": "能斷惑佛體自現。力士額珠貧女寶藏井中",
    "T38n1765_002:0010a28": "七寶。闇室瓶盆等喻亦復如是。此皆本有有",
    "T38n1765_002:0010a29": "此功用也。新安述小山瑤解云。眾生心神不",
    "T38n1765_002:0010b01": "斷。正因佛性附此。眾生而未具萬德必當有",
    "T38n1765_002:0010b02": "成佛之理。取必成之理為本有用也。開善莊",
    "T38n1765_002:0010b03": "嚴云。正因佛性一法無二理。但約本有始有兩",
    "T38n1765_002:0010b04": "時。若本有神助有當果之理。若能修行金心",
    "T38n1765_002:0010b05": "謝種覺起名為始有。始有之理本已有之。引",
    "T38n1765_002:0010b06": "如來性。貧女額珠闇室等。證本有。引師子",
    "T38n1765_002:0010b07": "迦葉明乳中無酪。但酪從乳生故言有酪。酪",
    "T38n1765_002:0010b08": "非本有。必假醪暖。種植胡麻。答言有油。",
    "T38n1765_002:0010b09": "油須擣壓乃可得耳。又引佛性。三世眾生未",
    "T38n1765_002:0010b10": "來當有清淨莊嚴之身。此證當有。雙取二文。",
    "T38n1765_002:0010b11": "意與瑤師不異。又引木石之流。無有成佛之",
    "T38n1765_002:0010b12": "理。則非本有之用。眾生必應作佛。今猶是因。",
    "T38n1765_002:0010b13": "因是本有。果是始有。本有有始有之理。即是",
    "T38n1765_002:0010b14": "功用義也。有人難初義。若言眾生身中。已有",
    "T38n1765_002:0010b15": "佛果。此則因中有果過。食中已有糞。童女已",
    "T38n1765_002:0010b16": "有兒。若已具佛果何故住煩惱中坐不肯出",
    "T38n1765_002:0010b17": "耶。何故不放光動地。故文云若言有者。何故",
    "T38n1765_002:0010b18": "默然正破此執耳。次難第二有得佛之理。此",
    "T38n1765_002:0010b19": "理若常為相續常為凝然常。若相續常何謂",
    "T38n1765_002:0010b20": "本有佛果之理。若凝然常則因中有果過同",
    "T38n1765_002:0010b21": "於前。難第三家。若言本有具始有。亦應本有",
    "T38n1765_002:0010b22": "常住。復有無常。本有只得是常不得無常者。",
    "T38n1765_002:0010b23": "本有只本有那得有始有。又若本有有始有",
    "T38n1765_002:0010b24": "亦應無常有於常。無常不得有於常。本有那",
    "T38n1765_002:0010b25": "得有始有。又本有有始有則了因有生因。若",
    "T38n1765_002:0010b26": "了因了本有是常。生因生始有是無常。不得",
    "T38n1765_002:0010b27": "相有者今本有那得有始有耶。鷸蚌相扼更",
    "T38n1765_002:0010b28": "互是非。由來久矣。今當宣明此義。若定執本",
    "T38n1765_002:0010b29": "有當有。非三藏通教之宗。乃是別圓四門意。",
    "T38n1765_002:0010c01": "本有是有門。當有是無門。雙取是亦有亦無",
    "T38n1765_002:0010c02": "門。雙遣是非有非無門。別家偏據不融門理",
    "T38n1765_002:0010c03": "兩失。為圓家所破。何者若執本有之用譬之",
    "T38n1765_002:0010c04": "樹木。工匠揆則任曲者梁用。直者桁用。長者",
    "T38n1765_002:0010c05": "矟用。短者箭用。本有之用。亦復如是。佛即破",
    "T38n1765_002:0010c06": "之。草木生時無梁箭用。工匠所裁。因緣獲用。",
    "T38n1765_002:0010c07": "若裁曲為直。曲無梁用。展直為曲直無桁用。",
    "T38n1765_002:0010c08": "割長為籌長無矟用。折短為薪短無箭用。何",
    "T38n1765_002:0010c09": "得苦執本有之用。經云。三世有法無有是處。",
    "T38n1765_002:0010c10": "何得苦執本有當有。當本不立勝用安在耶。",
    "T38n1765_002:0010c11": "若專難破復失適緣。何者理非本非當。非亦",
    "T38n1765_002:0010c12": "本當非非本當。有四利益。或言本有即是常",
    "T38n1765_002:0010c13": "用。或言當有即是無常用。或亦當亦本即常",
    "T38n1765_002:0010c14": "無常雙用。或非當非本。即雙非不用之用。本",
    "T38n1765_002:0010c15": "有常用攝一切法何得無三門用。三門亦攝",
    "T38n1765_002:0010c16": "一切法。何得無本有常用文云。大般涅槃是",
    "T38n1765_002:0010c17": "諸佛法界。即其義也。是為圓教赴緣。論此四",
    "T38n1765_002:0010c18": "用大獲利益不同舊義(云云)。二當有用者先出",
    "T38n1765_002:0010c19": "舊解。解有三。一云理出萬惑之外須除惑都",
    "T38n1765_002:0010c20": "盡乃可見之。譬十重紙裹柱雖除九重終不",
    "T38n1765_002:0010c21": "見柱。併盡乃見。二引漸備經明一切智慧皆",
    "T38n1765_002:0010c22": "漸漸滿不可一期併悟也。三云真諦可漸知",
    "T38n1765_002:0010c23": "佛果可頓得。何者即俗而真。更非遠物所以",
    "T38n1765_002:0010c24": "真可分知。佛果超在惑外。不即生死故不可",
    "T38n1765_002:0010c25": "漸知。有人難初義。若理不可漸見惑豈可漸",
    "T38n1765_002:0010c26": "除。既不見理由何除惑。若言理可漸見夫理",
    "T38n1765_002:0010c27": "若是分。可作分知。理既圓通若為漸解。若初",
    "T38n1765_002:0010c28": "見稱後見與後無異不名漸見。若初不稱後",
    "T38n1765_002:0010c29": "不名頓見(云云)。若言見真者須漸。得佛須頓。",
    "T38n1765_002:0011a01": "是義不然。釋論云。若如法觀佛般若與涅槃。",
    "T38n1765_002:0011a02": "是三則一相。華嚴云。虛妄多分別生死涅槃",
    "T38n1765_002:0011a03": "異。迷惑聖賢法。不識無上道。真與涅槃既其",
    "T38n1765_002:0011a04": "不異。云何真漸果頓耶。今明。諸解更相馳逐。",
    "T38n1765_002:0011a05": "水動珠昏。然理非遠近。見理之智寧得漸頓。",
    "T38n1765_002:0011a06": "智若漸頓寧得稱理。如方入圓殊不相應。如",
    "T38n1765_002:0011a07": "理而解解如於理。不見相而見。無所得即是",
    "T38n1765_002:0011a08": "得耳。有因緣故亦得漸頓。此中應有四句。漸",
    "T38n1765_002:0011a09": "漸漸頓頓漸頓頓。漸漸尚非漸頓。況復頓漸。",
    "T38n1765_002:0011a10": "漸頓尚非頓漸況復頓頓。法華玄廣說。頓漸",
    "T38n1765_002:0011a11": "者無差別中差別耳。頓頓者差別中無差別",
    "T38n1765_002:0011a12": "耳。三種修三種見明宗中意是也。漸頓修漸",
    "T38n1765_002:0011a13": "頓見者。是不定觀意也。漸更不同又開四句。",
    "T38n1765_002:0011a14": "漸修漸見。漸修頓見。漸修頓漸見。漸修非頓",
    "T38n1765_002:0011a15": "漸見。見此一句意餘三句亦可解。四四十六",
    "T38n1765_002:0011a16": "句不同。當知顯體之用甚多。那只作一兩種",
    "T38n1765_002:0011a17": "解耶。文云王家力士一人當千。種種技藝能",
    "T38n1765_002:0011a18": "勝千。故一人當千。又云。譬如大地草木為眾",
    "T38n1765_002:0011a19": "生用。我法亦爾。當知用同草木比大力士。故",
    "T38n1765_002:0011a20": "知用不一也。舊論照境之用不同。問。俗有三",
    "T38n1765_002:0011a21": "世流動萬境去來佛智若為照之。若逐境去",
    "T38n1765_002:0011a22": "來則生滅無常。若不逐境去來則不與境相",
    "T38n1765_002:0011a23": "稱。由此一問七解不同。冶城嵩云。佛智乃無",
    "T38n1765_002:0011a24": "大期死滅。猶有念念流動逐境去來。此人臨",
    "T38n1765_002:0011a25": "終舌爛口中浪語之過現驗也。二藥師解。佛",
    "T38n1765_002:0011a26": "智體是常住。用是無常逐境去來。此解亦違",
    "T38n1765_002:0011a27": "經。經云。若正見者當說如來定是無為。那忽",
    "T38n1765_002:0011a28": "體是無為用是有為。三光宅云。若無常之智",
    "T38n1765_002:0011a29": "照常住境而不逐境是常。今常住之智照無",
    "T38n1765_002:0011b01": "常之境。豈應逐境無常。此亦不可。四作九世",
    "T38n1765_002:0011b02": "照境義明。此境雖在未來。復有當現在當過",
    "T38n1765_002:0011b03": "去義。今遂來現在及過去我皆照竟。所以不",
    "T38n1765_002:0011b04": "生滅也。此亦不可。向在未來時猶是當現在",
    "T38n1765_002:0011b05": "未正現在。今遂來在現在即作正現在。照當",
    "T38n1765_002:0011b06": "知已息。豈不生滅耶。五作逆照義云。如來道",
    "T38n1765_002:0011b07": "迎正覺時初一念併逆照萬境。從初流來至",
    "T38n1765_002:0011b08": "後成佛併皆照竟。後萬境自有去來我都不",
    "T38n1765_002:0011b09": "更新照。如天子初登極時。併付制法後人犯",
    "T38n1765_002:0011b10": "者。隨輕重治不更復制也。此亦不可。佛智照",
    "T38n1765_002:0011b11": "境何甞暫息忽言初照後都不照。縱令如此",
    "T38n1765_002:0011b12": "終不與境相稱。六開善云。佛在因日導發初",
    "T38n1765_002:0011b13": "心已能橫照數境豎照數時。次入初地一念",
    "T38n1765_002:0011b14": "橫照百法豎照百時。二地千法乃至佛地一",
    "T38n1765_002:0011b15": "念橫照萬法豎照萬時。如懸鏡高臺。此亦不",
    "T38n1765_002:0011b16": "可。鏡照先無而後有未免無常之難。七靈味",
    "T38n1765_002:0011b17": "更借虛空為喻。萬物在空空不生滅物自去",
    "T38n1765_002:0011b18": "來。此亦不然。佛智靈知豈同頑空。今明三藏",
    "T38n1765_002:0011b19": "教中二諦不相即。故二智各照。所以諸解喧",
    "T38n1765_002:0011b20": "喧若此。若通教中。二諦相即二智二而不二。",
    "T38n1765_002:0011b21": "尚無此諍。況復三諦即一諦。一諦即三諦。三",
    "T38n1765_002:0011b22": "智即一智一智即三智。一照即一切照。一切",
    "T38n1765_002:0011b23": "照即一照。非一非一切不可思議。寧復有此",
    "T38n1765_002:0011b24": "微淺問答耶。又開善解。佛智照真與真冥。無",
    "T38n1765_002:0011b25": "復智境之異。智體與真境都復不殊。約位分",
    "T38n1765_002:0011b26": "別。凡夫不冥不會。因中聖人會而不冥。佛果",
    "T38n1765_002:0011b27": "亦冥亦會。第二解云。佛智是靈知真諦是",
    "T38n1765_002:0011b28": "無知。二體既殊。豈可併有知同無知。但會",
    "T38n1765_002:0011b29": "之既極詺之為冥。豈得有冥異會。慧印三",
    "T38n1765_002:0011c01": "昧經云。冥不冥寂不寂。肇論亦有用冥體寂",
    "T38n1765_002:0011c02": "之語。今難。佛之真智既其冥真與真不異。佛",
    "T38n1765_002:0011c03": "之俗智亦應冥俗與俗不異。佛雖知幻而非",
    "T38n1765_002:0011c04": "幻人。若爾佛雖知俗不可冥俗。佛雖冥真不",
    "T38n1765_002:0011c05": "可同真。不應作如此冥真冥俗義。冥真不出",
    "T38n1765_002:0011c06": "二乘。冥俗不出凡夫境界。云何得是佛智用",
    "T38n1765_002:0011c07": "耶(云云)。三自在起用。用遍法界廣不可委。文",
    "T38n1765_002:0011c08": "云譬如大地一切草木為眾生用。我法亦爾。",
    "T38n1765_002:0011c09": "當知勝用無量無邊。且約三種。一不可思議",
    "T38n1765_002:0011c10": "用。二二鳥雙遊用。三善惡邪正雙攝用。不",
    "T38n1765_002:0011c11": "可思議用者。舊釋有七。一云令他見須彌入",
    "T38n1765_002:0011c12": "芥子。其實不入。唯應度者乃能見之。此解不",
    "T38n1765_002:0011c13": "可。若不入者何謂神通。二解實入。但佛神力",
    "T38n1765_002:0011c14": "蹙大令小開小令大。此亦不可。若爾乃以大",
    "T38n1765_002:0011c15": "容小何謂以小容大。三解不知入與不入。既",
    "T38n1765_002:0011c16": "是不可思議。那可定判入與不入。此亦不可。",
    "T38n1765_002:0011c17": "佛果上地皆是不可思議。盡應不可解。餘者",
    "T38n1765_002:0011c18": "盡言可解。至此一義獨言不知耶。四若有則",
    "T38n1765_002:0011c19": "相妨。小大皆空故相容。此亦不可。若其皆可",
    "T38n1765_002:0011c20": "何所論入。亦無大小也。五大中有小性小中",
    "T38n1765_002:0011c21": "有大性。以芥子之大性容須彌之小性。此亦",
    "T38n1765_002:0011c22": "不可。若執定性過同外道。又似毘曇。又還是",
    "T38n1765_002:0011c23": "大容於小。何謂以小容大。六地論解。大無大",
    "T38n1765_002:0011c24": "相。不無無相之大。小無小相。不無無相之小。",
    "T38n1765_002:0011c25": "以無相之小。容無相之大。無相之大。還入無",
    "T38n1765_002:0011c26": "相之小。此亦不可。大小本是相既言無相那",
    "T38n1765_002:0011c27": "有大小。若有大小應是有相。若定無相還同",
    "T38n1765_002:0011c28": "空也。七興皇云。諸法本無大小。因緣假名相",
    "T38n1765_002:0011c29": "待假說大為小。假說小為大。說大為小。小是",
    "T38n1765_002:0012a01": "大小。說小為大。大是小大。故得相容。此亦不",
    "T38n1765_002:0012a02": "可。大不自大。待小為大。小不自小。待大為",
    "T38n1765_002:0012a03": "小。此墮他性義。自性大小尚不能相容。他性",
    "T38n1765_002:0012a04": "大小那得相容。今明小不自小亦不由大故",
    "T38n1765_002:0012a05": "小。大不自大亦不由小故大因緣故小大。亦",
    "T38n1765_002:0012a06": "不離大離小。不在內外兩中間。亦不常自有。",
    "T38n1765_002:0012a07": "不可思議。大亦如是。通達此理故即事而真。",
    "T38n1765_002:0012a08": "唯應度者見不思議。須彌之高廣入於不思",
    "T38n1765_002:0012a09": "議芥子之微小。是名以不思議之大入於不",
    "T38n1765_002:0012a10": "思議之小。住首楞嚴能建大義如經廣說(云云)。",
    "T38n1765_002:0012a11": "一往明。不思議用在於道後。其理實通。乃至",
    "T38n1765_002:0012a12": "善惡邪正等例如是。所謂四趣是邪人天為",
    "T38n1765_002:0012a13": "正。又三界是邪二乘為正。又二乘偏邪菩薩",
    "T38n1765_002:0012a14": "為正(云云)。邪正兩用亦遍法界。四趣是惡人天",
    "T38n1765_002:0012a15": "是善。又三界悉是惡二乘是善。又二乘是惡",
    "T38n1765_002:0012a16": "菩薩為善。此用亦遍法界。三界皆悉無常二",
    "T38n1765_002:0012a17": "乘是三無為常。又二乘是無常菩薩是常。常",
    "T38n1765_002:0012a18": "無常用亦遍法界。其門略義廣也。常無常雙",
    "T38n1765_002:0012a19": "用者俱亡二邊。如鳥喻品中說。即是一時雙",
    "T38n1765_002:0012a20": "用也。前後倒瀉即是異時偏用。宜一時即並",
    "T38n1765_002:0012a21": "用。宜前後即單用。不必一種。用自在故。善惡",
    "T38n1765_002:0012a22": "雙用。如迦葉品中說。善星至惡尚能攝受令",
    "T38n1765_002:0012a23": "得出家。況復善者寧當不攝。或雙用或前後",
    "T38n1765_002:0012a24": "(云云)。三邪正善惡俱攝者。陳如品中說。邪即",
    "T38n1765_002:0012a25": "外道。正即陳如弘廣。邪即諸魔。正即阿難。平",
    "T38n1765_002:0012a26": "等皆攝。巧施妙用。遊諸世間作大利益。若",
    "T38n1765_002:0012a27": "見此意即是自在之用。善巧四隨稱機利益。",
    "T38n1765_002:0012a28": "住首楞嚴種種示現不動法性。其見聞者無",
    "T38n1765_002:0012a29": "不蒙益。此義可知不俟多說(云云)。問此一章",
    "T38n1765_002:0012b01": "五意云何。答例前可解。若總論三用即釋名",
    "T38n1765_002:0012b02": "意。若專本用即是體意。若專當用即是宗意。",
    "T38n1765_002:0012b03": "若專自在用。即是用意。若分別三用即是教",
    "T38n1765_002:0012b04": "意。",
    "T38n1765_002:0012b05": "第五釋教相者。為二。一增數。二經來緣起。增",
    "T38n1765_002:0012b06": "數者。謂一乳二字三修四教五味也。所言乳",
    "T38n1765_002:0012b07": "者此名則通。外道言教亦稱為乳。文云。是時",
    "T38n1765_002:0012b08": "舊醫純用乳藥。二乘言教亦稱為乳。阿含云。",
    "T38n1765_002:0012b09": "舍利弗是所生母。目連是乳母。二人說法生",
    "T38n1765_002:0012b10": "養四眾。後文亦云。聲聞緣覺佛性如乳。菩薩",
    "T38n1765_002:0012b11": "教行亦稱為乳。故云手出香色乳。施令得飽",
    "T38n1765_002:0012b12": "滿。佛教亦稱為乳。故目連騰請云。譬如犢子",
    "T38n1765_002:0012b13": "其生未久若不得乳必死無疑。又云。醫占王",
    "T38n1765_002:0012b14": "病定須服乳。乳名既通。若為分別。舊醫偷教。",
    "T38n1765_002:0012b15": "竊取乳名。不解其義。而為相續悅意轉動薄",
    "T38n1765_002:0012b16": "皮所誑起四顛倒毒亂心中多所傷害。即邪",
    "T38n1765_002:0012b17": "教也。二乘乳者。佛以方便合三種藥。謂鹹苦",
    "T38n1765_002:0012b18": "酢。二乘之人用此方便。為於四眾治彼邪乳。",
    "T38n1765_002:0012b19": "如以楔出楔。此以四非常教名為乳也。菩薩",
    "T38n1765_002:0012b20": "乳者。以大慈大悲。隨諸眾生應以何法而得",
    "T38n1765_002:0012b21": "度脫隨而說之。或說方便法。或說真實法。或",
    "T38n1765_002:0012b22": "治邪常。或治無常。稱彼機緣令得飽滿。是名",
    "T38n1765_002:0012b23": "菩薩教乳也。佛教乳者。究竟真實如經。其犢",
    "T38n1765_002:0012b24": "調善不馳不住。不處高原。亦不下濕。不食酒",
    "T38n1765_002:0012b25": "糟麥[麥*弋]滑草。不與特牛同共一群。故其乳多",
    "T38n1765_002:0012b26": "德最為第一。正顯涅槃之教是最上乳也。又",
    "T38n1765_002:0012b27": "外道教如驢乳。亨之成糞。從其教者墮落三",
    "T38n1765_002:0012b28": "塗。二乘教如羊鹿乳。亨之成酪。從其教者升",
    "T38n1765_002:0012b29": "出生死。菩薩教如下品牛乳。亨之成酥。從其",
    "T38n1765_002:0012c01": "教者革凡成聖。亦革聖成無上道。佛教如上",
    "T38n1765_002:0012c02": "品牛乳。從佛教者即得安住祕密藏中。當知",
    "T38n1765_002:0012c03": "涅槃教乳最上最妙。問何故於一乳中多種",
    "T38n1765_002:0012c04": "分別。答此經意爾。如本有一偈四出證義明",
    "T38n1765_002:0012c05": "無差別差別等。例作此說之無咎。又德王中",
    "T38n1765_002:0012c06": "不聞聞不生生等。皆作四句。今亦例爾。邪乳",
    "T38n1765_002:0012c07": "名乳乳。二乘名乳不乳。菩薩名不乳乳。佛是",
    "T38n1765_002:0012c08": "非乳非不乳。意高例盡子何須惑。二字者世",
    "T38n1765_002:0012c09": "亦二字。出世亦二字。上上出世亦二字。今文",
    "T38n1765_002:0012c10": "亦二字。二字既通。復須分別。世二字者。如瑞",
    "T38n1765_002:0012c11": "應云。太子乘羊車。詣師學書。師教二字。謂梵",
    "T38n1765_002:0012c12": "佉婁。此二字應詮世間禮樂醫方技藝治政",
    "T38n1765_002:0012c13": "之法。故是世間二字也。又云梵字應如金光",
    "T38n1765_002:0012c14": "明中說出欲論。明修梵法歎梵執故。是出欲",
    "T38n1765_002:0012c15": "論也。佉婁字應是無量勝論。明十善法歎釋",
    "T38n1765_002:0012c16": "天報。善能攻惡故言勝論。總而言之世間二",
    "T38n1765_002:0012c17": "字也。謝靈運云。梵佉婁是人名。其撮諸廣字",
    "T38n1765_002:0012c18": "為略。如此間倉雅之類。從人立名故言梵佉",
    "T38n1765_002:0012c19": "婁。雖復廣略還是世間之二字。出世二字者",
    "T38n1765_002:0012c20": "嬰兒行云。婆和二字。所謂有為無為為二字",
    "T38n1765_002:0012c21": "也。若出世與出世上上共為二字者。即是半",
    "T38n1765_002:0012c22": "滿為二字也。眾經同以鹿苑說為半字。摩訶",
    "T38n1765_002:0012c23": "衍所說為滿字。小大相對共為二字。又諸師",
    "T38n1765_002:0012c24": "釋此滿字不同。地人云。涅槃六行俱明是滿",
    "T38n1765_002:0012c25": "字。法華是大乘非滿字。由是無常。此都非義。",
    "T38n1765_002:0012c26": "不須論難(云云)。興皇嘲諸師作五滿。半邊滿豎",
    "T38n1765_002:0012c27": "滿[卄/積]足滿共滿具足滿。今不委論(云云)。今明半",
    "T38n1765_002:0012c28": "滿二字更為五意。一直是半。二對半滿。三帶",
    "T38n1765_002:0012c29": "半滿。四廢半滿。五開半滿。如鹿苑無常此直",
    "T38n1765_002:0013a01": "半無滿。若方等之流。說無常逗小。又彈小褒",
    "T38n1765_002:0013a02": "大此正對半明滿。若大品通三人共學是帶",
    "T38n1765_002:0013a03": "半明滿。若法華正直捨方便。是廢半明滿。亦",
    "T38n1765_002:0013a04": "有開權顯實。即開半明滿。若此經斥劣辨勝。",
    "T38n1765_002:0013a05": "即廢半明滿。一切眾生悉有佛性。須跋陀羅",
    "T38n1765_002:0013a06": "得羅漢果。即開半明滿。而復對破生死流動",
    "T38n1765_002:0013a07": "明於常住二字。常破生死。住破流動。此亦是",
    "T38n1765_002:0013a08": "廢半明滿。一切諸法中悉有安樂性。又是開",
    "T38n1765_002:0013a09": "半明滿。故知二字雖通不可一概。今之常住",
    "T38n1765_002:0013a10": "二字。於諸字中最尊最勝其義可知。又結為",
    "T38n1765_002:0013a11": "四句。二乘無常是半非滿。一乘是滿非半。若",
    "T38n1765_002:0013a12": "斥小帶小等是亦半亦滿。若世間非半又非",
    "T38n1765_002:0013a13": "滿。大意可知(云云)。三三修者有邪三修劣三修",
    "T38n1765_002:0013a14": "勝三修。邪三修謂世間顛倒。隨邪師教見相",
    "T38n1765_002:0013a15": "似相續謂為常。適意可悅謂為樂。轉動運為",
    "T38n1765_002:0013a16": "謂是我。愚惑所覆如執掣電。如蛾如蠶追求",
    "T38n1765_002:0013a17": "無厭。如渴飲鹹唐無毫益。亦是厭下苦麁障。",
    "T38n1765_002:0013a18": "攀上勝妙出故名邪三修。劣三修者。依半教",
    "T38n1765_002:0013a19": "破於邪執。無常鹹味破其執澹。無樂苦味破",
    "T38n1765_002:0013a20": "其執甜。無我酢味破其執辣。三界皆無常諸",
    "T38n1765_002:0013a21": "有悉非樂。一切空無我無我所。能破欲染",
    "T38n1765_002:0013a22": "色無色染無明掉慢疑。如諸迹中象迹為最。",
    "T38n1765_002:0013a23": "於諸想中無常為最。如經廣說是名劣三修。",
    "T38n1765_002:0013a24": "勝三修者。依佛勝教。破於劣修。謂常樂我法",
    "T38n1765_002:0013a25": "身常恒無有變易遊諸覺華歡娛受樂。具八",
    "T38n1765_002:0013a26": "自在無能遏絕。如是修者。入祕密藏名勝三",
    "T38n1765_002:0013a27": "修。又邪修是世伊。劣修是故伊。勝修是新伊。",
    "T38n1765_002:0013a28": "大涅槃理即非新非故伊。今經即是新伊勝",
    "T38n1765_002:0013a29": "修最尊最上之教也。四四教者。此該佛一化。",
    "T38n1765_002:0013b01": "名相理趣別有疏本(云云)。三藏教者。謂戒定慧",
    "T38n1765_002:0013b02": "藏。為彼嬰兒梯隥出苦畏憚長遠止息化城。",
    "T38n1765_002:0013b03": "即小乘法也。菩薩以大涅槃心修即成聖行。",
    "T38n1765_002:0013b04": "如經浮囊白骨八苦等觀。即其文義也。通教",
    "T38n1765_002:0013b05": "者。三乘共學近遠俱通。若能前進亦可得去。",
    "T38n1765_002:0013b06": "即摩訶衍法也。菩薩以大涅槃心修即成聖",
    "T38n1765_002:0013b07": "行。如經解苦無苦而有真諦。乃至解道無道",
    "T38n1765_002:0013b08": "而有真諦。即其文義也。別教者。別在菩薩不",
    "T38n1765_002:0013b09": "與二乘人共。所行事理非彼境界。即獨菩薩",
    "T38n1765_002:0013b10": "法也。若以大涅槃心修即成聖行。如經苦有",
    "T38n1765_002:0013b11": "無量相。分別校計有無量種。非諸聲聞緣覺",
    "T38n1765_002:0013b12": "所知。乃至道亦如是。即其文義也。圓教者。即",
    "T38n1765_002:0013b13": "事而理。一教一切教。一切教一教。非一非一",
    "T38n1765_002:0013b14": "切不可思議。隨佛自意是佛境界。非諸二乘",
    "T38n1765_002:0013b15": "下地所知。如經非苦非諦有實。乃至非道非",
    "T38n1765_002:0013b16": "諦有實。是名一實諦。即其文義也。菩薩大涅",
    "T38n1765_002:0013b17": "槃心修即是圓心。圓心為本行於眾行。從淺",
    "T38n1765_002:0013b18": "至深。屆極而止。如放金剛到際則住。當知聖",
    "T38n1765_002:0013b19": "行之一意即是漸頓之教。亦名漸圓教。此乃",
    "T38n1765_002:0013b20": "文中一種耳。復有一行是如來行。所謂大乘",
    "T38n1765_002:0013b21": "大般涅槃者。即發軫仍頓仍圓一切諸法悉",
    "T38n1765_002:0013b22": "入其中。眾流悉鹹無非性海。漸圓與頓圓更",
    "T38n1765_002:0013b23": "無別異。歷次第門故言漸耳。今經乃具二文。",
    "T38n1765_002:0013b24": "從勝受名即是圓頓之教。於諸教中最為尊",
    "T38n1765_002:0013b25": "上也。若類通異名者即是四藏。三藏是聲聞",
    "T38n1765_002:0013b26": "藏。通是雜藏。別是菩薩藏。圓是佛藏。上能攝",
    "T38n1765_002:0013b27": "下佛藏第一也。若例四句。三藏是聞聞。通是",
    "T38n1765_002:0013b28": "聞不聞。別是不聞聞。圓是不聞不聞。乃至生",
    "T38n1765_002:0013b29": "生等例可解。五五味者。即五種牛味正譬說",
    "T38n1765_002:0013c01": "教次第。不應以淺深意取。若謂初淺後深是",
    "T38n1765_002:0013c02": "義不然。文云醫占王病定須服乳。又云如得",
    "T38n1765_002:0013c03": "乳糜更無所須。無所須者即真解脫。真解脫",
    "T38n1765_002:0013c04": "者即大涅槃。此豈淺耶。文云如水乳雜臥至",
    "T38n1765_002:0013c05": "一月終不成酪。若以一滴頗求樹汁投之於",
    "T38n1765_002:0013c06": "中即便成酪。眾生佛性亦復如是。若本有者",
    "T38n1765_002:0013c07": "何故待緣。如此酪譬不可淺也。文云。譬如甜",
    "T38n1765_002:0013c08": "酥八味具足。是大涅槃亦復如是。當知此酥",
    "T38n1765_002:0013c09": "其況深矣。文云。阿羅漢辟支佛猶如醍醐。如",
    "T38n1765_002:0013c10": "此醍醐不可言深。若初味定淺。後味定深。防",
    "T38n1765_002:0013c11": "文害義。若作次第意釋者則無過咎。牛者譬",
    "T38n1765_002:0013c12": "佛。大覺朗然圓明成就。如血變為乳具足在",
    "T38n1765_002:0013c13": "牛。從牛出乳譬佛初說也。即寂滅道場從法",
    "T38n1765_002:0013c14": "界體流出法界法教諸菩薩。如日初出先照",
    "T38n1765_002:0013c15": "高山。故言從牛出乳也。次從乳出酪者。為",
    "T38n1765_002:0013c16": "小機不堪。如聾如瘂。隱其無量神德。示丈",
    "T38n1765_002:0013c17": "六身。覆如來藏。但說三藏以貧所樂法。隨宜",
    "T38n1765_002:0013c18": "方便。令章凡成聖。故華嚴大後次說三藏之",
    "T38n1765_002:0013c19": "小。如從乳後即有於酪也。次從酪出生酥者。",
    "T38n1765_002:0013c20": "譬三藏之後以大訶小挫其取證敗種壞根無",
    "T38n1765_002:0013c21": "生無用。先與後奪如亨酪作生酥也。次從生",
    "T38n1765_002:0013c22": "酥出熟酥者。譬方等之後。委業領財使諸聲",
    "T38n1765_002:0013c23": "聞轉教教菩薩也。次從熟酥出醍醐者。譬般",
    "T38n1765_002:0013c24": "若已後付財定性與記作佛。故文云八千聲",
    "T38n1765_002:0013c25": "聞於法華中得記作佛。見如來性如秋收冬",
    "T38n1765_002:0013c26": "藏更無所作。無所作者即究竟也。夫眾生不",
    "T38n1765_002:0013c27": "見佛性智手指撝。或作大說。或作小說。或訶",
    "T38n1765_002:0013c28": "責說。或教化說。或定天性說。眾生若見佛性",
    "T38n1765_002:0013c29": "則靜乎。雙樹指撝畢矣。息教二河法流竭矣。",
    "T38n1765_002:0014a01": "如牛出乳極至醍醐。諸佛布教極於見性。今",
    "T38n1765_002:0014a02": "經是最後之說喻彼醍醐。一切諸藥悉入其",
    "T38n1765_002:0014a03": "中。歎於橫廣。在四味之上歎其豎高。故此經",
    "T38n1765_002:0014a04": "處處歎教不可思議。只是歎於上妙之乳常",
    "T38n1765_002:0014a05": "住二字最後新伊極圓之教醍醐妙味耳。種",
    "T38n1765_002:0014a06": "種名目只是一法。一法者只是佛師諸菩薩",
    "T38n1765_002:0014a07": "母。佛菩薩辯所不能宣。凡夫千舌豈解揄揚。",
    "T38n1765_002:0014a08": "二乘百盲安能舞手者哉。五味義具在法華",
    "T38n1765_002:0014a09": "玄中說。又從增一至五。總諸說者即釋名意。",
    "T38n1765_002:0014a10": "若專五所以是體意。若專五所以設諸名相",
    "T38n1765_002:0014a11": "是宗意。若專對破是用意。若分別其相是教",
    "T38n1765_002:0014a12": "意。準前可知。不復委釋(云云)。二經來緣起又",
    "T38n1765_002:0014a13": "二。一經緣起。二疏緣起。經緣起者。有雙卷六",
    "T38n1765_002:0014a14": "卷大本。雙卷明八十入滅不辨常住。蓋小緣",
    "T38n1765_002:0014a15": "所感三藏教也。六卷與大本皆明常住。俱是",
    "T38n1765_002:0014a16": "大緣所感。同座異聞。例如大小品耳。又云小",
    "T38n1765_002:0014a17": "本是法顯於天竺鈔。初分翻為六卷。大本上",
    "T38n1765_002:0014a18": "帙是道猛齎來。斯乃廣略二文耳。世猶惑焉。",
    "T38n1765_002:0014a19": "若是異聞那忽問詞答旨兩本皆同。若是鈔",
    "T38n1765_002:0014a20": "者只應存略那忽前後。大本則如來說偷狗。",
    "T38n1765_002:0014a21": "六卷迦葉問偷狗。大本偈說三歸。六卷長行",
    "T38n1765_002:0014a22": "說三歸。解云問詞答旨所同處少不同處多。",
    "T38n1765_002:0014a23": "昔鈔梵文尚無前後。秦人翻譯逐意奚互。於",
    "T38n1765_002:0014a24": "二義無妨也。昔道猛亡身天竺唯齎五品還。",
    "T38n1765_002:0014a25": "謂壽命。金剛身。名字功德。如來性。大眾問等",
    "T38n1765_002:0014a26": "品。到西涼州值沮渠蒙遜割據隴後自號玄",
    "T38n1765_002:0014a27": "始。其號三年請曇無羅讖。共猛譯五品得二",
    "T38n1765_002:0014a28": "十卷。遜恨文義不圓。再遣使外國。更得八品。",
    "T38n1765_002:0014a29": "謂病行。聖行。梵行。嬰兒行。德王。師子吼。迦",
    "T38n1765_002:0014b01": "葉。陳如等品。又翻二十卷合成四十軸。傳於",
    "T38n1765_002:0014b02": "北方。玄始五年乃得究訖。是時姚萇復號弘",
    "T38n1765_002:0014b03": "始。弘始非玄始。玄始五年即晉恭帝元熙元",
    "T38n1765_002:0014b04": "年。次入宋武劉裕。得四年。次入宋文帝。文帝",
    "T38n1765_002:0014b05": "尚斯典。勅道場寺慧觀。烏衣寺慧嚴。此二高",
    "T38n1765_002:0014b06": "明名蓋淨眾。康樂縣令謝靈運。抗世逸群一",
    "T38n1765_002:0014b07": "人而已。更共治定開壽命。足序純陀哀歎。開",
    "T38n1765_002:0014b08": "如來性。足四相四依邪正四諦四倒文字鳥",
    "T38n1765_002:0014b09": "喻月喻菩薩凡十二品。足前合二十五品。掣",
    "T38n1765_002:0014b10": "三十六卷。則一萬餘偈。讖云經義已足。其文",
    "T38n1765_002:0014b11": "未盡。餘有三品。謂付囑燒身分舍利。二萬言",
    "T38n1765_002:0014b12": "未來秦地耳。小亮云。是羅什足品。由來關中",
    "T38n1765_002:0014b13": "不聞涅槃。恐其言為謬。經錄稱謝靈運足品",
    "T38n1765_002:0014b14": "相承信用。初三人欲刪略百句解脫。俱夢黑",
    "T38n1765_002:0014b15": "神威猛責數剛切。汝以凡庸改聖人言義。其",
    "T38n1765_002:0014b16": "過大矣。若不止者以金剛杵碎之如塵。因不",
    "T38n1765_002:0014b17": "敢刪略。但去質存華。如啼泣面目腫。改為戀",
    "T38n1765_002:0014b18": "慕增悲慟。如嗚啑我口改為如愛子法。故其",
    "T38n1765_002:0014b19": "文璀璨皆此例焉。經者通名也。如法華疏說。",
    "T38n1765_002:0014b20": "序品第一者亦如彼(云云)。二疏緣起者。余以童",
    "T38n1765_002:0014b21": "年給侍攝靜。攝靜授大涅槃。誦將欲半。走雖",
    "T38n1765_002:0014b22": "不敏願聞旨趣。於是負笈天台。心欣藍染。登",
    "T38n1765_002:0014b23": "山甫爾仍逢出谷。不惟菲薄奉從帝庭。師既",
    "T38n1765_002:0014b24": "香塗二宮。光曜七眾。道俗參請門堂交絡。",
    "T38n1765_002:0014b25": "雖欽渴甘露如俟河清。詎可得乎。甞面請斯",
    "T38n1765_002:0014b26": "典。降旨垂許。有期無日。逮金陵土崩師徒雨",
    "T38n1765_002:0014b27": "散。後會匡嶺。復屬虔劉。爰西向江陵。仍遭",
    "T38n1765_002:0014b28": "霧露。勅徵師江浦。頂疾滯豫章。始舉颿南湖。",
    "T38n1765_002:0014b29": "已聞東還台嶽。秋至佛隴冬逢人滅。歎伊余",
    "T38n1765_002:0014c01": "之法障奚可勝言。昔五百群盲七迴追佛。祇",
    "T38n1765_002:0014c02": "洹一狗聽兩鍾鳴唯疆唯沈無見無得。入山",
    "T38n1765_002:0014c03": "出谷浮墜泝江。希聞斯典竟不獲聞。日既隱",
    "T38n1765_002:0014c04": "於重崖。盲龜眠於海底。馮光想木詎可得乎。",
    "T38n1765_002:0014c05": "余乃掃墓植樹。更伏灰場口誦石偈思愆畢",
    "T38n1765_002:0014c06": "世事不由已。迫不得止戴函負封西考闕庭。",
    "T38n1765_002:0014c07": "私去公還經塗八載。日嚴諍論追入咸陽值",
    "T38n1765_002:0014c08": "桃林水奔而夜亡其伴。又被讒為巫收往幽",
    "T38n1765_002:0014c09": "薊。乘氷濟北馬陷身存臨危履薄生行死地。",
    "T38n1765_002:0014c10": "悼慓兢兢寧可盡言。昔裹糧千里擔簦於東",
    "T38n1765_002:0014c11": "南。負罪三讒驅馳於西北。若聽若思二塗俱",
    "T38n1765_002:0014c12": "喪。情不能已尋諸舊疏。將疏勘經不與文會。",
    "T38n1765_002:0014c13": "怏怏終日恒若病諸效。群盲之觸象。學獨夢",
    "T38n1765_002:0014c14": "之談刀。以大業十年十月十日廬于天台之",
    "T38n1765_002:0014c15": "南。管窺智者義意輒為解釋。運丁隋末寇盜",
    "T38n1765_002:0014c16": "縱橫。海鬧山喧無處紙筆。匿影沃洲。陰林",
    "T38n1765_002:0014c17": "席箭推度聖文。衣殫糧盡虧其次第。於是懷",
    "T38n1765_002:0014c18": "挾鄙志託命遂安。草本略通放筆仍病。縣令",
    "T38n1765_002:0014c19": "鄧氏呼講淨名。曳疾應之。事不兼舉寄疏他",
    "T38n1765_002:0014c20": "舍。他舍被燒廓然蕩盡。冥持此本得免灰颺。",
    "T38n1765_002:0014c21": "重寄柵城。海寇衝突玉石俱罄。蕭亮提挾復",
    "T38n1765_002:0014c22": "獲安存。所謂焦不能燒賊不能得。再蒙靈異",
    "T38n1765_002:0014c23": "重厲微誠。更往遂安披尋補削。復值軍火食",
    "T38n1765_002:0014c24": "息無寧。乃卜安洲。安洲者微瀾四繞絕人獸",
    "T38n1765_002:0014c25": "之蹤。峯連偉括兼二山之美。左臨水鏡澄徹",
    "T38n1765_002:0014c26": "鑒心。右帶蕖池紅葩悅目。修竹冷風勝白牙",
    "T38n1765_002:0014c27": "團扇。蔞蒨翠草加戴氏重席。雲霞鏤糅於松",
    "T38n1765_002:0014c28": "桂。五彩羞其繪圖。猨麇和韻於蟬蛙。八音陋",
    "T38n1765_002:0014c29": "其絃管。雅有高致豐趣冥倫。仍蒔粟拾薪勤",
    "T38n1765_002:0015a01": "兼曉夜。暨染筆已來凡歷五載。何年不遭軍",
    "T38n1765_002:0015a02": "火。何月不見干戈。菜食水齎氷床雪被。孤居",
    "T38n1765_002:0015a03": "獨處夢抽思乙。詞既野質意不會文。其玄義",
    "T38n1765_002:0015a04": "一卷釋文十二卷用紙七百張。有崖易迨空",
    "T38n1765_002:0015a05": "海難遍。盲寱偏知敢稱圓識。特是不負本懷",
    "T38n1765_002:0015a06": "遽茲石火。卷舒常住之卷。酬報乎身手。讚",
    "T38n1765_002:0015a07": "歎解脫之法。仰謝於心口。麁耘毒草微養藥",
    "T38n1765_002:0015a08": "王。螳[虫*敖]螢熠非能抗曜也。",
    "T38n1765_002:0015a09": "大般涅槃經玄義卷下"
}