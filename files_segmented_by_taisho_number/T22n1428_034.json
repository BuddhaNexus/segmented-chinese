{
    "T22n1428_034:0803a22": "四分律卷第三十四(二分之十三)",
    "T22n1428_034:0803a24": "姚秦罽賓三藏佛陀耶舍",
    "T22n1428_034:0803a25": "共竺佛念等譯",
    "T22n1428_034:0803a26": "受戒揵度之四",
    "T22n1428_034:0803a27": "時諸新受戒比丘，和尚命終，無人教授。以",
    "T22n1428_034:0803a28": "不被教授故，不按威儀，著衣不齊整、乞",
    "T22n1428_034:0803a29": "食不如法、處處受不淨食、或受不淨鉢食、",
    "T22n1428_034:0803b01": "在大食小食上高聲大喚，如婆羅門聚會",
    "T22n1428_034:0803b02": "法無異。時諸比丘往白世尊，世尊言：「自今",
    "T22n1428_034:0803b03": "已去聽有阿闍梨、聽有弟子。阿闍梨於",
    "T22n1428_034:0803b04": "弟子當如兒想，弟子於阿闍梨如父想，",
    "T22n1428_034:0803b05": "展轉相教、展轉相奉事，如是於佛法中倍",
    "T22n1428_034:0803b06": "增益廣流布。當作是請阿闍梨，偏露右臂、",
    "T22n1428_034:0803b07": "脫革屣、右膝著地、合掌作是言：『大德一心",
    "T22n1428_034:0803b08": "念！我某甲，今求大德為依止，願大德與我",
    "T22n1428_034:0803b09": "依止，我依止大德住。』第二、第三亦如是說。",
    "T22n1428_034:0803b10": "彼當言：『可爾！與汝依止，汝等莫放逸！』」時",
    "T22n1428_034:0803b11": "諸比丘聞世尊制戒聽作依止，彼新受戒",
    "T22n1428_034:0803b12": "比丘與他依止，不知教授。以不教授故，",
    "T22n1428_034:0803b13": "不案威儀，著衣不齊整、乞食不如法、處處",
    "T22n1428_034:0803b14": "受不淨食、受不淨鉢食、在大食小食上高",
    "T22n1428_034:0803b15": "聲大喚，如婆羅門聚會法。時諸比丘聞，其",
    "T22n1428_034:0803b16": "中有少欲知足、行頭陀、樂學戒、知慚愧者，",
    "T22n1428_034:0803b17": "呵責彼比丘言：「世尊制戒聽受人依止，而",
    "T22n1428_034:0803b18": "汝等新受戒比丘，云何受他依止而不知",
    "T22n1428_034:0803b19": "教授？以不教授故，不按威儀，著衣不齊",
    "T22n1428_034:0803b20": "整、乞食不如法、處處受不淨食、受不淨鉢",
    "T22n1428_034:0803b21": "食、在大食小食上高聲大喚，如婆羅門聚會",
    "T22n1428_034:0803b22": "法。」呵責已往世尊所，頭面禮足在一面坐，",
    "T22n1428_034:0803b23": "以此因緣具白世尊。世尊以此因緣集",
    "T22n1428_034:0803b24": "比丘僧，呵責彼比丘言：「汝所為非，非威儀、",
    "T22n1428_034:0803b25": "非沙門法、非淨行、非隨順行，所不應為。",
    "T22n1428_034:0803b26": "云何比丘，世尊制戒聽受人依止，汝等新",
    "T22n1428_034:0803b27": "受戒比丘受他依止，不知教授。以不教",
    "T22n1428_034:0803b28": "授故，不按威儀著，衣不齊整、乞食不如",
    "T22n1428_034:0803b29": "法、處處受不淨食、受不淨鉢食、在大小",
    "T22n1428_034:0803c01": "食上高聲大喚，如婆羅門聚會法？」時世尊",
    "T22n1428_034:0803c02": "以無數方便呵責已，告諸比丘：「自今已去",
    "T22n1428_034:0803c03": "聽十歲比丘與人依止。」彼諸比丘聞世尊",
    "T22n1428_034:0803c04": "制戒聽十歲比丘與人依止，彼十歲比丘",
    "T22n1428_034:0803c05": "愚癡無智慧，便與人依止，不知教授。以",
    "T22n1428_034:0803c06": "不教授故，不按威儀、著衣不齊整、乞食",
    "T22n1428_034:0803c07": "不如法、處處受不淨食、受不淨鉢食、在",
    "T22n1428_034:0803c08": "大小食上高聲大喚，如婆羅門聚會法。時",
    "T22n1428_034:0803c09": "諸比丘聞，其中有少欲知足、行頭陀、樂學",
    "T22n1428_034:0803c10": "戒、知慚愧者，嫌責彼比丘：「云何世尊制戒，",
    "T22n1428_034:0803c11": "聽十歲比丘與人依止，而汝等雖十歲，愚",
    "T22n1428_034:0803c12": "癡，與人依止不知教授。以不教授故，不",
    "T22n1428_034:0803c13": "按威儀，著衣不齊整、乞食不如法、處處受",
    "T22n1428_034:0803c14": "不淨食、受不淨鉢食、在大小食上高聲大",
    "T22n1428_034:0803c15": "喚，如婆羅門聚會法？」呵責已往白世尊。世",
    "T22n1428_034:0803c16": "尊以此因緣集比丘僧，呵責彼比丘言：",
    "T22n1428_034:0803c17": "「汝所為非，非威儀、非沙門法、非淨行、非隨",
    "T22n1428_034:0803c18": "順行，所不應為。云何我制戒，聽十歲比丘",
    "T22n1428_034:0803c19": "受人依止。汝等雖十歲，愚癡，受人依止，不",
    "T22n1428_034:0803c20": "知教授。以不教授故，著衣不齊整，乃至",
    "T22n1428_034:0803c21": "如婆羅門聚會法耶？」時世尊以無數方便",
    "T22n1428_034:0803c22": "呵責已，告諸比丘：「自今已去聽十歲智慧比",
    "T22n1428_034:0803c23": "丘與人依止。」時諸比丘聞世尊制戒聽十",
    "T22n1428_034:0803c24": "歲智慧比丘與人依止，彼自稱言：「我十歲",
    "T22n1428_034:0803c25": "有智慧。」便與人依止。然彼與依止已，不",
    "T22n1428_034:0803c26": "教授。以不教授故，著衣不齊整、乞食",
    "T22n1428_034:0803c27": "不如法、處處受不淨食、受不淨鉢食、在",
    "T22n1428_034:0803c28": "大小食上高聲大喚，如婆羅門聚會法。時",
    "T22n1428_034:0803c29": "諸比丘聞，其中有少欲知足、行頭陀、樂學",
    "T22n1428_034:0804a01": "戒、知慚愧者，呵責彼比丘：「云何世尊制戒",
    "T22n1428_034:0804a02": "聽十歲有智慧比丘應與人依止，而汝輒",
    "T22n1428_034:0804a03": "自言：『我有智慧。』便與人依止，既與已而不",
    "T22n1428_034:0804a04": "教授。以不教授故，不按威儀，著衣不",
    "T22n1428_034:0804a05": "齊整、乞食不如法、處處受不淨食、受不淨",
    "T22n1428_034:0804a06": "鉢食、在大小食上高聲大喚，如婆羅門聚",
    "T22n1428_034:0804a07": "會法？」時諸比丘往世尊所，頭面禮足在一",
    "T22n1428_034:0804a08": "面坐，以此因緣具白世尊。世尊以此因",
    "T22n1428_034:0804a09": "緣集比丘僧，呵責彼比丘：「汝所為非，非",
    "T22n1428_034:0804a10": "威儀、非沙門法、非淨行、非隨順行，所不應",
    "T22n1428_034:0804a11": "為。云何我制戒聽十歲有智慧比丘與人",
    "T22n1428_034:0804a12": "依止，而汝自言：『有智慧。』與人依止。既與依",
    "T22n1428_034:0804a13": "止，而不教授。以不教授故，不按威儀，",
    "T22n1428_034:0804a14": "著衣不齊整、乞食不如法、處處受不淨食、",
    "T22n1428_034:0804a15": "受不淨鉢食、在大小食上高聲大喚，如",
    "T22n1428_034:0804a16": "婆羅門聚會法？」爾時世尊以無數方便呵",
    "T22n1428_034:0804a17": "責已，告諸比丘：「自今已去，當制阿闍梨法，",
    "T22n1428_034:0804a18": "使行阿闍梨法。阿闍梨於弟子所，當作",
    "T22n1428_034:0804a19": "如是法，應如是行。」(阿闍梨於弟子所行阿闍梨法，一一如上和尚於弟",
    "T22n1428_034:0804a20": "子所行和尚法。弟子於阿闍梨所行弟子法，一一亦如上弟子於和尚所一一行弟子法，文同不異，",
    "T22n1428_034:0804a21": "故不出耳)",
    "T22n1428_034:0804a22": "爾時諸弟子，不承事恭敬和尚，亦不順弟",
    "T22n1428_034:0804a23": "子法。時諸比丘往白世尊。世尊言：「自今已去",
    "T22n1428_034:0804a24": "當與作呵責。」彼不知云何呵責，佛言：「聽以",
    "T22n1428_034:0804a25": "五事呵責，和尚當作如是語：『我今呵責汝，",
    "T22n1428_034:0804a26": "汝去！汝莫入我房，汝莫為我作使，汝亦莫",
    "T22n1428_034:0804a27": "至我所，不與汝語。』是謂和尚呵責弟子",
    "T22n1428_034:0804a28": "五事。阿闍梨呵責弟子，亦有五事，語言：『我",
    "T22n1428_034:0804a29": "今呵責汝，汝去！汝莫入我房，莫為我作",
    "T22n1428_034:0804b01": "使，汝莫依止我住，不與汝語。』是謂阿闍梨",
    "T22n1428_034:0804b02": "呵責弟子五事。」世尊既聽呵責，不知當",
    "T22n1428_034:0804b03": "以何事呵責。諸比丘往白佛，佛言：「弟子有",
    "T22n1428_034:0804b04": "五事，和尚阿闍梨應與作呵責：無慚、無愧、",
    "T22n1428_034:0804b05": "不受教、作非威儀、不恭敬。弟子有如是",
    "T22n1428_034:0804b06": "五事，和尚阿闍梨應與作呵責。復有五",
    "T22n1428_034:0804b07": "事：無慚、無愧、難與語、與惡人為友、好往",
    "T22n1428_034:0804b08": "婬女家。復有五事：無慚、無愧、難與語、與惡",
    "T22n1428_034:0804b09": "人為友、好往婦女家。復有五事：無慚、無愧、",
    "T22n1428_034:0804b10": "難與語、與惡人為友、好往大童女家。復",
    "T22n1428_034:0804b11": "有五事：無慚、無愧、難與語、與惡人為友、",
    "T22n1428_034:0804b12": "好往黃門家。復有五事：無慚、無愧、難與語、",
    "T22n1428_034:0804b13": "與惡人為友、好往比丘尼精舍。復有五事：",
    "T22n1428_034:0804b14": "無慚、無愧、難與語、與惡人為友、好往式叉",
    "T22n1428_034:0804b15": "摩那沙彌尼精舍。復有五事：無慚、無愧、難",
    "T22n1428_034:0804b16": "與語、與惡人為友、好往看捕龜鼈。弟子",
    "T22n1428_034:0804b17": "有如是五事，和尚阿闍梨應與作呵責。」世",
    "T22n1428_034:0804b18": "尊既聽呵責弟子，彼盡形壽呵責，佛言：「不",
    "T22n1428_034:0804b19": "應盡形壽呵責。」彼竟安居呵責，佛言：「不應",
    "T22n1428_034:0804b20": "爾。」彼呵責病者，和尚阿闍梨不看，餘比",
    "T22n1428_034:0804b21": "丘亦不看，病者困篤，佛言：「不得呵責病者。」",
    "T22n1428_034:0804b22": "彼不在前呵責，餘比丘語言：「汝已被呵責。」",
    "T22n1428_034:0804b23": "彼言：「我不被呵責。」佛言：「不應不現前呵責。」",
    "T22n1428_034:0804b24": "彼不與出過而呵責，時諸弟子言：「我犯何",
    "T22n1428_034:0804b25": "過而見呵責耶？」佛言：「不應不出其過而",
    "T22n1428_034:0804b26": "呵責。當出其過言：『汝犯如是如是罪！』」彼",
    "T22n1428_034:0804b27": "既被呵責已便供給作使，佛言：「不應爾。」彼",
    "T22n1428_034:0804b28": "與作呵責已，便受供給作使，佛言：「不應爾。」",
    "T22n1428_034:0804b29": "彼被呵責已故依止，佛言：「不應爾。」彼與",
    "T22n1428_034:0804c01": "作呵責已與依止，佛言：「不應爾。」彼被呵",
    "T22n1428_034:0804c02": "責已不懺悔，和尚阿闍梨便去，佛言：「不應",
    "T22n1428_034:0804c03": "爾。」彼被呵責已，便於餘比丘邊住，不與",
    "T22n1428_034:0804c04": "和尚阿闍梨執事，亦復不與餘比丘執事，",
    "T22n1428_034:0804c05": "佛言：「不應爾。」彼被呵責已，無人為將順、",
    "T22n1428_034:0804c06": "或遠行、或休道、或不樂佛法，佛言：「聽餘人",
    "T22n1428_034:0804c07": "作如是意受，為其和尚阿闍梨，欲令懺悔",
    "T22n1428_034:0804c08": "和合故受。」爾時六群比丘，誘將他弟子去，",
    "T22n1428_034:0804c09": "諸比丘往白佛，佛言：「不應誘將他弟子去，",
    "T22n1428_034:0804c10": "若將去應如法治。」彼和尚阿闍梨，或破戒、",
    "T22n1428_034:0804c11": "破見、破威儀、若被舉、若滅擯、若應滅擯，於",
    "T22n1428_034:0804c12": "沙門法無利益時，諸比丘往白佛，佛言：「聽",
    "T22n1428_034:0804c13": "作如是意：『所以誘進將去，欲令其長益沙",
    "T22n1428_034:0804c14": "門法故。』」彼被呵責已，不向和尚阿闍梨懺",
    "T22n1428_034:0804c15": "悔，佛言：「被呵責已，應向和尚阿闍梨懺",
    "T22n1428_034:0804c16": "悔。當如是懺悔，偏露右臂、脫革屣、右膝著",
    "T22n1428_034:0804c17": "地合掌，作如是語：『大德！我今懺悔，更不復",
    "T22n1428_034:0804c18": "作。』若聽懺悔者善；若不聽者，當更日三時",
    "T22n1428_034:0804c19": "懺悔，早起日中日暮。若聽懺悔者善；若不",
    "T22n1428_034:0804c20": "聽者，當下意隨順，求方便解其所犯。若彼",
    "T22n1428_034:0804c21": "下意隨順無有違逆求解過，師當受，若",
    "T22n1428_034:0804c22": "不受當如法治。」時有新受戒樂靜比丘，當",
    "T22n1428_034:0804c23": "須依止。彼觀看房舍，見阿蘭若處有窟，彼",
    "T22n1428_034:0804c24": "作是念：「我若得依止，當於此處住。」語諸",
    "T22n1428_034:0804c25": "比丘，諸比丘往白佛，佛言：「自今已去，新受",
    "T22n1428_034:0804c26": "戒比丘，樂閑靜須依止者，聽餘處依止即",
    "T22n1428_034:0804c27": "日得往還。若不得，新受戒比丘樂靜處者，",
    "T22n1428_034:0804c28": "聽無依止而住。」爾時新受戒舊住比丘須",
    "T22n1428_034:0804c29": "依止，彼作是念：「世尊有制，不得無依止",
    "T22n1428_034:0805a01": "而住。」彼輒捨所住處去，住處壞。時諸比丘，",
    "T22n1428_034:0805a02": "以此事往白佛，佛言：「自今已去，有新受戒",
    "T22n1428_034:0805a03": "舊住比丘須依止，聽無依止住，為護住",
    "T22n1428_034:0805a04": "處故。」時有比丘，決意出界外去，不作還",
    "T22n1428_034:0805a05": "意。而彼出界外，即其日還。諸比丘白佛言：",
    "T22n1428_034:0805a06": "「此失依止不？」佛言：「此失依止。」彼和尚阿闍",
    "T22n1428_034:0805a07": "梨決意出界外去，作不還意而出界外，即",
    "T22n1428_034:0805a08": "其日還。諸比丘白佛言：「此失依止不？」佛言：",
    "T22n1428_034:0805a09": "「失依止。」時有比丘白和尚阿闍梨，暫出界",
    "T22n1428_034:0805a10": "外，出界外，即日還。諸比丘白佛言：「為失",
    "T22n1428_034:0805a11": "依止不？」佛言：「不失依止。」時和尚阿闍梨",
    "T22n1428_034:0805a12": "念言：「暫出界外。」出界外即其日還。諸比丘",
    "T22n1428_034:0805a13": "白佛言：「為失依止不？」佛言：「不失依止。」爾",
    "T22n1428_034:0805a14": "時諸比丘，將受戒人出界外，喚六群比丘",
    "T22n1428_034:0805a15": "來授戒。彼六群比丘不來，不得受戒。時諸",
    "T22n1428_034:0805a16": "比丘以此事往白佛，佛言：「自今已去，若",
    "T22n1428_034:0805a17": "作波利婆沙、本日治、摩那埵、阿浮呵那、作",
    "T22n1428_034:0805a18": "羯磨。若立制、若受戒、若眾差人、若有所解，",
    "T22n1428_034:0805a19": "如此眾事，喚應赴。不赴，當如法治。」爾時",
    "T22n1428_034:0805a20": "諸比丘，將欲受戒者出界外，語上座言：",
    "T22n1428_034:0805a21": "「作白羯磨。」報言：「我不誦。」復語中座下座言：",
    "T22n1428_034:0805a22": "「作白。」亦言：「不誦。」便留難不得受戒。諸比丘",
    "T22n1428_034:0805a23": "以此因緣往白佛，佛言：「自今已去，五歲比",
    "T22n1428_034:0805a24": "丘當誦白羯磨，若不者當如法治。」時有比",
    "T22n1428_034:0805a25": "丘，將受戒者出界外，語上座言：「作白。」上",
    "T22n1428_034:0805a26": "座報言：「我曾誦，今不利。」復語中下座言：「作",
    "T22n1428_034:0805a27": "白。」亦言：「我曾誦，今不利。」便不得受戒。時",
    "T22n1428_034:0805a28": "諸比丘以此事往白佛，佛言：「自今已去，聽",
    "T22n1428_034:0805a29": "五歲比丘當誦白羯磨使利，不者當如法",
    "T22n1428_034:0805b01": "治。」爾時有比丘將受戒者出界外，聞有",
    "T22n1428_034:0805b02": "賊來皆恐怖，從坐起去不得受戒。諸比丘",
    "T22n1428_034:0805b03": "以此因緣往白佛，佛言：「自今已去有八難",
    "T22n1428_034:0805b04": "事及餘因緣，二人、三人聽一時作羯磨，不",
    "T22n1428_034:0805b05": "得過。所謂難處者，一王、二賊、三火、四水、五病、",
    "T22n1428_034:0805b06": "六人、七非人、八失梨[沙/虫]虫。所謂餘因緣者，有",
    "T22n1428_034:0805b07": "大眾集坐具少、若多病人，聽二人三人一時",
    "T22n1428_034:0805b08": "作羯磨。若有大眾集房舍少，若天雨漏，聽",
    "T22n1428_034:0805b09": "二人三人一時作羯磨。」爾時尊者優波離即",
    "T22n1428_034:0805b10": "從坐起，偏露右臂、脫革屣、右膝著地，合掌",
    "T22n1428_034:0805b11": "白佛言：「若有諸重事，得過二人、三人一",
    "T22n1428_034:0805b12": "時作羯磨不？」佛言：「不得過。」彼遣使受依",
    "T22n1428_034:0805b13": "止，佛言：「不應爾。」彼遣使與依止，佛言：「不應",
    "T22n1428_034:0805b14": "爾。」時和尚阿闍梨出界外行，弟子念言：",
    "T22n1428_034:0805b15": "「和尚阿闍梨行不久當還，我即依止而住。」便",
    "T22n1428_034:0805b16": "無依止而住。諸比丘以此因緣往白佛，佛",
    "T22n1428_034:0805b17": "言：「自今已去聽和尚阿闍梨出界外行日，",
    "T22n1428_034:0805b18": "即日應受依止。若不受當如法治。」彼諸弟",
    "T22n1428_034:0805b19": "子出界外遠行，彼自念言：「我等行不久還，",
    "T22n1428_034:0805b20": "即以此依止和尚阿闍梨住。」便無依止而",
    "T22n1428_034:0805b21": "住。時諸比丘以此因緣往白佛，佛言：「自今",
    "T22n1428_034:0805b22": "已去，聽新受戒客比丘須依止者，不得",
    "T22n1428_034:0805b23": "先洗足、不得先飲水，先當受依止。」爾時客",
    "T22n1428_034:0805b24": "新受戒比丘須依止，彼作是念：「世尊制言：",
    "T22n1428_034:0805b25": "『新受戒客比丘須依止，不得先洗足、不得",
    "T22n1428_034:0805b26": "先飲水，當先受依止。』」當受依止時迷悶倒",
    "T22n1428_034:0805b27": "地便得病。爾時諸比丘，以此因緣往白佛，",
    "T22n1428_034:0805b28": "佛言：「自今已去，聽客新受戒比丘須依止，",
    "T22n1428_034:0805b29": "先洗足、先飲水、小停息已受依止。」彼不選",
    "T22n1428_034:0805c01": "擇人受依止，而師破戒、破見、破威儀、若作",
    "T22n1428_034:0805c02": "呵責、作依止、作擯、若作遮不至白衣家、",
    "T22n1428_034:0805c03": "若被舉，無有長益沙門行，佛言：「自今已去，",
    "T22n1428_034:0805c04": "不得不選擇師受依止。」彼不選擇與依",
    "T22n1428_034:0805c05": "止，而弟子或破戒、破見、破威儀、若被作呵",
    "T22n1428_034:0805c06": "責、若擯作依止、作遮不至白衣家作舉。",
    "T22n1428_034:0805c07": "佛言：「不得不選擇與依止。」爾時新受戒比",
    "T22n1428_034:0805c08": "丘病，須依止，彼作是念：「世尊制言：『不依止",
    "T22n1428_034:0805c09": "不得住。』」即日捨住處去，病增劇。時諸比丘",
    "T22n1428_034:0805c10": "往白世尊。世尊言：「自今已去，新受戒比丘",
    "T22n1428_034:0805c11": "病，須依止，聽無依止得住。」時瞻視新受戒",
    "T22n1428_034:0805c12": "病比丘者須依止，彼作是念：「世尊制言：『無",
    "T22n1428_034:0805c13": "依止不得住。』」彼捨病人去，病者命終。諸比",
    "T22n1428_034:0805c14": "丘往白世尊，世尊言：「自今已去，聽瞻視新",
    "T22n1428_034:0805c15": "受戒病比丘者，無依止得住。」彼諸比丘和",
    "T22n1428_034:0805c16": "尚阿闍梨，眾僧與作羯磨，與作呵責、作擯、",
    "T22n1428_034:0805c17": "作依止，作遮不至白衣家、作舉。諸比丘念",
    "T22n1428_034:0805c18": "言：「為失依止不？」佛言：「不失依止。」彼諸弟",
    "T22n1428_034:0805c19": "子眾，僧與作羯磨，作呵責乃至遮不至白",
    "T22n1428_034:0805c20": "衣家、作舉羯磨。諸比丘念言：「為失依止不？」",
    "T22n1428_034:0805c21": "佛言：「不失依止。」彼和尚阿闍梨，眾僧為作",
    "T22n1428_034:0805c22": "滅擯羯磨，諸比丘念言：「為失依止不？」佛言：",
    "T22n1428_034:0805c23": "「失依止。」彼諸弟子，眾僧為作滅擯羯磨，諸",
    "T22n1428_034:0805c24": "比丘念言：「為失依止不？」佛言：「失依止。」爾時",
    "T22n1428_034:0805c25": "世尊遊羅閱城。時欝毘羅迦葉將諸徒眾",
    "T22n1428_034:0805c26": "捨家學道，刪若弟子將二百五十弟子捨",
    "T22n1428_034:0805c27": "家學道，羅閱城中有大富豪貴家子亦出家",
    "T22n1428_034:0805c28": "學道，如此大眾等住羅閱城。時諸大臣自相",
    "T22n1428_034:0805c29": "謂言：「今諸外道出家學道，春秋冬夏人間遊",
    "T22n1428_034:0806a01": "行；此沙門釋子，聚住此間不餘處遊行，將",
    "T22n1428_034:0806a02": "由此處為最勝故。」爾時諸比丘聞已，以此",
    "T22n1428_034:0806a03": "因緣具白世尊。世尊爾時告阿難：「汝往房",
    "T22n1428_034:0806a04": "房勅諸比丘言：『世尊今欲至南方人間遊",
    "T22n1428_034:0806a05": "行，若有欲侍從者各隨意。』」阿難受教，往",
    "T22n1428_034:0806a06": "房房語諸比丘言：「世尊今欲往南方遊行，",
    "T22n1428_034:0806a07": "諸比丘若有欲侍從者各隨意。」時有信",
    "T22n1428_034:0806a08": "樂新受戒比丘，白阿難言：「若我等和尚阿",
    "T22n1428_034:0806a09": "闍梨去我當去，若不去我等不去。何以故？",
    "T22n1428_034:0806a10": "我等新受戒比丘，若去須依止，還此復當",
    "T22n1428_034:0806a11": "受依止，人當謂我輕躁無志。」爾時世尊，將",
    "T22n1428_034:0806a12": "少比丘遊行南方，後還王舍城。時世尊觀",
    "T22n1428_034:0806a13": "南方遊行比丘眾少，知而故問阿難：「諸比丘",
    "T22n1428_034:0806a14": "何以故少？」阿難具以上事白世尊。世尊爾",
    "T22n1428_034:0806a15": "時以此因緣集比丘僧告言：「自今已去，聽",
    "T22n1428_034:0806a16": "五歲有智慧比丘，十歲有智慧比丘。五歲",
    "T22n1428_034:0806a17": "比丘應從十歲比丘受依止。若愚癡無智",
    "T22n1428_034:0806a18": "慧者，盡形壽依止。有五法失依止：一師",
    "T22n1428_034:0806a19": "呵責、二去、三休道、四不與依止、五入戒場上。",
    "T22n1428_034:0806a20": "復有五事：一者死、二者去、三休道、四不與",
    "T22n1428_034:0806a21": "依止、五若五歲若過五歲。復有五事：若死、",
    "T22n1428_034:0806a22": "若去、若休道、若不與依止、若見本和尚。復",
    "T22n1428_034:0806a23": "有五事：若死、若去、若休道、若不與依止、",
    "T22n1428_034:0806a24": "若和尚阿闍梨休道。復有五法：若死、若去、",
    "T22n1428_034:0806a25": "若休道、若不與依止、若弟子休道。復有五",
    "T22n1428_034:0806a26": "事：若死、若去、若休道、若不與依止、若和尚阿",
    "T22n1428_034:0806a27": "闍梨命終。復有五事：若死、若去、若休道、若不",
    "T22n1428_034:0806a28": "與依止、若弟子命終。復有五事：若死、若去、",
    "T22n1428_034:0806a29": "若休道、若不與依止、若還在和尚目下住。",
    "T22n1428_034:0806b01": "是為五事失依止。有五法不成就，不得",
    "T22n1428_034:0806b02": "授人具足戒：戒不成就、定不成就、智慧不",
    "T22n1428_034:0806b03": "成就、解脫不成就、解脫知見不成就，此五",
    "T22n1428_034:0806b04": "法不成就，不得授人具足戒。若成就五法",
    "T22n1428_034:0806b05": "者，得授人具足戒(即反上句是)。復有五法成就，",
    "T22n1428_034:0806b06": "不得授人具足戒：自身戒不成就、不能",
    "T22n1428_034:0806b07": "教人堅住於戒、自身定智慧解脫解脫知",
    "T22n1428_034:0806b08": "見不成就、不能教人堅住於定智慧解脫",
    "T22n1428_034:0806b09": "解脫知見，成就此五法，不得授人具足戒。",
    "T22n1428_034:0806b10": "五法成就，得授人具足戒(即反上句是)。復有五",
    "T22n1428_034:0806b11": "法成就，不得授人具足戒：無信、無慚、無愧、",
    "T22n1428_034:0806b12": "嬾墮、多忘，成就此五法，不得授人具足戒。",
    "T22n1428_034:0806b13": "有五法成就，得授人具足戒(即反上句是)。復",
    "T22n1428_034:0806b14": "有五法成就，不得授人具足戒：破增上戒、",
    "T22n1428_034:0806b15": "破增上見、破增上威儀、少聞、無智慧，成就",
    "T22n1428_034:0806b16": "此五法，不得授人具足戒。有五法成就，得",
    "T22n1428_034:0806b17": "授人具足戒(即反上句是)。復有五法成就，不",
    "T22n1428_034:0806b18": "得授人具足戒：不能瞻視病弟子、不能",
    "T22n1428_034:0806b19": "使人瞻視乃至差若命終、若弟子不樂住",
    "T22n1428_034:0806b20": "處方便當移異處、若有生疑事不能開",
    "T22n1428_034:0806b21": "解其意如法如律如佛所教如法除之、不",
    "T22n1428_034:0806b22": "能教使捨惡見住善見、若減十歲，成就",
    "T22n1428_034:0806b23": "此五法，不得授人具足戒。有五法成就，得",
    "T22n1428_034:0806b24": "授人具足戒(即反上句是)。復有五法成就，不",
    "T22n1428_034:0806b25": "得授人具足戒：不知犯、不知不犯、不知",
    "T22n1428_034:0806b26": "若輕若重、減十歲，成就此五法者，不得授",
    "T22n1428_034:0806b27": "人具足戒。若成就五法，得授人具足戒",
    "T22n1428_034:0806b28": "(即反上句是)。復有五法成就，不得授人具足戒：",
    "T22n1428_034:0806b29": "不知教授弟子、增上威儀、增上淨行、增上",
    "T22n1428_034:0806c01": "波羅提木叉、白羯磨，成就此五法者，不得",
    "T22n1428_034:0806c02": "授人具足戒。成就五法，得授人具足戒",
    "T22n1428_034:0806c03": "(即反上句是)。復有五法成就，不得授人具足戒：",
    "T22n1428_034:0806c04": "不知增戒、增心、增智慧、不知白、不知羯",
    "T22n1428_034:0806c05": "磨，成就此五法，不得授人具足戒。成就五",
    "T22n1428_034:0806c06": "法，得授人具足戒：知增戒、增心、增智",
    "T22n1428_034:0806c07": "慧、知白羯磨，成就此五法者，得授人具足",
    "T22n1428_034:0806c08": "戒。」如是不得與依止、得與依止，不得畜",
    "T22n1428_034:0806c09": "沙彌、得畜沙彌，盡如上。",
    "T22n1428_034:0806c10": "爾時佛在羅閱城。時城中有裸形外道，名",
    "T22n1428_034:0806c11": "布薩，善能論議，常自稱說言：「此間若有沙門",
    "T22n1428_034:0806c12": "釋子，能與我論者來。」時舍利弗言：「我堪與",
    "T22n1428_034:0806c13": "汝論。」時諸比丘以此事往白佛，佛言：「論",
    "T22n1428_034:0806c14": "有四種：或有論者，義盡文不盡、或有文盡",
    "T22n1428_034:0806c15": "義不盡、或有文義俱盡、或有文義俱不盡。",
    "T22n1428_034:0806c16": "有四辯：法辯、義辯、了了辯、辭辯。若論師有",
    "T22n1428_034:0806c17": "此四辯者，而言文義俱盡，無有是處。今舍",
    "T22n1428_034:0806c18": "利弗成就此四辯，而言文義俱盡，無有是",
    "T22n1428_034:0806c19": "處。」彼裸形即難問舍利弗義，舍利弗即還",
    "T22n1428_034:0806c20": "答遣。時彼裸形以五百迫難難舍利弗，舍",
    "T22n1428_034:0806c21": "利弗即稱彼五百迫難，而更以深義難問，",
    "T22n1428_034:0806c22": "而彼裸形得難問不解。時彼裸形即生念",
    "T22n1428_034:0806c23": "言：「甚奇！甚特！沙門釋子極為智慧聰明，我今",
    "T22n1428_034:0806c24": "寧可從彼出家學道耶？」即往僧伽藍中，遙",
    "T22n1428_034:0806c25": "見跋難陀釋子生此念：「沙門釋子少知識",
    "T22n1428_034:0806c26": "者，猶智慧乃爾，況多知識者，豈得不多耶？」",
    "T22n1428_034:0806c27": "前至跋難陀釋子所白言：「我欲出家學道。」",
    "T22n1428_034:0806c28": "時跋難陀即度為弟子，授具足戒。後於異",
    "T22n1428_034:0806c29": "時，問跋難陀義，而不能答。時彼裸形復生",
    "T22n1428_034:0807a01": "此念：「沙門釋子愚闇無所知，我今宜可休",
    "T22n1428_034:0807a02": "道。」即著袈裟入外道眾中。時諸比丘，以此",
    "T22n1428_034:0807a03": "因緣往白佛，佛言：「自今已去，聽與外道眾",
    "T22n1428_034:0807a04": "僧中四月共住白二羯磨，當作如是與。先",
    "T22n1428_034:0807a05": "剃髮已，著袈裟脫革屣，右膝著地合掌，教",
    "T22n1428_034:0807a06": "作如是言：『大德僧聽！我某甲外道，歸依佛",
    "T22n1428_034:0807a07": "歸依法歸依僧，我於世尊所求出家為",
    "T22n1428_034:0807a08": "道，世尊即是我如來、至真、等正覺。』如是第二、",
    "T22n1428_034:0807a09": "第三說。『我某甲外道，歸依佛法僧已，從如",
    "T22n1428_034:0807a10": "來出家學道，如來是我至真等正覺。』如是第",
    "T22n1428_034:0807a11": "二、第三說。當教受戒，『盡形壽不殺生是沙",
    "T22n1428_034:0807a12": "彌戒，乃至盡形壽不畜金銀寶物是沙彌",
    "T22n1428_034:0807a13": "戒，此是沙彌十戒，盡形壽不得犯。』彼外道",
    "T22n1428_034:0807a14": "應先至眾僧中，偏露右臂脫革屣禮僧",
    "T22n1428_034:0807a15": "足已，右膝著地合掌教作如是說：『大德僧",
    "T22n1428_034:0807a16": "聽！我某甲外道，從眾僧乞四月共住，願僧",
    "T22n1428_034:0807a17": "慈愍故，與我四月共住。』如是第二、第三說",
    "T22n1428_034:0807a18": "已，安彼外道著眼見耳不聞處，眾中應差",
    "T22n1428_034:0807a19": "堪能作羯磨者如上，作如是白：『大德僧聽！",
    "T22n1428_034:0807a20": "彼某甲外道，今從眾僧乞四月共住。若僧",
    "T22n1428_034:0807a21": "時到僧忍聽，與彼某甲外道四月共住。白如",
    "T22n1428_034:0807a22": "是。』『大德僧聽！彼某甲外道，從眾僧乞四月",
    "T22n1428_034:0807a23": "共住，僧今與彼四月共住。誰諸長老忍僧與",
    "T22n1428_034:0807a24": "彼四月共住者默然，誰不忍者說。』『僧已忍",
    "T22n1428_034:0807a25": "與彼外道四月共住竟，僧忍，默然故，是事",
    "T22n1428_034:0807a26": "如是持。』彼外道行共住竟，令諸比丘心喜",
    "T22n1428_034:0807a27": "悅，然後當於眾僧中受具足戒白四羯磨。",
    "T22n1428_034:0807a28": "云何外道，不能令諸比丘心喜悅？彼外道",
    "T22n1428_034:0807a29": "心故執持外道白衣法，不親比丘親外道，",
    "T22n1428_034:0807b01": "不隨順比丘誦習異論；若聞人說外道不",
    "T22n1428_034:0807b02": "好事便起瞋恚，若聞人毀呰外道師教亦",
    "T22n1428_034:0807b03": "起瞋恚；聞說佛法僧非法事便踊躍歡喜；",
    "T22n1428_034:0807b04": "若有異外道來，讚歎外道好事，歡喜踊躍；",
    "T22n1428_034:0807b05": "若有外道師來，聞讚歎外道事，亦歡喜踊",
    "T22n1428_034:0807b06": "躍；若聞說佛法僧非法事，亦歡喜踊躍。是",
    "T22n1428_034:0807b07": "謂外道不能令諸比丘喜悅。云何外道能",
    "T22n1428_034:0807b08": "令比丘喜悅？即反上句是，是謂外道共住",
    "T22n1428_034:0807b09": "和調心意令諸比丘喜悅。」爾時有一外道，眾",
    "T22n1428_034:0807b10": "僧與四月共住，當與共住時，得正決定心。",
    "T22n1428_034:0807b11": "時諸比丘以此因緣往白佛，佛言：「若得正",
    "T22n1428_034:0807b12": "決定心者，當白四羯磨與授具足。」時裸形",
    "T22n1428_034:0807b13": "布薩聞此語，便作是念：「沙門釋子智慧聰",
    "T22n1428_034:0807b14": "明，我今寧可還彼出家學道耶？」即詣僧伽",
    "T22n1428_034:0807b15": "藍中語諸比丘言：「我欲出家學道。」時諸比",
    "T22n1428_034:0807b16": "丘以此事白佛，佛言：「此壞內外道者，",
    "T22n1428_034:0807b17": "於我法中無所長益，若未受具足戒者，",
    "T22n1428_034:0807b18": "不應與授具足。已受者當滅擯。」爾時世",
    "T22n1428_034:0807b19": "尊遊羅閱城。時摩竭王瓶沙告語國人言：",
    "T22n1428_034:0807b20": "「欲於沙門釋子中能出家學道者，聽如來",
    "T22n1428_034:0807b21": "法中善修梵行盡諸苦際。」時有一奴來詣",
    "T22n1428_034:0807b22": "僧伽藍中，語諸比丘言：「我欲出家作比",
    "T22n1428_034:0807b23": "丘。」時諸比丘即與出家為道，漸漸人間乞",
    "T22n1428_034:0807b24": "食，為本主所捉，舉聲喚言：「止莫捉我！止",
    "T22n1428_034:0807b25": "莫捉我！」左右諸居士問言：「何故喚耶？」報言：",
    "T22n1428_034:0807b26": "「此人捉我」。即問彼人言：「何故捉耶？」報言：",
    "T22n1428_034:0807b27": "「是我家奴。」諸居士語言：「汝放去，不應捉！汝",
    "T22n1428_034:0807b28": "或不能得此人，或為官所罰。何以故知？摩",
    "T22n1428_034:0807b29": "竭王瓶沙先有教令，若有能於沙門釋子",
    "T22n1428_034:0807c01": "中出家學道者，聽如來法中善修梵行得",
    "T22n1428_034:0807c02": "盡苦際，莫有留難。」其主即放，大喚瞋恚",
    "T22n1428_034:0807c03": "言：「禍哉，是我奴而不得自由。如今觀之，",
    "T22n1428_034:0807c04": "沙門釋子盡是奴聚。」時諸比丘以此事往",
    "T22n1428_034:0807c05": "白佛，佛言：「自今已去不得度奴，若度者當",
    "T22n1428_034:0807c06": "如法治。」爾時有賊囚，突獄逃走，來至園中",
    "T22n1428_034:0807c07": "語諸比丘言：「我欲出家學道。」時諸比丘輒",
    "T22n1428_034:0807c08": "度出家與受具足。時監獄官，撿挍名簿問",
    "T22n1428_034:0807c09": "守獄者言：「某甲賊囚今為所在。」守獄者報",
    "T22n1428_034:0807c10": "言：「某甲賊囚突獄逃走，從沙門釋子出家。」",
    "T22n1428_034:0807c11": "時監獄官皆嫌言：「沙門釋子！不知慚愧，外",
    "T22n1428_034:0807c12": "自稱言：『我知正法。』如是何有正法？今觀此",
    "T22n1428_034:0807c13": "沙門釋子！盡是賊聚。」爾時諸比丘以此事",
    "T22n1428_034:0807c14": "往白佛，佛言：「自今已去不得度賊，若度者",
    "T22n1428_034:0807c15": "當如法治。」爾時有負債人，逃避債主，來至",
    "T22n1428_034:0807c16": "園中語諸比丘言：「度我出家為道。」時諸比",
    "T22n1428_034:0807c17": "丘輒與出家，受具足已人間乞食，為財主",
    "T22n1428_034:0807c18": "所捉，高聲喚言：「止莫捉我！止莫捉我！」左",
    "T22n1428_034:0807c19": "右諸居士聞，即問言：「何故喚耶？」報言：「此人",
    "T22n1428_034:0807c20": "捉我。」問其人言：「汝何故捉耶？」報言：「負我財",
    "T22n1428_034:0807c21": "物。」諸人語言：「汝放去莫捉，汝既不得財，或",
    "T22n1428_034:0807c22": "為官所罰。何以故？摩竭國王瓶沙先有教",
    "T22n1428_034:0807c23": "令，若有能出家學道者，聽善修梵行得",
    "T22n1428_034:0807c24": "盡苦際，隨意莫有留難。」財主即便放之，",
    "T22n1428_034:0807c25": "而生瞋恚言：「負我財物而不能得，以此",
    "T22n1428_034:0807c26": "推之，沙門釋子盡是負債人。」時諸比丘，以",
    "T22n1428_034:0807c27": "此事往白佛，佛言：「自今已去不得度負債",
    "T22n1428_034:0807c28": "人出家，若度者當如法治。」爾時佛遊羅閱",
    "T22n1428_034:0807c29": "城迦蘭陀竹園。時有十七群童子共為親",
    "T22n1428_034:0808a01": "厚，最大者年十七，最小者年十二；最富者",
    "T22n1428_034:0808a02": "八十百千，最貧者八十千。中有一童子，名",
    "T22n1428_034:0808a03": "優波離，父母唯有此一子，愛之未曾離目",
    "T22n1428_034:0808a04": "前，父母念言：「我當教此兒學何等技術？我",
    "T22n1428_034:0808a05": "等死後，快得生活無所乏短。」即自念言：",
    "T22n1428_034:0808a06": "「當教先學書，我等死後，快得生活，無所",
    "T22n1428_034:0808a07": "乏短，不令身力疲苦。」復作是念：「教兒學",
    "T22n1428_034:0808a08": "書亦有身力疲苦耳！更教學何等技術？我",
    "T22n1428_034:0808a09": "等死後，快得生活無所乏短，身力不疲苦。」",
    "T22n1428_034:0808a10": "念言：「今當教此兒學算數技術，我等死後，",
    "T22n1428_034:0808a11": "快得生活，無所乏短，身力不疲苦。」父母念",
    "T22n1428_034:0808a12": "言：「今教兒學算數亦有身力疲苦耳！今當",
    "T22n1428_034:0808a13": "更教此兒學何等技術？我等死後，快得生",
    "T22n1428_034:0808a14": "活，無所乏短，身力不疲苦。今當教此兒",
    "T22n1428_034:0808a15": "學畫像技術，我等死後，快得生活，無所乏",
    "T22n1428_034:0808a16": "短。」復念言：「今教此兒學畫像技術，恐兒眼",
    "T22n1428_034:0808a17": "力疲苦。當教此兒更學何等技術？我等死",
    "T22n1428_034:0808a18": "後，快得生活，無所乏短，眼力不疲苦。」即",
    "T22n1428_034:0808a19": "念言：「沙門釋子善自養身，安樂無眾苦",
    "T22n1428_034:0808a20": "惱。若當教此兒於沙門釋子法中出家為",
    "T22n1428_034:0808a21": "道，我等死後，快得生活，無所乏短，身不",
    "T22n1428_034:0808a22": "疲苦。」後於異時，十七群童子語優波離童",
    "T22n1428_034:0808a23": "子言：「汝可隨我等出家為道。」答言：「我何",
    "T22n1428_034:0808a24": "用出家為？汝自出家。」十七群童子，第二、第",
    "T22n1428_034:0808a25": "三語優波離言：「可共出家為道。何以故？我",
    "T22n1428_034:0808a26": "等今共相娛樂，於彼亦當如是嬉戲，共相",
    "T22n1428_034:0808a27": "娛樂。」時優波離童子語諸童子言：「汝等小",
    "T22n1428_034:0808a28": "待！須我白父母。」優波離童子即往父母所",
    "T22n1428_034:0808a29": "白言：「我今欲出家為道，願見聽許。」父母報",
    "T22n1428_034:0808b01": "言：「我等唯有汝一子，心甚愛念，乃至不欲",
    "T22n1428_034:0808b02": "令死別，況當生別。」優波離童子如是再三",
    "T22n1428_034:0808b03": "白父母言：「願聽我出家。」父母亦如是報言：",
    "T22n1428_034:0808b04": "「我等唯有汝一子，心甚愛念，乃至不欲令",
    "T22n1428_034:0808b05": "死別，況當生別。」爾時父母得優波離童子",
    "T22n1428_034:0808b06": "再三慇懃，作如是念：「我等先已有此意：『當",
    "T22n1428_034:0808b07": "教此兒學何技術？我等死後，令兒快得生",
    "T22n1428_034:0808b08": "活，無所乏短，令身力不疲苦。』即作是念：",
    "T22n1428_034:0808b09": "『若教學書乃至畫像，我等死後快得生活",
    "T22n1428_034:0808b10": "無所乏短，令身力不疲苦，而恐勞兒身力",
    "T22n1428_034:0808b11": "眼力以致疲苦。』念言：『唯有沙門釋子！善自",
    "T22n1428_034:0808b12": "養身無眾苦惱，若令此兒在中出家，快得",
    "T22n1428_034:0808b13": "生活無有眾苦。』」時父母報兒言：「今正是時，",
    "T22n1428_034:0808b14": "聽汝出家。」時優波離還至十七群童子所",
    "T22n1428_034:0808b15": "語言：「我父母已聽我出家，汝等欲去者今",
    "T22n1428_034:0808b16": "正是時。」時諸童子即往僧伽藍中，白諸比",
    "T22n1428_034:0808b17": "丘言：「大德！我欲出家學道，願諸大德！見與",
    "T22n1428_034:0808b18": "出家為道。」爾時諸比丘即與出家受具足",
    "T22n1428_034:0808b19": "戒。諸童子小來習樂，不堪一食，至於中夜",
    "T22n1428_034:0808b20": "患飢，高聲大喚言：「與我食！與我食！」諸比丘",
    "T22n1428_034:0808b21": "語言：「汝小待須天明，若眾僧有食，當共汝",
    "T22n1428_034:0808b22": "食。若無當共汝乞食。何以故？此中先都",
    "T22n1428_034:0808b23": "無作食處。」爾時世尊，夜在靜處思惟，聞小",
    "T22n1428_034:0808b24": "兒啼聲，知而故問阿難：「中夜何等小兒啼聲？」",
    "T22n1428_034:0808b25": "阿難以此因緣具白世尊，世尊告阿難：「不",
    "T22n1428_034:0808b26": "應授年未滿二十者具足戒。何以故？若年",
    "T22n1428_034:0808b27": "未滿二十，不堪忍寒熱、飢渴、風雨、蚊虻、毒虫，",
    "T22n1428_034:0808b28": "及不忍惡言，若身有種種苦痛不堪忍，",
    "T22n1428_034:0808b29": "又不堪持戒及一食，若度令出家受具足",
    "T22n1428_034:0808c01": "戒者，當如法治。阿難當知，年滿二十者，",
    "T22n1428_034:0808c02": "堪忍如上眾事。」爾時摩竭國界五種病出：一",
    "T22n1428_034:0808c03": "者癩，二者癰，三者白癩，四者乾痟，五者顛",
    "T22n1428_034:0808c04": "狂。彼國人有此病者，皆詣耆婆童子所語",
    "T22n1428_034:0808c05": "言：「唯願見為治，我等當與如是如是財物。」",
    "T22n1428_034:0808c06": "耆婆童子報言：「我不能治汝。」時病者復語",
    "T22n1428_034:0808c07": "言：「唯願救濟，我等當以家一切所有，身及妻",
    "T22n1428_034:0808c08": "子供給使令。」耆婆報言：「我不能療治汝患。」",
    "T22n1428_034:0808c09": "時諸病者自相謂言：「此人意正必不與我",
    "T22n1428_034:0808c10": "等治病，我曹當往至彼所欲樂治處。」時諸",
    "T22n1428_034:0808c11": "病者，來至僧伽藍中，語諸比丘言：「我欲出",
    "T22n1428_034:0808c12": "家學道。」時諸比丘輒度出家。時耆婆童子療",
    "T22n1428_034:0808c13": "治佛及比丘僧，給與吐下藥，或可與羹者",
    "T22n1428_034:0808c14": "作與，不可與者不與作，或與野鳥肉作",
    "T22n1428_034:0808c15": "羹，隨病者所食，蒙此轉得除差，既得除",
    "T22n1428_034:0808c16": "差已，皆還休道。時耆婆童子在道行，見罷",
    "T22n1428_034:0808c17": "道道人在道而來，見已語言：「汝先不出家",
    "T22n1428_034:0808c18": "耶？」報言：「曾出家。」問言：「汝何故休道？」報言：「我",
    "T22n1428_034:0808c19": "先有患，詣汝所求治言：『當與汝如是如",
    "T22n1428_034:0808c20": "是財物。』而汝報我言：『我不能治。』我復重求",
    "T22n1428_034:0808c21": "汝治，當以家一切所有及身妻子供給使",
    "T22n1428_034:0808c22": "令，而汝猶意正不見為治。我等自相謂言：",
    "T22n1428_034:0808c23": "『此人意正必不為我等治病，我曹當更往",
    "T22n1428_034:0808c24": "至彼所樂治處，而必為我治。』我等為此病",
    "T22n1428_034:0808c25": "故，往僧伽藍中，權求出家治病，本無信",
    "T22n1428_034:0808c26": "心於佛法眾所出家。」時耆婆聞已不悅，即",
    "T22n1428_034:0808c27": "往世尊所，頭面禮足在一面坐，白世尊",
    "T22n1428_034:0808c28": "言：「昔我先療治眾僧病故捨王事，而諸比",
    "T22n1428_034:0808c29": "丘度五種病者：癩、癰、白癩、乾痟、顛狂。唯願",
    "T22n1428_034:0809a01": "世尊見愍，為勅諸比丘，自今已去勿復度",
    "T22n1428_034:0809a02": "此五種病者為道。」爾時世尊默然可之。時",
    "T22n1428_034:0809a03": "耆婆知世尊默然可已，從坐起頭面禮足",
    "T22n1428_034:0809a04": "遶三匝而去。爾時世尊以此因緣集比丘",
    "T22n1428_034:0809a05": "僧，告諸比丘：「汝等當知！耆婆童子先療治",
    "T22n1428_034:0809a06": "眾僧病苦故捨於王事，而諸比丘輒度五種",
    "T22n1428_034:0809a07": "病人。自今已去，不得度五種病人授具",
    "T22n1428_034:0809a08": "足戒，若度者當如法治。」爾時佛在羅閱城。",
    "T22n1428_034:0809a09": "城中有一比丘，字難提，常樂坐禪得世俗",
    "T22n1428_034:0809a10": "定心解脫。彼從四禪起，時魔女來在前立，",
    "T22n1428_034:0809a11": "彼比丘捉欲犯，魔即出外，比丘亦隨出外。",
    "T22n1428_034:0809a12": "彼魔出屋欄外，比丘亦隨出屋欄外。彼",
    "T22n1428_034:0809a13": "出中庭，比丘亦至中庭。魔復出至寺外，比",
    "T22n1428_034:0809a14": "丘亦至寺外。寺外有死騲馬，時魔至死馬",
    "T22n1428_034:0809a15": "所即滅，天身不現。時難提比丘即於此死",
    "T22n1428_034:0809a16": "馬所作不淨行，行不淨已，都無覆藏心，便",
    "T22n1428_034:0809a17": "作是念：「世尊與比丘制戒，若比丘作不淨",
    "T22n1428_034:0809a18": "行，波羅夷不共住。我今犯不淨行，無有覆",
    "T22n1428_034:0809a19": "藏心，將不犯波羅夷耶？我今當云何？」即語",
    "T22n1428_034:0809a20": "親友比丘言：「世尊與比丘結戒，若犯不淨",
    "T22n1428_034:0809a21": "行者，得波羅夷不共住。今我犯婬不淨",
    "T22n1428_034:0809a22": "行，都無覆藏心，將無犯波羅夷耶？善哉",
    "T22n1428_034:0809a23": "長老！與我白世尊。若有教勅，我當奉行。」",
    "T22n1428_034:0809a24": "時諸比丘以此因緣具白世尊，世尊以此",
    "T22n1428_034:0809a25": "因緣集比丘僧，告言：「僧今與難提比丘波",
    "T22n1428_034:0809a26": "羅夷戒白四羯磨。作如是與，使難提比丘",
    "T22n1428_034:0809a27": "到僧中，偏露右臂、脫革屣、禮僧足、右膝著",
    "T22n1428_034:0809a28": "地，合掌作如是白：『大德僧聽！我難提比丘，",
    "T22n1428_034:0809a29": "犯不淨行都無覆藏心。今從僧乞波羅夷",
    "T22n1428_034:0809b01": "戒，願僧與我波羅夷戒，慈愍故。』如是第二、",
    "T22n1428_034:0809b02": "第三說。眾中應差堪能羯磨者如上，作如",
    "T22n1428_034:0809b03": "是白：『大德僧聽！此難提比丘，犯不淨行",
    "T22n1428_034:0809b04": "無覆藏心，今從僧乞波羅夷戒。若僧時到",
    "T22n1428_034:0809b05": "僧忍聽，僧今與難提比丘波羅夷戒。白如",
    "T22n1428_034:0809b06": "是。』『大德僧聽！此難提比丘犯不淨行無覆",
    "T22n1428_034:0809b07": "藏心，今從僧乞波羅夷戒。僧今與難提",
    "T22n1428_034:0809b08": "比丘波羅夷戒。誰諸長老忍僧與難提比丘",
    "T22n1428_034:0809b09": "波羅夷戒者默然，誰不忍者說。是初羯磨。』",
    "T22n1428_034:0809b10": "第二、第三亦如是說。『僧已忍與難提比丘",
    "T22n1428_034:0809b11": "波羅夷戒竟，僧忍，默然故，是事如是持。』",
    "T22n1428_034:0809b12": "與波羅夷戒已，當事事隨順行之。隨順行",
    "T22n1428_034:0809b13": "法者，不得授人具足戒、不得與人依止、",
    "T22n1428_034:0809b14": "不得畜沙彌、若差教誡比丘尼不得受、",
    "T22n1428_034:0809b15": "設差不應往教誡、不應為僧說戒、不應",
    "T22n1428_034:0809b16": "在僧中問答毘尼、不應受僧差使作知",
    "T22n1428_034:0809b17": "事人、不應受僧差別處斷事、不應受僧差",
    "T22n1428_034:0809b18": "使命、不應早入聚落暮還，當親近比丘、",
    "T22n1428_034:0809b19": "不得親近外道白衣、當順從比丘法、不得",
    "T22n1428_034:0809b20": "說餘俗語、不得眾中誦律若無能誦者聽；",
    "T22n1428_034:0809b21": "不得更犯此罪，餘亦不應，若相似、若從此",
    "T22n1428_034:0809b22": "生、若惡於此者；不得非僧羯磨及作羯磨",
    "T22n1428_034:0809b23": "者，不得受清淨比丘敷座、洗足、水拭革屣、揩",
    "T22n1428_034:0809b24": "摩身，及禮拜迎逆問訊，不應受清淨比丘",
    "T22n1428_034:0809b25": "捉衣鉢，不得舉清淨比丘為作憶念作",
    "T22n1428_034:0809b26": "自言治、不應證正人事，不得遮清淨比丘",
    "T22n1428_034:0809b27": "說戒自恣、不得與清淨比丘共諍。與波羅",
    "T22n1428_034:0809b28": "夷比丘，僧說戒及羯磨時，來與不來，眾僧",
    "T22n1428_034:0809b29": "無犯。」諸比丘作是言：「若與波羅夷戒比",
    "T22n1428_034:0809c01": "丘，彼比丘重犯婬不淨行，復得更與波",
    "T22n1428_034:0809c02": "羅夷戒不？」佛言：「不應爾，應滅擯。」",
    "T22n1428_034:0809c03": "爾時佛在釋翅搜迦維羅衛城尼拘律園。",
    "T22n1428_034:0809c04": "時世尊時到著衣持鉢入迦維羅衛城乞",
    "T22n1428_034:0809c05": "食，乞食已還出城。於時羅睺羅母，與",
    "T22n1428_034:0809c06": "羅睺羅在高閣上見佛來，語羅睺羅言：",
    "T22n1428_034:0809c07": "「彼來者是汝父。」爾時羅睺羅疾疾下樓",
    "T22n1428_034:0809c08": "至如來所，頭面禮足在一面立。時世尊",
    "T22n1428_034:0809c09": "以手摩羅睺羅頭，羅睺羅自念：「從生已",
    "T22n1428_034:0809c10": "來未曾得如是細滑柔軟樂。」佛問言：「汝能",
    "T22n1428_034:0809c11": "出家學道不？」答言：「我能出家。」爾時佛舒一",
    "T22n1428_034:0809c12": "指與羅睺羅捉，將至僧伽藍中，告舍利弗",
    "T22n1428_034:0809c13": "言：「汝度此羅睺羅童子。當如是度，與剃髮、",
    "T22n1428_034:0809c14": "教著袈裟，偏露右肩、脫革屣、右膝著地、",
    "T22n1428_034:0809c15": "合掌，當如是說：『我羅睺羅，歸依佛、歸依",
    "T22n1428_034:0809c16": "法、歸依比丘僧，我於如來所出家學道，如",
    "T22n1428_034:0809c17": "來是我至真等正覺。』如是第二、第三說。『我",
    "T22n1428_034:0809c18": "羅睺羅，歸依佛法僧竟，於如來所出家學",
    "T22n1428_034:0809c19": "道，如來即是我至真等正覺。』如是第二、第三",
    "T22n1428_034:0809c20": "說。當教受戒言：『盡形壽不得殺，是謂沙",
    "T22n1428_034:0809c21": "彌戒，乃至不促金銀寶物，是謂沙彌戒，此",
    "T22n1428_034:0809c22": "是沙彌十戒，盡形壽不得犯。』」時舍利弗答",
    "T22n1428_034:0809c23": "言：「如是。」受教度羅睺羅童子已，將至如來",
    "T22n1428_034:0809c24": "所，頭面禮足已在一面立。時舍利弗白世",
    "T22n1428_034:0809c25": "尊言：「我已度羅睺羅竟。云何與沙彌房舍",
    "T22n1428_034:0809c26": "臥具？」佛言：「自今已去從大比丘下次第與。」",
    "T22n1428_034:0809c27": "時小沙彌等大小便吐污泥織繩床座臥具。",
    "T22n1428_034:0809c28": "諸比丘往白佛，佛言：「自今已去，不得令沙",
    "T22n1428_034:0809c29": "彌坐臥此織繩床上。若能愛護不污聽坐",
    "T22n1428_034:0810a01": "臥。」舍利弗白佛言：「若眾僧得施物時，云何",
    "T22n1428_034:0810a02": "與沙彌分？」佛告舍利弗：「若眾僧和合應等",
    "T22n1428_034:0810a03": "與，若不和合當與半。若復不和合，當三",
    "T22n1428_034:0810a04": "分與一分。若不爾眾僧不得分，若分當如",
    "T22n1428_034:0810a05": "法治。」舍利弗白佛言：「小食大食，云何與沙",
    "T22n1428_034:0810a06": "彌？」佛言：「隨大僧次第與。」爾時輸頭檀那王",
    "T22n1428_034:0810a07": "聞佛度羅睺羅出家，悲泣來僧伽藍中至",
    "T22n1428_034:0810a08": "世尊所，到已頭面禮足在一面坐，一面坐",
    "T22n1428_034:0810a09": "已白世尊言：「世尊出家，我有少望心，而難",
    "T22n1428_034:0810a10": "陀童子當為家業，而世尊復度令出家。難",
    "T22n1428_034:0810a11": "陀既出家已，我復有少望心，羅睺羅當",
    "T22n1428_034:0810a12": "為家業紹嗣不絕，而今世尊復度出家。父",
    "T22n1428_034:0810a13": "母於子多所饒益，乳養瞻視逮其成長，",
    "T22n1428_034:0810a14": "世人所觀。而諸比丘，父母不聽輒便度之。",
    "T22n1428_034:0810a15": "唯願世尊，自今已去勅諸比丘，父母不聽",
    "T22n1428_034:0810a16": "不得度令出家。」爾時世尊，默然受王語。王",
    "T22n1428_034:0810a17": "見世尊默然受語已，即從坐起，頭面禮足",
    "T22n1428_034:0810a18": "遶三匝而去。爾時世尊以此因緣集比丘",
    "T22n1428_034:0810a19": "僧，告諸比丘：「父母於子多所饒益，養育乳",
    "T22n1428_034:0810a20": "哺冀其長大，世人所觀。而諸比丘，父母不",
    "T22n1428_034:0810a21": "聽輒便度之。自今已去，父母不聽不得度",
    "T22n1428_034:0810a22": "令出家，若度當如法治。」爾時佛遊拘睒毘",
    "T22n1428_034:0810a23": "瞿師羅園中。時有巧師家兒，來至僧伽藍",
    "T22n1428_034:0810a24": "中，求諸比丘出家為道。諸比丘輒與出家度",
    "T22n1428_034:0810a25": "為道。時其父母啼泣來僧伽藍中，問諸比",
    "T22n1428_034:0810a26": "丘：「頗見如是小兒來不？」不見者報言：「不",
    "T22n1428_034:0810a27": "見。」即便於諸房中求覓得。時諸長者皆共",
    "T22n1428_034:0810a28": "譏嫌言：「沙門釋子！不知慚愧，而作妄語，外",
    "T22n1428_034:0810a29": "自稱言：『我修正法。』如是有何正法？今度我",
    "T22n1428_034:0810b01": "小兒已，皆言不見。」時諸比丘，以此因緣往",
    "T22n1428_034:0810b02": "白世尊，世尊言：「汝等善聽！自今已去，若欲",
    "T22n1428_034:0810b03": "在僧伽藍中剃髮，當白一切僧。若不得和",
    "T22n1428_034:0810b04": "合，房房語令知已與剃髮；僧若和合當作",
    "T22n1428_034:0810b05": "白，白已然後與剃髮。當作如是白：『大德僧",
    "T22n1428_034:0810b06": "聽！此某甲，欲求某甲剃髮。若僧時到僧忍",
    "T22n1428_034:0810b07": "聽，與某甲剃髮。白如是。』若欲僧伽藍中度",
    "T22n1428_034:0810b08": "令出家，當白一切僧，白已聽與出家。當",
    "T22n1428_034:0810b09": "作如是白：『大德僧聽！此某甲，從某甲出",
    "T22n1428_034:0810b10": "家。若僧時到僧忍聽，與某甲出家。白如是。』",
    "T22n1428_034:0810b11": "作如是白已與出家，教使著袈裟，偏露",
    "T22n1428_034:0810b12": "右臂、脫革屣、右膝著地合掌，教作如是",
    "T22n1428_034:0810b13": "語：『我某甲，歸依佛、歸依法、歸依僧，隨如",
    "T22n1428_034:0810b14": "來出家，某甲為和尚，如來、至真、等正覺是我",
    "T22n1428_034:0810b15": "世尊。』如是第二、第三說。『我某甲，歸依佛法",
    "T22n1428_034:0810b16": "僧，隨如來出家竟，某甲為和尚，如來、至真、",
    "T22n1428_034:0810b17": "等正覺是我世尊。』如是第二、第三說。當受",
    "T22n1428_034:0810b18": "戒：『盡形壽不殺生，是謂沙彌戒。能者報言：",
    "T22n1428_034:0810b19": "「能。」』『盡形壽不盜，是謂沙彌戒。能者報言：「能。」』",
    "T22n1428_034:0810b20": "『盡形壽不婬，是謂沙彌戒。能者報言：「能。」』『盡",
    "T22n1428_034:0810b21": "形壽不妄語，是謂沙彌戒。能者報言：「能。」』『盡",
    "T22n1428_034:0810b22": "形壽不飲酒，是謂沙彌戒。能者報言：「能。」』",
    "T22n1428_034:0810b23": "『盡形壽不得著花鬘香塗身，是謂沙彌戒。",
    "T22n1428_034:0810b24": "能者報言：「能。」』『盡形壽不得歌舞倡伎及往",
    "T22n1428_034:0810b25": "觀聽，是謂沙彌戒。能者報言：「能。」』『盡形壽不",
    "T22n1428_034:0810b26": "得高廣大床上坐，是謂沙彌戒。能者報言：",
    "T22n1428_034:0810b27": "「能。」』『盡形壽不得非時食，是謂沙彌戒。能者",
    "T22n1428_034:0810b28": "報言：「能。」』『盡形壽不得執持生像金銀寶物，",
    "T22n1428_034:0810b29": "是謂沙彌戒。能持者報言：「能。」』『此是沙彌十",
    "T22n1428_034:0810c01": "戒，盡形壽不得犯。能持者報言：「能。」』」時有",
    "T22n1428_034:0810c02": "小沙彌，眾僧不聽入近村寺及阿蘭若處",
    "T22n1428_034:0810c03": "住，沙彌遂為豹所害。諸比丘以此事往白",
    "T22n1428_034:0810c04": "佛，佛言：「不得兩邊遮小沙彌。」彼時或村邊",
    "T22n1428_034:0810c05": "寺無阿蘭若處遮沙彌，佛言：「不應爾。」彼阿",
    "T22n1428_034:0810c06": "蘭若處無村邊寺彼遮沙彌，佛言：「不應爾。」",
    "T22n1428_034:0810c07": "彼復遮沙彌不聽至多人處、溫室、食堂、經",
    "T22n1428_034:0810c08": "行堂，沙彌無有止宿處，佛言：「不應遮入多",
    "T22n1428_034:0810c09": "人處，乃至經行堂處。若閣上多人宿處、閣下",
    "T22n1428_034:0810c10": "多人行處、閣下多人宿處、閣上多人行處，",
    "T22n1428_034:0810c11": "聽語言：『莫入我宿處。』」時沙彌不為和尚阿",
    "T22n1428_034:0810c12": "闍梨作使，亦不為餘人作使，而彼遮不",
    "T22n1428_034:0810c13": "與沙彌僧中利養物。佛言：「不應遮，此是施",
    "T22n1428_034:0810c14": "主物。」佛言：「自今已去應語沙彌言：『汝應如",
    "T22n1428_034:0810c15": "法供給和尚阿闍梨及眾僧。若僧作使次",
    "T22n1428_034:0810c16": "至應作。』」爾時有長老比丘，將兒出家已，將",
    "T22n1428_034:0810c17": "入村乞食。若到諸市肆前，見有餅飯舒手",
    "T22n1428_034:0810c18": "言：「與我餅，與我飯。」時諸長者見已，皆共嫌",
    "T22n1428_034:0810c19": "之：「沙門釋子！不知慚愧，犯梵行，外自稱",
    "T22n1428_034:0810c20": "言：『我知正法。』云何出家，故生兒而將自隨，",
    "T22n1428_034:0810c21": "如是有何正法？」時諸比丘以此因緣往白",
    "T22n1428_034:0810c22": "世尊。世尊言：「自今已去不得度年減十二",
    "T22n1428_034:0810c23": "者。」◎",
    "T22n1428_034:0810c24": "爾時阿難，有檀越家死盡，唯有一小兒",
    "T22n1428_034:0810c25": "在，將至佛所頭面禮足在一面坐。佛知而",
    "T22n1428_034:0810c26": "故問：「此是何等小兒？」阿難以此因緣具白",
    "T22n1428_034:0810c27": "世尊。世尊告言：「何故不度令出家？」答言：「世",
    "T22n1428_034:0810c28": "尊先有制，不得度年減十二者，是以不度。」",
    "T22n1428_034:0810c29": "佛問阿難：「此小兒能驅烏、能持戒、能一食",
    "T22n1428_034:0811a01": "不？若能如是者，聽令出家。」阿難報言：「此小",
    "T22n1428_034:0811a02": "兒能驅烏、能持戒、能一食。」佛告阿難：「若此",
    "T22n1428_034:0811a03": "小兒盡能爾者，聽度令出家。」爾時跋難陀，",
    "T22n1428_034:0811a04": "有二沙彌：一名罽那，二名摩佉。無慚無愧，",
    "T22n1428_034:0811a05": "更互犯不淨行。時諸比丘白佛，佛爾時",
    "T22n1428_034:0811a06": "呵責跋難陀已，告諸比丘：「自今已去，不",
    "T22n1428_034:0811a07": "得畜二沙彌。」爾時有一比丘兒，來至僧伽",
    "T22n1428_034:0811a08": "藍中看。時比丘即為說法言：「當知地獄苦、畜",
    "T22n1428_034:0811a09": "生苦、餓鬼苦，佛出世難值，如優曇鉢花時乃",
    "T22n1428_034:0811a10": "一出耳，汝何不出家為道？」彼報言：「若大德",
    "T22n1428_034:0811a11": "即為作和尚者，我當出家。」而彼比丘先有",
    "T22n1428_034:0811a12": "沙彌，念言：「世尊制戒，不得畜二沙彌。」彼疑",
    "T22n1428_034:0811a13": "不畜二沙彌。時諸比丘以此因緣往白",
    "T22n1428_034:0811a14": "佛，佛言：「若能教持戒、增心、增慧、學問、諷誦，",
    "T22n1428_034:0811a15": "聽畜。」爾時有年不滿二十者，受具足已後",
    "T22n1428_034:0811a16": "便生疑，諸比丘往問佛，佛言：「自今已去，若",
    "T22n1428_034:0811a17": "受具足已，有如是疑，聽數胎月、若數閏",
    "T22n1428_034:0811a18": "月、若數十四日說戒日，若得阿羅漢，即名",
    "T22n1428_034:0811a19": "為出家受具足。」時有欲受戒者至界外，六",
    "T22n1428_034:0811a20": "群比丘往遮受戒。諸比丘以此因緣往白",
    "T22n1428_034:0811a21": "佛，佛言：「汝等善聽！自今已去，不同意未出",
    "T22n1428_034:0811a22": "界，在界外疾疾一處集結小界，作白二羯",
    "T22n1428_034:0811a23": "磨已授戒。眾中當差堪能羯磨者，如上作",
    "T22n1428_034:0811a24": "如是白：『大德僧聽！僧集一處結小界。若僧",
    "T22n1428_034:0811a25": "時到僧忍聽，結小界。白如是。』『大德僧聽！今",
    "T22n1428_034:0811a26": "此僧一處集結小界。誰諸長老忍僧一處集",
    "T22n1428_034:0811a27": "結小界者默然，誰不忍者說。』『僧已忍結",
    "T22n1428_034:0811a28": "小界竟，僧忍，默然故，是事如是持。』」若不同意",
    "T22n1428_034:0811a29": "者在界外遮不成遮，彼不解界便去，餘",
    "T22n1428_034:0811b01": "比丘疑白佛，佛言：「自今已去，應解界去，不",
    "T22n1428_034:0811b02": "應不解界而去。作白二羯磨解，眾中當",
    "T22n1428_034:0811b03": "差堪能羯磨者如上，作如是白：『大德僧聽！",
    "T22n1428_034:0811b04": "今眾僧集解界。若僧時到僧忍聽，解界。白如",
    "T22n1428_034:0811b05": "是。』『大德僧聽！今眾僧集解界。誰諸長老忍",
    "T22n1428_034:0811b06": "僧集解界者默然，誰不忍者說。』『僧已忍解",
    "T22n1428_034:0811b07": "界竟，僧忍，默然故，是事如是持。』」爾時無和",
    "T22n1428_034:0811b08": "尚受具足戒，佛言：「不得受戒。」「二和尚得受",
    "T22n1428_034:0811b09": "戒不？」佛言：「不得受戒。」「三和尚得受戒不？」",
    "T22n1428_034:0811b10": "佛言：「不得受具足。」「眾多和尚得受戒不？」",
    "T22n1428_034:0811b11": "佛言：「不得受具足戒。」爾時和尚九歲受戒，",
    "T22n1428_034:0811b12": "得名受具足戒，而眾僧有罪。爾時佛遊波",
    "T22n1428_034:0811b13": "羅[木*奈]國，時國土飢儉米穀勇貴，乞求難得人",
    "T22n1428_034:0811b14": "民飢色。時佛及眾僧多得供養，有一年少",
    "T22n1428_034:0811b15": "外道，見佛眾僧多得供養，見已便自剃髮，",
    "T22n1428_034:0811b16": "著袈裟出家受戒，後僧供養斷。諸比丘語",
    "T22n1428_034:0811b17": "言：「汝往入村乞食。」問言：「眾僧無食耶？」報",
    "T22n1428_034:0811b18": "言：「無。」彼言：「我當云何？」比丘報言：「汝當乞",
    "T22n1428_034:0811b19": "食。」彼言：「若乞食，此亦乞，彼亦乞。我當彼間",
    "T22n1428_034:0811b20": "乞食。」其人即休道。爾時諸比丘以此因緣",
    "T22n1428_034:0811b21": "往白佛，佛言：「自今已去聽先與四依。」爾時",
    "T22n1428_034:0811b22": "復有一年少外道，來詣僧伽藍中，語諸比",
    "T22n1428_034:0811b23": "丘言：「我欲出家。」諸比丘即與出家，先與",
    "T22n1428_034:0811b24": "四依法。彼外道報言：「大德！我堪受二：依乞",
    "T22n1428_034:0811b25": "食、依樹下坐，我堪此二事。納衣、腐爛藥，我",
    "T22n1428_034:0811b26": "不堪此二事。何以故？誰能自觸己物。」即便",
    "T22n1428_034:0811b27": "休道不出家。諸比丘以此因緣往白佛，",
    "T22n1428_034:0811b28": "佛言：「此外道不出家，大有所失。若出家者",
    "T22n1428_034:0811b29": "當得道證。」佛言：「自今已去，先受戒已，後受",
    "T22n1428_034:0811c01": "四依。」爾時佛在舍衛國祇樹給孤獨園，時",
    "T22n1428_034:0811c02": "有一勇健大將，來至僧伽藍中，語諸比丘",
    "T22n1428_034:0811c03": "言：「我欲出家為道。」時諸比丘即與出家",
    "T22n1428_034:0811c04": "受具足戒。於異時波斯匿王土界人民反",
    "T22n1428_034:0811c05": "叛，即遣軍往伐，逆為彼所破，重遣軍往，",
    "T22n1428_034:0811c06": "復為彼所破，王即問言：「我健將某甲，今為",
    "T22n1428_034:0811c07": "所在？」報言：「從沙門釋子出家為道。」時王即",
    "T22n1428_034:0811c08": "譏嫌言：「沙門釋子！不知慚愧，多欲無厭外",
    "T22n1428_034:0811c09": "自稱言：『我知正法。』云何度我勇健大將出家",
    "T22n1428_034:0811c10": "為道，如是何有正法？以此推之，沙門釋子",
    "T22n1428_034:0811c11": "盡是官人。」時諸比丘以此因緣具白佛，佛",
    "T22n1428_034:0811c12": "言：「自今已去，不得度官人，若度者當如法",
    "T22n1428_034:0811c13": "治。」爾時與無衣鉢者出家受具足戒，諸比",
    "T22n1428_034:0811c14": "丘語言：「汝入村乞食。」彼言：「我無衣鉢。」時諸",
    "T22n1428_034:0811c15": "比丘，以此事往白佛，佛言：「自今已去無衣",
    "T22n1428_034:0811c16": "鉢者，不得受具足戒。」時有借他衣鉢受",
    "T22n1428_034:0811c17": "具足戒，受戒已其主還取，裸形蹲羞慚。時",
    "T22n1428_034:0811c18": "諸比丘以此因緣往白佛，佛言：「自今已去",
    "T22n1428_034:0811c19": "不得借他衣鉢受具足戒，若與衣者當",
    "T22n1428_034:0811c20": "令乞與，不與者當與價直。」爾時眾多比",
    "T22n1428_034:0811c21": "丘，從拘薩羅國道路行，往黑闇河側。其中",
    "T22n1428_034:0811c22": "一比丘言：「此中曾有白衣，與著袈裟者共",
    "T22n1428_034:0811c23": "行婬。」眾人問言：「汝云何知？」答曰：「我即彼之",
    "T22n1428_034:0811c24": "一數。」爾時諸比丘以此因緣白佛，佛言：「若",
    "T22n1428_034:0811c25": "犯比丘尼者，於我法律中無所長益，不",
    "T22n1428_034:0811c26": "應與出家受大戒；若出家受大戒者應",
    "T22n1428_034:0811c27": "滅擯。」爾時佛在波羅[木*奈]國，時國界米穀勇貴，",
    "T22n1428_034:0811c28": "乞求難得人皆飢色。時佛及比丘僧多得供",
    "T22n1428_034:0811c29": "養。時有一年少外道，見佛及僧多得供養，",
    "T22n1428_034:0812a01": "便生此念：「當以何方便得此食而不出",
    "T22n1428_034:0812a02": "家？」彼即自剃髮著袈裟手執鉢入眾中",
    "T22n1428_034:0812a03": "食，諸比丘問言：「汝為幾歲？」彼不知。復問：「汝",
    "T22n1428_034:0812a04": "何時出家？」彼言：「不知。」「汝和尚誰？阿闍梨誰？」",
    "T22n1428_034:0812a05": "亦言：「不知。」復問言：「汝是誰耶？」答言：「我是某",
    "T22n1428_034:0812a06": "甲外道，見佛及僧大得供養。見已便生此",
    "T22n1428_034:0812a07": "念：『以何方便得此食而不出家？』是故我便",
    "T22n1428_034:0812a08": "輒自剃鬚髮著袈裟入眾中求食。」時諸比",
    "T22n1428_034:0812a09": "丘以此因緣具白佛，佛言：「自今已去，賊",
    "T22n1428_034:0812a10": "心入道者，於我法中無所長益，不應與",
    "T22n1428_034:0812a11": "出家受具足戒；若出家受具足戒應滅擯。",
    "T22n1428_034:0812a12": "是中賊心入道者，或至一比丘、二比丘、三",
    "T22n1428_034:0812a13": "比丘眾僧所共羯磨說戒，或至一比丘、二比",
    "T22n1428_034:0812a14": "丘、三比丘眾僧所共羯磨不說戒，或至一比",
    "T22n1428_034:0812a15": "丘、二比丘、三比丘眾僧所不共羯磨說戒，或",
    "T22n1428_034:0812a16": "至一比丘、二比丘、三比丘所，不至眾僧所，",
    "T22n1428_034:0812a17": "不共羯磨說戒。或至一比丘二比丘所，不",
    "T22n1428_034:0812a18": "至三比丘眾僧所，不共羯磨說戒。或至一",
    "T22n1428_034:0812a19": "比丘所，不至二比丘、三比丘眾僧所，不共",
    "T22n1428_034:0812a20": "羯磨說戒。是中賊心入道者，至一比丘所，",
    "T22n1428_034:0812a21": "不至二比丘三比丘眾僧所，不共羯磨說",
    "T22n1428_034:0812a22": "戒。如是人若未出家受具足戒，不應與",
    "T22n1428_034:0812a23": "出家受具足戒；若已與出家受具足戒，",
    "T22n1428_034:0812a24": "聽即名出家受具足戒。是中賊心入道",
    "T22n1428_034:0812a25": "者，至一比丘、二比丘所，不至三比丘若眾",
    "T22n1428_034:0812a26": "僧所，不共羯磨說戒，若未出家受具足戒，",
    "T22n1428_034:0812a27": "不得與出家受具足戒；若已與出家受",
    "T22n1428_034:0812a28": "具足戒，聽即名為出家受具足戒。是中賊",
    "T22n1428_034:0812a29": "心入道者，至一比丘、二比丘、三比丘所，不",
    "T22n1428_034:0812b01": "至眾僧所，不共羯磨說戒，若未出家受具",
    "T22n1428_034:0812b02": "足戒，不得與出家受具足戒；若已與出",
    "T22n1428_034:0812b03": "家受具足戒，聽即名出家受具足戒。是中",
    "T22n1428_034:0812b04": "賊心入道者，至一比丘、二比丘、三比丘若眾",
    "T22n1428_034:0812b05": "僧所，不共羯磨說戒，若未出家受具足戒",
    "T22n1428_034:0812b06": "者，不得與出家受具足戒；若已與出家",
    "T22n1428_034:0812b07": "受具足戒，聽即名出家受具足戒。是中賊",
    "T22n1428_034:0812b08": "心入道者，至一比丘、二比丘、三比丘眾僧所，",
    "T22n1428_034:0812b09": "共羯磨不共說戒，若未出家受具足戒，不",
    "T22n1428_034:0812b10": "得與出家受具足戒；若已與出家受具",
    "T22n1428_034:0812b11": "足戒者應滅擯。是中賊心入道者，至一比",
    "T22n1428_034:0812b12": "丘、二比丘、三比丘眾僧所羯磨說戒，若未",
    "T22n1428_034:0812b13": "出家受具足戒者，不得與出家受具足",
    "T22n1428_034:0812b14": "戒；若已與出家受具足戒者，應滅擯。」",
    "T22n1428_034:0812b15": "四分律卷第三十四"
}