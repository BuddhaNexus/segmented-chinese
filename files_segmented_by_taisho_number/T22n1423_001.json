{
    "T22n1423_001:0206b22": "No. 1423 [cf. No. 1421]",
    "T22n1423_001:0206b23": "五分比丘尼戒本",
    "T22n1423_001:0206b25": "梁建初寺沙門釋明徽集",
    "T22n1423_001:0206b26": "「大姊僧聽！春時一月過少一夜，餘有一夜三",
    "T22n1423_001:0206b27": "月在。老死至近，佛法欲滅。諸大姊！為得道故，",
    "T22n1423_001:0206b28": "一心勤精進。所以者何？諸佛一心勤精進故，",
    "T22n1423_001:0206b29": "得阿耨多羅三藐三菩提，何況餘善道法！」",
    "T22n1423_001:0206c01": "「合十指爪掌，　　供養釋師子，",
    "T22n1423_001:0206c02": "我今欲說戒，　　僧當一心聽。",
    "T22n1423_001:0206c03": "乃至小罪中，　　心應大怖畏，",
    "T22n1423_001:0206c04": "有罪一心悔，　　後更莫復犯。",
    "T22n1423_001:0206c05": "心馬馳惡道，　　放逸難禁制，",
    "T22n1423_001:0206c06": "佛說切戒行，　　亦如利轡勒。",
    "T22n1423_001:0206c07": "佛口說教誡，　　善者能信受，",
    "T22n1423_001:0206c08": "是人馬調順，　　能破煩惱軍。",
    "T22n1423_001:0206c09": "若不受教勅，　　亦不愛樂戒，",
    "T22n1423_001:0206c10": "是人馬不調，　　沒在煩惱軍。",
    "T22n1423_001:0206c11": "若人守護戒，　　如犛牛愛尾，",
    "T22n1423_001:0206c12": "繫心不放逸，　　亦如猴著鎖。",
    "T22n1423_001:0206c13": "日夜常精進，　　求實智慧故，",
    "T22n1423_001:0206c14": "是人佛法中，　　能得清淨命。」",
    "T22n1423_001:0206c15": "「未受具戒者出。」有者依言遣出，無者答言：「此處無未受具戒人。」「諸大姊！不",
    "T22n1423_001:0206c16": "來諸比丘尼說欲及清淨。」有者依言說，無者答言：「此處無說欲人。」「僧",
    "T22n1423_001:0206c17": "今和合，先作何事？」答言：「說戒羯磨。」",
    "T22n1423_001:0206c18": "「大姊僧聽！今十五日布薩說戒，僧一心作布",
    "T22n1423_001:0206c19": "薩說戒。若僧時到僧忍聽。白如是。」",
    "T22n1423_001:0206c20": "「諸大姊！今布薩說波羅提木叉，一切共聽，善",
    "T22n1423_001:0206c21": "思念之。若有罪應發露，無罪者默然。默然故，",
    "T22n1423_001:0206c22": "當知我及諸大姊清淨。如聖默然，我及諸大",
    "T22n1423_001:0206c23": "姊亦如是。若比丘尼，如是眾中乃至三唱，憶",
    "T22n1423_001:0206c24": "有罪不發露，得故妄語罪。故妄語罪，佛說遮",
    "T22n1423_001:0206c25": "道法。發露者得安樂，不發露罪益深。」「諸大姊！",
    "T22n1423_001:0206c26": "已說戒經序。今問，諸大姊是中清淨不？」第二、第三",
    "T22n1423_001:0206c27": "亦如是說「諸大姊是中清淨，默然故，是事如是持。」",
    "T22n1423_001:0206c28": "「諸大姊！是八波羅夷法，半月半月戒經中說。",
    "T22n1423_001:0206c29": "「若比丘尼，共諸比丘尼同學戒法，戒羸不",
    "T22n1423_001:0207a01": "捨，隨意行婬乃至共畜生，是比丘尼得波羅",
    "T22n1423_001:0207a02": "夷不共住。「若比丘尼，若聚落、若空地，盜心",
    "T22n1423_001:0207a03": "不與取。若王、若大臣，若捉、若縛、若殺、若擯，語",
    "T22n1423_001:0207a04": "言：『汝賊、汝小、汝癡。』是比丘尼得波羅夷不共",
    "T22n1423_001:0207a05": "住。「若比丘尼，若人、若似人，若自殺、若與刀",
    "T22n1423_001:0207a06": "藥殺、若教人殺、若教自殺，譽死、讚死：『咄人用",
    "T22n1423_001:0207a07": "惡活為？死勝生。』作是心隨心殺，如是種種因",
    "T22n1423_001:0207a08": "緣，彼因是死，是比丘尼得波羅夷不共住。",
    "T22n1423_001:0207a09": "「若比丘尼，不知、不見過人法聖利滿足，自",
    "T22n1423_001:0207a10": "稱：『我如是知、如是見。』是比丘尼後時若問若",
    "T22n1423_001:0207a11": "不問，為出罪求清淨故，作是言：『我不知言知、",
    "T22n1423_001:0207a12": "不見言見，虛誑妄語。』除增上慢，是比丘尼得",
    "T22n1423_001:0207a13": "波羅夷不共住。「若比丘尼，欲盛變心，受男",
    "T22n1423_001:0207a14": "子種種摩觸，髮際已下、膝已上、肘已後，是比",
    "T22n1423_001:0207a15": "丘尼得波羅夷不共住。「若比丘尼，欲盛變",
    "T22n1423_001:0207a16": "心，受男子捉手、捉衣、共期獨、共行獨、共住獨、",
    "T22n1423_001:0207a17": "共語獨、共一座坐、身親近男子。八法具者，是",
    "T22n1423_001:0207a18": "比丘尼得波羅夷不共住。「若比丘尼，知僧如",
    "T22n1423_001:0207a19": "法與比丘作不見罪羯磨，諸比丘不共住、不",
    "T22n1423_001:0207a20": "共事、不共語，而隨順之。諸比丘尼語是比丘",
    "T22n1423_001:0207a21": "尼：『姊妹！此比丘僧已作不見罪羯磨，諸比",
    "T22n1423_001:0207a22": "丘不共住、不共事、不共語，汝莫隨順。』如是諫，",
    "T22n1423_001:0207a23": "堅持不捨，應第二、第三諫。第二、第三諫捨是",
    "T22n1423_001:0207a24": "事善。不捨者，是比丘尼得波羅夷不共住。",
    "T22n1423_001:0207a25": "「若比丘尼，見比丘尼犯波羅夷覆藏。彼比丘",
    "T22n1423_001:0207a26": "尼後時，若在、若死、若遠行、若被擯、若罷道、",
    "T22n1423_001:0207a27": "若變形，作是語：『我先親見其犯波羅夷。』是",
    "T22n1423_001:0207a28": "比丘尼得波羅夷不共住。」「諸大姊！已說八",
    "T22n1423_001:0207a29": "波羅夷法。若比丘尼犯一一戒，不得共住。如",
    "T22n1423_001:0207b01": "前後亦如是，是比丘尼得波羅夷罪不應共",
    "T22n1423_001:0207b02": "住。今問，諸大姊是中清淨不？」第二、第三亦如是說",
    "T22n1423_001:0207b03": "「諸大姊是中清淨，默然故，是事如是持。」",
    "T22n1423_001:0207b04": "「諸大姊！是十七僧伽婆尸沙法，半月半月戒",
    "T22n1423_001:0207b05": "經中說。「若比丘尼，行媒法，若為私通事，持",
    "T22n1423_001:0207b06": "男意至女邊、持女意至男邊，乃至一交會，是",
    "T22n1423_001:0207b07": "比丘尼初犯僧伽婆尸沙可悔過。「若比丘尼，",
    "T22n1423_001:0207b08": "自不如法惡瞋故，以無根波羅夷謗無波羅",
    "T22n1423_001:0207b09": "夷比丘尼，欲破彼梵行。是比丘尼後時，若問",
    "T22n1423_001:0207b10": "若不問，言：『我是事無根，住瞋故謗。』是比丘尼",
    "T22n1423_001:0207b11": "初犯僧伽婆尸沙可悔過。「若比丘尼，自不如",
    "T22n1423_001:0207b12": "法惡瞋故，於異分中取片、若似片，作波羅夷",
    "T22n1423_001:0207b13": "謗無波羅夷比丘尼，欲破彼梵行。是比丘",
    "T22n1423_001:0207b14": "尼後時，若問若不問，言：『我是事異分中取片、",
    "T22n1423_001:0207b15": "若似片，住瞋故謗。』是比丘尼初犯僧伽婆尸",
    "T22n1423_001:0207b16": "沙可悔過。「若比丘尼，知有罪女，主不聽，度為",
    "T22n1423_001:0207b17": "道，除先出家，是比丘尼初犯僧伽婆尸沙可",
    "T22n1423_001:0207b18": "悔過。「若比丘尼，知僧如法擯比丘尼，比丘",
    "T22n1423_001:0207b19": "尼心未調伏、不隨順僧，自與眷屬於界外解",
    "T22n1423_001:0207b20": "其擯者，是比丘尼初犯僧伽婆尸沙可悔過。",
    "T22n1423_001:0207b21": "「若比丘尼，獨宿、獨渡水、於道中獨在後，染",
    "T22n1423_001:0207b22": "著男子。除因緣，是比丘尼初犯僧伽婆尸沙",
    "T22n1423_001:0207b23": "可悔過。因緣者，恐怖走時、老病疲極不及伴",
    "T22n1423_001:0207b24": "時、水狹淺有橋船處、畏男子處，是名因緣。",
    "T22n1423_001:0207b25": "「若比丘尼，詣官言人，是比丘尼初犯僧伽婆",
    "T22n1423_001:0207b26": "尸沙可悔過。「若比丘尼，有染著心，自手受",
    "T22n1423_001:0207b27": "染著心男子食食，是比丘尼初犯僧伽婆尸",
    "T22n1423_001:0207b28": "沙可悔過。「若比丘尼，教他比丘尼，作是語：",
    "T22n1423_001:0207b29": "『汝但莫生染著，受染著男子飲食何苦？』是比",
    "T22n1423_001:0207c01": "丘尼初犯僧伽婆尸沙可悔過。「若比丘尼，為",
    "T22n1423_001:0207c02": "破和合僧勤方便。諸比丘尼語是比丘尼：『汝",
    "T22n1423_001:0207c03": "莫為破和合僧勤方便，當與僧和合。僧和合",
    "T22n1423_001:0207c04": "故，歡喜無諍，一心一學如水乳合，共弘師教，",
    "T22n1423_001:0207c05": "安樂行。』如是諫，堅持不捨，應第二、第三諫。第",
    "T22n1423_001:0207c06": "二第三諫捨是事善。不捨者，是比丘尼三諫，",
    "T22n1423_001:0207c07": "犯僧伽婆尸沙可悔過。「若比丘尼，助破和合",
    "T22n1423_001:0207c08": "僧，若一若二若眾多，語諸比丘尼言：『是比",
    "T22n1423_001:0207c09": "丘尼所說，是知說非不知說、說法不說非法、",
    "T22n1423_001:0207c10": "說律不說非律，皆是我等心所忍樂。』諸比丘",
    "T22n1423_001:0207c11": "尼語是比丘尼：『汝莫作是語：「是比丘尼所說，",
    "T22n1423_001:0207c12": "是知說非不知說、說法不說非法、說律不說",
    "T22n1423_001:0207c13": "非律，皆是我等心所忍樂。」何以故？是比丘尼",
    "T22n1423_001:0207c14": "非知說、非說法、非說律，汝莫樂助破和合僧。",
    "T22n1423_001:0207c15": "當樂助和合僧，僧和合故，歡喜無諍，一心一",
    "T22n1423_001:0207c16": "學如水乳合，共弘師教，安樂行。』如是諫，堅持",
    "T22n1423_001:0207c17": "不捨，應第二、第三諫。第二第三諫捨是事善。",
    "T22n1423_001:0207c18": "不捨者，是比丘尼三諫，犯僧伽婆尸沙可悔",
    "T22n1423_001:0207c19": "過。「若比丘尼，惡性難共語。與諸比丘尼同",
    "T22n1423_001:0207c20": "學戒經，數數犯罪。諸比丘尼如法如律諫其",
    "T22n1423_001:0207c21": "所犯。答言：『阿姨！汝莫語我若好若惡，我亦",
    "T22n1423_001:0207c22": "不以好惡語汝。』諸比丘尼復語言：『汝莫作自",
    "T22n1423_001:0207c23": "我不可共語。汝當為諸比丘尼說如法，諸比",
    "T22n1423_001:0207c24": "丘尼亦當為汝說如法。如是展轉相教、轉相",
    "T22n1423_001:0207c25": "出罪，成如來眾。』如是諫，堅持不捨，應第二、第",
    "T22n1423_001:0207c26": "三諫。第二、第三諫捨是事善。不捨者，是比丘",
    "T22n1423_001:0207c27": "尼三諫，犯僧伽婆尸沙可悔過。「若比丘尼，依",
    "T22n1423_001:0207c28": "聚落住，行惡行、污他家，行惡行皆見聞知、污",
    "T22n1423_001:0207c29": "他家亦見聞知。諸比丘尼語是比丘尼：『汝行",
    "T22n1423_001:0208a01": "惡行、污他家，行惡行皆見聞知、污他家亦見",
    "T22n1423_001:0208a02": "聞知。汝出去，不應是中住。』彼比丘尼言：『諸阿",
    "T22n1423_001:0208a03": "姨隨愛、恚、癡、畏。何以故？有如是等同罪比丘",
    "T22n1423_001:0208a04": "尼，有驅者、有不驅者。』諸比丘尼復語言：『汝莫",
    "T22n1423_001:0208a05": "作是語：「語諸阿姨隨愛、恚、癡、畏。有如是等",
    "T22n1423_001:0208a06": "同罪比丘尼，有驅者、有不驅者。」汝行惡行、污",
    "T22n1423_001:0208a07": "他家，行惡行皆見聞知、污他家亦見聞知。汝",
    "T22n1423_001:0208a08": "捨是隨愛恚癡畏語。汝出去，不應是中住。』如",
    "T22n1423_001:0208a09": "是諫，堅持不捨，應第二、第三諫。第二第三諫",
    "T22n1423_001:0208a10": "捨是事善。不捨者，是比丘尼三諫，犯僧伽婆",
    "T22n1423_001:0208a11": "尸沙可悔過。",
    "T22n1423_001:0208a12": "「若二比丘尼共作惡行、有惡名聲，更相覆罪、",
    "T22n1423_001:0208a13": "觸惱眾僧。諸比丘尼語言：『汝二比丘尼共作",
    "T22n1423_001:0208a14": "惡行、有惡名聲，更相覆罪、觸惱眾僧。汝相遠",
    "T22n1423_001:0208a15": "離，捨是作惡、觸惱僧事，於佛法中增廣得安",
    "T22n1423_001:0208a16": "樂住。』彼二比丘尼言：『我等不作惡行、無惡名",
    "T22n1423_001:0208a17": "聲，不相覆罪、不觸惱僧。此中更有餘二比丘",
    "T22n1423_001:0208a18": "尼，共作惡行、觸惱眾僧。』諸比丘尼復語言：『莫",
    "T22n1423_001:0208a19": "作是語。何以故？此中更無餘二比丘尼作惡",
    "T22n1423_001:0208a20": "惱僧，唯有汝等。可相遠離，捨是作惡、觸惱僧",
    "T22n1423_001:0208a21": "事，於佛法中增廣得安樂住。』如是諫，堅持不",
    "T22n1423_001:0208a22": "捨，應第二，第三諫。第二，第三諫捨是事善。不",
    "T22n1423_001:0208a23": "捨者，是比丘尼三諫，犯僧伽婆尸沙可悔過。",
    "T22n1423_001:0208a24": "「若二比丘尼共作惡行、有惡名聲，更相覆罪、觸",
    "T22n1423_001:0208a25": "惱眾僧。諸比丘尼語言：『汝二比丘尼共作惡",
    "T22n1423_001:0208a26": "行、有惡名聲，更相覆罪、觸惱眾僧。汝相遠離，",
    "T22n1423_001:0208a27": "捨是作惡、觸惱僧事，於佛法中增廣得安樂",
    "T22n1423_001:0208a28": "住。』二比丘尼言：『我等不作惡行、無惡名聲，不",
    "T22n1423_001:0208a29": "相覆罪、不觸惱僧。僧見我等羸弱，輕易我故",
    "T22n1423_001:0208b01": "作如是語。』諸比丘尼復言：『莫作是語。何以故？",
    "T22n1423_001:0208b02": "僧不見汝羸弱輕易汝等。汝等可相遠離，捨",
    "T22n1423_001:0208b03": "是作惡、觸惱僧事，於佛法中增廣得安樂住。』",
    "T22n1423_001:0208b04": "如是諫堅持不捨，應第二、第三諫。第二、第三",
    "T22n1423_001:0208b05": "諫捨是事善。不捨者，是比丘尼三諫，犯僧",
    "T22n1423_001:0208b06": "伽婆尸沙可悔過。「若比丘尼，好共他鬪。僧",
    "T22n1423_001:0208b07": "斷其事，便言：『僧隨愛、恚、癡、畏』。諸比丘尼語言：",
    "T22n1423_001:0208b08": "『汝莫好共他鬪。莫作是語：「僧隨愛恚癡畏。」何",
    "T22n1423_001:0208b09": "以故？僧不隨愛恚癡畏。汝等捨是語，於佛法",
    "T22n1423_001:0208b10": "中增廣得安樂住。』如是諫，堅持不捨，應第二、",
    "T22n1423_001:0208b11": "第三諫。第二、第三諫捨是事善。不捨者，是比",
    "T22n1423_001:0208b12": "丘尼三諫，犯僧伽婆尸沙可悔過。「若比丘尼，",
    "T22n1423_001:0208b13": "好共他鬪。僧斷其事，便言：『我捨佛、捨法、捨",
    "T22n1423_001:0208b14": "僧、捨戒，作外道。餘沙門婆羅門亦學戒亦慚",
    "T22n1423_001:0208b15": "愧，我於彼得修梵行。』諸比丘尼語言：『汝莫好",
    "T22n1423_001:0208b16": "共他鬪。莫作是語：「我捨佛法僧。」何以故？餘沙",
    "T22n1423_001:0208b17": "門婆羅門無學戒、無慚愧。汝云何於彼得修",
    "T22n1423_001:0208b18": "梵行？汝捨是惡見，於佛法中增廣得安樂住。』",
    "T22n1423_001:0208b19": "如是諫，堅持不捨，應第二、第三諫。第二、第三",
    "T22n1423_001:0208b20": "諫捨是事善。不捨者，是比丘尼三諫，犯僧",
    "T22n1423_001:0208b21": "伽婆尸沙可悔過。」「諸大姊！已說十七僧伽",
    "T22n1423_001:0208b22": "婆尸沙法，九初罪、八乃至三諫。若比丘尼犯",
    "T22n1423_001:0208b23": "一一罪，應二部僧中半月行摩那埵，次到阿",
    "T22n1423_001:0208b24": "浮訶那。如法作已，應二部僧各二十人中出",
    "T22n1423_001:0208b25": "罪，若少一人不名出罪，諸比丘尼亦可呵。是",
    "T22n1423_001:0208b26": "法應爾。今問，諸大姊是中清淨不？」第二、第三亦如是說「諸",
    "T22n1423_001:0208b27": "大姊是中清淨，默然故，是事如是持。」",
    "T22n1423_001:0208b28": "「諸大姊！是三十尼薩耆波逸提法，半月半",
    "T22n1423_001:0208b29": "月戒經中說。「若比丘尼，五衣竟，捨迦絺那",
    "T22n1423_001:0208c01": "衣已，長衣乃至十日。若過，尼薩耆波逸提。",
    "T22n1423_001:0208c02": "「若比丘尼，衣竟，捨迦絺那衣已，五衣中若離",
    "T22n1423_001:0208c03": "一一衣宿，過一夜，除僧羯磨，尼薩耆波逸提。",
    "T22n1423_001:0208c04": "「若比丘尼，衣竟，捨迦絺那衣已，得非時",
    "T22n1423_001:0208c05": "衣，若須應受、速作受持。若足者善，若不足望",
    "T22n1423_001:0208c06": "更有得處，令具足成，乃至一月。若過，尼薩耆",
    "T22n1423_001:0208c07": "波逸提。「若比丘尼，從非親里居士居士婦乞",
    "T22n1423_001:0208c08": "衣，除因緣，尼薩耆波逸提。因緣者，奪衣、失",
    "T22n1423_001:0208c09": "衣、燒衣、漂衣、壞衣、是名因緣。「若比丘尼，奪",
    "T22n1423_001:0208c10": "衣、失衣、燒衣、漂衣、壞衣，從非親里居士居士",
    "T22n1423_001:0208c11": "婦乞衣。若居士居士婦欲多與衣，是比丘尼",
    "T22n1423_001:0208c12": "應受二衣，若過受，尼薩耆波逸提。「若非親",
    "T22n1423_001:0208c13": "里居士居士婦共議：『當以是衣直作衣，與某",
    "T22n1423_001:0208c14": "甲比丘尼。』是比丘尼先不受自恣請，便往問",
    "T22n1423_001:0208c15": "居士居士婦言：『汝為我以如是衣直作衣不？』",
    "T22n1423_001:0208c16": "答言：『如是。』便言：『善哉。居士居士婦！可作如",
    "T22n1423_001:0208c17": "是如是衣與我，為好故。』尼薩耆波逸提。「若非",
    "T22n1423_001:0208c18": "親里居士居士婦共議：『我當各以如是衣直",
    "T22n1423_001:0208c19": "作衣，與某甲比丘尼。』是比丘尼先不受自恣",
    "T22n1423_001:0208c20": "請，便往問居士居士婦言：『汝各為我以如是",
    "T22n1423_001:0208c21": "衣直作衣不？』答言：『如是。』便言：『善哉。居士居",
    "T22n1423_001:0208c22": "士婦！可合作一衣與我，為好故。』尼薩耆波逸",
    "T22n1423_001:0208c23": "提。「若王、若大臣、婆羅門、居士，為比丘尼故，",
    "T22n1423_001:0208c24": "遣使送衣直。使到比丘尼所言：『阿姨！彼王、",
    "T22n1423_001:0208c25": "大臣送此衣直。阿姨受之。』是比丘尼言：『我",
    "T22n1423_001:0208c26": "不應受衣直。若得淨衣，當手受持。』使言：『阿",
    "T22n1423_001:0208c27": "姨！有執事人不？』比丘尼即指示處。使便到",
    "T22n1423_001:0208c28": "執事所言：『某王、大臣送此衣直與某甲比丘",
    "T22n1423_001:0208c29": "尼。汝為受作取。』便與之。使既與已，還比丘尼",
    "T22n1423_001:0209a01": "所白言：『阿姨！所示執事人，我已與竟。阿姨",
    "T22n1423_001:0209a02": "須衣便可往取。』是比丘尼二反三反到執事",
    "T22n1423_001:0209a03": "所，作是言：『我須衣。我須衣。』若得者善。若不得，",
    "T22n1423_001:0209a04": "四反五反六反到執事前默然立，若得者善。",
    "T22n1423_001:0209a05": "若過是求得者，尼薩耆波逸提。若不得衣，應",
    "T22n1423_001:0209a06": "隨使來處，若自往、若遣信語言：『汝為某甲比",
    "T22n1423_001:0209a07": "丘尼送衣直，是比丘尼竟不得。汝自還索，莫",
    "T22n1423_001:0209a08": "使失。是事應爾。』「若比丘尼自行乞縷，雇織",
    "T22n1423_001:0209a09": "師織作衣，尼薩耆波逸提。「若居士居士婦，",
    "T22n1423_001:0209a10": "為比丘尼，使織師織作衣。是比丘尼先不自",
    "T22n1423_001:0209a11": "恣請，便到織師所作是言：『汝知不？此衣為",
    "T22n1423_001:0209a12": "我作。汝為我故，好織令極緻廣，當別相報。』",
    "T22n1423_001:0209a13": "後若與一食、若一食直，得者，尼薩耆波逸提。",
    "T22n1423_001:0209a14": "一十「若比丘尼，與比丘尼衣，後瞋不喜，若自",
    "T22n1423_001:0209a15": "奪、若使人奪，作是語：『還我衣，不與汝。』尼薩耆",
    "T22n1423_001:0209a16": "波逸提。「若比丘尼，知檀越欲與僧物，迴以",
    "T22n1423_001:0209a17": "入己，尼薩耆波逸提。",
    "T22n1423_001:0209a18": "「若比丘尼病，得服四種含消藥：酥、油、蜜、石",
    "T22n1423_001:0209a19": "蜜，一受乃至七日。若過，尼薩耆波逸提。「若",
    "T22n1423_001:0209a20": "比丘尼，前後安居十日未至自恣，得急施衣，",
    "T22n1423_001:0209a21": "若須應受，乃至衣時。若過，尼薩耆波逸提。",
    "T22n1423_001:0209a22": "「若比丘尼，鉢未滿五綴，更乞新鉢，為好故，尼",
    "T22n1423_001:0209a23": "薩耆波逸提。「若比丘尼，種種販賣求利，尼",
    "T22n1423_001:0209a24": "薩耆波逸提。「若比丘尼，以金銀及錢種種賣",
    "T22n1423_001:0209a25": "買，尼薩耆波逸提。「若比丘尼，自捉金銀及",
    "T22n1423_001:0209a26": "錢、若使人捉、若發心受，尼薩耆波逸提。「若",
    "T22n1423_001:0209a27": "比丘尼，先乞是，既得不用，更乞餘物，尼薩耆",
    "T22n1423_001:0209a28": "波逸提。「若比丘尼，非時衣作時衣受，尼薩",
    "T22n1423_001:0209a29": "耆波逸提。二十「若比丘尼，與比丘尼貿衣，後",
    "T22n1423_001:0209b01": "悔還索。得者，尼薩耆波逸提。「若比丘尼，諸",
    "T22n1423_001:0209b02": "比丘尼語：『汝取遮月水衣。』自言：『不用。』臨時",
    "T22n1423_001:0209b03": "先取，尼薩耆波逸提。「若比丘尼，乞重衣，應",
    "T22n1423_001:0209b04": "取價直四大錢者。若受貴價衣，尼薩耆波逸",
    "T22n1423_001:0209b05": "提。「若比丘尼，乞輕衣，應取價直二大錢半",
    "T22n1423_001:0209b06": "者。若受貴價衣，尼薩耆波逸提。「若比丘尼，",
    "T22n1423_001:0209b07": "為僧為是事，從一居士乞，而餘用者，尼薩耆",
    "T22n1423_001:0209b08": "波逸提。「若比丘尼，為僧為是事，從眾多居",
    "T22n1423_001:0209b09": "士乞，而餘用者，尼薩耆波逸提。「若比丘尼，",
    "T22n1423_001:0209b10": "自為是事，從一居士乞，自作餘用者，尼薩",
    "T22n1423_001:0209b11": "耆波逸提。「若比丘尼，自為是事，從眾多居士",
    "T22n1423_001:0209b12": "乞，自作餘用者，尼薩耆波逸提。「若比丘尼，",
    "T22n1423_001:0209b13": "藏積器物，尼薩耆波逸提。「若比丘尼，多積",
    "T22n1423_001:0209b14": "聚鉢，尼薩耆波逸提。」三十「諸大姊！已說三十",
    "T22n1423_001:0209b15": "尼薩耆波逸提法。今問，諸大姊是中清淨不？」",
    "T22n1423_001:0209b16": "第二、第三亦如是說",
    "T22n1423_001:0209b17": "「諸大姊是中清淨，默然故，是事如是持。」",
    "T22n1423_001:0209b18": "「諸大姊！是二百一十波逸提法，半月半月戒",
    "T22n1423_001:0209b19": "經中說。「若比丘尼，故妄語，波逸提。「若比丘",
    "T22n1423_001:0209b20": "尼，毀呰比丘尼，波逸提。「若比丘尼，兩舌鬪亂",
    "T22n1423_001:0209b21": "比丘尼，波逸提。「若比丘尼，為男子說法過五",
    "T22n1423_001:0209b22": "六語，除有別知好惡語女人，波逸提。「若比",
    "T22n1423_001:0209b23": "丘尼，知僧如法斷事已，還更發起，波逸提。",
    "T22n1423_001:0209b24": "「若比丘尼，教未受具戒女人經，並誦者，波逸",
    "T22n1423_001:0209b25": "提。「若比丘尼，與未受具戒女人同室宿，過",
    "T22n1423_001:0209b26": "三夜，波逸提。「若比丘尼，向未受具戒女人自",
    "T22n1423_001:0209b27": "說得過人法，言：『我如是知、如是見。』實者，波逸",
    "T22n1423_001:0209b28": "提。「若比丘尼，知比丘尼麁罪，向未受具戒",
    "T22n1423_001:0209b29": "女人說，除僧羯磨，波逸提。」「若比丘尼，作是",
    "T22n1423_001:0209c01": "語：『何用是雜碎戒為？說是戒時令人憂惱。』作",
    "T22n1423_001:0209c02": "如是毀呰戒者，波逸提。一十「若比丘尼，自伐",
    "T22n1423_001:0209c03": "鬼村、若使人言伐是，波逸提。「若比丘尼，故",
    "T22n1423_001:0209c04": "不隨問答，波逸提。「若比丘尼，誣說僧所差人，",
    "T22n1423_001:0209c05": "波逸提。「若比丘尼，於露地自敷僧臥具、若",
    "T22n1423_001:0209c06": "使人敷、若他敷，若坐若臥。去時不自舉、不教",
    "T22n1423_001:0209c07": "人舉、不囑舉，波逸提。「若比丘尼，於僧房內",
    "T22n1423_001:0209c08": "自敷僧臥具、若使人敷、若他敷，若坐若臥。去",
    "T22n1423_001:0209c09": "時不自舉、不教人舉、不囑舉，波逸提。「若比丘",
    "T22n1423_001:0209c10": "尼，瞋不喜，於僧坊中自牽比丘尼出、若使人",
    "T22n1423_001:0209c11": "牽，作是語：『出去滅去，莫此中住。』波逸提。「若",
    "T22n1423_001:0209c12": "比丘尼，知他先敷臥具，後來強自敷、若使人",
    "T22n1423_001:0209c13": "敷，作是念：『若不樂者自當出去。』波逸提。",
    "T22n1423_001:0209c14": "「若比丘尼，僧重閣上尖脚繩床木床用力坐",
    "T22n1423_001:0209c15": "臥，波逸提。「若比丘尼，知水有蟲，若取澆泥、",
    "T22n1423_001:0209c16": "若飲食諸用，波逸提。「若比丘尼，數數食，除",
    "T22n1423_001:0209c17": "因緣，波逸提。因緣者，病時、作衣時、施衣時，",
    "T22n1423_001:0209c18": "是名因緣。二十「若比丘尼，受別請眾食，除因",
    "T22n1423_001:0209c19": "緣，波逸提。因緣者，病時、施衣時、作衣時、行",
    "T22n1423_001:0209c20": "路時、船上行、時大會時，是名因緣。「若比丘",
    "T22n1423_001:0209c21": "尼，無病，施一食處過一食者，波逸提。「若比",
    "T22n1423_001:0209c22": "丘尼，到白衣家自恣多與飲食，若餅若󰉓。若",
    "T22n1423_001:0209c23": "不住其家食，須二三鉢應受，出外應與餘",
    "T22n1423_001:0209c24": "比丘尼共食。若無病，過是受，及不與餘比",
    "T22n1423_001:0209c25": "丘尼共食，波逸提。「若比丘尼，食竟，不作殘",
    "T22n1423_001:0209c26": "食法食，波逸提。「若比丘尼，食竟不作殘食",
    "T22n1423_001:0209c27": "法，強勸令食，欲使他犯，波逸提。「若比丘尼，",
    "T22n1423_001:0209c28": "不受食著口中，除甞食、楊枝及水，波逸提。",
    "T22n1423_001:0209c29": "「若比丘尼，非時食，波逸提。「若比丘尼，食殘宿",
    "T22n1423_001:0210a01": "食，波逸提。「若比丘尼，食家中與男子坐，波",
    "T22n1423_001:0210a02": "逸提。「若比丘尼，觀軍發行，波逸提。三十「若比",
    "T22n1423_001:0210a03": "丘尼，有因緣到軍中，乃至二三宿。若過，波逸",
    "T22n1423_001:0210a04": "提。「若比丘尼，有因緣到軍中二三宿，觀軍",
    "T22n1423_001:0210a05": "陣合戰，波逸提。「若比丘尼，作如是語：『如",
    "T22n1423_001:0210a06": "我解佛所說，障道法不能障道。』諸比丘尼語",
    "T22n1423_001:0210a07": "是比丘尼：『汝莫作是語，莫謗佛、莫誣佛。佛",
    "T22n1423_001:0210a08": "說障道法實能障道。汝捨是惡邪見。』如是諫",
    "T22n1423_001:0210a09": "時，堅持不捨，應第二、第三諫。第二、第三諫",
    "T22n1423_001:0210a10": "捨是事善。不捨者，波逸提。「若比丘尼，知是",
    "T22n1423_001:0210a11": "比丘尼不如法悔、不捨惡邪見，共住、共語、共",
    "T22n1423_001:0210a12": "宿、共事，波逸提。「若沙彌尼作是語：『如我解",
    "T22n1423_001:0210a13": "佛所說，若受五欲不能障道。』諸比丘尼語是",
    "T22n1423_001:0210a14": "沙彌尼：『汝莫作是語，莫謗佛、莫誣佛。佛說",
    "T22n1423_001:0210a15": "五欲障道實能障道。汝沙彌尼捨是惡邪見。』",
    "T22n1423_001:0210a16": "如是教，堅持不捨，應第二、第三教。第二、第三",
    "T22n1423_001:0210a17": "教，捨是事善。若不捨，諸比丘尼應語是沙彌",
    "T22n1423_001:0210a18": "尼：『汝出去，從今莫言佛是我師，莫在諸比",
    "T22n1423_001:0210a19": "丘尼後行。如餘沙彌尼得共諸比丘尼二宿，",
    "T22n1423_001:0210a20": "汝亦無是事。癡人出去滅去，莫此中住。』若比",
    "T22n1423_001:0210a21": "丘尼知如法擯沙彌尼，畜使共住共語，波逸",
    "T22n1423_001:0210a22": "提。「若比丘尼，故奪畜生命，波逸提。「若比",
    "T22n1423_001:0210a23": "丘尼，故令比丘尼生疑悔，作是念：『令是比",
    "T22n1423_001:0210a24": "丘尼乃至少時惱。』波逸提。「若比丘尼，僧斷",
    "T22n1423_001:0210a25": "事時不與欲起去，波逸提。「若比丘尼，擊攊",
    "T22n1423_001:0210a26": "比丘尼，波逸提。「若比丘尼，水中戲，波逸提。",
    "T22n1423_001:0210a27": "四十「若比丘尼，與男子同室宿，波逸提。「若",
    "T22n1423_001:0210a28": "比丘尼，飲酒，波逸提。「若比丘尼，輕師，波逸",
    "T22n1423_001:0210a29": "提。「若比丘尼，自掘地、若使人掘言掘是，波",
    "T22n1423_001:0210b01": "逸提。「若比丘尼，共諍已默聽，作是念：『諸比",
    "T22n1423_001:0210b02": "丘尼所說我當憶持。』波逸提。「若比丘尼，受",
    "T22n1423_001:0210b03": "四月自恣請，過是受，除更請、自送請、長請，波",
    "T22n1423_001:0210b04": "逸提。「若比丘尼，數數犯罪，諸比丘尼如法",
    "T22n1423_001:0210b05": "諫。作如是語：『我不學是戒。當問餘比丘尼",
    "T22n1423_001:0210b06": "持法持律者。』波逸提。「若比丘尼，說戒時作",
    "T22n1423_001:0210b07": "是語：『我今始知是法半月布薩戒經中說。』諸",
    "T22n1423_001:0210b08": "比丘尼知是比丘尼已再三說戒中坐。是比",
    "T22n1423_001:0210b09": "丘尼不以不知故得脫，隨所犯罪如法治，應",
    "T22n1423_001:0210b10": "呵其不知：『汝所作不善，說戒時不一心聽、不",
    "T22n1423_001:0210b11": "著心中。』波逸提。「若比丘尼，與賊期共道行，",
    "T22n1423_001:0210b12": "從此聚落到彼聚落，波逸提。「若比丘尼，與",
    "T22n1423_001:0210b13": "男子期共道行，從此聚落到彼聚落，波逸提。",
    "T22n1423_001:0210b14": "五十「若比丘尼，無病，為炙故自然火、若",
    "T22n1423_001:0210b15": "使人然，波逸提。「若比丘尼，若寶等物，",
    "T22n1423_001:0210b16": "若自取、若使人取，除僧坊內及宿處，波逸",
    "T22n1423_001:0210b17": "提。若僧坊內及宿處取寶等物，後有主索",
    "T22n1423_001:0210b18": "應還。是事應爾。「若比丘尼，半月內浴，除",
    "T22n1423_001:0210b19": "因緣，波逸提。因緣者，病時、作時、行路時、風",
    "T22n1423_001:0210b20": "雨時、熱時，是名因緣。「若比丘尼，瞋故打比",
    "T22n1423_001:0210b21": "丘尼，波逸提。「若比丘尼，瞋故以手擬比丘",
    "T22n1423_001:0210b22": "尼，波逸提。「若比丘尼，故恐怖比丘尼，波",
    "T22n1423_001:0210b23": "逸提。「若比丘尼，以無根僧伽婆尸沙謗比",
    "T22n1423_001:0210b24": "丘尼，波逸提。「若比丘尼，語彼比丘尼：『共到",
    "T22n1423_001:0210b25": "諸家，與汝多美飲食。』既到不與，作是言：『汝",
    "T22n1423_001:0210b26": "去。共汝若坐若語不樂，我獨坐獨語樂。』欲令",
    "T22n1423_001:0210b27": "惱故，波逸提。「若比丘尼，新衣應三種色作",
    "T22n1423_001:0210b28": "幟，若青、若黑、若木蘭。若不以三色作幟，波",
    "T22n1423_001:0210b29": "逸提。「若比丘尼，為戲笑故，藏比丘尼若",
    "T22n1423_001:0210c01": "衣若鉢、若坐具針筒，如是一一生活具，若使",
    "T22n1423_001:0210c02": "人藏，波逸提。六十「若比丘尼，僧斷事時如法",
    "T22n1423_001:0210c03": "與欲竟，後更呵，波逸提。「若比丘尼，作是語：",
    "T22n1423_001:0210c04": "『諸比丘尼隨知識迴僧物與。』波逸提。「若比",
    "T22n1423_001:0210c05": "丘尼，與比丘、比丘尼、式叉摩那、沙彌、沙彌尼淨",
    "T22n1423_001:0210c06": "施衣，強奪取，波逸提。「若比丘尼，受他請，食",
    "T22n1423_001:0210c07": "前食後行到諸家，不近白餘比丘尼，除因緣。",
    "T22n1423_001:0210c08": "波逸提。因緣者，衣時，是名因緣。「若比丘",
    "T22n1423_001:0210c09": "尼，以兜羅貯坐臥具，波逸提。「若比丘尼，自",
    "T22n1423_001:0210c10": "作坐臥繩床木床，足應高修伽陀八指，除",
    "T22n1423_001:0210c11": "入梐。若過，波逸提。「若比丘尼，用骨牙角作",
    "T22n1423_001:0210c12": "針筒，波逸提。「若比丘尼，作修伽陀衣量衣、",
    "T22n1423_001:0210c13": "若過，波逸提。修伽陀衣量者，長九修伽陀磔",
    "T22n1423_001:0210c14": "手、廣六磔手，是名修伽陀衣量。「若比丘尼，",
    "T22n1423_001:0210c15": "知檀越欲與僧物，迴與餘人，波逸提。「若比",
    "T22n1423_001:0210c16": "丘尼，噉蒜，波逸提。七十「若比丘尼，以手拍女",
    "T22n1423_001:0210c17": "根，波逸提。「若比丘尼，作男根內女根中，波",
    "T22n1423_001:0210c18": "逸提。「若比丘尼，以水洗女根，應用二指齊",
    "T22n1423_001:0210c19": "一節。若過，波逸提。「若比丘尼，剃腋下、隱處",
    "T22n1423_001:0210c20": "毛，波逸提。「若比丘尼，與比丘獨屏處共立",
    "T22n1423_001:0210c21": "共語，波逸提。「若比丘尼，與白衣及外道獨",
    "T22n1423_001:0210c22": "屏處共立共語，波逸提。「若比丘尼，與比丘",
    "T22n1423_001:0210c23": "獨露處共立共語，波逸提。「若比丘尼，與白",
    "T22n1423_001:0210c24": "衣及外道獨露處共立共語，波逸提。「若比",
    "T22n1423_001:0210c25": "丘尼，與比丘獨街巷中共立耳語，遣伴比丘",
    "T22n1423_001:0210c26": "尼令遠去，波逸提。「若比丘尼，與白衣及外",
    "T22n1423_001:0210c27": "道獨行巷中共立耳語，遣伴比丘尼令遠去，",
    "T22n1423_001:0210c28": "波逸提。八十「若比丘尼，裸形洗浴，波逸提。「若",
    "T22n1423_001:0210c29": "比丘尼，離水，浴衣行，波逸提。「若比丘尼，比",
    "T22n1423_001:0211a01": "丘尼得新衣，先以供養，便不復還，波逸提。",
    "T22n1423_001:0211a02": "「若比丘尼，遮僧分衣，波逸提。「若比丘尼，撤",
    "T22n1423_001:0211a03": "比丘尼衣已，無病過四五日不成，波逸提。",
    "T22n1423_001:0211a04": "「若比丘尼，離五衣行，波逸提。「若比丘尼，以",
    "T22n1423_001:0211a05": "比丘尼衣與白衣及外道女，波逸提。「若比",
    "T22n1423_001:0211a06": "丘尼，斷施人物與僧，波逸提。「若比丘尼，護",
    "T22n1423_001:0211a07": "惜他家，波逸提。「若比丘尼，不安居，波逸提。",
    "T22n1423_001:0211a08": "九十「若比丘尼，不依比丘眾安居，波逸提。「若",
    "T22n1423_001:0211a09": "比丘尼，於安居內遊行，波逸提。「若比丘尼，",
    "T22n1423_001:0211a10": "安居竟不從比丘僧請見聞疑罪，波逸提。",
    "T22n1423_001:0211a11": "「若比丘尼，就安居請竟，一宿不去，波逸提。",
    "T22n1423_001:0211a12": "「若比丘尼，於國內恐怖處，無所依怙而獨行",
    "T22n1423_001:0211a13": "者，波逸提。「若比丘尼，出國境恐怖處，無所",
    "T22n1423_001:0211a14": "依怙而獨行者，波逸提。「若比丘尼安居竟，",
    "T22n1423_001:0211a15": "不付囑精舍出行者，波逸提。「若比丘尼安",
    "T22n1423_001:0211a16": "居竟，不捨精舍還主去者，波逸提。「若比丘",
    "T22n1423_001:0211a17": "尼，種種遊看，波逸提。「若比丘尼，半月不於",
    "T22n1423_001:0211a18": "僧中乞教誡師，波逸提。一百「若比丘尼，入有比",
    "T22n1423_001:0211a19": "丘住處，見比丘不白，除急難時，波逸提。",
    "T22n1423_001:0211a20": "「若比丘尼，不滿十二歲畜眷屬，波逸提。「若",
    "T22n1423_001:0211a21": "比丘尼，滿十二歲，僧不與作畜眾羯磨，畜眾",
    "T22n1423_001:0211a22": "者，波逸提。「若比丘尼，與未滿十二歲已嫁",
    "T22n1423_001:0211a23": "女受具足戒，波逸提。「若比丘尼，滿十二歲",
    "T22n1423_001:0211a24": "已嫁女，僧不作羯磨，與受具足戒，波逸提。",
    "T22n1423_001:0211a25": "「若比丘尼，與未滿十八歲童女受學戒，波逸",
    "T22n1423_001:0211a26": "提。「若比丘尼，雖滿十八歲童女，僧不作羯",
    "T22n1423_001:0211a27": "磨，與受學戒，波逸提。「若比丘尼，語白衣婦",
    "T22n1423_001:0211a28": "女：『先與我衣，我當度汝。』波逸提。「若比丘尼，",
    "T22n1423_001:0211a29": "諸比丘尼語言：『如佛所說，應與作畜眾羯磨。",
    "T22n1423_001:0211b01": "汝無是事。』便呵諸比丘尼者，波逸提。「若比",
    "T22n1423_001:0211b02": "丘尼，教誡及羯磨時不往聽，波逸提。一百一十",
    "T22n1423_001:0211b03": "「若比丘尼，式叉摩那滿二歲無難，不與受具",
    "T22n1423_001:0211b04": "足戒，語言：『汝且學是戒。』波逸提。「若比丘尼，",
    "T22n1423_001:0211b05": "度婬女，波逸提。「若比丘尼，與未滿二歲學",
    "T22n1423_001:0211b06": "戒尼受具足戒，波逸提。「若比丘尼，滿二歲",
    "T22n1423_001:0211b07": "學戒尼，僧不作羯磨，與受具足戒，波逸提。",
    "T22n1423_001:0211b08": "「若比丘尼，與滿二歲學戒尼不學戒，受具足",
    "T22n1423_001:0211b09": "戒，波逸提。「若比丘尼，與懷妊女受具足戒，",
    "T22n1423_001:0211b10": "波逸提。「若比丘尼，與新產婦受具足戒，波",
    "T22n1423_001:0211b11": "逸提。「若比丘尼，年年與弟子受具足戒，波",
    "T22n1423_001:0211b12": "逸提。「若比丘尼，異宿與弟子受具足戒，波",
    "T22n1423_001:0211b13": "逸提。「若比丘尼，新受具足戒，不六年依承",
    "T22n1423_001:0211b14": "和上、若使人依承者，波逸提。一百二十「若比丘",
    "T22n1423_001:0211b15": "尼，畜弟子，六年中不自攝取、不教人攝取，波",
    "T22n1423_001:0211b16": "逸提。「若比丘尼，畜弟子，不自將、不使人將",
    "T22n1423_001:0211b17": "離本處五六由旬，波逸提。「若比丘尼，同學",
    "T22n1423_001:0211b18": "病，不自看、不教人看，波逸提。「若比丘尼，度",
    "T22n1423_001:0211b19": "屬人婦女，波逸提。「若比丘尼，度長病女人，",
    "T22n1423_001:0211b20": "波逸提。「若比丘尼，度屬夫婦人，波逸提。",
    "T22n1423_001:0211b21": "「若比丘尼，度負債女人，波逸提。「若比丘尼，",
    "T22n1423_001:0211b22": "與男子闇處共立共語，波逸提。「若比丘尼，",
    "T22n1423_001:0211b23": "不語主人輒坐其座，波逸提。「若比丘尼，自",
    "T22n1423_001:0211b24": "手與白衣及外道男子食，波逸提。一百三十「若比",
    "T22n1423_001:0211b25": "丘尼，向白衣說比丘過，波逸提。「若比丘尼，與",
    "T22n1423_001:0211b26": "人鬪已，自打啼哭，波逸提。「若比丘尼，不諦",
    "T22n1423_001:0211b27": "了人語，妄瞋他，波逸提。「若比丘尼自呪誓",
    "T22n1423_001:0211b28": "實以呪彼。波逸提。「若比丘尼，擲屎尿於籬",
    "T22n1423_001:0211b29": "牆外、若使人擲，波逸提。「若比丘尼，擲糞",
    "T22n1423_001:0211c01": "掃及殘食於籬牆外、若使人擲，波逸提。「若",
    "T22n1423_001:0211c02": "比丘尼，於生草上大小便，波逸提。「若比丘",
    "T22n1423_001:0211c03": "尼，擲糞掃、殘食生草上，波逸提。「若比丘尼，",
    "T22n1423_001:0211c04": "於有食家宿，波逸提。「若比丘尼，若比丘如",
    "T22n1423_001:0211c05": "法問不答，波逸提。一百四十「若比丘尼，乘乘行，",
    "T22n1423_001:0211c06": "波逸提。「若比丘尼，著革屣捉蓋行來，波逸",
    "T22n1423_001:0211c07": "提。「若比丘尼，捉水瓶及扇立比丘前、若",
    "T22n1423_001:0211c08": "給水若扇，波逸提。「若比丘尼，誦治病經方，",
    "T22n1423_001:0211c09": "波逸提。「若比丘尼，教他誦治病經方，波逸",
    "T22n1423_001:0211c10": "提。「若比丘尼，為人治病以為生業，波逸提。",
    "T22n1423_001:0211c11": "「若比丘尼，教他治病以為生業，波逸提。",
    "T22n1423_001:0211c12": "「若比丘尼，以飲食故為白衣家作，波逸提。",
    "T22n1423_001:0211c13": "「若比丘尼，共白衣及外道婦女同衣臥，波逸",
    "T22n1423_001:0211c14": "提。「若比丘尼，與比丘尼、式叉摩那、沙彌尼同",
    "T22n1423_001:0211c15": "衣臥，波逸提。一百五十「若比丘尼，與白衣及外道",
    "T22n1423_001:0211c16": "婦女更相覆眠，波逸提。「若比丘尼，與比丘",
    "T22n1423_001:0211c17": "尼、式叉摩那、沙彌尼更相覆眠，波逸提。「若",
    "T22n1423_001:0211c18": "比丘尼，以香塗身，波逸提。「若比丘尼，無病，",
    "T22n1423_001:0211c19": "以澤枯揩身，波逸提。「若比丘尼，畜華鬘若",
    "T22n1423_001:0211c20": "著，波逸提。「若比丘尼，著寶腰絡，波逸提。",
    "T22n1423_001:0211c21": "「若比丘尼，著裨身衣，波逸提。「若比丘，尼畜",
    "T22n1423_001:0211c22": "種種嚴身具，波逸提。「若比丘尼，畜髲，波",
    "T22n1423_001:0211c23": "逸提。「若比丘尼，髮長，波逸提。一百六十「若比丘",
    "T22n1423_001:0211c24": "尼，著嚴身具，波逸提。「若比丘尼，為他作嚴",
    "T22n1423_001:0211c25": "身具，波逸提。「若比丘尼，績縷，波逸提。「若",
    "T22n1423_001:0211c26": "比丘尼，不問白衣輒在其家敷臥具住，波逸",
    "T22n1423_001:0211c27": "提。「若比丘尼，至白衣家敷其坐臥具、若使",
    "T22n1423_001:0211c28": "人敷，去時不自舉、不教人舉，波逸提。「若",
    "T22n1423_001:0211c29": "比丘尼，自煮生物作食，波逸提。「若比丘尼，",
    "T22n1423_001:0212a01": "先聽住後慎誘者，波逸提。「若比丘尼不白",
    "T22n1423_001:0212a02": "僧輒使男子治病。波逸提。「若比丘尼，夜輒",
    "T22n1423_001:0212a03": "開都門出，不語餘比丘尼令閉，波逸提。「若",
    "T22n1423_001:0212a04": "比丘尼，白衣不喚非時入其家，波逸提。一百七十",
    "T22n1423_001:0212a05": "「若比丘尼，受請，主人未唱隨意，食者，波逸",
    "T22n1423_001:0212a06": "提。「若比丘尼，被驅出羯磨，不去者，波逸",
    "T22n1423_001:0212a07": "提。「若比丘尼，僧如法集會，不即往，波逸",
    "T22n1423_001:0212a08": "提。「若比丘尼，觀歌舞作伎，波逸提。「若比",
    "T22n1423_001:0212a09": "丘尼，往邊地，波逸提。「若比丘尼，度二根人，",
    "T22n1423_001:0212a10": "波逸提。「若比丘尼，度二道合作一道女人，",
    "T22n1423_001:0212a11": "波逸提。「若比丘尼，度常有月水女人，波逸",
    "T22n1423_001:0212a12": "提。「若比丘尼，見比丘不起不禮不請坐，波",
    "T22n1423_001:0212a13": "逸提。「若比丘尼，燒隱處毛，波逸提。一百八十「若",
    "T22n1423_001:0212a14": "比丘尼，不著僧祇支入白衣家，波逸提。「若比",
    "T22n1423_001:0212a15": "丘尼，與白衣對坐臨身相近說法，波逸提。",
    "T22n1423_001:0212a16": "「若比丘尼，自歌舞，波逸提。「若比丘尼，遮受",
    "T22n1423_001:0212a17": "迦絺那衣，波逸提。「若比丘尼，遮捨迦絺那",
    "T22n1423_001:0212a18": "衣，波逸提。「若比丘尼，不白比丘輒問義者，",
    "T22n1423_001:0212a19": "波逸提。「若比丘尼，以男子不淨自內形中，",
    "T22n1423_001:0212a20": "波逸提。「若比丘尼，作外道事火法然火，波",
    "T22n1423_001:0212a21": "逸提。「若比丘尼，在有人處浴，波逸提。「若",
    "T22n1423_001:0212a22": "比丘尼，誦外道呪術、若教人誦，波逸提。一百九十",
    "T22n1423_001:0212a23": "「若比丘尼，一眾授具足戒，波逸提。「若比丘",
    "T22n1423_001:0212a24": "尼，自作畜眾羯磨，波逸提。「若比丘尼，自作",
    "T22n1423_001:0212a25": "二歲學戒羯磨，波逸提。「若比丘尼，自受二",
    "T22n1423_001:0212a26": "歲學戒，波逸提。「若比丘尼，作二歲學戒竟，",
    "T22n1423_001:0212a27": "羯磨經宿乃授具足戒，波逸提。「若比丘尼，",
    "T22n1423_001:0212a28": "作二歲學戒羯磨竟，經宿乃授其學戒，波逸",
    "T22n1423_001:0212a29": "提。「若比丘尼，自織作衣著，波逸提。「若比",
    "T22n1423_001:0212b01": "丘尼，國內恐怖處於中遊行，波逸提。「若",
    "T22n1423_001:0212b02": "比丘尼，自作己像、若使人作，波逸提。「若比",
    "T22n1423_001:0212b03": "丘尼，莊嚴女人，波逸提。二百「若比丘尼，水中逆",
    "T22n1423_001:0212b04": "流行，波逸提。「若比丘尼，仰臥水來下處，波",
    "T22n1423_001:0212b05": "逸提。「若比丘尼，治腰使細，波逸提。「若比",
    "T22n1423_001:0212b06": "丘尼，種種治身，波逸提。「若比丘尼，如妓女",
    "T22n1423_001:0212b07": "法著衣，波逸提。「若比丘尼，如白衣婦女法",
    "T22n1423_001:0212b08": "著衣，波逸提。「若比丘尼，以欲心自觀形體，",
    "T22n1423_001:0212b09": "波逸提。「若比丘尼，照鏡，波逸提。「若比丘",
    "T22n1423_001:0212b10": "尼，自卜、若就他卜，波逸提。「若比丘尼，隨世",
    "T22n1423_001:0212b11": "俗論者，波逸提。」二百一十「諸大姊！已說二百一",
    "T22n1423_001:0212b12": "十波逸提法。今問，諸大姊是中清淨不？」第二、第三亦如",
    "T22n1423_001:0212b13": "是說「諸大姊是中清淨，默然故，是事如是持。」",
    "T22n1423_001:0212b14": "「諸大姊，是八波羅提提舍尼法，半月半月戒",
    "T22n1423_001:0212b15": "經中說。「若比丘尼，無病，自為乞酥食。是比",
    "T22n1423_001:0212b16": "丘尼應諸比丘尼邊悔過：『我墮可呵法，今向",
    "T22n1423_001:0212b17": "諸阿姨悔過。』是名悔過法。「若比丘尼，無病，",
    "T22n1423_001:0212b18": "自為乞油食。是比丘尼應諸比丘尼邊悔過：",
    "T22n1423_001:0212b19": "『我墮可呵法，今向諸阿姨悔過。』是名悔過法。",
    "T22n1423_001:0212b20": "「若比丘尼，無病，自為乞蜜食。是比丘尼應諸",
    "T22n1423_001:0212b21": "比丘尼邊悔過：『我墮可呵法，今向諸阿姨悔",
    "T22n1423_001:0212b22": "過。』是名悔過法。「若比丘尼，無病，自為乞石",
    "T22n1423_001:0212b23": "蜜食。是比丘尼應諸比丘尼邊悔過：『我墮可",
    "T22n1423_001:0212b24": "呵法，今向諸阿姨悔過。』是名悔過法。「若比",
    "T22n1423_001:0212b25": "丘尼，無病，自為乞乳食。是比丘尼應諸比丘",
    "T22n1423_001:0212b26": "尼邊悔過：『我墮可呵法，今向諸阿姨悔過。』是",
    "T22n1423_001:0212b27": "名悔過法。「若比丘尼，無病，自為乞酪食。是",
    "T22n1423_001:0212b28": "比丘尼應諸比丘尼邊悔過：『我墮可呵法，今",
    "T22n1423_001:0212b29": "向諸阿姨悔過。』是名悔過法。「若比丘尼，無",
    "T22n1423_001:0212c01": "病，自為乞魚食。是比丘尼應諸比丘尼邊悔",
    "T22n1423_001:0212c02": "過：『我墮可呵法，今向諸阿姨悔過。』是名悔",
    "T22n1423_001:0212c03": "過法。「若比丘尼，無病，自為乞肉食。是比丘",
    "T22n1423_001:0212c04": "尼應諸比丘尼邊悔過：『我墮可呵法，今向諸",
    "T22n1423_001:0212c05": "阿姨悔過。』是名悔過法。」「諸大姊！已說八波",
    "T22n1423_001:0212c06": "羅提提舍尼法。今問，諸大姊是中清淨不？」第二、",
    "T22n1423_001:0212c07": "第三亦如是說「諸大姊是中清淨，默然故，是事如是",
    "T22n1423_001:0212c08": "持。」",
    "T22n1423_001:0212c09": "「諸大姊！是眾學法，半月半月戒經中說。「不",
    "T22n1423_001:0212c10": "高著下衣，應當學。「不下著下衣，應當學。「不",
    "T22n1423_001:0212c11": "參差著下衣，應當學。「不如多羅葉著下衣，應",
    "T22n1423_001:0212c12": "當學。「不為象鼻著下衣，應當學。「不如圓",
    "T22n1423_001:0212c13": "柰著下衣，應當學。「不細襵著下衣，應當學。",
    "T22n1423_001:0212c14": "「不高披衣，應當學。「不下披衣，應當學。「不參",
    "T22n1423_001:0212c15": "差披衣，應當學。一十「好覆身入白衣舍，應當學。",
    "T22n1423_001:0212c16": "「好覆身入白衣舍坐，應當學。「不反抄衣著",
    "T22n1423_001:0212c17": "右肩上入白衣舍，應當學。「不反抄衣著右",
    "T22n1423_001:0212c18": "肩上白衣舍坐，應當學。「不反抄衣著左肩上",
    "T22n1423_001:0212c19": "入白衣舍，應當學。「不反抄衣著左肩上白衣",
    "T22n1423_001:0212c20": "舍坐，應當學。「不左右反抄衣著兩肩上入白",
    "T22n1423_001:0212c21": "衣舍，應當學。「不左右反抄衣著兩肩上白衣",
    "T22n1423_001:0212c22": "舍坐，應當學。「不搖身入白衣舍，應當學。「不",
    "T22n1423_001:0212c23": "搖身白衣舍坐，應當學。二十「不搖頭入白衣舍，",
    "T22n1423_001:0212c24": "應當學。「不搖頭白衣舍坐，應當學。「不搖肩",
    "T22n1423_001:0212c25": "入白衣舍，應當學。「不搖肩白衣舍坐，應當學。",
    "T22n1423_001:0212c26": "「不携手入白衣舍，應當學。「不携手白衣舍坐，",
    "T22n1423_001:0212c27": "應當學。「不隱人入白衣舍，應當學。「不隱人",
    "T22n1423_001:0212c28": "白衣舍坐，應當學。「不扠腰入白衣舍，應當學。",
    "T22n1423_001:0212c29": "「不扠腰白衣舍坐，應當學。三十「不拄頰入白",
    "T22n1423_001:0213a01": "衣舍，應當學。「不拄頰白衣舍坐，應當學。「不",
    "T22n1423_001:0213a02": "掉臂入白衣舍，應當學。「不掉臂白衣舍坐，",
    "T22n1423_001:0213a03": "應當學。「不高視入白衣舍，應當學。「不高視",
    "T22n1423_001:0213a04": "白衣舍坐，應當學。「不左右顧視入白衣舍，應",
    "T22n1423_001:0213a05": "當學。「不左右顧視白衣舍坐，應當學。「不蹲",
    "T22n1423_001:0213a06": "行入白衣舍，應當學。「不蹲行白衣舍坐，應當",
    "T22n1423_001:0213a07": "學。四十「不企行入白衣舍，應當學。「不企行",
    "T22n1423_001:0213a08": "白衣舍坐，應當學。「不覆頭入白衣舍，應當學。",
    "T22n1423_001:0213a09": "「不覆頭白衣舍坐，應當學。「不戲笑入白衣舍，",
    "T22n1423_001:0213a10": "應當學。「不戲笑白衣舍坐，應當學。「不高聲",
    "T22n1423_001:0213a11": "入白衣舍，應當學。「不高聲白衣舍坐，應當學。",
    "T22n1423_001:0213a12": "「庠序入白衣舍，應當學。五十「庠序白衣舍坐，",
    "T22n1423_001:0213a13": "應當學。「一心受食，應當學。「不溢鉢受食，",
    "T22n1423_001:0213a14": "應當學。「羹飯俱食，應當學。「不於鉢中處處",
    "T22n1423_001:0213a15": "取食，應當學。「不刳中央食，應當學。「不曲指",
    "T22n1423_001:0213a16": "抆鉢食，應當學。「不嗅食食，應當學。「諦視",
    "T22n1423_001:0213a17": "鉢食，應當學。「不棄飯食，應當學。「不以食手",
    "T22n1423_001:0213a18": "捉淨飲器，應當學。六十「不吸食食，應當學。「不嚼",
    "T22n1423_001:0213a19": "食作聲，應當學。「不舐取食，應當學。「不滿手",
    "T22n1423_001:0213a20": "食，應當學。「不大張口食，應當學。「飯未至不",
    "T22n1423_001:0213a21": "張口待，應當學。「不脹頰食，應當學。「不嚙半",
    "T22n1423_001:0213a22": "食，應當學。「不縮鼻食，應當學。「不含食語，應",
    "T22n1423_001:0213a23": "當學。七十「不舒臂取食，應當學。「不振手食，應",
    "T22n1423_001:0213a24": "當學。「不吐舌舐食，應當學。「不全吞食，應當",
    "T22n1423_001:0213a25": "學。「不揣飯遙擲口中，應當學。「不以鉢中有",
    "T22n1423_001:0213a26": "食水灑白衣屋內，應當學。「不以飯覆羹更望",
    "T22n1423_001:0213a27": "得，應當學。「不嫌呵食，應當學。「不為己索益",
    "T22n1423_001:0213a28": "食，應當學。「不嫌心視比坐鉢，應當學。八十「不",
    "T22n1423_001:0213a29": "立大小便，除病，應當學。「不大小便淨水中，",
    "T22n1423_001:0213b01": "除病，應當學。「不大小便生草菜上，除病，應",
    "T22n1423_001:0213b02": "當學。「人著履，不應為說法，除病，應當學。",
    "T22n1423_001:0213b03": "「人著革屣，不應為說法，除病，應當學。「人現",
    "T22n1423_001:0213b04": "胸，不應為說法，除病，應當學。「人坐、比丘尼",
    "T22n1423_001:0213b05": "立，不應為說法，除病，應當學。「人在高座、比",
    "T22n1423_001:0213b06": "丘尼在下，不應為說法，除病，應當學。「人臥、",
    "T22n1423_001:0213b07": "比丘尼坐，不應為說法，除，病應當學。「人在",
    "T22n1423_001:0213b08": "前、比丘尼在後，不應為說法，除病，應當學。九十",
    "T22n1423_001:0213b09": "「人在道中、比丘尼在道外，不應為說法，除病，",
    "T22n1423_001:0213b10": "應當學。「不為覆頭人說法，除病，應當學。「不",
    "T22n1423_001:0213b11": "為反抄衣人說法，除，病應當學。「不為左右",
    "T22n1423_001:0213b12": "抄衣人說法，除病，應當學。「不為持蓋覆身",
    "T22n1423_001:0213b13": "人說法，除病，應當學。「不為騎乘人說法，除",
    "T22n1423_001:0213b14": "病，應當學。「不為拄杖人說法，除病，應當學。",
    "T22n1423_001:0213b15": "「不為捉刀人說法，除病，應當學。「不為捉弓",
    "T22n1423_001:0213b16": "箭人說法，除病，應當學。「樹過人，不得上，除",
    "T22n1423_001:0213b17": "大因緣，應當學。因緣者，惡獸諸難，是名大",
    "T22n1423_001:0213b18": "因緣。一百」「諸大姊！已說眾學法。今問，諸大姊",
    "T22n1423_001:0213b19": "是中清淨不？」第二、第三亦如是說",
    "T22n1423_001:0213b20": "「諸大姊是中清淨，默然故，是事如是持。」",
    "T22n1423_001:0213b21": "「諸大姊，已說戒經序、已說八波羅夷法、已說",
    "T22n1423_001:0213b22": "十七僧伽婆尸沙法、已說三十尼薩耆波逸",
    "T22n1423_001:0213b23": "提法、已說二百一十波逸提法、已說八波羅",
    "T22n1423_001:0213b24": "提提舍尼法、已說眾學戒法。是法入佛戒經",
    "T22n1423_001:0213b25": "中，半月半月波羅提木叉中說。及餘隨道",
    "T22n1423_001:0213b26": "法。是中諸大姊，一心和合歡喜不諍，如水乳",
    "T22n1423_001:0213b27": "合，安樂行。應當學。」",
    "T22n1423_001:0213b28": "「毘婆尸如來、應、正遍知，為寂靜僧略說波羅",
    "T22n1423_001:0213b29": "提木叉：",
    "T22n1423_001:0213c01": "「『忍辱第一道，　　涅槃佛稱最，",
    "T22n1423_001:0213c02": "出家惱他人，　　不名為沙門。』",
    "T22n1423_001:0213c03": "「尸棄如來、應、正遍知，為寂靜僧略說波羅提",
    "T22n1423_001:0213c04": "木叉：",
    "T22n1423_001:0213c05": "「『譬如明眼人，　　能避險惡道，",
    "T22n1423_001:0213c06": "世有聰明人，　　能遠離諸惡。』",
    "T22n1423_001:0213c07": "「比葉婆如來、應、正遍知，為寂靜僧略說波羅",
    "T22n1423_001:0213c08": "提木叉：",
    "T22n1423_001:0213c09": "「『不惱不說過，　　如戒所說行，",
    "T22n1423_001:0213c10": "飯食知節量，　　常樂在閑處，",
    "T22n1423_001:0213c11": "心寂樂精進，　　是名諸佛教。』",
    "T22n1423_001:0213c12": "「拘留孫如來、應、正遍知，為寂靜僧略說波羅",
    "T22n1423_001:0213c13": "提木叉：",
    "T22n1423_001:0213c14": "「『譬如蜂採花，　　不壞色與香，",
    "T22n1423_001:0213c15": "但取其味去。　　比丘入聚落，",
    "T22n1423_001:0213c16": "不破壞他事，　　不觀作不作，",
    "T22n1423_001:0213c17": "但自觀身行，　　諦視善不善。』",
    "T22n1423_001:0213c18": "「拘那含牟尼如來、應、正遍知，為寂靜僧略說",
    "T22n1423_001:0213c19": "波羅提木叉：",
    "T22n1423_001:0213c20": "「『欲得好心莫放逸，　　聖人善法當勤學，",
    "T22n1423_001:0213c21": "若有知寂一心人，　　爾乃無復憂愁患。』",
    "T22n1423_001:0213c22": "「迦葉如來、應、正遍知，為寂靜僧略說波羅提",
    "T22n1423_001:0213c23": "木叉：",
    "T22n1423_001:0213c24": "「『一切惡莫作，　　當具足善法，",
    "T22n1423_001:0213c25": "自淨其志意，　　是則諸佛教。』",
    "T22n1423_001:0213c26": "「釋迦牟尼如來、應、正遍知，為寂靜僧略說波",
    "T22n1423_001:0213c27": "羅提木叉：",
    "T22n1423_001:0213c28": "「『護身為善哉，　　能護口亦善，",
    "T22n1423_001:0213c29": "護意為善哉，　　護一切亦善，",
    "T22n1423_001:0214a01": "比丘護一切，　　便得離眾苦。",
    "T22n1423_001:0214a02": "比丘守口意，　　身不犯眾惡，",
    "T22n1423_001:0214a03": "是三業道淨，　　得聖所得道。",
    "T22n1423_001:0214a04": "若人打罵不還報，　　於嫌恨人心不恨，",
    "T22n1423_001:0214a05": "於瞋人中心常淨，　　見人為惡自不作。』」",
    "T22n1423_001:0214a06": "「七佛為世尊，　　能救護世間，",
    "T22n1423_001:0214a07": "所可說戒經，　　我已廣說竟。",
    "T22n1423_001:0214a08": "諸佛及弟子，　　恭敬是戒經，",
    "T22n1423_001:0214a09": "恭敬戒經已，　　各各相恭敬，",
    "T22n1423_001:0214a10": "慚愧得具足，　　能得無為道。」",
    "T22n1423_001:0214a11": "「諸大姊！已說波羅提木叉竟，僧一心得布",
    "T22n1423_001:0214a12": "薩。」",
    "T22n1423_001:0214a13": "五分比丘尼戒本"
}