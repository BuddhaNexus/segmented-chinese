{
    "T19n0990_001:0492c19": "No. 990",
    "T19n0990_001:0492c20": "大雲經祈雨壇法",
    "T19n0990_001:0492c22": "若天亢旱時。欲祈請雨者。於露地作壇。除",
    "T19n0990_001:0492c23": "去瓦礫及諸穢物。張設青幕。懸青幡。香泥",
    "T19n0990_001:0492c24": "塗拭作一方壇。於壇中畫七寶水池。池中畫",
    "T19n0990_001:0493a01": "海龍王宮。於龍宮中有釋迦牟尼如來經說",
    "T19n0990_001:0493a02": "法相。佛右畫觀自在菩薩。佛左畫金剛手菩",
    "T19n0990_001:0493a03": "薩等侍衛。於佛前右畫三千大千世界主輪",
    "T19n0990_001:0493a04": "蓋龍王。佛前左畫難陀跋難陀二龍王。於壇",
    "T19n0990_001:0493a05": "四方。用瞿摩夷汁各畫一龍王。於東方畫一",
    "T19n0990_001:0493a06": "龍王。一身三頭。量長三肘。并眷屬圍繞。又於",
    "T19n0990_001:0493a07": "南方畫一龍王。一身五頭。量長五肘。并諸眷",
    "T19n0990_001:0493a08": "屬。又於西方畫一龍王。一身七頭。量長七",
    "T19n0990_001:0493a09": "肘。并眷屬圍繞。於北方又畫一龍王。一身九",
    "T19n0990_001:0493a10": "頭。量長九肘。并眷屬圍繞。皆在靉靆青黑雲",
    "T19n0990_001:0493a11": "中。半身已下如蛇形。尾在池中。半身已上如",
    "T19n0990_001:0493a12": "菩薩形。皆合掌從池涌出。於壇四角。置四清",
    "T19n0990_001:0493a13": "水瓶。隨其力分。飲食菓子等皆染作青色。以",
    "T19n0990_001:0493a14": "慇淨心布列供養。燒香散青色華。道場中所",
    "T19n0990_001:0493a15": "用皆作青色。祈雨之人若是出家苾芻。應具",
    "T19n0990_001:0493a16": "律儀。若俗士應受八戒。作法之時。喫三白",
    "T19n0990_001:0493a17": "食。每日香湯沐浴。著新淨青衣。於壇西面。以",
    "T19n0990_001:0493a18": "青物為座。即以香塗手。先應三密加持自身。",
    "T19n0990_001:0493a19": "及護壇場。案上置此大雲經。於一切有情",
    "T19n0990_001:0493a20": "起大慈悲心。至誠請一切佛菩薩加持。晝",
    "T19n0990_001:0493a21": "夜虔誠。讀此大雲經。或二人三人乃至七人",
    "T19n0990_001:0493a22": "更替讀誦。經聲不應間斷。亢旱之時。如是",
    "T19n0990_001:0493a23": "依法讀此大雲經。或經一日二日乃至七日。",
    "T19n0990_001:0493a24": "定降注甘雨。若災重不雨。更作必降甘雨。",
    "T19n0990_001:0493a25": "假使大海或有過限越潮。依此經作法轉讀。",
    "T19n0990_001:0493a26": "無不應効。應發願讀經所生功德迴向諸龍。",
    "T19n0990_001:0493a27": "願皆離諸苦難。發無上菩提心。為一切有情",
    "T19n0990_001:0493a28": "降注甘雨。",
    "T19n0990_001:0493a29": "大雲經祈雨壇法"
}