{
    "X30n0600_012:0236b04": "妙法蓮華經入疏卷第十二",
    "X30n0600_012:0236b06": "姚秦三藏法師　鳩摩羅什　譯",
    "X30n0600_012:0236b07": "天台　智者　疏　并記",
    "X30n0600_012:0236b08": "四明沙門　道威　入注",
    "X30n0600_012:0236b09": "妙法蓮華經妙音菩薩品第二十四",
    "X30n0600_012:0236b10": "第二妙音觀音兩品。誡所化弟子。三昧乘乘。初釋",
    "X30n0600_012:0236b11": "妙音。為二。初釋品題。二釋經文。初因緣釋題者。文",
    "X30n0600_012:0236b12": "中自釋。昔奉雲雷音王佛十萬種伎。今遊化他土。",
    "X30n0600_012:0236b13": "音樂自隨。昔奉八萬四千寶鉢。今爾許道器眷屬",
    "X30n0600_012:0236b14": "圍繞。昔得一切眾生語言陀羅尼。今以普現色身。",
    "X30n0600_012:0236b15": "以音聲徧吼十方。弘宣此教。故名妙音品也。此品",
    "X30n0600_012:0236b16": "明菩薩。以難思之力。隨類通經。物覩其迹。莫測其",
    "X30n0600_012:0236b17": "本。但甘其味。無擇其形。當卑其地。自壅其流。即是",
    "X30n0600_012:0236b18": "化他門中第二意也。△文分為六。一放光東召。二",
    "X30n0600_012:0236b19": "奉命西來。三十方弘經。四二土得益。五還歸本國。",
    "X30n0600_012:0236b20": "六聞品進道。",
    "X30n0600_012:0236b21": "爾時釋迦牟尼佛。放大人相肉髻光明。及放眉間白",
    "X30n0600_012:0236b22": "毫相光。徧照東方百八萬億。那由他恒河沙等。諸佛",
    "X30n0600_012:0236b23": "世界。過是數已有世界。名淨光莊嚴。其國有佛。號淨",
    "X30n0600_012:0236b24": "華宿王智如來。應供。正徧知。明行足。善逝。世間解。無",
    "X30n0600_012:0236c01": "上士。調御丈夫。天人師。佛世尊。為無量無邊菩薩大",
    "X30n0600_012:0236c02": "眾。恭敬圍繞。而為說法。釋迦牟尼佛。白毫光明。徧照",
    "X30n0600_012:0236c03": "其國。",
    "X30n0600_012:0236c04": "初放光東召。大人相者。大相海也。遍體毛功德。不",
    "X30n0600_012:0236c05": "及一好功德。眾好功德。不及一相功德。諸相從下",
    "X30n0600_012:0236c06": "向上。展轉相勝。不及白毫功德。白毫功德。不及肉",
    "X30n0600_012:0236c07": "髻功德。故是大人相也。此相業者。從孝順師長起。",
    "X30n0600_012:0236c08": "今放是光。召本弟子。使弘中道之經。利益大機者",
    "X30n0600_012:0236c09": "也。白毫從一道清淨起。今放此光。令弘此法也。問",
    "X30n0600_012:0236c10": "佛一一相。皆法界海。何故勝負。答。他經所明。宜作",
    "X30n0600_012:0236c11": "此說耳。問。佛有緣弟子。布滿十方。何故召東說西。",
    "X30n0600_012:0236c12": "不論八方耶。答。此有所表。淨名云。日月何意。行閻",
    "X30n0600_012:0236c13": "浮提。欲以光明。除眾闇瞑。東是光始。西是其終。有",
    "X30n0600_012:0236c14": "始有終。其唯聖人乎。未發心者。令其發心。未究竟",
    "X30n0600_012:0236c15": "者。令其究竟。一菩薩既爾。諸眾亦然。一方既爾。諸",
    "X30n0600_012:0236c16": "方亦然。聖不繁文。舉一弊諸。但言東西耳。△此下",
    "X30n0600_012:0236c17": "第二奉命西來。初發來文為二。初發來緣。又為六。",
    "X30n0600_012:0236c18": "爾時一切淨光莊嚴國中。有一菩薩。名曰玅音。久已",
    "X30n0600_012:0236c19": "植眾德本。供養親近無量百千萬億諸佛。",
    "X30n0600_012:0236c20": "初經家敘福慧中。初敘福由。由值先佛多也。",
    "X30n0600_012:0236c21": "而悉成就甚深智慧。",
    "X30n0600_012:0236c22": "二甚深智慧。即智慧莊嚴也。",
    "X30n0600_012:0236c23": "得妙幢相三昧。法華三昧。淨德三昧。宿王戲三昧。無",
    "X30n0600_012:0236c24": "緣三昧。智印三昧。解一切眾生語言三昧。集一切功",
    "X30n0600_012:0237a01": "德三昧。清淨三昧。神通遊戲三昧。慧炬三昧。莊嚴王",
    "X30n0600_012:0237a02": "三昧。淨光明三昧。淨藏三昧。不共三昧。日旋三昧。得",
    "X30n0600_012:0237a03": "如是等。百千萬億。恒河沙等。諸大三昧。",
    "X30n0600_012:0237a04": "三十六三昧。即福德莊嚴。經家敘竟。",
    "X30n0600_012:0237a05": "釋迦牟尼佛。光照其身。",
    "X30n0600_012:0237a06": "二妙音蒙照。",
    "X30n0600_012:0237a07": "即白淨華宿王智佛言。世尊。我當往詣娑婆世界。禮",
    "X30n0600_012:0237a08": "拜親近供養釋迦牟尼佛。及見文殊師利法王子菩",
    "X30n0600_012:0237a09": "薩。藥王菩薩。勇施菩薩。宿王華菩薩。上行意菩薩。莊",
    "X30n0600_012:0237a10": "嚴王菩薩。藥上菩薩。",
    "X30n0600_012:0237a11": "三辭佛欲來此國也。",
    "X30n0600_012:0237a12": "爾時淨華宿王智佛。告妙音菩薩。汝莫輕彼國。生下",
    "X30n0600_012:0237a13": "劣想。善男子。彼娑婆世界。高下不平。土石諸山。穢惡",
    "X30n0600_012:0237a14": "充滿。佛身卑小。諸菩薩眾。其形亦小。而汝身四萬二",
    "X30n0600_012:0237a15": "千由旬。我身六百八十萬由旬。汝身第一端正。百千",
    "X30n0600_012:0237a16": "萬福。光明殊妙。是故汝往。莫輕彼國。若佛菩薩。及國",
    "X30n0600_012:0237a17": "土。生下劣想。",
    "X30n0600_012:0237a18": "四彼佛誡敕者。然法身大士故。不肅而成。所將眷",
    "X30n0600_012:0237a19": "屬。或未達者。故寄彼而規此耳。夫佛身與理相稱。",
    "X30n0600_012:0237a20": "不得見卑小。而忘其尊嚴。此約如來座為誡也。然",
    "X30n0600_012:0237a21": "依空亡相。身是有相。理是妙空。一塵之身。咸與理",
    "X30n0600_012:0237a22": "等。況丈六之質。生劣想耶。夫師與弟子。智斷具足。",
    "X30n0600_012:0237a23": "師既施權。弟子亦隱其實。此約如來衣為誡也。俱",
    "X30n0600_012:0237a24": "隱寂忍。而耐其拙也。夫依報國土。皆正報所感。如",
    "X30n0600_012:0237b01": "來以慈臨大千。宜須高須下。勿覩依報而忽正報",
    "X30n0600_012:0237b02": "也。此約如來室為誡。應住無緣。安其穢土也。此佛",
    "X30n0600_012:0237b03": "弘經。亦勅三意。彼尊誡約諸佛道同也。一切應身",
    "X30n0600_012:0237b04": "化儀示迹。說法之處。皆具此三。誡眾而為弘經之",
    "X30n0600_012:0237b05": "軌也。",
    "X30n0600_012:0237b06": "妙音菩薩。白其佛言。世尊。我今詣娑婆世界。皆是如",
    "X30n0600_012:0237b07": "來之力。如來神通遊戲。如來功德。智慧莊嚴。",
    "X30n0600_012:0237b08": "五妙音受旨者。如來之力是座力。神通力是室力。",
    "X30n0600_012:0237b09": "莊嚴力是衣力。此受弘經之大旨。利物之宗要。故",
    "X30n0600_012:0237b10": "能不動此會。遊化十方焉。然一切菩薩。不無推功",
    "X30n0600_012:0237b11": "化主。如來先誡令菩薩自運。菩薩推者。往彼實難。",
    "X30n0600_012:0237b12": "何況往復應須利他。故知往來皆如來力。然又如",
    "X30n0600_012:0237b13": "來加於可加。菩薩有分。但未至極。故以極三。加於",
    "X30n0600_012:0237b14": "分三。令用弘經宗要衣座室耳。故知皆如來力。起",
    "X30n0600_012:0237b15": "於神通。種種莊嚴。方能利物。是則如來。以中空故。",
    "X30n0600_012:0237b16": "能以慈悲。加諸菩薩。具足莊嚴。故隨機利益。言莊",
    "X30n0600_012:0237b17": "嚴者。因中萬行。此會者彼土也。△第六現相欲來。",
    "X30n0600_012:0237b18": "此文為六。",
    "X30n0600_012:0237b19": "於是妙音菩薩。不起于座。身不動搖。而入三昧。以三",
    "X30n0600_012:0237b20": "昧力。於耆闍崛山。去法座不遠。化作八萬四千眾寶",
    "X30n0600_012:0237b21": "蓮華。閻浮檀金為莖。白銀為葉。金剛為鬚。甄叔迦寶。",
    "X30n0600_012:0237b22": "以為其臺。",
    "X30n0600_012:0237b23": "初現蓮華。",
    "X30n0600_012:0237b24": "爾時文殊師利法王子。見是蓮華。而白佛言。世尊。是",
    "X30n0600_012:0237c01": "何因緣。先現此瑞。有若干千萬蓮華。閻浮檀金為莖。",
    "X30n0600_012:0237c02": "白銀為葉。金剛為鬚。甄叔迦寶。以為其臺。",
    "X30n0600_012:0237c03": "二文殊問也。問。若文殊位下。辭不應求見。若文殊",
    "X30n0600_012:0237c04": "位高。相來那忽不識。答。雖同一位。有始中終。止此",
    "X30n0600_012:0237c05": "一事不知。無忝高位。又眾中見瑞不了。發起令知。",
    "X30n0600_012:0237c06": "故問佛耳。",
    "X30n0600_012:0237c07": "爾時釋迦牟尼佛。告文殊師利。是妙音菩薩摩訶薩。",
    "X30n0600_012:0237c08": "欲從淨華宿王智佛國。與八萬四千菩薩圍繞。而來",
    "X30n0600_012:0237c09": "至此娑婆世界。供養親近禮拜於我。亦欲供養聽法",
    "X30n0600_012:0237c10": "華經。",
    "X30n0600_012:0237c11": "三佛答。",
    "X30n0600_012:0237c12": "文殊師利。白佛言。世尊。是菩薩種何善本。修何功德。",
    "X30n0600_012:0237c13": "而能有是大神通力。行何三昧。願為我等。說是三昧",
    "X30n0600_012:0237c14": "名字。我等亦欲勤修行之。行此三昧。乃能見是菩薩。",
    "X30n0600_012:0237c15": "色相大小。威儀進止。唯願世尊。以神通力。彼菩薩來。",
    "X30n0600_012:0237c16": "令我得見。",
    "X30n0600_012:0237c17": "四文殊請見。",
    "X30n0600_012:0237c18": "爾時釋迦牟尼佛。告文殊師利。此久滅度多寶如來。",
    "X30n0600_012:0237c19": "當為汝等而現其相。",
    "X30n0600_012:0237c20": "五釋迦推功。",
    "X30n0600_012:0237c21": "時多寶佛。告彼菩薩。善男子來。文殊師利法王子。欲",
    "X30n0600_012:0237c22": "見汝身。",
    "X30n0600_012:0237c23": "第六多寶命來。△下第二正發來。為六。",
    "X30n0600_012:0237c24": "于時妙音菩薩。於彼國沒。與八萬四千菩薩。俱共發",
    "X30n0600_012:0238a01": "來。所經諸國。六種震動。皆悉雨於七寶蓮華。百千天",
    "X30n0600_012:0238a02": "樂。不鼓自鳴。",
    "X30n0600_012:0238a03": "初明眷屬經歷。",
    "X30n0600_012:0238a04": "是菩薩目。如廣大青蓮華葉。正使和合百千萬月。其",
    "X30n0600_012:0238a05": "面貌端正。復過於此。身真金色。無量百千功德莊嚴。",
    "X30n0600_012:0238a06": "威德熾盛。光明照曜。諸相具足。如那羅延堅固之身。",
    "X30n0600_012:0238a07": "入七寶臺。上升虗空。去地七多羅樹。諸菩薩眾。恭敬",
    "X30n0600_012:0238a08": "圍繞。而來詣此娑婆世界。耆闍崛山。",
    "X30n0600_012:0238a09": "二明敘相登臺。",
    "X30n0600_012:0238a10": "到已下七寶臺。以價直百千瓔珞。持至釋迦牟尼佛",
    "X30n0600_012:0238a11": "所。頭面禮足。奉上瓔珞。而白佛言。世尊。淨華宿王智",
    "X30n0600_012:0238a12": "佛。問訊世尊。少病少惱。起居輕利。安樂行不。四大調",
    "X30n0600_012:0238a13": "和不。世事可忍不。眾生易度不。無多貪欲瞋恚愚癡",
    "X30n0600_012:0238a14": "嫉妬慳慢不。無不孝父母。不敬沙門。邪見不善心。不",
    "X30n0600_012:0238a15": "攝五情不。世尊。眾生能降伏諸魔怨不。久滅度多寶",
    "X30n0600_012:0238a16": "如來。在七寶塔中。來聽法不。又問訊多寶如來。安隱",
    "X30n0600_012:0238a17": "少惱。堪忍久住不。",
    "X30n0600_012:0238a18": "三明問訊傳旨。",
    "X30n0600_012:0238a19": "世尊。我今欲見多寶佛身。唯願世尊。示我令見。",
    "X30n0600_012:0238a20": "四明請見多寶。",
    "X30n0600_012:0238a21": "爾時釋迦牟尼佛。語多寶佛。是妙音菩薩。欲得相見。",
    "X30n0600_012:0238a22": "五明世尊為通。",
    "X30n0600_012:0238a23": "時多寶佛。告妙音言。善哉善哉。汝能為供養釋迦牟",
    "X30n0600_012:0238a24": "尼佛。及聽法華經。并見文殊師利等。故來至此。",
    "X30n0600_012:0238b01": "六明塔中稱善。△第三十方弘經。為二問答。",
    "X30n0600_012:0238b02": "爾時華德菩薩。白佛言。世尊。是妙音菩薩。種何善根。",
    "X30n0600_012:0238b03": "修何功德。",
    "X30n0600_012:0238b04": "初明華德問昔種何善根。",
    "X30n0600_012:0238b05": "有是神力。",
    "X30n0600_012:0238b06": "二問今神力。",
    "X30n0600_012:0238b07": "佛告華德菩薩。過去有佛。名雲雷音王。多陀阿伽度",
    "X30n0600_012:0238b08": "阿羅訶。三藐三佛陀。國名現一切世間。劫名憙見。妙",
    "X30n0600_012:0238b09": "音菩薩。於萬二千歲。以十萬種伎樂。供養雲雷音王",
    "X30n0600_012:0238b10": "佛。并奉上八萬四千七寶鉢。以是因緣果報。今生淨",
    "X30n0600_012:0238b11": "華宿王智佛國。有是神力。華德。於汝意云何。爾時雲",
    "X30n0600_012:0238b12": "雷音王佛所。妙音菩薩。伎樂供養。奉上寶器者。豈異",
    "X30n0600_012:0238b13": "人乎。今此妙音菩薩摩訶薩是。華德。是妙音菩薩。已",
    "X30n0600_012:0238b14": "曾供養親近無量諸佛。久植德本。又值恒河沙等百",
    "X30n0600_012:0238b15": "千萬億那由他佛。",
    "X30n0600_012:0238b16": "初答昔種善根。獻樂奉器。仍結今古。",
    "X30n0600_012:0238b17": "華德。汝但見妙音菩薩。其身在此。而是菩薩。現種種",
    "X30n0600_012:0238b18": "身。處處為諸眾生。說是經典。或現梵王身。或現帝釋",
    "X30n0600_012:0238b19": "身。或現自在天身。或現大自在天身。或現天大將軍",
    "X30n0600_012:0238b20": "身。或現毗沙門天王身。或現轉輪聖王身。或現諸小",
    "X30n0600_012:0238b21": "王身。或現長者身。或現居士身。或現宰官身。或現婆",
    "X30n0600_012:0238b22": "羅門身。或現比丘比丘尼。優婆塞優婆夷身。或現長",
    "X30n0600_012:0238b23": "者居士婦女身。或現宰官婦女身。或現婆羅門婦女",
    "X30n0600_012:0238b24": "身。或現童男童女身。或現天龍夜叉。乾闥婆。阿脩羅。",
    "X30n0600_012:0238c01": "迦樓羅。緊那羅。摩睺羅伽。人非人等身。而說是經。諸",
    "X30n0600_012:0238c02": "有地獄餓鬼畜生。及眾難處。皆能救濟。乃至於王後",
    "X30n0600_012:0238c03": "宮。變為女身。而說是經。華德。是妙音菩薩。能救護娑",
    "X30n0600_012:0238c04": "婆世界諸眾生者。是玅音菩薩。如是種種變化現身。",
    "X30n0600_012:0238c05": "在此娑婆國土。為諸眾生。說是經典。於神通變化智",
    "X30n0600_012:0238c06": "慧。無所損減。是菩薩以若干智慧。明照娑婆世界。令",
    "X30n0600_012:0238c07": "一切眾生各得所知。於十方恒河沙世界中。亦復如",
    "X30n0600_012:0238c08": "是。若應以聲聞形得度者。現聲聞形。而為說法。應以",
    "X30n0600_012:0238c09": "辟支佛形得度者。現辟支佛形。而為說法。應以菩薩",
    "X30n0600_012:0238c10": "形得度者。現菩薩形。而為說法。應以佛形得度者。即",
    "X30n0600_012:0238c11": "現佛形。而為說法。如是種種。隨所應度者。而為現形。",
    "X30n0600_012:0238c12": "乃至應以滅度而得度者。示現滅度。華德。妙音菩薩",
    "X30n0600_012:0238c13": "摩訶薩。成就大神通智慧之力。其事如是。",
    "X30n0600_012:0238c14": "二答今神力。△第二問答。又二。",
    "X30n0600_012:0238c15": "爾時華德菩薩。白佛言。世尊。是妙音菩薩。深種善根。",
    "X30n0600_012:0238c16": "世尊。是菩薩住何三昧。而能如是。在所變現。度脫眾",
    "X30n0600_012:0238c17": "生。",
    "X30n0600_012:0238c18": "初問今住何定。而能如此自在利益。",
    "X30n0600_012:0238c19": "佛告華德菩薩。善男子。其三昧名現一切色身。妙音",
    "X30n0600_012:0238c20": "菩薩。住是三昧中。能如是饒益無量眾生。",
    "X30n0600_012:0238c21": "二答住佛三昧。",
    "X30n0600_012:0238c22": "說是妙音菩薩品時。與妙音菩薩俱來者。八萬四千",
    "X30n0600_012:0238c23": "人。皆得現一切色身三昧。此娑婆世界。無量菩薩。亦",
    "X30n0600_012:0238c24": "得是三昧。及陀羅尼。",
    "X30n0600_012:0239a01": "第四二土得益。三昧與陀羅尼。體一而用異。寂用",
    "X30n0600_012:0239a02": "為三昧。持用名陀羅尼。又色身變現。名三昧。音聲",
    "X30n0600_012:0239a03": "辯說。名陀羅尼。上品云。初得一切色身三昧。轉身",
    "X30n0600_012:0239a04": "得一切語言陀羅尼。當知音聲猶是色法。故言體",
    "X30n0600_012:0239a05": "一用異。又舌根清淨。名陀羅尼。餘根清淨。名三昧。",
    "X30n0600_012:0239a06": "都是六根清淨法門。此則圓門三昧陀羅尼。必得",
    "X30n0600_012:0239a07": "體同名異。三昧從定。陀羅尼從慧。即不思議之定",
    "X30n0600_012:0239a08": "慧。故得互用。",
    "X30n0600_012:0239a09": "爾時玅音菩薩摩訶薩。供養釋迦牟尼佛。及多寶佛",
    "X30n0600_012:0239a10": "塔已。還歸本土。所經諸國。六種震動。雨寶蓮華。作百",
    "X30n0600_012:0239a11": "千萬億。種種伎樂。既到本國。與八萬四千菩薩圍繞。",
    "X30n0600_012:0239a12": "至淨華宿王智佛所。白佛言。世尊。我到娑婆世界。饒",
    "X30n0600_012:0239a13": "益眾生。見釋迦牟尼佛。及見多寶佛塔。禮拜供養。又",
    "X30n0600_012:0239a14": "見文殊師利法王子菩薩。及見藥王菩薩。得勤精進",
    "X30n0600_012:0239a15": "力菩薩勇施菩薩等。亦令是八萬四千菩薩。得現一",
    "X30n0600_012:0239a16": "切色身三昧。",
    "X30n0600_012:0239a17": "第五還歸本土。動地雨華者。菩薩經歷。尚能傍益。",
    "X30n0600_012:0239a18": "況佛前放光。傍照東方百八萬億那由他土。亦傍",
    "X30n0600_012:0239a19": "論利益也。",
    "X30n0600_012:0239a20": "說是妙音菩薩來往品時。四萬二千天子。得無生法",
    "X30n0600_012:0239a21": "忍。華德菩薩。得法華三昧。",
    "X30n0600_012:0239a22": "第六聞品進道。已上妙音品。誡所化弟子三昧乘",
    "X30n0600_012:0239a23": "乘竟。",
    "X30n0600_012:0239a24": "妙法蓮華經觀世音菩薩普門品第二十五",
    "X30n0600_012:0239b01": "第二觀音品。明所化弟子。三昧乘乘。為三。初釋品",
    "X30n0600_012:0239b02": "目。二示章意。三釋經文。釋品目中。初簡異彰要。二",
    "X30n0600_012:0239b03": "撮要釋題。初明。此品是當途王經。講者甚眾。今之",
    "X30n0600_012:0239b04": "解釋。不與他同。別有私記兩卷。今略撮彼釋此題。",
    "X30n0600_012:0239b05": "有通有別。通有十雙。別有五隻。在下委明。初通有",
    "X30n0600_012:0239b06": "十雙者。一觀世音人也。普門法也。人有多種。竝是",
    "X30n0600_012:0239b07": "示為一實并七方便。法有多種。即前後問答。云何",
    "X30n0600_012:0239b08": "而為眾生說法等事。依前問答。論觀世音人。依後",
    "X30n0600_012:0239b09": "問答。論普門法。人法合題。故言觀世音普門品。二",
    "X30n0600_012:0239b10": "拔苦與樂明。觀世音者。大悲拔苦。依前問答。百千",
    "X30n0600_012:0239b11": "苦惱皆得解脫。普門者。大慈與樂。依後問答。應以",
    "X30n0600_012:0239b12": "得度而為說法也。三約福慧二嚴明。觀世音者。智",
    "X30n0600_012:0239b13": "慧莊嚴。智能斷惑。如明時無闇。普門者。福德莊嚴。",
    "X30n0600_012:0239b14": "福能轉壽。如珠雨寶者也。四真應二身明。觀世音",
    "X30n0600_012:0239b15": "者。觀冥於境。即法身也。普門者。隨所應現。即應身",
    "X30n0600_012:0239b16": "也。五約藥樹珠王明。觀世音者。譬藥樹王徧體愈",
    "X30n0600_012:0239b17": "病。普門者。譬如意珠王隨意所與。六冥顯二益明。",
    "X30n0600_012:0239b18": "觀世音者。冥作利益。無所見聞。三毒七難皆離。二",
    "X30n0600_012:0239b19": "求兩願皆滿也。普門者。顯作利益。目覩三十三聖",
    "X30n0600_012:0239b20": "容。耳聞十九尊教也。七約權實二智明。觀世音者。",
    "X30n0600_012:0239b21": "隨自意照實智也。普門者。隨他意照權智也。八本",
    "X30n0600_012:0239b22": "迹明。觀世音者。不動本際也。普門者。迹任方圓也。",
    "X30n0600_012:0239b23": "九緣了二因明。觀世音者。根本是了因種子。普門",
    "X30n0600_012:0239b24": "者。根本是緣因種子也。十智斷二德明。觀世音者。",
    "X30n0600_012:0239c01": "究竟是智德。如十四夜月光。普門者。究竟是斷德。",
    "X30n0600_012:0239c02": "如二十九夜月。邪輝將盡也。經文兩問答。含無量",
    "X30n0600_012:0239c03": "義。略用十雙。始從人法。終至智斷。釋品通名。其義",
    "X30n0600_012:0239c04": "如是。第二別論五隻者。初釋觀者。觀有多種。謂析",
    "X30n0600_012:0239c05": "觀。體觀。次第觀。圓觀。析觀者。滅色入空也。體觀者。",
    "X30n0600_012:0239c06": "即色是空也。次第觀者。從析觀。乃至圓觀也。圓觀",
    "X30n0600_012:0239c07": "者。即析觀是實相。乃至次第觀亦實相也。今簡三",
    "X30n0600_012:0239c08": "觀。唯論圓觀。文云普門也。觀若不圓。門不稱普。即",
    "X30n0600_012:0239c09": "此義也。二釋世者。若就於行。先世後觀。若就言說。",
    "X30n0600_012:0239c10": "先觀後世。今從說便。故後論世。世亦多種。謂有為",
    "X30n0600_012:0239c11": "世。無為世。二邊世。不思議世。有為世者。三界世也。",
    "X30n0600_012:0239c12": "無為世者。二涅槃也。二邊世者。生死涅槃也。不思",
    "X30n0600_012:0239c13": "議世者。實相境也。揀却諸世。但取不思議世也。三",
    "X30n0600_012:0239c14": "釋音者機也。機亦多種。人天機。二乘機。菩薩機。佛",
    "X30n0600_012:0239c15": "機。人天機者。諸惡莫作。諸善奉行也。二乘機者。厭",
    "X30n0600_012:0239c16": "畏生死。欣尚無為也。菩薩機者。先人後己。慈悲仁",
    "X30n0600_012:0239c17": "讓也。佛機者。一切諸法中。悉以等觀入。一切無礙",
    "X30n0600_012:0239c18": "人。一道出生死也。揀却諸音之機。唯取佛音之機。",
    "X30n0600_012:0239c19": "而設應。以此機應因緣故。名觀世音也。四釋普者。",
    "X30n0600_012:0239c20": "周徧也。諸法無量。若不得普。則是偏法。若得普者。",
    "X30n0600_012:0239c21": "則是圓法。故思益云。一切法邪。一切法正。略約十",
    "X30n0600_012:0239c22": "法明普。得此意已。類一切法。無不是普。所謂慈悲",
    "X30n0600_012:0239c23": "普。弘誓普。修行普。離惑普。入法門普。神通普。方便",
    "X30n0600_012:0239c24": "普。說法普。成就眾生普。供養諸佛普。始自人天。終",
    "X30n0600_012:0240a01": "至菩薩。皆有慈悲。然有普有不普。生法兩緣。慈體",
    "X30n0600_012:0240a02": "既偏。被緣不廣。不得稱普。無緣與實相體同。其理",
    "X30n0600_012:0240a03": "既圓。慈靡不徧。如礠石吸鐵。任運相應。如此慈悲。",
    "X30n0600_012:0240a04": "徧熏一切。名慈悲普。弘誓普者。弘廣也。誓制也。廣",
    "X30n0600_012:0240a05": "制要心。故言弘誓。弘誓約四諦起。若約有作無生",
    "X30n0600_012:0240a06": "無量四諦者。收法不盡。不名為普。若約無作四諦",
    "X30n0600_012:0240a07": "者。名弘誓普也。修行普者。例如佛未值定光佛前。",
    "X30n0600_012:0240a08": "凡有所修。不與理合。從得記已。觸事即理。理智歷",
    "X30n0600_012:0240a09": "法。而修行者。無行而不普也。斷惑普者。若用一切",
    "X30n0600_012:0240a10": "智道種智。斷四住塵沙等惑。如却枝條。不名斷惑",
    "X30n0600_012:0240a11": "普。若用一切種智。斷無明者。五住皆盡。如除根本。",
    "X30n0600_012:0240a12": "名斷惑普也。入法門普者。道前名修方便。道後所",
    "X30n0600_012:0240a13": "入。名入法門。若二乘以一心入一定。一心作一。不",
    "X30n0600_012:0240a14": "得眾多。又為定所縛。故不名普。若歷別諸地。淺深",
    "X30n0600_012:0240a15": "階差。亦不名普。若入王三昧。一切三昧。悉入其中。",
    "X30n0600_012:0240a16": "不起滅定。現諸威儀。故名入法門普也。神通普者。",
    "X30n0600_012:0240a17": "大羅漢天眼照大千。支佛照百佛世界。菩薩照恒",
    "X30n0600_012:0240a18": "沙世界。皆緣境狹。發通亦偏。若緣實相修者。一發",
    "X30n0600_012:0240a19": "一切發。相似神通。如下說。況真神通。而非普耶。方",
    "X30n0600_012:0240a20": "便普者。二種。道前方便。修行中攝。道後又二。一者",
    "X30n0600_012:0240a21": "法體。如入法門中說。二者化用。如今說。逗機利物。",
    "X30n0600_012:0240a22": "稱適緣宜。一時圓徧。雖復種種運為。於法性實際。",
    "X30n0600_012:0240a23": "而無損減。是名方便普也。說法普者。能以一妙音。",
    "X30n0600_012:0240a24": "稱十法界機。隨其宜類。俱令解脫。如脩羅琴。故名",
    "X30n0600_012:0240b01": "說法普也。成就眾生普者。一切世間。及出世間所",
    "X30n0600_012:0240b02": "有事業。皆菩薩所為。鑿井造舟。神農甞藥。雲蔭日",
    "X30n0600_012:0240b03": "照。利益眾生。乃至利益一切賢聖。示教利喜。令入",
    "X30n0600_012:0240b04": "三菩提。是名成就眾生普也。供養諸佛普者。若作",
    "X30n0600_012:0240b05": "外事供養。以一時一食。一華一香。供養一切佛。無",
    "X30n0600_012:0240b06": "前無後。一時等供。於一塵中。出種種塵。亦復如是。",
    "X30n0600_012:0240b07": "若作內觀者。圓智導眾行。圓智名為佛。眾行資圓",
    "X30n0600_012:0240b08": "智。即是供養佛。若行資餘智。不名供養普。眾行資",
    "X30n0600_012:0240b09": "圓智。是名供養普也。五釋門者。從假入空。空通而",
    "X30n0600_012:0240b10": "假壅。從空入假。假通而空壅。偏通則非普。壅故非",
    "X30n0600_012:0240b11": "門。中道非空非假。正通實相。雙照二諦故名普。正",
    "X30n0600_012:0240b12": "通故名門。普門圓通。義則無量。略舉其十雙五隻。",
    "X30n0600_012:0240b13": "類則可知。釋題目竟。次示章意者。此品猶是普現",
    "X30n0600_012:0240b14": "三昧。化他流通也。第三正釋經文。文為三。一問。二",
    "X30n0600_012:0240b15": "答。三聞品得益也。問答兩番。初番問答為二。初問",
    "X30n0600_012:0240b16": "又二。",
    "X30n0600_012:0240b17": "爾時無盡意菩薩。即從座起。偏袒右肩。合掌向佛。而",
    "X30n0600_012:0240b18": "作是言。",
    "X30n0600_012:0240b19": "初經家敘時者。說東方菩薩竟。次說西方菩薩時。",
    "X30n0600_012:0240b20": "世界悉檀也。說東方生善竟。次說西方主善時。為",
    "X30n0600_012:0240b21": "人悉檀。說東方斷疑竟。次說西方斷疑時。即對治",
    "X30n0600_012:0240b22": "也。說東方得道竟。次說西方得道時。第一義悉檀",
    "X30n0600_012:0240b23": "也。言無盡意者。大品明空。則無盡。大集明八十無",
    "X30n0600_012:0240b24": "盡門。淨名云。夫無盡者。非盡非無盡。故名無盡。總",
    "X30n0600_012:0240c01": "三經。用三觀三智。釋無盡也。意者智也。無盡者境",
    "X30n0600_012:0240c02": "也。智契於境。單從於境。應言無盡。單從於智。應言",
    "X30n0600_012:0240c03": "於意。境智合稱。故言無盡意也。又意者世出世之",
    "X30n0600_012:0240c04": "本也。又意即法界中道。故言能觀心性。名為上定。",
    "X30n0600_012:0240c05": "此約三智三觀釋名也。",
    "X30n0600_012:0240c06": "世尊。觀世音菩薩。以何因緣。名觀世音。",
    "X30n0600_012:0240c07": "次初約藥樹王身大悲拔苦冥益。興問者。大經云。",
    "X30n0600_012:0240c08": "具二莊嚴。能問能答。無盡意前以慧莊嚴。問觀世",
    "X30n0600_012:0240c09": "音慧莊嚴。佛以慧莊嚴。答觀世音慧莊嚴也。△佛",
    "X30n0600_012:0240c10": "答為三。一總答。二別答。三勸持名答。總為四。",
    "X30n0600_012:0240c11": "佛告無盡意菩薩。善男子。若有無量百千萬億眾生。",
    "X30n0600_012:0240c12": "一明人數也。自有多苦苦一人。多人受一苦。一人",
    "X30n0600_012:0240c13": "受多苦。一人受少苦。今文百千萬億眾生。多人也。",
    "X30n0600_012:0240c14": "受諸苦惱。",
    "X30n0600_012:0240c15": "二明遭苦也。受諸苦惱。多苦也。舉多顯少。多尚能",
    "X30n0600_012:0240c16": "救。況少苦耶。",
    "X30n0600_012:0240c17": "聞是觀世音菩薩。一心稱名。",
    "X30n0600_012:0240c18": "三明聞名稱號也。遭苦是惡。稱名是善。善惡合為",
    "X30n0600_012:0240c19": "機義也。",
    "X30n0600_012:0240c20": "觀世音菩薩。即時觀其音聲。皆得解脫。",
    "X30n0600_012:0240c21": "四明得解脫也。皆得解脫是應。此是機感因緣。名",
    "X30n0600_012:0240c22": "觀世音。亦是人法因緣。乃至智斷因緣。名觀世音。",
    "X30n0600_012:0240c23": "後去例如此。結名不繁文。△別答為三。一口機應。",
    "X30n0600_012:0240c24": "二意機應。三身機應。口又二。初明七難。次結。",
    "X30n0600_012:0241a01": "若有持是觀世音菩薩名者。設入大火。火不能燒。由",
    "X30n0600_012:0241a02": "是菩薩威神力故。",
    "X30n0600_012:0241a03": "火難為四。一持名是善。二遭火是惡。三應。四結。於",
    "X30n0600_012:0241a04": "一難中。例為三番。釋火下去六難。亦復如是。三番",
    "X30n0600_012:0241a05": "者。一果報火。地獄已上。初禪已還。皆論機應。二惡",
    "X30n0600_012:0241a06": "業火者。地獄已上。非想已還。皆論機應。三煩惱火",
    "X30n0600_012:0241a07": "者。地獄已上。等覺已還。皆論機應。七難。三毒。二求。",
    "X30n0600_012:0241a08": "例皆如此。此義既廣。可以意知。不可文記也。",
    "X30n0600_012:0241a09": "若為大水所漂。稱其名號。即得淺處。",
    "X30n0600_012:0241a10": "二明水難。亦應約報業煩惱三番機應釋之。",
    "X30n0600_012:0241a11": "若有百千萬億眾生。為求金銀瑠璃。硨磲碼碯。珊瑚",
    "X30n0600_012:0241a12": "琥珀。真珠等寶。入於大海。假使黑風吹其船舫。飄墮",
    "X30n0600_012:0241a13": "羅剎鬼國。其中若有乃至一人。稱觀世音菩薩名者。",
    "X30n0600_012:0241a14": "是諸人等。皆得解脫羅剎之難。以是因緣。名觀世音。",
    "X30n0600_012:0241a15": "三明風難。亦應三番釋之。",
    "X30n0600_012:0241a16": "若復有人。臨當被害。稱觀世音菩薩名者。彼所執刀",
    "X30n0600_012:0241a17": "杖。尋段段壞。而得解脫。",
    "X30n0600_012:0241a18": "四明刀杖難。亦須三番釋之。",
    "X30n0600_012:0241a19": "若三千大千國土。滿中夜叉羅剎。欲來惱人。聞其稱",
    "X30n0600_012:0241a20": "觀世音菩薩名者。是諸惡鬼。尚不能以惡眼視之。況",
    "X30n0600_012:0241a21": "復加害。",
    "X30n0600_012:0241a22": "五明惡鬼難。亦三番釋之。",
    "X30n0600_012:0241a23": "設復有人。若有罪。若無罪。杻械枷鏁。檢繫其身。稱觀",
    "X30n0600_012:0241a24": "世音菩薩名者。皆悉斷壞。即得解脫。",
    "X30n0600_012:0241b01": "六明枷鏁難。亦三番釋之。",
    "X30n0600_012:0241b02": "若三千大千國土。滿中怨賊。有一商主。將諸商人。齎",
    "X30n0600_012:0241b03": "持重寶。經過險路。其中一人。作是唱言。諸善男子。勿",
    "X30n0600_012:0241b04": "得恐怖。汝等應當一心。稱觀世音菩薩名號。是菩薩。",
    "X30n0600_012:0241b05": "能以無畏。施於眾生。汝等若稱名者。於此怨賊。當得",
    "X30n0600_012:0241b06": "解脫。眾商人聞。俱發聲言。南無觀世音菩薩。稱其名",
    "X30n0600_012:0241b07": "故。即得解脫。",
    "X30n0600_012:0241b08": "七明怨賊難。亦三番釋之。",
    "X30n0600_012:0241b09": "無盡意。觀世音菩薩摩訶薩。威神之力。巍巍如是。",
    "X30n0600_012:0241b10": "此第二總結上七難。七難是口機者。以稱名故也。",
    "X30n0600_012:0241b11": "口業機應竟。△二明意業機應。為二。",
    "X30n0600_012:0241b12": "若有眾生。多於婬欲。常念恭敬觀世音菩薩。便得離",
    "X30n0600_012:0241b13": "欲。若多瞋恚。常念恭敬觀世音菩薩。便得離瞋。若多",
    "X30n0600_012:0241b14": "愚癡。常念恭敬觀世音菩薩。便得離癡。",
    "X30n0600_012:0241b15": "初明意三機感。三毒是意機者。令常念故。亦應如",
    "X30n0600_012:0241b16": "上三番釋之。",
    "X30n0600_012:0241b17": "無盡意。觀世音菩薩。有如是等大威神力。多所饒益。",
    "X30n0600_012:0241b18": "是故眾生。常應心念。",
    "X30n0600_012:0241b19": "二結意業成機應也。△三明身機。為二。",
    "X30n0600_012:0241b20": "若有女人。設欲求男。禮拜供養觀世音菩薩。便生福",
    "X30n0600_012:0241b21": "德智慧之男。",
    "X30n0600_012:0241b22": "初求男。有立願修行德業。亦應三番釋之。",
    "X30n0600_012:0241b23": "設欲求女。便生端正有相之女。宿植德本。眾人愛敬。",
    "X30n0600_012:0241b24": "次求女文。略修行。正言禮拜。是同故略之。願業各",
    "X30n0600_012:0241c01": "異。故重出之。",
    "X30n0600_012:0241c02": "無盡意。觀世音菩薩。有如是力。若有眾生。恭敬禮拜",
    "X30n0600_012:0241c03": "觀世音菩薩。福不唐捐。",
    "X30n0600_012:0241c04": "第二結歎身業。然二求是身機者。常禮拜故。已上",
    "X30n0600_012:0241c05": "竝是別答。初問藥樹王身大悲拔苦冥益竟。△第",
    "X30n0600_012:0241c06": "三勸持名。又為三。",
    "X30n0600_012:0241c07": "是故眾生。皆應受持觀世音菩薩名號。",
    "X30n0600_012:0241c08": "初勸持名。上述勝名美德。不辨形質。若欲歸崇。宜",
    "X30n0600_012:0241c09": "持名字。是故勸持名也。△二格量中又四。",
    "X30n0600_012:0241c10": "無盡意。若有人受持六十二億。恒河沙菩薩名字。復",
    "X30n0600_012:0241c11": "盡形供養飲食衣服。臥具醫藥。",
    "X30n0600_012:0241c12": "初明格量本也。入大乘論云。法身唯一。應色則多。",
    "X30n0600_012:0241c13": "格六十二億應。等一法身也。智者云。圓人唯一。偏",
    "X30n0600_012:0241c14": "人則多。格六十二億偏菩薩。等一圓菩薩也。若心",
    "X30n0600_012:0241c15": "境相對。四句分別。今此乃是兩俱句邊。持六十二",
    "X30n0600_012:0241c16": "億。心境俱劣。受持觀音。心境俱勝。此即定教當教",
    "X30n0600_012:0241c17": "而觀。若二交互句。竝境隨心轉。問。何故法華論中。",
    "X30n0600_012:0241c18": "乃以持六十二億恒河沙佛名。為校量耶。答。有云",
    "X30n0600_012:0241c19": "論誤。今云不爾。今先出論。次略消釋。論云。受持觀",
    "X30n0600_012:0241c20": "音名。與六十二億恒河沙諸佛名。彼福平等者。有",
    "X30n0600_012:0241c21": "二種義。一信力故。二畢竟知故。信力復二。一者求",
    "X30n0600_012:0241c22": "我如觀音。畢竟信故。二生恭敬心。如彼功德。我亦",
    "X30n0600_012:0241c23": "得故。二畢竟知者。決定知法界故。法界者。名為法",
    "X30n0600_012:0241c24": "性。初地菩薩。能證入一切諸佛平等身故。平等身",
    "X30n0600_012:0242a01": "者謂真如法身。是故受持觀音。與六十二億恒河",
    "X30n0600_012:0242a02": "沙諸佛。功德無差。今謂。以此驗知。須依圓釋。何者。",
    "X30n0600_012:0242a03": "於二義中。信力約事。畢竟約理。事理相資。方成所",
    "X30n0600_012:0242a04": "念。如信力二中。既云求我身如觀音。即指化身。又",
    "X30n0600_012:0242a05": "云。觀音功德。我亦得之。乃指報身。願齊報應。方乃",
    "X30n0600_012:0242a06": "成念。但念果德者。何必識理。故次義云知法界等。",
    "X30n0600_012:0242a07": "次引證位。即是初地。且引分證。令人識之。故知念",
    "X30n0600_012:0242a08": "觀音三身。須却以念佛校之。若以念法身論之。縱",
    "X30n0600_012:0242a09": "引十方諸佛。其功亦等。何但六十二耶。所以論文。",
    "X30n0600_012:0242a10": "雖似舉經。乃是增句釋義。亦如方便品初。",
    "X30n0600_012:0242a11": "於汝意云何。是善男子善女人。功德多不。",
    "X30n0600_012:0242a12": "二佛起問。",
    "X30n0600_012:0242a13": "無盡意言。甚多世尊。",
    "X30n0600_012:0242a14": "三無盡意答也。",
    "X30n0600_012:0242a15": "佛言。若復有人。受持觀世音菩薩名號。乃至一時禮",
    "X30n0600_012:0242a16": "拜供養。是二人福。正等無異。於百千萬億劫。不可窮",
    "X30n0600_012:0242a17": "盡。",
    "X30n0600_012:0242a18": "四佛正格量。",
    "X30n0600_012:0242a19": "無盡意。受持觀世音菩薩名號。得如是無量無邊福",
    "X30n0600_012:0242a20": "德之利。",
    "X30n0600_012:0242a21": "第三結歎勸持名。已上竝是答初重問竟。△第二",
    "X30n0600_012:0242a22": "問答。明寶珠王身大慈與樂顯益。為二。初問。又為",
    "X30n0600_012:0242a23": "三。",
    "X30n0600_012:0242a24": "無盡意菩薩白佛言。世尊。觀世音菩薩。云何遊此娑",
    "X30n0600_012:0242b01": "婆世界。",
    "X30n0600_012:0242b02": "初問身輪。",
    "X30n0600_012:0242b03": "云何而為眾生說法。",
    "X30n0600_012:0242b04": "二問口輪。",
    "X30n0600_012:0242b05": "方便之力。其事云何。",
    "X30n0600_012:0242b06": "三問意輪。此聖人三密無謀之權。隨機適應也。△",
    "X30n0600_012:0242b07": "第二佛答。為三。一別答。二總答。三勸供養。",
    "X30n0600_012:0242b08": "佛告無盡意菩薩。善男子。若有國土眾生。應以佛身",
    "X30n0600_012:0242b09": "得度者。觀世音菩薩。即現佛身。而為說法。應以辟支",
    "X30n0600_012:0242b10": "佛身得度者。即現辟支佛身。而為說法。應以聲聞身",
    "X30n0600_012:0242b11": "得度者。即現聲聞身。而為說法。應以梵王身得度者。",
    "X30n0600_012:0242b12": "即現梵王身。而為說法。應以帝釋身得度者。即現帝",
    "X30n0600_012:0242b13": "釋身。而為說法。應以自在天身得度者。即現自在天",
    "X30n0600_012:0242b14": "身。而為說法。應以大自在天身得度者。即現大自在",
    "X30n0600_012:0242b15": "天身。而為說法。應以天大將軍身得度者。即現天大",
    "X30n0600_012:0242b16": "將軍身。而為說法。應以毗沙門身得度者。即現毗沙",
    "X30n0600_012:0242b17": "門身。而為說法。應以小王身得度者。即現小王身而",
    "X30n0600_012:0242b18": "為說法。應以長者身得度者。即現長者身。而為說法。",
    "X30n0600_012:0242b19": "應以居士身得度者。即現居士身。而為說法。應以宰",
    "X30n0600_012:0242b20": "官身得度者。即現宰官身。而為說法。應以婆羅門身",
    "X30n0600_012:0242b21": "得度者。即現婆羅門身。而為說法。應以比丘比丘尼",
    "X30n0600_012:0242b22": "優婆塞優婆夷身得度者。即現比丘比丘尼優婆塞",
    "X30n0600_012:0242b23": "優婆夷身。而為說法。應以長者居士宰官婆羅門婦",
    "X30n0600_012:0242b24": "女身得度者。即現婦女身。而為說法。應以童男童女",
    "X30n0600_012:0242c01": "身得度者。即現童男童女身。而為說法。應以天龍夜",
    "X30n0600_012:0242c02": "叉。乾闥婆。阿脩羅。迦樓羅。緊那羅。摩睺羅伽。人非人",
    "X30n0600_012:0242c03": "等身得度者。即皆現之。而為說法。應以執金剛神得",
    "X30n0600_012:0242c04": "度者。即現執金剛神。而為說法。",
    "X30n0600_012:0242c05": "初佛別答菩薩三業之問。應以者。答方便力也。現",
    "X30n0600_012:0242c06": "身。答其問遊也。說法。答其問口也。凡有三十三身。",
    "X30n0600_012:0242c07": "十九說法。例皆如上方便力等三也。應具指離合。",
    "X30n0600_012:0242c08": "以結說少。故但十九。如八部四眾。但結一說。",
    "X30n0600_012:0242c09": "無盡意。是觀世音菩薩。成就如是功德。以種種形。遊",
    "X30n0600_012:0242c10": "諸國土。度脫眾生。",
    "X30n0600_012:0242c11": "此第二結別開總。別答文廣意狹。總答文狹意廣。",
    "X30n0600_012:0242c12": "言三十三身是別。故結云成就如是功德。即以此",
    "X30n0600_012:0242c13": "句。復為開下總句之首。故下總云以種種形等也。",
    "X30n0600_012:0242c14": "問。此經會三。何故云應以三乘等耶。答。形異法一。",
    "X30n0600_012:0242c15": "故妙音品云。種種變化。說是經典。人不見之。謂說",
    "X30n0600_012:0242c16": "三乘者謬矣。△三勸供養。為二。",
    "X30n0600_012:0242c17": "是故汝等。應當一心。供養觀世音菩薩。是觀世音菩",
    "X30n0600_012:0242c18": "薩摩訶薩。於怖畏急難之中。能施無畏。是故此娑婆",
    "X30n0600_012:0242c19": "世界。皆號之為施無畏者。",
    "X30n0600_012:0242c20": "初勸供養。△次受旨。又為六。",
    "X30n0600_012:0242c21": "無盡意菩薩白佛言。世尊。我今當供養觀世音菩薩。",
    "X30n0600_012:0242c22": "即解頸眾寶珠瓔珞。價直百千兩金。而以與之。作是",
    "X30n0600_012:0242c23": "言。仁者。受此法施珍寶瓔珞。",
    "X30n0600_012:0242c24": "初奉命施供。",
    "X30n0600_012:0243a01": "時觀世音菩薩。不肯受之。",
    "X30n0600_012:0243a02": "二觀音不受。",
    "X30n0600_012:0243a03": "無盡意。復白觀世音菩薩言。仁者憫我等故。受此瓔",
    "X30n0600_012:0243a04": "珞。",
    "X30n0600_012:0243a05": "三無盡意重奉。",
    "X30n0600_012:0243a06": "爾時佛告觀世音菩薩。當憫此無盡意菩薩。及四眾。",
    "X30n0600_012:0243a07": "天龍夜叉。乾闥婆。阿脩羅。迦樓羅。緊那羅。摩睺羅伽。",
    "X30n0600_012:0243a08": "人非人等故。受是瓔珞。",
    "X30n0600_012:0243a09": "四佛勸受之。",
    "X30n0600_012:0243a10": "即時觀世音菩薩。憫諸四眾。及於天龍人非人等。受",
    "X30n0600_012:0243a11": "其瓔珞。分作二分。一分奉釋迦牟尼佛。一分奉多寶",
    "X30n0600_012:0243a12": "佛塔。",
    "X30n0600_012:0243a13": "五觀音即受。",
    "X30n0600_012:0243a14": "無盡意。觀世音菩薩。有如是自在神力。遊於娑婆世",
    "X30n0600_012:0243a15": "界。",
    "X30n0600_012:0243a16": "六結觀音神力。已上竝是第二問答。明寶珠王身",
    "X30n0600_012:0243a17": "大慈與樂顯益竟。",
    "X30n0600_012:0243a18": "爾時無盡意菩薩。以偈問曰。",
    "X30n0600_012:0243a19": "偈有二十六行。為二。初十七行。頌觀音。二九行。頌",
    "X30n0600_012:0243a20": "普門。記云。此後偈頌。什公不譯。近代皆云梵本中",
    "X30n0600_012:0243a21": "有。此亦未測什公深意。續僧傳中云。偈是闍那掘",
    "X30n0600_012:0243a22": "多所譯。今從什本。故無所釋。觀音義疏記云。荊溪",
    "X30n0600_012:0243a23": "亦於輔行記中。引還著於本人之文。故知具釋。理",
    "X30n0600_012:0243a24": "亦無妨。近有天竺式法師。分節其文。對於長行二",
    "X30n0600_012:0243b01": "種問答。宛如符契。今依彼科。略分偈文。",
    "X30n0600_012:0243b02": "世尊妙相具。我今重問彼。佛子何因緣。名為觀世音。",
    "X30n0600_012:0243b03": "初一行頌問。△次十六行頌答。初三行頌總答。為",
    "X30n0600_012:0243b04": "三。",
    "X30n0600_012:0243b05": "具足妙相尊。偈答無盡意。汝聽觀音行。善應諸方所。",
    "X30n0600_012:0243b06": "初一行勸聽。",
    "X30n0600_012:0243b07": "弘誓深如海。歷劫不思議。侍多千億佛。發大清淨願。",
    "X30n0600_012:0243b08": "次一行歎其行願。",
    "X30n0600_012:0243b09": "我為汝略說。聞名及見身。心念不空過。能滅諸有苦。",
    "X30n0600_012:0243b10": "三一行正是總答三業應。△第二十三行頌別答。",
    "X30n0600_012:0243b11": "十三。",
    "X30n0600_012:0243b12": "假使興害意。推落大火坑。念彼觀音力。火坑變成池。",
    "X30n0600_012:0243b13": "初一行頌火難。",
    "X30n0600_012:0243b14": "或漂流巨海。龍魚諸鬼難。念彼觀音力。波浪不能沒。",
    "X30n0600_012:0243b15": "二頌水難。",
    "X30n0600_012:0243b16": "或在須彌峰。為人所推墮。念彼觀音力。如日虗空住。",
    "X30n0600_012:0243b17": "三除墮須彌難。",
    "X30n0600_012:0243b18": "或被惡人逐。墮落金剛山。念彼觀音力。不能損一毛。",
    "X30n0600_012:0243b19": "四除金剛山難。",
    "X30n0600_012:0243b20": "或值怨賊繞。各執刀加害。念彼觀音力。咸即起慈心。",
    "X30n0600_012:0243b21": "五頌怨賊難。",
    "X30n0600_012:0243b22": "或遭王難苦。臨刑欲壽終。念彼觀音力。刀尋段段壞。",
    "X30n0600_012:0243b23": "六頌刀杖難。",
    "X30n0600_012:0243b24": "或囚禁枷鏁。手足被杻械。念彼觀音力。釋然得解脫。",
    "X30n0600_012:0243c01": "七頌枷鏁難。",
    "X30n0600_012:0243c02": "呪詛諸毒藥。所欲害身者。念彼觀音力。還著於本人。",
    "X30n0600_012:0243c03": "八頌呪咀難。",
    "X30n0600_012:0243c04": "或遇惡羅剎。毒龍諸鬼等。念彼觀音力。時悉不敢害。",
    "X30n0600_012:0243c05": "九頌龍鬼羅剎難。",
    "X30n0600_012:0243c06": "若惡獸圍繞。利牙爪可怖。念彼觀音力。疾走無邊方。",
    "X30n0600_012:0243c07": "十頌惡獸難。",
    "X30n0600_012:0243c08": "蚖蛇及蝮蠍。氣毒煙火然。念彼觀音力。尋聲自迴去。",
    "X30n0600_012:0243c09": "十一頌蛇蠍難。",
    "X30n0600_012:0243c10": "雲雷鼓掣電。降雹澍大雨。念彼觀音力。應時得消散。",
    "X30n0600_012:0243c11": "十二頌除雷電難。",
    "X30n0600_012:0243c12": "眾生被困厄。無量苦逼身。觀音妙智力。能救世間苦。",
    "X30n0600_012:0243c13": "十三除眾苦難也。上頌別答觀音竟。△二九行頌",
    "X30n0600_012:0243c14": "普門。為三。",
    "X30n0600_012:0243c15": "具足神通力。廣修智方便。十方諸國土。無剎不現身。",
    "X30n0600_012:0243c16": "種種諸惡趣。地獄鬼畜生。生老病死苦。以漸悉令滅。",
    "X30n0600_012:0243c17": "初二行頌身業化。△二頌意業。為四。",
    "X30n0600_012:0243c18": "真觀清淨觀。廣大智慧觀。悲觀及慈觀。常願常瞻仰。",
    "X30n0600_012:0243c19": "初一行舉德勸瞻仰。",
    "X30n0600_012:0243c20": "無垢清淨光。慧日破諸闇。能伏災風火。普明照世間。",
    "X30n0600_012:0243c21": "二一行頌破闇伏災。",
    "X30n0600_012:0243c22": "悲體戒雷震。慈意妙大雲。澍甘露法雨。滅除煩惱燄。",
    "X30n0600_012:0243c23": "三一行頌慈悲說法。",
    "X30n0600_012:0243c24": "諍訟經官處。怖畏軍陣中。念彼觀音力。眾怨悉退散。",
    "X30n0600_012:0244a01": "四一行頌念除眾怨。△三下三行。頌口業化勸念。",
    "X30n0600_012:0244a02": "為三。",
    "X30n0600_012:0244a03": "妙音觀世音。梵音海潮音。勝彼世間音。是故須常念。",
    "X30n0600_012:0244a04": "初一行頌讚德勸念。",
    "X30n0600_012:0244a05": "念念勿生疑。觀世音淨聖。於苦惱死厄。能為作依怙。",
    "X30n0600_012:0244a06": "二一行頌歎化能勸勿疑。",
    "X30n0600_012:0244a07": "具一切功德。慈眼視眾生。福聚海無量。是故應頂禮。",
    "X30n0600_012:0244a08": "三一行總結聖德勸頂禮。已上頌別答普門竟。",
    "X30n0600_012:0244a09": "爾時持地菩薩。即從座起。前白佛言。世尊。若有眾生。",
    "X30n0600_012:0244a10": "聞是觀世音菩薩品。自在之業。普門示現神通力者。",
    "X30n0600_012:0244a11": "當知是人功德不少。佛說是普門品時。眾中八萬四",
    "X30n0600_012:0244a12": "千眾生。皆發無等等阿耨多羅三藐三菩提心。",
    "X30n0600_012:0244a13": "第二聞品得益。持地者。寶雲經云。菩薩有十法。名",
    "X30n0600_012:0244a14": "持地三昧。如世間地。一者廣大。二眾生依止。三無",
    "X30n0600_012:0244a15": "好惡。四受大雨。五生草木。六種子所依。七生眾寶。",
    "X30n0600_012:0244a16": "八生眾藥。九風不動。十師子吼亦不能驚。菩薩亦",
    "X30n0600_012:0244a17": "爾。經一一合。今謂以八教判。方應今經。應對諸經",
    "X30n0600_012:0244a18": "及以今部。辨其得益共別不同。以判教相兼帶等",
    "X30n0600_012:0244a19": "異。教若唯小。顯露終無結得大益。密得大益。教不",
    "X30n0600_012:0244a20": "可傳。教雖不傳。須辨其旨。若如方等般若之流。以",
    "X30n0600_012:0244a21": "部共故。聞益亦共。即具顯密及以不定。互相知者。",
    "X30n0600_012:0244a22": "名為不定。互不相知。名為秘密。是則部內或品似",
    "X30n0600_012:0244a23": "大。而益有大小。或品似小。益亦大小。或兼大小。益",
    "X30n0600_012:0244a24": "亦大小。皆以向來三義消之。不能具指諸經品相。",
    "X30n0600_012:0244b01": "思之思之。今經唯大。大中唯圓。無密偏小。故聞品",
    "X30n0600_012:0244b02": "益始終無偏。雖於圓中。亦有發心不退及無生等。",
    "X30n0600_012:0244b03": "不與偏小共也。約部判益。良在於此。故嚴王品。雖",
    "X30n0600_012:0244b04": "云法眼。名同體異。定非初果。須判為六根清淨法",
    "X30n0600_012:0244b05": "眼位耳。即七信已上也。若聞法華。令得初果。則法",
    "X30n0600_012:0244b06": "華一部。文義俱壞。經云無等等者。九法界心。不能",
    "X30n0600_012:0244b07": "等理。佛法界心。能等此理。故無等而等也。又畢竟",
    "X30n0600_012:0244b08": "之理。是無等。初緣畢竟理而發心。能等於理。故言",
    "X30n0600_012:0244b09": "無等等也。又心之與理。俱不可得。將何物等何物。",
    "X30n0600_012:0244b10": "而言無等等耶。心之與理。俱不可說。不可說而說。",
    "X30n0600_012:0244b11": "說此心等此理。故言無等等耳。初一是橫釋。次一",
    "X30n0600_012:0244b12": "是竪釋。次一非橫非竪釋也。又復應知。初一是橫",
    "X30n0600_012:0244b13": "釋者。結前三重釋無等等。以成大車。佛界一念。望",
    "X30n0600_012:0244b14": "理名橫。佛心望理。二義均等。故名為橫。次約初心",
    "X30n0600_012:0244b15": "緣畢竟理。初後相望。名為竪。第三意者。心之與理。",
    "X30n0600_012:0244b16": "冥符一體。俱不可說。誰論橫竪。初釋唯佛心。即空",
    "X30n0600_012:0244b17": "也。次釋通一切。即假也。第三明前二俱不可得。即",
    "X30n0600_012:0244b18": "中道也。然此品文。疏釋甚略。若委解經文。具如智",
    "X30n0600_012:0244b19": "者別行玄文義疏。竝記委釋。須者請看彼解。",
    "X30n0600_012:0244b20": "妙法蓮華經陀羅尼品第二十六",
    "X30n0600_012:0244b21": "此品第二藥王下五品。約化他勸流通中。第三陀",
    "X30n0600_012:0244b22": "羅尼明擁護總持乘乘中。初釋品名。二消經。初陀",
    "X30n0600_012:0244b23": "羅尼品者。此飜總持。總持惡不起。善不失(其一)。又翻",
    "X30n0600_012:0244b24": "能遮能持。能持善。能遮惡(其二其三)。此能遮邊惡。能持",
    "X30n0600_012:0244c01": "中善(其四)。眾經開遮不同。或專用治病。如那達居士。",
    "X30n0600_012:0244c02": "或專護法。如此文。或專用滅罪。如方等。或通用治",
    "X30n0600_012:0244c03": "病滅罪護經。如請觀音。或大明呪。無上明呪。無等",
    "X30n0600_012:0244c04": "等明呪。則非治病。非滅罪。非護經。若通方者亦應",
    "X30n0600_012:0244c05": "兼。若論別者。幸須依經。勿乖教(云云)。諸師或說。呪",
    "X30n0600_012:0244c06": "者是鬼神王名。稱其王名。部落敬主。不敢為非。故",
    "X30n0600_012:0244c07": "能降伏一切鬼魅(其一)。或云。呪者如軍中之密號。唱",
    "X30n0600_012:0244c08": "號相應。無所呵問。若不相應。即執治罪。若不順呪",
    "X30n0600_012:0244c09": "者。頭破七分。若順呪者。則無過失(其二)。或云。呪者密",
    "X30n0600_012:0244c10": "默治惡。惡自休息。譬如微賤從此國逃彼國。訛稱",
    "X30n0600_012:0244c11": "王子。彼國以公主妻之。多瞋難事。有一明人。從其",
    "X30n0600_012:0244c12": "國來。主往說之。其人語主。若當瞋時說偈。偈云。無",
    "X30n0600_012:0244c13": "親遊他國。欺誑一切人。麤食是常事。何勞復作瞋。",
    "X30n0600_012:0244c14": "說是偈時。默然瞋歇。後不復瞋。是主及一切人。但",
    "X30n0600_012:0244c15": "聞斯偈。皆不知意。呪亦如是。密默遮惡。餘無識者",
    "X30n0600_012:0244c16": "(其三)。或云。呪者是諸佛密語。如王索先陀婆。一切羣",
    "X30n0600_012:0244c17": "下。無有能識。唯有智臣。乃能知之。呪亦如是。秪是",
    "X30n0600_012:0244c18": "一法。徧有諸力。病愈罪除。善生道合(其四)。為此義故。",
    "X30n0600_012:0244c19": "皆存本音。譯人不翻。意在此也。惡世弘經。喜多惱",
    "X30n0600_012:0244c20": "難。以呪護之。使道流通也。△第二分經。為四。一問",
    "X30n0600_012:0244c21": "持經功德。二答甚多。三請以呪護。四聞品得益。",
    "X30n0600_012:0244c22": "爾時藥王菩薩。即從座起。偏袒右肩。合掌向佛。而白",
    "X30n0600_012:0244c23": "佛言。世尊。若善男子善女人。有能受持法華經者。若",
    "X30n0600_012:0244c24": "讀誦通利。若書寫經卷。得幾所福。",
    "X30n0600_012:0245a01": "初問持經功德。△二佛答。又為四。",
    "X30n0600_012:0245a02": "佛告藥王。若有善男子善女人。供養八百萬億那由",
    "X30n0600_012:0245a03": "他恒河沙等諸佛。",
    "X30n0600_012:0245a04": "初答格量為本。",
    "X30n0600_012:0245a05": "於汝意云何。其所得福。寧為多不。",
    "X30n0600_012:0245a06": "二佛問。",
    "X30n0600_012:0245a07": "甚多世尊。",
    "X30n0600_012:0245a08": "三藥王答。",
    "X30n0600_012:0245a09": "佛言。若善男子善女人。能於是經。乃至受持一四句",
    "X30n0600_012:0245a10": "偈。讀誦解義。如說修行。功德甚多。",
    "X30n0600_012:0245a11": "四佛正量格功德。△第三請說呪。有五番。一藥王。",
    "X30n0600_012:0245a12": "二勇施。三毗沙門。四持國。五十女。初藥王又為四。",
    "X30n0600_012:0245a13": "爾時藥王菩薩。白佛言。世尊。我今當與說法者陀羅",
    "X30n0600_012:0245a14": "尼呪。以守護之。",
    "X30n0600_012:0245a15": "初藥王請。",
    "X30n0600_012:0245a16": "即說呪曰。",
    "X30n0600_012:0245a17": "二正說呪。",
    "X30n0600_012:0245a18": "安爾(一)曼爾(二)摩禰(三)摩摩禰(四)旨隸(五)遮棃第(六)",
    "X30n0600_012:0245a19": "賖咩(羊鳴音)(七)賖履多瑋(八)羶(〔輪于〕反)帝(九)目帝(十)目多履",
    "X30n0600_012:0245a20": "(十一)沙履(十二)阿瑋沙履(十三)桑履(十四)沙履(十五)叉裔(十六)阿叉",
    "X30n0600_012:0245a21": "裔(十七)阿耆膩(十八)羶帝(十九)賖履(二十)陀羅尼(二十一)阿盧伽",
    "X30n0600_012:0245a22": "婆娑(蘇奈反)簸蔗毗叉膩(二十二)禰毗剃(二十三)阿便哆(都餓",
    "X30n0600_012:0245a23": "反)邏禰履剃(二十四)阿亶哆波隷輸地(途賣反)(二十五)歐究隸",
    "X30n0600_012:0245a24": "(二十六)牟究隷(二十七)阿羅隷(二十八)波羅隷(二十九)首迦差",
    "X30n0600_012:0245b01": "(初九反)(三十)阿三磨三履(三十一)佛陀毗吉利袠帝(三十二)達",
    "X30n0600_012:0245b02": "磨波利差(猜離反)帝(三十三)僧伽涅瞿沙禰(三十四)婆舍婆",
    "X30n0600_012:0245b03": "舍輸地(三十五)曼哆邏(三十六)曼哆邏叉夜多(三十七)郵樓",
    "X30n0600_012:0245b04": "哆郵樓哆(三十八)憍舍略(盧遮反)(三十九)惡叉邏(四十)惡叉冶多",
    "X30n0600_012:0245b05": "冶(四十一)阿婆盧(四十二)阿摩若(荏簾反)那多夜(四十三)",
    "X30n0600_012:0245b06": "世尊。是陀羅尼神呪。六十二億恒河沙等。諸佛所說。",
    "X30n0600_012:0245b07": "若有侵毀此法師者。則為侵毀是諸佛已。",
    "X30n0600_012:0245b08": "三稱歎呪。",
    "X30n0600_012:0245b09": "時釋迦牟尼佛。讚藥王菩薩言。善哉善哉。藥王。汝憫",
    "X30n0600_012:0245b10": "念擁護此法師故。說是陀羅尼。於諸眾生。多所饒益。",
    "X30n0600_012:0245b11": "四佛印證。△第二勇施。為三。",
    "X30n0600_012:0245b12": "爾時勇施菩薩。白佛言。世尊。我亦為擁護讀誦受持",
    "X30n0600_012:0245b13": "法華經者。說陀羅尼若。此法師。得是陀羅尼。若夜叉。",
    "X30n0600_012:0245b14": "若羅剎。若富單那。若吉蔗。若鳩槃荼。若餓鬼等。伺求",
    "X30n0600_012:0245b15": "其短。無能得便。",
    "X30n0600_012:0245b16": "初請說呪。",
    "X30n0600_012:0245b17": "即於佛前。而說呪曰。",
    "X30n0600_012:0245b18": "二正說呪。",
    "X30n0600_012:0245b19": "座(誓螺反)隷(一)摩訶座隷(二)郁枳(三)目枳(四)阿隸(五)阿",
    "X30n0600_012:0245b20": "羅婆第(六)涅隷第(七)涅隷多婆第(八)伊緻(豬里反)抳(九)",
    "X30n0600_012:0245b21": "韋緻抳(十)旨緻抳(十一)涅隷墀抳(十二)涅犂墀婆底(十三)",
    "X30n0600_012:0245b22": "世尊。是陀羅尼神呪。恒河沙等諸佛所說。亦皆隨喜。",
    "X30n0600_012:0245b23": "若有侵毀此法師者。則為侵毀是諸佛已。",
    "X30n0600_012:0245b24": "三歎呪。△第三毗沙門。又為三。",
    "X30n0600_012:0245c01": "爾時毗沙門天王護世者。白佛言。世尊。我亦為憫念",
    "X30n0600_012:0245c02": "眾生。擁護此法師故。說是陀羅尼。",
    "X30n0600_012:0245c03": "初請說呪。",
    "X30n0600_012:0245c04": "即說呪曰。",
    "X30n0600_012:0245c05": "二正說呪。",
    "X30n0600_012:0245c06": "阿棃(一)那棃(二)[少/兔]那棃(三)阿那盧(四)那履(五)拘那履",
    "X30n0600_012:0245c07": "(六)",
    "X30n0600_012:0245c08": "世尊。以是神呪。擁護法師。我亦自當擁護持是經者。",
    "X30n0600_012:0245c09": "令百由旬內。無諸衰患。",
    "X30n0600_012:0245c10": "三歎呪。△第四護國。又三。",
    "X30n0600_012:0245c11": "爾時持國天王。在此會中。與千萬億那由他乾闥婆",
    "X30n0600_012:0245c12": "眾。恭敬圍繞。前詣佛所。合掌白佛言。世尊。我亦以陀",
    "X30n0600_012:0245c13": "羅尼神呪。擁護持法華經者。",
    "X30n0600_012:0245c14": "初請說呪。",
    "X30n0600_012:0245c15": "即說呪曰。",
    "X30n0600_012:0245c16": "二正說呪。",
    "X30n0600_012:0245c17": "阿伽禰(一)伽禰(二)瞿利(三)乾陀利(四)旃陀利(五)摩蹬",
    "X30n0600_012:0245c18": "耆(六)常求利(七)浮樓莎抳(八)頞底(九)",
    "X30n0600_012:0245c19": "世尊。是陀羅尼神呪。四十二億諸佛所說。若有侵毀",
    "X30n0600_012:0245c20": "此法師者。則為侵毀是諸佛已。",
    "X30n0600_012:0245c21": "三歎呪。△第五十羅剎女。又五。",
    "X30n0600_012:0245c22": "爾時有羅剎女等。一名藍婆。二名毗藍婆。三名曲齒。",
    "X30n0600_012:0245c23": "四名華齒。五名黑齒。六名多髮。七名無厭足。八名持",
    "X30n0600_012:0245c24": "瓔珞。九名臯帝。十名奪一切眾生精氣。",
    "X30n0600_012:0246a01": "初列名。",
    "X30n0600_012:0246a02": "是十羅剎女。與鬼子母。并其子及眷屬。俱詣佛所。同",
    "X30n0600_012:0246a03": "聲白佛言。世尊。我等亦欲擁護讀誦受持法華經者。",
    "X30n0600_012:0246a04": "除其衰患。若有伺求法師短者。令不得便。",
    "X30n0600_012:0246a05": "二請說呪。",
    "X30n0600_012:0246a06": "即於佛前。而說呪曰。",
    "X30n0600_012:0246a07": "三正說呪。",
    "X30n0600_012:0246a08": "伊提履(一)伊提泯(二)伊提履(三)阿提履(四)伊提履(五)",
    "X30n0600_012:0246a09": "泥履(六)泥履(七)泥履(八)泥履(九)泥履(十)樓醯(十一)樓醯",
    "X30n0600_012:0246a10": "(十二)樓醯(十三)樓醯(十四)多醯(十五)多醯(十六)多醯(十七)兜醯(十八)[少/兔]",
    "X30n0600_012:0246a11": "醯(十九)",
    "X30n0600_012:0246a12": "寧上我頭上。莫惱於法師。若夜叉。若羅剎。若餓鬼。若",
    "X30n0600_012:0246a13": "富單那。若吉蔗。若毗陀羅。若犍駄。若烏摩勒伽。若阿",
    "X30n0600_012:0246a14": "跋摩羅。若夜叉吉蔗。若人吉蔗。若熱病。若一日。若二",
    "X30n0600_012:0246a15": "日。若三日。若四日。乃至七日。若常熱病。若男形。若女",
    "X30n0600_012:0246a16": "形。若童男形。若童女形。乃至夢中亦復莫惱。即於佛",
    "X30n0600_012:0246a17": "前。而說偈言。",
    "X30n0600_012:0246a18": "若不順我呪。惱亂說法者。頭破作七分。如阿棃樹枝。",
    "X30n0600_012:0246a19": "如殺父母罪。亦如壓油殃。斗秤欺誑人。調達破僧罪。",
    "X30n0600_012:0246a20": "犯此法師者。當獲如是殃。",
    "X30n0600_012:0246a21": "諸羅剎女。說此偈已。白佛言。世尊。我等亦當身自擁",
    "X30n0600_012:0246a22": "護受持讀誦修行是經者。令得安隱。離諸衰患。消眾",
    "X30n0600_012:0246a23": "毒藥。",
    "X30n0600_012:0246a24": "四諸女立誓。言夜叉者。翻捷疾鬼。羅剎翻食人鬼。",
    "X30n0600_012:0246b01": "二部是北方所領者。富單那熱病鬼。吉蔗起尸鬼。",
    "X30n0600_012:0246b02": "若人若夜叉。俱有此鬼也。毗陀羅赤色鬼。犍馱羅",
    "X30n0600_012:0246b03": "黃色鬼。烏摩勒伽烏色鬼。阿跋摩羅青色鬼。阿棃",
    "X30n0600_012:0246b04": "樹枝墮地。法爾破為七片。弑父母破僧。是三逆罪。",
    "X30n0600_012:0246b05": "外國油者。擣麻使生蟲。合壓之。規多汁益肥。此過",
    "X30n0600_012:0246b06": "尤也。斗秤輕出重入。欺盜之尤。近世有小斗出大",
    "X30n0600_012:0246b07": "斗入。震銘其背。斯罪亦不輕也。",
    "X30n0600_012:0246b08": "佛告諸羅剎女。善哉善哉。汝等但能擁護受持法華",
    "X30n0600_012:0246b09": "名者。福不可量。何況擁護具足受持。供養經卷。華香",
    "X30n0600_012:0246b10": "瓔珞。末香塗香燒香。旛葢伎樂。然種種燈。酥燈油燈。",
    "X30n0600_012:0246b11": "諸香油燈。酥摩那華油燈。薝蔔華油燈。婆師迦華油",
    "X30n0600_012:0246b12": "燈。優鉢羅華油燈。如是等百千種供養者。皐帝。汝等",
    "X30n0600_012:0246b13": "及眷屬。應當擁護如是法師。",
    "X30n0600_012:0246b14": "五佛印證。已上第三請說呪五番竟。",
    "X30n0600_012:0246b15": "說此陀羅尼品時。六萬八千人。得無生法忍。",
    "X30n0600_012:0246b16": "第四聞品得益。",
    "X30n0600_012:0246b17": "妙法蓮華經妙莊嚴王本事品第二十七",
    "X30n0600_012:0246b18": "此品是第二。約化他流通中。第四妙莊嚴王品。明",
    "X30n0600_012:0246b19": "外護誓願乘乘中。初釋品題來意。二消經。釋題者。",
    "X30n0600_012:0246b20": "此王因緣。出他經。昔佛末法有四比丘。於法華經。",
    "X30n0600_012:0246b21": "極生殷重。雖卷舒秘教。甘露未霑。日夜翹誠。晷刻",
    "X30n0600_012:0246b22": "無忘。歎云。苟非其人乎。地非其處乎。世間紛愀。靜",
    "X30n0600_012:0246b23": "散相乖。直爾求閑。尚須厭棄。況崇道乎。於是結契",
    "X30n0600_012:0246b24": "山林。志欣佛慧。幽居日積。衣糧單罄。有待多煩。無",
    "X30n0600_012:0246c01": "時不乏。一饗喀喀。廢萬里之行。十旬九飯。屈雲霄",
    "X30n0600_012:0246c02": "之志。可得言哉。其一人云。吾等四窮。尚不存身。法",
    "X30n0600_012:0246c03": "當安寄。君三人者。但以命奉道。莫慮朝中。我一人",
    "X30n0600_012:0246c04": "者。捨此身力。誓給所須。於是振鍚門閭。以求供繼。",
    "X30n0600_012:0246c05": "自春至冬。周而復始。如僕奉大家。甘苦無喜慍。三",
    "X30n0600_012:0246c06": "人得展其誠。功圓事辦。一世之益。當無量生。其一",
    "X30n0600_012:0246c07": "人者。數涉人間。屢逢聲色。坏器未火。難可護持。偶",
    "X30n0600_012:0246c08": "逢王出。車馬駢填。旌旗噏赫。生心動念。愛彼光榮。",
    "X30n0600_012:0246c09": "功德熏修。隨念受報。人中天上。常得為王。福雖不",
    "X30n0600_012:0246c10": "貲。亦有限也。三人得道。會而議云。我免籠樊。功由",
    "X30n0600_012:0246c11": "此王。其耽果報。增長有為。從此死已。不復為王。方",
    "X30n0600_012:0246c12": "沈火坑。良難可救。幸其未苦。正可開化。其一人云。",
    "X30n0600_012:0246c13": "此王著欲。而復邪見。非愛鉤。無由可拔。一人可為",
    "X30n0600_012:0246c14": "端正婦。二作聰明兒。兒婦之言。必當從順。如宜設",
    "X30n0600_012:0246c15": "化。果獲改邪。婦者妙音菩薩是。昔二子者。今藥王",
    "X30n0600_012:0246c16": "藥上二菩薩是。昔時王者。今華德菩薩是。所以白",
    "X30n0600_012:0246c17": "毫東召。升紫臺而西引。神呪護經。使流通而大益。",
    "X30n0600_012:0246c18": "說四聖之前緣。故名妙莊嚴王本事品。又妙莊嚴",
    "X30n0600_012:0246c19": "者。妙法功德。莊嚴諸根也。此王往日。於妙法有緣。",
    "X30n0600_012:0246c20": "道熏時熟。諸根應淨。生雖未獲。其理必臻。靈瑞感",
    "X30n0600_012:0246c21": "通。嘉名早立。例如善吉。雖未無諍。已號空生。故下",
    "X30n0600_012:0246c22": "文云得清淨功德莊嚴三昧。以是義故。名妙莊嚴",
    "X30n0600_012:0246c23": "王也。前品說呪護。今品說人護。人護尚爾。呪護彌",
    "X30n0600_012:0246c24": "良。竝勸流通也。△經文為六。一明本事。二雙標能",
    "X30n0600_012:0247a01": "所。三能化方便。四所化得益。五結會古今。六聞品",
    "X30n0600_012:0247a02": "悟道。",
    "X30n0600_012:0247a03": "爾時佛告諸大眾。乃往古世。過無量無邊不可思議",
    "X30n0600_012:0247a04": "阿僧祇劫。有佛。名雲雷音宿王華智多陀阿伽度阿",
    "X30n0600_012:0247a05": "羅訶三藐三佛陀。國名光明莊嚴。劫名憙見。",
    "X30n0600_012:0247a06": "初明本事。△第二標能所二。",
    "X30n0600_012:0247a07": "彼佛法中有王。名妙莊嚴。其王夫人。名曰淨德。有二",
    "X30n0600_012:0247a08": "子。一名淨藏。二名淨眼。",
    "X30n0600_012:0247a09": "初雙標能所。所化一人。能化三人。俱出其名。",
    "X30n0600_012:0247a10": "是二子有大神力福德智慧。久修菩薩所行之道。所",
    "X30n0600_012:0247a11": "謂檀波羅蜜。尸羅波羅蜜。羼提波羅蜜。毗梨耶波羅",
    "X30n0600_012:0247a12": "蜜。禪波羅蜜。般若波羅蜜。方便波羅蜜。慈悲喜捨。乃",
    "X30n0600_012:0247a13": "至三十七品助道法。皆悉明了通達。又得菩薩淨三",
    "X30n0600_012:0247a14": "昧。日星宿三昧。淨光三昧。淨色三昧。淨照明三昧。長",
    "X30n0600_012:0247a15": "莊嚴三昧。大威德藏三昧。於此三昧。亦悉通達。",
    "X30n0600_012:0247a16": "二別顯二子福慧。六度四弘。餘經指此。為十波羅",
    "X30n0600_012:0247a17": "蜜。橫法門也。三十七助道。豎法門也。餘經為正道。",
    "X30n0600_012:0247a18": "行行為助道。今經指十度為正。呼此是助道也。禪",
    "X30n0600_012:0247a19": "度中。具有三昧。道品中。節節有三昧。更標七三昧",
    "X30n0600_012:0247a20": "者。廣顯法門耳。△第三能化方便。又三。",
    "X30n0600_012:0247a21": "爾時彼佛。欲引導妙莊嚴王。及憫念眾生故。說是法華經。",
    "X30n0600_012:0247a22": "初明時至者。彼佛出世。常宣正法。於王緣弱。則非",
    "X30n0600_012:0247a23": "其時。若說法華。則其時矣。文云彼佛將欲引導。說",
    "X30n0600_012:0247a24": "法華經。即其義也。△第二論議。又四。",
    "X30n0600_012:0247b01": "時淨藏淨眼二子。到其母所。合十指爪掌白言。願母",
    "X30n0600_012:0247b02": "往詣雲雷音宿王華智佛所。我等亦當侍從親近。供",
    "X30n0600_012:0247b03": "養禮拜。所以者何。此佛於一切天人眾中。說法華經。",
    "X30n0600_012:0247b04": "宜應聽受。",
    "X30n0600_012:0247b05": "初白母時至。",
    "X30n0600_012:0247b06": "母告子言。汝父信受外道。深著婆羅門法。汝等應往",
    "X30n0600_012:0247b07": "白父。與共俱去。",
    "X30n0600_012:0247b08": "二母讓令化父。",
    "X30n0600_012:0247b09": "淨藏淨眼。合十指爪掌白母。我等是法王子。而生此",
    "X30n0600_012:0247b10": "邪見家。",
    "X30n0600_012:0247b11": "三子怨生邪家。",
    "X30n0600_012:0247b12": "母告子言。汝等當憂念汝父。為現神變。若得見者。心",
    "X30n0600_012:0247b13": "必清淨。或聽我等往至佛所。",
    "X30n0600_012:0247b14": "四母責令念父。",
    "X30n0600_012:0247b15": "於是二子。念其父故。涌在虗空。高七多羅樹。現種種",
    "X30n0600_012:0247b16": "神變。於虗空中。行住坐臥。身上出水。身下出火。身下",
    "X30n0600_012:0247b17": "出水。身上出火。或現大身。滿虗空中。而復現小。小復",
    "X30n0600_012:0247b18": "現大。於空中滅。忽然在地。入地如水。履水如地。現如",
    "X30n0600_012:0247b19": "是等種種神變。令其父王。心淨信解。",
    "X30n0600_012:0247b20": "三現化。應明十八變。例具釋之。△第四所化得益。",
    "X30n0600_012:0247b21": "又十。",
    "X30n0600_012:0247b22": "時父見子神力如是。心大歡喜。得未曾有。合掌向子",
    "X30n0600_012:0247b23": "言。汝等師為是誰。誰之弟子。二子白言。大王。彼雲雷",
    "X30n0600_012:0247b24": "音宿王華智佛。今在七寶菩提樹下。法座上坐。於一",
    "X30n0600_012:0247c01": "切世間天人眾中。廣說法華經。是我等師。我是弟子。",
    "X30n0600_012:0247c02": "初父信子伏師。王覩邪變。或一或二。狹而且陋。見",
    "X30n0600_012:0247c03": "子所作。歎未曾有。信其子而伏其師。問師是誰。我",
    "X30n0600_012:0247c04": "亦願見。",
    "X30n0600_012:0247c05": "父語子言。我今亦欲見汝等師。可共俱往。",
    "X30n0600_012:0247c06": "二父王已信。宮中八萬四千又熟。白母稱慶。願放",
    "X30n0600_012:0247c07": "出家。母亦聽之。",
    "X30n0600_012:0247c08": "於是二子。從空中下。到其母所。合掌白母。父王今已",
    "X30n0600_012:0247c09": "信解。堪任發阿耨多羅三藐三菩提心。我等為父已",
    "X30n0600_012:0247c10": "作佛事。願母見聽於彼佛所。出家修道。爾時二子。欲",
    "X30n0600_012:0247c11": "重宣其意。以偈白母。",
    "X30n0600_012:0247c12": "願母放我等。出家作沙門。諸佛甚難值。我等隨佛學。",
    "X30n0600_012:0247c13": "如優曇波羅。值佛復難是。脫諸難亦難。願聽我出家。",
    "X30n0600_012:0247c14": "母即告言。聽汝出家。所以者何。佛難值故。",
    "X30n0600_012:0247c15": "三重催父母。今正其時。佛難值故。",
    "X30n0600_012:0247c16": "於是二子。白其父言。善哉父母。願時往詣雲雷音宿",
    "X30n0600_012:0247c17": "王華智佛所。親覲供養。所以者何。佛難得值。如優曇",
    "X30n0600_012:0247c18": "鉢羅華。又如一眼之龜。值浮木孔。而我等宿福深厚。",
    "X30n0600_012:0247c19": "生值佛法。是故父母。當聽我等令得出家。所以者何。",
    "X30n0600_012:0247c20": "諸佛難值。時亦難遇。彼時妙莊嚴王後宮。八萬四千",
    "X30n0600_012:0247c21": "人。皆悉堪任受持是法華經。淨眼菩薩。於法華三昧。",
    "X30n0600_012:0247c22": "久已通達。淨藏菩薩。已於無量百千萬億劫。通達離",
    "X30n0600_012:0247c23": "諸惡趣三昧。欲令一切眾生離諸惡趣故。其王夫人。",
    "X30n0600_012:0247c24": "得諸佛集三昧。能知諸佛祕密之藏。二子如是。以方",
    "X30n0600_012:0248a01": "便力。善化其父。令心信解好樂佛法。",
    "X30n0600_012:0248a02": "四化功已著。佛歎功德。法華三昧者。攝一切法。歸",
    "X30n0600_012:0248a03": "一實相。如前說。離惡趣者。一住以三途為惡趣。具",
    "X30n0600_012:0248a04": "論二十五有。皆乖真起妄。悉是惡趣。今皆離之。即",
    "X30n0600_012:0248a05": "二十五三昧。破二十五有也。佛集三昧者。即祕密",
    "X30n0600_012:0248a06": "之藏。佛集其中。唯佛行處非餘人也。△第五俱詣",
    "X30n0600_012:0248a07": "佛所。又五。",
    "X30n0600_012:0248a08": "於是妙莊嚴王。與羣臣眷屬俱。淨德夫人。與後宮采",
    "X30n0600_012:0248a09": "女眷屬俱。其王二子。與四萬二千人俱。一時共詣佛",
    "X30n0600_012:0248a10": "所。到已頭面禮足。繞佛三帀。却住一面。",
    "X30n0600_012:0248a11": "初明一時俱詣。",
    "X30n0600_012:0248a12": "爾時彼佛。為王說法。示教利喜。王大歡悅。",
    "X30n0600_012:0248a13": "二王聞法喜。",
    "X30n0600_012:0248a14": "爾時妙莊嚴王。及其夫人。解頸真珠瓔珞。價直百千。",
    "X30n0600_012:0248a15": "以散佛上。",
    "X30n0600_012:0248a16": "三明供養。",
    "X30n0600_012:0248a17": "於虗空中。化成四柱寶臺。臺中有大寶牀。敷百千萬",
    "X30n0600_012:0248a18": "天衣。其上有佛。結跏趺坐。放大光明。",
    "X30n0600_012:0248a19": "四明現瑞。",
    "X30n0600_012:0248a20": "爾時妙莊嚴王。作是念。佛身希有。端嚴殊特。成就第",
    "X30n0600_012:0248a21": "一微妙之色。",
    "X30n0600_012:0248a22": "五明歡喜。已上俱詣佛所竟。",
    "X30n0600_012:0248a23": "時雲雷音宿王華智佛。告四眾言。汝等見是妙莊嚴",
    "X30n0600_012:0248a24": "王。於我前合掌立不。此王於我法中作比丘。精勤修",
    "X30n0600_012:0248b01": "習。助佛道法。當得作佛。號娑羅樹王。國名大光。劫名",
    "X30n0600_012:0248b02": "大高王。其娑羅樹王佛。有無量菩薩眾。及無量聲聞。",
    "X30n0600_012:0248b03": "其國平正。功德如是。",
    "X30n0600_012:0248b04": "六佛與授記。",
    "X30n0600_012:0248b05": "其王即時。以國付弟。王與夫人二子。并諸眷屬。於佛",
    "X30n0600_012:0248b06": "法中。出家修道。王出家已。於八萬四千歲。常勤精進。",
    "X30n0600_012:0248b07": "修行妙法華經。過是已後。得一切淨功德莊嚴三昧。",
    "X30n0600_012:0248b08": "即升虗空。高七多羅樹。",
    "X30n0600_012:0248b09": "七明出家修行。",
    "X30n0600_012:0248b10": "而白佛言。世尊。此我二子。已作佛事。以神通變化。轉",
    "X30n0600_012:0248b11": "我邪心。令得安住於佛法中。得見世尊。此二子者。是",
    "X30n0600_012:0248b12": "我善知識。為欲發起宿世善根。饒益我故。來生我家。",
    "X30n0600_012:0248b13": "八父王歎二子。",
    "X30n0600_012:0248b14": "爾時雲雷音宿王華智佛。告妙莊嚴王言。如是如是。",
    "X30n0600_012:0248b15": "如汝所言。若善男子善女人。種善根故。世世得善知",
    "X30n0600_012:0248b16": "識。其善知識。能作佛事。示教利喜。令入阿耨多羅三",
    "X30n0600_012:0248b17": "藐三菩提。大王當知。善知識者。是大因緣。所謂化導。",
    "X30n0600_012:0248b18": "令得見佛。發阿耨多羅三藐三菩提心。大王。汝見此",
    "X30n0600_012:0248b19": "二子不。此二子。已曾供養六十五百千萬億。那由他。",
    "X30n0600_012:0248b20": "恒河沙諸佛。親近恭敬。於諸佛所。受持法華經。憫念",
    "X30n0600_012:0248b21": "邪見眾生。令住正見。",
    "X30n0600_012:0248b22": "九佛述行高。",
    "X30n0600_012:0248b23": "妙莊嚴王。即從虗空中下。而白佛言。世尊。如來甚希",
    "X30n0600_012:0248b24": "有。以功德智慧故。頂上肉髻。光明顯照。其眼長廣。而",
    "X30n0600_012:0248c01": "紺青色。眉間毫相。白如珂月。齒白齊密。常有光明。脣",
    "X30n0600_012:0248c02": "色赤好。如頻婆果。爾時妙莊嚴王。讚歎佛如是等無",
    "X30n0600_012:0248c03": "量百千萬億功德已。於如來前。一心合掌。復白佛言。",
    "X30n0600_012:0248c04": "世尊。未曾有也。如來之法。具足成就不可思議微妙",
    "X30n0600_012:0248c05": "功德。教戒所行。安隱快善。我從今日。不復自隨心行。",
    "X30n0600_012:0248c06": "不生邪見憍慢瞋恚諸惡之心。說是語已。禮佛而出。",
    "X30n0600_012:0248c07": "十歎佛自誓。佛讚善知識。大有義。善知識能作佛",
    "X30n0600_012:0248c08": "事。此則外護善知識。示教利喜者。此則教授善知",
    "X30n0600_012:0248c09": "識。所謂化導令得見佛者。此則同行善知識。令入",
    "X30n0600_012:0248c10": "菩提。此則實際實相善知識。雜阿含云。善知識者。",
    "X30n0600_012:0248c11": "若貞良妻。此則外護義。又善知識者。如宗親財。此",
    "X30n0600_012:0248c12": "即同行義。又善知識者。如商主導。此即教授義。又",
    "X30n0600_012:0248c13": "善知識。如子臥父懷。此即實際義也。",
    "X30n0600_012:0248c14": "佛告大眾。於意云何。妙莊嚴王。豈異人乎。今華德菩",
    "X30n0600_012:0248c15": "薩是。其淨德夫人。今佛前光照。莊嚴相菩薩是。哀憫",
    "X30n0600_012:0248c16": "妙莊嚴王。及諸眷屬故。於彼中生。其二子者。今藥王",
    "X30n0600_012:0248c17": "菩薩。藥上菩薩是。",
    "X30n0600_012:0248c18": "第五結會古今中。初正結會。",
    "X30n0600_012:0248c19": "是藥王藥上菩薩。成就如此諸大功德。已於無量百",
    "X30n0600_012:0248c20": "千萬億諸佛所。植眾德本。成就不可思議諸善功德。",
    "X30n0600_012:0248c21": "若有人識是二菩薩名字者。一切世間。諸天人民。亦",
    "X30n0600_012:0248c22": "應禮拜。",
    "X30n0600_012:0248c23": "二歎二菩薩。",
    "X30n0600_012:0248c24": "佛說是妙莊嚴王本事品時。八萬四千人。遠塵離垢。",
    "X30n0600_012:0249a01": "於諸法中。得法眼淨。",
    "X30n0600_012:0249a02": "六聞品。悟道中。法眼淨者。有云初果也。嚴王夫人。",
    "X30n0600_012:0249a03": "及與八萬。皆持此經。皆當作佛。豈聞品者。得小果",
    "X30n0600_012:0249a04": "耶。名同義殊。善須斟酌。已如前說。注者亦云所見",
    "X30n0600_012:0249a05": "清淨。不云小乘初果也。已上總是第四妙莊嚴王",
    "X30n0600_012:0249a06": "品。明外護誓願乘乘竟。",
    "X30n0600_012:0249a07": "妙法蓮華經普賢菩薩勸發品第二十八",
    "X30n0600_012:0249a08": "第三普賢勸發品。自行勸傳通。先釋品目。次消經",
    "X30n0600_012:0249a09": "文。初釋題者。大論觀經同名徧吉。此經稱普賢。皆",
    "X30n0600_012:0249a10": "漢語。梵音邲輸颰陀。此云普賢。悲華經云。我誓於",
    "X30n0600_012:0249a11": "穢惡世界。行菩薩道。使得嚴淨。我行要當勝諸菩",
    "X30n0600_012:0249a12": "薩。寶藏佛言。以是因緣。今改汝字。名為普賢。此即",
    "X30n0600_012:0249a13": "三悉檀意。復是因緣解釋。又是行願得名由來。從",
    "X30n0600_012:0249a14": "於念處。至四善根。通稱為普賢。別約世第一法。鄰",
    "X30n0600_012:0249a15": "真近聖。稱之為賢。此三藏中說耳。今明伏道之頂。",
    "X30n0600_012:0249a16": "其因周徧曰普。斷道之後。鄰于極聖曰賢。若十信。",
    "X30n0600_012:0249a17": "是伏道之始。非頂非周。鄰于初聖之初。非後非極。",
    "X30n0600_012:0249a18": "乃至第十地。亦非周極。況前諸位乎。今論等覺之",
    "X30n0600_012:0249a19": "位。居眾伏之頂。伏道周徧。故名為普。斷道纔盡。所",
    "X30n0600_012:0249a20": "較無幾。鄰終際極。故名為賢。釋論引十四夜月。如",
    "X30n0600_012:0249a21": "十五夜月。斯義明矣。此約圓教位釋。後位普賢也。",
    "X30n0600_012:0249a22": "勸發者。戀法之辭也。遙在彼國。具聞此經。始末既",
    "X30n0600_012:0249a23": "周。欲令自行化他。永永無已。故自東自西。而來勸",
    "X30n0600_012:0249a24": "發。具四悉檀意(云云)。文云。我為供養法華經故。自",
    "X30n0600_012:0249b01": "現其身。若見我身。甚大歡喜(其一)。以見我故。轉復精",
    "X30n0600_012:0249b02": "進。即得三昧及陀羅尼(其二)。得是陀羅尼故。無有非",
    "X30n0600_012:0249b03": "人能破壞者。亦復不為女人之所惑亂(其三)。三千大",
    "X30n0600_012:0249b04": "千世界微塵菩薩。具普賢道(其四)。如此明文即四悉",
    "X30n0600_012:0249b05": "檀。而來勸發也。△上判流通為三。從十九行偈。已",
    "X30n0600_012:0249b06": "後五品半。舉經力大。以勸流通。藥王品下五品。舉",
    "X30n0600_012:0249b07": "菩薩化道力大。以勸流通。此一品。舉普賢誓願力",
    "X30n0600_012:0249b08": "大。以勸流通。分文為四。一發來。二勸發。三述發。四",
    "X30n0600_012:0249b09": "發益。初經家敘發來。為三。一上供。二下化。三修敬。",
    "X30n0600_012:0249b10": "爾時普賢菩薩。以自在神通力。威德名聞。與大菩薩",
    "X30n0600_012:0249b11": "無量無邊不可稱數。從東方來。所經諸國。普皆震動。",
    "X30n0600_012:0249b12": "雨寶蓮華。作無量百千萬億種種伎樂。",
    "X30n0600_012:0249b13": "此初發來中。上供也。言自在者。理一也。神通者。行",
    "X30n0600_012:0249b14": "一也。威德者。人一也。名聞者。教一也。又自在者常",
    "X30n0600_012:0249b15": "也。神通者樂也。威德者我也。名聞者淨也。言說如",
    "X30n0600_012:0249b16": "此。即一而四。德無不備自在義焉。淨力故雨華。樂",
    "X30n0600_012:0249b17": "力故奏伎。神通力故動地。自在力故隨意而雨。隨",
    "X30n0600_012:0249b18": "去隨雨。隨動隨奏。譬如大龍飛行不息。身邊雲雨",
    "X30n0600_012:0249b19": "流起無窮。普賢及眷屬。以菩薩身。用四德力。來勸",
    "X30n0600_012:0249b20": "發四一。所逕歷處。自行上供。其事如此。",
    "X30n0600_012:0249b21": "又與無數諸天龍夜叉。乾闥婆。阿脩羅。迦樓羅。緊那",
    "X30n0600_012:0249b22": "羅。摩睺羅伽。人非人等。大眾圍繞。各現威德神通之",
    "X30n0600_012:0249b23": "力。到娑婆世界。耆闍崛山中。",
    "X30n0600_012:0249b24": "二下化利益。隨他所宜。現八部像。略用二力。隨所",
    "X30n0600_012:0249c01": "堪任。其事如此。",
    "X30n0600_012:0249c02": "頭面禮釋迦牟尼佛。右繞七帀。",
    "X30n0600_012:0249c03": "三身旋面禮。即是修敬也。△勸發為二。一請問勸",
    "X30n0600_012:0249c04": "發。二誓願勸發。有問有答。",
    "X30n0600_012:0249c05": "白佛言。世尊。我於寶威德上王佛國。遙聞此娑婆世",
    "X30n0600_012:0249c06": "界。說法華經。與無量無邊。百千萬億。諸菩薩眾。共來",
    "X30n0600_012:0249c07": "聽受。惟願世尊。當為說之。若善男子善女人。於如來",
    "X30n0600_012:0249c08": "滅後。云何能得是法華經。",
    "X30n0600_012:0249c09": "初請問也。所問者。遙聞經竟。戀法無已。遠來之志。",
    "X30n0600_012:0249c10": "志在勸發。是故更請正說。勸發自行。更請流通。勸",
    "X30n0600_012:0249c11": "發化他。如來若許二途再演。光光無極。是故雙請",
    "X30n0600_012:0249c12": "也。△佛答。先總。次別。三結。",
    "X30n0600_012:0249c13": "佛告普賢菩薩。若善男子善女人。成就四法。於如來",
    "X30n0600_012:0249c14": "滅後。當得是法華經。",
    "X30n0600_012:0249c15": "初佛總答。",
    "X30n0600_012:0249c16": "一者為諸佛護念。二者值諸德本。三者入正定聚。四",
    "X30n0600_012:0249c17": "者發救一切眾生之心。",
    "X30n0600_012:0249c18": "二別答。列四法名。普賢既其雙請。是故如來巧答。",
    "X30n0600_012:0249c19": "略舉四以蔽諸。何者。四法之要。該括正宗及以流",
    "X30n0600_012:0249c20": "通。何者。佛雖無偏。若能遠惡從善。反迷還正。開權",
    "X30n0600_012:0249c21": "知見。顯佛知見者。則稱可聖心。諸佛護念。若佛知",
    "X30n0600_012:0249c22": "見開。則般若照明。是植眾德本也。亦是入正定聚。",
    "X30n0600_012:0249c23": "不亂不味。不取不捨也。亦是發救眾生。當知此四。",
    "X30n0600_012:0249c24": "與開權顯實。名異體同。無二無別。又佛護念者。是",
    "X30n0600_012:0250a01": "開佛知見。植眾德本。是示佛知見。發救眾生。是悟",
    "X30n0600_012:0250a02": "佛知見。入正定聚。是入佛知見。迹門之要。此四收",
    "X30n0600_012:0250a03": "矣。又迹則有本。從本開示悟入。故有迹中開示悟",
    "X30n0600_012:0250a04": "入。今開迹即顯本。本迹無二無別。以四法答其請",
    "X30n0600_012:0250a05": "正。於義明矣。以四法答請流通。流通之方。唯三唯",
    "X30n0600_012:0250a06": "四。發救眾生。是入如來室。入正定聚。佛所護念。是",
    "X30n0600_012:0250a07": "著如來衣。植眾德本。是坐如來座。是弘宣之要。即",
    "X30n0600_012:0250a08": "四行而三德也。發救眾生。是誓願安樂行。入正定",
    "X30n0600_012:0250a09": "聚。是意安樂行。植眾德本。是口安樂行。護念。是身",
    "X30n0600_012:0250a10": "安樂行。當知此四法。即前四安樂行。一答酬其兩",
    "X30n0600_012:0250a11": "請。舉四冠罩一經。法華之重演。斯經之再宣。遠來",
    "X30n0600_012:0250a12": "之勸發。其義如此。",
    "X30n0600_012:0250a13": "善男子善女人。如是成就四法。於如來滅後。必得是",
    "X30n0600_012:0250a14": "經。",
    "X30n0600_012:0250a15": "三結者。於如來滅後。成就四法。必得是經。舊云。能",
    "X30n0600_012:0250a16": "行四法。於未來世。常手得是經。今謂不爾。上文云。",
    "X30n0600_012:0250a17": "諸法實相義。已為汝等說。又云。咸令眾生開示悟",
    "X30n0600_012:0250a18": "入佛之知見。葢法華之正體。能行四法。必得此解。",
    "X30n0600_012:0250a19": "名解為經。此結其請正之問。若能運此解行。傳與",
    "X30n0600_012:0250a20": "他人。他人得斯。信解成初依人。能得真解。成第二",
    "X30n0600_012:0250a21": "第三第四依人。此結其請流通之問。此意不見。浪",
    "X30n0600_012:0250a22": "作餘說耶。設若有人。不許此解。則為不許自行化",
    "X30n0600_012:0250a23": "他。則為不許開示悟入。則為不許室衣座三。則為",
    "X30n0600_012:0250a24": "不許方軌弘經。若言非是不許。但是無文。若謂經",
    "X30n0600_012:0250b01": "無。即是不許逐要重說。若不爾者。將何以攬今經",
    "X30n0600_012:0250b02": "正宗。至此為重說耶。經初存其開等四句。而為四",
    "X30n0600_012:0250b03": "釋。今至此經末。又示開等。還須四釋。故知始末。竝",
    "X30n0600_012:0250b04": "是此經體宗用也。是則序正流通。無非妙法。△下",
    "X30n0600_012:0250b05": "第二誓願勸發。文為二。一護法。二護人。護人為六。",
    "X30n0600_012:0250b06": "爾時普賢菩薩。白佛言。世尊。於後五百歲。濁惡世中。",
    "X30n0600_012:0250b07": "其有受持是經典者。我當守護。除其衰患。令得安隱。",
    "X30n0600_012:0250b08": "使無伺求得其便者。",
    "X30n0600_012:0250b09": "一攘其外難中。初總攘其難。故言使無伺求得其",
    "X30n0600_012:0250b10": "便者。是也。",
    "X30n0600_012:0250b11": "若魔。若魔子。若魔女。若魔民。若為魔所著者。若夜叉。",
    "X30n0600_012:0250b12": "若羅剎。若鳩槃荼。若毗舍闍。若吉蔗。若富單那。若韋",
    "X30n0600_012:0250b13": "陀羅等。諸惱人者。皆不得便。",
    "X30n0600_012:0250b14": "次別攘其難。舉十二非。是也。",
    "X30n0600_012:0250b15": "是人若行若立。讀誦此經。我爾時乘六牙白象王。與",
    "X30n0600_012:0250b16": "大菩薩眾。俱詣其所。而自現身。供養守護。安慰其心。",
    "X30n0600_012:0250b17": "亦為供養法華經故。",
    "X30n0600_012:0250b18": "二教其內法。凡三番教訓。中初行立讀誦。乘六牙",
    "X30n0600_012:0250b19": "白象。安慰其心。",
    "X30n0600_012:0250b20": "是人若坐。思惟此經。爾時我復乘白象王。現其人前。",
    "X30n0600_012:0250b21": "其人若於法華經。有所忘失。一句一偈。我當教之。與",
    "X30n0600_012:0250b22": "共讀誦。還令通利。爾時受持讀誦法華經者。得見我",
    "X30n0600_012:0250b23": "身。甚大歡喜。轉復精進。以見我故。即得三昧及陀羅",
    "X30n0600_012:0250b24": "尼。名為旋陀羅尼。百千萬億旋陀羅尼。法音方便陀",
    "X30n0600_012:0250c01": "羅尼。得如是等陀羅尼。",
    "X30n0600_012:0250c02": "次坐思惟。復乘六牙。教示其經。與其三昧陀羅尼。",
    "X30n0600_012:0250c03": "旋假入空也。百千旋者。旋空出假也。方便者。二為",
    "X30n0600_012:0250c04": "方便道。得入中道第一義諦也。",
    "X30n0600_012:0250c05": "世尊。若後世。後五百歲。濁惡世中。比丘比丘尼。優婆",
    "X30n0600_012:0250c06": "塞優婆夷。求索者。受持者。讀誦者。書寫者。欲修習是",
    "X30n0600_012:0250c07": "法華經。於三七日中。應一心精進。滿三七日已。我當",
    "X30n0600_012:0250c08": "乘六牙白象。與無量菩薩。而自圍繞。以一切眾生所",
    "X30n0600_012:0250c09": "憙見身。現其人前。而為說法。示教利喜。",
    "X30n0600_012:0250c10": "三三七日精進中。初乘象示教利喜。然教內法中。",
    "X30n0600_012:0250c11": "云三番者。即讀誦思惟三七日也。有人至此。亦引",
    "X30n0600_012:0250c12": "文云。行有五法。一三七日見。二七七見。三一生見。",
    "X30n0600_012:0250c13": "四二生見。五三生見。又云。應有六法。一嚴淨道場。",
    "X30n0600_012:0250c14": "二淨身。三六時。四啟請。五讀誦。六思惟甚深空法。",
    "X30n0600_012:0250c15": "作是觀時。能滅百千萬億阿僧祇重罪。若爾。何以",
    "X30n0600_012:0250c16": "解釋一經。都無啟心投想之地。至此乃引普賢觀",
    "X30n0600_012:0250c17": "經。況今自云。讀誦書寫者。欲修習是法華經。於三",
    "X30n0600_012:0250c18": "七日中。一心精進。我當乘象至其人前。故知若修",
    "X30n0600_012:0250c19": "行。若解說。請依今師。方有所至。所以非玄文。無以",
    "X30n0600_012:0250c20": "導。非止觀。無以達。非此疏。無以持。非一家。無以進。",
    "X30n0600_012:0250c21": "若不爾者。用是教為。用講宣為。故東京安國寺尼",
    "X30n0600_012:0250c22": "慧忍。置法華道場。今天下倣効。而迷其本。不知此",
    "X30n0600_012:0250c23": "尼依憑有在。而親感普賢。然雖有置道場處。多分",
    "X30n0600_012:0250c24": "師心。況今講者。而欲輕略斯教。良由不知教旨故",
    "X30n0600_012:0251a01": "也。適與江淮四十餘僧。往禮臺山。因見不空三藏",
    "X30n0600_012:0251a02": "門人含光。奉勅在山修造。云與不空三藏。親遊天",
    "X30n0600_012:0251a03": "竺。彼有僧。問曰。大唐有天台教迹。最堪簡邪正。曉",
    "X30n0600_012:0251a04": "偏圓。可能譯之將至此土耶。豈非中國失法求之",
    "X30n0600_012:0251a05": "四維。而此方少有識者。如魯人耳。故厚德向道者。",
    "X30n0600_012:0251a06": "莫不仰之。敬願學者行者。隨力稱讚。應知自行兼",
    "X30n0600_012:0251a07": "人。竝異他典。若說若聽。境智存焉。若冥若顯。種熟",
    "X30n0600_012:0251a08": "可期。竝由弘經者有方故也。若直爾講說。是弘經",
    "X30n0600_012:0251a09": "者。何須衣座室三之誡。如來所遣。豈可聊爾。",
    "X30n0600_012:0251a10": "亦復與其陀羅尼呪。得是陀羅尼故。無有非人能破",
    "X30n0600_012:0251a11": "壞者。亦不為女人之所惑亂。我身亦自常護是人。惟",
    "X30n0600_012:0251a12": "願世尊。聽我說此陀羅尼呪。即於佛前。而說呪曰。",
    "X30n0600_012:0251a13": "二授與陀羅凡。",
    "X30n0600_012:0251a14": "阿檀地(途買反一)檀陀婆地(二)檀陀婆帝(三)檀陀鳩舍隸",
    "X30n0600_012:0251a15": "(四)檀陀脩陀隸(五)脩陀隸(六)脩陀羅婆底(七)佛駄波",
    "X30n0600_012:0251a16": "羶禰(八)薩婆陀羅尼阿婆多尼(九)薩婆婆沙阿婆多",
    "X30n0600_012:0251a17": "尼(十)脩阿婆多尼(十一)僧伽婆履叉尼(十二)僧伽涅伽陀",
    "X30n0600_012:0251a18": "尼(十三)阿僧祇(十四)僧伽波伽地(十五)帝[棣-木+(上/矢)]阿惰僧伽兜略",
    "X30n0600_012:0251a19": "(盧遮反)阿羅帝波羅帝(十六)薩婆僧伽三摩地伽蘭地(十七)",
    "X30n0600_012:0251a20": "薩婆達磨脩波利剎帝(十八)薩婆薩埵樓駄憍舍略阿",
    "X30n0600_012:0251a21": "[少/兔]伽地(十九)辛阿毗吉利地帝(二十)",
    "X30n0600_012:0251a22": "呪義已如陀羅尼品委釋。此不繁文。",
    "X30n0600_012:0251a23": "世尊。若有菩薩。得聞是陀羅尼者。當知普賢神通之",
    "X30n0600_012:0251a24": "力。若法華經行閻浮提。有受持者。應作此念。皆是普",
    "X30n0600_012:0251b01": "賢威神之力。",
    "X30n0600_012:0251b02": "三覆以神力。若問若持。莫非神力之所護。",
    "X30n0600_012:0251b03": "若有受持讀誦。正憶念。解其義趣。如說修行。當知是",
    "X30n0600_012:0251b04": "人行普賢行。於無量無邊諸佛所。深種善根。無諸如",
    "X30n0600_012:0251b05": "來。手摩其頭。",
    "X30n0600_012:0251b06": "四示勝因。若能五種法即。即三世佛所。為種為熟",
    "X30n0600_012:0251b07": "為脫。此人同未來諸佛得脫。故言同行普賢行也。",
    "X30n0600_012:0251b08": "此人已於先佛植善。故言深種善根也。此人為現",
    "X30n0600_012:0251b09": "佛所熟所熟。故言手摩其頭也。",
    "X30n0600_012:0251b10": "若但書寫。是人命終。當生忉利天上。是時八萬四千",
    "X30n0600_012:0251b11": "天女。作眾伎樂。而來迎之。其人即著七寶冠。於采女",
    "X30n0600_012:0251b12": "中。娛樂快樂。何況受持讀誦。正憶念。解其義趣。如說",
    "X30n0600_012:0251b13": "修行。若有人受持讀誦。解其義趣。是人命終。為千佛",
    "X30n0600_012:0251b14": "授手。令不恐怖。不墯惡趣。即往兜率天上。彌勒菩薩",
    "X30n0600_012:0251b15": "所。彌勒菩薩。有三十二相。大菩薩眾。所共圍繞。有百",
    "X30n0600_012:0251b16": "千萬億天女眷屬。而於中生。有如是等功德利益。",
    "X30n0600_012:0251b17": "五示近果。但能書寫。近在忉利。具五法師。次在兜",
    "X30n0600_012:0251b18": "率。",
    "X30n0600_012:0251b19": "是故智者。應當一心自書。若使人書。受持讀誦。正憶",
    "X30n0600_012:0251b20": "念。如說修行。",
    "X30n0600_012:0251b21": "六總結。誓願勸發護人竟。",
    "X30n0600_012:0251b22": "世尊。我今以神通力故。守護是經。於如來滅後。閻浮",
    "X30n0600_012:0251b23": "提內。廣令流布。使不斷絕。",
    "X30n0600_012:0251b24": "第二明誓願護法。總是第二普勸發畢。",
    "X30n0600_012:0251c01": "爾時釋迦牟尼佛。讚言善哉善哉。普賢。汝能護助是",
    "X30n0600_012:0251c02": "經。令多所眾生。安樂利益。汝已成就不可思議功德。",
    "X30n0600_012:0251c03": "深大慈悲。從久遠來。發阿耨多羅三藐三菩提意。而",
    "X30n0600_012:0251c04": "能作是神通之願。守護是經。我當以神通力。守護能",
    "X30n0600_012:0251c05": "受持普賢菩薩名者。",
    "X30n0600_012:0251c06": "此第三如來述成中。初述成第二護法。即是如來",
    "X30n0600_012:0251c07": "舉勝述其劣。增進行者。勇銳弘宣。先述護法。云汝",
    "X30n0600_012:0251c08": "能如是。外多利益。內積慈悲。又久劫已來。作如此",
    "X30n0600_012:0251c09": "護我亦以佛之神力。守護是法。況復汝耶。△次述",
    "X30n0600_012:0251c10": "成第一護人。為五。",
    "X30n0600_012:0251c11": "普賢。若有受持讀誦。正憶念。修習書寫是法華經者。",
    "X30n0600_012:0251c12": "當知是人。則見釋迦牟尼佛。如從佛口。聞此經典。當",
    "X30n0600_012:0251c13": "知是人。供養釋迦牟尼佛。當知是人。佛讚善哉。當知",
    "X30n0600_012:0251c14": "是人。為釋迦牟尼佛手摩其頭。當知是人。為釋迦牟",
    "X30n0600_012:0251c15": "尼佛衣之所覆。",
    "X30n0600_012:0251c16": "初述其內法。當知是人則見釋迦牟尼佛者。述其",
    "X30n0600_012:0251c17": "示身。教法其尚見我萬德果身。況汝因中六牙白",
    "X30n0600_012:0251c18": "象。其尚從佛口。具足聞經。況汝所教忘失章句。其",
    "X30n0600_012:0251c19": "尚為佛口讚手摩衣所覆。況汝因人陀羅尼覆耶。",
    "X30n0600_012:0251c20": "如是之人。不復貪著世樂。不好外道經書手筆。亦復",
    "X30n0600_012:0251c21": "不喜親近其人。及諸惡者。若屠兒。若畜豬羊雞狗。若",
    "X30n0600_012:0251c22": "獵師。若衒賣女色。是人心意質直。有正憶念。有福德",
    "X30n0600_012:0251c23": "力。是人不為三毒所惱。亦不為嫉妬我慢邪慢增上",
    "X30n0600_012:0251c24": "慢所惱。是人少欲知足。能修普賢之行。",
    "X30n0600_012:0252a01": "二述其勝因。廣舉因中無諸過惡。少欲知足。修普",
    "X30n0600_012:0252a02": "賢行。述勝因也。",
    "X30n0600_012:0252a03": "普賢。若如來滅後。後五百歲。若有人見受持讀誦法",
    "X30n0600_012:0252a04": "華經者。應作是念。此人不久。當詣道場。破諸魔眾。得",
    "X30n0600_012:0252a05": "阿耨多羅三藐三菩提。轉法輪。擊法鼓。吹法螺。雨法",
    "X30n0600_012:0252a06": "雨。當坐天人大眾中。師子法座上。普賢。若於後世。受",
    "X30n0600_012:0252a07": "持讀誦是經典者。是人不復貪著衣服臥具飲食資",
    "X30n0600_012:0252a08": "生之物。所願不虗。亦於現世。得其福報。",
    "X30n0600_012:0252a09": "三述其舉近果也。其人當詣道場。必成遠果。況近",
    "X30n0600_012:0252a10": "果耶。亦於現世。得其近果。不但生天也。",
    "X30n0600_012:0252a11": "若有人輕毀之言。汝狂人耳。空作是行。終無所獲。如",
    "X30n0600_012:0252a12": "是罪報。當世世無眼。若有供養讚歎之者。當於今世。",
    "X30n0600_012:0252a13": "得現果報。若復見受持是經典者。出其過惡。若實若",
    "X30n0600_012:0252a14": "不實。此人現世。得白癩病。若有輕笑之者。當世世牙",
    "X30n0600_012:0252a15": "齒疎缺。醜脣平鼻。手脚繚戾。眼目角睞。身體臭穢。惡",
    "X30n0600_012:0252a16": "瘡膿血。水腹短氣。諸惡重病。",
    "X30n0600_012:0252a17": "四述其能攘外難。佛廣示毀者之罪。令知過必改。",
    "X30n0600_012:0252a18": "不相惱亂。非但持經者難滅。亦乃欲毀者福生。無",
    "X30n0600_012:0252a19": "毀無難。彼此安樂。曠濟無偏。慈之至也。",
    "X30n0600_012:0252a20": "是故普賢。若見受持是經典者。當起遠迎。當如敬佛。",
    "X30n0600_012:0252a21": "五述其總結信者功德。已上第三。如來述成畢。",
    "X30n0600_012:0252a22": "說是普賢勸發品時。恒河沙等。無量無邊菩薩。得百",
    "X30n0600_012:0252a23": "千萬億旋陀羅尼。三千大千世界微塵等諸菩薩。具",
    "X30n0600_012:0252a24": "普賢道。",
    "X30n0600_012:0252b01": "第四勸發利益中。初聞品利益。旋陀羅尼。是初地",
    "X30n0600_012:0252b02": "位。具普賢道。是十地位。",
    "X30n0600_012:0252b03": "佛說是經時。普賢等諸菩薩。舍利弗等諸聲聞。及諸",
    "X30n0600_012:0252b04": "天龍。人非人等。一切大會。皆大歡喜。受持佛語。作禮",
    "X30n0600_012:0252b05": "而去。",
    "X30n0600_012:0252b06": "次聞經一部利益。大眾歡喜是也。歡喜如前說。此",
    "X30n0600_012:0252b07": "中云何猶稱聲聞耶。故知乃是經家。存其本位耳。",
    "X30n0600_012:0252b08": "又經家稱其是大乘聲聞。以佛道聲。令一切聞。其",
    "X30n0600_012:0252b09": "義彌顯也。已上是第三普賢勸發自行傳通竟。始自",
    "X30n0600_012:0252b10": "如來神力八品。雙明付囑流通。並前分別功德半",
    "X30n0600_012:0252b11": "品。三品半。是迹門單流通。總有十一品半。本迹流",
    "X30n0600_012:0252b12": "通畢。并前方便品。至分別功德十九行偈。總一十",
    "X30n0600_012:0252b13": "五品半。正宗竟。并前序品。總二十八品。三分消經",
    "X30n0600_012:0252b14": "竟。荊谿記主云。余省躬揣見。自覺多慚。迫以眾緣。",
    "X30n0600_012:0252b15": "彊復疏出。縱有立破。為樹圓乘。使同志者。開佛知",
    "X30n0600_012:0252b16": "見。終無偏黨而順臆度。冀諸覽者。悉鑒愚誠。一句",
    "X30n0600_012:0252b17": "染神。咸資彼岸。思惟修習。永作舟航。隨喜見聞。恒",
    "X30n0600_012:0252b18": "為主伴。若取若捨。經耳成緣。或順或違。終因斯脫。",
    "X30n0600_012:0252b19": "願解脫之日。依報正報。常宣妙經。一剎一塵。無非",
    "X30n0600_012:0252b20": "利物。惟願諸佛。冥熏加被。一切菩薩。密借威靈。在",
    "X30n0600_012:0252b21": "在未說。皆為勸請。凡有說處。親承供養。一句一偈。",
    "X30n0600_012:0252b22": "增進菩提。一色一香。永無退轉。",
    "X30n0600_012:0252b24": "妙法蓮華經入疏卷第十二(終)"
}