{
    "X31n0608_003:0394a18": "妙法蓮華經知音卷第三",
    "X31n0608_003:0394a20": "姚秦三藏法師　鳩摩羅什　譯",
    "X31n0608_003:0394a21": "明護國金剛寺住持　如愚　著",
    "X31n0608_003:0394a22": "妙法蓮華經藥草喻品第五",
    "X31n0608_003:0394a23": "品中有三草二木。通喻聲聞緣覺菩薩三等人。獨",
    "X31n0608_003:0394a24": "以藥草名者。重聲聞也。以聲聞即菩薩故。後文云。",
    "X31n0608_003:0394b01": "今為汝等說最實事。諸聲聞眾皆非滅度。汝等所",
    "X31n0608_003:0394b02": "行是菩薩道。是也。四大弟子。聞譬品先以三乘引",
    "X31n0608_003:0394b03": "導。後以一乘度脫。遂說信解品。信得今獲一乘是",
    "X31n0608_003:0394b04": "實。昔獲三乘是虗。而未達夫三一皆無虗妄之義。",
    "X31n0608_003:0394b05": "故偈云。我等長夜。持佛淨戒。始於今日。得某果報。",
    "X31n0608_003:0394b06": "意謂。若非今日得大乘果報。則昔所持淨戒所得",
    "X31n0608_003:0394b07": "小果。皆勞而無功。虗而不實矣。殊未知上中下三",
    "X31n0608_003:0394b08": "乘眾生如草木。佛所說法如雲雨。眾生草木雖從",
    "X31n0608_003:0394b09": "小以至大。佛法雲雨無權實先後。直一味也。豈可",
    "X31n0608_003:0394b10": "以草木昔小而今大。遂謂雲雨先虗而後實耶。故",
    "X31n0608_003:0394b11": "知雲雨無今昔之殊。而草木自有先小後大之別。",
    "X31n0608_003:0394b12": "此佛所以重為四大弟子等。述成其信解所未盡",
    "X31n0608_003:0394b13": "者。故云藥草喻品。",
    "X31n0608_003:0394b14": "爾時世尊告摩訶迦葉(至)無量億劫說不能盡。",
    "X31n0608_003:0394b15": "爾時下。善其所已言者。信解品是也。以信解品。敘",
    "X31n0608_003:0394b16": "事有條。敘理按時。如敘其子始而捨父。繼而向父。",
    "X31n0608_003:0394b17": "疑父。懼豪貴而去父。甘客作而就父。及終得父之",
    "X31n0608_003:0394b18": "家業。非異人。非異財也。然經許多之勤苦。敘其父",
    "X31n0608_003:0394b19": "始而失子。繼而求子。見子知下劣而放子。設方便",
    "X31n0608_003:0394b20": "而得子。及終付子之家業。無異心。無異地也。然費",
    "X31n0608_003:0394b21": "許多之慈悲。斯皆以喻明法。按五時之教理。為迦",
    "X31n0608_003:0394b22": "葉等善說如來真實功德處。故云誠汝所言。如來",
    "X31n0608_003:0394b23": "復有下。述其所未能言者。此品至囑累。一十八品。",
    "X31n0608_003:0394b24": "是也。何哉。如化城品。以王子為沙彌。提婆品。以國",
    "X31n0608_003:0394c01": "王事僊人。此猶佛因中為菩薩時。無量無邊無數",
    "X31n0608_003:0394c02": "之功德。說不能盡者。至於果上。三變淨土。集十方",
    "X31n0608_003:0394c03": "分身諸佛於頃刻。半坐寶塔。置五十小劫聽眾於",
    "X31n0608_003:0394c04": "虗空。地獄道五逆之調達。遠記天王。畜生道八歲",
    "X31n0608_003:0394c05": "之龍女。速成正覺。安樂四行。從地出六萬恒沙等",
    "X31n0608_003:0394c06": "之菩薩。醫師一喻。據實談那由他劫等之壽命。常",
    "X31n0608_003:0394c07": "不輕之因緣。著於威音那畔廣長舌之神力。現於",
    "X31n0608_003:0394c08": "此界他方皆果上無量無邊無數之功德。說不能",
    "X31n0608_003:0394c09": "盡者。故說壽量品訖。即說分別隨喜法師三品之",
    "X31n0608_003:0394c10": "功德也。彼三品功德之言。正應于此。據此一經一",
    "X31n0608_003:0394c11": "時尚爾。況四十年前所說諸經。其智力神力。無量",
    "X31n0608_003:0394c12": "無邊之功德。豈惟迦葉等。於無量億劫說不能盡。",
    "X31n0608_003:0394c13": "即十方三世一切諸佛。以廣長舌。塵說剎說。亦不",
    "X31n0608_003:0394c14": "能盡。偈云。佛以此喻。方便開示。於佛智慧。如海一",
    "X31n0608_003:0394c15": "渧。大經云。虗空可量風可繫。無能盡說佛功德。故",
    "X31n0608_003:0394c16": "此品為略述成。化城品去。為廣述成佛功德也。",
    "X31n0608_003:0394c17": "迦葉當知如來是諸法之王(至)示諸眾生一切智慧。",
    "X31n0608_003:0394c18": "此正略為當機。述成億劫說不盡之功德。為下喻",
    "X31n0608_003:0394c19": "文三節立本。迦葉當知下。標起說不盡之義。為方",
    "X31n0608_003:0394c20": "便品汝等當信佛之所說言不虗妄。及譬品法喻",
    "X31n0608_003:0394c21": "兩處無有虗妄咎等之結案。由此火宅法喻長行",
    "X31n0608_003:0394c22": "文各五節。而頌文止得四節。及窮子法喻。亦各四",
    "X31n0608_003:0394c23": "節者。以先三後一皆無虗妄之義。非佛自說。莫能",
    "X31n0608_003:0394c24": "盡其肯綮。故佛以此為四大弟子。述成其信解所",
    "X31n0608_003:0395a01": "未及。為此一品之大意。及為後十八品之正案也。",
    "X31n0608_003:0395a02": "於一切下。釋成如來是諸法之王等文。一切法者。",
    "X31n0608_003:0395a03": "三乘九部法也。智方便者。智即佛自證一乘之實",
    "X31n0608_003:0395a04": "智。方便即佛持此一乘實智用方法。而便於人演",
    "X31n0608_003:0395a05": "說。為三乘九部之權智也。此句。為下第一節喻文",
    "X31n0608_003:0395a06": "立本。明始則以實開權也。其所說法者。躡上權智",
    "X31n0608_003:0395a07": "為言也。皆悉到於一切智地者。應上實智而言也。",
    "X31n0608_003:0395a08": "謂雖說小果。皆有大益。此句為下。第二節喻文立",
    "X31n0608_003:0395a09": "本。明終則會權成實也。如來觀知等者。申明上二",
    "X31n0608_003:0395a10": "句義。謂佛所以必欲終則會權為實者。以佛元觀",
    "X31n0608_003:0395a11": "知雖有三乘九部一切諸法。無非以成佛為歸趣。",
    "X31n0608_003:0395a12": "如後文所謂究竟涅槃常寂滅相終歸於空者。是",
    "X31n0608_003:0395a13": "也。亦知一切等者。謂佛既知法一。又知機異。所以",
    "X31n0608_003:0395a14": "始則必欲以實開權也。如後文所謂唯有如來知",
    "X31n0608_003:0395a15": "此眾生種相體性念何事思何事等文。是也。通達",
    "X31n0608_003:0395a16": "無礙者。束上知法知機二句。結明如來所以為諸",
    "X31n0608_003:0395a17": "法之王。謂佛若但知諸法歸趣。則通於一。而礙於",
    "X31n0608_003:0395a18": "三。若但知眾生深心所行。則達於權。而礙於實。皆",
    "X31n0608_003:0395a19": "不得稱佛為諸法之王。惟其三一通達。權實無礙",
    "X31n0608_003:0395a20": "而自在。此佛所以稱為諸法之王也。又於諸法等",
    "X31n0608_003:0395a21": "者。結盡若有所說皆不虗也之義。謂佛以法自處。",
    "X31n0608_003:0395a22": "固三一小大通達而無礙。以法與人。則又皆究盡",
    "X31n0608_003:0395a23": "明了。而略無紊亂。必使各得其一切種智。以為究",
    "X31n0608_003:0395a24": "竟。如小機不妨以實通權。而權有究盡。大機不妨",
    "X31n0608_003:0395b01": "即權達實。而實有明了。大小既皆究盡明了。四大",
    "X31n0608_003:0395b02": "弟子。安可謂今之所得者為實。而昔之所證者為",
    "X31n0608_003:0395b03": "虗哉。此法王所以為若有所說皆不虗也。而迦葉",
    "X31n0608_003:0395b04": "等。所以於無量億劫。說不能盡矣。此數句為下。第",
    "X31n0608_003:0395b05": "三節喻文立本。",
    "X31n0608_003:0395b06": "迦葉譬如三千大千世界(至)一時等澍其澤普洽。",
    "X31n0608_003:0395b07": "迦葉下。大千世界土地。以況一切眾生心地。卉木",
    "X31n0608_003:0395b08": "叢林況菩薩。及諸藥草況聲聞種類。況三乘人各",
    "X31n0608_003:0395b09": "有種族形類名色。謂由種類多。而三乘人名字形",
    "X31n0608_003:0395b10": "色亦不同也。草木名色。種類不同。由山川谿谷土",
    "X31n0608_003:0395b11": "地高早沃瘠所致。三乘人名色不同。由眾生心地",
    "X31n0608_003:0395b12": "善惡業緣所致。密雲。況佛身雲。無剎不現。故云彌",
    "X31n0608_003:0395b13": "布。一時等澍。況佛法雨。一音圓注。無物不霑慧澤。",
    "X31n0608_003:0395b14": "故云普洽。此譬於一切法以智方便而演說之一",
    "X31n0608_003:0395b15": "句。以佛真智法身。猶若虗空。隨三乘人草木時節",
    "X31n0608_003:0395b16": "因緣所感。而現方便報化身雲。說權實一味之法",
    "X31n0608_003:0395b17": "雨也。",
    "X31n0608_003:0395b18": "卉木叢林及諸藥草(至)而得生長華果敷實。",
    "X31n0608_003:0395b19": "此節譬其所說法皆悉到於一切智地一句。卉木",
    "X31n0608_003:0395b20": "下。牒定上節所生卉木叢林及諸藥草。而釋成種",
    "X31n0608_003:0395b21": "類若干名色各異也。諸樹下。束成草木雖有小中",
    "X31n0608_003:0395b22": "大。皆各隨器量。以受雲雨。喻大小乘人根器受法",
    "X31n0608_003:0395b23": "亦然。一雲下。牒定上節密雲等二句。釋成一時等",
    "X31n0608_003:0395b24": "澍其澤普洽。喻佛法雨雖一身雲所致。而稱其三",
    "X31n0608_003:0395c01": "乘草木種性。使各得其根葉生長華果敷實也。大",
    "X31n0608_003:0395c02": "意謂。三乘草木。不以佛身雲法雨一。而華果皆同。",
    "X31n0608_003:0395c03": "佛身雲法雨。不因三乘草木異。而潤澤有殊耳。",
    "X31n0608_003:0395c04": "雖一地所生一雨所潤而諸草木各有差別。",
    "X31n0608_003:0395c05": "此結上文兩節之義。而譬如來觀知一切諸法之",
    "X31n0608_003:0395c06": "所歸趣等數句。一地。譬歸趣。一雨。譬示諸眾生一",
    "X31n0608_003:0395c07": "切智慧。而諸下。譬眾生深心所行。以上法喻各單",
    "X31n0608_003:0395c08": "明。此下法喻合明也。",
    "X31n0608_003:0395c09": "迦葉當知如來亦復如是(至)來至佛所而聽法。",
    "X31n0608_003:0395c10": "迦葉當知下。法喻合標。以大音聲下。法喻合釋。謂",
    "X31n0608_003:0395c11": "佛以大音聲。普遍天人阿修羅。即如天以大雲遍",
    "X31n0608_003:0395c12": "覆大千國土也。於大眾下。以佛十號。釋成有大之",
    "X31n0608_003:0395c13": "名。未度者令度下。以三德釋成有大之實。十號解",
    "X31n0608_003:0395c14": "見譬喻品。三德者。未度等四句。解脫德也。未度令",
    "X31n0608_003:0395c15": "度。約教其發心言。未解令解。約教其見道言。未安",
    "X31n0608_003:0395c16": "令安。約教其安於苦行修道言。未涅槃令得涅槃。",
    "X31n0608_003:0395c17": "約教以證果言。然發心轄乎見修證。見修證總為",
    "X31n0608_003:0395c18": "得佛涅槃。涅槃即解脫異名。故訓四句。為解脫德",
    "X31n0608_003:0395c19": "也。今世等者。法身德也。法身徧乎三世。三世總一",
    "X31n0608_003:0395c20": "真如實知。我是一切等者。般若德也。一切知。非分",
    "X31n0608_003:0395c21": "知。一切見。非徧邪見。又一切知。現量知非比知。一",
    "X31n0608_003:0395c22": "切見。佛眼見非天肉眼見。知道。知無上菩提道及",
    "X31n0608_003:0395c23": "世間出世間道開道。謂開一乘及三乘道。又創始",
    "X31n0608_003:0395c24": "曰開。疏通曰開。說道。謂說其道之通塞險夷苦樂",
    "X31n0608_003:0396a01": "去就。非般若奚能哉。汝等天人下。謂佛既名稱其",
    "X31n0608_003:0396a02": "實。以大音而招眾。一切眾生合當聽命而求法也。",
    "X31n0608_003:0396a03": "此法喻合明佛現身若雲。而申明於一切法以智",
    "X31n0608_003:0396a04": "方便而演說之一句。",
    "X31n0608_003:0396a05": "如來于時觀是眾生(至)具足蒙潤各得生長。",
    "X31n0608_003:0396a06": "此法喻合明說法如雨。而申明其所說法皆悉到",
    "X31n0608_003:0396a07": "於一切智地一句。如來于時下。舉法。承上文言。謂",
    "X31n0608_003:0396a08": "佛于出大音聲之時。以佛眼。觀其聞命而來雲集",
    "X31n0608_003:0396a09": "之眾。有根之利鈍。性之進怠。皆隨其根性所堪。量",
    "X31n0608_003:0396a10": "材授職。計工與價。而說種種三一小大之法。俾無",
    "X31n0608_003:0396a11": "量億眾。皆得法喜及善利也。是諸眾生下。正明得",
    "X31n0608_003:0396a12": "利。利有漸頓。三世因果聖凡之分。謂諸眾生。一往",
    "X31n0608_003:0396a13": "由不聞法。造五逆十惡。人得而誅之。現世不安隱",
    "X31n0608_003:0396a14": "矣。死墮三途。鬼得而誅之。後不生善處矣。今一聞",
    "X31n0608_003:0396a15": "佛法。因果不昧。生不作惡。現世安隱矣。死生人天。",
    "X31n0608_003:0396a16": "則後生善處矣。此小根莖枝葉眾生聞法。得人天",
    "X31n0608_003:0396a17": "福報之善利。有如此者。以道受樂等者。謂有等中",
    "X31n0608_003:0396a18": "根莖枝葉眾生。在人天中。以四諦十二緣之道。而",
    "X31n0608_003:0396a19": "受三明八解寂滅之樂果。不昧因。又值諸佛。亦得",
    "X31n0608_003:0396a20": "聞菩薩六度萬行之妙法。樹大乘之因也。此二乘",
    "X31n0608_003:0396a21": "眾生聞法得善利。有如此者。既聞法己等者。謂二",
    "X31n0608_003:0396a22": "乘人既得聞大乘法已。即遠離事障。不續諸生死。",
    "X31n0608_003:0396a23": "及遠離理障。不礙正知見。應身於無量諸法之中。",
    "X31n0608_003:0396a24": "任己自在力之所能。而得漸入佛無餘涅槃之大",
    "X31n0608_003:0396b01": "道也。此大根莖枝葉眾生聞法得其善利。有如此",
    "X31n0608_003:0396b02": "者。雖有人天小果大道之不同。然同得佛法雲雨",
    "X31n0608_003:0396b03": "之力。故能盈科而進。成章而達。豈非其所說法皆",
    "X31n0608_003:0396b04": "悉到於一切智地耶。如是則安可謂昔得小果為",
    "X31n0608_003:0396b05": "虗。今得一乘始為實耶。如彼大雲下。合喻。初二句。",
    "X31n0608_003:0396b06": "喻隨其所堪等文。卉木叢林下。喻皆令歡喜等文。",
    "X31n0608_003:0396b07": "如來說法一相一味(至)隨宜說法難解難知。",
    "X31n0608_003:0396b08": "如來下。法喻合明第三節承上文言。謂上文雖云",
    "X31n0608_003:0396b09": "昔者隨其所堪而為說三一小大之法。不妨即是",
    "X31n0608_003:0396b10": "今日如來所說一相一味之法也。一相者。生佛共",
    "X31n0608_003:0396b11": "有一涅槃妙心真如實相也。此中一相。合前法。如",
    "X31n0608_003:0396b12": "來觀知一切諸法之所歸趣。合前喻。雖一地所生。",
    "X31n0608_003:0396b13": "以大千世界。雖有山川谿谷形色不同。同一地相。",
    "X31n0608_003:0396b14": "故論云。心真如者。即是一法界大總相法門體。是",
    "X31n0608_003:0396b15": "也。一味者。謂佛所說三乘九部之言教。同一甘露",
    "X31n0608_003:0396b16": "法味也。此中一味。合前法。又於諸法究盡明了。示",
    "X31n0608_003:0396b17": "諸眾生一切智慧。合前喻。一雨所潤。如大千世界",
    "X31n0608_003:0396b18": "草木。雖有辛酸鹹苦之味不同。而所受靈雨。初直",
    "X31n0608_003:0396b19": "一甘味也。故論云。本來平等同一覺故。所謂下。以",
    "X31n0608_003:0396b20": "昔所說大小乘三解脫門。釋今最上一乘之一相。",
    "X31n0608_003:0396b21": "謂今云如來說法一相者。乃即昔所謂解脫等之",
    "X31n0608_003:0396b22": "三相。非除昔之三相外。別更有一相也。此由信解",
    "X31n0608_003:0396b23": "品四大弟子云。但念空無相無作。於菩薩法心不",
    "X31n0608_003:0396b24": "喜樂。今明空無相無作。即是菩薩遊戲神通等法。",
    "X31n0608_003:0396c01": "故此為言。良由解脫即離。離即寂滅。名則有三。義",
    "X31n0608_003:0396c02": "實一相。究竟下。以一切種智。釋成一味究竟最後",
    "X31n0608_003:0396c03": "義。對始初言。謂始初佛因機小不堪大法故。以一",
    "X31n0608_003:0396c04": "乘實相。隨宜權說。為三相三味。今機緣既增長成",
    "X31n0608_003:0396c05": "大。佛亦究竟涅槃最後時至。不得不稱佛之本懷。",
    "X31n0608_003:0396c06": "故會始初四十年前所說解脫等三相三味之法。",
    "X31n0608_003:0396c07": "都成今究竟一切種智之一味也。前經云。世尊法",
    "X31n0608_003:0396c08": "久後。要當說真實。大般若第五百七十五云。曼殊",
    "X31n0608_003:0396c09": "室利。如我所說種種法門。皆同一味。謂遠離味。解",
    "X31n0608_003:0396c10": "脫味。寂滅味。無所乖違。此也。華嚴疏云。一切眾生。",
    "X31n0608_003:0396c11": "同有佛性。皆同一乘一解脫。一因一果。同一甘露。",
    "X31n0608_003:0396c12": "一切當得常樂我淨。是名一味。勝鬘經謂。二乘人",
    "X31n0608_003:0396c13": "於無明住地。不斷不究竟故。不得一味。今經欲二",
    "X31n0608_003:0396c14": "乘人於無明住地。斷至究竟。得一味也。其有下。謂",
    "X31n0608_003:0396c15": "佛之法雖是一相一味。奈其有眾生聞佛法者。若",
    "X31n0608_003:0396c16": "心持口誦。若如說而行。三業所得功德。皆不自覺",
    "X31n0608_003:0396c17": "知為一相一味。此佛法在機所以為一而異也。所",
    "X31n0608_003:0396c18": "以下。徵明。謂所以佛法一。而眾生得聞思修三慧",
    "X31n0608_003:0396c19": "之功德。不自知其一而異者。何也。以惟有如來最",
    "X31n0608_003:0396c20": "初成道。三七日中。用妙觀察智思惟。知此眾生法",
    "X31n0608_003:0396c21": "惟雖一。而所薰習種相體性不一。致念思修等所",
    "X31n0608_003:0396c22": "得功德各有異也。種謂種子。相謂相狀。體謂體製。",
    "X31n0608_003:0396c23": "性謂性情。瑜伽論可詳。念為五十一心所中別境",
    "X31n0608_003:0396c24": "之一法。思為五十一心所中徧行之一法。約三業",
    "X31n0608_003:0397a01": "明之。且屬乎意業。其實通乎八識也。修字則通屬",
    "X31n0608_003:0397a02": "三業。此機心所以在佛為異而一也。以佛一人。既",
    "X31n0608_003:0397a03": "轉八識成四智。證得八識證自證分惟一故。眾生",
    "X31n0608_003:0397a04": "皆同有此證自證分之一乘性故。何事者。小大五",
    "X31n0608_003:0397a05": "乘諦緣等事也。如小根眾生念思修人天之事。中",
    "X31n0608_003:0397a06": "根眾生念思修聲聞緣覺之事。大根眾生念思脩",
    "X31n0608_003:0397a07": "菩薩之事。是也。云何念等者。云何更深進推詳義。",
    "X31n0608_003:0397a08": "謂佛於初七日中。既知眾生所念思修之事。於第",
    "X31n0608_003:0397a09": "二七日中。又用妙智思惟。此等眾生有云何因緣。",
    "X31n0608_003:0397a10": "而念思修如是之不同哉。如念思修人天乘事者。",
    "X31n0608_003:0397a11": "有福報之因緣也。念思修二乘事者。有懼苦求樂",
    "X31n0608_003:0397a12": "之因緣也。念思修菩薩乘事者。有自利利他之因",
    "X31n0608_003:0397a13": "緣也。以何法念等者。謂佛於第三七日中。又用妙",
    "X31n0608_003:0397a14": "智思惟。此等眾生既有如是念思修之因緣。我當",
    "X31n0608_003:0397a15": "以何等之法。與此眾生。念而思。思而修。修而得其",
    "X31n0608_003:0397a16": "何等之法。以為果也。眾生住於下。正明修而得果。",
    "X31n0608_003:0397a17": "如念思修福報之因緣者。佛即以一乘實相。隨宜",
    "X31n0608_003:0397a18": "究盡明了。示作五戒十善。與其念思修眾生。得遂",
    "X31n0608_003:0397a19": "其深心所行究竟。住於轉輪聖王釋梵諸王之果",
    "X31n0608_003:0397a20": "地也。如有念思修離苦得樂之因緣者。佛即以一",
    "X31n0608_003:0397a21": "乘實相。隨宜究盡明了。示作四諦十二緣。與其念",
    "X31n0608_003:0397a22": "思修眾生。遂其深心所行究竟。住於聲聞辟支佛",
    "X31n0608_003:0397a23": "之果地也。如有念思修自利利他之因緣者。佛即",
    "X31n0608_003:0397a24": "以一乘實相。隨宜究盡明了。示作六度四攝等法。",
    "X31n0608_003:0397b01": "與其念思修眾生。遂其深心所行究竟。住於三賢",
    "X31n0608_003:0397b02": "十聖一乘佛果之地也。唯有如來下。謂眾生雖得",
    "X31n0608_003:0397b03": "佛與其法念思修。住在五乘種種之地。然各不自",
    "X31n0608_003:0397b04": "知皆是佛以一乘實相所分出。而各自執以為異",
    "X31n0608_003:0397b05": "故。惟有佛真如實智。知見各地眾生所得功德。元",
    "X31n0608_003:0397b06": "真是一而三。三而一。明了無礙之法也。此中如實",
    "X31n0608_003:0397b07": "見。簡非凡夫天肉眼見。及非二乘慧眼見。以諸眼",
    "X31n0608_003:0397b08": "雖分得明了。皆有礙故。如彼卉木下。舉喻結其有",
    "X31n0608_003:0397b09": "眾生聞如來法等文。謂五乘眾生。住在各地。各不",
    "X31n0608_003:0397b10": "自知佛一乘功德。即如卉木等。各不自知受天一",
    "X31n0608_003:0397b11": "味雲雨。而各自居其上中下性也。此合前法亦知",
    "X31n0608_003:0397b12": "一切眾生深心所行。通達無礙。合前喻而諸草木",
    "X31n0608_003:0397b13": "各有差別也。如來知是下。舉法結其惟有如來知",
    "X31n0608_003:0397b14": "此眾生種相體性等文。謂眾生雖如草木各不自",
    "X31n0608_003:0397b15": "知其所得功德。為上中下性。而佛則知其初無上",
    "X31n0608_003:0397b16": "中下五等之別。惟直一乘實相一味甘露之法也。",
    "X31n0608_003:0397b17": "所謂下。前以三相釋一相者。是明菩提果覺也。故",
    "X31n0608_003:0397b18": "以究竟至於一切種智為言。以種智即菩提故。此",
    "X31n0608_003:0397b19": "復以三相釋一相者。是明涅槃斷德也。故以究竟",
    "X31n0608_003:0397b20": "涅槃常寂滅相終歸於空為言。以涅槃即斷德故。",
    "X31n0608_003:0397b21": "然始末皆以究竟言者。顯非二乘菩提有餘涅槃",
    "X31n0608_003:0397b22": "皆非究竟也。九法界眾生。不成佛則已。若成佛則",
    "X31n0608_003:0397b23": "不過成菩提涅槃而已。故前後互言之。問。初小乘",
    "X31n0608_003:0397b24": "豈不證空乎。何至今明大乘。才言終歸於空耶。答。",
    "X31n0608_003:0397c01": "佛初因機小。故以一相。演為三相。云空無相無作。",
    "X31n0608_003:0397c02": "為解脫相離相滅相。是但以人空言也。今佛說法。",
    "X31n0608_003:0397c03": "到四十年後。二乘人授記時至。佛涅槃時又至。是",
    "X31n0608_003:0397c04": "謂究竟之終時也。故即三相歸於一相乃明法空",
    "X31n0608_003:0397c05": "也。雖人法無我初終有異。而所證空理。則一耳。故",
    "X31n0608_003:0397c06": "以終歸於空常寂滅相為言也。此可見會三歸一",
    "X31n0608_003:0397c07": "會權為實之的旨矣。佛知是己等者。是字指上空",
    "X31n0608_003:0397c08": "寂相言。謂佛知初後人法總是一空寂相。固得其",
    "X31n0608_003:0397c09": "歸趣已。但彼時不說。只待到四十年後而說者。以",
    "X31n0608_003:0397c10": "佛雖知諸法歸趣。又知一切眾生深心之所行故。",
    "X31n0608_003:0397c11": "觀其眾生心王心所欲樂不同。而將之護之。是故",
    "X31n0608_003:0397c12": "起初。不即為二乘人說應得佛一切種智也。將謂",
    "X31n0608_003:0397c13": "將法就機。護謂護法。即所以護機。非佛有初恡而",
    "X31n0608_003:0397c14": "終與之。成虗妄咎也。汝等迦葉下。結完初節。汝即",
    "X31n0608_003:0397c15": "迦葉等。則等其餘三大弟子希鮮少也。謂我稱讚",
    "X31n0608_003:0397c16": "汝四人。為人中鮮少人者。以汝等能知我釋迦如",
    "X31n0608_003:0397c17": "來四十年前。隨宜所說三一小大之法。即今四十",
    "X31n0608_003:0397c18": "年後所說惟一無三之法。而又能信能受也。所以",
    "X31n0608_003:0397c19": "下。徵明。謂所以前說汝等於佛功德。億劫說不能",
    "X31n0608_003:0397c20": "盡。今復稱讚汝等為人中希有者。何也。以十方諸",
    "X31n0608_003:0397c21": "佛及我釋迦世尊。始終隨宜說法。難解難知故也。",
    "X31n0608_003:0397c22": "應知通品一往以佛言。以如來言。指釋尊一佛也。",
    "X31n0608_003:0397c23": "徵後以諸佛世尊言者。是指十方三世一切諸佛",
    "X31n0608_003:0397c24": "也。隨宜說法難解難知者。如初以一乘。隨小機所",
    "X31n0608_003:0398a01": "宜。說作三乘。眾生但解為三。不知是一。此隨小之",
    "X31n0608_003:0398a02": "宜。難解難知也。今終則會三乘。隨大機所宜。說作",
    "X31n0608_003:0398a03": "一乘。眾生但解今一是實。昔三為虗。此隨大之宜。",
    "X31n0608_003:0398a04": "又難解難知也。",
    "X31n0608_003:0398a05": "爾時世尊欲重宣此義而說偈言。",
    "X31n0608_003:0398a06": "破有法王出現世間(至)以種種緣令得正見。",
    "X31n0608_003:0398a07": "破有下。頌如來是諸法之王至而演說之。有。謂無",
    "X31n0608_003:0398a08": "明愛取有世間之因。世間。謂生老病死三有之果。",
    "X31n0608_003:0398a09": "佛既破有。不應受生。今復出現者。為隨順眾生心",
    "X31n0608_003:0398a10": "欲。以種種因緣譬喻。說三乘法也。應知破有是根",
    "X31n0608_003:0398a11": "本實智。出現是方便權智。有實智故。為一乘法王",
    "X31n0608_003:0398a12": "之不虗。有權智故。為三乘法王之不虗也。如來尊",
    "X31n0608_003:0398a13": "重下。頌其所說法。皆悉到於一切智地。謂雖以實",
    "X31n0608_003:0398a14": "為權。說種種法。然其所說法。皆能到於如來尊重",
    "X31n0608_003:0398a15": "實智深遠之地。非小乘淺智之人所知也。久默斯",
    "X31n0608_003:0398a16": "要下。頌如來觀知一切諸法之所歸趣。謂既所說",
    "X31n0608_003:0398a17": "法。皆悉能到深遠智地。何不蚤說以斯要妙。是諸",
    "X31n0608_003:0398a18": "法之所歸趣。諸佛所尊重故。久默以竢時至。不圖",
    "X31n0608_003:0398a19": "速成也。有智若聞下。頌亦知一切眾生深心之所",
    "X31n0608_003:0398a20": "行。而通達無礙義。在其中矣。謂佛既不惜說法。是",
    "X31n0608_003:0398a21": "急於救人。反不務速說者。以眾生深心所行。智信",
    "X31n0608_003:0398a22": "者少。而愚疑者多。一速說非惟不達。而且永失。致",
    "X31n0608_003:0398a23": "受苦無窮焉。是務速則利眾生也少。而害眾生也",
    "X31n0608_003:0398a24": "多。故曰無智疑悔等。是故迦葉下。謂有是畏。速說",
    "X31n0608_003:0398b01": "害眾生之故。法王所以將教從人。隨眾生力之所",
    "X31n0608_003:0398b02": "堪。用種種因緣。說作小大三一之乘也。雖曰用權。",
    "X31n0608_003:0398b03": "其實皆令得到究竟一切種智也。故云令得正見。",
    "X31n0608_003:0398b04": "此又頌於諸法究盡明了等文。長行云究盡明了。",
    "X31n0608_003:0398b05": "此云隨力為說。惟其隨力。眾生方得究了。長行云",
    "X31n0608_003:0398b06": "一切智慧。此云種種正見。種種即一切。正見即智",
    "X31n0608_003:0398b07": "慧也。",
    "X31n0608_003:0398b08": "迦葉當知譬如大雲(至)乾地普洽藥木並茂。",
    "X31n0608_003:0398b09": "此頌單喻第一節。長行先世界草木。而後雲雨。頌",
    "X31n0608_003:0398b10": "中反是。其雲雨景象。文字損益。足長行所未盡。",
    "X31n0608_003:0398b11": "其雲所出一味之水(至)根莖枝葉華果光色。",
    "X31n0608_003:0398b12": "此頌長行單喻第二節。",
    "X31n0608_003:0398b13": "一雨所及皆得鮮澤(至)所潤是一而各滋茂。",
    "X31n0608_003:0398b14": "此頌長文單喻第三節。",
    "X31n0608_003:0398b15": "佛亦如是出現於世(至)皆應到此覲無上尊。",
    "X31n0608_003:0398b16": "此頌法喻合明第一節。佛亦下。先頌有大之實。大",
    "X31n0608_003:0398b17": "聖下。後頌有大之名。我為如來者。十號第一也。兩",
    "X31n0608_003:0398b18": "足之尊者。十號之第二三四也。以福慧為兩足故。",
    "X31n0608_003:0398b19": "福足則應供。慧足則正徧知。又慧足是明。福足是",
    "X31n0608_003:0398b20": "行故。又攝明行足也。出于世間下。頌善逝世間解。",
    "X31n0608_003:0398b21": "十號之第五也。猶如大雲下。頌無上士調御丈夫",
    "X31n0608_003:0398b22": "之二稱。十號之第六七也。諸天人眾下。頌天人師",
    "X31n0608_003:0398b23": "佛世尊之三稱。為十號之第八九十也。長行先名。",
    "X31n0608_003:0398b24": "後以實釋。頌中先標其實。後以名釋。",
    "X31n0608_003:0398c01": "我為世尊無能及者(至)如彼草木所稟各異。",
    "X31n0608_003:0398c02": "此節七十四句。頌長文法喻合明第二節。初三十",
    "X31n0608_003:0398c03": "六句。頌如來于時起至快得善利止之文。我為等",
    "X31n0608_003:0398c04": "者。佛本無我。順世而稱為我。謂九法界三世間主。",
    "X31n0608_003:0398c05": "皆稱佛為尊。曰無能及者。無他也。為能安隱眾生。",
    "X31n0608_003:0398c06": "不當出世。而現於世。為大眾說不生不滅甘露淨",
    "X31n0608_003:0398c07": "法也。其法一味下。謂甘露淨法。止得一味。乃解脫",
    "X31n0608_003:0398c08": "涅槃之味也。以一妙音下。謂雖是一味之音。不妨",
    "X31n0608_003:0398c09": "隨類而各解也。故曰妙音。斯義指解脫涅槃言。應",
    "X31n0608_003:0398c10": "知妙音為能演。解脫為所演也。常為大乘下。申明。",
    "X31n0608_003:0398c11": "謂佛非惟一時演暢斯義而已。乃於四十年中。雖",
    "X31n0608_003:0398c12": "說三乘九部之法。無非時常為大乘解脫涅槃而",
    "X31n0608_003:0398c13": "作因緣。不為小乘解脫涅槃而作因緣也。我觀一",
    "X31n0608_003:0398c14": "切下。謂佛所以直為大乘作因緣者。以佛觀九法",
    "X31n0608_003:0398c15": "界一切眾生。普皆平等具足。有此一乘法體。所以",
    "X31n0608_003:0398c16": "不存彼此愛憎之心也。我無貪著者。謂佛不貪愛",
    "X31n0608_003:0398c17": "執著大乘而自居也。亦無限礙者。謂佛不限此大",
    "X31n0608_003:0398c18": "機為之廣說。礙彼小機為之略說。以故四十年中。",
    "X31n0608_003:0398c19": "恒為一切眾生。平等而說一乘法也。如為一人下。",
    "X31n0608_003:0398c20": "驗明平等。謂如佛凡為當機者一人盡義而說。其",
    "X31n0608_003:0398c21": "實何甞眾多之人不聞哉。故曰眾多亦然。以上。明",
    "X31n0608_003:0398c22": "佛為眾之心普也。常演說法下。又明佛為眾之心。",
    "X31n0608_003:0398c23": "與時無間也。謂佛出世。常以說法為事。曾無他餘",
    "X31n0608_003:0398c24": "之事也。去來下。謂佛既但以說法為事。故去來坐",
    "X31n0608_003:0399a01": "立四威儀中。無往不是說法。曾不見有疲厭也。充",
    "X31n0608_003:0399a02": "足下。謂所以無疲厭者。無非欲以一乘之法。充足",
    "X31n0608_003:0399a03": "三世間眾生。如天之雲雨。普潤於三草二木也。此",
    "X31n0608_003:0399a04": "佛無貪著無限礙之意見矣。貴賤下。申明法平等",
    "X31n0608_003:0399a05": "中。機自有不平等者。於人則有貴賤。於位則有上",
    "X31n0608_003:0399a06": "下。於戒則有持毀。於威儀則有具否。於見諦則有",
    "X31n0608_003:0399a07": "邪正。於根行則有利鈍。佛則無有彼此愛憎。但等",
    "X31n0608_003:0399a08": "雨法雨。心無懈而身無倦也。是機雖有不平等。而",
    "X31n0608_003:0399a09": "佛心則一向未嘗不平等也。此由信解品四大弟",
    "X31n0608_003:0399a10": "子言。一切諸佛秘藏之法。但為菩薩演其實事。而",
    "X31n0608_003:0399a11": "不為我說斯真要等文。故此諄諄以解其疑也。然",
    "X31n0608_003:0399a12": "此中有五平等。其法一味下。法體平等。我觀一切",
    "X31n0608_003:0399a13": "下。佛心平等。恒為一切下。佛說平等。如為一人下。",
    "X31n0608_003:0399a14": "一多平等。常演說法下。久近平等。末以貴賤上下",
    "X31n0608_003:0399a15": "諸不平等者。一反照之。愈見佛無往而不平等矣。",
    "X31n0608_003:0399a16": "次三十二句。頌長行是諸眾生起至漸得入道止",
    "X31n0608_003:0399a17": "之文。一切眾生下。承上文言。謂由佛法如雲雨之",
    "X31n0608_003:0399a18": "無倦。故令一切眾生聞佛法者。隨力所受。得各住",
    "X31n0608_003:0399a19": "於種種諸地也。地分五等。故曰諸。或處人天下。初",
    "X31n0608_003:0399a20": "人天福報地。轉輪聖王人中至貴。釋梵諸王天上",
    "X31n0608_003:0399a21": "極尊。此釋成貴賤上下等四句。以釋天為欲界主。",
    "X31n0608_003:0399a22": "在輪王上。在梵王下。梵王色界主。在釋天上。在空",
    "X31n0608_003:0399a23": "天下故。凡在上者貴。在下者賤故。其因皆由持五",
    "X31n0608_003:0399a24": "戒十善具足威儀而致也。諸王。則下該四天王天。",
    "X31n0608_003:0399b01": "上該色究竟天等。及人間諸粟散小王等也。是小",
    "X31n0608_003:0399b02": "藥草者。合前喻小根小莖小枝小葉之文。以人王",
    "X31n0608_003:0399b03": "天王。雖三界中尊貴。猶屬生死有漏故。然皆可以",
    "X31n0608_003:0399b04": "救人苦。與人樂。故稱為藥。非佛法棟梁故。比之為",
    "X31n0608_003:0399b05": "草也。知無漏法者。知苦斷集之法也。簡別天人釋",
    "X31n0608_003:0399b06": "梵有所不知也。能得涅槃者。謂小乘人既知苦斷",
    "X31n0608_003:0399b07": "集故。能得有餘涅槃也。此句含其慕滅修道。簡別",
    "X31n0608_003:0399b08": "人天釋梵。猶屬輪迴生死。不得涅槃也。起六神通",
    "X31n0608_003:0399b09": "下。六通。即天眼天耳他心宿命神境漏盡也。三明。",
    "X31n0608_003:0399b10": "即六通中天眼明宿命明漏盡明也。問曰。三明既",
    "X31n0608_003:0399b11": "即六通之半。奚用重開。答曰。通約自證。明約利人。",
    "X31n0608_003:0399b12": "廣如法數詳之。以上頌聲聞乘地也。下辟支佛乘",
    "X31n0608_003:0399b13": "地。辟支有二種。一獨覺。二緣覺。獨處山林。為獨覺",
    "X31n0608_003:0399b14": "自了之地。常行禪定。為獨覺自悟之工。此中標以",
    "X31n0608_003:0399b15": "獨處。結以緣覺。故知兼二種人也。問。經奚不明言",
    "X31n0608_003:0399b16": "出聲聞耶。答。聲聞有迴心向大分。緣覺出無佛世。",
    "X31n0608_003:0399b17": "多不迴心故。言知無漏法。則知是聲聞乘也。以無",
    "X31n0608_003:0399b18": "漏法。該盡大小乘故。以上總明中下機。皆屬小乘",
    "X31n0608_003:0399b19": "之數。皆具三明六通耳。是中藥草者。合前喻中根",
    "X31n0608_003:0399b20": "中莖等文。求世尊下。謂有等迴心向大聲聞。欲求",
    "X31n0608_003:0399b21": "補佛處。云我雖現世不作佛。當當來世畢竟作佛。",
    "X31n0608_003:0399b22": "故雖同二乘入定。乃行菩薩六度中精進之定。非",
    "X31n0608_003:0399b23": "滅盡定。此等之機。為藥草中之上等藥草也。又諸",
    "X31n0608_003:0399b24": "佛子下。佛子即菩薩也。菩提薩埵為佛所鍾愛故。",
    "X31n0608_003:0399c01": "稱之為子。有三賢四加行之別。故曰諸位。雖涉乎",
    "X31n0608_003:0399c02": "地前。而心則專乎佛道。佛道雖多。四無量心為本。",
    "X31n0608_003:0399c03": "故曰常行慈悲。佛雖未記作佛。而自知作佛。決定",
    "X31n0608_003:0399c04": "不為魔外小乘所疑惑也。尚居地前。校二乘人雖",
    "X31n0608_003:0399c05": "大。校地上及等覺地尚小。非藥草可喻。故曰是名",
    "X31n0608_003:0399c06": "小樹也。安住神通下。地上及等覺地之菩薩也。云",
    "X31n0608_003:0399c07": "安住神通。則知愈於常行慈悲矣。云轉不退輪度",
    "X31n0608_003:0399c08": "無量億眾。則知超乎自知作佛決定無疑者而已。",
    "X31n0608_003:0399c09": "應知校前藥草。則名為樹。校上小樹。則名為大樹",
    "X31n0608_003:0399c10": "矣。此合前喻大根大莖等文。問。神通與慈悲何分。",
    "X31n0608_003:0399c11": "答。慈但與樂。悲但拔苦。神通則不止慈悲。即殺盜",
    "X31n0608_003:0399c12": "婬五逆十惡。可以度眾生處。菩薩亦安心住於其",
    "X31n0608_003:0399c13": "中。此非地上等覺菩薩不能。淨名云。十方大力魔",
    "X31n0608_003:0399c14": "王。皆是住不可思議解脫菩薩。是也。前喻文。缺上",
    "X31n0608_003:0399c15": "藥草及小樹二種。此頌有者。顯藥草及樹木各具",
    "X31n0608_003:0399c16": "上中下三種也。佛平等下六句。頌長文如彼大雲",
    "X31n0608_003:0399c17": "雨於一切等文。結完法喻。明平等在佛。不平等在",
    "X31n0608_003:0399c18": "機。故佛法如雲雨。直一味。機稟根莖受用。則各異",
    "X31n0608_003:0399c19": "也。",
    "X31n0608_003:0399c20": "佛以此喻方便開示(至)漸漸修學悉當成佛。",
    "X31n0608_003:0399c21": "此頌長文法喻合明第三節。初十四句。頌如來說",
    "X31n0608_003:0399c22": "法一相一味起至以何法得何法止之文。直明釋",
    "X31n0608_003:0399c23": "迦一佛以實為權之義。佛以此喻下。此喻。藥草喻",
    "X31n0608_003:0399c24": "也。方便開示。權智也。演說。屬上權智。一法。即一乘",
    "X31n0608_003:0400a01": "實智。謂佛以此品。喻明四十年前方便開示。種種",
    "X31n0608_003:0400a02": "三乘九部言辭諸權智之法雖多。無非演說實相",
    "X31n0608_003:0400a03": "一乘法也。於佛智慧下。謂自昔至今。佛所說法。在",
    "X31n0608_003:0400a04": "汝等二乘人分上。若曰甚多。然在於佛自證實智",
    "X31n0608_003:0400a05": "海中。才一滴耳。此恐四大弟子。以此一品。遂當如",
    "X31n0608_003:0400a06": "來無量無邊功德。故此為言。我雨法雨下。謂佛前",
    "X31n0608_003:0400a07": "云如來功德說不能盡。今止說一滴者。以佛法雲",
    "X31n0608_003:0400a08": "雨。雖曰一渧。然不妨即此一滴能充滿於三世間",
    "X31n0608_003:0400a09": "也。以一為無量故。一味之法下。謂雖充滿三世間。",
    "X31n0608_003:0400a10": "却真是一味之法。但隨眾生力所修行。眾生力大。",
    "X31n0608_003:0400a11": "如彼叢林藥草大者。其所霑潤亦大。眾生力小。如",
    "X31n0608_003:0400a12": "彼叢林草木小者。其所受澤亦小。雖有小大。皆得",
    "X31n0608_003:0400a13": "法雨。而漸增茂好也。豈可謂昔之法雨。異乎今之",
    "X31n0608_003:0400a14": "法雨。今之大樹為實。昔之小樹為虗耶。次三十二",
    "X31n0608_003:0400a15": "句。頌眾生住於種種之地起至終歸於空止之文。",
    "X31n0608_003:0400a16": "乃詳明十方三世一切諸佛會權歸實之義。諸佛",
    "X31n0608_003:0400a17": "之法下。謂釋迦一佛。所以直以一味法雨。充滿世",
    "X31n0608_003:0400a18": "間。隨其大小。漸增茂好者。非特意故為。乃遵十方",
    "X31n0608_003:0400a19": "三世一切諸佛之常規也。諸佛既常以一味之法。",
    "X31n0608_003:0400a20": "令諸世間普得具足。漸次修行。皆得道果。釋迦豈",
    "X31n0608_003:0400a21": "不然乎。聲聞緣覺下。約法。則以常規。釋成漸次修",
    "X31n0608_003:0400a22": "行皆得道果二句。約喻。則申明隨其大小漸增茂",
    "X31n0608_003:0400a23": "好之義。應知上節列三種藥草。一小喻人天乘。二",
    "X31n0608_003:0400a24": "中喻聲聞緣覺乘。三上喻聲聞中有發大心者之",
    "X31n0608_003:0400b01": "大乘。然有聲聞義。無聲聞名。此節合前小中上三",
    "X31n0608_003:0400b02": "種藥草。總為一種。兼有聲聞名也。處於山林者顯",
    "X31n0608_003:0400b03": "二乘人元不在廟堂也。住最後身者。果縛未斷。曰",
    "X31n0608_003:0400b04": "住。子縛已滅。不續後有。對無始受身。此生則為最",
    "X31n0608_003:0400b05": "後身也。聞法得果者。謂轉王釋梵。先在人天道中。",
    "X31n0608_003:0400b06": "聞佛諦緣之法。居于廟堂。牽於世樂。雖知其苦。不",
    "X31n0608_003:0400b07": "獲處於山林而斷其集。今既得為聲聞緣覺。處于",
    "X31n0608_003:0400b08": "山林。知苦。並斷其集。不受後有之苦。得證涅槃之",
    "X31n0608_003:0400b09": "樂。則昔之聞法。今獲其果矣。是昔之名輪王釋梵",
    "X31n0608_003:0400b10": "等。諸小藥草。今各得增長。為中上之藥草也。若諸",
    "X31n0608_003:0400b11": "菩薩下。明前小樹今增長為中樹義。云智慧堅固。",
    "X31n0608_003:0400b12": "則知不止如上文但云專心佛道常行慈悲而已。",
    "X31n0608_003:0400b13": "云了達三界求最上乘。則知不止如上文但云自",
    "X31n0608_003:0400b14": "知作佛決定無疑而已。以今之了達三界之廣大。",
    "X31n0608_003:0400b15": "校昔之自知作佛。為陿小故。所以此中。法則云求",
    "X31n0608_003:0400b16": "最上乘。喻則合為小樹而得增長為中樹也。准仁",
    "X31n0608_003:0400b17": "王經。此由習忍前十善菩薩。增長入三賢位也。復",
    "X31n0608_003:0400b18": "有住禪者。謂由智慧堅固。復住於禪定也。得神通",
    "X31n0608_003:0400b19": "力者。謂校前安住神通者。更得其力也。以安住。約",
    "X31n0608_003:0400b20": "才入其手言。得力約久成其用言。聞諸法空心大",
    "X31n0608_003:0400b21": "歡喜。則知異乎聞人空之喜矣。放無數先度諸眾",
    "X31n0608_003:0400b22": "生。則知異乎轉不退輪之度生也。以轉尚費言說。",
    "X31n0608_003:0400b23": "光則照而知之。不容聲故也。所以此中。校上節喻",
    "X31n0608_003:0400b24": "名中樹而得增長。為其大樹。異乎求最上乘之求",
    "X31n0608_003:0400c01": "者也。以彼才求。此已增長究竟得故。應知此由三",
    "X31n0608_003:0400c02": "賢位。增長至十地位也。以上喻機之小大增長。各",
    "X31n0608_003:0400c03": "有階漸也。如是迦葉下。喻佛身雲法雨。元無小大",
    "X31n0608_003:0400c04": "先後。只一味也。潤於人華者。人是法。華是喻。各得",
    "X31n0608_003:0400c05": "成實者。實果也。通法喻言。謂佛法雲雨。雖曰不異。",
    "X31n0608_003:0400c06": "而小大三乘之機。末不由之開心華。結道果。各自",
    "X31n0608_003:0400c07": "成其小大也。迦葉當知下六句。頌佛知是已起至",
    "X31n0608_003:0400c08": "一切種智止之文。而兩結上文佛與諸佛皆用權",
    "X31n0608_003:0400c09": "顯實之義。以諸因緣者。照前應一大事因緣。照後",
    "X31n0608_003:0400c10": "為化城伏案。照諸經。該乎四十年前所說也。種種",
    "X31n0608_003:0400c11": "譬喻者。如優曇鉢火宅藥草等。皆權智也。開示佛",
    "X31n0608_003:0400c12": "道。由權而入實也。是我方便者。勝鬘經云。阿羅漢",
    "X31n0608_003:0400c13": "辟支佛得功德。斷五住煩惱。脫二種生死。皆不及",
    "X31n0608_003:0400c14": "佛。言得涅槃者。皆佛方便也。此結上佛以此喻下",
    "X31n0608_003:0400c15": "十四句也。諸佛亦然者。結諸佛之法下三十二句",
    "X31n0608_003:0400c16": "也。今為汝等下八句。頌汝等迦葉甚為希有等文。",
    "X31n0608_003:0400c17": "而結前起後。謂因迦葉等甚為希有。能信佛隨宜",
    "X31n0608_003:0400c18": "說法故。佛今為迦葉等。說其最後實事。明諸聲聞",
    "X31n0608_003:0400c19": "眾先所證有餘涅槃。皆非佛之無餘涅槃。故曰皆",
    "X31n0608_003:0400c20": "非滅度。汝等下。謂既非佛之滅度。是何法也。乃汝",
    "X31n0608_003:0400c21": "等所行涅槃小果。是菩薩道之大因也。依此大因。",
    "X31n0608_003:0400c22": "漸漸修學。盡得成佛之大果。不止成阿羅漢小果",
    "X31n0608_003:0400c23": "而已也。勝鬘經云。得少分涅槃者。名向涅槃界。又",
    "X31n0608_003:0400c24": "云。聲聞緣覺乘皆入大乘。大乘者。即是佛乘。是故",
    "X31n0608_003:0401a01": "三乘即是一乘。一乘者。得阿耨多羅三藐三菩提。",
    "X31n0608_003:0401a02": "菩提即是涅槃。涅槃即是佛之法身等。如下品授",
    "X31n0608_003:0401a03": "記者。是矣。問。此節法喻文字重疊。何異上節。答。約",
    "X31n0608_003:0401a04": "文而言。上節重隨力所受所稟各異。此節重漸增",
    "X31n0608_003:0401a05": "茂好。各得成實。此文不同也。約義而言。上節明雖",
    "X31n0608_003:0401a06": "一而異。昔權未實。三乘雖各有所得。皆適己分小。",
    "X31n0608_003:0401a07": "不得濫大。此節明雖異而一。今實即權。三乘乃一",
    "X31n0608_003:0401a08": "乘之階。小可增長而為大故。法喻三疊。皆以增長",
    "X31n0608_003:0401a09": "言。此義不同也。",
    "X31n0608_003:0401a10": "妙法蓮華經授記品第六",
    "X31n0608_003:0401a11": "梵語和伽羅。此云授記。聖言說與曰授。果與心期",
    "X31n0608_003:0401a12": "曰記。初身子請說因緣。佛演以譬喻。無非總為千",
    "X31n0608_003:0401a13": "二百人得解與記。然直四人得解。故今獨先記四",
    "X31n0608_003:0401a14": "大弟子。以四大弟子俱已開悟佛知見故。餘俟因",
    "X31n0608_003:0401a15": "緣說周。始與其記也。四大弟子先記迦葉者。佛法",
    "X31n0608_003:0401a16": "門中。不出智之與行。身子智慧第一。飲光頭陀。此",
    "X31n0608_003:0401a17": "云抖擻。為行第一。而僧臘又最長也。然此授記。正",
    "X31n0608_003:0401a18": "是為諸聲聞。說大乘經。名妙法蓮華教菩薩法佛",
    "X31n0608_003:0401a19": "所獲念義也。應知。",
    "X31n0608_003:0401a20": "爾時世尊說是偈已(至)雖有魔及魔民皆護佛法。",
    "X31n0608_003:0401a21": "爾時世尊欲重宣此義而說偈言。",
    "X31n0608_003:0401a22": "告諸比丘我以佛眼(至)光明世尊其事如是。",
    "X31n0608_003:0401a23": "爾時下。結前也。告諸下。正授飲光之記。上頌言汝",
    "X31n0608_003:0401a24": "等所行是菩薩道。此奉敬三百萬億諸佛植福。廣",
    "X31n0608_003:0401b01": "宣大法植慧。正是漸漸修學菩薩道。第一之因行",
    "X31n0608_003:0401b02": "記也。上頌言悉當成佛。此云當得成佛名光明佛。",
    "X31n0608_003:0401b03": "授第二之果記。上正等于諸佛也。如來等十號。為",
    "X31n0608_003:0401b04": "諸佛所護念。未發大心者不與。已發心者。有此必",
    "X31n0608_003:0401b05": "為佛所護念也。國名下。授第三第四依報記。依報",
    "X31n0608_003:0401b06": "不出兩儀。國屬地理。劫屬天時。云光德者。常寂光",
    "X31n0608_003:0401b07": "淨土也。云大莊嚴者。實報莊嚴土也。佛壽下。授第",
    "X31n0608_003:0401b08": "五正報記也。正法下。授第六正像法住世久近記。",
    "X31n0608_003:0401b09": "下正覺于眾生也。國界下。釋成國劫之名。無諸下。",
    "X31n0608_003:0401b10": "明嚴。琉璃下。明飾其國。菩薩下。授第七法眷記。無",
    "X31n0608_003:0401b11": "有魔下。授第八護法記。謂魔天臣民。為三界必有",
    "X31n0608_003:0401b12": "之數。但在光明佛法中。不為害佛法之魔事。以光",
    "X31n0608_003:0401b13": "明佛因行抖擻故。果上不惹魔。魔亦護法也。身子",
    "X31n0608_003:0401b14": "記中。有轉授堅滿記。無魔護佛法記。各隨願行。彼",
    "X31n0608_003:0401b15": "此互攝也。飲光未來成佛一大事因緣。佛則一一",
    "X31n0608_003:0401b16": "授之。飲光則一一記之矣。聲聞得佛果記。誠如優",
    "X31n0608_003:0401b17": "曇鉢大寶青蓮華。又時一現耳。下三段記文。准是",
    "X31n0608_003:0401b18": "不另訓也。頌校長行。缺國名光德。劫名大莊嚴。三",
    "X31n0608_003:0401b19": "四兩科。餘照可知。",
    "X31n0608_003:0401b20": "爾時大目犍連須菩提(至)即共同聲而說偈言。",
    "X31n0608_003:0401b21": "大雄猛世尊諸釋之法王(至)如饑須教食。",
    "X31n0608_003:0401b22": "爾時下。目犍連等。皆悉悚慄者。敘信解。空生居首。",
    "X31n0608_003:0401b23": "迦葉第三。迨述藥草與記。皆獨先迦葉。三人恐佛。",
    "X31n0608_003:0401b24": "舉一隅。而欲己以三隅反。所以心不自安。而惶悚",
    "X31n0608_003:0401c01": "戰慄。故同聲說偈。欲佛親唱其名。而各親與其記",
    "X31n0608_003:0401c02": "也。大雄下。謂佛一大英雄勇猛。為三世間所尊。而",
    "X31n0608_003:0401c03": "于諸釋種中。破有為諸法中王。故能哀愍我等。于",
    "X31n0608_003:0401c04": "方便品。云千二百羅漢悉亦當作佛。乃至于上品。",
    "X31n0608_003:0401c05": "云漸漸修學悉當成佛。如此則是賜其我等作佛",
    "X31n0608_003:0401c06": "之音聲也。若知下。謂我等雖得聞此作佛之聲。而",
    "X31n0608_003:0401c07": "尚未得如身子飲光。親唱其名。親與其記。若佛知",
    "X31n0608_003:0401c08": "我等。要佛親與其記之深心。能見愍而授其記者。",
    "X31n0608_003:0401c09": "則如灑以甘露。除其熱惱。而得其清涼也。甘露。照",
    "X31n0608_003:0401c10": "上品甘露淨法而言。熱。即悚慄之心。良以二乘人",
    "X31n0608_003:0401c11": "不同三界火宅之所燒煑故。但以除熱言。如從下。",
    "X31n0608_003:0401c12": "復以喻申求其記。饑國來。餓殍極矣。喻小乘也。遇",
    "X31n0608_003:0401c13": "王膳。喜樂甚矣。喻作佛音聲也。心疑懼未敢便食",
    "X31n0608_003:0401c14": "者。喻雖賜佛音未敢自信也。得王教乃敢食者。喻",
    "X31n0608_003:0401c15": "須佛記然後乃敢承當也。已上喻文也。我等下。法",
    "X31n0608_003:0401c16": "合。以小乘人。合饑國也。不知下。申明小乘人有過。",
    "X31n0608_003:0401c17": "過在不知云何當得佛也。雖聞下。以小乘人得佛。",
    "X31n0608_003:0401c18": "合飢人遇王膳心疑懼未敢食也。若蒙下。以得佛",
    "X31n0608_003:0401c19": "記。合王教而後敢食快且樂也。小乘人不信自心",
    "X31n0608_003:0401c20": "作佛。信佛語故如此。吁。",
    "X31n0608_003:0401c21": "爾時世尊知諸大弟子(至)度脫無量菩薩及聲聞眾。",
    "X31n0608_003:0401c22": "爾時世尊欲重宣此義而說偈言。",
    "X31n0608_003:0401c23": "諸比丘眾今告汝等(至)像法亦住二十小劫。",
    "X31n0608_003:0401c24": "爾時世尊復告諸比丘眾(至)像法亦住二十小劫。",
    "X31n0608_003:0402a01": "爾時世尊欲重宣此義而說偈言。",
    "X31n0608_003:0402a02": "諸比丘眾皆一心聽(至)無量無數莊嚴其國。",
    "X31n0608_003:0402a03": "爾時世尊復告大眾(至)像法亦住四十小劫。",
    "X31n0608_003:0402a04": "爾時世尊欲重宣此義而說偈言。",
    "X31n0608_003:0402a05": "我此弟子大目犍連(至)吾今當說汝等善聽。",
    "X31n0608_003:0402a06": "凡諸大弟子得記。雖劫國莊嚴。各有不同。無非因",
    "X31n0608_003:0402a07": "行授名。因名記果。如迦葉因中。然燈續明。以紫金",
    "X31n0608_003:0402a08": "光。塗佛形像。為羅漢則名飲光。成佛則號光明。須",
    "X31n0608_003:0402a09": "菩提因中心得無礙。憶受生如恒沙。在母胎知空",
    "X31n0608_003:0402a10": "寂。為羅漢則名善見。又名空生。由善見故。成佛則",
    "X31n0608_003:0402a11": "號名相。由空生故。說法常處虗空。旃延因中勤掃",
    "X31n0608_003:0402a12": "佛地。為羅漢則名文飾。成佛則號閻浮金光。目連",
    "X31n0608_003:0402a13": "因中聞因緣而出家。為羅漢則得神通第一。成佛",
    "X31n0608_003:0402a14": "則號多摩旃香。香不離此。而已至彼。通不捨因。而",
    "X31n0608_003:0402a15": "已成緣。皆果不違因。名稱其實。雖是聲聞所行。皆",
    "X31n0608_003:0402a16": "是菩薩。但不自知耳。故前偈中。佛先與說。破其因",
    "X31n0608_003:0402a17": "行。則曰汝等所行是菩薩道。後將與其果記。則曰",
    "X31n0608_003:0402a18": "漸漸修學悉當成佛。若其國之大小。劫之修短。法",
    "X31n0608_003:0402a19": "住之久近。眷屬之多寡。皆各隨其本願。功德則無",
    "X31n0608_003:0402a20": "增減也。我諸弟子下六句。為五百弟子受記品伏",
    "X31n0608_003:0402a21": "案。我及下四句。為下因緣說周張本。而廣說如來",
    "X31n0608_003:0402a22": "復有無量無邊阿僧祇之功德也。謂五百弟子。佛",
    "X31n0608_003:0402a23": "皆欲記成佛者。以佛曾與五百人。宿世有成佛之",
    "X31n0608_003:0402a24": "因緣故也。",
    "X31n0608_003:0402b01": "妙法蓮華經化城喻品第七",
    "X31n0608_003:0402b02": "化城對寶所而言。化謂變化。城謂城府。初佛說火",
    "X31n0608_003:0402b03": "宅喻。本欲千二百人同開悟佛知見然唯四大弟",
    "X31n0608_003:0402b04": "子信解。其餘如不聞見。故佛又說藥草喻。雖是為",
    "X31n0608_003:0402b05": "四大弟子。述成其說不能盡之功德。其意實欲千",
    "X31n0608_003:0402b06": "二百人同開悟佛知見。同與其記耳。而千二百人",
    "X31n0608_003:0402b07": "不開悟者。以聞如來是諸法之王。若有所說三一",
    "X31n0608_003:0402b08": "權實之法。皆實不虗。意謂三一權實。既皆不虗。則",
    "X31n0608_003:0402b09": "我等昔之所證小果。未嘗不為今之大乘。故安於",
    "X31n0608_003:0402b10": "化城。以當寶所。而不肯前進。以希授記。所以上品",
    "X31n0608_003:0402b11": "授過迦葉記。餘三大弟子。必求佛記者。亦為千二",
    "X31n0608_003:0402b12": "百人。有所引發也。今既引發不動。故佛不得已。而",
    "X31n0608_003:0402b13": "說宿世因緣。以明佛昔於塵點劫前。為沙彌時。曾",
    "X31n0608_003:0402b14": "化千二百人作佛。如導師所將眾人。過五百險惡",
    "X31n0608_003:0402b15": "由旬。至寶所也。沙彌各各既已成佛。而反度千二",
    "X31n0608_003:0402b16": "百人以小果者。如因所將眾人。畏難求息。乃不得",
    "X31n0608_003:0402b17": "已。而過三百由旬外。置化城也。今千二百人。既得",
    "X31n0608_003:0402b18": "阿羅漢果。仍欲度脫以大乘者。如滅化城。而引過",
    "X31n0608_003:0402b19": "二百由旬至寶所。以完其佛為沙彌時之本願也。",
    "X31n0608_003:0402b20": "是知昔之三乘不虗者。如由化城止息。可以為進",
    "X31n0608_003:0402b21": "寶所之地。名不虗。非謂化城即是一乘實相寶所",
    "X31n0608_003:0402b22": "之不虗也。如是則昔之教以一乘為因。今由二乘",
    "X31n0608_003:0402b23": "而得受成佛之記為緣。昔因今緣。事不容己。詎可",
    "X31n0608_003:0402b24": "執二乘城府之不化生滅度想安隱想。而不往前",
    "X31n0608_003:0402c01": "進哉。故曰化城喻品。此宿世因緣。所以當說。而佛",
    "X31n0608_003:0402c02": "之功德。所以說不能盡也。經文通品。分為二大章。",
    "X31n0608_003:0402c03": "初自品首佛告諸比丘乃往過去起。至第十六我",
    "X31n0608_003:0402c04": "釋迦牟尼佛於娑婆國土成阿耨多羅三藐三菩",
    "X31n0608_003:0402c05": "提止。明佛為千二百人曾植宿世大乘之因。顯如",
    "X31n0608_003:0402c06": "來實智功德無量無邊。次自諸比丘我等為沙彌",
    "X31n0608_003:0402c07": "時各各教化無量百千萬億恒河沙等眾生起。至",
    "X31n0608_003:0402c08": "此城非實我化作耳止。明佛為千二百人。以聲聞",
    "X31n0608_003:0402c09": "法為化城。成今世大乘之緣。顯如來權智功德無",
    "X31n0608_003:0402c10": "量無邊也。",
    "X31n0608_003:0402c11": "佛告諸比丘乃往過去(至)觀彼久遠猶若今日。",
    "X31n0608_003:0402c12": "佛告下。標起過去之劫。總明宿世之多不可思議。",
    "X31n0608_003:0402c13": "爾時下。標起智佛為釋迦宿世嚴親。具十號。劫國",
    "X31n0608_003:0402c14": "莊嚴之實迹。約現在言。諸比丘彼佛下。約涅槃後",
    "X31n0608_003:0402c15": "言。以起譬。別明宿世之多不可思議。故曰甚大久",
    "X31n0608_003:0402c16": "遠。譬如下。以非喻為喻。釋成彼佛滅度甚大久遠",
    "X31n0608_003:0402c17": "之文。以大千世界之地種。盡磨為墨。則其墨之數",
    "X31n0608_003:0402c18": "無量也。過於下。謂其墨又不隨地便下。乃過於東",
    "X31n0608_003:0402c19": "方千國土。才下一點。其點又不甚大。但大如微塵",
    "X31n0608_003:0402c20": "也。又過下。謂如上再過千國土。復下地種墨之第",
    "X31n0608_003:0402c21": "二點也。如是下。謂如是第二仍過千國土。復下第",
    "X31n0608_003:0402c22": "三點地種墨。展轉以至千萬點等。直下盡地種墨。",
    "X31n0608_003:0402c23": "用計其國土之數。則墨所點之國土無邊也。於汝",
    "X31n0608_003:0402c24": "下。問辭。明無數也。謂將上地種墨點所計國土。俾",
    "X31n0608_003:0403a01": "能算數之師。及算師之弟子共算之。可得其邊而",
    "X31n0608_003:0403a02": "知其數否。答不也世尊者。謂誠哉。不得其邊而莫",
    "X31n0608_003:0403a03": "知其數也。諸比丘是人下。謂將是人所經點墨。及",
    "X31n0608_003:0403a04": "不點墨之國土。盡以手指撚抹為塵。以塵校劫。復",
    "X31n0608_003:0403a05": "過上數。則其劫數之多。不啻倍屣之。無量無邊百",
    "X31n0608_003:0403a06": "千萬億阿僧祇不可思議矣。我以如來下。結完標。",
    "X31n0608_003:0403a07": "釋成如來實智功德無量無邊不可思議之無數",
    "X31n0608_003:0403a08": "也。而佛以如來知見實智之力。視茲久遠。宛若一",
    "X31n0608_003:0403a09": "日。信乎迦葉等於無量億劫。說不能盡也。過去多",
    "X31n0608_003:0403a10": "劫佛。既明見若此。益顯授諸大弟子未來果記。劫",
    "X31n0608_003:0403a11": "長果遠。為不虗矣。",
    "X31n0608_003:0403a12": "爾時世尊欲重宣此義而說偈言。",
    "X31n0608_003:0403a13": "我念過去世無量無邊劫(至)通達無量劫。",
    "X31n0608_003:0403a14": "我念下。頌總標。如人下。頌明別釋無量。過於下。釋",
    "X31n0608_003:0403a15": "無邊。如是下。頌以塵校劫。釋無數。如來無礙下。頌",
    "X31n0608_003:0403a16": "結以顯德。譬品所謂捨於方便。讚如來知見者也。",
    "X31n0608_003:0403a17": "佛告諸比丘大通智勝佛(至)一心合掌瞻仰世尊。",
    "X31n0608_003:0403a18": "佛告諸比丘下。通敘智佛始成佛終滅度壽命之",
    "X31n0608_003:0403a19": "數也。其佛本坐下。別敘其始。謂以大通一佛自證",
    "X31n0608_003:0403a20": "一乘實相而言。則威音那畔。業已成訖佛矣。故云",
    "X31n0608_003:0403a21": "本云已。垂得下。謂以十方三世一切諸佛開實為",
    "X31n0608_003:0403a22": "權而言。則今時門頭。尚思惟未得其方便在。故云",
    "X31n0608_003:0403a23": "而諸佛法等。云諸佛法。顯非一佛之法也。此即如",
    "X31n0608_003:0403a24": "我釋尊。始成正覺。最初七日之思惟也。如是一小",
    "X31n0608_003:0403b01": "劫下。謂通佛初以一小劫思惟。與諸眾生。說已坐",
    "X31n0608_003:0403b02": "道場所得之法。恐機之不達。乃至思惟十小劫。亦",
    "X31n0608_003:0403b03": "未得其十方三世一切諸佛開實為權之方便也。",
    "X31n0608_003:0403b04": "故再曰而諸佛法等。此即如我釋尊第二七日之",
    "X31n0608_003:0403b05": "思惟也。良以釋尊住壽八十歲。故思惟時。但以三",
    "X31n0608_003:0403b06": "七日為言。智佛既住壽五百四十萬億那由他劫。",
    "X31n0608_003:0403b07": "故思惟時。以一小劫至十小劫為言也。爾時忉利",
    "X31n0608_003:0403b08": "下。申釋本坐道場之儀制。謂智佛本生道場。其道",
    "X31n0608_003:0403b09": "場是何人所置辦也。乃忉利諸天。於未坐道場前。",
    "X31n0608_003:0403b10": "敷其師子座於菩提樹下。高一由旬也。故曰先為",
    "X31n0608_003:0403b11": "等。佛於此座下。謂忉利諸天。既敷座已。而呪願曰。",
    "X31n0608_003:0403b12": "佛當坐於我所敷之座而成道。以凡一切諸佛成",
    "X31n0608_003:0403b13": "道之場。必皆忉利諸天預設。此常例也。適坐此座",
    "X31n0608_003:0403b14": "下。謂智佛正坐其座之時。而色界諸梵天王。于坐",
    "X31n0608_003:0403b15": "道場之始。及滅度之終。惟以雨華為供職。四王諸",
    "X31n0608_003:0403b16": "天。惟以擊天皷為供職。其餘夜摩等六天。惟以作",
    "X31n0608_003:0403b17": "天伎樂為供職也。以上敘智佛本坐道場之儀式",
    "X31n0608_003:0403b18": "如此。諸比丘大通下。謂智佛思惟。過十小劫已後。",
    "X31n0608_003:0403b19": "始得十方三世一切諸佛。以法就機。開實為權之",
    "X31n0608_003:0403b20": "方便也。故得十方三世一切諸佛。現身其前。而慰",
    "X31n0608_003:0403b21": "喻之。此即如我釋尊第三七日思惟。尋念過去佛",
    "X31n0608_003:0403b22": "所行方便力。我今所得道。亦應說三乘。作是思惟",
    "X31n0608_003:0403b23": "時。十方佛皆現。梵音慰喻我之文。故曰諸佛之法",
    "X31n0608_003:0403b24": "乃現在前等。此雖敘過去大通智佛之事。其實申",
    "X31n0608_003:0403c01": "明方便品偈中。釋尊自己最初三七日思惟之義。",
    "X31n0608_003:0403c02": "可見我釋尊尋念過去佛。正尋念此大通智勝佛",
    "X31n0608_003:0403c03": "也。以智佛既為釋尊宿世嚴親。則三七思惟。亦世",
    "X31n0608_003:0403c04": "傳之家法也。以上敘智佛成佛之始。滅度之終義。",
    "X31n0608_003:0403c05": "其佛未出家下。追敘智佛未下家時之事。明我釋",
    "X31n0608_003:0403c06": "尊宿世為千二百人。求大法植大因之源本也。十",
    "X31n0608_003:0403c07": "六子唯名其第一者。舉一以該眾也。父曰智勝。子",
    "X31n0608_003:0403c08": "曰智積。因地覺與果位。名目相應也。智積。即後文",
    "X31n0608_003:0403c09": "東方歡喜國作佛。名阿閦者。是也。方便品謂。釋迦",
    "X31n0608_003:0403c10": "曾親近過百千萬億無數諸佛。此正是佛之所親",
    "X31n0608_003:0403c11": "近處也。諸子捨所珍而詣佛者。所謂善繼其志。善",
    "X31n0608_003:0403c12": "述其事。達孝者也。諸母泣送者。愛子而兼得覲夫",
    "X31n0608_003:0403c13": "君。以成道也。曰諸母者。明十六王子非一母所生",
    "X31n0608_003:0403c14": "也。其祖轉輪聖王。及大小臣工。皆詣佛者。見舉國",
    "X31n0608_003:0403c15": "無尊卑貴賤。其重道一也。此即如我釋尊耶輸皇",
    "X31n0608_003:0403c16": "后淨飯聖王。同送羅睺太子出家之儀式也。到已",
    "X31n0608_003:0403c17": "頭面下。正明恭敬之儀。其讚歎之言。備乎偈中。",
    "X31n0608_003:0403c18": "以偈頌曰。",
    "X31n0608_003:0403c19": "大威德世尊(至)是故咸稽首歸命無上尊。",
    "X31n0608_003:0403c20": "大威德下六句。頌本坐道場等文。初七日思惟也。",
    "X31n0608_003:0403c21": "世尊甚希有下八句。頌如是一小劫等文。第二七",
    "X31n0608_003:0403c22": "日思惟也。今者見世尊下四句。頌過十小劫等文。",
    "X31n0608_003:0403c23": "最後第三七日思惟也。眾生常苦下十四句。頌其",
    "X31n0608_003:0403c24": "佛未出家時等文。不識苦盡道等者。釋成盲暝無",
    "X31n0608_003:0404a01": "導師之義。長夜增惡趣等者。釋成眾生常苦惱之",
    "X31n0608_003:0404a02": "義。今佛得最上等文。申明我等得善利稱慶大歡",
    "X31n0608_003:0404a03": "喜之義。",
    "X31n0608_003:0404a04": "爾時十六王子偈讚佛已(至)諸天人民重說偈言。",
    "X31n0608_003:0404a05": "世雄無等倫百福自莊嚴(至)當轉無上輪。",
    "X31n0608_003:0404a06": "爾時下。上捨所珍而詣佛者。意在于茲。世雄下八",
    "X31n0608_003:0404a07": "句。明佛具兩足二利三覺也。若我下二句。明己之",
    "X31n0608_003:0404a08": "所以求法。亦欲同佛得兩足二利也。世尊下八句。",
    "X31n0608_003:0404a09": "釋成世雄無等倫之文。而申明為分別顯示令得",
    "X31n0608_003:0404a10": "是智慧之義。知眾生所念所行。則心事有不等也。",
    "X31n0608_003:0404a11": "即如藥草喻中。亦知眾生深心所行。知智力福業。",
    "X31n0608_003:0404a12": "則因果有不同也。即如藥草喻中。又於諸法究盡",
    "X31n0608_003:0404a13": "明了。示諸眾生一切智慧。世尊悉知已者。結足得",
    "X31n0608_003:0404a14": "是無上慧也。當轉無上輪者。結足願為世間說也。",
    "X31n0608_003:0404a15": "佛告諸比丘大通智勝佛(至)徧滿世界勝諸天光。",
    "X31n0608_003:0404a16": "爾時東方五百萬億諸國土中(至)而說偈言。",
    "X31n0608_003:0404a17": "我等諸宮殿(至)而此大光明徧照于十方。",
    "X31n0608_003:0404a18": "爾時五百萬億國土(至)一心同聲以偈頌曰。",
    "X31n0608_003:0404a19": "世尊甚希有難可得值遇(至)惟願哀納受。",
    "X31n0608_003:0404a20": "爾時諸梵天王偈讚佛已(至)一心同聲而說偈言。",
    "X31n0608_003:0404a21": "世雄兩足尊惟願演說法以大慈悲力度苦惱眾生。",
    "X31n0608_003:0404a22": "爾時大通智勝如來默然許之。",
    "X31n0608_003:0404a23": "佛告等者。總明智佛初成道時地動十方。其國中",
    "X31n0608_003:0404a24": "間下。光照下方幽冥之處。鐵圍山間也。日月光不",
    "X31n0608_003:0404b01": "能照。惡孽所障蔽也。而皆大明者。因佛光而明也。",
    "X31n0608_003:0404b02": "其中眾生相見咸云忽生者。地獄眾生受極苦。如",
    "X31n0608_003:0404b03": "長夜。雖同在一處。各不相知。一旦蒙佛慈光。停其",
    "X31n0608_003:0404b04": "酸楚。方得眼開。彼此相見。疑眾生為鼎新生也。又",
    "X31n0608_003:0404b05": "其國界下。光照上方。梵天雖不用日月光。而身光",
    "X31n0608_003:0404b06": "亦各有分限。為佛光大而且徧。故云勝諸天光。爾",
    "X31n0608_003:0404b07": "時東方等者。別明瑞動東方。佛光勝而諸天疑也。",
    "X31n0608_003:0404b08": "是時諸梵天下。會而議之。偈中為大德天生等者。",
    "X31n0608_003:0404b09": "正出其疑。與宮殿俱者。諸天行止。各有隨身宮殿",
    "X31n0608_003:0404b10": "也。各以衣裓等者。將欲循光見相。先備其供儀也。",
    "X31n0608_003:0404b11": "共詣西方等者。東方梵天故。向西方尋相也。見大",
    "X31n0608_003:0404b12": "通智勝等者。解其先疑。知是佛出世間。非大德天",
    "X31n0608_003:0404b13": "生也。即以天華散如須彌者。應上五百萬億國土",
    "X31n0608_003:0404b14": "而言。見梵天之多也。并以供養菩提樹者。不唯供",
    "X31n0608_003:0404b15": "佛。且供其樹。所謂愛其人。而及其物也。華供養已",
    "X31n0608_003:0404b16": "奉上宮殿者。捨其輕。更捨其重。見敬心無已也。偈",
    "X31n0608_003:0404b17": "中世尊甚希有下。讚其悲心。故云能救等。天人之",
    "X31n0608_003:0404b18": "大師下。讚其慈心。故云普皆等。我等所從來等者。",
    "X31n0608_003:0404b19": "明來意之誠。不躭其定樂也。我等先世福等者。求",
    "X31n0608_003:0404b20": "鑒其誠。以內其供也。爾時諸梵天王偈讚佛已。而",
    "X31n0608_003:0404b21": "求轉法輪者。申明所以遠來供養之意。成兩足二",
    "X31n0608_003:0404b22": "利也。爾時智佛默許之者。合佛所以放光說法時",
    "X31n0608_003:0404b23": "至之心。口不言而心允其請也。世說云。世尊以默",
    "X31n0608_003:0404b24": "然為許可。初佛本坐道場。已成佛矣。但由一乘實",
    "X31n0608_003:0404c01": "相。杷住太緊。不唯諸佛不現。即親生十六王子。亦",
    "X31n0608_003:0404c02": "不親近。況十方各五百萬億國土諸梵天王而皆",
    "X31n0608_003:0404c03": "來乎。所以謂之垂得菩提也。及思惟過十小劫已。",
    "X31n0608_003:0404c04": "放開一線。以實開權。得其諸佛度生方便。則王子",
    "X31n0608_003:0404c05": "來。而梵天亦來。始謂之得成菩提。可見得成菩提",
    "X31n0608_003:0404c06": "之言。亦只使眾生見相作佛耳。方便權智。有如此",
    "X31n0608_003:0404c07": "之妙。故諸佛成道。必欲先說三乘也。以娑婆世界",
    "X31n0608_003:0404c08": "教體如是。眾生利於耳根。從聞思脩入故。是以下",
    "X31n0608_003:0404c09": "文。智佛受十方梵天請訖。初亦先轉四諦十二緣",
    "X31n0608_003:0404c10": "法輪。然後乃為十六王子。說一乘實相也。此雖敘",
    "X31n0608_003:0404c11": "智佛成道來十方梵天之事。其實發明方便品。我",
    "X31n0608_003:0404c12": "釋迦始坐道場。觀樹經行。諸梵天王請轉法轉之",
    "X31n0608_003:0404c13": "儀。下九方文。雖有增損。然不外於此。可以例通。",
    "X31n0608_003:0404c14": "又諸比丘東南方五百萬億國土(至)而說偈言。",
    "X31n0608_003:0404c15": "是事何因緣(至)多是佛出世度脫苦眾生。",
    "X31n0608_003:0404c16": "爾時五百萬億諸梵天王(至)所獻宮殿願垂納受。",
    "X31n0608_003:0404c17": "爾時諸梵天王即於佛前一心同聲以偈頌曰。",
    "X31n0608_003:0404c18": "聖主天中王(至)我等宿福慶今得值世尊。",
    "X31n0608_003:0404c19": "迦陵頻伽。妙音鳥也。其鳥未出[穀-禾+卵]時。即發聲微妙。",
    "X31n0608_003:0404c20": "以壓眾鳥。一切天人聲皆不及。唯佛音愈之。故以",
    "X31n0608_003:0404c21": "取況。",
    "X31n0608_003:0404c22": "爾時諸梵天王偈讚佛已(至)一心同聲而說偈言。",
    "X31n0608_003:0404c23": "大聖轉法輪顯示諸法相(至)忍善者增益。",
    "X31n0608_003:0404c24": "爾時大通智勝如來默然許之。",
    "X31n0608_003:0405a01": "又諸比丘南方五百萬億國土(至)而說偈言。",
    "X31n0608_003:0405a02": "我等諸宮殿(至)為大德天生為佛出世間。",
    "X31n0608_003:0405a03": "爾時五百萬億諸梵天王(至)一心同聲以偈頌曰。",
    "X31n0608_003:0405a04": "世尊甚難見(至)世尊大慈愍惟願垂納受。",
    "X31n0608_003:0405a05": "爾時諸梵天王偈讚佛已(至)一心同聲以偈頌曰。",
    "X31n0608_003:0405a06": "惟願天人尊轉無上法輪(至)當演深遠音。",
    "X31n0608_003:0405a07": "爾時大通智勝如來默然許之西南方乃至下方亦",
    "X31n0608_003:0405a08": "復如是。",
    "X31n0608_003:0405a09": "乃至等者。超略之辭。謂超過其西南方西方西北",
    "X31n0608_003:0405a10": "方北方東北方等六方。而略其來儀之文也。",
    "X31n0608_003:0405a11": "爾時上方五百萬億國土(至)為諸梵眾而說偈言。",
    "X31n0608_003:0405a12": "今以何因緣(至)為大德天生為佛出世間。",
    "X31n0608_003:0405a13": "爾時五百萬億諸梵天王(至)一心同聲以偈頌曰。",
    "X31n0608_003:0405a14": "善哉見諸佛救世之聖尊(至)皆共成佛道。",
    "X31n0608_003:0405a15": "爾時五百萬億諸梵天王(至)時諸梵天王而說偈言。",
    "X31n0608_003:0405a16": "世尊轉法輪擊甘露法皷(至)無量劫習法。",
    "X31n0608_003:0405a17": "十方來儀文式皆同。惟敘天龍八部。俱缺夜叉阿",
    "X31n0608_003:0405a18": "修羅迦樓羅三部。偈中。善哉下。頌喜得見佛之大",
    "X31n0608_003:0405a19": "悲也。普智下。頌喜得聞佛之大慈也。於昔下。前東",
    "X31n0608_003:0405a20": "南方。謂一百八十劫空過無有佛。南方謂過百三",
    "X31n0608_003:0405a21": "十劫今乃得一見。至此乃云於昔無量劫。則各隨",
    "X31n0608_003:0405a22": "十方國土。善根深淺。而見佛之劫數。有多少遲速",
    "X31n0608_003:0405a23": "之不等也。世尊未出下。申明由不見佛。有如此之",
    "X31n0608_003:0405a24": "惡果也。不從佛聞下。申明由不聞法。有如此之惡",
    "X31n0608_003:0405b01": "因。所以善滅而惡增也。佛為世間下。結回善哉見",
    "X31n0608_003:0405b02": "諸佛之文。而喜反邪歸正。改惡從善。諸天增而惡",
    "X31n0608_003:0405b03": "道減也。我等諸宮殿下。求納其敬儀。而回向自利",
    "X31n0608_003:0405b04": "利他。不願人天小果。皆願成佛道也。以上頌見佛",
    "X31n0608_003:0405b05": "致供之喜慶。爾時五百下。亦效十六王子請轉法",
    "X31n0608_003:0405b06": "輪。世尊轉法輪下。結回普智天人尊之文。以明須",
    "X31n0608_003:0405b07": "慧以資福成兩足也。惟願受我請下。求俯順機宜。",
    "X31n0608_003:0405b08": "說佛多劫習學之法。使效脩者得果。逮起下文也。",
    "X31n0608_003:0405b09": "爾時大通智勝如來(至)無量無邊不可稱數。",
    "X31n0608_003:0405b10": "爾時下。敘牒所請之佛。受十方下。敘牒能請之機。",
    "X31n0608_003:0405b11": "即時下。正敘應機說法。三轉者。示相勸脩作證之",
    "X31n0608_003:0405b12": "三轉也。十二行者。由示相轉。得知四諦有世間出",
    "X31n0608_003:0405b13": "世門之因果。名見道行。由勸脩轉。得苦集應斷道",
    "X31n0608_003:0405b14": "滅應脩之行法。名脩道行。由作證轉。得有學研真",
    "X31n0608_003:0405b15": "斷惑為賢。無學真窮惑盡為聖之階級。名證果行。",
    "X31n0608_003:0405b16": "故四諦每三轉。成一十二行也。法輪者。佛法如車",
    "X31n0608_003:0405b17": "輪。運入眾生心中。轉生死。成涅槃也。若沙門下。謂",
    "X31n0608_003:0405b18": "此四諦。雖是小果。乃智佛以十小劫思惟。始得諸",
    "X31n0608_003:0405b19": "佛現前就實開權之法。故沙門等。皆所不能轉也。",
    "X31n0608_003:0405b20": "以沙門雖出家佛子。非佛說且不知故。婆羅門乃",
    "X31n0608_003:0405b21": "在家凡夫。苟不信佛。尚不聞名故。諸天正樂。魔破",
    "X31n0608_003:0405b22": "法。梵嗜禪寂故。雖各少有福慧。通屬有漏故。及餘",
    "X31n0608_003:0405b23": "世間者。餘謂阿羅漢辟支佛菩薩。名智正覺世間",
    "X31n0608_003:0405b24": "也。此等雖皆屬無漏。但奉佛命行持。俱不敢以轉",
    "X31n0608_003:0405c01": "為言。如云禮樂征伐自天子出。諸候不敢專也。此",
    "X31n0608_003:0405c02": "可見唯佛與佛乃能究盡之義矣。謂是苦者。苦逼",
    "X31n0608_003:0405c03": "迫性。此指身言。示有身則有生老病死等苦逼迫",
    "X31n0608_003:0405c04": "身心。非樂也。是苦集者。集招感性。示苦果因貪嗔",
    "X31n0608_003:0405c05": "癡慢等見思惑所招感也。此所謂知苦則應斷集",
    "X31n0608_003:0405c06": "也。以上世間因果。是苦滅者。滅謂法性寂滅。可證",
    "X31n0608_003:0405c07": "性也。亦連苦言者。示此逼迫苦惱身心中。即具諸",
    "X31n0608_003:0405c08": "佛菩薩不生不滅等之性也。是苦滅道者。道謂八",
    "X31n0608_003:0405c09": "忍八智三十七品。可脩性也。連苦滅二諦言者。示",
    "X31n0608_003:0405c10": "此逼迫苦惱身心中。雖具有諸佛菩薩寂滅正性。",
    "X31n0608_003:0405c11": "須脩道品而得也。此所謂慕滅脩道。為出世間之",
    "X31n0608_003:0405c12": "因果也。此三轉中。最初示相轉。業已具勸脩作證",
    "X31n0608_003:0405c13": "二轉。故四諦皆以是苦為言。以集滅道後三諦。皆",
    "X31n0608_003:0405c14": "先由知苦而得故。及廣說下。謂廣其小乘聲聞之",
    "X31n0608_003:0405c15": "法。為中乘辟支佛。說為十二因緣也。以廣苦集。為",
    "X31n0608_003:0405c16": "流轉門。無明緣行至生緣老死等。是也。廣滅道為",
    "X31n0608_003:0405c17": "還滅門。無明滅至憂悲苦惱滅。是也。無明緣行者。",
    "X31n0608_003:0405c18": "過去二支因也。無。不也。明。智慧也。行。妄動也。謂一",
    "X31n0608_003:0405c19": "切眾生。因無智慧。於一真如性海中。不知不覺。隨",
    "X31n0608_003:0405c20": "六塵境界風所擊。而一念妄動也。識。了別義。緣妄",
    "X31n0608_003:0405c21": "動故。而了別也。此所謂無明不覺。生三細也。名。即",
    "X31n0608_003:0405c22": "受想行識四法。寶無形質。但有名目。色即父母赤",
    "X31n0608_003:0405c23": "白二滴。會成四大。有其色相。緣識為主。四大為依。",
    "X31n0608_003:0405c24": "則名色者。固是最初托胎凝滑之相。而胎中細五",
    "X31n0608_003:0406a01": "陰具矣。名色緣六入者。謂五陰既具眼等六根分",
    "X31n0608_003:0406a02": "界。而識心藉以出入其間也。六入緣觸者。謂根成",
    "X31n0608_003:0406a03": "出胎。與六塵相角觸也。觸緣受者。謂根觸境。領納",
    "X31n0608_003:0406a04": "臧否。而生苦樂平等三受也。自識至受。為現在五",
    "X31n0608_003:0406a05": "支果。所謂境界為緣。長六麤也。受緣愛者。謂根心",
    "X31n0608_003:0406a06": "領受前境。起貪愛也。愛緣取者。謂心既愛樂。必欲",
    "X31n0608_003:0406a07": "取著也。取緣有者。謂既生取著。惑業重結。善惡因",
    "X31n0608_003:0406a08": "果必受後有也。此三復為現在三支因。有緣生者。",
    "X31n0608_003:0406a09": "謂現在有此善惡因果。未來必定三界受生身也。",
    "X31n0608_003:0406a10": "生緣老死等者。謂有生必有老死等苦也。此二復",
    "X31n0608_003:0406a11": "為未來二支果。如是十二有支。於一念頃。三世因",
    "X31n0608_003:0406a12": "果互相緣起。彼此由藉。引發而生。流轉三途。故謂",
    "X31n0608_003:0406a13": "之緣。然略則不出苦與集也。謂之中乘者。以聲聞",
    "X31n0608_003:0406a14": "人智淺。要先知生死等之苦果。然後方斷見思惑",
    "X31n0608_003:0406a15": "之集因。乃從跡而言至本也。辟支佛機。智慧校深。",
    "X31n0608_003:0406a16": "故追廣集因中最細之無明。乃從本說至末。所以",
    "X31n0608_003:0406a17": "人為中乘法。為十二因緣也。無明滅則行滅等者。",
    "X31n0608_003:0406a18": "謂既相緣引而生。還緣相引而滅。因亡果喪。如皮",
    "X31n0608_003:0406a19": "不存而毛無所附也。以上敘智佛受請說三乘小",
    "X31n0608_003:0406a20": "果之法。佛於天人下。明得法之機有如此之多。誠",
    "X31n0608_003:0406a21": "不負十六王子及梵天之請也。以不受一切下。謂",
    "X31n0608_003:0406a22": "不受色等六根塵所迷惑。成苦集流轉法也。而於",
    "X31n0608_003:0406a23": "諸漏下。謂得道滅常寂之果。其果具三明八解脫",
    "X31n0608_003:0406a24": "等也。以上敘第一會說法之益。第二第三下。敘多",
    "X31n0608_003:0406b01": "會說法之益。明說法既久。而所化之人甚多。不可",
    "X31n0608_003:0406b02": "稱數也。故云從是已後等。此雖敘智佛說法之事。",
    "X31n0608_003:0406b03": "其實申明方便品偈中。我釋迦趣波羅柰。為五比",
    "X31n0608_003:0406b04": "丘說。是名轉法輪等文也。",
    "X31n0608_003:0406b05": "爾時十六王子(至)三藐三菩提如來之慧。",
    "X31n0608_003:0406b06": "爾時十六下。謂十六王子。一聞諦緣之法。即幼年",
    "X31n0608_003:0406b07": "捨寶位而為僧也。准前請轉法輪偈云。度脫於我",
    "X31n0608_003:0406b08": "等。及諸眾生類。為分別顯示。令得是智慧之文。則",
    "X31n0608_003:0406b09": "知上節是度脫諸眾生。為分別顯示諦緣之法。令",
    "X31n0608_003:0406b10": "得二乘智慧已。此節是申請度脫於我等。為分別",
    "X31n0608_003:0406b11": "顯示阿耨菩提之法。令得大乘智慧也(童子未冠婚之稱。沙",
    "X31n0608_003:0406b12": "彌簡非比丘。名義云。沙彌云息慈。謂息世染。慈群生也。又云勤策男。寄歸傳云。受十戒已。名室羅末尼。云",
    "X31n0608_003:0406b13": "求寂也。七歲至十三。為驅烏沙彌。十四至十九。為應法沙彌。二十已上為名字沙彌。今准下文。當是應法",
    "X31n0608_003:0406b14": "沙彌)。諸根下。敘夙植慧因也。已曾下。敘夙植福因也。",
    "X31n0608_003:0406b15": "求阿耨下。敘由夙植福慧。故才出家。即求大果也。",
    "X31n0608_003:0406b16": "以上經家敘置。俱白佛下。正王子求大果之言。謂",
    "X31n0608_003:0406b17": "彼無量聲聞。志願小果既遂。亦當遂我志願大乘",
    "X31n0608_003:0406b18": "者。說阿耨菩提法也。我等聞已者。希聞慧也。皆共",
    "X31n0608_003:0406b19": "脩學者。冀脩慧也。學字含其思慧。我等志願下。謂",
    "X31n0608_003:0406b20": "我等聞諦緣之法不求。而求阿耨菩提者。以我等",
    "X31n0608_003:0406b21": "立志發願。皆欲開示悟入佛如來之知見也。深心",
    "X31n0608_003:0406b22": "所念者。論云。一者直心。正念真如法故。即所求阿",
    "X31n0608_003:0406b23": "耨菩提。是也。以菩提即真如故。二者深心。樂集一",
    "X31n0608_003:0406b24": "切諸善行故。此句是也。以集一切善行。即深心所",
    "X31n0608_003:0406c01": "念六度四攝等法故。三者大悲心。願度一切眾生",
    "X31n0608_003:0406c02": "苦故。即攝在我等志願之願字。以四弘誓願。有眾",
    "X31n0608_003:0406c03": "生無邊誓願度故。佛自證知者。謂我等上求下化",
    "X31n0608_003:0406c04": "之深心。佛以五眼六通。現量證知。非比量知。所謂",
    "X31n0608_003:0406c05": "知子莫若父也。此為下文伏案。爾時轉輪下。謂王",
    "X31n0608_003:0406c06": "子至貴。尚捨出家。不留以紹寶位。八萬億人。乃侍",
    "X31n0608_003:0406c07": "從之流。既高尚其志。寧不遂所求乎。故王皆聽許",
    "X31n0608_003:0406c08": "出家也。爾時彼佛下。佛既受請。務過二萬劫已而",
    "X31n0608_003:0406c09": "說者。亦如釋迦久默斯要。以待機熟。不務速說義",
    "X31n0608_003:0406c10": "也。釋迦減劫。故待止四十年。智佛增劫。故待以二",
    "X31n0608_003:0406c11": "萬劫言。說是經已下。照上我等聞已皆共脩學之",
    "X31n0608_003:0406c12": "文。見行顧其言也。說是經時下。謂聞機生熟。有三",
    "X31n0608_003:0406c13": "等差別。一沙彌悉信。二聲聞亦信。上根也。熟機也。",
    "X31n0608_003:0406c14": "三其餘不信生疑者。下根也。機未熟也。坐是智佛",
    "X31n0608_003:0406c15": "受熟上根機者。請說八千劫。而不休廢。廢。置義。止",
    "X31n0608_003:0406c16": "也。莊子云。廢一于堂。廢一于室。彼註訓廢置也。為",
    "X31n0608_003:0406c17": "下根機生者。須過二萬劫而說。說已即入靜室禪",
    "X31n0608_003:0406c18": "定也。此見智佛說法時少。而入定時多。由不信所",
    "X31n0608_003:0406c19": "致也。是十六下。謂沙彌知不信者機緣在己。而不",
    "X31n0608_003:0406c20": "在佛。故代佛揚化。各升法座覆講。各化多眾。令發",
    "X31n0608_003:0406c21": "大心。使昔之生機。疑而不信者皆信。下根成上根",
    "X31n0608_003:0406c22": "矣。十六沙彌。可謂善繼其志。善述其事。上求下化。",
    "X31n0608_003:0406c23": "不負其所學矣。大通下。照上深心所念佛自證知",
    "X31n0608_003:0406c24": "之文。故從定起詣座普告眾也。諸根下。證知夙植",
    "X31n0608_003:0407a01": "慧因。已曾下。證知夙植福因。於諸下。證知學大法",
    "X31n0608_003:0407a02": "以自利。開示下。證知行大法以利他。此數句。六度",
    "X31n0608_003:0407a03": "四攝具矣。善學者審之。汝等皆當下。勉其聽眾亦",
    "X31n0608_003:0407a04": "當學沙彌植福因也。所以下。雖是徵辭。其實勉其",
    "X31n0608_003:0407a05": "聽眾學沙彌植慧因也。是人皆當下。為其聽眾授",
    "X31n0608_003:0407a06": "廣記。亦當如沙彌成兩足尊之果也。此眾初不信。",
    "X31n0608_003:0407a07": "佛即入定。如醫師見子不服藥。前往他國。以示寂",
    "X31n0608_003:0407a08": "也。今一信即與其記。亦如醫師見子肯服藥。仍舊",
    "X31n0608_003:0407a09": "還歸也。此雖述智佛證知十六沙彌深心本願。其",
    "X31n0608_003:0407a10": "實申明方便品。我釋迦從三昧安詳而起。因身子",
    "X31n0608_003:0407a11": "為諸聲聞說妙法授廣記義也。是知智佛前受請",
    "X31n0608_003:0407a12": "說妙法。如釋迦說華嚴般若方等之時也。以華嚴",
    "X31n0608_003:0407a13": "般若方等。皆妙法故。十六沙彌。為眾廣說。如須菩",
    "X31n0608_003:0407a14": "提等四大弟子。轉教付財之時也。智佛過于多劫",
    "X31n0608_003:0407a15": "後從定起。證沙彌授眾記。亦如釋迦末後說此經",
    "X31n0608_003:0407a16": "之時也。故此品訖。富那亦有唯佛能知我等深心",
    "X31n0608_003:0407a17": "本願之說。然後法師品首。即受其廣記。宛相符也。",
    "X31n0608_003:0407a18": "思之。問。此授廣記訖。便即唱滅。奚智佛不然。答。前",
    "X31n0608_003:0407a19": "敘坐道場時。已兩出乃至滅度之言。故不用復贅",
    "X31n0608_003:0407a20": "也。",
    "X31n0608_003:0407a21": "佛告諸比丘(至)成阿耨多羅三藐三菩提。",
    "X31n0608_003:0407a22": "佛告等者。謂十六沙彌。因智佛對眾證讚其德。得",
    "X31n0608_003:0407a23": "其法喜。故常樂說妙法也。一一下。謂其聽眾亦因",
    "X31n0608_003:0407a24": "智佛勸勉故。常隨沙彌。學植二因也。從其下。學植",
    "X31n0608_003:0407b01": "慧因。以此下。學植福因。于今不盡者。謂其多眾尚",
    "X31n0608_003:0407b02": "有學植二因之未盡者。下節所謂有住聲聞地者",
    "X31n0608_003:0407b03": "是也。此結完釋迦宿世曾為千二百人植大乘之",
    "X31n0608_003:0407b04": "因。為下節成大乘緣牒文之伏案。諸比丘我今下。",
    "X31n0608_003:0407b05": "謂十六沙彌。由昔因中。同求大乘。同說大法。故今",
    "X31n0608_003:0407b06": "同於十方。成大果也。上方缺上下。以上下是八方",
    "X31n0608_003:0407b07": "之上下故。此雖述十六菩薩果不昧因有願必成",
    "X31n0608_003:0407b08": "之義。其實申明方便品十方佛皆現。正是此中十",
    "X31n0608_003:0407b09": "方佛也。而結完前請轉法輪偈若我等作佛一句。",
    "X31n0608_003:0407b10": "故云其二沙彌東方作佛等。下節諸比丘我等為",
    "X31n0608_003:0407b11": "沙彌時起。至長行之終。是結完眾生亦復然一句。",
    "X31n0608_003:0407b12": "故此品後千二百無學阿羅漢。及有學聲聞。親如",
    "X31n0608_003:0407b13": "羅睺。宛如提婆。乃至聞一字一句。皆得與記。乃是",
    "X31n0608_003:0407b14": "完我釋尊為沙彌時之本願也。方便品偈云。我本",
    "X31n0608_003:0407b15": "立誓願。欲令一切眾。如我等無異。如我昔所願。今",
    "X31n0608_003:0407b16": "者已滿足。化一切眾生。皆令入佛道。是也。如其十",
    "X31n0608_003:0407b17": "方佛之名號國土。皆各隨願力因行所成。舊解既",
    "X31n0608_003:0407b18": "有配屬。依違可也。方便品三世十方一切諸佛法",
    "X31n0608_003:0407b19": "亦如是。至此益明矣。",
    "X31n0608_003:0407b20": "諸比丘我等為沙彌時(至)如來智慧難信難解。",
    "X31n0608_003:0407b21": "諸比丘下。牒上節。宿植大因之伏案。謂佛與十方",
    "X31n0608_003:0407b22": "諸佛。為沙彌時。尚能教化多眾。從己聞妙法。植成",
    "X31n0608_003:0407b23": "佛阿耨菩提之大因也。此為後喻譬如五百由旬",
    "X31n0608_003:0407b24": "至欲過此難之文張本。此諸眾生下。謂此諸植阿",
    "X31n0608_003:0407c01": "耨菩提大因之眾生。于今不盡成佛。尚有住于聲",
    "X31n0608_003:0407c02": "聞地者。佛仍常教化阿耨菩提者。以是諸人等。應",
    "X31n0608_003:0407c03": "以是聲聞之法。為漸入阿耨菩提成佛道之緣也。",
    "X31n0608_003:0407c04": "上品偈云。諸聲聞眾。皆非滅度。汝等所行。是菩薩",
    "X31n0608_003:0407c05": "道。漸漸脩學。悉當成佛。至此益解矣。此為後喻所",
    "X31n0608_003:0407c06": "將眾人中路懈退至生安隱想之文張本。所以下。",
    "X31n0608_003:0407c07": "徵明。謂所以昔既頓植大因。今復以漸入大果者。",
    "X31n0608_003:0407c08": "何也。以一切眾生。自心本有如來智慧。實難信難",
    "X31n0608_003:0407c09": "解故也。此為後喻爾時導師知此人眾至為止息",
    "X31n0608_003:0407c10": "耳之文張本。此佛權智功德。亦無量無邊。說不能",
    "X31n0608_003:0407c11": "盡者。見矣。",
    "X31n0608_003:0407c12": "爾時所化無量恒河沙等(至)是人若聞則便信受。",
    "X31n0608_003:0407c13": "上節明由過去植大因成現在之大緣。此節明由",
    "X31n0608_003:0407c14": "現在植大因又成未來之大緣也。爾時所化下。指",
    "X31n0608_003:0407c15": "出過去所化之人。即是佛前已得記諸比丘。及佛",
    "X31n0608_003:0407c16": "滅度後未得記之聲聞也。此以現在。照明過去。應",
    "X31n0608_003:0407c17": "上節諸比丘我等為沙彌時至為阿耨菩提之文。",
    "X31n0608_003:0407c18": "我滅度後下。又以未來例現在。證上節此諸眾生",
    "X31n0608_003:0407c19": "于今不盡。有住聲聞地者。我常教化阿耨菩提之",
    "X31n0608_003:0407c20": "常義。使見現在不盡得記成佛者。佛又於未來世。",
    "X31n0608_003:0407c21": "度脫成佛也。不聞是經者。乏佛知見之開示也。不",
    "X31n0608_003:0407c22": "覺不知菩薩所行者。乏佛知見之悟入也。自於所",
    "X31n0608_003:0407c23": "得等者。執於小果。迷其大因也。我於餘國等者。謂",
    "X31n0608_003:0407c24": "佛為迷大因者。不惜再現身餘國。更易名姓。以教",
    "X31n0608_003:0408a01": "化之。務使即小而成大也。更有異名者。如法華經。",
    "X31n0608_003:0408a02": "佛有三阿僧祇百千名號。是也。是人雖生下。牒上",
    "X31n0608_003:0408a03": "執小迷大之文。而於彼土下。釋上餘國作佛。更以",
    "X31n0608_003:0408a04": "異名。即小成大之義。上云不聞是經。此云得聞是",
    "X31n0608_003:0408a05": "經。上云自於小乘所得功德生滅度想。此云唯以",
    "X31n0608_003:0408a06": "佛之大乘而得滅度。皆小大相翻也。除諸下。謂既",
    "X31n0608_003:0408a07": "無餘乘。而復有時說餘乘者。以除諸如來為一乘",
    "X31n0608_003:0408a08": "作方便。則說有餘乘也。諸比丘若如下。申明唯以",
    "X31n0608_003:0408a09": "佛乘得滅度義。重以未來。結完現在。照上節是諸",
    "X31n0608_003:0408a10": "人等應以是法漸入佛道等文。自知涅槃時到者。",
    "X31n0608_003:0408a11": "開示之緣至也。眾又清淨者。語入之因成也。信解",
    "X31n0608_003:0408a12": "下。發揮眾清淨義。以眾清淨。是戒具足。信解堅固",
    "X31n0608_003:0408a13": "了達空法。是慧具足。深入禪定。是定具足。三學既",
    "X31n0608_003:0408a14": "具足。所以為說一乘之時至也。以故便集大小乘",
    "X31n0608_003:0408a15": "人說此經。明無二乘得度。唯一佛乘得滅度耳。應",
    "X31n0608_003:0408a16": "知上文餘國作佛。約世界言。此中涅槃時至。約時",
    "X31n0608_003:0408a17": "節言。照方便品時乃說之之時。既知佛於未來時。",
    "X31n0608_003:0408a18": "更方易名。亦以時至。用小成大。尤當知佛現在時。",
    "X31n0608_003:0408a19": "即權成實也。以上申明更無餘乘義。比丘當知下。",
    "X31n0608_003:0408a20": "申明除為一乘作方便說有餘乘義。謂佛所以說",
    "X31n0608_003:0408a21": "餘乘。與一乘作方便者。以佛證得方便權智之妙。",
    "X31n0608_003:0408a22": "深入眾生之性。出世則智樂聲聞辟支佛之小果。",
    "X31n0608_003:0408a23": "處世則深著財色名食睡等之五欲。故佛為此輩。",
    "X31n0608_003:0408a24": "以二乘之小果。易彼五欲之志樂。說其化城有餘",
    "X31n0608_003:0408b01": "涅槃也。是人若聞下。謂此樂五欲之人。一聞佛說",
    "X31n0608_003:0408b02": "出世有餘乘之樂。甚於世樂。如渴鹿奔泉。餓夫望",
    "X31n0608_003:0408b03": "食。則易於信受也。此佛所以於更無餘乘中。而以",
    "X31n0608_003:0408b04": "方便。說餘乘也。此節雖敘三世因緣。為後合譬之",
    "X31n0608_003:0408b05": "文張本。然實結完方便品十方國土中。唯有一乘",
    "X31n0608_003:0408b06": "法。無二亦無三。但以假名字。引導於眾生之義。",
    "X31n0608_003:0408b07": "譬如五百由旬(至)向者大城我所化作為止息耳。",
    "X31n0608_003:0408b08": "譬如五百由旬起。至欲過此難止。喻前節諸比丘",
    "X31n0608_003:0408b09": "我等為沙彌時至從我聞法為阿耨菩提之文。所",
    "X31n0608_003:0408b10": "將眾人起。至生安隱想止。喻前節此諸眾生于今",
    "X31n0608_003:0408b11": "有住聲聞地者我常教化阿耨菩提之文。爾時導",
    "X31n0608_003:0408b12": "師起。至為止息耳止。喻前節是諸人等應以是法",
    "X31n0608_003:0408b13": "至難信難解之文。五百由旬等者。五百。喻三界及",
    "X31n0608_003:0408b14": "二乘也。曠絕無人。所以為險。二乘偏空是也。怖畏",
    "X31n0608_003:0408b15": "之處。所以為惡。三界生死是也。若有多眾等者。喻",
    "X31n0608_003:0408b16": "千二百人。先於大通佛時發心。欲出三界及二乘",
    "X31n0608_003:0408b17": "道。至成佛菩提之珍寶處也。有一導師等者。聰慧",
    "X31n0608_003:0408b18": "明達。所以為師。善知通塞。所以能導。通喻釋迦為",
    "X31n0608_003:0408b19": "沙彌。至成佛時。皆為千二百人之導師也。所將人",
    "X31n0608_003:0408b20": "眾等者。喻千二百人。於三界中。不能精進度生。欲",
    "X31n0608_003:0408b21": "退其大心也。白導師下。正述退義。疲極故身不能",
    "X31n0608_003:0408b22": "復進。怖畏故見路猶遠。導師多諸下。喻佛見千二",
    "X31n0608_003:0408b23": "百人畏大。於三界外。示以小乘涅槃也。此等可愍",
    "X31n0608_003:0408b24": "下。釋成作念。於險道下。釋成多諸方便。以上喻佛",
    "X31n0608_003:0408c01": "以神通力為方便。告眾人下。喻佛以智慧力為方",
    "X31n0608_003:0408c02": "便。有餘涅槃我空之理。三界無對。故名為大。防非",
    "X31n0608_003:0408c03": "止邪。不受後有。故喻為城。為二乘人所當止之地。",
    "X31n0608_003:0408c04": "故曰可於中止等。若入下。正明隨意所作。謂一涅",
    "X31n0608_003:0408c05": "槃。小可快得安隱。大可前至寶所也。是時疲極下。",
    "X31n0608_003:0408c06": "喻千二百人不知權為實地。小是大緣。便得少為",
    "X31n0608_003:0408c07": "足。故喜歎末有生安隱想也。以上完若入是城快",
    "X31n0608_003:0408c08": "得安隱案。爾時導師下。完若能前至寶所亦可得",
    "X31n0608_003:0408c09": "去案。知眾得息無疲者。喻佛知二乘人。不被見思",
    "X31n0608_003:0408c10": "惑所苦也。即滅化城者。喻今為汝等說最實事。諸",
    "X31n0608_003:0408c11": "聲聞眾皆非滅度也。語眾人下。喻汝等所行是菩",
    "X31n0608_003:0408c12": "薩道。漸漸脩學。悉當成佛也。汝等去來者。謂去化",
    "X31n0608_003:0408c13": "城來寶所也。亦時人方語也。小果即是大緣。故曰",
    "X31n0608_003:0408c14": "寶處在近。",
    "X31n0608_003:0408c15": "諸比丘如來亦復如是(至)此城非實我化作耳。",
    "X31n0608_003:0408c16": "諸比丘下。合上喻譬如五百由旬起至欲過此難",
    "X31n0608_003:0408c17": "止之文。結完前節爾時所化無量恒河沙等眾生",
    "X31n0608_003:0408c18": "起至未來世中聲聞弟子是也止之伏案。謂喻中",
    "X31n0608_003:0408c19": "導師善知險惡通塞。法中諸佛亦然也。故曰亦復",
    "X31n0608_003:0408c20": "如是等。生死。有分段變易。故曰諸。乃苦果也。煩惱",
    "X31n0608_003:0408c21": "有見思無明之別。乃苦因也。惡道地獄等三途。受",
    "X31n0608_003:0408c22": "苦因果之處也。險難。二乘所證空理。一得而不迴",
    "X31n0608_003:0408c23": "心。於無上菩提。為險難故。然未來根境休息。不同",
    "X31n0608_003:0408c24": "分段生死有其限齊。故曰長遠。應去應度者。謂佛",
    "X31n0608_003:0409a01": "知此生死煩惱等。有應當去者去之。應當度者度",
    "X31n0608_003:0409a02": "之也。若眾生但聞下。正明應去應度義。合上喻所",
    "X31n0608_003:0409a03": "將人眾起至生安隱想之文。結完前節我滅度後",
    "X31n0608_003:0409a04": "起至除諸如來方便說法止之伏案。眾生但聞一",
    "X31n0608_003:0409a05": "佛乘。即不欲見佛近佛者。以畏道長苦久乃成也。",
    "X31n0608_003:0409a06": "佛知下。謂佛因此怯劣之機。於一乘佛相中。說知",
    "X31n0608_003:0409a07": "苦斷集之法。應去其苦也。為止息下。謂佛為此求",
    "X31n0608_003:0409a08": "止息其苦者。又說脩道證滅第二有餘依涅槃。應",
    "X31n0608_003:0409a09": "度之以樂也。以上明為凡夫人。說應去三界之苦。",
    "X31n0608_003:0409a10": "應度二乘之樂。若眾生住於二地下。說應去二乘",
    "X31n0608_003:0409a11": "之苦。應度一乘之樂。合上喻爾時導師起至為止",
    "X31n0608_003:0409a12": "息耳之文。結完前節諸比丘如來自知涅槃時到",
    "X31n0608_003:0409a13": "起至則便信受之伏案也。承上文言。謂若聲聞辟",
    "X31n0608_003:0409a14": "支佛眾生。依佛教住於有餘依。第二地中。佛即為",
    "X31n0608_003:0409a15": "說汝所作未辦等。是應去其無明及變生死之苦",
    "X31n0608_003:0409a16": "也。汝所住下。是應度以一乘之樂也。未辦。謂未辦",
    "X31n0608_003:0409a17": "六度四攝等因。三十二相八十種好等果也。汝所",
    "X31n0608_003:0409a18": "住下。謂有餘依地。但近於佛慧。不可便執同佛慧",
    "X31n0608_003:0409a19": "也。故教其觀察籌量所得涅槃非實。乃佛方便。於",
    "X31n0608_003:0409a20": "一乘中。分別為三之說也。如彼下。引上喻為況。以",
    "X31n0608_003:0409a21": "結之。於一佛乘等二句。三周法訖。皆用為結。",
    "X31n0608_003:0409a22": "爾時世尊欲重宣此義而說偈言。",
    "X31n0608_003:0409a23": "大通智勝佛十劫坐道場(至)震動於一切。",
    "X31n0608_003:0409a24": "此頌長文佛告諸比丘乃往過去起至世尊悉知",
    "X31n0608_003:0409b01": "已當轉無上輪止五節之文。五節各有長文偈頌。",
    "X31n0608_003:0409b02": "此中亦然。二十二句頌長文。六句頌偈文也。長行",
    "X31n0608_003:0409b03": "敘八部。無阿脩羅迦樓那二部。今頌補之。",
    "X31n0608_003:0409b04": "東方諸世界五百萬億國(至)轉無上法輪。",
    "X31n0608_003:0409b05": "此頌佛告諸比丘大通智勝佛得阿耨多羅三藐",
    "X31n0608_003:0409b06": "三菩提時起。至哀憫而敷演無量劫習法止。四節",
    "X31n0608_003:0409b07": "之文。十二句頌東方。四句頌餘九方。四句頌諸節",
    "X31n0608_003:0409b08": "之偈文也。",
    "X31n0608_003:0409b09": "無量慧世尊受彼眾人請(至)不能得其邊。",
    "X31n0608_003:0409b10": "此頌爾時大通智勝如來受十方諸梵天王及十",
    "X31n0608_003:0409b11": "六王子請起。至不可稱數止。第十節長文。風俗通",
    "X31n0608_003:0409b12": "云。十萬曰億。十億曰兆。十兆曰京。十京曰秭。十秭",
    "X31n0608_003:0409b13": "曰咳。咳大數也。八句頌受請說小乘法。十二句頌",
    "X31n0608_003:0409b14": "聞法多眾之得果。",
    "X31n0608_003:0409b15": "時十六王子出家作沙彌(至)各得成正覺。",
    "X31n0608_003:0409b16": "此頌爾時十六王子皆以童子出家起。至第十六",
    "X31n0608_003:0409b17": "我釋迦牟尼佛於娑婆國土成阿耨多羅三藐三",
    "X31n0608_003:0409b18": "菩提止。第十一第十二兩節之文。通計四十二句。",
    "X31n0608_003:0409b19": "初四句。頌才出家小僧即求大乘法。次四句。頌發",
    "X31n0608_003:0409b20": "大願願人己同得作佛似本師。次十句。頌智佛順",
    "X31n0608_003:0409b21": "請說大。知心行。則法器應受大乘。以因緣譬喻說",
    "X31n0608_003:0409b22": "度通。各有區別。為能分別。總不出分別一真實心",
    "X31n0608_003:0409b23": "相。為所分別。能所雖分。菩薩道一。故曰菩薩所行",
    "X31n0608_003:0409b24": "道。准今佛一大時教。以上八句。是說華嚴方等般",
    "X31n0608_003:0409c01": "若。為大乘也。說是下二句。是會昔華嚴方等般若。",
    "X31n0608_003:0409c02": "為今之妙法。偈有沙數多也。次四句。頌智佛入定。",
    "X31n0608_003:0409c03": "知不信者。緣有在也。次十二句。頌釋尊為千二百",
    "X31n0608_003:0409c04": "人說妙法華經之文。次四句。頌大機常與大師同",
    "X31n0608_003:0409c05": "生之文。次四句。頌說大乘者各於十方俱成大果",
    "X31n0608_003:0409c06": "以完本願之文。以上四節頌文。總頌一十二節長",
    "X31n0608_003:0409c07": "文。明釋迦為千二百人植宿世大乘之因也(問前判通",
    "X31n0608_003:0409c08": "品。總為二大節。此復一節。又分為十二節。何也。答通品大義。直重宿世因緣四字。故大段判為二大節。一",
    "X31n0608_003:0409c09": "大節敘因。一大節敘緣。經文昭然也。然文勢攸長。人難細解。故以一大節。復判數段。使易解也)。",
    "X31n0608_003:0409c10": "爾時聞法者各在諸佛所(至)慎勿懷驚懼。",
    "X31n0608_003:0409c11": "此頌長行諸比丘我等為沙彌時起。至是人若聞",
    "X31n0608_003:0409c12": "則便信受止。第十三第十四兩節之文。爾時下。自",
    "X31n0608_003:0409c13": "過去頌至現在果不昧因也。其有下。自現在頌至",
    "X31n0608_003:0409c14": "未來由權入實也。我在下。勉勿忘其本因。是故下。",
    "X31n0608_003:0409c15": "勉及現在入實。勿更俟未來由權也。以是下。謂既",
    "X31n0608_003:0409c16": "有本昔因緣。非無知而妄作也。今汝下。謂有心者",
    "X31n0608_003:0409c17": "皆當作佛。非分外事也。",
    "X31n0608_003:0409c18": "譬如險惡道逈絕多毒獸(至)當共至寶所。",
    "X31n0608_003:0409c19": "此頌長行譬如五百由旬起。至我所化作止之文。",
    "X31n0608_003:0409c20": "長文一節。義分三段。初師資同希寶所。以度險惡。",
    "X31n0608_003:0409c21": "二因眾畏師設化城。三師知眾安。滅化勸歸於寶",
    "X31n0608_003:0409c22": "頌計四十二句。頌彼三段。初十二句。頌初段。譬如",
    "X31n0608_003:0409c23": "下。謂道之險惡。在毒獸多水草無。喻三界內惑苦",
    "X31n0608_003:0409c24": "多。二乘人功德智慧乏也。無數下。謂能度險惡之",
    "X31n0608_003:0410a01": "人眾。及所度險惡之途遠也。時有下。謂導師具定",
    "X31n0608_003:0410a02": "慧。能拔濟眾之險難也。次二十四句。頌第二段。眾",
    "X31n0608_003:0410a03": "人下。謂眾因頓乏思退。導師下。謂導師愍眾退失",
    "X31n0608_003:0410a04": "珍寶。尋時下。謂導師有方便。神通化作城郭。莊嚴",
    "X31n0608_003:0410a05": "依正。宛然逼真。即作下。謂化作城已。勸眾入城。息",
    "X31n0608_003:0410a06": "苦得樂。喻三界外我空之理。具三明六通禪定解",
    "X31n0608_003:0410a07": "脫。可遊戲也。諸人下。謂眾不知非真。安於化城。作",
    "X31n0608_003:0410a08": "已度生死想也。後十句。頌第三段。導師下。謂導師",
    "X31n0608_003:0410a09": "知眾少安。勸其前進。勿株守化城也。我見下。申明",
    "X31n0608_003:0410a10": "化為眾疲欲退故權設也。汝今下。謂既得粗安。當",
    "X31n0608_003:0410a11": "順精詣。以完初至寶所之念也。",
    "X31n0608_003:0410a12": "我亦復如是為一切導師(至)引入於佛慧。",
    "X31n0608_003:0410a13": "此頌長行諸比丘如來亦復如是今為汝等作大",
    "X31n0608_003:0410a14": "導師等。最後合譬結法一節。我亦下。合時有一導",
    "X31n0608_003:0410a15": "師四句。佛為世出世間導師。故云一切。見諸下。合",
    "X31n0608_003:0410a16": "無數千萬眾四句。中路下。合眾人皆疲倦四句。不",
    "X31n0608_003:0410a17": "能下。申明。謂佛見諸求菩提道者。半途而癈。云佛",
    "X31n0608_003:0410a18": "道長遠。久受勤苦乃可得成。故不能於劫海中度",
    "X31n0608_003:0410a19": "生成佛。甘懈怠而廢墮其初心也。故以下。合導師",
    "X31n0608_003:0410a20": "作是念十二句。言汝下。合即作是化已四句。既知",
    "X31n0608_003:0410a21": "下。合諸人既入城四句。爾乃下。合導師知息已四",
    "X31n0608_003:0410a22": "句。諸佛下。合我見汝疲極四句。今為下。合汝今勤",
    "X31n0608_003:0410a23": "精進二句。此節頌計三十句。初云我。我即釋迦佛。",
    "X31n0608_003:0410a24": "後云諸佛。指十方三世一切諸佛。見先三後一。即",
    "X31n0608_003:0410b01": "權為實。釋迦與諸佛皆然。非創式也。問曰。佛與諸",
    "X31n0608_003:0410b02": "佛。奚為眾生。心則都證一切種智。身則都具三十",
    "X31n0608_003:0410b03": "二相。始為真實滅哉。答曰。為一切眾生具有。故不",
    "X31n0608_003:0410b04": "可少故。",
    "X31n0608_003:0410b06": "妙法蓮華經知音卷第三"
}