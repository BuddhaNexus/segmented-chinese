{
    "T12n0359_004:0261a08": "佛說大乘入諸佛境界智光明莊",
    "T12n0359_004:0261a09": "嚴經卷第四",
    "T12n0359_004:0261a11": "譯經三藏朝散大夫試光祿卿傳梵",
    "T12n0359_004:0261a12": "大師賜紫沙門臣惟淨等奉　詔譯",
    "T12n0359_004:0261a13": "佛言：「妙吉祥！菩提者與虛空等，謂以虛空無",
    "T12n0359_004:0261a14": "高、無下，菩提亦然無高、無下，由是如來成等",
    "T12n0359_004:0261a15": "正覺。雖成正覺，亦無少法如微塵許若高若",
    "T12n0359_004:0261a16": "下諸所施作，此如是法若如是，知即是實智。",
    "T12n0359_004:0261a17": "妙吉祥！以何義故名為實智？謂一切法了無",
    "T12n0359_004:0261a18": "根本、無生無滅，彼無實性亦無所得，若有實",
    "T12n0359_004:0261a19": "性即是滅法，彼雖有生而無主宰復無攝受。",
    "T12n0359_004:0261a20": "妙吉祥！若無主宰、無攝受法即是滅法，此等",
    "T12n0359_004:0261a21": "諸法若生若滅，當知皆是緣法所轉，亦非此",
    "T12n0359_004:0261a22": "中有少法可轉，然佛如來不於諸法說斷滅",
    "T12n0359_004:0261a23": "相。",
    "T12n0359_004:0261a24": "「復次，妙吉祥！菩提者即是如說句。以何義故",
    "T12n0359_004:0261a25": "名如說句？如說句者即是菩提。如其菩提，色、",
    "T12n0359_004:0261a26": "受、想、行、識亦然，而不離真如；如其菩提，眼、耳、",
    "T12n0359_004:0261a27": "鼻、舌、身、意，色、聲、香、味、觸、法處亦然，而不離真",
    "T12n0359_004:0261a28": "如；如其菩提，眼界、色界、眼識界，耳界、聲界、耳",
    "T12n0359_004:0261a29": "識界，鼻界、香界、鼻識界，舌界、味界、舌識界，身",
    "T12n0359_004:0261b01": "界、觸界、身識界，意界、法界、意識界亦然，而不",
    "T12n0359_004:0261b02": "離真如；如其菩提，地界、水界、火界、風界亦然，",
    "T12n0359_004:0261b03": "而不離真如。此等諸法如是施設，其所施設",
    "T12n0359_004:0261b04": "謂蘊、處、界，由是如來成等正覺，所成正覺離",
    "T12n0359_004:0261b05": "顛倒法。如其先法，後法亦然、中法亦然，前際",
    "T12n0359_004:0261b06": "不生、後際不去、中際性離，此如是法是即名",
    "T12n0359_004:0261b07": "為如所說句。如其一法，多法亦然；如其多法，",
    "T12n0359_004:0261b08": "一法亦然。妙吉祥！若一性若多性皆無所得，",
    "T12n0359_004:0261b09": "若有相、若無相，無入無住。何名為相？何名無",
    "T12n0359_004:0261b10": "相？所言相者，謂即生起一切善法；言無相者，",
    "T12n0359_004:0261b11": "謂一切法無所得故。又相者，謂即心無所住",
    "T12n0359_004:0261b12": "分位；無相者，即無相三摩地解脫法門。又相",
    "T12n0359_004:0261b13": "者，即一切法思惟稱量算數伺察；無相者，謂",
    "T12n0359_004:0261b14": "出過稱量。何名出過稱量？謂識法無故。又",
    "T12n0359_004:0261b15": "相者，即有為伺察；無相者，即無為伺察。",
    "T12n0359_004:0261b16": "「復次，妙吉祥！菩提者即是無漏無取。何名無",
    "T12n0359_004:0261b17": "漏？何名無取？無漏者，謂離四種有漏之法。何",
    "T12n0359_004:0261b18": "等為四？一者欲漏，二者有漏，三者無明漏，四",
    "T12n0359_004:0261b19": "者見漏。無取者，謂離四種取著之法。何等為",
    "T12n0359_004:0261b20": "四？一者欲取，二者見取，三者戒禁取，四者我",
    "T12n0359_004:0261b21": "語取。如是四取，悉由無明暗蔽、愛法滋潤，互",
    "T12n0359_004:0261b22": "相取著。妙吉祥！若或本初於我語取根本，能",
    "T12n0359_004:0261b23": "了知者即我清淨，我清淨已隨知一切眾生",
    "T12n0359_004:0261b24": "清淨，由我清淨故即彼一切眾生清淨，若一",
    "T12n0359_004:0261b25": "切眾生清淨即法無二、無二種類，彼無二義",
    "T12n0359_004:0261b26": "即無生、無滅。妙吉祥！若無生、無滅即無心意",
    "T12n0359_004:0261b27": "識可轉，若無心意識可轉即無分別，若無分",
    "T12n0359_004:0261b28": "別即深固作意相應無明不能發起，若彼無",
    "T12n0359_004:0261b29": "明不發起者即十二有支亦不生長，若十二",
    "T12n0359_004:0261c01": "有支不生長者即法無生，若法無生即法決",
    "T12n0359_004:0261c02": "定，若法決定即調伏義，若調伏義即是勝義，",
    "T12n0359_004:0261c03": "若其勝義即離補特伽羅義，若離補特伽羅",
    "T12n0359_004:0261c04": "義即不可說義，若不可說義即緣生義，若緣",
    "T12n0359_004:0261c05": "生義即是法義，若法義即如來義。如是所說，",
    "T12n0359_004:0261c06": "若見緣生即能見法，若能見法即見如來，彼",
    "T12n0359_004:0261c07": "諸所見，若其如理審伺察時，是中亦無少法",
    "T12n0359_004:0261c08": "可見。妙吉祥！何名少法？謂心所緣。若無心所",
    "T12n0359_004:0261c09": "緣即無所見，由如是法故如來成等正覺，平",
    "T12n0359_004:0261c10": "等故平等。",
    "T12n0359_004:0261c11": "「復次，妙吉祥！菩提者，是清淨義、無垢義、無著",
    "T12n0359_004:0261c12": "義。何名清淨？何名無垢？何名無著？謂空解脫",
    "T12n0359_004:0261c13": "門即是清淨；無相解脫門即是無垢；無願解",
    "T12n0359_004:0261c14": "脫門即是無著。無生是清淨；無作意是無垢；",
    "T12n0359_004:0261c15": "無起是無著。自性是清淨；圓淨是無垢。明",
    "T12n0359_004:0261c16": "亮是無著。無戲論是清淨；離戲論是無垢；戲",
    "T12n0359_004:0261c17": "論寂止是無著。真如是清淨；法界是無垢；實",
    "T12n0359_004:0261c18": "際是無著。虛空是清淨；寥廓是無垢；廣大是",
    "T12n0359_004:0261c19": "無著。了知內法是清淨；外無所行是無垢；內",
    "T12n0359_004:0261c20": "外無所得是無著。了知蘊法是清淨；界法自",
    "T12n0359_004:0261c21": "性是無垢；離諸處法是無著。過去盡智是清",
    "T12n0359_004:0261c22": "淨；未來無生智是無垢；現在法界安住智是",
    "T12n0359_004:0261c23": "無著。妙吉祥！此如是等，清淨、無垢、無著諸義，",
    "T12n0359_004:0261c24": "於一句中普能攝入，謂寂靜句。若寂靜即遍",
    "T12n0359_004:0261c25": "寂，若遍寂即近寂，若近寂即寂止，若寂止此",
    "T12n0359_004:0261c26": "說即是大牟尼法。",
    "T12n0359_004:0261c27": "「復次，妙吉祥！如其虛空，菩提亦然；如其菩提，",
    "T12n0359_004:0261c28": "諸法亦然；如其諸法，眾生亦然；如其眾生，剎",
    "T12n0359_004:0261c29": "土亦然；如其剎土，涅盤亦然。妙吉祥！此說",
    "T12n0359_004:0262a01": "即是涅盤平等，為一切法畢竟邊際清淨之",
    "T12n0359_004:0262a02": "因，無對治離對治因，本來清淨、本來無垢、本",
    "T12n0359_004:0262a03": "來無著。如來了知彼一切法如是相故，現成",
    "T12n0359_004:0262a04": "正覺，然後觀察諸眾生界，建立清淨、無垢、無",
    "T12n0359_004:0262a05": "著遊戲法門，以是名字於諸眾生大悲心轉。",
    "T12n0359_004:0262a06": "「復次，妙吉祥！云何是菩薩所行？菩薩勝行？謂",
    "T12n0359_004:0262a07": "若菩薩無盡無不盡、無生無不生，於畢竟盡",
    "T12n0359_004:0262a08": "相無所領受，然亦不壞畢竟無生。妙吉祥！菩",
    "T12n0359_004:0262a09": "薩若如是行，是為菩薩勝行。",
    "T12n0359_004:0262a10": "「復次，妙吉祥！菩薩於過去心已盡，此無所行；",
    "T12n0359_004:0262a11": "未來心未至，此無所行；現在心無住，此無所",
    "T12n0359_004:0262a12": "行。菩薩於其過去、未來、現在諸心悉無所著，",
    "T12n0359_004:0262a13": "菩薩若如是行，是為菩薩勝行。",
    "T12n0359_004:0262a14": "「又復布施之法，諸佛如來與諸菩薩，而無其",
    "T12n0359_004:0262a15": "二無二種類，菩薩若如是行，是為菩薩勝行。",
    "T12n0359_004:0262a16": "持戒、忍辱、精進、禪定、智慧亦復如是，諸佛如",
    "T12n0359_004:0262a17": "來與諸菩薩，而無其二無二種類，菩薩若如",
    "T12n0359_004:0262a18": "是行，是為菩薩勝行。",
    "T12n0359_004:0262a19": "「又，妙吉祥！菩薩不行色空、不行色不空，菩薩",
    "T12n0359_004:0262a20": "若如是行，是為菩薩勝行。何以故？色即是空、",
    "T12n0359_004:0262a21": "色自性空，受想行識亦復如是，是故不行",
    "T12n0359_004:0262a22": "識空、不行識不空，菩薩若如是行，是為菩",
    "T12n0359_004:0262a23": "薩勝行。何以故？謂心意識無所得故。妙吉祥！",
    "T12n0359_004:0262a24": "此中無少法可有，若知若斷、若修若證，悉無",
    "T12n0359_004:0262a25": "所有。由如是故，此說名盡。如是乃為畢竟盡",
    "T12n0359_004:0262a26": "相，若畢竟盡即無所盡，無盡亦無盡。何以",
    "T12n0359_004:0262a27": "故？如所說盡故。若如所說盡，彼即無法可盡，",
    "T12n0359_004:0262a28": "若無法可盡即是無為，若無為即無生亦無",
    "T12n0359_004:0262a29": "滅，若佛出世、若不出世法性常住，以法住故",
    "T12n0359_004:0262b01": "即是法界，如法界住故智無所轉亦非無轉，",
    "T12n0359_004:0262b02": "以智無轉非無轉故，如是法理若悟入者，即",
    "T12n0359_004:0262b03": "得無漏、無生、無滅，此名漏盡。妙吉祥！是故當",
    "T12n0359_004:0262b04": "知，雖復世俗音聲文字總聚施設，是中無有",
    "T12n0359_004:0262b05": "少法若生、若滅。」",
    "T12n0359_004:0262b06": "爾時，妙吉祥童真菩薩摩訶薩即從座起，偏",
    "T12n0359_004:0262b07": "袒右肩右膝著地向佛合掌，以妙伽陀伸讚",
    "T12n0359_004:0262b08": "歎曰：",
    "T12n0359_004:0262b09": "「無形顯色無狀貌，　　是中無滅亦無生，",
    "T12n0359_004:0262b10": "無住亦復根本無，　　無所緣尊今讚禮。",
    "T12n0359_004:0262b11": "以無住故無出入，　　亦復無彼諸分位，",
    "T12n0359_004:0262b12": "已能解脫六處門，　　無所緣尊今讚禮。",
    "T12n0359_004:0262b13": "一切法中無所住，　　有性無性皆遠離，",
    "T12n0359_004:0262b14": "諸行平等得圓成，　　無所緣尊今讚禮。",
    "T12n0359_004:0262b15": "已能出離於三界，　　虛空平等性中住，",
    "T12n0359_004:0262b16": "世間諸欲不染心，　　無所緣尊今讚禮。",
    "T12n0359_004:0262b17": "三摩呬多常安處，　　行住坐臥亦復然，",
    "T12n0359_004:0262b18": "諸威儀事妙肅成，　　無所緣尊今讚禮。",
    "T12n0359_004:0262b19": "平等而來平等去，　　平等性中妙安住，",
    "T12n0359_004:0262b20": "不壞平等性法門，　　無所緣尊今讚禮。",
    "T12n0359_004:0262b21": "大聖善入平等性，　　諸法皆住等引心，",
    "T12n0359_004:0262b22": "遍入無相妙法門，　　無所緣尊今讚禮。",
    "T12n0359_004:0262b23": "大聖無住無所緣，　　定中高積慧峯峻，",
    "T12n0359_004:0262b24": "普遍諸法得圓成，　　無所緣尊今讚禮。",
    "T12n0359_004:0262b25": "眾生威儀及色相，　　語言音聲亦復然，",
    "T12n0359_004:0262b26": "普能示現剎那間，　　無所緣尊今讚禮。",
    "T12n0359_004:0262b27": "大聖已離於名色，　　於蘊界法亦普斷，",
    "T12n0359_004:0262b28": "復能善入無相門，　　無所緣尊今讚禮。",
    "T12n0359_004:0262b29": "大聖善離於諸相，　　諸相境界亦遠離，",
    "T12n0359_004:0262c01": "已能善入無相門，　　無所緣尊今讚禮。",
    "T12n0359_004:0262c02": "無所思惟無分別，　　淨意亦復無所住，",
    "T12n0359_004:0262c03": "無諸作意無念生，　　無所緣尊今讚禮。",
    "T12n0359_004:0262c04": "譬如虛空無含藏，　　已離戲論無所著，",
    "T12n0359_004:0262c05": "其心平等復如空，　　無所緣尊今讚禮。",
    "T12n0359_004:0262c06": "譬如虛空無中邊，　　諸佛法性亦如是，",
    "T12n0359_004:0262c07": "已能超越三世門，　　無所緣尊今讚禮。",
    "T12n0359_004:0262c08": "諸佛猶如虛空相，　　即此虛空亦無相，",
    "T12n0359_004:0262c09": "已能解脫事及因，　　無所緣尊今讚禮。",
    "T12n0359_004:0262c10": "一切法中無依止，　　如水中月無所取，",
    "T12n0359_004:0262c11": "無我相亦無音聲，　　無所緣尊今讚禮。",
    "T12n0359_004:0262c12": "大聖不依止蘊法，　　界處諸法亦復然，",
    "T12n0359_004:0262c13": "已能解脫顛倒心，　　無所緣尊今讚禮。",
    "T12n0359_004:0262c14": "大聖已離於二邊，　　亦復斷除於我見，",
    "T12n0359_004:0262c15": "法界平等得圓成，　　無所緣尊今讚禮。",
    "T12n0359_004:0262c16": "色相名數已解脫，　　亦復遠離不正法，",
    "T12n0359_004:0262c17": "無取無捨平等心，　　無所緣尊今讚禮。",
    "T12n0359_004:0262c18": "已能超越諸魔法，　　一切法中悉通達，",
    "T12n0359_004:0262c19": "妙入無障礙法門，　　無所緣尊今讚禮。",
    "T12n0359_004:0262c20": "正智不說諸法有，　　亦復不說諸法無，",
    "T12n0359_004:0262c21": "無語言道無發生，　　無所緣尊今讚禮。",
    "T12n0359_004:0262c22": "聖不依止於二法，　　久已摧折我慢幢，",
    "T12n0359_004:0262c23": "解脫二無二法門，　　無所緣尊今讚禮。",
    "T12n0359_004:0262c24": "所有身語意過失，　　大聖久已普除斷，",
    "T12n0359_004:0262c25": "不可譬喻不可思，　　無所緣尊今讚禮。",
    "T12n0359_004:0262c26": "大聖無轉無發悟，　　一切過失悉遠離，",
    "T12n0359_004:0262c27": "智為先導遍所行，　　無所緣尊今讚禮。",
    "T12n0359_004:0262c28": "無漏淨念最微妙，　　實不實法悉了知，",
    "T12n0359_004:0262c29": "亦無繫著無思惟，　　無所緣尊今讚禮。",
    "T12n0359_004:0263a01": "大聖於心無所緣，　　而能遍知一切心，",
    "T12n0359_004:0263a02": "亦無自他想念生，　　無所緣尊今讚禮。",
    "T12n0359_004:0263a03": "無所緣中有所緣，　　於一切心不迷著，",
    "T12n0359_004:0263a04": "無障礙法已圓明，　　無所緣尊今讚禮。",
    "T12n0359_004:0263a05": "大聖於心無所緣，　　亦復自性無所有，",
    "T12n0359_004:0263a06": "無心平等得圓成，　　無所緣尊今讚禮。",
    "T12n0359_004:0263a07": "大聖不依於智法，　　而能遍觀諸剎土，",
    "T12n0359_004:0263a08": "一切眾生行亦然，　　無所緣尊今讚禮。",
    "T12n0359_004:0263a09": "智者於心無所得，　　是中亦復畢竟無，",
    "T12n0359_004:0263a10": "於一切法正遍知，　　無所緣尊今讚禮。",
    "T12n0359_004:0263a11": "知一切法皆如幻，　　即此幻亦無所有，",
    "T12n0359_004:0263a12": "已能解脫幻法門，　　無所緣尊今讚禮。",
    "T12n0359_004:0263a13": "正覺雖行於世間，　　亦不依止於世法，",
    "T12n0359_004:0263a14": "復無世間分別心，　　無所緣尊今讚禮。",
    "T12n0359_004:0263a15": "大聖於彼空中行，　　由空所成空境界，",
    "T12n0359_004:0263a16": "空與非空聖所宣，　　無所緣尊今讚禮。",
    "T12n0359_004:0263a17": "現大神通起化事，　　悉依如幻三摩地，",
    "T12n0359_004:0263a18": "離種種性遍入門，　　無所緣尊今讚禮。",
    "T12n0359_004:0263a19": "了知非一非多性，　　若近若遠無所轉，",
    "T12n0359_004:0263a20": "無高無下平等心，　　無所緣尊今讚禮。",
    "T12n0359_004:0263a21": "金剛喻定現在前，　　一剎那中成正覺，",
    "T12n0359_004:0263a22": "遍入無對礙法門，　　無所緣尊今讚禮。",
    "T12n0359_004:0263a23": "雖知涅盤無所動，　　亦於三世善調伏，",
    "T12n0359_004:0263a24": "具足種種方便門，　　無所緣尊今讚禮。",
    "T12n0359_004:0263a25": "於彼一切眾生類，　　善解智慧及方便，",
    "T12n0359_004:0263a26": "然亦不動涅盤門，　　無所緣尊今讚禮。",
    "T12n0359_004:0263a27": "大聖無相無發悟，　　已離戲論無對礙，",
    "T12n0359_004:0263a28": "無我故無對礙心，　　無所緣尊今讚禮。",
    "T12n0359_004:0263a29": "已離疑惑無過失，　　無我我所亦復然，",
    "T12n0359_004:0263b01": "於一切處正遍知，　　無所緣尊今讚禮。",
    "T12n0359_004:0263b02": "佛說大乘入諸佛境界智光明莊嚴經卷第四"
}