{
    "X58n1033_002:0786a03": "華嚴原人論合解卷下",
    "X58n1033_002:0786a05": "唐圭峯蘭若沙門　宗密　論",
    "X58n1033_002:0786a06": "元長安開元寺沙門　圓覺　解",
    "X58n1033_002:0786a07": "明　寨雲居士　楊嘉祚　刪合",
    "X58n1033_002:0786a08": "清　東甫居士　錢伊菴",
    "X58n1033_002:0786a09": "　真益居士　陳熙願　仝校",
    "X58n1033_002:0786a10": "清　六不居士　顧蓮善　重刊",
    "X58n1033_002:0786a11": "二小乘教者。",
    "X58n1033_002:0786a12": "乘以運載為義。謂依因緣教。悟生空理。修自利行。",
    "X58n1033_002:0786a13": "取灰斷果。運載眾生。出於三界。故名曰乘。不求大",
    "X58n1033_002:0786a14": "果。闕於利他。故名曰小。",
    "X58n1033_002:0786a15": "說形骸之色。思慮之心。從無始來。因緣力故。念念生",
    "X58n1033_002:0786a16": "滅。相續無窮。如水涓涓。如燈焰焰。",
    "X58n1033_002:0786a17": "初顯彼教宗因緣也。形骸之色。揀外四大。思慮之",
    "X58n1033_002:0786a18": "心。即意識也。此之色心。即緣生果也。欲明生滅之",
    "X58n1033_002:0786a19": "相。先出生滅之由。由於因緣力故。以內六識為所",
    "X58n1033_002:0786a20": "熏。三毒為能熏。起惑造業。為能招因緣。此之身心。",
    "X58n1033_002:0786a21": "既是有為之法。故有四相遷流。前前念滅。後後念",
    "X58n1033_002:0786a22": "生。後後續於前前。不斷絕故。如水涓涓。雖一流不",
    "X58n1033_002:0786a23": "斷。而前流非後流。如燈焦炷。雖一焰不息。而前焰",
    "X58n1033_002:0786a24": "非後焰。身心生滅之相。亦復如是。雖前後不同。不",
    "X58n1033_002:0786b01": "妨相續。無始至今也。言無始者。揀於外宗有初始",
    "X58n1033_002:0786b02": "故。又但知今世故。",
    "X58n1033_002:0786b03": "身心假合。似一似常。",
    "X58n1033_002:0786b04": "明相依以立身心也。假合者。互相資待。如束蘆故。",
    "X58n1033_002:0786b05": "謂身心為二。而不相離。故言似一。前後生滅而常",
    "X58n1033_002:0786b06": "相續。故曰似常。",
    "X58n1033_002:0786b07": "凡愚不覺。執之為我。寶此我故。即起貪(貪名利以榮我)嗔(嗔違",
    "X58n1033_002:0786b08": "情境。恐侵害我)癡(非理計校)等三毒。",
    "X58n1033_002:0786b09": "凡愚不覺。無明覆故。執為我者。俱生我執也。寶此",
    "X58n1033_002:0786b10": "我者。分別我執也。因執起惑。由我執故。生煩惱障。",
    "X58n1033_002:0786b11": "煩惱障品。雖復有多。三毒勝故。貪者。染著為性。嗔",
    "X58n1033_002:0786b12": "者。憎恚為性。癡者。迷暗為性。言毒者。從喻得名。如",
    "X58n1033_002:0786b13": "毒蛇毒藥。觸必傷人。服必喪命。此三亦爾。能害眾",
    "X58n1033_002:0786b14": "生法身慧命。故名曰毒。",
    "X58n1033_002:0786b15": "三毒擊意。發動身口。造一切業。",
    "X58n1033_002:0786b16": "此言因惑起業也。擊者。熏動義。即以三毒為能熏。",
    "X58n1033_002:0786b17": "意識為以熏。如風擊靜水。以成波浪也。發動身口",
    "X58n1033_002:0786b18": "造一切業者。即前十惡等業也。",
    "X58n1033_002:0786b19": "業成難逃。故受五道苦樂等身。(別業所感)三界勝劣等處",
    "X58n1033_002:0786b20": "(共業所感)。",
    "X58n1033_002:0786b21": "此言因業感報也。報有二。五道等身為正報。三界",
    "X58n1033_002:0786b22": "九地為依報。由造十惡。受三途等苦。由修戒善。受",
    "X58n1033_002:0786b23": "人天樂。三界勝劣者。如以欲界望色界則色界為",
    "X58n1033_002:0786b24": "勝。欲界為劣。以四王望忉利。則忉利為勝。四王為",
    "X58n1033_002:0786c01": "劣也(注云別業所感者。人人造受不同故。共業所感者。多人同造同感故)。",
    "X58n1033_002:0786c02": "於所受身。還執為我。還起貪等。造業受報。",
    "X58n1033_002:0786c03": "此明三道不斷也。金剛疏序云。惑業襲習。報應綸",
    "X58n1033_002:0786c04": "輪。塵沙劫波。莫之遏絕。故經論呼人為數取趣。謂",
    "X58n1033_002:0786c05": "數數起惑造業受報故。中論染染者品云。經說貪",
    "X58n1033_002:0786c06": "欲嗔恚愚癡。是世間根本。乃至云三毒因緣。起於",
    "X58n1033_002:0786c07": "三業。三業因緣。起於三界。是故有一切法。證此可",
    "X58n1033_002:0786c08": "知。",
    "X58n1033_002:0786c09": "身則生老病死。死而復生。界則成住壞空。空而復成。",
    "X58n1033_002:0786c10": "(從空劫初成世界者。頌曰空界大風起。傍廣數無量。厚十六洛义。金剛不能壞。此名持界風。光音金藏雲。布及",
    "X58n1033_002:0786c11": "三千界。雨如車軸下。風遏不聽流。深十一洛义。始作金剛界。次第金藏雲。注雨滿其內。先成梵王界。乃至夜摩",
    "X58n1033_002:0786c12": "天。風皷清水成。須彌七金等。滓濁為山地。四洲及泥犁鹹海外輪圍。方名器界立。時經一增減乃至二禪福盡。",
    "X58n1033_002:0786c13": "下生人間。初食地餅林藤。後粳米不銷。大小便利。男女形別。分田立主。求臣佐。種種差別。經十九增減。兼前總",
    "X58n1033_002:0786c14": "二十增減。名為成刧。議曰。空界刧中。是道教指云虗無之道。然道體寂照靈通。不是虗無。老氏或迷之。或權設",
    "X58n1033_002:0786c15": "務絕人欲。故指空界為道。空界中大風。即彼混沌一氣故。故彼云道生一也。金藏云者。氣形之始。即太極也。雨",
    "X58n1033_002:0786c16": "下不流。陰氣凝也陰陽相合。方能生成矣。梵王界須彌者。彼之天也。滓濁者地。即一生二矣。二禪福盡下生。即",
    "X58n1033_002:0786c17": "人也。即二生三。三才傋矣。地餅以下乃至種種。即三生萬物。此當三皇已前。穴居野處未有火化等。但以其時",
    "X58n1033_002:0786c18": "無文字記載。故後人傳聞不明。展轉錯謬。諸家著作。種種異說佛教又緣通明三千世界。不局大唐。故內外教",
    "X58n1033_002:0786c19": "文不全同也。住者。住刧。亦經二十增減。壞者。壞刧。亦二十增減前十九增減。壞有情。後一增減。壞器界。能壞是",
    "X58n1033_002:0786c20": "〔水〕水風三灾。空者。空刧。亦二十增減。中空無世界及諸有情也)。",
    "X58n1033_002:0786c21": "此別顯果相也。五蘊初起曰生。蘊熟衰變曰老。四",
    "X58n1033_002:0786c22": "大增損為病。五蘊滅壞為死。身有四相。別業所感",
    "X58n1033_002:0786c23": "也。眾緣辦果曰成。暫有所依曰住。三灾變滅為壞。",
    "X58n1033_002:0786c24": "蕩然無物曰空。界有四相。共業所感也。生死相續",
    "X58n1033_002:0787a01": "成壞相仍。循還無窮。法爾如是(註中別明世界成住壞空之狀。先廣",
    "X58n1033_002:0787a02": "敘成刧引俱舍頌。云空界者。前界壞劫之後。第二十空刧也。又此空界。即空輪也。梵語洛义。此云億謂此",
    "X58n1033_002:0787a03": "風輪。厚十六億。阿毗曇論云。世界空二十劫後。將成之時。乃有毗嵐風鼓之。以為風輪。最居其下厚九億",
    "X58n1033_002:0787a04": "六萬由旬。廣十二億三千四百五千由旬。雖數量小有不同。大抵皆同風輪居下也。風力大故。金剛不壞。",
    "X58n1033_002:0787a05": "金藏。雲名。雲色如金。注水無窮。故曰金藏。雲升至光音天。降雨如軸。積彼風輪之上。結為水輪。水輪最上",
    "X58n1033_002:0787a06": "堅凝為金。如乳停膜。是為金輪。俱舍云。水輪厚八洛义。又因本經云。水聚厚六十萬由旬。水上別有大風",
    "X58n1033_002:0787a07": "吹轉此水於上成金。如熟乳上生膏。是名金輪。厚三洛义二萬由旬。論中引頌十一洛义者通取水輪八",
    "X58n1033_002:0787a08": "洛义。及金輪三洛义。故成十一也。此意明金輪依水輪。水輪。依風輪。風輪依空輪。空輪最在下。金輪最在",
    "X58n1033_002:0787a09": "上。三輪既成。雨自空飛注金輪上。晝夜不息。猶如河瀉。無數。千年。水厚二億四萬由旬。廣十二億三千四",
    "X58n1033_002:0787a10": "百五十由旬。周迴三十六億一萬三百五十由旬。風吹此水。清者上升。自上至下。次第先成色界梵王天",
    "X58n1033_002:0787a11": "及欲界空居四天。次成須彌七金等山。而忉利天居。須彌之頂。四王天居須彌之半。七金者。一踰健陀羅",
    "X58n1033_002:0787a12": "山。二伊沙馱羅山。三竭地洛迦山。四蘇達梨舍那山。五頞濕縛羯拏山。六毗那怛迦山。七尼民達羅山。七",
    "X58n1033_002:0787a13": "山皆金所成。故曰七金。須彌居中。七金繞之。此在清濁之間也。最滓濁稠泥之屬。結為后土諸山。及平地。",
    "X58n1033_002:0787a14": "乃有四洲。及泥犁鹹海。外輪圍。方名器界立也。四洲。一名東勝身。二名南贍部。三名西牛賀。四名北俱盧。",
    "X58n1033_002:0787a15": "此四居須彌四畔鹹海之中。葢汀渚之謂。故曰四洲。泥犁。即地獄名也。鹹海者。即四洲所依之海。其水味",
    "X58n1033_002:0787a16": "鹹。不同七金山間香海也。外輪圍者。即鐵圍山。又在鹹海外。皆同滓濁所成也以上總明器界成立之相。",
    "X58n1033_002:0787a17": "一大化佛所王一三千界。同時成立也。時經一增減者。謂從人壽八萬四千歲時。百年減一歲。減至人十",
    "X58n1033_002:0787a18": "歲時。名曰減刧。復從十歲百年增一歲。增至八萬四千歲。名曰增刧。器界成立經爾許時。光音天人受天",
    "X58n1033_002:0787a19": "福盡。當墮人中。此時下生。身有光明。飛行自在。喜樂為食。意生化身。是時大海乍增乍減。開川原路。水所",
    "X58n1033_002:0787a20": "減處有地肥出。如細蜂蜜。香色美味。復生地皮。亦名地餅。地味盡已。復生林籐。人皆食之。因貪食故。遂失",
    "X58n1033_002:0787a21": "神通。光明亦減。世間黑暗。菩薩慈悲。現行日月星辰照曜。起世經云。寶意菩薩。作日天子。寶吉祥菩薩。作",
    "X58n1033_002:0787a22": "月天子寶光菩薩。作星宮天子。林籐滅已。復生秔稻。朝割暮生。由食米故。遂有便利。分男女形。愛欲滋彰。",
    "X58n1033_002:0787a23": "人文乃具。競割稻穀。畜積自供。強弱相凌。無能制者。集眾相議。立一智者。為土田主。眾共給之。主不能獨",
    "X58n1033_002:0787a24": "治。故求臣佐。及有種種差別。如宮室城郭舟車服用之類也。經十九增減。人理方全。總前二十增減。名為",
    "X58n1033_002:0787b01": "成刧。成已而住。住已而壞。壞已而空。亦各二十增減。總八十增減。為一大刧也。壞刧中前十九增減。壞有",
    "X58n1033_002:0787b02": "情。後一增減。壞器界。壞有情者。謂於一減刧末。人壽三十歲時。飢饉刧起。七年七月七日。由漫風起。吹其",
    "X58n1033_002:0787b03": "方所。令時節失度五穀不成。故致飢饉。人壽二十歲時。疾疫刧起。由惡鬼神。損害於人。七月七日而止。人",
    "X58n1033_002:0787b04": "壽十歲時。刀兵刧起。草木皆化刀仗。互相殺害。唯以刀仗而自莊嚴。七日七夜而止。當時世界。應無有情。",
    "X58n1033_002:0787b05": "壞器界者。初火灾起。壞及初禪。由七日輪起於空時。大地須彌皆發火熖。俱時洞然。以其熱故。吸下水輪。",
    "X58n1033_002:0787b06": "水如酥油。一切皆盡。七度火灾之後。有水灾起。壞及二禪。七度水灾之後。有風灾起壞及三禪。此後遂成",
    "X58n1033_002:0787b07": "空刧。或曰空刧。時既空。誰復知其刧數耶。曰。以他界住刧較之。可知矣。注議曰。下。論主評也。意云。佛教說",
    "X58n1033_002:0787b08": "空刧次第有天地萬物。而儒老亦以從虗無大道漸生天地人等。二。宗粗說似同究。實則異。葢佛教說空",
    "X58n1033_002:0787b09": "劫。對成住壞。一向是空。非真空妙有之空也。道之為物。至妙虛通。不屬空有。若以空為道。非真道也。老氏",
    "X58n1033_002:0787b10": "指空劫。為虗無。指虗無為道體。非迷而何。又儒宗縱說三才肇興等事。不過但知四海九洲之內而已。不",
    "X58n1033_002:0787b11": "知有大千世界。佛教通明。三千界。如俱舍頌云。四大洲日月。須彌盧欲天。梵釋各一千。說名小千界。此小",
    "X58n1033_002:0787b12": "千千陪。說名一中千。此千倍大千。皆同一成壞。仁王等經論說。此閻浮提有十六大國。二千中國。十萬小",
    "X58n1033_002:0787b13": "國。而此方震旦不在十六之數也。然三千大千。尚約小教。方之華藏。不啻毫末之於太空耳。豈儒宗所及",
    "X58n1033_002:0787b14": "耶)。",
    "X58n1033_002:0787b15": "劫劫生生。輪迴不絕。無始無終。如汲井輪(道教只知今此世界",
    "X58n1033_002:0787b16": "未成時一度空劫。云虗無混沌一氣等名為元始不知空界已前。早經千千萬萬遍成住壞空。終而復始。故知",
    "X58n1033_002:0787b17": "佛法中。小乘淺淺之教。已超外典深深之說)。",
    "X58n1033_002:0787b18": "(得四教相望。前前淺。後後深。此小乘教。乃淺中之淺也。若對人天。則亦次深。然不對彼以人天教未出三",
    "X58n1033_002:0787b19": "界故)。",
    "X58n1033_002:0787b20": "都由不了此身。本不是我。",
    "X58n1033_002:0787b21": "由不了非我。所以深著我見。起惑造業。生死輪迴。",
    "X58n1033_002:0787b22": "不是我者。謂此身本因色心和合為相。",
    "X58n1033_002:0787b23": "此身云何本不是我。謂我無實體。本因色心和合",
    "X58n1033_002:0787b24": "成故。圓覺經云。眾生無始。妄認四大為自身相。六",
    "X58n1033_002:0787c01": "塵緣影。(妄緣六塵影像者)為自心相。眾生不了。妄計為我。",
    "X58n1033_002:0787c02": "離色心外。誰是我者。",
    "X58n1033_002:0787c03": "今推尋分析。色有地水火風之四。心有受(能領納好惡之事)",
    "X58n1033_002:0787c04": "想(能取像者)行(能造作者。念念遷流)識(能了別者)之四。若皆是我。則成八",
    "X58n1033_002:0787c05": "我。",
    "X58n1033_002:0787c06": "問曰。色心和合。即是我身。那言不是。答曰。妄情執",
    "X58n1033_002:0787c07": "著則似有之。觀智分析。則知本無。良以愚法聲聞。",
    "X58n1033_002:0787c08": "不了即色明空。要須假想慧數。析法。方知是空。故",
    "X58n1033_002:0787c09": "云推尋分析也。色有等者。色以質礙為相。然色通",
    "X58n1033_002:0787c10": "形顯。長短方圓等。謂之形色。青黃赤白等。謂之顯",
    "X58n1033_002:0787c11": "色。地水火風。名為四大。此之四法。周遍一切有為",
    "X58n1033_002:0787c12": "法中。故名曰大。圓覺經云。我今此身。四大和合。所",
    "X58n1033_002:0787c13": "謂髮毛。爪齒皮肉筋骨。髓腦。垢色。皆歸於地。涶涕。",
    "X58n1033_002:0787c14": "膿血。津液。涎沫。痰淚。精氣。大小便利。皆歸於水。暖",
    "X58n1033_002:0787c15": "氣歸火。動轉歸風。四分分之。色在何處。心有等者。",
    "X58n1033_002:0787c16": "前色蘊名色。此四蘊名心。蘊者。積聚為義。積聚多",
    "X58n1033_002:0787c17": "法。成一蘊故。受以領納為相。別有三受。謂苦樂捨。",
    "X58n1033_002:0787c18": "或復有五。更如憂喜。想以想像為相。攀緣前境。追",
    "X58n1033_002:0787c19": "憶往事等。行以遷流為相。然有與心相應。不相應。",
    "X58n1033_002:0787c20": "異。且相應者。小乘心所四十六法。(比大乘欠五法。如下文中具列。)",
    "X58n1033_002:0787c21": "中除受想二法。餘皆是也。不相應者。有十四種。謂",
    "X58n1033_002:0787c22": "一得。二非得。三眾同分。四無想異熟。五無想定。六",
    "X58n1033_002:0787c23": "滅盡定。七命根。八生。九住。十異。十一滅。十二名。十",
    "X58n1033_002:0787c24": "三句。十四文。識以了別為義。小乘唯一意識。若皆",
    "X58n1033_002:0788a01": "云云。總結。謂色有四大。心有四蘊。分析成八。若皆",
    "X58n1033_002:0788a02": "是我。豈非八我耶。",
    "X58n1033_002:0788a03": "況地大中復有眾多。謂三百六十段骨。一一各別。皮",
    "X58n1033_002:0788a04": "毛筋肉肝心。脾腎。各不相是。",
    "X58n1033_002:0788a05": "此析色無我。言地大以例餘三也。三百六十段骨。",
    "X58n1033_002:0788a06": "猶是麤說。若從麤至細析者謂四支五根。漸漸分",
    "X58n1033_002:0788a07": "析。一切析作四分。四分析作十六分。析至極微。名",
    "X58n1033_002:0788a08": "隣虗塵。皮毛下。論約相顯。易知。內外各舉其四。各",
    "X58n1033_002:0788a09": "不相是一句。總前多法。既不相是。誰是我者。又前",
    "X58n1033_002:0788a10": "水火風大。應準例析之。水大易知。火風二大。雖各",
    "X58n1033_002:0788a11": "是同。依根說異。如呼吸奔走欠伸之類。亦各用別。",
    "X58n1033_002:0788a12": "然泛明色蘊。有十一法。謂五根。(眼耳鼻舌身也)五境。(色聲香味",
    "X58n1033_002:0788a13": "觸也)及無表色。今但說身。故不言境等也。",
    "X58n1033_002:0788a14": "諸心所等。亦各不同。見不是聞。喜不是怒。展轉乃至",
    "X58n1033_002:0788a15": "八萬塵勞。",
    "X58n1033_002:0788a16": "此析心以明無我也。心王所有差別業用。故曰。心",
    "X58n1033_002:0788a17": "所。然小乘心所。都有四十六法。總成六位。謂一徧",
    "X58n1033_002:0788a18": "大地法有十。所謂一受。二想。三思。四觸。五欲。六慧。",
    "X58n1033_002:0788a19": "七念。八作意。九勝解。十三摩地。此十遍一切心。故",
    "X58n1033_002:0788a20": "名徧大地。二大善地法有十。謂一信。二不放逸。三",
    "X58n1033_002:0788a21": "輕安。四捨。五慚。六愧。七無貪。八無嗔。九不害。十勤。",
    "X58n1033_002:0788a22": "此十唯屬善性。故名大善地。三大煩惱有六。謂一",
    "X58n1033_002:0788a23": "癡。二放逸。三懈怠。四不信。五昏沉。六掉舉。此六依",
    "X58n1033_002:0788a24": "五六七識而起。唯是惡法。通見修斷。故名大煩惱。",
    "X58n1033_002:0788b01": "四大不善有二。謂無慙。及無愧。此二無惡不造。故",
    "X58n1033_002:0788b02": "名大不善。五小煩惱有十。謂忿覆嫉慳惱害恨諂",
    "X58n1033_002:0788b03": "誑憍。此十但依第六識而起。唯修所斷。故名小煩",
    "X58n1033_002:0788b04": "惱。六不定法有八。一悔。二眠。三尋。四伺。五貪。六嗔。",
    "X58n1033_002:0788b05": "七慢。八疑。此八通於善不善無記。故名不定。此上",
    "X58n1033_002:0788b06": "法數行。相廣長。具如別釋。但今論意。欲顯此中。無",
    "X58n1033_002:0788b07": "實我故。若欲細辨。恐致亡羊。言見聞善怒者。見聞",
    "X58n1033_002:0788b08": "易知。喜怒即儒宗所謂七情。(喜怒憂懼愛惡欲)亦不離前",
    "X58n1033_002:0788b09": "心所法等。論中別舉令俗易知。言八萬塵勞者。即",
    "X58n1033_002:0788b10": "八萬四千煩惱。略舉大數云爾。謂依根本十惑。一",
    "X58n1033_002:0788b11": "貪。二嗔。三慢。四無明。五疑。六不正見。七身見。八邊",
    "X58n1033_002:0788b12": "見。九見取。十戒禁取。然一惑有力。復各成十。十惑",
    "X58n1033_002:0788b13": "成百。計分三品。上品重故。分上中下。即成三百。中",
    "X58n1033_002:0788b14": "下不分。但各成百。總為五百。於自五塵總起五百。",
    "X58n1033_002:0788b15": "於他五塵總起五百。名本一千。又於自他五塵一",
    "X58n1033_002:0788b16": "一別起五百。即成五千。依別迷四諦。苦集滅道各",
    "X58n1033_002:0788b17": "有五千。故成二萬。并本一千。為二萬一千。依貪嗔",
    "X58n1033_002:0788b18": "癡。及等分行。各二萬一千。故成八萬四千。取坌汙",
    "X58n1033_002:0788b19": "義故。擾動義故。名曰塵勞。廣如別釋。",
    "X58n1033_002:0788b20": "既有此眾多之物。不知定取何者為我。",
    "X58n1033_002:0788b21": "析色析心。既有眾多。定取何者為我乎。",
    "X58n1033_002:0788b22": "若皆是我。我即百千。一身之中。多主紛亂。",
    "X58n1033_002:0788b23": "此約即蘊以明無我也。",
    "X58n1033_002:0788b24": "離此之外復無別法。",
    "X58n1033_002:0788c01": "此約離蘊以明無我也。",
    "X58n1033_002:0788c02": "翻覆推我。皆不可得。便悟此身但是眾緣。似和合相。",
    "X58n1033_002:0788c03": "元無我人。為誰貪嗔。為誰殺盜施戒。(知苦諦也)遂不滯心",
    "X58n1033_002:0788c04": "於三界有漏善惡。(斷集諦也)但修無我觀智。(道諦)以斷貪等。",
    "X58n1033_002:0788c05": "止息諸業。證得我空真如(滅諦)。",
    "X58n1033_002:0788c06": "推我不得而悟者。實智斷證也。由前假觀析法以",
    "X58n1033_002:0788c07": "為方便。觀行成熟。實智發生。然小乘修行。不出四",
    "X58n1033_002:0788c08": "諦。謂知苦斷集。證滅修道也。前云寶此我故。起貪",
    "X58n1033_002:0788c09": "嗔癡。今悟四大五蘊。多法聚集。似和合相。無實主",
    "X58n1033_002:0788c10": "宰名為我人。既知我人本空。何用貪嗔殺盜施戒",
    "X58n1033_002:0788c11": "乎。如設筵宴以待賓親。嚴器械以禦宼盜。無賓則",
    "X58n1033_002:0788c12": "杯盤安設。無盜則器械何施。(注云知苦諦者。苦以逼迫為義。諦以審實",
    "X58n1033_002:0788c13": "彰名。佛說苦。定是苦。故名曰實。如實知苦。即是審義苦諦之體。即五蘊身心。謂此身心。是眾苦所依故。言",
    "X58n1033_002:0788c14": "眾苦者。即三苦。四苦。五苦。八苦等。言三苦者。謂苦受苦苦。樂受壞苦。捨受行苦。言四苦者。謂生老病死。五",
    "X58n1033_002:0788c15": "苦者。前四苦上。加五陰盛苦。言八苦者。前五之上。加愛別離。怨憎會求不得。三為八苦也)遂不",
    "X58n1033_002:0788c16": "滯心三界等者。謂不造三界業。言有漏者。從喻得",
    "X58n1033_002:0788c17": "名。如世漏室。不堪居止。漏器。不堪舉用。然漏有四",
    "X58n1033_002:0788c18": "種。謂欲漏。有漏。無明漏。見漏。言有漏善惡者。謂依",
    "X58n1033_002:0788c19": "能造之心。同時王所與漏相應。所修善等。皆有漏",
    "X58n1033_002:0788c20": "攝。揀無漏善。非集諦也。惡業可知。(注云斷集諦者集以增長生死",
    "X58n1033_002:0788c21": "為事。集諦之體。通業惑等)言但修無我觀者。即人無我。其實有",
    "X58n1033_002:0788c22": "無常。苦空不淨等觀。及八正道等。今但以無我為",
    "X58n1033_002:0788c23": "門。攝無常等。反前執我。故偏說之(注云。道諦者。道以除患為功。正",
    "X58n1033_002:0788c24": "取生空智為體。即前無我等觀。兼攝餘行。為助伴也)言以斷貪等者。文躡前",
    "X58n1033_002:0789a01": "起。即以前道諦智為能斷。貪等為所斷。三界。九地。",
    "X58n1033_002:0789a02": "分別。俱生。煩惱障品。皆在等言之中。言止息諸業",
    "X58n1033_002:0789a03": "者。因惑起業。惑既不生。業自停寢。此斷貪等。猶屬",
    "X58n1033_002:0789a04": "道諦相躡而起。證我空真如者。智有二用。一能斷",
    "X58n1033_002:0789a05": "惑。二能證理。我空真如者。即五蘊等中無實主宰",
    "X58n1033_002:0789a06": "性一分生空理也。即小乘三種無為。一擇滅無為",
    "X58n1033_002:0789a07": "二非擇滅無為三虗空無為(注中言滅諦者。滅以累盡為滅。即惑苦皆",
    "X58n1033_002:0789a08": "亡。大患永滅)。",
    "X58n1033_002:0789a09": "乃至得阿羅漢果。灰身滅智。方斷諸苦。",
    "X58n1033_002:0789a10": "乃至云者。中含諸位也。小乘斷證位次。不出道前",
    "X58n1033_002:0789a11": "七贒。道後四果。言七贒者。一伍停心觀。(謂初作五種觀想。止",
    "X58n1033_002:0789a12": "息妄心也)一多貪眾生。作不淨觀。(有五不淨。一種子不淨。二住處不淨。三自",
    "X58n1033_002:0789a13": "體不淨。四自相不淨。五究竟不淨也)二多瞋眾生。作慈悲觀。三多癡",
    "X58n1033_002:0789a14": "眾生。作緣生觀。四散亂眾生。作數息觀。五著我眾",
    "X58n1033_002:0789a15": "生。作界分別觀。二別相念觀。(別別觀察。身受心法)謂觀身不",
    "X58n1033_002:0789a16": "淨。(五種不淨。如前所說)觀受是苦。(苦受苦苦等。亦如前所說)觀心無常(念念",
    "X58n1033_002:0789a17": "生滅)觀法無我。(五蘊假合)四法次第。各別觀察。故曰別相。",
    "X58n1033_002:0789a18": "三總相念觀。(謂隨身等。即具苦空無常無我。四觀一時。故名總相念也)此上三",
    "X58n1033_002:0789a19": "位。名三資糧。四煖位。(如世鑽火。煖相初生。火之前相。聖道將起。行相亦然。故爾)",
    "X58n1033_002:0789a20": "謂創觀欲界四諦各有四相。共十六相。苦下四者。",
    "X58n1033_002:0789a21": "謂苦無常。空無我。集下四者。集因生緣。滅下四者。",
    "X58n1033_002:0789a22": "滅淨妙離。道下四者。道如行出。上二界四諦合觀。",
    "X58n1033_002:0789a23": "亦有十六。共三十二。此位之中。初起智觀。五頂位。",
    "X58n1033_002:0789a24": "(可動法中。此最為勝。如人首頂。最極尊故)亦觀於前二十二行。心漸成",
    "X58n1033_002:0789b01": "熟故。六忍位。(忍可諦理。故名曰忍)此忍分三。下忍位者。印可",
    "X58n1033_002:0789b02": "於前三十二行。中忍別作七周減緣。二十四周減",
    "X58n1033_002:0789b03": "行。如以無常觀欲界苦。乃至以行觀上界道。不用",
    "X58n1033_002:0789b04": "後出。名為一周。如是逆減。唯留無常。合有三十一",
    "X58n1033_002:0789b05": "周減行。以集等七行與諦境名同。故但云二十四",
    "X58n1033_002:0789b06": "周減行也。上忍唯一剎那。重觀欲苦。七世第一位。",
    "X58n1033_002:0789b07": "(有漏道中最第一故)亦一剎那。重觀欲苦一行。但智勝劣。與",
    "X58n1033_002:0789b08": "上忍異。(此上明道。前七賢也)言道後四果者。於中有四向四",
    "X58n1033_002:0789b09": "果。謂之八輩。初預流向。(言預入聖流故)修十六心。謂上下",
    "X58n1033_002:0789b10": "八諦。各有一忍一智。如緣欲界四諦。起苦法忍。苦",
    "X58n1033_002:0789b11": "法智。集滅道三例然。上界四諦。名苦類忍。(謂與欲界苦同",
    "X58n1033_002:0789b12": "類故)苦類智等。於中八忍。名無間道。八智名解脫道。",
    "X58n1033_002:0789b13": "前十五心。八無間七解脫。名預流向。第十六心。第",
    "X58n1033_002:0789b14": "八解脫。名預流果。此位有二行相。一正住果。未斷",
    "X58n1033_002:0789b15": "修惑。皆屬見道。二進修果。即屬修道。斷欲界修惑。",
    "X58n1033_002:0789b16": "六品。六無間。五解脫。名一來向。第六解脫。名一來",
    "X58n1033_002:0789b17": "果。(但有一度來欲界故)斷後三品。三無間二解脫。名不還向。",
    "X58n1033_002:0789b18": "第三解脫。名不還果。(更不復來欲界生故)斷上二界。七十二",
    "X58n1033_002:0789b19": "品(上二界有八地。每地九品。故有七十二品也)修惑。七十二無間七十",
    "X58n1033_002:0789b20": "一解脫。名阿羅漢向。(自此已前皆屬修道)第七十二解脫。名",
    "X58n1033_002:0789b21": "阿羅漢果。證五分法身。名無學位。梵語阿羅漢。或",
    "X58n1033_002:0789b22": "阿羅訶。此云應。應有三義。一應已永害煩惱賊故。",
    "X58n1033_002:0789b23": "二應不受後有身故。三應受人天妙供養故。言灰",
    "X58n1033_002:0789b24": "身滅智者。肇公云。大患莫若於有身。故滅身以歸",
    "X58n1033_002:0789c01": "無。勞形莫先於有智。故絕智以淪虗。智以形患。形",
    "X58n1033_002:0789c02": "以智勞。輪轉修途。疲而不已。所以小乘得四果已。",
    "X58n1033_002:0789c03": "化火焚身。身智俱滅。入無為界。受寂滅樂。依三乘",
    "X58n1033_002:0789c04": "教。此處應列辟支佛一位。梵云辟支迦佛陀。此云",
    "X58n1033_002:0789c05": "獨覺。或云緣覺。獨覺者。出無佛世。觀因緣法。無師",
    "X58n1033_002:0789c06": "自悟。故名獨覺。若從佛所聞因緣法。作七十七智",
    "X58n1033_002:0789c07": "觀十二有支。名曰緣覺。斷三界惑分侵習氣以根",
    "X58n1033_002:0789c08": "利故。超阿羅漢。得第五果。化火焚身。入無為界。名",
    "X58n1033_002:0789c09": "辟支佛。論不明者。與前聲聞同觀生空理。同斷煩",
    "X58n1033_002:0789c10": "惱障。證灰斷果。故不別說。",
    "X58n1033_002:0789c11": "處此宗中。以色心二法。及貪嗔癡為根身器界之本",
    "X58n1033_002:0789c12": "也。",
    "X58n1033_002:0789c13": "此結小乘宗也。大鈔云。小乘計生死根本。雖有多",
    "X58n1033_002:0789c14": "義。略舉其三。一計色心。如正理論說經部師計現",
    "X58n1033_002:0789c15": "在色心等法為染淨因。意云。如大乘第八為所熏",
    "X58n1033_002:0789c16": "故。二者。三毒為因。義如大乘能熏故。阿含云。貪恚",
    "X58n1033_002:0789c17": "愚癡。是世間根本等。三者合取上二義。同大乘有",
    "X58n1033_002:0789c18": "能所熏。方流轉故。若爾焉異大乘。以彼但六識為",
    "X58n1033_002:0789c19": "所熏。非第八故。縱說賴耶。但有名字。能熏又非七",
    "X58n1033_002:0789c20": "識。故全不同。",
    "X58n1033_002:0789c21": "過去未來。更無別法為本。",
    "X58n1033_002:0789c22": "此以現在例餘二世。同以色心三毒為本。更無別",
    "X58n1033_002:0789c23": "法。",
    "X58n1033_002:0789c24": "今詰之曰。夫經生累世為身本者。自體須無間斷。",
    "X58n1033_002:0790a01": "此以大乘義破之。言自體須無間斷者。如大乘說",
    "X58n1033_002:0790a02": "第八識故。論云。恒轉如瀑流。又攝論云。無始時來",
    "X58n1033_002:0790a03": "界。一切法等依。既言無始時來。則知無間斷矣。",
    "X58n1033_002:0790a04": "今五識闕緣不起。(根境等為緣)意識有時不行(悶絕。睡眠滅盡定。無",
    "X58n1033_002:0790a05": "想定。無想天)。",
    "X58n1033_002:0790a06": "五識闕緣不起者。謂大乘說眼識九緣生。一空。二",
    "X58n1033_002:0790a07": "明。三根。四境。五作意。六分別。七染淨。八根本。九種",
    "X58n1033_002:0790a08": "子。耳識八緣生。前九中除明。鼻舌身三。各七緣生。",
    "X58n1033_002:0790a09": "謂前八中除空。(注中根即增上緣。境即所緣緣。略舉此二。等餘緣故。隨闕一緣。即不",
    "X58n1033_002:0790a10": "得起)言意識者。即獨頭意識(注中舉五位不行。悶絕睡眠二位。約下地說。無",
    "X58n1033_002:0790a11": "想二定。約上地說。謂無想定中。心想不生。此通外道所求之定。滅盡定者。前六七識一向不生故名滅盡。",
    "X58n1033_002:0790a12": "此定唯聖人得。二定次第。應先無想。言無想天者。即無想異熟。謂此天中。是第六識心心所等所不行處。",
    "X58n1033_002:0790a13": "此之五位。皆意識不行也)。",
    "X58n1033_002:0790a14": "無色界天。無此四大。如何持得此身。世世不絕。",
    "X58n1033_002:0790a15": "無色界四天。都無麤色。但有四蘊心心所故。得無",
    "X58n1033_002:0790a16": "色名。前五六識不起不行。即是無心。此即無色。彼",
    "X58n1033_002:0790a17": "計色心為本。今既皆無。將以何者持此身不絕乎。",
    "X58n1033_002:0790a18": "如大乘中。許有第八。持種之義則無此難。",
    "X58n1033_002:0790a19": "是知專此教者。亦未原身。",
    "X58n1033_002:0790a20": "此結小乘教未了義也。",
    "X58n1033_002:0790a21": "三大乘法相教者。",
    "X58n1033_002:0790a22": "具修二利。具證二空。運載至於菩提涅槃。究竟彼",
    "X58n1033_002:0790a23": "岸。揀異前小。故曰大乘。廣說諸法。名法相教。",
    "X58n1033_002:0790a24": "說一切有情。無始已來。法爾有八種識。",
    "X58n1033_002:0790b01": "先總標法相所宗也。言一切者。通五性也。言無始",
    "X58n1033_002:0790b02": "法爾者。揀異外道八萬劫等也。八種識者。一眼識。",
    "X58n1033_002:0790b03": "二耳識。三鼻識。四舌識。五身識。六意識。七末那識",
    "X58n1033_002:0790b04": "(末那。此云意恒審思量。勝餘識故)八阿賴耶識(阿賴〔那〕。此云藏。具能藏。所藏。我愛執藏。三",
    "X58n1033_002:0790b05": "義故)。",
    "X58n1033_002:0790b06": "於中第八阿賴耶識。是其根本。頓變根。身。器界。種子。",
    "X58n1033_002:0790b07": "轉生七識。皆能變現自分所緣。都無實法。",
    "X58n1033_002:0790b08": "次別明法相本末也。第八識阿賴耶。言是根本者。",
    "X58n1033_002:0790b09": "此識執持三性名言種子。與七能變。所變為所依",
    "X58n1033_002:0790b10": "故。從因至果。相續不斷故。別名曰心。梵語質多。集",
    "X58n1033_002:0790b11": "起為義。集諸種子。起現行故。緣種子根身器界三",
    "X58n1033_002:0790b12": "類為境。總有三位。一我愛執藏位。名義如前。二善",
    "X58n1033_002:0790b13": "惡業果位。梵云毗播迦。此云異熟。有三義故。得異",
    "X58n1033_002:0790b14": "熟名。一異時而熟。過去造業。今世受報。今世造業。",
    "X58n1033_002:0790b15": "來世受等。二變異而熟。果生因滅故。三異類而熟。",
    "X58n1033_002:0790b16": "因通善惡。果唯無記故。三相續執持位。梵語阿陀",
    "X58n1033_002:0790b17": "那。此翻執持。謂從凡位直至轉依。執持凡聖故。雖",
    "X58n1033_002:0790b18": "果中轉成圓鏡。亦但轉名不轉體故。具此多義。故",
    "X58n1033_002:0790b19": "能為本。言頓變根身等者。釋成為本之義。能變即",
    "X58n1033_002:0790b20": "自證分。所變即見相二分。故成唯識云。變謂識體",
    "X58n1033_002:0790b21": "轉似二分相見。俱依自證起故。依斯二分。施設我",
    "X58n1033_002:0790b22": "法。彼二離此。無所依故。又云唯識無境界。以無塵",
    "X58n1033_002:0790b23": "妄見。如人目有翳。見毛月等事。言轉生七識者。成",
    "X58n1033_002:0790b24": "唯識引楞伽云。辟如巨海浪。斯由猛風起。洪波鼓",
    "X58n1033_002:0790c01": "溟壑。無有斷絕時。藏識海常住。境界風所動。種種",
    "X58n1033_002:0790c02": "諸識浪。騰躍而轉生。故知七識皆是賴耶轉變所",
    "X58n1033_002:0790c03": "成。言皆能變現自分所緣者。謂七識各有見相二",
    "X58n1033_002:0790c04": "分。各從自證起故。言都無實法者。遮離識外實我",
    "X58n1033_002:0790c05": "法也。",
    "X58n1033_002:0790c06": "如何變耶。謂我法分別。熏習力故。諸識生時。變似我",
    "X58n1033_002:0790c07": "法。第六七識。無明覆故。緣此執為實我實法。如患(重病",
    "X58n1033_002:0790c08": "心昏見異色人物也)夢(夢想所見可知)者。患夢力故。心似種種外境相",
    "X58n1033_002:0790c09": "現。夢時執為實有外物。寤來方知唯夢所變。",
    "X58n1033_002:0790c10": "外宗乍聞識變之義。未達其旨。故此具釋識變之",
    "X58n1033_002:0790c11": "相也。謂眾生無始六七二識。橫計我法。種種分別。",
    "X58n1033_002:0790c12": "熏在藏識。而成種子。藏識生七識之時。七識各有",
    "X58n1033_002:0790c13": "能變所變。彼所變境。似實我法。六七不了。執似為",
    "X58n1033_002:0790c14": "真。所以不了者。由無明覆故。辟如匠者。塑鬼廟門。",
    "X58n1033_002:0790c15": "他日經過。由迷醉故。悞為實鬼。而生驚怖。不知元",
    "X58n1033_002:0790c16": "是己所造作。凡夫愚迷。執實我法。不知元是自所",
    "X58n1033_002:0790c17": "熏習。自識變現。亦復如是。不言餘識者。前五第八。",
    "X58n1033_002:0790c18": "無此執故。緣此執為實我法者。謂六七識周遍計",
    "X58n1033_002:0790c19": "度。堅執為實。牢不可破。如患夢人能生妄見。所見",
    "X58n1033_002:0790c20": "根身器界。全是心變。離心無別根身器界。雖似外",
    "X58n1033_002:0790c21": "境相現。而實非外也。然夢時執實。寤始知非。以喻",
    "X58n1033_002:0790c22": "凡夫迷唯識而執實。諸聖了唯識而亡執也。",
    "X58n1033_002:0790c23": "我身亦爾。唯識所變。迷故執有我及諸境。由此起惑",
    "X58n1033_002:0790c24": "造業。生死無窮(廣如前說)。",
    "X58n1033_002:0791a01": "合前喻。夢時執有也。夢中執於夢境為實有。故於",
    "X58n1033_002:0791a02": "夢中或悲或喜。受苦受樂。種種異相。迷唯識人。執",
    "X58n1033_002:0791a03": "有諸境。起惑造業。亦復如是(注云廣如前說者。即指前人天小乘中。所",
    "X58n1033_002:0791a04": "說善惡因果等。大乘望之。皆識所變。前宗不了。謂為實有耳)。",
    "X58n1033_002:0791a05": "悟解此理。方知我身。唯識所變。識為身本。(不了之義如後所破)。",
    "X58n1033_002:0791a06": "合前喻。寤時知無也。唯識所變者。唯者。揀持義。揀",
    "X58n1033_002:0791a07": "離識外實有之法。持取識所變法。非全無也。又唯",
    "X58n1033_002:0791a08": "者。決定義。決定唯有能變識故。又唯者。顯勝義。非",
    "X58n1033_002:0791a09": "無心所等。但識勝故。舉王攝所。故但言識。識以了",
    "X58n1033_002:0791a10": "別為義。八皆了別故。廣如彼論。識為身本一句。結",
    "X58n1033_002:0791a11": "成所本也。",
    "X58n1033_002:0791a12": "四大乘破。相教者。破前大小乘法相之執。密顯後真",
    "X58n1033_002:0791a13": "性空寂之理(破相之談。不唯諸部般若。徧在大乘經。前之三教。依次先後。此教隨執即破。無",
    "X58n1033_002:0791a14": "定時節。故龍樹立二種般若。一共。二不共。共者。二乘同聞信解。破二乘法執故。不共者。唯菩薩解。密顯佛性故",
    "X58n1033_002:0791a15": "天竺戒賢智光二論師。各立三時教。指此空教。或云在唯識法相之前。或云在後。今意取後)。",
    "X58n1033_002:0791a16": "此雙舉破大小乘法執。而下文但有破大乘法相",
    "X58n1033_002:0791a17": "之文。曾無小乘者以大乘既破。小豈復存。若別言",
    "X58n1033_002:0791a18": "者。與前不異。故不重說也。破執云者。佛於權教之",
    "X58n1033_002:0791a19": "中。就世俗諦。分別蘊處界等差別之法。欲顯從緣",
    "X58n1033_002:0791a20": "假有。漸漸誘物。令知世出世間。諸法本空。悟無生",
    "X58n1033_002:0791a21": "理。眾生不了。執為定實。故佛說空教。破彼諸法定",
    "X58n1033_002:0791a22": "相之執。名破相教。葢但除其病。非除藥也。言密顯",
    "X58n1033_002:0791a23": "等者。揀非明說。故云密顯。真性空寂之理。即顯性",
    "X58n1033_002:0791a24": "教中所詮。是即妙有之真空。非但空也。二宗空義",
    "X58n1033_002:0791b01": "要須審知(註中約教約時以顯勝也。泛常多云。阿含四有。般若八空。今不但指般若名破",
    "X58n1033_002:0791b02": "相。餘經亦有。如華嚴云。法性本空寂。無取亦無見性空即是佛。不可得思量。法華云。諸法從本來。常自寂",
    "X58n1033_002:0791b03": "滅相。涅槃云。乳無酪性。石無金性。眾生佛性。猶如虗空。迦毗羅城空。大涅槃空等。金光明空品之類。但諸",
    "X58n1033_002:0791b04": "經中。有破情處。皆屬破相。良以此宗判教。不局部秩也。智論云。從得道夜。乃至涅槃。常說般若。故云無定",
    "X58n1033_002:0791b05": "時節。是知以空為第二時者。就一類說。非盡理也。龍樹立二種般若。共者為二乘。不共者為菩薩。然聲聞",
    "X58n1033_002:0791b06": "有二。一者愚法聲聞。一向不信大乘故。二者廣慧聲聞分達法空故。大品云。欲得聲聞乘。當學般若波羅",
    "X58n1033_002:0791b07": "密等。肇公云。三乘同觀性空而得道故。菩薩聞空。便知是即有之空。有遮表耳。故不着空見。不同二乘聞",
    "X58n1033_002:0791b08": "空。便厭有為。於嚴土利他。不生欣樂。但欲趣寂也。戒賢智光。約時立教有異。謂天竺那爛陀寺。同時有二",
    "X58n1033_002:0791b09": "大德。一名戒賢。二名智光。戒賢依深密等經。瑜迦等論。立三時教。以法相大乘為了義。謂佛初時說阿含",
    "X58n1033_002:0791b10": "等有教。第二時說般若等空教。第三時說深密等經。明唯識道理。不空不有。中道之教。智光依妙智等經。",
    "X58n1033_002:0791b11": "妙智。即大般若。或即文殊般若。中觀等論。亦立三時教。以無相大乘為真了義。謂佛初時說有。第二時說",
    "X58n1033_002:0791b12": "不空不有唯識之教。以根猶劣。未能全入平等真空。故第三時方就究竟而說緣生即空。平等一味真空",
    "X58n1033_002:0791b13": "之教。故云各立云云。言或云在唯識前者。戒賢義也。或云在後。智光義也。今約破相。意在顯性。故取智光)。",
    "X58n1033_002:0791b14": "將欲破之。先詰之曰。所變之境既妄。能變之識豈真。",
    "X58n1033_002:0791b15": "正破法相教也。前漸破小乘緣生實有之執。故說",
    "X58n1033_002:0791b16": "依他似有。以彼怖畏此真空。故猶存假名而接引",
    "X58n1033_002:0791b17": "之。今則實有之執既亡。假名一將何立。故破之耳。",
    "X58n1033_002:0791b18": "先總結彼宗意云。夢所見境。雖非實有。能見夢想。",
    "X58n1033_002:0791b19": "則不是無。故有力能變於境。今用無相宗心境俱",
    "X58n1033_002:0791b20": "空義詰之。意云。心境二法。相待以立。境既不有。心",
    "X58n1033_002:0791b21": "何獨存。",
    "X58n1033_002:0791b22": "若言一有一無者。(此下却將彼喻破之)則夢想與所見物應異。",
    "X58n1033_002:0791b23": "由彼前來舉於夢喻。成立境空心有義。彼謂夢境",
    "X58n1033_002:0791b24": "是無。夢想且有。今就彼喻以難之云。若如所立則",
    "X58n1033_002:0791c01": "心境成異。以一有一無故。",
    "X58n1033_002:0791c02": "異則夢不是物。物不是夢。寤來夢滅。其物應在。",
    "X58n1033_002:0791c03": "彼云。設如心境異者。有何過耶。故復難云異則心",
    "X58n1033_002:0791c04": "境相乖。何以故。以能夢非所夢故。既夢與物兩不",
    "X58n1033_002:0791c05": "相是。即應夢覺物亦在也。如莊周夢蝶。蝶若非夢。",
    "X58n1033_002:0791c06": "夢亦非蝶。莊周睡覺。蝶應尚在。以周與蝶二物異",
    "X58n1033_002:0791c07": "故。法中可知。此則反彼境空心有。成心空境有也。",
    "X58n1033_002:0791c08": "又物若非夢。應是真物。",
    "X58n1033_002:0791c09": "如莊周所夢之蝶。若非夢者。應是真蝶。若是真蝶。",
    "X58n1033_002:0791c10": "還成境有。乖唯識矣。問曰。此與前難何殊耶。答曰。",
    "X58n1033_002:0791c11": "前約有無。此約真假。前過尚輕。容假有故。此過尤",
    "X58n1033_002:0791c12": "重。真即實故。",
    "X58n1033_002:0791c13": "夢若非物。以何為相。",
    "X58n1033_002:0791c14": "如夢不是蝶。應離蝶外別有夢相。若別有者。其相",
    "X58n1033_002:0791c15": "若何。彼辭窮矣。",
    "X58n1033_002:0791c16": "故知夢時。則夢想夢物。似能見所見之殊。據理則同",
    "X58n1033_002:0791c17": "一虗妄。都無所有。諸識亦爾。",
    "X58n1033_002:0791c18": "圓覺鈔云。所言夢者。但是寤人睡時本有識心。由",
    "X58n1033_002:0791c19": "昧略故。忽然妄現能見之想。及所夢身所見境界",
    "X58n1033_002:0791c20": "等相。即呼此。相而為夢也。於此虗妄一夢之上。似",
    "X58n1033_002:0791c21": "有內心外境之異。內心。即倒想。外境。即夢所見身。",
    "X58n1033_002:0791c22": "及所經由之地等。理實而言。心外無境。境外無心。",
    "X58n1033_002:0791c23": "所見之境。既脫體全空。能見想心。豈獨是有。故曰。",
    "X58n1033_002:0791c24": "同一虗妄。都無所有。又夢所見境。分明似有。豈便",
    "X58n1033_002:0792a01": "有耶。若謂能執之想。寤來雖無。不妨未寤之時而",
    "X58n1033_002:0792a02": "是有者。所見之境。寤來雖無。不妨未寤亦應是有。",
    "X58n1033_002:0792a03": "若爾。即是心境俱有。何言唯識。是知眾生本有性",
    "X58n1033_002:0792a04": "淨真心。由不了故。遂有三細六麤等現。即呼此等",
    "X58n1033_002:0792a05": "云唯識也。於此妄識之上。似有內心外境之殊。其",
    "X58n1033_002:0792a06": "實境是識境。識是境識。佛於權教說唯識理者。良",
    "X58n1033_002:0792a07": "由未顯性淨真心。且含在第八識中。以接劣機。待",
    "X58n1033_002:0792a08": "其根熟。方顯心境俱空。至終教了義。方顯真心本",
    "X58n1033_002:0792a09": "覺也。",
    "X58n1033_002:0792a10": "以皆假託眾緣。無自性故。",
    "X58n1033_002:0792a11": "由此八識託眾緣生。謂親因緣。(識種子是)增上緣。(所依根是)",
    "X58n1033_002:0792a12": "所緣緣。(境界)等無間緣。(謂前念引後念)八識皆具此四緣。別",
    "X58n1033_002:0792a13": "而言之。眠識九緣生等。既託諸緣。即無實自性也。",
    "X58n1033_002:0792a14": "故中觀論云。未曾有一法。不從因緣生。是故一切法。",
    "X58n1033_002:0792a15": "無不是空者。又云。因緣所生法。我說即是空。起信論",
    "X58n1033_002:0792a16": "云。一切諸法。唯依妄念而有差別。若離心念。即無一",
    "X58n1033_002:0792a17": "切境界之相。經云。凡所有相。皆是虗妄。離一切相。即",
    "X58n1033_002:0792a18": "名諸佛(如此等文徧大乘教)。",
    "X58n1033_002:0792a19": "此引三文。以證破相之義。引中觀偈意。初謂法若",
    "X58n1033_002:0792a20": "實有。則不假因緣。既假因緣。即無自性。故是定也。",
    "X58n1033_002:0792a21": "次謂法既因緣生。故即法即空。不同二乘析法空",
    "X58n1033_002:0792a22": "也。起信論意。謂一切我法。皆依八種妄識所變。有",
    "X58n1033_002:0792a23": "種種相。離識之外。無別我法。此約生滅門中。就世",
    "X58n1033_002:0792a24": "俗諦則有。若就真如門。能變之心。尚不可得。況所",
    "X58n1033_002:0792b01": "變境。心境兩忘。離言絕相矣。經云下。金剛般若文",
    "X58n1033_002:0792b02": "也。因須菩提疑菩薩修離相行。云何感得三十二",
    "X58n1033_002:0792b03": "相等有相之果。故佛呵云。須菩提。汝以三十二相",
    "X58n1033_002:0792b04": "為真佛耶。凡所有相。從緣假有。如幻如化。皆是虗",
    "X58n1033_002:0792b05": "妄。若取相者。非見佛也。下文云。若見諸相非相。即",
    "X58n1033_002:0792b06": "見如來。意恐須菩提見呵有相為妄。却執無相為",
    "X58n1033_002:0792b07": "真雖離有邊。還落斷見。故佛意云。若知諸相從緣",
    "X58n1033_002:0792b08": "本空。即不離幻相。便見真佛。非離相外。別有佛也。",
    "X58n1033_002:0792b09": "今但用初二句。以相虗妄。顯破相義。其下二句。通",
    "X58n1033_002:0792b10": "顯性實教意。故不引之。離一切相二句。意謂凡夫",
    "X58n1033_002:0792b11": "所執一切五塵色相等。皆情計妄有。若離情計。相",
    "X58n1033_002:0792b12": "本寂然。清淨法身。於斯顯矣。皆破相義。",
    "X58n1033_002:0792b13": "是知心境皆空。方是大乘實理。",
    "X58n1033_002:0792b14": "此結成破相正義也。前法相中。一有一空。非盡理",
    "X58n1033_002:0792b15": "故。",
    "X58n1033_002:0792b16": "若約此原身。身元是空。空即是本。",
    "X58n1033_002:0792b17": "結成所本。",
    "X58n1033_002:0792b18": "今復結此教曰。若心境皆無。知無者誰。",
    "X58n1033_002:0792b19": "由此教中。但約遮詮。說一切皆空。未顯不空真實",
    "X58n1033_002:0792b20": "之性。故詰云。知無者誰。乃約顯性教義。以難破相",
    "X58n1033_002:0792b21": "教義也。肇公云。若無聖人。誰與道遊亦此意也。",
    "X58n1033_002:0792b22": "又若都無實法。依何現諸虗妄。",
    "X58n1033_002:0792b23": "實教中世出世法。皆依不空本覺心現。故起信云。",
    "X58n1033_002:0792b24": "二者因熏習鏡。謂如實不空。一切世間境界。悉於",
    "X58n1033_002:0792c01": "中現。不出不入。不失不壞。常住一心。以一切法。即",
    "X58n1033_002:0792c02": "真實性故。圓覺云。一切諸眾生。無始幻無明。皆從",
    "X58n1033_002:0792c03": "諸如來。圓覺心建立等。皆顯真心隨緣成事。不但",
    "X58n1033_002:0792c04": "空寂而已。",
    "X58n1033_002:0792c05": "且現見世間虗妄之物。未有不依實法而能起者。如",
    "X58n1033_002:0792c06": "無濕性不變之水。何有虗妄假相之波。若無淨相不",
    "X58n1033_002:0792c07": "變之鏡何有種種虗假之影。",
    "X58n1033_002:0792c08": "引二喻。以明虗必依實也。",
    "X58n1033_002:0792c09": "又前說夢想夢境。誠如所言。然此虗妄之夢。必因睡",
    "X58n1033_002:0792c10": "眠之人。今既心境皆空。未審依何妄現。",
    "X58n1033_002:0792c11": "葢心境俱空之義。若對法相境空心有。則深有理",
    "X58n1033_002:0792c12": "若望實教。則缺妙有義。睡眠之人。喻所依實性也。",
    "X58n1033_002:0792c13": "但知夢想與夢境皆空。而不言睡人。則未盡理。",
    "X58n1033_002:0792c14": "故知此教。但破執情。亦未明顯真靈之性。",
    "X58n1033_002:0792c15": "結言空宗未了義也。",
    "X58n1033_002:0792c16": "故法鼓經云。一切空經。是有餘說。(有餘者義未了也)大品經",
    "X58n1033_002:0792c17": "云。空是大乘之初門。",
    "X58n1033_002:0792c18": "引二文以證未了。佛意說空。但為破執。執為究竟。",
    "X58n1033_002:0792c19": "豈盡佛心。然空性二宗。若望法相。則顯大同。若空",
    "X58n1033_002:0792c20": "性相望。則亦成異。大抵空約密意遮詮。性約顯了",
    "X58n1033_002:0792c21": "直說。",
    "X58n1033_002:0792c22": "上之四教。展轉相望。前淺後深。若且習之。自知未了。",
    "X58n1033_002:0792c23": "名之為淺。若執為了。即名為偏。故就習人云偏淺也。",
    "X58n1033_002:0792c24": "四教相望。有淺有深。若望顯性。總名曰淺。淺深就",
    "X58n1033_002:0793a01": "教。偏圓約人。執則成偏。法非偏也。清涼大師云。圓",
    "X58n1033_002:0793a02": "機受教。無教不圓。偏機受教。圓亦偏矣。若但顯執",
    "X58n1033_002:0793a03": "性。不融前教。未免亦偏。良以根有漸頓之殊。故教",
    "X58n1033_002:0793a04": "有深淺之異。若也博究圓解。方可會其淵源。如其",
    "X58n1033_002:0793a05": "受一非餘。安得窮乎圓妙。",
    "X58n1033_002:0793a06": "三直顯真源(習佛了義實教者)。",
    "X58n1033_002:0793a07": "真源。即此教所明覺性。不妄曰真。有本曰源。對前",
    "X58n1033_002:0793a08": "四教。得名直顯。謂前四教中。亦有真性。但隨機屈",
    "X58n1033_002:0793a09": "曲。未直顯了。此教隨佛自意。究竟而說。非約隨機。",
    "X58n1033_002:0793a10": "方名直顯耳。",
    "X58n1033_002:0793a11": "五一乘顯性教者。說一切有情。皆有本覺真心。",
    "X58n1033_002:0793a12": "覺以了悟為義。謂真如一法。靈明鑑照。性出自古。",
    "X58n1033_002:0793a13": "故曰本覺。即對始覺得名也。異前妄識。故曰真心。",
    "X58n1033_002:0793a14": "言有情皆有者。揀木石無情等故。",
    "X58n1033_002:0793a15": "無始以來常住清淨。昭昭不昧。了了常知。",
    "X58n1033_002:0793a16": "無始常住。乃名為本。昭昭了了。乃名為覺。",
    "X58n1033_002:0793a17": "亦名佛性。亦名如來藏。",
    "X58n1033_002:0793a18": "性乃現因。佛約當果。謂此真心。是成佛之正因。故",
    "X58n1033_002:0793a19": "曰佛性。泛言性者。通情無情。今言佛性。則揀無情。",
    "X58n1033_002:0793a20": "葢覺以照察為義。局有情故。如來藏者。離倒曰如。",
    "X58n1033_002:0793a21": "出纏名來。藏以隱攝彰名。謂眾生在纏之因。含攝",
    "X58n1033_002:0793a22": "出纏之果。雖有煩惱隱覆。而性常不變也。",
    "X58n1033_002:0793a23": "從無始際。妄想翳之。不自覺知。但認凡質故。躭著結",
    "X58n1033_002:0793a24": "業。受生死苦。",
    "X58n1033_002:0793b01": "眾生由迷本覺真心法爾。便執虗妄身心為我。由",
    "X58n1033_002:0793b02": "執我故。起惑造業。受生死苦。圓覺經云。一切眾生",
    "X58n1033_002:0793b03": "從無始來。種種顛倒猶如迷人。四方易處。妄認四",
    "X58n1033_002:0793b04": "大為自身相。六塵緣影為自心相。由此妄有輪轉",
    "X58n1033_002:0793b05": "生死。故名無明。",
    "X58n1033_002:0793b06": "大覺愍之。說一切皆空。又開示靈覺真心清淨。全同",
    "X58n1033_002:0793b07": "諸佛。",
    "X58n1033_002:0793b08": "說一切空者。破妄執也。開示靈覺者。顯真性也。全",
    "X58n1033_002:0793b09": "同諸佛者。聖凡平等。無增減故。涅槃經云。一切眾",
    "X58n1033_002:0793b10": "生。同有佛性。皆同一乘。同一解脫。一因一果。同一",
    "X58n1033_002:0793b11": "甘露。一切當得常樂我淨。清涼釋云。非但因同。果",
    "X58n1033_002:0793b12": "亦同也。",
    "X58n1033_002:0793b13": "故華嚴經云。佛子。無一眾生。而不具有如來智慧。但",
    "X58n1033_002:0793b14": "以妄想執著而不證得。",
    "X58n1033_002:0793b15": "一論大意。此為宗極。所引華嚴。即出現品。清涼大",
    "X58n1033_002:0793b16": "疏。釋此一文。總有三意。一明生等有因。二明因有。",
    "X58n1033_002:0793b17": "果智。三明自他交徹。今初。無一眾生而不具。則知",
    "X58n1033_002:0793b18": "無性者。非眾生數。謂草木等已過五性之見。(即涅槃云",
    "X58n1033_002:0793b19": "除墻壁瓦石。餘皆有佛性。故無佛性。則非眾生。凡是有心。定當作佛。以一切人皆有心故。此是涅槃一性",
    "X58n1033_002:0793b20": "之宗。故云已過五性之見也)二者。眾生在纏之因。已具出纏果",
    "X58n1033_002:0793b21": "法。故云有如來智慧(明因有果智。揀勝初義但有佛性。所以有者。因果二性。無",
    "X58n1033_002:0793b22": "二體故。若因無果性。果是新生。便有始終。既有始終。非常住故)非但有性。後方當",
    "X58n1033_002:0793b23": "成。亦非理先智後(初句揀因果不同。謂前義意如。木有火性鑽方火生。乳有酪性。",
    "X58n1033_002:0793b24": "緣具成酪。今此中意。果尚本有。況於因性。況當有耶。次句揀理智兩別。若唯理為先有者。則第一義空。不",
    "X58n1033_002:0793c01": "名智慧。以理智異故。無漏智性。本自有之。不應理故。大智光明。非本有故。智後生者果無常故。能證所證。",
    "X58n1033_002:0793c02": "成二體故。)是知涅槃對昔方便。且說有性。後學尚謂談",
    "X58n1033_002:0793c03": "有藏無。(即大乘法師法華疏意。涅槃經言一切眾生皆有佛性。總談皆有。欲獎眾生。實而明",
    "X58n1033_002:0793c04": "之。亦有無者。藏在一切總有之中)況聞等有果智。誰當信者。(況聞等者。",
    "X58n1033_002:0793c05": "即舉今宗結成難信。勸物信耳)三。彼因中之果智。即他佛之果智。",
    "X58n1033_002:0793c06": "以圓教中。自他因果。無二體故。若不爾者。此說眾",
    "X58n1033_002:0793c07": "生有果。何名說佛智耶。斯則玄又玄矣。非華嚴宗。",
    "X58n1033_002:0793c08": "無有斯理(謂諸凡夫因中果智。即他諸佛已成果智。自身佛性。一身竪說他佛在凡。自他",
    "X58n1033_002:0793c09": "橫辨故更玄也)問曰。涅槃云佛性者。名為智慧。有智慧時。",
    "X58n1033_002:0793c10": "則無煩惱。今有佛智。那作眾生。答曰。妄想執著。故",
    "X58n1033_002:0793c11": "不證得。豈曰無耶。如壯士迷於額珠。豈謂膚中無",
    "X58n1033_002:0793c12": "寶。故圓覺鈔云。凡夫妄想。二乘執著也。",
    "X58n1033_002:0793c13": "若離妄想。一切智。自然智。無礙智。即得現前。",
    "X58n1033_002:0793c14": "謂若本無。離倒寧有。今既離倒則現。故知本來不",
    "X58n1033_002:0793c15": "無也。是以涅槃恐不行修。故云。言定有者。則為執",
    "X58n1033_002:0793c16": "著。恐不信有。故云。言定無者。則為妄語。乍可執著。",
    "X58n1033_002:0793c17": "不可妄語。自然智者。自覺聖智也。無礙智者。始本",
    "X58n1033_002:0793c18": "無二。絕二礙也(絕礙有二意。一者。眾生本有佛智是則始覺。不礙本覺。二者。斷障顯",
    "X58n1033_002:0793c19": "了。則無煩惱所知二礙)。",
    "X58n1033_002:0793c20": "便舉一塵含大千經卷之喻。塵況眾生。經況佛智。",
    "X58n1033_002:0793c21": "經頌云。如有大經卷。量等三千界。在於一塵內。一",
    "X58n1033_002:0793c22": "切塵悉然。有一聰慧人。淨眼悉明見。破塵出經卷。",
    "X58n1033_002:0793c23": "普饒益眾生。佛智亦如是。遍在眾生心。妄想之所",
    "X58n1033_002:0793c24": "纏。不覺亦不知。諸佛大慈悲。令其除妄想。如是乃",
    "X58n1033_002:0794a01": "出現。饒益諸菩薩。大疏云。大經卷者。喻佛智無涯。",
    "X58n1033_002:0794a02": "性德圓滿也。等三千界者。喻智如理故。一塵喻眾",
    "X58n1033_002:0794a03": "生者。略有三義。一妄覆真故。二小含大故。三一具",
    "X58n1033_002:0794a04": "多故。一切塵者。喻無一眾生而不具有佛智故。",
    "X58n1033_002:0794a05": "次後又云。爾時如來普觀法界一切眾生。而作是言。",
    "X58n1033_002:0794a06": "奇我奇哉。此諸眾生。云何具有如來智慧。迷惑不見。",
    "X58n1033_002:0794a07": "我當教以聖道。令其永離妄想。自於身中得見如來。",
    "X58n1033_002:0794a08": "廣大智慧。與佛無異。",
    "X58n1033_002:0794a09": "再談奇哉者。謂眾生煩惱垢染身中。而有圓明佛",
    "X58n1033_002:0794a10": "智。如貧女而懷輪王胎。弊衣而裹無價寶。可謂奇",
    "X58n1033_002:0794a11": "異。若后妃懷王。錦囊貯寶。則非異矣。但以妄想迷",
    "X58n1033_002:0794a12": "惑。久而不見。故我須教離妄想。自見智慧。如破微",
    "X58n1033_002:0794a13": "塵。出大經卷也。",
    "X58n1033_002:0794a14": "評曰。我等多劫。未遇真宗。不解反自原身。",
    "X58n1033_002:0794a15": "真宗者。即華嚴一乘實教也。多劫未遇者。闕勝緣",
    "X58n1033_002:0794a16": "故。不解反自原身者。闕親因故。即內無始覺了因",
    "X58n1033_002:0794a17": "之智。大抵佛法假藉因緣既因緣。俱闕。何由得悟。",
    "X58n1033_002:0794a18": "但執虗妄之相甘認凡下。或畜或人。",
    "X58n1033_002:0794a19": "既迷真性。所以執妄。由執妄故。永處下流。故裴相",
    "X58n1033_002:0794a20": "國發菩提心文云。我有真身。圓滿空寂者是也。我",
    "X58n1033_002:0794a21": "有真心。廣大靈知者是也。捨而不認。而認此身妄",
    "X58n1033_002:0794a22": "念。隨死隨生。與禽獸雜類。比肩受苦。為大丈夫者。",
    "X58n1033_002:0794a23": "豈不羞哉。上辨昔迷。",
    "X58n1033_002:0794a24": "今約至教原之。方覺本來是佛。",
    "X58n1033_002:0794b01": "此顯今悟。遇至教為勝緣。解心內發為因。了妄即",
    "X58n1033_002:0794b02": "真。反迷成悟。其猶大富長者。諸相具足。忽因惛睡。",
    "X58n1033_002:0794b03": "夢作貧賤醜陋之身。乞丐受苦。無所不至。忽人呼",
    "X58n1033_002:0794b04": "覺。方知元是福德之身。從前夢境。全成虗妄。故屏",
    "X58n1033_002:0794b05": "山云。原人一論。即覺者之一呼也。",
    "X58n1033_002:0794b06": "故須行依佛行。心契佛心。反本還原。斷除凡習。",
    "X58n1033_002:0794b07": "此言依悟修證也。依佛行者。稱性悟入故。前言悟",
    "X58n1033_002:0794b08": "者。即屬解悟。此言悟者。通證解故。返本還源者。與",
    "X58n1033_002:0794b09": "體相應也。斷除凡習者。達妄本空。無斷而斷也。言",
    "X58n1033_002:0794b10": "凡習者。即二執二障也。然諸障品有三。謂種現習。",
    "X58n1033_002:0794b11": "於此三中。習氣最細。舉細況麤。且言習耳。然依此",
    "X58n1033_002:0794b12": "宗說斷證者。大疏云。照惑無本。即是智體。照體無",
    "X58n1033_002:0794b13": "自。即是證如。謂迷時說惑。悟時說智。惑體智體。無",
    "X58n1033_002:0794b14": "二體故。故知妄惑性空。全是智體。即此智體。從緣",
    "X58n1033_002:0794b15": "無性。無性之性。全是真如。又即寂之照曰智。即照",
    "X58n1033_002:0794b16": "之寂曰如。寂照雙融。如智一體。實教斷證。大意如",
    "X58n1033_002:0794b17": "是。又十地經云。非初非中後。非言辭所及。天親論",
    "X58n1033_002:0794b18": "釋上句云。是斷結相。此智盡漏。為初智斷。為中。為",
    "X58n1033_002:0794b19": "後耶。答云。非初智斷。亦非中後。偈云。非初非中後",
    "X58n1033_002:0794b20": "故。若爾。云何斷耶。論云。如燈焰。非唯初中後。前中",
    "X58n1033_002:0794b21": "後取故。謂唯取一時。則不能斷。三時總取。方說能",
    "X58n1033_002:0794b22": "斷。假三時斷。則無定斷性。謂初若能斷。不假中後",
    "X58n1033_002:0794b23": "後若能斷。不假初中。既假三時。故知無性。一一准",
    "X58n1033_002:0794b24": "徵。三皆不斷。是故經言。非初非中後。由三時無斷。",
    "X58n1033_002:0794c01": "方能斷結。是故輪云。前中後取故。論主總取三時。",
    "X58n1033_002:0794c02": "方顯三時無斷。經論言反。意乃相成。經則約性。論",
    "X58n1033_002:0794c03": "別約相。性相無礙。方能斷結。此通實教。若直就圓",
    "X58n1033_002:0794c04": "教說。一障一切障。一斷一切斷。良以一念迷處。法",
    "X58n1033_002:0794c05": "界皆迷。而稱性斷一惑時。一切皆斷。由一與一切。",
    "X58n1033_002:0794c06": "互為緣起故。一法稱性。遍一切故。不壞相故。不妨",
    "X58n1033_002:0794c07": "別斷。以別該同。皆是華嚴圓宗斷證。",
    "X58n1033_002:0794c08": "損之又損。以至無為。",
    "X58n1033_002:0794c09": "此由斷習起證也。損之者。即能斷也。又損者。遣能",
    "X58n1033_002:0794c10": "斷心也。良以了妄本空。假名曰斷。執有實斷。安能",
    "X58n1033_002:0794c11": "造玄。故併斷心亦遣之耳。則能所雙亡。方契無為",
    "X58n1033_002:0794c12": "矣。此言無為。即真如性也(然此二句語借道經。彼云。為學曰益。為道日損",
    "X58n1033_002:0794c13": "損之又損之。以至於無為。彼意謂為俗學者。務求多聞。日有所益。修道之士。絕學棄智。反其樸素。故曰無",
    "X58n1033_002:0794c14": "為。今但文同。義則各異)。",
    "X58n1033_002:0794c15": "自然應用恒沙。名之曰佛。",
    "X58n1033_002:0794c16": "前心契佛心。即同佛體。今顯即體之用。塵塵出現。",
    "X58n1033_002:0794c17": "念念圓成。故應用恒沙。葢迷時成恒沙塵勞。悟後",
    "X58n1033_002:0794c18": "成恒沙妙用。故清涼心要云。心心作佛。無一心而",
    "X58n1033_002:0794c19": "非佛心。處處證真。無一塵而非佛士。良以知一切",
    "X58n1033_002:0794c20": "法。即心自性。故得成就慧身。不由他悟。",
    "X58n1033_002:0794c21": "當知迷悟。同一真心。",
    "X58n1033_002:0794c22": "前文廣說迷悟之相。皆約於人。謂迷時號眾生。悟",
    "X58n1033_002:0794c23": "時名佛。而其所迷。即同所悟。一真心體。本無異也",
    "X58n1033_002:0794c24": "大鈔云。動靜迷悟。雖有二門。所迷真性。一源莫二。",
    "X58n1033_002:0795a01": "莫二之源。即一體也。大經云。心佛與眾生。是三無",
    "X58n1033_002:0795a02": "差別。故曰。同一真心。",
    "X58n1033_002:0795a03": "大哉妙門。原人至此(然佛說前五教。或漸或頓。若有中下之機。則從淺至深。漸漸誘",
    "X58n1033_002:0795a04": "接先說初教。令離惡住善。次說二三。令離染住淨。後談四五。破相顯性。會權歸實。依實教修。乃至成佛。若上上",
    "X58n1033_002:0795a05": "根智。則從本至末。謂初便依第五。頓指一真心體心體既顯。自覺一切皆是虗妄。本來空寂。但以迷故。託真而",
    "X58n1033_002:0795a06": "起。須以悟心之智。斷惡修善。息妄歸真。妄盡真圓。是名法身佛)。",
    "X58n1033_002:0795a07": "包括凡聖。徹究真源。故曰大哉。聖智悟入之所由。",
    "X58n1033_002:0795a08": "故曰妙門。過此以往。更無妙門(註意欲釋殘疑也。恐人疑云。前之五",
    "X58n1033_002:0795a09": "教。皆是佛說。此既玄妙。即應前四皆無用耶。釋曰機有勝劣。設教多方。若唯一門。逗機不足。又問既有五",
    "X58n1033_002:0795a10": "教。未知所被之機。皆要歷此五否。答曰。機有頓漸。或歷不歷。不應一準。下機者。先從人天。次入小乘。漸漸",
    "X58n1033_002:0795a11": "經歷。乃至第五顯性。中機者。不由人天。便從小乘。或從法相。乃至顯性。上根者。不歷前二。或從法相。或從",
    "X58n1033_002:0795a12": "破相。便入實教。中間更有不定之機。或從人天。不歷小乘。便入大乘。或從人天。直入顯性。或從小乘。直入",
    "X58n1033_002:0795a13": "顯性。良以眾生根性。有多差別耳。注中不言上根者。文影略故。故今補之。上上根者。即圓頓機也。從本至",
    "X58n1033_002:0795a14": "末者。即以顯性為本。漸次乃至人天為末。謂最初頓指一心。是顯性教。便悟本來空寂。即破相教。又悟託",
    "X58n1033_002:0795a15": "真而起。即法相教。然後斷惡修善。即通大小乘及人天戒善。但以悟真之智斷修。異於前漸不悟而修也。",
    "X58n1033_002:0795a16": "良以此宗先悟毗盧法界。後修普賢行海。雖人天戒善。亦靡有遺。是故不悟而修。如土作器。器器皆瓦。先",
    "X58n1033_002:0795a17": "悟而修。如金作器。器器皆金矣。息妄歸真者。應有問言既悟一真心體。了知法法全真何心更須息妄。答",
    "X58n1033_002:0795a18": "曰。楞嚴云。理則頓悟。事須漸除。良由無始習深。云何頓去。其猶。聖王登位。欲與萬國同休。苗頑不庭。必須",
    "X58n1033_002:0795a19": "用武。直得車書混一方能坐拱無為耳)。",
    "X58n1033_002:0795a20": "四會通本末。(會前所斥。同歸真源。皆為正義)。",
    "X58n1033_002:0795a21": "前儒道。人天。小乘。法相。破相。顯性。次第相望。前前",
    "X58n1033_002:0795a22": "為末。後後為本。若以顯性望前。前皆為末。顯性獨",
    "X58n1033_002:0795a23": "本。前以執末迷本。故須斥之。今以本該末。則前所",
    "X58n1033_002:0795a24": "說。皆是即本之末。無非了義。又以華嚴宗。具全收",
    "X58n1033_002:0795b01": "全揀二門。前約別教一乘。揀則全揀。今約圓教。收",
    "X58n1033_002:0795b02": "則全收。",
    "X58n1033_002:0795b03": "真性雖為身本。生起葢有因由。不可無端忽成身相。",
    "X58n1033_002:0795b04": "問曰。前四教未顯真性。故非了義。今既直顯。已是",
    "X58n1033_002:0795b05": "盡理。何須更會前所說耶。答曰。真性為本。固是盡",
    "X58n1033_002:0795b06": "理。然性起為相。必具眾緣則前八識惑業等。皆其",
    "X58n1033_002:0795b07": "緣也。不可下。反顯。如湛靜水。要藉風緣。方成波浪。",
    "X58n1033_002:0795b08": "不可無風便成浪也。",
    "X58n1033_002:0795b09": "但緣前宗未了。所以節節斥之。",
    "X58n1033_002:0795b10": "問曰。真性成身。既假八識等緣。則應前說識等為",
    "X58n1033_002:0795b11": "本。亦未違理。何以斥之。答曰。前宗所說。未明真性。",
    "X58n1033_002:0795b12": "但以識等便為身本。如執風緣便為波浪。豈盡理",
    "X58n1033_002:0795b13": "耶。",
    "X58n1033_002:0795b14": "今將本末會通。乃至儒道亦是(初唯第五性教所說從後段已去。節級方",
    "X58n1033_002:0795b15": "同諸教。各如注說)。",
    "X58n1033_002:0795b16": "初總彰所本。即標性起以為宗極。後依本會末。即",
    "X58n1033_002:0795b17": "次第會前諸教。大抵全用起信論意。分判諸教淺",
    "X58n1033_002:0795b18": "深。如指諸掌。起信初說一心。即華嚴一法界心。故",
    "X58n1033_002:0795b19": "彼立義分云。摩訶衍者。總說有二種。一者法。二者",
    "X58n1033_002:0795b20": "義。所言法者。謂眾生心。是心即攝一切世間出世",
    "X58n1033_002:0795b21": "間法。次依一心開真生二門。云依一心法有二種",
    "X58n1033_002:0795b22": "門。一心真如門。二心生滅門。云云。三依生滅門。開",
    "X58n1033_002:0795b23": "覺不覺二義。文云。生滅門者。依如來藏故。有生滅",
    "X58n1033_002:0795b24": "心。乃至云此識有二種義。一者覺義。二者不覺義。",
    "X58n1033_002:0795c01": "四依不覺義生三細。文云。依不覺故。有三種相。與",
    "X58n1033_002:0795c02": "彼不覺。不相捨離。云何為三。一者業相。二者能見",
    "X58n1033_002:0795c03": "相。三者境界相。五依三細生六麤。文云。以有境界",
    "X58n1033_002:0795c04": "緣故。復生六種相。一者智相。(法執俱生)二者相續相。(法執",
    "X58n1033_002:0795c05": "分別)三者執取相(我執俱生)四者計名字相。(我執分別)五者起",
    "X58n1033_002:0795c06": "業相。六者業繫苦相。今顯性教。詮至一心。若依賢",
    "X58n1033_002:0795c07": "首。開頓教。即當真如門。今論不開。即以真如門。合",
    "X58n1033_002:0795c08": "在顯性教中。破相齊生滅門覺不覺義。法相齊三",
    "X58n1033_002:0795c09": "細。小乘齊後四麤。人天齊起業受報。(即業繫苦)儒道所",
    "X58n1033_002:0795c10": "說。尚不知受報中六趣差別。但於人趣中以義攝",
    "X58n1033_002:0795c11": "之。庶盡內外原人之義耳。",
    "X58n1033_002:0795c12": "謂初唯一真靈性。不生不滅。不增不減。不變不易。",
    "X58n1033_002:0795c13": "此即同起信心真如門也。",
    "X58n1033_002:0795c14": "眾生無始迷睡。不自覺知。由隱覆故。名如來藏。依如",
    "X58n1033_002:0795c15": "來藏故。有生滅心相(自此方是第四教。亦同破此已前生滅諸相)。",
    "X58n1033_002:0795c16": "此即同起信心生滅門也。如來藏屬顯性教。生滅",
    "X58n1033_002:0795c17": "心者。屬後破相教。相躡而起。注自此下。依本會末。",
    "X58n1033_002:0795c18": "分之為五。初會破相教。然破相教義通兩勢。若取",
    "X58n1033_002:0795c19": "空為大乘初門。即合入始教。若取破相顯性。即同",
    "X58n1033_002:0795c20": "終教。圭峰以終頓圓。合為顯性。為與法相躡迹相",
    "X58n1033_002:0795c21": "破。故開破相。而以賢首終教義當之。故此所明。全",
    "X58n1033_002:0795c22": "同終教。",
    "X58n1033_002:0795c23": "所謂不生不滅真心。與生滅妄想和合。非一非異。名",
    "X58n1033_002:0795c24": "為阿賴耶識。此識有覺不覺二義(此下方是第三法相教中亦同此說)。",
    "X58n1033_002:0796a01": "此會破相教也。龍樹論不生滅即真如。生滅即根",
    "X58n1033_002:0796a02": "本無明。謂眾生迷時。根本無明起用。名獨力業相。",
    "X58n1033_002:0796a03": "能熏真如。真如被熏。起隨染用。名獨力隨相。真妄",
    "X58n1033_002:0796a04": "和合。名俱合動相。即黎耶細相。故曰不生不滅與",
    "X58n1033_002:0796a05": "生滅和合等。良以單真不立。獨妄不成。故黎耶中。",
    "X58n1033_002:0796a06": "通真及妄。方名真具分唯識也。非一非異者。即顯",
    "X58n1033_002:0796a07": "真妄不即離義。由真上隨緣。妄上體空。故真妄不",
    "X58n1033_002:0796a08": "異。由真上不變。妄上成事。故真妄不一。故勝鬘云",
    "X58n1033_002:0796a09": "不染而染。難可了知。染而不染難可了知。賢首用",
    "X58n1033_002:0796a10": "楞伽經意以如來藏為不生不滅。以七識為生滅。",
    "X58n1033_002:0796a11": "此二和合。成黎耶識。故黎耶具生滅。及不生滅。應",
    "X58n1033_002:0796a12": "知此中真妄和合。諸識緣起。總作四句。一唯不生",
    "X58n1033_002:0796a13": "滅。謂如來藏。如水濕性。二唯生滅。謂前七識。如波",
    "X58n1033_002:0796a14": "浪。三亦生滅亦不生滅。謂黎耶識。如海含動靜。四",
    "X58n1033_002:0796a15": "非生滅非不生滅。謂無明。如起浪風緣。言阿賴耶",
    "X58n1033_002:0796a16": "識者。即標真妄和合識心名也。亦云黎耶。亦云藏",
    "X58n1033_002:0796a17": "識。以諸眾生。取為我故。所以然者。良以真如不守",
    "X58n1033_002:0796a18": "自性。隨緣和合。似一似常。愚者不知。以似為實。執",
    "X58n1033_002:0796a19": "為內我。我見所攝。故名曰藏。由此二種我見。不起。",
    "X58n1033_002:0796a20": "位中。失賴耶名。又能藏自體在諸法中。亦藏諸法",
    "X58n1033_002:0796a21": "在自體內故。故論云。能藏所藏。我愛執藏。是此義",
    "X58n1033_002:0796a22": "也。此識有覺不覺二義者。由前不生滅真心。故有",
    "X58n1033_002:0796a23": "覺義。由前生滅妄識。故立不覺義。龍樹論云。覺義",
    "X58n1033_002:0796a24": "者。是真如氣。分故不覺義者。是無明氣分故(此下方是",
    "X58n1033_002:0796b01": "會法相教)。",
    "X58n1033_002:0796b02": "依不覺故。最初動念。名為業相。又不覺此念本無故。",
    "X58n1033_002:0796b03": "轉成能見之識。及所見境界相現。又不覺此境但從",
    "X58n1033_002:0796b04": "自心妄現。執為定有。名為法執(此下方是第二小乘教中亦同所說)。",
    "X58n1033_002:0796b05": "此會法相教也。覺義中有本始覺等義。自屬淨法",
    "X58n1033_002:0796b06": "上轉門中。非今所用。故略不明。但說不覺。言最初",
    "X58n1033_002:0796b07": "動念名為業相者。起信云。一者。業相。以依不覺故",
    "X58n1033_002:0796b08": "心動。說名為業。疏云。此雖動念。而極微細。緣起一",
    "X58n1033_002:0796b09": "相。能所不分。即當賴耶自證分也。如無相論云。問。",
    "X58n1033_002:0796b10": "此識何相。何境界。答。相及境界。不可分別。一體無",
    "X58n1033_002:0796b11": "異。當知此約賴耶業相義說也。言又不覺此念本",
    "X58n1033_002:0796b12": "無故。轉成能見之識者。起信云。二者。能見相。以依",
    "X58n1033_002:0796b13": "動故能見。疏云。能見相者。即自轉相。依前業識。轉",
    "X58n1033_002:0796b14": "成能見。如是轉相。雖有能緣。以境界微細故。猶未",
    "X58n1033_002:0796b15": "辨之。如攝論云。意識緣三世境。是即可知。此識所",
    "X58n1033_002:0796b16": "緣境。不可知。釋曰。既云所緣不可知。即約能緣。以",
    "X58n1033_002:0796b17": "明本識轉相義也。此當賴耶見分。言所見境界相",
    "X58n1033_002:0796b18": "現者。起信云。三者。境界相。以依能見故。境界妄現。",
    "X58n1033_002:0796b19": "疏云。境界相者。即是現相。依前轉相。能現境界。即",
    "X58n1033_002:0796b20": "賴耶相分。此上三細。屬賴耶識。言又不覺此境從",
    "X58n1033_002:0796b21": "自心妄現。執為定有。名為法執者。即六麤中前二",
    "X58n1033_002:0796b22": "相也。起信云。以有境界緣故。復生六種相。云何為",
    "X58n1033_002:0796b23": "六。一者。智相。依前境界。心起分別愛與不愛故。疏",
    "X58n1033_002:0796b24": "云。於前現識所現相上。不了自心所現故。創起慧",
    "X58n1033_002:0796c01": "數。分別染淨。執有定相。即法執俱生也。二者。相續",
    "X58n1033_002:0796c02": "相。依於智故。生其苦樂。覺心起念。相應不斷。故疏",
    "X58n1033_002:0796c03": "云。謂依前分別愛境。起樂受覺。於不愛境。起苦受",
    "X58n1033_002:0796c04": "覺。數數起念。相續現前。又能起惑潤業。引持生死。",
    "X58n1033_002:0796c05": "故名相續。即法執分別(此下方是下會小乘教)。",
    "X58n1033_002:0796c06": "執此等故。遂見自他之殊。便成我執。執我相故。貪愛",
    "X58n1033_002:0796c07": "順情諸境。欲以潤之。瞋嫌違情諸境。恐相損惱。愚癡",
    "X58n1033_002:0796c08": "之情輾轉增長(此下方是第一人天教中亦同所說)。",
    "X58n1033_002:0796c09": "此會小乘教也。即六麤中執取計名二相也。躡前",
    "X58n1033_002:0796c10": "相續相起。起信云。三者。執取相。依於相續緣念境",
    "X58n1033_002:0796c11": "界。住持苦樂。心起著故。謂於前苦樂等。不了虗妄。",
    "X58n1033_002:0796c12": "深起取著。由取著故。遂見自他之殊。便成我執。此",
    "X58n1033_002:0796c13": "即我執俱生。也貪瞋癡。即當計名字相。躡前執取",
    "X58n1033_002:0796c14": "相起。起信云。四者。計名字相。依於妄執。分別假名",
    "X58n1033_002:0796c15": "言相故。由不了順逆等境。及與名言。皆虗假故。計",
    "X58n1033_002:0796c16": "為定實。遂於順情名相境上起貪。於違情名相上",
    "X58n1033_002:0796c17": "起嗔。不了二境。皆由癡故(會人天中標舉如注)。",
    "X58n1033_002:0796c18": "故殺盜等。心神乘此惡業。生於地獄鬼畜等中。復有",
    "X58n1033_002:0796c19": "怖此苦者。或性善者。行施戒等。心神乘此善業。運於",
    "X58n1033_002:0796c20": "中陰。入母胎中(此下方是儒道二教亦同所說)。",
    "X58n1033_002:0796c21": "依起信。即起業受報二相。由前三毒。發動身口。造",
    "X58n1033_002:0796c22": "善惡業。業成招果。惡中殺盜。善中施戒等。並屬起",
    "X58n1033_002:0796c23": "業。怖此苦者。謂遭苦發心。改惡修善故。或性善者。",
    "X58n1033_002:0796c24": "由慣熏習。成種性故。不因遭苦。自樂修善也。心神",
    "X58n1033_002:0797a01": "乘此運於中陰者。心神。即賴耶識。乘者。憑託義。運",
    "X58n1033_002:0797a02": "者。轉也。心為能乘。業為能運。業如舟車。心神憑此。",
    "X58n1033_002:0797a03": "轉入諸趣。言中陰者。亦名中有。謂死有之後。生有",
    "X58n1033_002:0797a04": "之前。中間所有五陰之身。名曰中陰。即以異熟五",
    "X58n1033_002:0797a05": "蘊為體。五趣之中。皆有中陰。除無色界但有四蘊。",
    "X58n1033_002:0797a06": "餘皆具有五根等。然其形量大小。各如本有之量。",
    "X58n1033_002:0797a07": "有云。人中有減半。如本有六尺。中有三尺。有云欲",
    "X58n1033_002:0797a08": "界中有。如五六歲小兒形量。色界中有。如本時形",
    "X58n1033_002:0797a09": "量。人天中有。其身潔白。三途中有。其身黑暗。有云。",
    "X58n1033_002:0797a10": "當生地獄趣者。所有形狀。即如地獄。乃至當生天",
    "X58n1033_002:0797a11": "趣中者。所有形狀。即如彼天。中有本有。一業引故。",
    "X58n1033_002:0797a12": "一切中有。以香為食。隨其福力。香有差殊。有福中",
    "X58n1033_002:0797a13": "有。歆饗清淨華果食等。輕妙香氣。以自存活。若無",
    "X58n1033_002:0797a14": "福者。歆饗糞穢臭爛食等。輕細香氣。以自存活。又",
    "X58n1033_002:0797a15": "彼所食。香氣極少。中有雖多。而得周濟。隨趣勝劣。",
    "X58n1033_002:0797a16": "勝得見劣。劣不見勝。唯同類者。得互相見。所住時",
    "X58n1033_002:0797a17": "量。三說不同。一世友尊者云。極住七日。二法救大",
    "X58n1033_002:0797a18": "德云。住時不定。以受生緣有遲速故。若生緣未會。",
    "X58n1033_002:0797a19": "中有恒在故。三設摩達多尊者云。極遲不過七七",
    "X58n1033_002:0797a20": "日。若天中有。頭上足下。人鬼畜三中有。橫行。地獄",
    "X58n1033_002:0797a21": "中有。頭下足上。有云。天中有亦有橫行者。當地受",
    "X58n1033_002:0797a22": "生故。有頭下者。上天生下天故。大抵從勝生劣。則",
    "X58n1033_002:0797a23": "頭下。從劣勝生。則頭上。當趣生者。則橫行。以此例",
    "X58n1033_002:0797a24": "推。五趣之中。皆應爾也。將往受生時。不見餘境。但",
    "X58n1033_002:0797b01": "見受生和合因緣。不揀遠近。剎那便至。勢力極速",
    "X58n1033_002:0797b02": "金剛鐵石。不能為礙。言入母胎中者。俱舍頌云。倒",
    "X58n1033_002:0797b03": "心趣欲境。濕化染香處。謂卵胎二生中有。由彼業",
    "X58n1033_002:0797b04": "力。遠見父母交會。起顛倒心。若男中有。於母起愛。",
    "X58n1033_002:0797b05": "於父起嗔。女者反此。由著樂故。而便迷悶。以迷悶",
    "X58n1033_002:0797b06": "故。中有麤重。而便受生。故云倒心趣欲境。言濕化",
    "X58n1033_002:0797b07": "染香處者。謂濕生中有。染香受生。若受生緣會時。",
    "X58n1033_002:0797b08": "不揀遠近。皆聞香氣。起染心已。彼便受生。隨業勝",
    "X58n1033_002:0797b09": "劣。香分好惡。故曰染香。若化生中有。染處受生。若",
    "X58n1033_002:0797b10": "受生緣會。不揀遠近。見受生處。而起愛染。彼便受",
    "X58n1033_002:0797b11": "生。隨業善惡。處有淨穢也。然今論中。正說人趣。故",
    "X58n1033_002:0797b12": "但言入母胎中也(注儒道二教亦同所說者。然儒道雖說稟氣。但溟涬而說。非如",
    "X58n1033_002:0797b13": "佛教本末詳悉。而佛教四大五薀中。則具含稟氣之義。故今曲開以會之屏山謂西方有中國之書。中國",
    "X58n1033_002:0797b14": "無西方之說。此之謂也。又彼溟涬所說之氣得佛教發明。方能委曲詳盡。屏山所謂粉澤孔孟。刻畫老莊。",
    "X58n1033_002:0797b15": "于斯可見)。",
    "X58n1033_002:0797b16": "稟氣受質(會彼所說。以氣為本)氣則頓具四大。漸成諸根。心則",
    "X58n1033_002:0797b17": "頓具四蘊。漸成諸識。十月滿足。生來名人。即我等今",
    "X58n1033_002:0797b18": "者身心是也。",
    "X58n1033_002:0797b19": "別會文三。初會稟氣。次會自然。後會天命。今初。言",
    "X58n1033_002:0797b20": "稟氣受質者。氣即父母赤白。中有攬之。以成形質。",
    "X58n1033_002:0797b21": "頓具四大者。謂所稟氣中。便有地水火風故。又瑜",
    "X58n1033_002:0797b22": "伽云。爾時父母貪愛俱極。最後各出一滴濃厚精",
    "X58n1033_002:0797b23": "血。和合住母胎中。猶如熟乳。中有賴耶。依之而住。",
    "X58n1033_002:0797b24": "此即名為羯羅藍位。言漸成諸根者。寶積經云。是",
    "X58n1033_002:0797c01": "諸眾生。託胎母腹。凡經三十八箇七日。有二十九",
    "X58n1033_002:0797c02": "種業風所吹。次第成就。第一七日。猶如酪漿。第二",
    "X58n1033_002:0797c03": "七日。狀如凝酥。第三七日。狀如藥杵。第四七日。狀",
    "X58n1033_002:0797c04": "如鞋楥。第五七日。分頭臂髀。第六七日。肘膝。相現。",
    "X58n1033_002:0797c05": "第七七日。手足掌現。第八七日。二十指現。第九七",
    "X58n1033_002:0797c06": "日。九孔方現。第十七日。聲音具足。第十一七日。九",
    "X58n1033_002:0797c07": "孔開通。第十二七日。生膓節孔。十三七日。生饑渴",
    "X58n1033_002:0797c08": "想。十四七日。生九萬筋。十五七日。生八萬脉。十六",
    "X58n1033_002:0797c09": "七日。通出入息。十七七日。食道漸寬。十八十九七",
    "X58n1033_002:0797c10": "日。六根具足。二十七日。遍生骨節。二十一至二十",
    "X58n1033_002:0797c11": "三七日。生血肉皮。二十四二十五七日。長血肉皮。",
    "X58n1033_002:0797c12": "二十六七日。生髮毛爪。二十七七日。分善惡相。二",
    "X58n1033_002:0797c13": "十八七日。妄生八想。二十九三十七日。黑白隨業。",
    "X58n1033_002:0797c14": "三十一至三十六七日。身相具足。三十七七日。念",
    "X58n1033_002:0797c15": "欲出生。三十八七日。足滿十月。向母產門。倒卓而",
    "X58n1033_002:0797c16": "生。又云。從此已後。復經四日。方乃出生。凡經二百",
    "X58n1033_002:0797c17": "七十日。故云漸成諸根。心則頓具四蘊。漸成諸識",
    "X58n1033_002:0797c18": "者。以賴耶識是總報主。有王必有所故。而前五識。",
    "X58n1033_002:0797c19": "要依根境。方能發故。而處胎時。根境未具。故無前",
    "X58n1033_002:0797c20": "五。其六七識由無境故。亦無發用。出胎之後。諸識",
    "X58n1033_002:0797c21": "方具。故曰漸成。由此故說賴耶來為先鋒。去為殿",
    "X58n1033_002:0797c22": "後。通計在胎二百七十日。除小盡算。屬十月數。然",
    "X58n1033_002:0797c23": "約多分。故說十月。亦有五七八月。或一年生者。如",
    "X58n1033_002:0797c24": "羅云六年而誕。脇尊者六十年。老聃八十年。故知",
    "X58n1033_002:0798a01": "十月。多人如是。業風吹者。至三十七七日。其母腹",
    "X58n1033_002:0798a02": "中。若干風起。開兒目耳鼻口。或有風起。染其髮。毛",
    "X58n1033_002:0798a03": "又有風起。成體顏色。或赤白黑。有好有醜。皆由宿",
    "X58n1033_002:0798a04": "行。在此七日中。生風寒熱。大小便通。至三十八七",
    "X58n1033_002:0798a05": "日。在母腹中。隨其本行。自然風起。宿行善者。便有",
    "X58n1033_002:0798a06": "香風。可其身意。骨節端正。莫不愛敬。本行惡者。則",
    "X58n1033_002:0798a07": "起臭風。不可心意。吹其骨節。令瘻斜曲。使不端正。",
    "X58n1033_002:0798a08": "人所不喜。",
    "X58n1033_002:0798a09": "故知身心各有其本。二類和合。方成一人。",
    "X58n1033_002:0798a10": "身以血氣為本。心以業惑為本。(且就枝末實通法性)身心二",
    "X58n1033_002:0798a11": "類。合乃成人。儒道稟氣。於斯會矣。",
    "X58n1033_002:0798a12": "天修羅等。大同於此。",
    "X58n1033_002:0798a13": "氣成諸根。心成諸識。不獨人道。天修羅等。亦與人",
    "X58n1033_002:0798a14": "同。故起世經云。復有一種。以身善行。口意善行。身",
    "X58n1033_002:0798a15": "壞命終。生於上天。彼天上識。初相續時。即共名色",
    "X58n1033_002:0798a16": "一時俱生。有名色故。即生六入。彼於天中。若是天",
    "X58n1033_002:0798a17": "男。即於天子坐膝邊生。若是天女。即於其母髀股",
    "X58n1033_002:0798a18": "內生。初出之時。狀如人間二十歲兒。彼天即稱是",
    "X58n1033_002:0798a19": "我兒女。(云云)然此且約欲界。若上二界。但由定力",
    "X58n1033_002:0798a20": "引生。而無色界。但有四蘊。無四大麤色。應說上二",
    "X58n1033_002:0798a21": "界但以心為本。言修羅者。梵語阿修羅。古翻無酒。",
    "X58n1033_002:0798a22": "亦云不飲酒神。謂海水鹹苦釀酒不成。因茲不飲。",
    "X58n1033_002:0798a23": "新云阿素羅。此云非天。謂受福如天。無天實德。故",
    "X58n1033_002:0798a24": "曰非天。前人天中。而不別說阿修羅者。由此修羅。",
    "X58n1033_002:0798b01": "通四生故。四趣攝之。謂卵生修羅。鬼趣所攝。胎生",
    "X58n1033_002:0798b02": "修羅。人趣所攝。化生修羅。天趣所攝。濕生修羅。畜",
    "X58n1033_002:0798b03": "趣所攝。故不別開。又此等者。等諸仙也。楞嚴經云。",
    "X58n1033_002:0798b04": "復有從人。不依正覺。修三摩地。別修妄念。存想固",
    "X58n1033_002:0798b05": "形。遊於山林。人不及處。有十種仙。所謂堅固服餌。",
    "X58n1033_002:0798b06": "而不休息。食道圓成。名地行仙。堅固草木。而不休",
    "X58n1033_002:0798b07": "息。藥道圓成。名飛行仙。堅固金石。而不休息。化道",
    "X58n1033_002:0798b08": "圓成。名遊行仙。堅固動止。而不休息。氣精圓成。名",
    "X58n1033_002:0798b09": "空行仙。堅固津液。而不休息。潤德圓成。名天行仙。",
    "X58n1033_002:0798b10": "堅固精色。而不休息。吸粹圓成。名通行仙。堅固呪",
    "X58n1033_002:0798b11": "禁。而不休息。術法圓成。名道行仙。堅固思念。而不",
    "X58n1033_002:0798b12": "休息。思憶圓成。名照行仙。堅固交遘。而不休息。感",
    "X58n1033_002:0798b13": "應圓成。名精行仙。堅固變化。而不休息。覺悟圓成。",
    "X58n1033_002:0798b14": "名絕行仙。此等皆於人中鍊心。不修正覺。斯亦輪",
    "X58n1033_002:0798b15": "迴。妄想流轉。報盡還來。散入諸趣。諸教之中。不別",
    "X58n1033_002:0798b16": "說者。合人中故。既屬人中。與前人同。",
    "X58n1033_002:0798b17": "然雖因引業。受得此身。復由滿業故。貴賤貧富。壽夭",
    "X58n1033_002:0798b18": "病健。盛衰苦樂。謂前生敬慢為因。今感貴賤之果乃",
    "X58n1033_002:0798b19": "至仁壽殺夭。施富慳貧。種種別報。不可具述。",
    "X58n1033_002:0798b20": "此舉因騐果也。前云由持五戒。今得人身。外人難",
    "X58n1033_002:0798b21": "云。既由善業。感得人身。人身既同。則應貴則同貴。",
    "X58n1033_002:0798b22": "賤則同賤。何故不同。故今答云。引業招總報。滿業",
    "X58n1033_002:0798b23": "招別報。總報同者。引業同故。別報異者。滿業不同",
    "X58n1033_002:0798b24": "故。言引業者。唯識云。勝業名引。(功用殊勝名曰勝業)引餘業",
    "X58n1033_002:0798c01": "生故。報亦名引。(即總報果)引餘果故。言滿業者。謂能成",
    "X58n1033_002:0798c02": "滿總報果事故。因果皆有滿義。如人修五戒時。或",
    "X58n1033_002:0798c03": "敬或慢。或施或慳等。由此二業引滿不純。故於果",
    "X58n1033_002:0798c04": "中總別報異。總別善惡。應作四句分別。一者。總善",
    "X58n1033_002:0798c05": "別不善。謂人中貧病等。二別善總不善。如畜有肥",
    "X58n1033_002:0798c06": "好莊嚴等。三總別俱善。如人中壽富等。四總別俱",
    "X58n1033_002:0798c07": "不善。如畜中盲跛等。故俱舍云。一業引一生。多業",
    "X58n1033_002:0798c08": "能圓滿。是也。",
    "X58n1033_002:0798c09": "是以此身或有無惡自禍。無善自福。不仁而壽。不殺",
    "X58n1033_002:0798c10": "而夭等者。皆是前生滿業已定。故今世不因所作。自",
    "X58n1033_002:0798c11": "然而然。外學者不知前世。但據目覩。唯執自然(會彼所說",
    "X58n1033_002:0798c12": "自然為本)。",
    "X58n1033_002:0798c13": "此舉果以騐因也。葢前生滿業已定。故感現報。而",
    "X58n1033_002:0798c14": "現世所作。不能排遣於定業。夫因果之說。孔老亦",
    "X58n1033_002:0798c15": "嘗言之矣。老子云。天道好還。孔子云。積善之家。必",
    "X58n1033_002:0798c16": "有餘慶。曾子云。出乎爾反乎爾。孟子云。敬人者人",
    "X58n1033_002:0798c17": "恒敬之。愛人者人恒愛之。皆因果也。而但言一世。",
    "X58n1033_002:0798c18": "不說過去未來。故求其實。或時不騐(如顏子短命之類也)唯",
    "X58n1033_002:0798c19": "佛具宿住智通。及過現未來業報智故。視無量刧",
    "X58n1033_002:0798c20": "本生本事。猶如目擊。故高談因果。以警悟世人。使",
    "X58n1033_002:0798c21": "雖居暗室。尚知畏懼。縱能欺人於現世。將知不免",
    "X58n1033_002:0798c22": "於當來。此其助世教於冥冥之中者。功不淺矣。彼",
    "X58n1033_002:0798c23": "闡提之輩。尚謂吾佛以因果之說誑惑愚俗者。斯",
    "X58n1033_002:0798c24": "亦不仁之甚哉。外學不知下。結會迷執。",
    "X58n1033_002:0799a01": "復有前生少時修善。老而造惡。或少惡老善。故今世",
    "X58n1033_002:0799a02": "少小富貴而樂。老大貧賤而苦。或少貧苦。老富貴等。",
    "X58n1033_002:0799a03": "故外學。唯執否泰由於時運(會彼所說皆由天命)。",
    "X58n1033_002:0799a04": "前會道宗自然。此會儒宗天命也。世俗謂達與不",
    "X58n1033_002:0799a05": "達是命。遇與不遇是時。如術數推占。豫知休咎。云",
    "X58n1033_002:0799a06": "某年當有灾。某年當有喜。故曰陰陽注定。禍福莫",
    "X58n1033_002:0799a07": "逃。而不知是宿業所致。如前所說時定報不定等",
    "X58n1033_002:0799a08": "四句所明。燦如列眉。或能追悔曩愆。尚可迴轉。故",
    "X58n1033_002:0799a09": "世有積功累德。能延年却禍者。此由不定業。可轉",
    "X58n1033_002:0799a10": "重令輕。轉輕令不受也。孰謂否泰由天命。而不可",
    "X58n1033_002:0799a11": "損益乎。故外學下。結會異執。",
    "X58n1033_002:0799a12": "然所稟之氣。展轉推本。即混一之元氣也。所起之心。",
    "X58n1033_002:0799a13": "展轉窮源。即真一之靈心也。",
    "X58n1033_002:0799a14": "此舉內以收外也。先推氣本。次推心本。氣即四大",
    "X58n1033_002:0799a15": "諸根。心即四蘊諸識。推氣本者。謂此血氣之身。本",
    "X58n1033_002:0799a16": "乎父母陰陽之氣所成。父復從祖。祖從會祖。迤邐",
    "X58n1033_002:0799a17": "推至最初天地未分。則自混元一氣也。此順世俗。",
    "X58n1033_002:0799a18": "且作是說。以收前稟氣之義。下當會之。令同內教。",
    "X58n1033_002:0799a19": "推心本者。外教所無也。周易但云。遊魂為變。而不",
    "X58n1033_002:0799a20": "備明游魂之相。復何為本。今展轉窮源。謂此心本",
    "X58n1033_002:0799a21": "從前世善惡業招。業又從惑。惑從執起。執由三細。",
    "X58n1033_002:0799a22": "三細由不覺。不覺由迷真。所迷之真。即靈心也。非",
    "X58n1033_002:0799a23": "佛教了義。安能臻此。",
    "X58n1033_002:0799a24": "究實言之。心外的無別法。元氣亦從心之所變。",
    "X58n1033_002:0799b01": "此又會氣歸心也。前約身心別分。似各有本。此以",
    "X58n1033_002:0799b02": "身心相望。則身又從心所變。心外無法。則知元氣",
    "X58n1033_002:0799b03": "亦自心生。然外教乍聞此說。定生驚駭。然此尚約",
    "X58n1033_002:0799b04": "妄識。猶能如是。況真心乎。大經云。心如工畫師。能",
    "X58n1033_002:0799b05": "畫諸世間。五蘊悉從生。無法而不造。",
    "X58n1033_002:0799b06": "屬前轉識所現之境。是阿賴耶相分所攝。從初一念",
    "X58n1033_002:0799b07": "業相。分為心境之二。",
    "X58n1033_002:0799b08": "所現之境。即九相中第三相也。由根本無明薰真",
    "X58n1033_002:0799b09": "如。真妄和合。成俱合動相。即賴耶證自證分。從此",
    "X58n1033_002:0799b10": "漸成枝末無明。最初心動。名為業相。即自證分。依",
    "X58n1033_002:0799b11": "此業相轉成能見。故名轉相。即是見分。依能見心。",
    "X58n1033_002:0799b12": "境界妄現。名為現識。即屬相分。前云元氣。即此相",
    "X58n1033_002:0799b13": "分現相攝也。",
    "X58n1033_002:0799b14": "心既從細至麤。展轉妄計。乃至造業。境亦從微至著。",
    "X58n1033_002:0799b15": "展轉變起。乃至天地(即彼始自太易。五重運轉。乃至太極。太極生兩儀。彼說自然大",
    "X58n1033_002:0799b16": "道。如此說真性。其實但是一念能變見分。彼云元氣。如此一念初動。其實但是境界之相)。",
    "X58n1033_002:0799b17": "此辨心境始末也。上文從末逆推至本。此文從本",
    "X58n1033_002:0799b18": "順推至末。以結成身相也。賴耶見分。從細至麤。賴",
    "X58n1033_002:0799b19": "耶相分。從微至著(注約耶約能變見分。收外宗自然。約賴耶所變相分收外宗元",
    "X58n1033_002:0799b20": "氣。葢由前會通外教。似同而實異。恐成相濫。故須揀別)。",
    "X58n1033_002:0799b21": "業既成熟。即從父母稟受二氣。與業識和合。成就人",
    "X58n1033_002:0799b22": "身。",
    "X58n1033_002:0799b23": "此言合內外以成身也。以業為內。業屬心故。以氣",
    "X58n1033_002:0799b24": "為外。氣成身故。識如弄獅子人。父母二氣。如獅子",
    "X58n1033_002:0799c01": "皮。氣興業識和合。如人在皮中。成就人身。如獅子",
    "X58n1033_002:0799c02": "跳躍。似有作用。故人出則獅子不能運動。識去則",
    "X58n1033_002:0799c03": "形骸之身死矣。又攝論云。譬如幻化人。復作幻化",
    "X58n1033_002:0799c04": "人。如初幻化人。是則名為業。幻化人所作。是名為",
    "X58n1033_002:0799c05": "業果。此論六句初二句舉喻。後四句法合。且喻意",
    "X58n1033_002:0799c06": "者。如昔壺公之謂。壺公善幻術。於廛肆間臥。有一",
    "X58n1033_002:0799c07": "婦人。自壺中出。婦又懸壺。行立良久。見壺公困臥",
    "X58n1033_002:0799c08": "不覺。於自壺中化出肴酒。及一男子。與共歡飲。少",
    "X58n1033_002:0799c09": "時壺公將覺。婦以肴酒及幻男子內自壺中。既而",
    "X58n1033_002:0799c10": "婦人亦入壺公之壺中。所謂幻化人復作幻化人",
    "X58n1033_002:0799c11": "也。法合中。初幻化人。如彼婦人。喻能感業。幻人所",
    "X58n1033_002:0799c12": "作。如彼男子。喻業所成身。應以壺公喻賴耶也。故",
    "X58n1033_002:0799c13": "知此身。外暨天地萬物。皆幻中幻也。故屏山云。儒",
    "X58n1033_002:0799c14": "者道家。夢中說夢。未知是夢。斯之謂也。業所成識。",
    "X58n1033_002:0799c15": "名業識也。",
    "X58n1033_002:0799c16": "據此。則心識所變之境。乃成二分。一分與心識和合。",
    "X58n1033_002:0799c17": "成人。一分不與心識和合。即是天地山河國邑。",
    "X58n1033_002:0799c18": "此重辨心境也。前文從初唯一真靈性下。次第派",
    "X58n1033_002:0799c19": "本成末。至前十月滿足生來名為人。則內教原人",
    "X58n1033_002:0799c20": "之義備矣。又以宿業差別。會儒道所說自然天命。",
    "X58n1033_002:0799c21": "至於業熟稟氣。成就人身。已盡內外之說。無所遺",
    "X58n1033_002:0799c22": "矣。今此一段。則就內教心能變境。(前云元氣亦從心之所變)境",
    "X58n1033_002:0799c23": "有內外。故成情器之異。然後知會萬化而唯心者。",
    "X58n1033_002:0799c24": "唯佛教有之矣。外學不知。妄謂以小緣大者。自其",
    "X58n1033_002:0800a01": "坐井而謂天小耳。烏足與語道哉。言所變之境成",
    "X58n1033_002:0800a02": "二分者。謂諸識生時。雖有多緣。要略唯二。一者。根",
    "X58n1033_002:0800a03": "身。識所依故。二者器界。識所緣故。所依之中。有總",
    "X58n1033_002:0800a04": "有別。總謂一身。別即五根。謂眼耳鼻舌身。諸識依",
    "X58n1033_002:0800a05": "此。方能發故。能依所依不相捨離。故云與識和合",
    "X58n1033_002:0800a06": "成人。所緣之中。總名曰境。別則有六。謂色聲香味",
    "X58n1033_002:0800a07": "觸法。論中為對外教執天地生萬物。故特言之。而",
    "X58n1033_002:0800a08": "前六境。並在天地之中。故舉天地以總收之。然天",
    "X58n1033_002:0800a09": "地等。皆色法攝。廣如百法等說。",
    "X58n1033_002:0800a10": "三才中。唯人靈者。由與心神合也。",
    "X58n1033_002:0800a11": "外教云。天生萬物。唯人最靈。彼宗則以人及萬物。",
    "X58n1033_002:0800a12": "皆稟天地之氣。故曰天生萬物。而於所稟之中。得",
    "X58n1033_002:0800a13": "天地之正氣者為人。故以人為最靈。今內教說。則",
    "X58n1033_002:0800a14": "不如是。謂此血肉之身。由與心神合故。葢由心識。",
    "X58n1033_002:0800a15": "宿世熏習所成。故能思慮等。雖禽畜等。亦有心神。",
    "X58n1033_002:0800a16": "而無明深厚。諸識昧劣。故異於人。非于氣也。所稟",
    "X58n1033_002:0800a17": "之氣。但成血肉之身。此血肉身。但心神之屋宅耳。",
    "X58n1033_002:0800a18": "如傀儡之屈伸語笑。豈木偶之能然哉。",
    "X58n1033_002:0800a19": "佛說內四大與外四大不同。正是此也。",
    "X58n1033_002:0800a20": "此引教證成心識所變二分之義也。有執受者為",
    "X58n1033_002:0800a21": "內。無執受者為外。世俗執稟氣者。見人死氣消。便",
    "X58n1033_002:0800a22": "謂氣散為死。殊不知四大之中。風火二大。性輕舉",
    "X58n1033_002:0800a23": "故。死則先散。地水後之。正意以賴耶去體。非于氣",
    "X58n1033_002:0800a24": "也。",
    "X58n1033_002:0800b01": "哀哉寡學。異執紛然。寄語道流。欲成佛者。必須洞明",
    "X58n1033_002:0800b02": "麤細本末。方能棄末歸本。返照心源。",
    "X58n1033_002:0800b03": "由前寡聞。異執。不達身本。故深勸學道之流。原求",
    "X58n1033_002:0800b04": "成佛。不達其本。徒事勤勞。麤細即九相等惑。本末",
    "X58n1033_002:0800b05": "即真妄等法。但不隨妄念。即是棄末。了性圓明。即",
    "X58n1033_002:0800b06": "是歸本。譬如有人。迷失家鄉。淹留外郡。忽逢親友",
    "X58n1033_002:0800b07": "示以家山。便當捨他國之艱辛。返故鄉而快樂矣。",
    "X58n1033_002:0800b08": "返照心源者。謂以了因之始覺。還照正因之本覺。",
    "X58n1033_002:0800b09": "知真本有。達妄元空。大經云。不能了自心。云何知",
    "X58n1033_002:0800b10": "正道。彼由顛倒慧。增長一切惡。是知若不先了本",
    "X58n1033_002:0800b11": "心。設使多劫勤修。非真修故。如磨塼作鏡之說也。",
    "X58n1033_002:0800b12": "麤盡細除。靈性顯現。無法不達。名法報身。自然應現",
    "X58n1033_002:0800b13": "無窮。名化身佛。",
    "X58n1033_002:0800b14": "此舉果以顯益也。麤盡細除。即如磨境。靈性顯現。",
    "X58n1033_002:0800b15": "如彼鏡明。無法不達。類觸處以光輝。應現無窮。若",
    "X58n1033_002:0800b16": "隨形而示影。言名法報身。及化身佛者。然三身之",
    "X58n1033_002:0800b17": "義。諸教皆談。今就大乘。略明梗槩。一依法相宗。一",
    "X58n1033_002:0800b18": "法身者。以出纏真如為體。但是凝然不變之性。在",
    "X58n1033_002:0800b19": "纏名如來藏。出纏與無為功德為所依故。名曰法",
    "X58n1033_002:0800b20": "身。二報身者。酧因名報。謂諸菩薩藏識。具有四智",
    "X58n1033_002:0800b21": "菩提種子。在因中時。障覆不現。由聖道力。斷彼二",
    "X58n1033_002:0800b22": "障。令從種起。直至等覺位後。解脫道中。轉賴耶識",
    "X58n1033_002:0800b23": "成圓鏡智。於色究竟天坐花王座。十方諸佛流光",
    "X58n1033_002:0800b24": "灌頂。根塵相好。徹周法界。受用法樂。不對機宜。名",
    "X58n1033_002:0800c01": "自報身。即以真無漏五蘊為體。復由依定起用。應",
    "X58n1033_002:0800c02": "十地機。令他受法樂。名他報身。二報開合。隨時說",
    "X58n1033_002:0800c03": "異。三化身者。變現為義。依前報身後得智中。起大",
    "X58n1033_002:0800c04": "悲心。依大悲心。現三類化身。一者千丈大化身。應",
    "X58n1033_002:0800c05": "地前類。說大乘法。二丈六小化身。應二乘機。及諸",
    "X58n1033_002:0800c06": "凡夫。說三乘法。三隨類化身。謂猿中現猿。鹿中現",
    "X58n1033_002:0800c07": "鹿等。此他報身。及三類化。皆以化無漏五蘊為體。",
    "X58n1033_002:0800c08": "二依法性中所說三身。依體相用三大而立。起信",
    "X58n1033_002:0800c09": "云。一者體大。謂一切法。真如平等。不增減故。釋曰。",
    "X58n1033_002:0800c10": "性體當相。即法身也。二者相大。謂如來藏。具足無",
    "X58n1033_002:0800c11": "量性功德故。釋曰。依不空藏。性德本具。修行出障。",
    "X58n1033_002:0800c12": "與此相應。名真報也。三者用大。能生世間出世間",
    "X58n1033_002:0800c13": "善因果故。釋曰。謂佛隨染業。幻自然大用。應地前",
    "X58n1033_002:0800c14": "類。及諸凡夫。令始成世善。名化身。(名世間善)若他報身。",
    "X58n1033_002:0800c15": "隨登地機。說大乘法。令終成出世善也。(地上證真。名出世善)",
    "X58n1033_002:0800c16": "今論言法報身者。謂以性德合於性體。理智不二。",
    "X58n1033_002:0800c17": "法報一源也。故金光明經云。唯如如及如如智獨",
    "X58n1033_002:0800c18": "存。斯亦二身義也。若華嚴宗說。遮那佛具兩種十",
    "X58n1033_002:0800c19": "身。一約融三世開為十身。一眾生身。二國土身。三",
    "X58n1033_002:0800c20": "業報身。四聲聞身。五緣覺身。六菩薩身。七如來身。",
    "X58n1033_002:0800c21": "八智身。九法身。十虗空身。二就佛身上自具十身。",
    "X58n1033_002:0800c22": "一菩提身。二願身。三化身。四力持身。五相好莊嚴",
    "X58n1033_002:0800c23": "身。六威勢身。七意生身。八福德身。九法身。十智身。",
    "X58n1033_002:0800c24": "此二種十身。若與三身相攝者。如前十身中法身。",
    "X58n1033_002:0801a01": "虗空身。即三身中法身。如來身。智身。即報身。攝餘",
    "X58n1033_002:0801a02": "六通法化。謂法身體故。應物示現國土等故。二約",
    "X58n1033_002:0801a03": "內。十身中者。法身全同。菩提願。化。力持。意生。五身。",
    "X58n1033_002:0801a04": "即同化身。相好威勢福德三身。通報化。智通三身。",
    "X58n1033_002:0801a05": "局唯法報。今論所明。通法性宗。及圓教也。以本統",
    "X58n1033_002:0801a06": "末。亦攝諸宗矣。",
    "X58n1033_002:0801a08": "華嚴原人論合解卷下(終)"
}