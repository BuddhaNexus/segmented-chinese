{
    "T47n1958_002:0014b02": "安樂集卷下",
    "T47n1958_002:0014b04": "釋道綽撰",
    "T47n1958_002:0014b05": "第四大門中有三番料簡：第一、依中國三藏",
    "T47n1958_002:0014b06": "法師，并此土大德等，皆共詳審聖教，歎歸淨",
    "T47n1958_002:0014b07": "土，今以勸依；第二、據此經宗及餘大乘諸部，",
    "T47n1958_002:0014b08": "凡聖修入，多明念佛三昧以為要門；第三、問",
    "T47n1958_002:0014b09": "答解釋，顯念佛者，得種種功能利益，不可思",
    "T47n1958_002:0014b10": "議。",
    "T47n1958_002:0014b11": "第一、依中國及以此土大德所行者。余五翳",
    "T47n1958_002:0014b12": "面牆，豈寧自輒？但以遊歷披勘，敬有師承。",
    "T47n1958_002:0014b13": "何者？謂中國大乘法師，流支三藏；次有大德，",
    "T47n1958_002:0014b14": "呵避名利，則有慧寵法師；次有大德，尋常",
    "T47n1958_002:0014b15": "敷演，每感聖僧來聽，則有道場法師；次有",
    "T47n1958_002:0014b16": "大德，和光孤栖，二國慕仰，則有曇鸞法師；次",
    "T47n1958_002:0014b17": "有大德，禪觀獨秀，則有大海禪師；次有大",
    "T47n1958_002:0014b18": "德，聰慧守戒，則有齊朝上統。然前六大德竝",
    "T47n1958_002:0014b19": "是二諦神鏡，斯乃佛法綱維，志行殊倫，古今",
    "T47n1958_002:0014b20": "實希。皆共詳審大乘，歎歸淨土，乃是無上",
    "T47n1958_002:0014b21": "要門也。問曰：「既云歎歸淨土乃是要門者，",
    "T47n1958_002:0014b22": "未知此等諸德臨終時皆有靈驗已不？」答",
    "T47n1958_002:0014b23": "曰：「皆有不虛。如曇鸞法師，康存之日常修",
    "T47n1958_002:0014b24": "淨土，亦每有世俗君子來呵法師曰：『十方",
    "T47n1958_002:0014b25": "佛國皆為淨土，法師何乃獨意注西？豈非",
    "T47n1958_002:0014b26": "偏見生也？』法師對曰：『吾既凡夫，智慧淺短，未",
    "T47n1958_002:0014b27": "入地位，念力須均。如似置草引牛，恒",
    "T47n1958_002:0014b28": "須繫心槽櫪。豈得縱放，全無所歸？』雖復難",
    "T47n1958_002:0014b29": "者紛紜，而法師獨決。是以無問一切道、俗，",
    "T47n1958_002:0014c01": "但與法師一面相遇者，若未生正信，勸令",
    "T47n1958_002:0014c02": "生信；若已生正信者，皆勸歸淨國。是故法",
    "T47n1958_002:0014c03": "師臨命終時，寺傍左右道、俗，皆見旛花映",
    "T47n1958_002:0014c04": "院，盡聞異香，音樂迎接，遂往生也。餘之大",
    "T47n1958_002:0014c05": "德臨命終時皆有徵祥，若欲具談往生之",
    "T47n1958_002:0014c06": "相，竝不可思議也。」",
    "T47n1958_002:0014c07": "第二、明此彼諸經，多明念佛三昧為宗者。",
    "T47n1958_002:0014c08": "就中有八番：初、二，明一相三昧，後六就緣",
    "T47n1958_002:0014c09": "依相，明念佛三昧。第一、依《花首經》：「佛告堅",
    "T47n1958_002:0014c10": "意菩薩：『三昧有二種：一者、有一相三昧；二",
    "T47n1958_002:0014c11": "者、有眾相三昧。一相三昧者，有菩薩聞其",
    "T47n1958_002:0014c12": "世界有其如來現在說法，菩薩取是佛相",
    "T47n1958_002:0014c13": "以現在前，若坐道場，若轉法輪，大眾圍",
    "T47n1958_002:0014c14": "繞。取如是相，收攝諸根，心不馳散，專念",
    "T47n1958_002:0014c15": "一佛，不捨是緣。如是菩薩於如來相及世",
    "T47n1958_002:0014c16": "界相了達無相，常如是觀，如是行，不離是",
    "T47n1958_002:0014c17": "緣。是時佛像即現在前，而為說法。菩薩爾時",
    "T47n1958_002:0014c18": "深生恭敬，聽受是法，若深、若淺，轉加尊重。",
    "T47n1958_002:0014c19": "菩薩住是三昧，聞說諸法皆可壞相，聞已",
    "T47n1958_002:0014c20": "受持，從三昧起，能為四眾演說是法。』佛",
    "T47n1958_002:0014c21": "告堅意：『是名菩薩入一相三昧門。』」第二、依",
    "T47n1958_002:0014c22": "《文殊般若》明一行三昧者：「時文殊師利白",
    "T47n1958_002:0014c23": "佛言：『世尊！云何名為一行三昧？』佛言：『一行",
    "T47n1958_002:0014c24": "三昧者，若善男子、善女人，應在空間處，捨",
    "T47n1958_002:0014c25": "諸亂意，隨佛方所端身正向，不取相貌",
    "T47n1958_002:0014c26": "繫心一佛，專稱名字，念無休息。即是念中",
    "T47n1958_002:0014c27": "能見過、現、未來三世諸佛。何以故？念一佛",
    "T47n1958_002:0014c28": "功德無量、無邊，即與無量諸佛功德無二，是",
    "T47n1958_002:0014c29": "名菩薩一行三昧。』」第三、依《涅槃經》：「佛言：『若",
    "T47n1958_002:0015a01": "人但能至心常修念佛三昧者，十方諸佛恒",
    "T47n1958_002:0015a02": "見此人，如現在前。』」是故《涅槃經》云：「佛告迦",
    "T47n1958_002:0015a03": "葉菩薩：『若有善男子、善女人，常能至心專念",
    "T47n1958_002:0015a04": "佛者，若在山林，若在聚落，若晝、若夜，若坐、",
    "T47n1958_002:0015a05": "若臥，諸佛、世尊常見此人，如現目前。恒與",
    "T47n1958_002:0015a06": "此人而住受施。』」第四、依《觀經》及餘諸部，所",
    "T47n1958_002:0015a07": "修萬行，但能迴願，莫不皆生。然念佛一行",
    "T47n1958_002:0015a08": "將為要路。何者？審量聖教，有始、終兩益。",
    "T47n1958_002:0015a09": "若欲生善起行，則普該諸度；若滅惡消",
    "T47n1958_002:0015a10": "災，則總治諸障。故下經云：「念佛眾生，攝取",
    "T47n1958_002:0015a11": "不捨。」壽盡必生，此名始益。言終益者，依",
    "T47n1958_002:0015a12": "《觀音授記經》云：「阿彌陀佛住世長久，兆載永",
    "T47n1958_002:0015a13": "劫亦有滅度。般涅槃時，唯有觀音、勢至住",
    "T47n1958_002:0015a14": "持安樂，接引十方。其佛滅度，亦與住世時",
    "T47n1958_002:0015a15": "節等同。然彼國眾生，一切無有覩見佛者，",
    "T47n1958_002:0015a16": "唯有一向專念阿彌陀佛往生者，常見彌",
    "T47n1958_002:0015a17": "陀，現在不滅。」此即是其終時益也。所修餘行",
    "T47n1958_002:0015a18": "迴向皆生。世尊滅度有覩不覩，勸後代審",
    "T47n1958_002:0015a19": "量，使沾遠益也。第五、依《般舟經》云：「時有",
    "T47n1958_002:0015a20": "跋陀和菩薩，於此國土，聞有阿彌陀佛，數",
    "T47n1958_002:0015a21": "數係念。因是念故，見阿彌陀佛。既見佛已，",
    "T47n1958_002:0015a22": "即從啟問：『當行何法，得生彼國？』爾時阿彌",
    "T47n1958_002:0015a23": "陀佛語是菩薩言：『欲來生我國者，常念我",
    "T47n1958_002:0015a24": "名莫有休息，如是得來生我國土。當念",
    "T47n1958_002:0015a25": "佛身三十二相，悉皆具足，光明徹照，端正無",
    "T47n1958_002:0015a26": "比。』」第六、依《大智度論》有三番解釋。第一、佛",
    "T47n1958_002:0015a27": "是無上法王，菩薩為法臣，所尊、所重唯佛",
    "T47n1958_002:0015a28": "世尊，是故應當常念佛也；第二、有諸菩薩",
    "T47n1958_002:0015a29": "自云：「我從曠劫以來，得蒙世尊長養我等",
    "T47n1958_002:0015b01": "法身、智身、大慈悲身，禪定、智慧、無量行願，由",
    "T47n1958_002:0015b02": "佛得成。為報恩故，常願近佛；亦如大臣",
    "T47n1958_002:0015b03": "蒙王恩寵，常念其主。」第三、有諸菩薩復",
    "T47n1958_002:0015b04": "作是言：「我於因地遇惡知識，誹謗般若，",
    "T47n1958_002:0015b05": "墮於惡道，經無量劫。雖修餘行，未能得",
    "T47n1958_002:0015b06": "出。後於一時依善知識邊，教我行念佛三",
    "T47n1958_002:0015b07": "昧，其時即能併遣諸障，方得解脫。有斯大",
    "T47n1958_002:0015b08": "益故，願不離佛。」第七、依《華嚴經》云：「寧於",
    "T47n1958_002:0015b09": "無量劫具受一切苦，終不遠如來、不覩",
    "T47n1958_002:0015b10": "自在力。」又云：「念佛三昧必見佛，命終之後",
    "T47n1958_002:0015b11": "生佛前，見彼臨終勸念佛，又示尊像令",
    "T47n1958_002:0015b12": "瞻敬。」又善財童子求善知識，詣功德雲比丘",
    "T47n1958_002:0015b13": "所白言：「大師！云何修菩薩道，歸普賢行也？」",
    "T47n1958_002:0015b14": "是時比丘告善財曰：「我於世尊智慧海中",
    "T47n1958_002:0015b15": "唯知一法，謂念佛三昧門。何者？於此三昧",
    "T47n1958_002:0015b16": "門中，悉能覩見一切諸佛及其眷屬、嚴淨佛",
    "T47n1958_002:0015b17": "剎，能令眾生遠離顛倒。念佛三昧門者，於",
    "T47n1958_002:0015b18": "微細境界中，見一切佛自在境界，得諸劫不",
    "T47n1958_002:0015b19": "顛倒；念佛三昧門者，能起一切佛剎，無能",
    "T47n1958_002:0015b20": "壞者，普見諸佛，得三世不顛倒。」時功德雲",
    "T47n1958_002:0015b21": "比丘告善財言：「佛法深海，廣大無邊，我所",
    "T47n1958_002:0015b22": "知者，唯得此一念佛三昧門，餘妙境界，出過",
    "T47n1958_002:0015b23": "數量，我所未知也。」第八、依《海龍王經》：「時海",
    "T47n1958_002:0015b24": "龍王白佛言：『世尊！弟子求生阿彌陀佛國，",
    "T47n1958_002:0015b25": "當修何行，得生彼土？』佛告龍王：『若欲生",
    "T47n1958_002:0015b26": "彼國者，當行八法。何等為八？一者、常念諸",
    "T47n1958_002:0015b27": "佛；二者、供養如來；三者、咨嗟世尊；四者、作",
    "T47n1958_002:0015b28": "佛形像，修諸功德；五者、迴願往生；六者、心",
    "T47n1958_002:0015b29": "不怯弱；七者、一心精進；八者、求佛正慧。』佛",
    "T47n1958_002:0015c01": "告龍王：『一切眾生具斯八法，常不離佛也。』」",
    "T47n1958_002:0015c02": "問曰：「不具八法，得生佛前，不離佛不？」答",
    "T47n1958_002:0015c03": "曰：「得生不疑。何以得知？如佛說《寶雲經》",
    "T47n1958_002:0015c04": "時，亦明十行具足，得生淨土，常不離佛。時",
    "T47n1958_002:0015c05": "有除蓋障菩薩白佛：『不具十行，得生已",
    "T47n1958_002:0015c06": "不？』佛言：『得生。』但能十行之中，一行具足無",
    "T47n1958_002:0015c07": "闕，餘之九行悉名清淨。勿致疑也。又《大樹",
    "T47n1958_002:0015c08": "緊那羅王經》云：『菩薩行四種法，常不離佛",
    "T47n1958_002:0015c09": "前。何等為四？一者、自修善法，兼勸眾生皆",
    "T47n1958_002:0015c10": "作往生，見如來意；二者、自勸、勸他，樂聞正",
    "T47n1958_002:0015c11": "法；三者、自勸、勸他發菩提心；四者、一向專",
    "T47n1958_002:0015c12": "志行念佛三昧。』具此四行，一切生處常在",
    "T47n1958_002:0015c13": "佛前，不離諸佛。又經云：『佛說菩薩行法有",
    "T47n1958_002:0015c14": "三十二器。何者？布施是大富器，忍辱是端正",
    "T47n1958_002:0015c15": "器，持戒是聖身器，五逆不孝是刀山、劍樹、鑊",
    "T47n1958_002:0015c16": "湯器，發菩提心是成佛器，常能念佛往生淨",
    "T47n1958_002:0015c17": "土是見佛器。』略舉六門，餘者不述。聖教既",
    "T47n1958_002:0015c18": "爾，行者願生，何不常念佛也？又依《月燈三",
    "T47n1958_002:0015c19": "昧經》云：『念佛相好及德行，能使諸根不亂",
    "T47n1958_002:0015c20": "動，心無迷惑與法合，得聞得智如大海。",
    "T47n1958_002:0015c21": "智者住於是三昧，攝念行於經行所，能見",
    "T47n1958_002:0015c22": "千億諸如來，亦值無量恒沙佛。』」",
    "T47n1958_002:0015c23": "第三、問答解釋，顯念佛三昧有種種利益。有",
    "T47n1958_002:0015c24": "其五番。第一、問曰：「今云常修念佛三昧，仍",
    "T47n1958_002:0015c25": "不行餘三昧也？」答曰：「今言常念，亦不言",
    "T47n1958_002:0015c26": "不行餘三昧，但行念佛三昧多故，故言常",
    "T47n1958_002:0015c27": "念，非謂全不行餘三昧也。」第二、問曰：「若",
    "T47n1958_002:0015c28": "勸常修念佛三昧，與餘三昧能有階降",
    "T47n1958_002:0015c29": "以不？」答曰：「念佛三昧勝相不可思議，此云",
    "T47n1958_002:0016a01": "何知？如《摩訶衍》中說云：『諸餘三昧，非不三",
    "T47n1958_002:0016a02": "昧。何以故？或有三昧，但能除貪，不能除",
    "T47n1958_002:0016a03": "瞋癡；或有三昧，但能除瞋，不能除癡貪；",
    "T47n1958_002:0016a04": "或有三昧，但能除癡，不能除貪瞋；或有",
    "T47n1958_002:0016a05": "三昧，但能除現在障，不能除過去、未來一",
    "T47n1958_002:0016a06": "切諸障。若能常修念佛三昧，無問現在、過",
    "T47n1958_002:0016a07": "去、未來，一切諸障悉皆除也。』」第三、問曰：「念佛",
    "T47n1958_002:0016a08": "三昧既能除障，得福功利大者，未審亦能",
    "T47n1958_002:0016a09": "資益行者，使延年益壽以不？」答曰：「必得！",
    "T47n1958_002:0016a10": "何者？如《惟無三昧經》云：『有兄弟二人，兄信",
    "T47n1958_002:0016a11": "因果，弟無信心，而能善解相法。因其鏡中",
    "T47n1958_002:0016a12": "自見面上死相已現，不過七日。時有智者，",
    "T47n1958_002:0016a13": "教往問佛。佛時報言：「七日不虛。若能一心",
    "T47n1958_002:0016a14": "念佛、修戒，或得度難。」尋即依教繫念，時",
    "T47n1958_002:0016a15": "至六日即有二鬼來，耳聞其念佛之聲，",
    "T47n1958_002:0016a16": "竟無能前進，還告閻羅王。閻羅王索符，",
    "T47n1958_002:0016a17": "已注云，由持戒、念佛功德，生第三炎天。』又",
    "T47n1958_002:0016a18": "《譬喻經》中，有一長者，不信罪福，年已五十。",
    "T47n1958_002:0016a19": "忽夜夢見剎鬼索符來欲取之，不過十",
    "T47n1958_002:0016a20": "日。其人眠覺，惶怖非常。至明，求覓相師占",
    "T47n1958_002:0016a21": "夢，師作卦兆云：『有剎鬼必欲相害，不過",
    "T47n1958_002:0016a22": "十日。』其人惶怖倍常，詣佛求請。佛時報云：",
    "T47n1958_002:0016a23": "『若欲攘此，從今已去，專意念佛，持戒，燒",
    "T47n1958_002:0016a24": "香，然燈、懸繒旛蓋，信向三寶，可免此死。』",
    "T47n1958_002:0016a25": "即依此法專心信向。剎鬼到門，見修功",
    "T47n1958_002:0016a26": "德，遂不能害，鬼即走去。其人緣斯功德，",
    "T47n1958_002:0016a27": "壽滿百年，死得生天。復有一長者，名曰執",
    "T47n1958_002:0016a28": "持，退戒還佛，現被惡鬼打之。」第四、問曰：「此",
    "T47n1958_002:0016a29": "念佛三昧但能對治諸障，唯招世報，亦能遠",
    "T47n1958_002:0016b01": "感出世無上菩提以不？」答曰：「得！何者？如《華",
    "T47n1958_002:0016b02": "嚴經．十地品》云：『始從初地，乃至十地，於一",
    "T47n1958_002:0016b03": "一地中，皆說入地加行道。地滿功德利已，不",
    "T47n1958_002:0016b04": "住道訖，即皆結云：「是諸菩薩雖修餘行，皆",
    "T47n1958_002:0016b05": "不離念佛、念法、念僧，上妙樂具供養三寶。」』",
    "T47n1958_002:0016b06": "以斯文證得知，諸菩薩等乃至上地，常學",
    "T47n1958_002:0016b07": "念佛、念法、念僧，方能成就無量行願，滿功德",
    "T47n1958_002:0016b08": "海。何況二乘、凡夫求生淨土，不學念佛也？",
    "T47n1958_002:0016b09": "何以故？此念佛三昧即具一切四攝、六度，通",
    "T47n1958_002:0016b10": "行、通伴故。」第五、問曰：「初地已上菩薩與佛同",
    "T47n1958_002:0016b11": "證真如之理，名生佛家，自能作佛濟運眾",
    "T47n1958_002:0016b12": "生，何須更學念佛三昧，願見佛也？」答曰：",
    "T47n1958_002:0016b13": "「論其真如，廣大無邊，與虛空等，其量難知。",
    "T47n1958_002:0016b14": "譬如一大闇室，若然一燈、二燈，其明雖",
    "T47n1958_002:0016b15": "遍，猶為闇也；漸至多燈，雖名大明，豈及",
    "T47n1958_002:0016b16": "日光？菩薩所證智，雖地地相望自有階降，豈",
    "T47n1958_002:0016b17": "得比佛如日明也？」",
    "T47n1958_002:0016b18": "第五大門中有四番料簡：第一、汎明修道延、",
    "T47n1958_002:0016b19": "促，欲令速獲不退；第二、此彼禪觀比挍勸",
    "T47n1958_002:0016b20": "往；第三、此彼淨、穢二境，亦名漏、無漏比挍；",
    "T47n1958_002:0016b21": "第四、引聖教證成，勸後代生信求往。",
    "T47n1958_002:0016b22": "第一、汎明修道延、促者。就中有二：一、明修",
    "T47n1958_002:0016b23": "道延、促；二、問答解釋。一、明延、促者。但一切",
    "T47n1958_002:0016b24": "眾生，莫不厭苦求樂，畏縛求解，皆欲早",
    "T47n1958_002:0016b25": "證無上菩提者，先須發菩提心為首。此心",
    "T47n1958_002:0016b26": "難識、難起，縱令發得此心，依經終須修十",
    "T47n1958_002:0016b27": "種行：謂信、進、念、戒、定、慧、捨、護法、發願、迴向，進",
    "T47n1958_002:0016b28": "詣菩提。然修道之身，相續不絕，逕一萬劫",
    "T47n1958_002:0016b29": "始證不退位，當今凡夫現名信想輕毛，亦",
    "T47n1958_002:0016c01": "曰假名，亦名不定聚，亦名外凡夫，未出火",
    "T47n1958_002:0016c02": "宅。何以得知？據《菩薩瓔珞經》，具辨入道行",
    "T47n1958_002:0016c03": "位法爾，故名難行道。又但以一劫之中受",
    "T47n1958_002:0016c04": "身生、死，尚不可數知，況一萬劫中徒受痛",
    "T47n1958_002:0016c05": "燒？若能明信佛經，願生淨土，隨壽長、短，一",
    "T47n1958_002:0016c06": "形即至，位階不退，與此修道一萬劫齊功。",
    "T47n1958_002:0016c07": "諸佛子等！何不思量？不捨難求易也？如《俱",
    "T47n1958_002:0016c08": "舍論》中，亦明難行、易行二種之道。難行者，",
    "T47n1958_002:0016c09": "如論說云：「於三大阿僧祇劫，一一劫中皆",
    "T47n1958_002:0016c10": "具福智資糧，六波羅蜜一切諸行，一一行業",
    "T47n1958_002:0016c11": "皆有百萬難行之道，始充一位，是難行道",
    "T47n1958_002:0016c12": "也。」易行道者，即彼論云：「若由別有方便，有",
    "T47n1958_002:0016c13": "解脫者，名易行道也。」今既勸歸極樂，一切",
    "T47n1958_002:0016c14": "行業悉迴向彼，但能專至，壽盡必生。得生",
    "T47n1958_002:0016c15": "彼國，即究竟清涼，豈可不名易行之道？須",
    "T47n1958_002:0016c16": "知此意也。二、問曰：「既言願往生淨土，隨",
    "T47n1958_002:0016c17": "此壽盡，即得往生者。有聖教證不？」答曰：",
    "T47n1958_002:0016c18": "「有七番，皆引經論證成。一、依《大經》云：『佛",
    "T47n1958_002:0016c19": "告阿難：「其有眾生，欲於今世見無量壽",
    "T47n1958_002:0016c20": "佛者，應發無上菩提之心，修行功德願",
    "T47n1958_002:0016c21": "生彼國，即得往生。」』故《大經讚》云：『若聞阿彌",
    "T47n1958_002:0016c22": "陀德號，歡喜讚仰心歸依，下至一念得大",
    "T47n1958_002:0016c23": "利，則為具足功德寶。設滿大千世界火，亦",
    "T47n1958_002:0016c24": "應直過聞佛名，聞阿彌陀不復退，是故至",
    "T47n1958_002:0016c25": "心稽首禮。』二、依《觀經》，九品之內皆言：『臨終正",
    "T47n1958_002:0016c26": "念，即得往生。』三、依《起信論》云：『教諸眾生勸",
    "T47n1958_002:0016c27": "觀真如平等、一實。亦有始發意菩薩，其心",
    "T47n1958_002:0016c28": "軟弱，自謂不能常值諸佛，親承供養，意",
    "T47n1958_002:0016c29": "欲退者。當知如來有勝方便，攝護信心，謂",
    "T47n1958_002:0017a01": "以專意念佛因緣，隨願往生。以常見佛",
    "T47n1958_002:0017a02": "故，永離惡道。』四、依《鼓音陀羅尼經》云：『爾時",
    "T47n1958_002:0017a03": "世尊告諸比丘：「我當為汝演說，西方安樂",
    "T47n1958_002:0017a04": "世界，今現有佛，號阿彌陀。若有四眾，能正",
    "T47n1958_002:0017a05": "受持彼佛名號，堅固其心憶念不忘，十日、",
    "T47n1958_002:0017a06": "十夜除捨散亂，精勤修習念佛三昧，若能",
    "T47n1958_002:0017a07": "令念念不絕，十日之中必得見彼阿彌陀",
    "T47n1958_002:0017a08": "佛，皆得往生。」』五、依《法鼓經》云：『若人臨終之",
    "T47n1958_002:0017a09": "時不能作念，但知彼方有佛，作往生意，亦",
    "T47n1958_002:0017a10": "得往生。』六、如《十方隨願往生經》云：『若有臨",
    "T47n1958_002:0017a11": "終及死墮地獄，家內眷屬為其亡者念佛",
    "T47n1958_002:0017a12": "及轉誦、齋福，亡者即出地獄，往生淨土。』況",
    "T47n1958_002:0017a13": "其現在自能修念，何以不得往生者也？是",
    "T47n1958_002:0017a14": "故彼經云：『現在眷屬為亡者追福，如餉遠",
    "T47n1958_002:0017a15": "人，定得食也。』第七、廣引諸經證成，如《大法",
    "T47n1958_002:0017a16": "鼓經》說：『若善男子，善女人，常能繫意，稱念諸",
    "T47n1958_002:0017a17": "佛名號者，十方諸佛一切賢聖，常見此人，如",
    "T47n1958_002:0017a18": "現目前。是故此經名「大法鼓」，當知此人，十",
    "T47n1958_002:0017a19": "方淨土隨願往生。』又《大悲經》云：『何名為大",
    "T47n1958_002:0017a20": "悲？若專念佛相續不斷者，隨其命終，定生",
    "T47n1958_002:0017a21": "安樂。若能展轉相勸行念佛者，當知此等",
    "T47n1958_002:0017a22": "悉名行大悲人也。』是故《涅槃經》云：『佛告大",
    "T47n1958_002:0017a23": "王：「假令開大庫藏，一月之中布施一切眾",
    "T47n1958_002:0017a24": "生，所得功德不如有人稱佛一口，功德",
    "T47n1958_002:0017a25": "過前不可挍量。」』又《增一阿含經》云：『佛告阿",
    "T47n1958_002:0017a26": "難：「其有眾生，供養一閻浮提人衣服、飲食、臥",
    "T47n1958_002:0017a27": "具、湯藥，所得功德寧為多不？」阿難白佛言：",
    "T47n1958_002:0017a28": "「世尊！甚多，甚多！不可數量。」佛告阿難：「若",
    "T47n1958_002:0017a29": "有眾生，善心相續稱佛名號，如一搆牛乳",
    "T47n1958_002:0017b01": "頃，所得功德過上不可量，無有能量者。」』",
    "T47n1958_002:0017b02": "《大品經》云：『若人散心念佛，乃至畢苦，其福不",
    "T47n1958_002:0017b03": "盡；若人散花念佛，乃至畢苦，其福不盡。』故",
    "T47n1958_002:0017b04": "知念佛利大，不可思議也。《十往生經》、諸大乘",
    "T47n1958_002:0017b05": "經等竝有文證，不可具引也。」",
    "T47n1958_002:0017b06": "第二、次明此彼禪觀比挍，勸往生者。但此方",
    "T47n1958_002:0017b07": "穢境，亂想難入，就令修得，唯獲事定，多喜",
    "T47n1958_002:0017b08": "味染。又復，但能伏業，報生上界，壽盡多退。",
    "T47n1958_002:0017b09": "是故《智度論》云：「多聞持戒禪，未得無漏法，雖",
    "T47n1958_002:0017b10": "有此功德，是事未可信。」若欲向西修習，事",
    "T47n1958_002:0017b11": "境光淨，定觀易成，除罪多劫，永定速進，究竟",
    "T47n1958_002:0017b12": "清涼。如《大經》廣說。問曰：「若西方境界勝可",
    "T47n1958_002:0017b13": "為禪定感，此界色天劣，不應為禪定招？」",
    "T47n1958_002:0017b14": "答曰：「若論修定因，該通於彼、此。然彼界位",
    "T47n1958_002:0017b15": "是不退，并有他力持，是故說為勝；此處雖",
    "T47n1958_002:0017b16": "復修定剋，但有自分因，闕無他力攝，業盡",
    "T47n1958_002:0017b17": "不免退，就此說不如。」",
    "T47n1958_002:0017b18": "第三、據此彼淨、穢二境，亦名漏、無漏者。若論",
    "T47n1958_002:0017b19": "此處境界，唯有三塗丘坑，山㵎、沙鹵，棘刺、",
    "T47n1958_002:0017b20": "水旱，暴風惡觸，雷、電礔礰，虎、狼毒獸，惡賊",
    "T47n1958_002:0017b21": "惡子，荒亂破散，三災敗壞；語論正報，三毒、",
    "T47n1958_002:0017b22": "八倒，憂、悲、嫉、妬，多病、短命，飢、渴、寒、熱，常為",
    "T47n1958_002:0017b23": "司命害鬼之所追逐，深可穢惡，不可具",
    "T47n1958_002:0017b24": "說，故名有漏，深可厭也。往生彼國勝者，",
    "T47n1958_002:0017b25": "據《大經》云，十方人、天但生彼國者，莫不皆",
    "T47n1958_002:0017b26": "獲種種利益也。何者？一、生彼國者，行則金",
    "T47n1958_002:0017b27": "蓮捧足，坐則寶座承軀，出則帝釋在前，入",
    "T47n1958_002:0017b28": "則梵王從後；一切聖眾與我親朋，阿彌陀佛",
    "T47n1958_002:0017b29": "為我大師；寶樹、寶林之下任意翱翔，八德池",
    "T47n1958_002:0017c01": "中遊神濯足；形則身同金色，壽則命與佛",
    "T47n1958_002:0017c02": "齊；學則眾門竝進，止則二諦虛融；十方濟",
    "T47n1958_002:0017c03": "運，則乘大神通，晏安暫時，則坐三空門；遊則",
    "T47n1958_002:0017c04": "入八正之路，至則到大涅槃。一切眾生但",
    "T47n1958_002:0017c05": "至彼國者皆證此益，何不思量不速去",
    "T47n1958_002:0017c06": "也？",
    "T47n1958_002:0017c07": "第四、引聖教證成，勸後代生信求願往",
    "T47n1958_002:0017c08": "者。依《觀佛三昧經》云：「爾時會中有十方諸",
    "T47n1958_002:0017c09": "佛，各於華臺中結跏趺坐，於空中現。東方",
    "T47n1958_002:0017c10": "善德如來為首，告大眾言：『汝等當知！我念",
    "T47n1958_002:0017c11": "過去無量世時，有佛名寶威德上王。彼佛出",
    "T47n1958_002:0017c12": "時，亦如今日說三乘法。彼佛滅後，末世之",
    "T47n1958_002:0017c13": "中有一比丘，將弟子九人，往詣佛塔禮拜",
    "T47n1958_002:0017c14": "佛像。見一寶像嚴顯可觀，觀已敬禮，目諦",
    "T47n1958_002:0017c15": "觀之，各說一偈用為讚歎，隨壽修、短各自",
    "T47n1958_002:0017c16": "命終。即命終已即生佛前，從此已後恒得",
    "T47n1958_002:0017c17": "值遇無量諸佛，於諸佛所，廣修梵行得念",
    "T47n1958_002:0017c18": "佛三昧海。既得此已，諸佛現前即與授記，",
    "T47n1958_002:0017c19": "於十方面隨意作佛。東方善德佛者，即我",
    "T47n1958_002:0017c20": "身是；自餘九方諸佛者，即是本昔弟子九人",
    "T47n1958_002:0017c21": "是。十方佛、世尊因由禮塔一偈讚故得成",
    "T47n1958_002:0017c22": "為佛，豈異人乎？我等十方佛是。』是時十方",
    "T47n1958_002:0017c23": "諸佛從空而下，放千光明，顯現色身，白毫",
    "T47n1958_002:0017c24": "相光，各各皆坐釋迦佛床，告阿難言：『汝",
    "T47n1958_002:0017c25": "知，釋迦文佛無數精進百千苦行，求佛智",
    "T47n1958_002:0017c26": "慧報得是身。今為汝說，汝持佛語，為未來",
    "T47n1958_002:0017c27": "世天、龍大眾，四部弟子，說觀佛相好及念佛",
    "T47n1958_002:0017c28": "三昧。』說是語已，然後問訊釋迦文佛，問訊",
    "T47n1958_002:0017c29": "訖已，各還本國。」",
    "T47n1958_002:0018a01": "第六大門中有三番料簡：第一、十方淨土共",
    "T47n1958_002:0018a02": "來比挍；第二、義推；第三、辨經住滅。",
    "T47n1958_002:0018a03": "第一、十方淨土共來比挍者。有其三番：一、如",
    "T47n1958_002:0018a04": "《隨願往生經》云：「十方佛國皆悉嚴淨，隨願",
    "T47n1958_002:0018a05": "竝得往生。雖然，悉不如西方無量壽國。」何",
    "T47n1958_002:0018a06": "意如此？但阿彌陀佛與觀音、大勢至，先發",
    "T47n1958_002:0018a07": "心時，從此界去，於此眾生偏是有緣。是故",
    "T47n1958_002:0018a08": "釋迦處處歎歸。二、據《大經》，法藏菩薩因中，",
    "T47n1958_002:0018a09": "於世饒王佛所，具發弘願取諸淨土，時佛",
    "T47n1958_002:0018a10": "為說二百一十億諸佛剎土，天人善惡，國土",
    "T47n1958_002:0018a11": "精麁，悉現與之。於時法藏菩薩願取西方",
    "T47n1958_002:0018a12": "成佛，今現在彼，是二證也。三、依此《觀經》中，",
    "T47n1958_002:0018a13": "韋提夫人復請淨土，如來光臺，為現十方",
    "T47n1958_002:0018a14": "一切淨土，韋提夫人白佛言：「此諸佛土雖復",
    "T47n1958_002:0018a15": "清淨皆有光明，我今樂生極樂世界阿彌陀",
    "T47n1958_002:0018a16": "佛所。」是其三證。故知諸淨土中，安樂世界最",
    "T47n1958_002:0018a17": "勝也。",
    "T47n1958_002:0018a18": "第二、義推者。問曰：「何故要須面向西坐，禮念",
    "T47n1958_002:0018a19": "觀者？」答曰：「以閻浮提云，日出處名生，沒處",
    "T47n1958_002:0018a20": "名死。藉於死地，神明趣入，其相助便。是故",
    "T47n1958_002:0018a21": "法藏菩薩願成佛在西，悲接眾生。由坐、觀、",
    "T47n1958_002:0018a22": "禮、念等面向佛者，是隨世禮儀；若是聖人",
    "T47n1958_002:0018a23": "得飛報自在，不辨方所。但凡夫之人身心",
    "T47n1958_002:0018a24": "相隨，若向餘方，西往必難。是故《智度論》云：",
    "T47n1958_002:0018a25": "『有一比丘，康存之日誦《阿彌陀經》，及念般",
    "T47n1958_002:0018a26": "若波羅蜜。臨命終時告弟子言：「阿彌陀佛",
    "T47n1958_002:0018a27": "與諸聖眾今在我前。」合掌歸依，須臾捨命。",
    "T47n1958_002:0018a28": "於是弟子依火葬法，以火焚屍，一切燒",
    "T47n1958_002:0018a29": "盡，唯有舌根一種與本不異，遂即收取起",
    "T47n1958_002:0018b01": "塔供養。』龍樹菩薩釋云：『誦阿彌陀經故，是",
    "T47n1958_002:0018b02": "以垂終佛自來迎；念般若波羅蜜故，所以",
    "T47n1958_002:0018b03": "舌根不盡。』以斯文證，故知一切行業但能",
    "T47n1958_002:0018b04": "迴向，無不往也。故《須彌四域經》云：『天地初",
    "T47n1958_002:0018b05": "開之時，未有日、月、星辰，縱有天、人來下，但",
    "T47n1958_002:0018b06": "用項光照用。爾時人民多生苦惱，於是阿",
    "T47n1958_002:0018b07": "彌陀佛遣二菩薩——一名寶應聲，二名寶吉",
    "T47n1958_002:0018b08": "祥——即伏犧、女媧是。此二菩薩共相籌議，向第",
    "T47n1958_002:0018b09": "七梵天上取其七寶，來至此界造日、月、星",
    "T47n1958_002:0018b10": "辰、二十八宿，以照天下，定其四時，春、秋、冬、",
    "T47n1958_002:0018b11": "夏。時二菩薩共相謂言：「所以日、月、星辰、二十",
    "T47n1958_002:0018b12": "八宿西行者，一切諸天、人民盡共稽首阿彌",
    "T47n1958_002:0018b13": "陀佛，是以日月星辰，皆悉傾心向彼，故西流",
    "T47n1958_002:0018b14": "也。」』」",
    "T47n1958_002:0018b15": "第三、辨經住滅者。謂釋迦牟尼佛一代正法",
    "T47n1958_002:0018b16": "五百年，像法一千年，末法一萬年。眾生滅",
    "T47n1958_002:0018b17": "盡，諸經悉滅。如來悲哀痛燒眾生，特留此",
    "T47n1958_002:0018b18": "經，止住百年。以斯文證，故知彼國雖是淨",
    "T47n1958_002:0018b19": "土，然體通上下，知相、無相，當生上位；凡夫",
    "T47n1958_002:0018b20": "火宅，一向乘相往生也。",
    "T47n1958_002:0018b21": "第七大門中有兩番料簡：第一、門中此彼",
    "T47n1958_002:0018b22": "取相，料簡縛脫；第二、次明此彼修道用功輕",
    "T47n1958_002:0018b23": "重而獲報真、偽，故勸向彼。",
    "T47n1958_002:0018b24": "第一、此彼取相，料簡縛脫者。若取西方淨",
    "T47n1958_002:0018b25": "相，疾得解脫，純受極樂，智眼開朗；若取此",
    "T47n1958_002:0018b26": "方穢相，唯有妄樂，癡盲厄縛憂怖。問曰：「依",
    "T47n1958_002:0018b27": "大乘諸經，皆云：『無相乃是出離要道，執相拘",
    "T47n1958_002:0018b28": "礙不免塵累。』今勸眾生捨穢、忻淨，是義云",
    "T47n1958_002:0018b29": "何？」答曰：「此義不類。何者？凡相有二種：一者、",
    "T47n1958_002:0018c01": "於五塵欲境，妄愛貪染，隨境執著，此等是",
    "T47n1958_002:0018c02": "相名之為縛；二者、愛佛功德，願生淨土，雖",
    "T47n1958_002:0018c03": "言是相，名為解脫。何以得知？如《十地經》",
    "T47n1958_002:0018c04": "云：『初地菩薩尚自別觀二諦，勵心作意，先",
    "T47n1958_002:0018c05": "依相求，終則無相，以漸增進體大菩提；盡",
    "T47n1958_002:0018c06": "七地終心，相心始息；入其八地，絕於相求，",
    "T47n1958_002:0018c07": "方名無功用也。』是故論云：『七地已還惡貪為",
    "T47n1958_002:0018c08": "障，善貪為治；八地已上善貪為障，無貪為",
    "T47n1958_002:0018c09": "治。』況今願生淨土，現是外凡，所修善根皆",
    "T47n1958_002:0018c10": "從愛佛功德生，豈是縛也？故《涅槃經》云：『一",
    "T47n1958_002:0018c11": "切眾生有二種愛：一者、善愛；二者、不善愛。不",
    "T47n1958_002:0018c12": "善愛者，唯愚求之；善法愛者，諸菩薩求。』是",
    "T47n1958_002:0018c13": "故《淨土論》云：『觀佛國土清淨味，攝受眾生大",
    "T47n1958_002:0018c14": "乘味，類事起行願取佛土味，畢竟住持不虛",
    "T47n1958_002:0018c15": "作味。』有如是等無量佛道味，故雖是取相，",
    "T47n1958_002:0018c16": "非當執縛也。又彼淨土所言相者，即是無",
    "T47n1958_002:0018c17": "漏相、實相相也。」",
    "T47n1958_002:0018c18": "第二段中，明此彼修道用功輕、重，而獲報真、",
    "T47n1958_002:0018c19": "偽者。若欲發心歸西者，單用少時禮、觀、念",
    "T47n1958_002:0018c20": "等，隨壽長、短，臨命終時，光臺迎接，迅至彼",
    "T47n1958_002:0018c21": "方，位階不退。是故《大經》云：「十方人、天來生",
    "T47n1958_002:0018c22": "我國，若不畢至滅度、更有退轉者，不取",
    "T47n1958_002:0018c23": "正覺。」此方多時，具修施、戒、忍、進、定、慧，未滿",
    "T47n1958_002:0018c24": "一萬劫已來，恒未免火宅，顛倒墜墮，故",
    "T47n1958_002:0018c25": "名用功至重，獲報偽也。《大經》復云：「生我",
    "T47n1958_002:0018c26": "國者，橫截五惡趣。」今此約對彌陀淨剎，娑",
    "T47n1958_002:0018c27": "婆五道齊名惡趣，地獄、餓鬼、畜生，純惡所歸",
    "T47n1958_002:0018c28": "名為惡趣；娑婆人、天雜業所向，亦名惡趣。",
    "T47n1958_002:0018c29": "若依此方修治斷除，先斷見惑，離三塗因，",
    "T47n1958_002:0019a01": "滅三塗果；後斷修惑，離人、天因，絕人、天果。",
    "T47n1958_002:0019a02": "此皆漸次斷除，不名橫截；若得往生彌陀",
    "T47n1958_002:0019a03": "淨國，娑婆五道一時頓捨，故名橫截。五惡趣",
    "T47n1958_002:0019a04": "者，截其果也；惡趣自然閉者，閉其因也，此",
    "T47n1958_002:0019a05": "明所離。昇道無窮極者，彰其所得。若能作",
    "T47n1958_002:0019a06": "意，迴願向西，上盡一形，下至十念，無不",
    "T47n1958_002:0019a07": "皆往。一到彼國，即入正定聚，與此修道一",
    "T47n1958_002:0019a08": "萬劫齊功也。",
    "T47n1958_002:0019a09": "第八大門中有三番料簡：第一、略舉諸經，",
    "T47n1958_002:0019a10": "來證勸捨此、忻彼；第二、彌陀、釋迦二佛",
    "T47n1958_002:0019a11": "比挍；第三、釋往生意。",
    "T47n1958_002:0019a12": "第一、略舉諸大乘經，來證皆勸捨此、悕彼",
    "T47n1958_002:0019a13": "者。一、謂耆闍崛山說《大經》二卷；二、《觀經》一部，",
    "T47n1958_002:0019a14": "王宮、耆闍兩會正說；三、《小卷無量壽經》，舍衛",
    "T47n1958_002:0019a15": "一說；四、復有《十方隨願往生經》明證；五、復有",
    "T47n1958_002:0019a16": "《無量清淨覺經》二卷，一會正說；六、更有《十往",
    "T47n1958_002:0019a17": "生經》一卷。諸餘大乘經論，指讚處多，如《請觀",
    "T47n1958_002:0019a18": "音》、《大品經》等。又如龍樹、天親等論，歎勸非",
    "T47n1958_002:0019a19": "一，餘方淨土，皆不如此丁寧。",
    "T47n1958_002:0019a20": "第二、彌陀、釋迦二佛比挍者。謂此佛釋迦如",
    "T47n1958_002:0019a21": "來八十年住世，暫現即去，去而不返，比於",
    "T47n1958_002:0019a22": "忉利諸天，不至一日。又釋迦在時，救緣亦",
    "T47n1958_002:0019a23": "弱，如毘舍離國，救人現患等。何者？時毘舍",
    "T47n1958_002:0019a24": "離國人民，遭五種惡病：一者、眼赤如血；二",
    "T47n1958_002:0019a25": "者、兩耳出膿；三者、鼻中流血；四者、舌噤無",
    "T47n1958_002:0019a26": "聲；五者、所食之物化為麁澁；六、識閉塞猶",
    "T47n1958_002:0019a27": "如醉人。有五夜叉：或名訖拏迦羅，面黑",
    "T47n1958_002:0019a28": "如墨而有五眼，狗牙上出吸人精氣，良醫",
    "T47n1958_002:0019a29": "耆婆盡其道術，所不能救。時有月蓋長者",
    "T47n1958_002:0019b01": "為首，部領病人，皆來歸佛，叩頭求哀。爾時",
    "T47n1958_002:0019b02": "世尊起無量悲愍，告病人曰：「西方有阿彌",
    "T47n1958_002:0019b03": "陀佛、觀世音、大勢至菩薩，汝等一心合掌求",
    "T47n1958_002:0019b04": "見。」於是大眾皆從佛勸，合掌求哀。爾時彼",
    "T47n1958_002:0019b05": "佛放大光明，觀音、大勢一時俱到，說大神呪，",
    "T47n1958_002:0019b06": "一切病苦，皆悉消除，平復如故。然二佛神力",
    "T47n1958_002:0019b07": "應亦齊等，但釋迦如來不申己能，故顯彼",
    "T47n1958_002:0019b08": "長，欲使一切眾生莫不齊歸，是故釋迦處",
    "T47n1958_002:0019b09": "處歎歸，須知此意也。是故曇鸞法師，正意",
    "T47n1958_002:0019b10": "歸西，故傍《大經》，奉讚云：「安樂聲聞菩薩眾，",
    "T47n1958_002:0019b11": "人天智慧咸洞達，身相莊嚴無殊異，但順",
    "T47n1958_002:0019b12": "他方故列名。顏容端正無可比，精微妙",
    "T47n1958_002:0019b13": "軀非人天，虛無之身無極體，是故頂禮平",
    "T47n1958_002:0019b14": "等力。」",
    "T47n1958_002:0019b15": "第三、釋往生意者。就中有二：一、釋往生意；",
    "T47n1958_002:0019b16": "二、問答解釋。第一、問曰：「今願生淨土，未知",
    "T47n1958_002:0019b17": "作何意也？」答曰：「只欲疾成自利、利他，利",
    "T47n1958_002:0019b18": "物深廣，十信、三賢，攝受正法，契會不二，見",
    "T47n1958_002:0019b19": "證佛性，明曉實相。觀照暉心，有無二諦，因",
    "T47n1958_002:0019b20": "果先、後，十地優、劣，三忍、三道，金剛無礙，證大",
    "T47n1958_002:0019b21": "涅槃，大乘寬運，欲無限時住，為盡無邊生",
    "T47n1958_002:0019b22": "死海故。」問有三番。問曰：「願生淨土，擬欲",
    "T47n1958_002:0019b23": "利物者。若爾，所拔眾生，今現在此。已能發",
    "T47n1958_002:0019b24": "得此心，只應在此，拔苦眾生。何因得此心",
    "T47n1958_002:0019b25": "竟，先願生淨土？似如捨眾生，自求菩提",
    "T47n1958_002:0019b26": "樂也。」答曰：「此義不類。何者？如《智度論》云：『譬",
    "T47n1958_002:0019b27": "如二人，俱見父、母眷屬沒在深淵。一人直",
    "T47n1958_002:0019b28": "往，盡力救之，力所不及，相與俱沒；一人",
    "T47n1958_002:0019b29": "遙走，趣一舟船，乘來濟接，竝得出難。』菩薩",
    "T47n1958_002:0019c01": "亦爾，若未發心時，生死流轉與眾生無別；",
    "T47n1958_002:0019c02": "但已發菩提心時，先願往生淨土，取大悲",
    "T47n1958_002:0019c03": "船，乘無礙辯才，入生死海，濟運眾生。二、《大",
    "T47n1958_002:0019c04": "論》復云：『菩薩生淨土，具大神通，辯才無礙，",
    "T47n1958_002:0019c05": "教化眾生時，尚不能令眾生生善、滅惡，",
    "T47n1958_002:0019c06": "增道進位，稱菩薩意。若即在穢土拔濟者，",
    "T47n1958_002:0019c07": "闕無此益，如似逼鷄入水，豈能不濕也？』",
    "T47n1958_002:0019c08": "三、《大經讚》云：『安樂佛國諸菩薩，夫可宣說",
    "T47n1958_002:0019c09": "隨智慧，於己萬物亡我所，淨若蓮華不",
    "T47n1958_002:0019c10": "受塵。往來進止若汎舟，利安為務捨適莫，",
    "T47n1958_002:0019c11": "彼己猶空斷二想，然智慧炬照長夜。",
    "T47n1958_002:0019c12": "三明六通皆已足，菩薩萬行觀心眼，如是",
    "T47n1958_002:0019c13": "功德無邊量，是故至心願生彼。』」",
    "T47n1958_002:0019c14": "第九大門中，有兩番料簡：第一、苦樂、善惡相",
    "T47n1958_002:0019c15": "對；第二、明彼此壽命長短比挍。",
    "T47n1958_002:0019c16": "就初段中有二：一、苦樂、善惡相對；二、引《大",
    "T47n1958_002:0019c17": "經》為證。初、言苦樂、善惡相對者。在此娑婆",
    "T47n1958_002:0019c18": "世界，雖有苦、樂二報，恒以樂少苦多，重則",
    "T47n1958_002:0019c19": "三塗痛燒；輕則人、天刀兵、疾病相續連注，遠",
    "T47n1958_002:0019c20": "劫已來無有斷時。縱有人、天少樂，猶如泡",
    "T47n1958_002:0019c21": "沫、電光，速起速滅，是故名為唯苦、唯惡。彌陀",
    "T47n1958_002:0019c22": "淨國水鳥、樹林常吐法音，明宣道教，具足",
    "T47n1958_002:0019c23": "清白，能令悟入。二、引聖教為證者。《淨土",
    "T47n1958_002:0019c24": "論》云：「十方人、天生彼國者，即與淨心菩薩",
    "T47n1958_002:0019c25": "無二，淨心菩薩即與上地菩薩，畢竟同得寂",
    "T47n1958_002:0019c26": "滅忍，故更不退轉。」又引《大經》四十八願中",
    "T47n1958_002:0019c27": "有五番大益：第一、《大經》云：「有十方人天來",
    "T47n1958_002:0019c28": "生我國，不悉真金色者，不取正覺；二云、十",
    "T47n1958_002:0019c29": "方人天來生我國，若形色不同有好醜者，",
    "T47n1958_002:0020a01": "不取正覺；三云、十方人天來生我國，不得",
    "T47n1958_002:0020a02": "宿命智，下至不知百千億那由他諸劫事",
    "T47n1958_002:0020a03": "者，不取正覺；四云、十方人天來生我國，不",
    "T47n1958_002:0020a04": "得天耳通，下至不聞百千億那由他諸佛",
    "T47n1958_002:0020a05": "所說，不悉受持者，不取正覺；五云、十方",
    "T47n1958_002:0020a06": "人天來生我國，不得他心智，下至不知百",
    "T47n1958_002:0020a07": "千億那由他諸佛國中眾生心念者，不取正",
    "T47n1958_002:0020a08": "覺。」欲論彼國利益之事，難可具陳。但當願",
    "T47n1958_002:0020a09": "生，必不可思議。是故彼方唯善、唯樂，無苦、",
    "T47n1958_002:0020a10": "無惡也。",
    "T47n1958_002:0020a11": "第二、明壽命長、短者。此方壽命大期不過",
    "T47n1958_002:0020a12": "百年，百年之內少出多減。或生年夭喪，乃",
    "T47n1958_002:0020a13": "至童子身亡，或腹胞胎傷墮。何意然者？良由",
    "T47n1958_002:0020a14": "眾生作因時雜，是以受報亦不得齊同也。",
    "T47n1958_002:0020a15": "是故《涅槃經》云：「作業時黑，果報亦黑；作業",
    "T47n1958_002:0020a16": "時白，果報亦白。淨雜亦爾。」又據《淨度菩薩經》",
    "T47n1958_002:0020a17": "云：「人壽百歲，夜消其半，即是減却五十年",
    "T47n1958_002:0020a18": "也；就五十年內，十五已來未知善、惡，八十",
    "T47n1958_002:0020a19": "已去昏耄、虛劣，故受老苦。自此之外唯",
    "T47n1958_002:0020a20": "有十五年在，於中，外則王官逼迫，長征遠",
    "T47n1958_002:0020a21": "防，或繫在牢獄；內則門戶吉、凶，眾事牽纏，𠙦",
    "T47n1958_002:0020a22": "𠙦忪忪，常求不足。」如斯推計，可有幾時",
    "T47n1958_002:0020a23": "得修道業？如此思量，豈不哀哉？何得不",
    "T47n1958_002:0020a24": "厭？又彼經云：「人生世間，凡經一日一夜，有",
    "T47n1958_002:0020a25": "八億四千萬念，一念起惡，受一惡身；十念",
    "T47n1958_002:0020a26": "念惡，得十生惡身；百念念惡，受一百惡身。",
    "T47n1958_002:0020a27": "計一眾生一形之中，百年念惡，惡即遍滿",
    "T47n1958_002:0020a28": "三千國土，受其惡身。惡法既爾，善法亦然。",
    "T47n1958_002:0020a29": "一念起善，受一善身；百念念善，受一百善",
    "T47n1958_002:0020b01": "身。計一眾生一形之中，百年念善，三千國",
    "T47n1958_002:0020b02": "土善身亦滿。」若得十年、五年，念阿彌陀佛，或",
    "T47n1958_002:0020b03": "至多年，後生無量壽國，即受淨土法身，恒",
    "T47n1958_002:0020b04": "沙無盡不可思議也。今既穢土短促，命報不",
    "T47n1958_002:0020b05": "遠；若生阿彌陀淨國，壽命長遠不可思議。",
    "T47n1958_002:0020b06": "是故《無量壽經》云：「佛告舍利弗：『彼佛何故號",
    "T47n1958_002:0020b07": "阿彌陀？舍利弗！十方人、天往生彼國者，壽",
    "T47n1958_002:0020b08": "命長遠億百千劫，與佛同等，故號阿彌陀。』」",
    "T47n1958_002:0020b09": "各宜量此利大，皆願往生也。又《善王皇",
    "T47n1958_002:0020b10": "帝尊經》云：「其有人，學道念欲往生西方",
    "T47n1958_002:0020b11": "阿彌陀佛國者，憶念晝、夜一日，若二日，或三",
    "T47n1958_002:0020b12": "日，若四日，若五日，至六日七日。若復於中欲",
    "T47n1958_002:0020b13": "還悔者，聞我說是善王功德，命欲盡時，有",
    "T47n1958_002:0020b14": "八菩薩，皆悉飛來迎取此人，到西方阿彌陀",
    "T47n1958_002:0020b15": "佛國中，終不得止。」自此已下又引《大經偈》",
    "T47n1958_002:0020b16": "為證，讚云：「其有眾生生安樂，悉具三十",
    "T47n1958_002:0020b17": "有二相，智慧滿足入深法，究暢道要無障",
    "T47n1958_002:0020b18": "礙。隨根利鈍成就忍，三忍乃至不可說，宿",
    "T47n1958_002:0020b19": "命五通常自在，至佛不更雜惡趣。除生他",
    "T47n1958_002:0020b20": "方五濁世，示現同如大牟尼，生安樂國成",
    "T47n1958_002:0020b21": "大利，是故至心願生彼。」",
    "T47n1958_002:0020b22": "第十大門中，有兩番料簡：第一、依《大經》引",
    "T47n1958_002:0020b23": "類證誠；第二、釋迴向義。",
    "T47n1958_002:0020b24": "第一、依《大經》引類證誠者。十方諸佛，無不",
    "T47n1958_002:0020b25": "勸歸西方，十方菩薩無不同生，十方人、天",
    "T47n1958_002:0020b26": "有意齊歸，故知不可思議事也。是故《大經",
    "T47n1958_002:0020b27": "讚》云：「神力無極阿彌陀，十方無量佛所讚，東",
    "T47n1958_002:0020b28": "方恒沙諸佛國，菩薩無數悉往覲。亦復供養",
    "T47n1958_002:0020b29": "安樂國，菩薩聲聞諸大眾，聽受經法宣道",
    "T47n1958_002:0020c01": "化，自餘九方亦如是。」",
    "T47n1958_002:0020c02": "第二、釋迴向義者。但以一切眾生既有佛",
    "T47n1958_002:0020c03": "性，人人皆有願成佛心。然依所修行業，未",
    "T47n1958_002:0020c04": "滿一萬劫已來，猶未出火界，不免輪迴。",
    "T47n1958_002:0020c05": "是故聖者愍斯長苦，勸迴向西，為成大",
    "T47n1958_002:0020c06": "益。然迴向之功，不越於六。何等為六？一",
    "T47n1958_002:0020c07": "者、將所修諸業迴向彌陀。既至彼國，還得",
    "T47n1958_002:0020c08": "六通濟運眾生，此即不住道也。二、迴因向",
    "T47n1958_002:0020c09": "果；三、迴下向上；四、迴遲向速，此即不住",
    "T47n1958_002:0020c10": "世間也；五、迴施眾生，悲念向善；六、迴入",
    "T47n1958_002:0020c11": "去却分別之心。迴向之功，只成斯六。是故《大",
    "T47n1958_002:0020c12": "經》云：「其有眾生生我國者，自然勝進，超出",
    "T47n1958_002:0020c13": "常倫諸地之行。」至成佛道，更無迴復之難。",
    "T47n1958_002:0020c14": "故《大經讚》云：「安樂菩薩聲聞輩，於此世界",
    "T47n1958_002:0020c15": "無比方，釋迦無礙大辯才，設諸假令示少",
    "T47n1958_002:0020c16": "分。最賤乞人竝帝王，帝王復比金輪王，如",
    "T47n1958_002:0020c17": "是展轉至六天，次第相類皆如始。以天",
    "T47n1958_002:0020c18": "色像喻於彼，千萬億倍非其類，皆是法藏",
    "T47n1958_002:0020c19": "願力為，稽首頂禮大心力。」",
    "T47n1958_002:0020c20": "第十一大門中，略作兩番料簡：第一、勸一切",
    "T47n1958_002:0020c21": "眾生，託善知識，作向西意；第二、死後辨生",
    "T47n1958_002:0020c22": "緣勝、劣。",
    "T47n1958_002:0020c23": "第一、勸託善知識者。依《法句經》，與眾生作",
    "T47n1958_002:0020c24": "善知識，有寶明菩薩白佛言：「世尊！云何名",
    "T47n1958_002:0020c25": "為善知識也？」佛言：「善知識者，能說深法，謂",
    "T47n1958_002:0020c26": "空、無相、無願，諸法平等，無業、無報，無因、無",
    "T47n1958_002:0020c27": "果，究竟如如，住於實際；然於畢竟空中，熾",
    "T47n1958_002:0020c28": "然建立一切諸法。是為善知識。善知識者，",
    "T47n1958_002:0020c29": "是汝父母，養育汝等菩提身故；善知識者，是",
    "T47n1958_002:0021a01": "汝眼目，能見一切善、惡道故；善知識者，是汝",
    "T47n1958_002:0021a02": "大船，運度汝等出生死海故；善知識者是",
    "T47n1958_002:0021a03": "汝絚繩，能挽拔汝等出生死故也。」又勸",
    "T47n1958_002:0021a04": "雖與眾生作善知識，必須歸西。何以故？",
    "T47n1958_002:0021a05": "由住斯火界違、順境多，多有退沒，難出",
    "T47n1958_002:0021a06": "故也。是故舍利弗於此發心，修菩薩行，已",
    "T47n1958_002:0021a07": "經六十劫。逢惡知識乞眼因緣，遂即退轉。",
    "T47n1958_002:0021a08": "故知火界修道甚難，故勸歸西方，一得往",
    "T47n1958_002:0021a09": "生，三學自然勝進萬行普備。故《大經》云：「彌",
    "T47n1958_002:0021a10": "陀淨國，無造惡之地如毛髮許也。」",
    "T47n1958_002:0021a11": "第二、次辨眾生死後，受生勝、劣者。此界眾生",
    "T47n1958_002:0021a12": "壽盡命終，莫不皆乘善、惡二業，恒為司",
    "T47n1958_002:0021a13": "命獄率，妄愛煩惱，相與受生。乃從無數劫",
    "T47n1958_002:0021a14": "來，未能免離。若能生信，歸向淨土，策意專",
    "T47n1958_002:0021a15": "精，命欲終時，阿彌陀佛與觀音聖眾光臺",
    "T47n1958_002:0021a16": "迎接。行者歡喜隨從，合掌乘臺，須臾即到，",
    "T47n1958_002:0021a17": "無不快樂，乃至成佛。又復一切眾生造業不",
    "T47n1958_002:0021a18": "同，有其三種：謂上、中、下，莫不皆詣閻羅",
    "T47n1958_002:0021a19": "取判。若能信佛因緣，願生淨土，所修行業",
    "T47n1958_002:0021a20": "竝皆迴向，命欲終時，佛自來迎，不于死",
    "T47n1958_002:0021a21": "王也。",
    "T47n1958_002:0021a22": "第十二大門中有一番，就《十往生經》為證",
    "T47n1958_002:0021a23": "勸往生也。如佛說生阿彌陀佛國，為諸大",
    "T47n1958_002:0021a24": "眾說觀身，正念解脫。《十往生經》云：「阿難白",
    "T47n1958_002:0021a25": "佛言：『世尊！一切眾生觀身之法，其事云何？",
    "T47n1958_002:0021a26": "唯願說之。』佛告阿難：『夫觀身之法者，不觀",
    "T47n1958_002:0021a27": "東西、不觀南北，不觀四維、上下，不觀虛",
    "T47n1958_002:0021a28": "空，不觀外緣、不觀內緣，不觀身色，不觀",
    "T47n1958_002:0021a29": "色聲、不觀色像，唯觀無緣，是為正真觀",
    "T47n1958_002:0021b01": "身之法。除是觀身，十方諦求，在在處處更",
    "T47n1958_002:0021b02": "無別法而得解脫。』佛復告阿難：『但自觀身，",
    "T47n1958_002:0021b03": "善力自然，正念自然，解脫自然。何以故？譬",
    "T47n1958_002:0021b04": "如有人，精進直心，得正解脫。如是之人，不",
    "T47n1958_002:0021b05": "求解脫，解脫自至。』阿難復白佛言：『世尊！世",
    "T47n1958_002:0021b06": "間眾生，若有如是正念解脫，應無一切地",
    "T47n1958_002:0021b07": "獄、餓鬼、畜生三惡道也。』佛告阿難：『世間眾生",
    "T47n1958_002:0021b08": "不得解脫。何以故？一切眾生皆由多虛少",
    "T47n1958_002:0021b09": "實，無一正念。以是因緣，地獄者多，解脫者",
    "T47n1958_002:0021b10": "少。譬如有人，於自父、母及以師僧，外現孝",
    "T47n1958_002:0021b11": "順，內懷不孝，外現精進，內懷不實，如是惡",
    "T47n1958_002:0021b12": "人報雖未至，三塗不遠。無有正念，不",
    "T47n1958_002:0021b13": "得解脫。』阿難復白佛言：『若如是者，更修何",
    "T47n1958_002:0021b14": "善根，得正解脫？』佛告阿難：『汝今善聽！吾今",
    "T47n1958_002:0021b15": "為汝說。有十往生法，可得解脫。云何為",
    "T47n1958_002:0021b16": "十？一者、觀身正念，常懷歡喜，以飲食、衣服",
    "T47n1958_002:0021b17": "施佛及僧，往生阿彌陀佛國；二者、正念以",
    "T47n1958_002:0021b18": "甘妙良藥施一病比丘及一切眾生，往生",
    "T47n1958_002:0021b19": "阿彌陀佛國；三者、正念不害一生命，慈悲",
    "T47n1958_002:0021b20": "於一切，往生阿彌陀佛國；四者、正念從師",
    "T47n1958_002:0021b21": "所受戒，淨慧修梵行，心常懷歡喜，往生",
    "T47n1958_002:0021b22": "阿彌陀佛國；五者、正念孝順於父母，敬奉於",
    "T47n1958_002:0021b23": "師長，不起憍慢心，往生阿彌陀佛國；六者、",
    "T47n1958_002:0021b24": "正念往詣於僧房，恭敬於塔寺，聞法解一",
    "T47n1958_002:0021b25": "義，往生阿彌陀佛國；七者、正念一日一夜",
    "T47n1958_002:0021b26": "中，受持八戒齋不破一，往生阿彌陀佛",
    "T47n1958_002:0021b27": "國；八者、正念若能齋月、齋日中遠離於房舍，",
    "T47n1958_002:0021b28": "常詣於善師，往生阿彌陀佛國；九者、正念",
    "T47n1958_002:0021b29": "常能持淨戒，勤修於禪定，護法不惡口，若",
    "T47n1958_002:0021c01": "能如是行，往生阿彌陀佛國；十者、正念若",
    "T47n1958_002:0021c02": "於無上道不起誹謗心，精進持淨戒，復教",
    "T47n1958_002:0021c03": "無智者流布是經法，教化無量眾生，如是",
    "T47n1958_002:0021c04": "諸人等悉皆得往生。』爾時會中有一菩薩，",
    "T47n1958_002:0021c05": "名山海慧，白佛言：『世尊！彼阿彌陀國有何",
    "T47n1958_002:0021c06": "妙樂勝事，一切眾生皆願往生？』彼佛告山",
    "T47n1958_002:0021c07": "海慧菩薩：『汝今應當起立、合掌，正身向西，",
    "T47n1958_002:0021c08": "正念觀阿彌陀佛國，願見阿彌陀佛。』爾時",
    "T47n1958_002:0021c09": "一切大眾亦皆起立、合掌，共觀阿彌陀佛。爾",
    "T47n1958_002:0021c10": "時阿彌陀佛現大神通，放大光明照山",
    "T47n1958_002:0021c11": "海慧菩薩身。爾時山海慧菩薩等即見阿彌",
    "T47n1958_002:0021c12": "陀佛國土，所有莊嚴妙好之事，皆悉七寶，",
    "T47n1958_002:0021c13": "七寶山、七寶國土，水鳥、樹林常吐法音。彼",
    "T47n1958_002:0021c14": "國日日常轉法輪，彼國人民不習外事，正",
    "T47n1958_002:0021c15": "習內事，口說方等語，耳聽方等聲，心解方",
    "T47n1958_002:0021c16": "等義。爾時山海慧菩薩白佛言：『世尊！我等今",
    "T47n1958_002:0021c17": "者覩見彼國，勝妙利益不可思議。我今願一",
    "T47n1958_002:0021c18": "切眾生悉皆往生，然後我等亦願生彼國。』佛",
    "T47n1958_002:0021c19": "記之曰：『正觀、正念、得正解脫，皆悉生彼。若",
    "T47n1958_002:0021c20": "有善男子、善女人，正信是經，愛樂是經，勸",
    "T47n1958_002:0021c21": "導眾生，說者、聽者，悉皆往生阿彌陀佛國。若",
    "T47n1958_002:0021c22": "有如是等人，我從今日常使二十五菩薩",
    "T47n1958_002:0021c23": "護持是人，常令是人無病、無惱，若人、若非",
    "T47n1958_002:0021c24": "人不得其便，行、住、坐、臥，無問晝、夜常得安",
    "T47n1958_002:0021c25": "穩。』山海慧菩薩白佛言：『世尊，我今頂受尊",
    "T47n1958_002:0021c26": "教，不敢有疑。然世有眾生，多有誹謗，不",
    "T47n1958_002:0021c27": "信是經，如是之人於後云何？』佛告山海慧",
    "T47n1958_002:0021c28": "菩薩：『於後閻浮提或有比丘、比丘尼，見有",
    "T47n1958_002:0021c29": "讀誦是經者，或相瞋恚，心懷誹謗。由是謗",
    "T47n1958_002:0022a01": "正法故，是人現身之中，來致諸惡重病，身",
    "T47n1958_002:0022a02": "根不具，聾、盲、瘖、瘂，水腫鬼魅，坐、臥不安，求",
    "T47n1958_002:0022a03": "生不得，求死不得。或乃致死，墮於地獄，",
    "T47n1958_002:0022a04": "八萬劫中受大苦惱，百千萬世未曾聞水",
    "T47n1958_002:0022a05": "食之名；久後得出，在牛、馬、猪、羊為人所殺，",
    "T47n1958_002:0022a06": "受大極苦；後得為人，常生下處，百千萬",
    "T47n1958_002:0022a07": "世不得自在，永不聞三寶名字。是故無智、",
    "T47n1958_002:0022a08": "無信人中，莫說是經也。』」",
    "T47n1958_002:0022a09": "撰集流通德，普施於一切，先發菩提心，同",
    "T47n1958_002:0022a10": "歸向淨國，皆共成佛道。",
    "T47n1958_002:0022a11": "安樂集卷下",
    "T47n1958_002:0022a12": "此《集》，版有古今，古版殊誤，世所現行凡有",
    "T47n1958_002:0022a13": "六本，曰寬元往成刻、曰弘安悟阿重刻，今共稱為古本，曰正保、",
    "T47n1958_002:0022a14": "曰明曆、曰寬文三本俱以古本為範，曰元祿義山刻，稱校觀中尋弘等諸本，務修",
    "T47n1958_002:0022a15": "文字，今稱為山本，又別有崎陽所刻一本今稱為崎陽本，有人誤為明本者，",
    "T47n1958_002:0022a16": "非辨如隨聞載，其他則慧琳音義以降，諸注家亦不",
    "T47n1958_002:0022a17": "鮮也。往往各辨魚魯，不無少差。特至本立",
    "T47n1958_002:0022a18": "老師，承襲離塵、演暢兩講主之說，乃有正錯",
    "T47n1958_002:0022a19": "作專、辨定錯簡。同室耆老芳山、僧檏二師各",
    "T47n1958_002:0022a20": "補其缺漏。庶乎逢󱒪河之源與本立老師",
    "T47n1958_002:0022a21": "有甞言曰：「精刻本集以紹繼師意。」者，業",
    "T47n1958_002:0022a22": "期他日，不果而寂。老師，吾先師之義兄，先",
    "T47n1958_002:0022a23": "師亦有校鐫之志，甞向干耋，既蒙公許，桑",
    "T47n1958_002:0022a24": "榆暮景，亡幾亦寂。屬纊之際，託於不肖尚",
    "T47n1958_002:0022a25": "以斯事，於戲朴之無狀，不敢所當，而遺命",
    "T47n1958_002:0022a26": "不可辭也，強以應承。爾來幻緣鞅掌，身亦",
    "T47n1958_002:0022a27": "善病，荏苒裘葛三更，既及禫禮，不覺惻然",
    "T47n1958_002:0022a28": "嘆曰：「二老歸寂，而一編未上木，嗚呼！事之",
    "T47n1958_002:0022a29": "間關，何至于斯也？」遺志不啻，雖朴不肖，豈",
    "T47n1958_002:0022b01": "當廢閣。於是乎，躬不自揣，黽勉从事，一",
    "T47n1958_002:0022b02": "賴演慈院訂本，更校諸刊標揭異同，折衷",
    "T47n1958_002:0022b03": "改竄，則予豈敢乎？且撮正錯要，聊便省覽，",
    "T47n1958_002:0022b04": "未得全其二老志者，辜抂朴之無似耳，冀",
    "T47n1958_002:0022b05": "者四方同志刪之補之。",
    "T47n1958_002:0022b06": "維旹",
    "T47n1958_002:0022b07": "寬政第七龍集乙卯秋",
    "T47n1958_002:0022b08": "　　　南湖　󱒪𦾵幻住釋龍磎朴素欽識",
    "T47n1958_002:0022b09": "《安樂集》二卷，寬元以降繡梓而行世者，文",
    "T47n1958_002:0022b10": "字間有差誤。今會聚橫川觀中、三井尊弘、",
    "T47n1958_002:0022b11": "梅尾明慧、根來深淵、黑谷慧鎮等若干本，而",
    "T47n1958_002:0022b12": "偶以校焉，其當不之辨而判然趨捨之，彼此",
    "T47n1958_002:0022b13": "之間以為一本，至于其猶預而未可決，則",
    "T47n1958_002:0022b14": "闕而一任於後學也。且句逗四聲副之字",
    "T47n1958_002:0022b15": "傍，以使讀者易掛于牙齒耳。",
    "T47n1958_002:0022b16": "元祿十一戊寅年正月二十五日，禪蓮社釋義",
    "T47n1958_002:0022b17": "山募刻"
}