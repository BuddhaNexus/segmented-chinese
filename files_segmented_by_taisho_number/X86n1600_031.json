{
    "X86n1600_031:0291a13": "宗統編年卷之三十一",
    "X86n1600_031:0291a15": "諸方略紀(上)",
    "X86n1600_031:0291a16": "臨濟宗統止於禹門。曹洞宗統止於宗鏡。從明季",
    "X86n1600_031:0291a17": "至",
    "X86n1600_031:0291a18": "皇清康熈二十八年己巳。其間諸方之出處大段。有",
    "X86n1600_031:0291a19": "年月可徵。見聞所及者。附書年甲之下曰略紀。俟",
    "X86n1600_031:0291a20": "後之宗統定而詳系焉。",
    "X86n1600_031:0291a21": "乙卯萬歷四十三年。",
    "X86n1600_031:0291a22": "正月。悟和尚心喪。伴柩龍池。傳祖臨寂。命悟繼住。",
    "X86n1600_031:0291a23": "悟斂鋩閟彩三年。泯泯心喪。山頂高寒。焚香却坐。",
    "X86n1600_031:0291a24": "簡古公案近二百則為之頌　發明(法王宗統。如一人端拱。攝",
    "X86n1600_031:0291b01": "化萬方。君前臣名。示至尊無外也。故凡皆書名。宗統未定。諸方名分不一。通書和尚。從法門稱謂也)",
    "X86n1600_031:0291b02": "七月四日。雲棲袾宏蓮池大師寂。宏仁和沈氏子。",
    "X86n1600_031:0291b03": "年十七補邑庠。每書生死事大四字於案頭。一日",
    "X86n1600_031:0291b04": "失手碎茶甌有省。作七筆勾見志。投西山性天和",
    "X86n1600_031:0291b05": "尚祝髮。北遊。參徧融。後謁笑巖祖於柳巷。南歸過",
    "X86n1600_031:0291b06": "東昌。道中聞譙樓鼓聲忽悟。偈曰。二十年前事可",
    "X86n1600_031:0291b07": "疑。三千里外遇何奇。焚香擲戟渾閑事。魔佛空爭",
    "X86n1600_031:0291b08": "是與非。重復雲棲古剎。以淨業普攝三根。汲汲孜",
    "X86n1600_031:0291b09": "孜。專精無間。以法利生。緇素咸稱古佛。問參禪念",
    "X86n1600_031:0291b10": "佛。可得融通否。答曰。若是兩物。用得融通著。半月",
    "X86n1600_031:0291b11": "前。預知時至。西向而逝。",
    "X86n1600_031:0291b12": "丙辰四十四年。",
    "X86n1600_031:0291b13": "十二月悟和尚奉傳祖骨入塔。",
    "X86n1600_031:0291b14": "丁巳四十五年(七月京師怪風八月宣府天鳴地震)。",
    "X86n1600_031:0291b15": "四月望日。悟和尚嗣席龍池。心喪既畢。眾請開堂。",
    "X86n1600_031:0291b16": "同門初若易之。一陞座。眾屈服。為之改觀。",
    "X86n1600_031:0291b17": "憨山清大師自五乳抵雙徑。弔紫栢可大師。襄舉",
    "X86n1600_031:0291b18": "塔事。入雲棲弔蓮大師。留二旬。發揮大師生平密",
    "X86n1600_031:0291b19": "行。至有聞而泣者。銘其塔。旋至吳。藏和尚同錢受",
    "X86n1600_031:0291b20": "之太史。延至三峯。",
    "X86n1600_031:0291b21": "寒灰聞谷二老宿。以徑山法席久虗。同諸士大夫",
    "X86n1600_031:0291b22": "請藏和尚。藏辭之。",
    "X86n1600_031:0291b23": "戊午四十六年。",
    "X86n1600_031:0291b24": "正明十七日。壽昌慧經無明和尚寂。經住寶方峨",
    "X86n1600_031:0291c01": "峯壽昌三剎。別建庵院二十餘所。七旬尚混勞侶。",
    "X86n1600_031:0291c02": "耕鑿不息。丈室蕭然。惟作具而已。益王嚮德。深加",
    "X86n1600_031:0291c03": "褒美。每歎曰。去聖時遙。幸遺此老。十三日示微疾。",
    "X86n1600_031:0291c04": "至十七日蚤。取水盥漱拭身。曰不必再浴。索筆大",
    "X86n1600_031:0291c05": "書曰。今日分明指示。擲筆端坐而逝。茶毗火光五",
    "X86n1600_031:0291c06": "色。頂骨諸牙不壞。即於本寺方丈建塔。",
    "X86n1600_031:0291c07": "己未四十七年。庚申(萬歷四十八泰昌元)年。",
    "X86n1600_031:0291c08": "熹宗悊皇帝。",
    "X86n1600_031:0291c09": "辛酉天啟元年。壬戌二年。",
    "X86n1600_031:0291c10": "癸亥三年。",
    "X86n1600_031:0291c11": "悟和尚住通玄。開堂演法。有通玄峯頂。別是人間",
    "X86n1600_031:0291c12": "之語。夏六月。始定九旬安居之制。深山曠野。相依",
    "X86n1600_031:0291c13": "衲子十數輩。多正因行脚之士。而茆堂草榻。不倦",
    "X86n1600_031:0291c14": "槌拂。寅夕提策。往往有開發者。",
    "X86n1600_031:0291c15": "黃山惟安普門大師寂。安邵縣奚氏子。幼孤賤。苦",
    "X86n1600_031:0291c16": "行矢願。精勤鍛鍊。萬歷三十二年。立黃山道場。破",
    "X86n1600_031:0291c17": "雪登奇。捫蘿陟峭。得黃山之勝地。賜額慈光寺。兼",
    "X86n1600_031:0291c18": "滲金佛像。天啟三年至夫椒祥符。厨粟無炊。七日",
    "X86n1600_031:0291c19": "不餐。是時權璫播虐。人不聊生。安矢心化濁。救民",
    "X86n1600_031:0291c20": "水火之中。挈杖而北。行至清源之乘願村。是安十",
    "X86n1600_031:0291c21": "年前所建。少傅蓼水朱公留結夏。六月十三日。趺",
    "X86n1600_031:0291c22": "坐說偈而逝。廣護居士中丞許鼎臣銘其塔曰。安",
    "X86n1600_031:0291c23": "志氣猛烈。從萬死一生中。悟無生法。骨力挺堅。從",
    "X86n1600_031:0291c24": "廝養卑賤時。證尊貴性。力參涉險。如少林五臺太",
    "X86n1600_031:0292a01": "行諸處。不啻人烟一飯少。山雪獨行深。再上五臺。",
    "X86n1600_031:0292a02": "斷惑證真。前後際斷。禮空印呈偈。人為無明用。安",
    "X86n1600_031:0292a03": "能用無明。人受煩惱使。安能使煩惱。初不識字而",
    "X86n1600_031:0292a04": "字從心生。初不立言而言如泉湧。所過開設叢林。",
    "X86n1600_031:0292a05": "用棒喝以成上上之器。用煉魔以接中下之機。嘗",
    "X86n1600_031:0292a06": "曰。究心必集法。忘我必為眾。無慧之福癡。無德之",
    "X86n1600_031:0292a07": "慧狂。以法破人。未嘗以人破法。有不像語諸錄。可",
    "X86n1600_031:0292a08": "謂苦行貫天地。大慈包古今者也。祥符蔭曰。神廟",
    "X86n1600_031:0292a09": "之際。宗旨式微。如九鼎系單絲。其時諸方多以苦",
    "X86n1600_031:0292a10": "行持之。如火場水齋煉魔等。雖皆不無偏枯。然精",
    "X86n1600_031:0292a11": "神力用。實足以祛救衰靡之病。如普門大師者。生",
    "X86n1600_031:0292a12": "平於逆風惡浪中。操慈航以接人。可謂險夷一致。",
    "X86n1600_031:0292a13": "其自敘行實。幼時鄙賤。一無所諱。黃山檗菴志和",
    "X86n1600_031:0292a14": "尚嘗曰。若普門大師者。可謂具大人知見者也。許",
    "X86n1600_031:0292a15": "青嶼侍御。嘗述大師住祥符曰。先大中丞廣護公。",
    "X86n1600_031:0292a16": "同張清惠二無公入山問道。丈室留餐。即大眾黃",
    "X86n1600_031:0292a17": "虀糠糰。中丞公曰。弟子即得。張公初入道。恐未諳",
    "X86n1600_031:0292a18": "此麤淡風味也。大師擲糠糰起曰。我非以世法奉",
    "X86n1600_031:0292a19": "承檀護僧也。噫。今禪門鄙習。已至不堪。安得如大",
    "X86n1600_031:0292a20": "師者一力挽哉。",
    "X86n1600_031:0292a21": "十月十一日。曹溪德清憨山大師寂。清返僧服後。",
    "X86n1600_031:0292a22": "結庵五乳峯下。六時刻漏。專修淨業。居四年。復往",
    "X86n1600_031:0292a23": "曹溪。沐浴焚香。集眾告別。危坐而逝。世壽七十八。",
    "X86n1600_031:0292a24": "僧臘五十九。清長身魁碩。氣宇堂皇。所至及物利",
    "X86n1600_031:0292b01": "生。機用善巧。所著有楞伽筆記。華嚴綱要。楞嚴懸",
    "X86n1600_031:0292b02": "鏡。法華擊節。楞嚴法華通議。起信唯識解。觀老莊",
    "X86n1600_031:0292b03": "影響論。道德經解。大學中庸直指。春秋左氏心法。",
    "X86n1600_031:0292b04": "夢遊集。清興復曹溪。備載中興錄。建塔於曹溪之",
    "X86n1600_031:0292b05": "天峙岡。弟子吳應賓錢謙益銘塔。陸夢龍述傳并",
    "X86n1600_031:0292b06": "碑記。小師雲居觀衡作曹溪中興傳。靈巖擔雪儲",
    "X86n1600_031:0292b07": "贊序曰。昔吾通陳大司馬節制兩粵。歸對鄉先達",
    "X86n1600_031:0292b08": "曰。仕宦不足道。我得見憨大師。覩僧中之龍鳳。儲",
    "X86n1600_031:0292b09": "童子時聞此語。及脫白萬峯。月朔望雲集。必首禮",
    "X86n1600_031:0292b10": "五乳堂上大師。特上方丈請示。先師曰。曩者匡廬",
    "X86n1600_031:0292b11": "從遊憨山大師也。問其道品。則曰果位人也。往來",
    "X86n1600_031:0292b12": "胸懷三十年於茲。盡發其書而讀之。恨不曾身侍",
    "X86n1600_031:0292b13": "五乳也。眼中見宗門稱師匠者。絕非大器。深夜敬",
    "X86n1600_031:0292b14": "禮先佛世尊。願得如五乳紫栢法王氣象者。荷綱",
    "X86n1600_031:0292b15": "宗於末法。泫然感歎。虞山宗伯所謂深山大澤。龍",
    "X86n1600_031:0292b16": "亡虎逝。則變怪百出。誠法門金石之論也。為之贊",
    "X86n1600_031:0292b17": "曰。敬皈禮。法中王。譬之材。為棟梁。於過去。遠有光。",
    "X86n1600_031:0292b18": "後世思。勿能忘。",
    "X86n1600_031:0292b19": "三峯藏和尚集。宏戒法儀成。自戒壇久閟。儀法亡",
    "X86n1600_031:0292b20": "失。藏以參禪者務持律以固禪宗。受戒者當參禪",
    "X86n1600_031:0292b21": "以求戒體。乃考求古規。會歸宗旨。為諸說戒之儀",
    "X86n1600_031:0292b22": "式。曰宏戒法儀。諸方遵而行之。",
    "X86n1600_031:0292b23": "甲子四年(七月勅封三界伏魔大帝神威遠鎮天尊關聖帝君)。",
    "X86n1600_031:0292b24": "悟和尚開堂金粟山廣慧寺。四月到寺。冬結制。眾",
    "X86n1600_031:0292c01": "盈千指。破山明。石車乘。瑞白雪。皆在座下。漢月藏",
    "X86n1600_031:0292c02": "為首座。藏謁悟和尚於金粟。請示臨濟宗旨來源。",
    "X86n1600_031:0292c03": "和尚特上堂舉黃檗見百丈。丈舉再參因緣。黃檗",
    "X86n1600_031:0292c04": "不覺吐舌。丈曰。子以後莫承嗣馬祖去麼。檗曰。不",
    "X86n1600_031:0292c05": "然。因師舉得見馬祖大機之用。然且不識馬祖。若",
    "X86n1600_031:0292c06": "嗣馬祖。已後喪我兒孫。丈曰。如是如是。見與師齊。",
    "X86n1600_031:0292c07": "減師半德。見過於師。方堪傳授。子甚有超師之見。",
    "X86n1600_031:0292c08": "故臨濟三度問佛法大意。三度被打。濟後出世。惟",
    "X86n1600_031:0292c09": "以棒喝接人。不得如何若何。祇貴單刀直入。藏出",
    "X86n1600_031:0292c10": "眾便喝。和尚曰好一喝。藏又喝。和尚曰。汝試更喝",
    "X86n1600_031:0292c11": "一喝看。藏禮拜歸位。和尚復瞹顧藏。舉僧問古德",
    "X86n1600_031:0292c12": "朗月當空時如何。德曰猶是堦下漢。僧曰請師接",
    "X86n1600_031:0292c13": "上堦。德曰月落後相見。且道月落後如何相見。藏",
    "X86n1600_031:0292c14": "便出堂。即日請藏居第一座。制完辭行。和尚手書",
    "X86n1600_031:0292c15": "從上承嗣源流。并信拂付囑藏。",
    "X86n1600_031:0292c16": "乙丑五年。",
    "X86n1600_031:0292c17": "丙寅六年。",
    "X86n1600_031:0292c18": "金粟冬制眾盈五百。五峰學為西堂。",
    "X86n1600_031:0292c19": "春。三峯藏和尚開堂蘇州北禪。冬。住杭州安隱。金",
    "X86n1600_031:0292c20": "粟悟和尚專使送法衣至。",
    "X86n1600_031:0292c21": "冬十二月紹興雲門顯聖圓澄湛然和尚寂。",
    "X86n1600_031:0292c22": "丁卯七年。",
    "X86n1600_031:0292c23": "梵伊致和尚繼席三峯。致海虞陶氏子。事三峯藏",
    "X86n1600_031:0292c24": "和尚為侍者。令參竹篦話。時三峯初闢。支石為牀。",
    "X86n1600_031:0293a01": "縛籬為壁。值隆冬。寒風砭骨。乃詣庫司乞紙。藏聞",
    "X86n1600_031:0293a02": "而怒曰。汝不念歲月飄忽。己事未明。反瑣瑣牀席",
    "X86n1600_031:0293a03": "間希宴安耶。後凡有所問。即詬罵不已。一夕經行",
    "X86n1600_031:0293a04": "至五更時。聞松濤大作有省。復力參。遂入堂奧。繼",
    "X86n1600_031:0293a05": "住三峰。",
    "X86n1600_031:0293a06": "毅宗烈皇帝。",
    "X86n1600_031:0293a07": "戊辰崇禎元年。",
    "X86n1600_031:0293a08": "三峯致和尚寂。",
    "X86n1600_031:0293a09": "己巳二年。",
    "X86n1600_031:0293a10": "春。藏和尚結制海虞天甯。制解。四月到萬峯。吳江",
    "X86n1600_031:0293a11": "令熊開元。建說法堂。請藏和尚開堂。",
    "X86n1600_031:0293a12": "八月。金粟悟和尚受福建黃檗山萬福寺請。九月。",
    "X86n1600_031:0293a13": "歸龍池掃傳祖塔。還展先塋。入鄧尉山天壽聖恩",
    "X86n1600_031:0293a14": "禪寺。掃萬峯寶藏兩祖塔。嗣法主席漢月藏率大",
    "X86n1600_031:0293a15": "中丞趙士諤孝廉周永年等請陞座。郡之士衿。皆",
    "X86n1600_031:0293a16": "齋候於城東之瑞光寺。萬眾喧闐。街衢巷陌為之",
    "X86n1600_031:0293a17": "不通。乃登塔之絕級。一受瞻禮。過虎邱掃隆祖塔。",
    "X86n1600_031:0293a18": "闔寺辦嚴。而譁逐愈甚。遂不及舉七而還。過松陵。",
    "X86n1600_031:0293a19": "舟人不敢維舟近岸。僅於中流受熊明府開元一",
    "X86n1600_031:0293a20": "齋。",
    "X86n1600_031:0293a21": "八月枹朴蓮和尚寂。嗣龍池傳祖。住湖州淨名。",
    "X86n1600_031:0293a22": "九月瑞白雪和尚住顯聖。雪桐城楊氏子。謁紫陌",
    "X86n1600_031:0293a23": "可授以毗舍浮佛偈。禮雲門澄。一日聞鐘聲大徹。",
    "X86n1600_031:0293a24": "擢第二座。參學時無被臥。不解帶者十三年。開法。",
    "X86n1600_031:0293b01": "鍛鍊學者。不假辭色。",
    "X86n1600_031:0293b02": "冬。悟和尚結制。眾一千。舉費隱容為西堂。",
    "X86n1600_031:0293b03": "藏和尚開爐梁溪錦樹院。付一默成。問石乘。在可",
    "X86n1600_031:0293b04": "證。頂目徹。有四雄玉兔出龍峯。北禪寺迦葉尊者",
    "X86n1600_031:0293b05": "瞬目之瑞。繼起儲投萬峯藏和尚出家。",
    "X86n1600_031:0293b06": "破山明和尚住嘉禾東塔。明蜀之蹇氏子。聽講楞",
    "X86n1600_031:0293b07": "嚴。至一切眾生皆由不知常住真心有疑。出蜀徧",
    "X86n1600_031:0293b08": "參憨山清。博山來。雲門澄。皆不契。乃住破頭山。猛",
    "X86n1600_031:0293b09": "力參究。一日立萬丈懸崖上。自誓曰。悟不悟。性命",
    "X86n1600_031:0293b10": "在今日了。辰時立至未時。眼前唯一空明世界。忽",
    "X86n1600_031:0293b11": "舉足墮崖損足。至夜半翻身覺痛有省。天明曰屈",
    "X86n1600_031:0293b12": "屈。參悟和尚於金粟。悟問內不放出。外不放入。正",
    "X86n1600_031:0293b13": "恁麼時以何為界。明曰。竿頭絲線從君弄。不犯清",
    "X86n1600_031:0293b14": "波意自殊。悟頷之。",
    "X86n1600_031:0293b15": "問石乘和尚住焦山。乘竟陵熊氏子。初遊黃檗雲",
    "X86n1600_031:0293b16": "門金粟之門。後參三峰藏和尚。力究二載。一日侍",
    "X86n1600_031:0293b17": "立次。有僧問藏曰。十方無壁落。四面亦無門時如",
    "X86n1600_031:0293b18": "何。藏震聲大喝。乘從旁省悟。乃歎曰。和尚接人直",
    "X86n1600_031:0293b19": "如還丹一粒。點鐵成金也。服勤六載。受付。出住焦",
    "X86n1600_031:0293b20": "山。楚王嚮道化。致書幣請法。",
    "X86n1600_031:0293b21": "庚午三年。",
    "X86n1600_031:0293b22": "春悟和尚赴閩川黃檗請。三月二十七日入院。四",
    "X86n1600_031:0293b23": "月十五日開堂。",
    "X86n1600_031:0293b24": "頂目徹和尚繼席三峰。徹字幻空。金陵栢氏子。少",
    "X86n1600_031:0293c01": "孤失學。知事佛。嘗習業緇染家。客吳門。從古心律",
    "X86n1600_031:0293c02": "師受優婆塞戒。二十四歲。投三峯披剃。乃乞戒藏",
    "X86n1600_031:0293c03": "和尚。執收飯之役。藏一日問曰。出家奚事。徹曰。將",
    "X86n1600_031:0293c04": "學經。藏曰。循行得字。頭已白矣。其奈生死何。徹駭",
    "X86n1600_031:0293c05": "然。曰若為即得。藏曰。顧子如木石。且持偈發慧去。",
    "X86n1600_031:0293c06": "口授南嚴偈。俾持之。徹繫念不輟。三年不少懈。一",
    "X86n1600_031:0293c07": "日忽覺風聲鳥語。皆轉此偈。自念至此。何故不知",
    "X86n1600_031:0293c08": "此意。因求進七日關力究之。足纔跨門。目前一迸。",
    "X86n1600_031:0293c09": "大地平沉。頓省偈義。亟趨方丈擬申問。藏即打趁。",
    "X86n1600_031:0293c10": "既而示一歸何處話。徹罔解厥旨。時值上元雪霽。",
    "X86n1600_031:0293c11": "有搏雪羅漢於庭。藏令眾僧作頌以驗悟解。徹倩",
    "X86n1600_031:0293c12": "書以呈偈曰。虗空一尊雪羅漢。思惟盡處阿誰判。",
    "X86n1600_031:0293c13": "一片氷壺難指擬。恰來正是正月半。藏嘉賞之。乃",
    "X86n1600_031:0293c14": "曰。惟爾幻空。潛蛟伏虬。若遇春雷。倒嶽傾湫。後一",
    "X86n1600_031:0293c15": "日。聞竹椅倒地作聲。豁然大悟。藏為助喜。命字頂",
    "X86n1600_031:0293c16": "目。遂繼三峯法席。",
    "X86n1600_031:0293c17": "漢陽方伯蕭伯玉。并楚紳士。請藏和尚住大別興",
    "X86n1600_031:0293c18": "國寺。却之。",
    "X86n1600_031:0293c19": "秋。博山元來無異和尚寂。來住博山。上堂曰。博山",
    "X86n1600_031:0293c20": "今日不說有法。不說無法。不說亦有亦無法。不說",
    "X86n1600_031:0293c21": "非有非無法。離四句。絕百非。石人點頭。青山皺眉。",
    "X86n1600_031:0293c22": "深寒博得三春暖。破霧披雲入翠微。將示寂。誾首",
    "X86n1600_031:0293c23": "座問和尚尊體如何。來曰。儘有些子受用。座曰。還",
    "X86n1600_031:0293c24": "有不病者也無。來曰。熱大作麼。座曰。來去自由。請",
    "X86n1600_031:0294a01": "道一句。來為書歷歷分明四字。投筆坐化。塔全身",
    "X86n1600_031:0294a02": "於本山之西峰。祥符蔭曰。博山雖未分明付授。然",
    "X86n1600_031:0294a03": "雪關誾出世於瀛山。嵩乳密闡化於檀度。空隱獨",
    "X86n1600_031:0294a04": "開法於羅浮。竹山嚴韜迹於獨峯。皆拈香承嗣。而",
    "X86n1600_031:0294a05": "法脉未湮。葢博山秘重密嚴。而誾等久親實證。各",
    "X86n1600_031:0294a06": "有所得。不敢辜負。非今之承虗接響者。能藉口而",
    "X86n1600_031:0294a07": "望項背也。",
    "X86n1600_031:0294a08": "東苑元鏡晦臺和尚寂。鏡號湛靈。建陽馮氏子。嗣",
    "X86n1600_031:0294a09": "壽昌經。開法於仙亭一枝山。退隱武夷。風韻孤峻。",
    "X86n1600_031:0294a10": "儀部黃端伯銘其塔。",
    "X86n1600_031:0294a11": "八月。悟和尚離黃檗。",
    "X86n1600_031:0294a12": "九月。瑞白雪和尚住紹興延慶。",
    "X86n1600_031:0294a13": "辛未四年。",
    "X86n1600_031:0294a14": "元日。悟和尚在吳北禪寺。受明州司李黃端伯侍",
    "X86n1600_031:0294a15": "御祁彪佳請住阿育王寺。上元日別吳門。藏和尚。",
    "X86n1600_031:0294a16": "侍送。二月十五日到寺開堂。三月。過天童掃應菴",
    "X86n1600_031:0294a17": "密菴兩祖塔。侍御李遵徐之垣等。請主太白名山。",
    "X86n1600_031:0294a18": "[橘矛+隹]李太常吳中偉中丞徐從治給諫虞廷陛等。請",
    "X86n1600_031:0294a19": "再主金粟。兩郡交迎。集眾決之。眾譁主天童。四月",
    "X86n1600_031:0294a20": "三日入院。藏和尚自鄮山回。立具德禮為參首。",
    "X86n1600_031:0294a21": "頂目徹和尚住瑞光。上堂。有時電閃星馳。金蛇尾",
    "X86n1600_031:0294a22": "後轟雷。有時天高雲淨。玉兔空中迷影。有時入林",
    "X86n1600_031:0294a23": "不動草。有時入海不揚波。汝等諸人甚處見瑞光。",
    "X86n1600_031:0294a24": "六月。廬山開先智明若昧法師寂。明海陵毛氏子",
    "X86n1600_031:0294b01": "驅烏揚之東隱。少不檢。將縱迹天下名山水。投宿",
    "X86n1600_031:0294b02": "潤州銀山。見其經營嘈雜。而方來憧憧不已。怪問",
    "X86n1600_031:0294b03": "之。曰將延三大師講楞嚴。三大師者。雪浪恩也。視",
    "X86n1600_031:0294b04": "門牓曰。楞嚴必稔前五卷者。與牀歷。急求楞嚴。展",
    "X86n1600_031:0294b05": "誦不終日。前五卷如建瓴下。乃竟誦。而恩至。見之",
    "X86n1600_031:0294b06": "感切涕慕。淋襟不自禁。誓將如今大師。恩辯慧滉",
    "X86n1600_031:0294b07": "漭無涯岸。愛明超逸。獨輸壼奧。示精微。因綸貫諸",
    "X86n1600_031:0294b08": "部。納戒雲棲。叩禪紫栢。趨太行伊闕。物色高人韻",
    "X86n1600_031:0294b09": "士。以淹洽百氏家言。槖中載寂音僧寶傳。當山水",
    "X86n1600_031:0294b10": "佳處。出而吟哦。既而頓足捬膺曰。嗟乎我獨不得",
    "X86n1600_031:0294b11": "與此八十一人者同遊哉。則又泣。復傲然挈之而",
    "X86n1600_031:0294b12": "往。陟匡廬居古黃巖。遷開先。生平禪戒並急。而以",
    "X86n1600_031:0294b13": "首楞嚴為講法之要。自謂於楞嚴有深證。叢林有",
    "X86n1600_031:0294b14": "昧楞嚴之稱。說法江楚吳越間三十年。身外無長",
    "X86n1600_031:0294b15": "物。四方遺問填門。隨手而散。去來不預計。意至則",
    "X86n1600_031:0294b16": "行。追隨者方喘急。而一笠翛然。已莽蒼在望矣。手",
    "X86n1600_031:0294b17": "書別檀護誡門人訖。自詣龕室跏趺。笑謂眾曰。我",
    "X86n1600_031:0294b18": "且試耳。遂寂。山翁忞乃其手度。退翁儲從之修東",
    "X86n1600_031:0294b19": "林淨業。",
    "X86n1600_031:0294b20": "九月。瑞白雪和尚住白雀。",
    "X86n1600_031:0294b21": "冬十月。藏和尚赴揚州天甯請。士庶擁道。十一月。",
    "X86n1600_031:0294b22": "浙人士復請結制安隱。繼起儲悟道。儲自期七日",
    "X86n1600_031:0294b23": "明道。至第六日。危坐如塑像。堂中開靜。見兩行僧",
    "X86n1600_031:0294b24": "對問訊。嚗然自落。積劫未明之事。徹底見前。亟趨",
    "X86n1600_031:0294c01": "方丈。藏望見顏色。曰看箭。儲喝。藏曰看箭。儲又喝。",
    "X86n1600_031:0294c02": "藏起立大呼曰看箭。儲放身倒。時侍者于磐鴻燒",
    "X86n1600_031:0294c03": "香曰。儲兄何不禮拜。儲即下去。藏當晚小參。儲方",
    "X86n1600_031:0294c04": "作禮。藏問萬法歸一一歸何處。儲曰恰恰今朝臘",
    "X86n1600_031:0294c05": "月初三。藏問與趙州衫子同別。儲曰一滴水一滴",
    "X86n1600_031:0294c06": "凍。藏問如何是奇特事。適大殿撞鐘。儲曰鐘聲咬",
    "X86n1600_031:0294c07": "破七條。",
    "X86n1600_031:0294c08": "心空居士朱時恩集佛祖綱目。恩秀水人。凡四十",
    "X86n1600_031:0294c09": "一卷。起七佛。終萬峰蔚祖。泛敘而不詳系。無當宗",
    "X86n1600_031:0294c10": "傳。",
    "X86n1600_031:0294c11": "壬申五年。",
    "X86n1600_031:0294c12": "正月。瑞白雪和尚經始弁山龍華。",
    "X86n1600_031:0294c13": "金山法肇縉雲和尚寂。",
    "X86n1600_031:0294c14": "癸酉六年。",
    "X86n1600_031:0294c15": "夏。藏和尚住淨慈寺。藏受杭州。兵轄蔡雲怡。護法",
    "X86n1600_031:0294c16": "聞子將嚴印持忍公等請。開堂淨慈。緇素省發者。",
    "X86n1600_031:0294c17": "自豁堂嵒爕雲璣。前後二十五人。入雲棲掃蓮大",
    "X86n1600_031:0294c18": "師塔。眾請陞座。特示禪淨大旨。先是嘉禾人士請",
    "X86n1600_031:0294c19": "住長水真如寺。吳門人不從。至是大理朱大啟太",
    "X86n1600_031:0294c20": "僕李日華諸公。力懇解淨慈制。住真如寺。制中日",
    "X86n1600_031:0294c21": "提寂音尊者智證傳。助顯第一義。東園居士惲人",
    "X86n1600_031:0294c22": "華宏曇曰。在昔余心嚮往三峰老人。而恨未覩其",
    "X86n1600_031:0294c23": "書也。有禪宿齎視老人所提智證傳。喜而驚愯。歎",
    "X86n1600_031:0294c24": "曰。禪典中乃有是書耶。立起如鄧尉。咨決所疑。老",
    "X86n1600_031:0295a01": "人多方垂手。輾轉難搆。一日請益。問佛而答乾矢",
    "X86n1600_031:0295a02": "橛。問西來意而答庭前栢樹子話。推出楪子曰。爭",
    "X86n1600_031:0295a03": "奈者箇何。老人奮舉界尺劈破之。曰百雜碎。余霅",
    "X86n1600_031:0295a04": "爾心開。言下薦得馬祖以來拔地傾天用處。於是",
    "X86n1600_031:0295a05": "以白衣執侍。斫究臨濟宗旨。偶讀雲門錄。至盡大",
    "X86n1600_031:0295a06": "地無絲毫過患猶是轉句。不見一色始是半提。直",
    "X86n1600_031:0295a07": "得如此。須知更有全提時節。胸中障翳頓釋。乃知",
    "X86n1600_031:0295a08": "臨濟立法。如舜在璿璣玉衡。以齊七政。千萬世天",
    "X86n1600_031:0295a09": "度範圍於斯。雲門則夏正也。中星之用未移。故徹",
    "X86n1600_031:0295a10": "見雲門。即透臨濟。一句三玄。三句一句。臨濟雲門。",
    "X86n1600_031:0295a11": "豈非均此全提時節也哉。",
    "X86n1600_031:0295a12": "少室心悅喜和尚應周籓請入汴。寓給苑香林。兵",
    "X86n1600_031:0295a13": "憲曹應秋。同諸士大夫問道無虗日。",
    "X86n1600_031:0295a14": "破山明和尚住西蜀梁山太平寺。",
    "X86n1600_031:0295a15": "十月。費隱容和尚繼住福州黃檗。容福清何氏子。",
    "X86n1600_031:0295a16": "初參壽昌經有省。冒雨謁悟和尚於吼山。便問覿",
    "X86n1600_031:0295a17": "面相提事若何。悟以番菩提珠照頭便打。容曰錯。",
    "X86n1600_031:0295a18": "悟又打。容便喝。悟又打。至第七打。所有伎倆知見。",
    "X86n1600_031:0295a19": "一時氷釋。悟問熏風自南來。殿角生微凉。汝作麼",
    "X86n1600_031:0295a20": "會。容曰水向石邊流出冷。風從花裏過來香。曰離",
    "X86n1600_031:0295a21": "了此又作麼生。容曰放和尚三十棒。曰除却棒又",
    "X86n1600_031:0295a22": "作麼生。容便喝。曰喝後聻。容曰更要重說偈言。悟",
    "X86n1600_031:0295a23": "休去。住黃檗。上堂。今朝初一。好箇消息。若還不會。",
    "X86n1600_031:0295a24": "又是明日。所以道舉一不舉得二。放過一著。落在",
    "X86n1600_031:0295b01": "第二。山僧舉一了也。是汝諸人如何委悉。便下座。",
    "X86n1600_031:0295b02": "問石乘和尚住楚九峯正覺寺。",
    "X86n1600_031:0295b03": "心空居士集居士分燈錄。首維摩詰。終宋景濂。參",
    "X86n1600_031:0295b04": "禪學道。分身應化。師承有據者。共七十二人。",
    "X86n1600_031:0295b05": "甲戌七年。",
    "X86n1600_031:0295b06": "磬山天隱修和尚住報恩。修字天隱。荊溪閔氏子。",
    "X86n1600_031:0295b07": "自幼失怙。鬻蔬奉母。弱冠聽講楞嚴。一切眾生皆",
    "X86n1600_031:0295b08": "由不知常住真心。性淨明體。用諸忘想。此想不真。",
    "X86n1600_031:0295b09": "故有輪轉。惕然知有生死大事。遂投龍池幻祖出",
    "X86n1600_031:0295b10": "家。年二十四得度。參父母未生前話。久未有入。一",
    "X86n1600_031:0295b11": "日隨幻祖運磚次。有人說四大名山菩薩出見神",
    "X86n1600_031:0295b12": "通廣大。祖曰。這裏也不少。修便問如何是這裏神",
    "X86n1600_031:0295b13": "通。祖曰。快度磚來。遂於言下有省。一日偶展楞嚴。",
    "X86n1600_031:0295b14": "至佛咄阿難。此非汝心處。打失本參。會幻祖北行。",
    "X86n1600_031:0295b15": "乃掩關龍池。力究雲門扇子話。閱兩載忽聞驢鳴",
    "X86n1600_031:0295b16": "大悟。破關與同參密祖北覲幻祖。祖曰別來三載。",
    "X86n1600_031:0295b17": "各呈似看。修進曰。人言北地寒。我說南方暖。寒暖",
    "X86n1600_031:0295b18": "不知人。窮人知寒暖。祖頷之。次日入室。問歷歷孤",
    "X86n1600_031:0295b19": "明時如何。祖曰。待汝到這田地與你道。修便喝。祖",
    "X86n1600_031:0295b20": "曰汝還起緣心麼。修拂袖便出。命掌記室。久之印",
    "X86n1600_031:0295b21": "可。前後親炙一十八載。累命分座說法。皆辭遜。初",
    "X86n1600_031:0295b22": "入磬谷。值雪深。五十餘日。炊烟懸絕。於饑禽野獸",
    "X86n1600_031:0295b23": "中。安坐晏如。次遷法濟。後住報恩。上堂曰。禪非解",
    "X86n1600_031:0295b24": "會。道絕功勳。妙體湛然。真機獨露。不可以心思。不",
    "X86n1600_031:0295c01": "可以意想。不可以言宣。不可以默照。不可以色見。",
    "X86n1600_031:0295c02": "不可以聲求。一念回光。便同本有。這裏透得。頓越",
    "X86n1600_031:0295c03": "三祇。坐斷報化佛頭。隨時著衣喫飯。還有向上一",
    "X86n1600_031:0295c04": "路在。",
    "X86n1600_031:0295c05": "石雨方和尚住雲門顯聖。明方武塘陳氏子。年二",
    "X86n1600_031:0295c06": "十二。因見雙塔僧行道威儀有感。辭親出家。精修",
    "X86n1600_031:0295c07": "淨業。一日擊木魚高聲誦佛號有省。遂摘椎曰。不",
    "X86n1600_031:0295c08": "惟西方。東土亦不可生。有一老宿聞而謂之曰。且",
    "X86n1600_031:0295c09": "莫草草。南泉三不是話。子作麼生。方茫無所置答。",
    "X86n1600_031:0295c10": "後閱楞嚴。至我真文殊。無是文殊。若有是者。則二",
    "X86n1600_031:0295c11": "文殊。不覺身心世界。打成一片。往參憨山清禪師",
    "X86n1600_031:0295c12": "於匡阜。往還叩擊。快說無生。後過雲門。時澄和尚",
    "X86n1600_031:0295c13": "爐鞴洪開。方挾袱入堂。矢不語刻期七日徹證。示",
    "X86n1600_031:0295c14": "必死無還生想。一日聞澄上堂曰放下著。頓覺通",
    "X86n1600_031:0295c15": "身慶快。即呈偈曰。平空一擲絕躊躇。轉眼風波徹",
    "X86n1600_031:0295c16": "太虗。會得竿頭舒卷意。放生原是釣來魚。澄痛加",
    "X86n1600_031:0295c17": "訶斥。揮之而出。一日經行次。聞僧舉大慧淨剝茘",
    "X86n1600_031:0295c18": "枝話。遽豁然軒渠一笑。首座搊住曰道道。方曰。恰",
    "X86n1600_031:0295c19": "值某甲持不語戒。座奇之。澄授斷拂一枝。自號斷",
    "X86n1600_031:0295c20": "拂子。退隱黃安鷂子山。俄而澄逝。奔赴雲門。復入",
    "X86n1600_031:0295c21": "天台。一時四遠趨風。王家宰祁中丞請住雲門顯",
    "X86n1600_031:0295c22": "聖。門庭日闢。道望愈隆。",
    "X86n1600_031:0295c23": "天童悟和尚與萬峯藏書。藏和尚提智證傳。力闡",
    "X86n1600_031:0295c24": "綱宗。諸方驚疑。謗議競起。悟和尚與之書曰。祖師",
    "X86n1600_031:0296a01": "西來。秉教外單傳。別行一路。自佛果作碧巖集。大",
    "X86n1600_031:0296a02": "慧謂宗門一大變。今吾徒提智證傳。則臨濟宗至",
    "X86n1600_031:0296a03": "吾徒又一大變。故老僧去夏與吾徒云。當以本色",
    "X86n1600_031:0296a04": "本分者此也。藏復書曰。竊惟法門事大。任荷自心",
    "X86n1600_031:0296a05": "者。苟非深得祖宗的骨之髓。那可承虗接響。喪我",
    "X86n1600_031:0296a06": "兒孫。中外洶洶之議。何足知此血心哉。葢以法門",
    "X86n1600_031:0296a07": "建立之密。千古萬古不能撲破。藏謂宗旨未破。則",
    "X86n1600_031:0296a08": "臨濟猶生也。那可一時以舉揚之不易。承接之無",
    "X86n1600_031:0296a09": "人。便欲越過此宗。別行坦路耶。覺範曰。此如衣冠",
    "X86n1600_031:0296a10": "稱孔門弟子。而毀易繫辭。三尺童子皆笑之。其言",
    "X86n1600_031:0296a11": "痛切。可為寒心。唯望和尚洞此至愚之誠。鑒其玄",
    "X86n1600_031:0296a12": "要之請。俾後世興起之人。確有本分之據。勿使狐",
    "X86n1600_031:0296a13": "狼野犴。溷同獅吼。則佛祖幸甚。法門幸甚。子孫幸",
    "X86n1600_031:0296a14": "甚。靈巖儲重刻天童和尚七書三書序。宏儲於崇",
    "X86n1600_031:0296a15": "禎癸酉。在萬峯侍者寮。見此錄。歎曰。大人哉用處",
    "X86n1600_031:0296a16": "乃爾爾。丙子丁丑。見此錄廣布鄉邑。逮壬午以後。",
    "X86n1600_031:0296a17": "問之來學。禪林中流行漸少。空山無事。閒行至香",
    "X86n1600_031:0296a18": "乳寮。復見此錄。慮其日久湮沒。隨命刷印房重梓",
    "X86n1600_031:0296a19": "流行。宏儲生平逆順因緣。一切消歸向上。即先三",
    "X86n1600_031:0296a20": "峰和尚前後復言。慮不知者謂事屬於爭。槩不行",
    "X86n1600_031:0296a21": "世。茲刻葢以昧昧然傳天童者。唯恐是書之不行。",
    "X86n1600_031:0296a22": "道豈有是非勝負乎哉。祥符蔭曰。佛祖綱要。自神",
    "X86n1600_031:0296a23": "廟而後。茫昧幾希。而臨濟宗旨。已同淪墜。非天童",
    "X86n1600_031:0296a24": "祖一棒振其頹綱。何以砥滔天之瀾。然不得三峯",
    "X86n1600_031:0296b01": "祖力提血戰。大聲而呼。玄要主賓。掃土盡矣。是知",
    "X86n1600_031:0296b02": "非天童無以起臨濟之廣大。非三峯無以盡臨濟",
    "X86n1600_031:0296b03": "之精微。兩祖葢互相成褫。以逆為用者也。文殊起",
    "X86n1600_031:0296b04": "佛見法見。世尊攝向二鐵圍山。佛果作碧巖集。大",
    "X86n1600_031:0296b05": "慧欲毀其板。佛祖大機之用。而可以聖見凡情測",
    "X86n1600_031:0296b06": "哉。昧昧者分水火鐺。左右袒。則過矣。",
    "X86n1600_031:0296b07": "悟和尚却杭州靈隱之請。",
    "X86n1600_031:0296b08": "乙亥八年。",
    "X86n1600_031:0296b09": "天童祖席成。天童自晉義興開山。宋宏智中興以",
    "X86n1600_031:0296b10": "來。號江南第一法席。宋王安石有句云。二十里松",
    "X86n1600_031:0296b11": "行欲盡。青山捧出梵王宮。可想見之。滄桑代變。荊",
    "X86n1600_031:0296b12": "蘚荒凉。悟和尚自辛未夏受請入院。至佛殿基。有",
    "X86n1600_031:0296b13": "虗空作殿。日月為燈之語。乃作興修偈曰。太白山",
    "X86n1600_031:0296b14": "下天童寺。洪水漂流殿如洗。普告四眾諸檀那。大",
    "X86n1600_031:0296b15": "家出手共扶起。至是年壽七十。天人師殿。善法堂。",
    "X86n1600_031:0296b16": "寢堂。丈室。皆莊嚴妙麗。如湧天宮。眾踰三萬指。上",
    "X86n1600_031:0296b17": "堂。有不用材木。殿閣成見。不勞斧斤。法堂本彰。不",
    "X86n1600_031:0296b18": "動舌頭。只向青天白日下。要轉便轉之語。",
    "X86n1600_031:0296b19": "秋七月臨濟三十一世嗣天童法三峰和尚法藏",
    "X86n1600_031:0296b20": "寂。時年六十三。春正月。吳江士大夫迎開堂聖壽",
    "X86n1600_031:0296b21": "寺。藏慨然曰。臨濟大師至於今七百餘年。我鞠躬",
    "X86n1600_031:0296b22": "盡瘁。死欲倡明其道。而終不能大遂我志。今老且",
    "X86n1600_031:0296b23": "病。安能僕僕對世人費口舌哉。終不忍其請。人日",
    "X86n1600_031:0296b24": "到寺。告香。舉繼起宏儲潭吉宏忍立僧輪贊。制完",
    "X86n1600_031:0296c01": "還山。宗伯董其昌來謁於證心堂。自陳於臨濟無",
    "X86n1600_031:0296c02": "位真人語有省。藏剔發痛露。宗伯躍然。再拜出。語",
    "X86n1600_031:0296c03": "人曰。如出雲霧。四月朔。命侍司估倡衣鉢。設十方",
    "X86n1600_031:0296c04": "普會齋。擿鼓為最後辭眾上堂。書從上源流并衣",
    "X86n1600_031:0296c05": "拂。付囑宏儲等。五月朔。就證心堂設死關。自榜曰。",
    "X86n1600_031:0296c06": "歇處。又自題云。佛法有人說。天山好自埋。天山晚",
    "X86n1600_031:0296c07": "年自號也。七月二十一日泊然而化。十一月八日",
    "X86n1600_031:0296c08": "奉全身塔於證心堂。後夜素光從塔起。直上如虹",
    "X86n1600_031:0296c09": "亘天。茂苑相國文震孟祭文云。浩然剛大。佛祖咸",
    "X86n1600_031:0296c10": "在其陶鎔。動若風雷。凡聖疇知其變化。倒日迴天。",
    "X86n1600_031:0296c11": "七百載宗綱未墜。茹荼集蓼。六十年辛苦自知。讀",
    "X86n1600_031:0296c12": "者以為得生平之概。宗伯董其昌撰塔銘。靈巖儲",
    "X86n1600_031:0296c13": "天山塔廟記曰。賢劫第四尊釋迦文佛直下六十",
    "X86n1600_031:0296c14": "九世。臨濟正宗淨慈藏和尚。和尚望虎邱隆十九",
    "X86n1600_031:0296c15": "世。望楊岐會二十三世。望臨濟玄三十一世。不稱",
    "X86n1600_031:0296c16": "南嶽而專承臨濟。別四宗也。楊岐虎邱特表而出",
    "X86n1600_031:0296c17": "之者。石霜下出匾頭道人南公。晚住積翠。有大名",
    "X86n1600_031:0296c18": "稱。當時與會祖為二甘露門。嗣其法者。晦堂真淨。",
    "X86n1600_031:0296c19": "仰山雲葢。死心靈源。草堂湛堂。兜率法雲寂音諸",
    "X86n1600_031:0296c20": "老。子孫赫然一時。我會祖得白雲端。端得五祖演。",
    "X86n1600_031:0296c21": "落落孤行。五祖之子三佛。佛果老人。巍然號楊岐",
    "X86n1600_031:0296c22": "正脉。佛果當時稱得人最盛。虎邱徑山傑出。徑山",
    "X86n1600_031:0296c23": "負雄望如南公。得記莂者九十餘人。楊岐正脉不",
    "X86n1600_031:0296c24": "私其子。而偏歸我華祖。華祖為虎邱單傳。故虎邱",
    "X86n1600_031:0297a01": "之道獨尊。藏和尚波瀾如徑山。峻拔如虎邱。生不",
    "X86n1600_031:0297a02": "逢諸老騰驤之日。隆慶萬歷間。法運衰涼。綱宗長",
    "X86n1600_031:0297a03": "夜。和尚手捧日月安於九天。赤身支臨濟七百年",
    "X86n1600_031:0297a04": "已墜之業。而猶慮威音已後。無師自悟。遽為師範。",
    "X86n1600_031:0297a05": "則後學何所宗承。特請定宗旨於悟和尚。師資道",
    "X86n1600_031:0297a06": "合。響應人天。當是時。悟和尚之得和尚。猶斷際之",
    "X86n1600_031:0297a07": "有慧照。和尚遂恣逸羣作略。施無畏真說。將使一",
    "X86n1600_031:0297a08": "四天下含靈蠢動。昧略飛搖。同歸清凉寂滅法幢。",
    "X86n1600_031:0297a09": "塗毒一聲。魔宮震裂。至博通三藏之流支。雲興瓶",
    "X86n1600_031:0297a10": "瀉之辨和。咸思罄南山之竹木。佐其鞭笞。揚東海",
    "X86n1600_031:0297a11": "之怒濤。衍其流毒。悟和尚為此懼。倒行逆既。百計",
    "X86n1600_031:0297a12": "奪之。人不見其用。遂使及門之士。恐道格緩行。不",
    "X86n1600_031:0297a13": "禰其父而禰其祖。嗟乎。道之所在。果如是耶。滹沱",
    "X86n1600_031:0297a14": "之言曰。第一句薦得。堪與祖佛為師。奈何奴呼菩",
    "X86n1600_031:0297a15": "薩。婢視聲聞。而計名聞利養。以夫子之道。反害夫",
    "X86n1600_031:0297a16": "子乎。當積翠徑山兒孫滿天下。我會隆二祖。欲覓",
    "X86n1600_031:0297a17": "針鋒許插脚不可得。孰謂如來正法眼藏於是憑",
    "X86n1600_031:0297a18": "依。至於今遍照塵剎。我和尚之道。光明無礙。踐履",
    "X86n1600_031:0297a19": "深嚴。靈骨所在。龍神呵護。乾坤有毀。天寶弗墜。道",
    "X86n1600_031:0297a20": "行詳傳銘不具載。稱淨慈藏和尚者。和尚八坐道",
    "X86n1600_031:0297a21": "場。而淨慈則五山之首。唐宋諸尊宿說法之席也。",
    "X86n1600_031:0297a22": "八月。剖石宏璧和尚繼席萬峯。璧無錫鄭氏子。十",
    "X86n1600_031:0297a23": "七剃染。坐閱華嚴五載。謁三峰藏得悟。遍參諸方。",
    "X86n1600_031:0297a24": "見博山黃檗匡廬諸老。遊兩浙。禮悟和尚於金粟。",
    "X86n1600_031:0297b01": "復歸三峰。透徹臨濟綱宗。付法。遂繼聖恩法席。上",
    "X86n1600_031:0297b02": "堂曰。臨時眼目。千古絕同。或縱或奪。有始有終。電",
    "X86n1600_031:0297b03": "光莫及。石火罔通。若也擬議。白雲萬重。",
    "X86n1600_031:0297b04": "丙子九年。",
    "X86n1600_031:0297b05": "春正月。繼起儲和尚開法常州夫椒祥符禪寺。先",
    "X86n1600_031:0297b06": "是毗陵迎藏和尚住夫椒祥符。藏顧儲曰。汝既辭",
    "X86n1600_031:0297b07": "萬峯。可竭力於我父母之邦。宜主夫椒。到寺。法堂",
    "X86n1600_031:0297b08": "揭五宗要旨。室中出十二種日旋三昧。以驗方來。",
    "X86n1600_031:0297b09": "一時東南衲子。賢士大夫。目為龍門。",
    "X86n1600_031:0297b10": "二月。瑞光徹和尚開堂金山龍遊寺。眾盈萬指。人",
    "X86n1600_031:0297b11": "皆謂圓悟再來。時值淮揚流宼將迫。徹至。寇遠去",
    "X86n1600_031:0297b12": "先一夕。官守同感異夢。謂有肉身菩薩來。此地無",
    "X86n1600_031:0297b13": "恙矣。因是總戎領軍士裝束出迎。有司爭禮之。海",
    "X86n1600_031:0297b14": "岸居士黃端伯。親見壽昌。不可一世。與徹機緣相",
    "X86n1600_031:0297b15": "見。遂服膺。",
    "X86n1600_031:0297b16": "七月費隱容和尚遷建安蓮峯禪院。",
    "X86n1600_031:0297b17": "潭吉忍和尚住杭州安隱。忍蜀之鄭氏子。少負才",
    "X86n1600_031:0297b18": "略。二十出家。自恨無真師畏友。乃汩沒於章句中。",
    "X86n1600_031:0297b19": "十有五載。每當山水友朋詩文適意之際。輒懷慚",
    "X86n1600_031:0297b20": "自責曰。我出家甯為此乎。即道念勃興。發足南詢。",
    "X86n1600_031:0297b21": "至吳中。邂逅同鄉劉長倩孝廉。見三峯語錄。不覺",
    "X86n1600_031:0297b22": "身毛卓豎。遂偕入山請益。藏每詬詈不已。忍意失",
    "X86n1600_031:0297b23": "所求。遽辭去。往參天童。亦不契。後臥病武林。偶閱",
    "X86n1600_031:0297b24": "黃龍見慈明語。忽歎曰。古人笑怒皆方便也。亟還",
    "X86n1600_031:0297c01": "見藏於鄧尉。負病求入精進堂。眾以為不可。藏曰。",
    "X86n1600_031:0297c02": "參禪致死。不愈於他病乎。師因激勵。神益旺。志益",
    "X86n1600_031:0297c03": "堅。或勸放參自攝者。則避去不欲聞。藏因忍聞慧",
    "X86n1600_031:0297c04": "深入。恐猝不能枯。令究雲門折足因緣。有省。復舉",
    "X86n1600_031:0297c05": "溈山有無句公案。徵詰研窮。久之日臻玄奧。到寺",
    "X86n1600_031:0297c06": "日。拈拄杖卓一下。召眾曰。千佛列祖頂[寧*頁]。與諸人",
    "X86n1600_031:0297c07": "一擊洞開了也。設有撩起便行底。脚下也好與三",
    "X86n1600_031:0297c08": "十拄杖。掩關集從上列祖悟由。起自釋迦。終於天",
    "X86n1600_031:0297c09": "童三峯。凡六十九世。以盡臨濟一宗。串珠而下。有",
    "X86n1600_031:0297c10": "建立者。有守成者。有扶救者。其間升降。歷歷可觀。",
    "X86n1600_031:0297c11": "使宗祖眼目。不致委地。以待夫天下後世英傑者",
    "X86n1600_031:0297c12": "出。再振起之。曰五宗救。凡十卷。祥符蔭曰。五宗救",
    "X86n1600_031:0297c13": "一書。揭示佛祖精微。闡揚宗旨肯綮。實有功於法",
    "X86n1600_031:0297c14": "門。但其間於天童三峯之際。只當論明道法。不當",
    "X86n1600_031:0297c15": "存諸形迹。諸方具眼者。以太虗圓攝之。而不分彼",
    "X86n1600_031:0297c16": "此見。斯為善也。",
    "X86n1600_031:0297c17": "九月。湖州聖日峯大香唵囕法師寂。香吳洞庭名",
    "X86n1600_031:0297c18": "士吳鼎芳也。少工詩文。留心梵乘。鍵關閱藏。夢中",
    "X86n1600_031:0297c19": "感大士舒光印攝。遂決志出塵。年四十復因亡母",
    "X86n1600_031:0297c20": "感夢。誡其出家。以懺己罪。乃宵征入雲棲。薙染於",
    "X86n1600_031:0297c21": "蓮大師像前。徧叩諸方。志在扶教。而於己躬下事。",
    "X86n1600_031:0297c22": "實密證精徹。然不敢以禪自任。開講說法。道風秀",
    "X86n1600_031:0297c23": "出吳越之間。所至一衲。蕭如閑雲孤鶴。不求伴侶。",
    "X86n1600_031:0297c24": "而去住自如。會心所至。趺巖坐樹。往往絕粒。茶毗",
    "X86n1600_031:0298a01": "之夕。栴檀香氣。芬鬱累日不散。遠近緇素禮敬。得",
    "X86n1600_031:0298a02": "未曾有。所著有雲外錄。明僧傳。及道德經解等行",
    "X86n1600_031:0298a03": "世。詩歌有皎然貫休之風。持律泠然。與世無忤。孝",
    "X86n1600_031:0298a04": "廉夏元彬傳其生平。塔於聖日峯之陰。祥符蔭曰。",
    "X86n1600_031:0298a05": "唵囕法師。道韻風標。足為近今緇流坊表。明僧傳",
    "X86n1600_031:0298a06": "摭拾見聞。精核不膚。後來有志燈傳者。所宜參考",
    "X86n1600_031:0298a07": "也。",
    "X86n1600_031:0298a08": "冬十二月。杭州真寂廣印聞谷大師寂。印嘉善周",
    "X86n1600_031:0298a09": "氏子。母夢玄武神仗劍率諸甲士擁護其門而生。",
    "X86n1600_031:0298a10": "七歲。嘗瞑目端坐。父母送之杭州開元寺剃度。後",
    "X86n1600_031:0298a11": "歸省親。母誡之曰。三朝新婦。一世禪和。子其勉之。",
    "X86n1600_031:0298a12": "印每述其兩句。終身受用不盡。一日見壁間法界",
    "X86n1600_031:0298a13": "圖。問其師曰。十界從心生。心從何處生。其師不能",
    "X86n1600_031:0298a14": "答。時儀峯和尚結茅清平。往叩之。峰曰。汝要會須",
    "X86n1600_031:0298a15": "妙悟始得。印曰。如何得悟去。峰乃教看雲門露字。",
    "X86n1600_031:0298a16": "印一聞便信。直下挨拶。至忘寢食。尋上雙徑結茆",
    "X86n1600_031:0298a17": "白雲峯下。看亮座主參馬祖因緣。疑不能釋。一日",
    "X86n1600_031:0298a18": "見黃瑞香花。忽大悟。曰却是虗空講得經。碌磚瓦",
    "X86n1600_031:0298a19": "礫正堪聽。向來扭揑娘生鼻。錯認葫蘆作淨瓶。於",
    "X86n1600_031:0298a20": "是往雲棲。盡得蓮大師之益。次參龍池幻祖。機緣",
    "X86n1600_031:0298a21": "相契。而不自肯。祖曰更欲如何。印曰視圓悟大慧",
    "X86n1600_031:0298a22": "為多愧耳。祖憮然曰。當今學者未會先會。那能得",
    "X86n1600_031:0298a23": "不自肯如子者乎。老僧當避一頭地矣。北遊五臺。",
    "X86n1600_031:0298a24": "還真寂。四眾懇請開堂。堅持不允。生平滴水滴凍。",
    "X86n1600_031:0298b01": "不肯一念外馳。洞透祖關。終不以悟自居。教律皆",
    "X86n1600_031:0298b02": "洞哳精微。時或為眾演說。聞者靡不心服。臘月辭",
    "X86n1600_031:0298b03": "眾告寂。塔全身於孔青之陽。",
    "X86n1600_031:0298b04": "祥符蔭曰。龍門濫觴。砥定須憑天柱。啟禎之間。禪",
    "X86n1600_031:0298b05": "風以天童三峯兩祖而大振。為之先後左右者。雲",
    "X86n1600_031:0298b06": "棲紫栢憨山三大士而外。有真寂印鵞湖心儀峯",
    "X86n1600_031:0298b07": "彖無念有諸公。為之防閑提挈。所以數十年來。令",
    "X86n1600_031:0298b08": "行吳越。幾欲復追唐宋盛時。今波流漸靡矣。安得",
    "X86n1600_031:0298b09": "挽回流俗者。一峻金堤之潰哉。",
    "X86n1600_031:0298b10": "丁丑十年。",
    "X86n1600_031:0298b11": "春。天童悟和尚舉費隱容為座元。時容自閩川解",
    "X86n1600_031:0298b12": "院事歸省也。六月。悟和尚却弁山圓證之請。",
    "X86n1600_031:0298b13": "九峰問石乘和尚應相國何芝岳請。住白門天隆。",
    "X86n1600_031:0298b14": "十月。天童悟和尚立朝宗忍為西堂。忍常州陳氏",
    "X86n1600_031:0298b15": "子。",
    "X86n1600_031:0298b16": "隱元琦禪師繼住黃檗。琦嗣費隱容。",
    "X86n1600_031:0298b17": "冬十二月。荊溪禹門請悟和尚主法。辭之。",
    "X86n1600_031:0298b18": "戊寅十一年。",
    "X86n1600_031:0298b19": "春二月。嘉興金粟通乘石車和尚寂。乘金華朱氏",
    "X86n1600_031:0298b20": "子。閱龐居士問石頭因緣有疑。年二十六。棄室出",
    "X86n1600_031:0298b21": "家。完具。參天童悟豁然。侍悟七載。不惜勞苦。嗣法",
    "X86n1600_031:0298b22": "住金粟。上堂。諸佛出世。為一大事因緣。達摩西來。",
    "X86n1600_031:0298b23": "指人見性成佛。金粟不諳老婆禪。祇要諸人棒下",
    "X86n1600_031:0298b24": "見血。若也恁麼會得。觸處逢渠。纖塵不立。垂手人",
    "X86n1600_031:0298c01": "間。和光化物。既然觸處逢渠。且道渠是阿誰。毫釐",
    "X86n1600_031:0298c02": "有差。天地懸隔。喝一喝。二月十二日。將示寂僧問",
    "X86n1600_031:0298c03": "此後向甚處與和尚相見。乘曰遍界不曾藏。僧作",
    "X86n1600_031:0298c04": "禮曰。恁麼則向這裏與和尚相見去也。乘曰且莫",
    "X86n1600_031:0298c05": "錯認。泊然而逝。",
    "X86n1600_031:0298c06": "三月。荊溪士紳以悟和尚臘高。宜歸桑梓。請住法",
    "X86n1600_031:0298c07": "藏寺。汪大心申狀略曰。和尚闡教海天。一切有情。",
    "X86n1600_031:0298c08": "皆得濟拔。唯荊溪乃和尚梓里。甘露未承。火宅難",
    "X86n1600_031:0298c09": "出。引領慈雲。有傒我後來之歎。吳洪裕狀曰。禪師",
    "X86n1600_031:0298c10": "為法門龍象。海內瞻依。當此佛法傾頹。而師硬竪",
    "X86n1600_031:0298c11": "脊骨。肩此重任。所謂[拚ㄙ+ㄊ]却一條窮性命。刀山劍樹",
    "X86n1600_031:0298c12": "也須登。非師而誰。此大丈夫之事。非公侯將相之",
    "X86n1600_031:0298c13": "所能為。興言及此。吾輩真當愧死。然度盡海內眾",
    "X86n1600_031:0298c14": "生。而於桑梓反[懃堇+未]然無情。冥然不顧。則法門所言",
    "X86n1600_031:0298c15": "平等者果安在乎。此某某所以不能已於今日之",
    "X86n1600_031:0298c16": "請也。吾里中富貴者如油入麵。永無解脫。貴賤者",
    "X86n1600_031:0298c17": "如北行南轅。愈趨愈遠。專望法席光臨。一為指迷。",
    "X86n1600_031:0298c18": "謹此合詞以請。悟以衰病。力却之。",
    "X86n1600_031:0298c19": "五月十五日。杭州安隱宏忍潭吉和尚寂。塔全身",
    "X86n1600_031:0298c20": "於祥符寺之東山。有安隱錄。法嗣振西攜之入閩。",
    "X86n1600_031:0298c21": "三遘於亂兵火寨中。而獲存。并五宗救行世。",
    "X86n1600_031:0298c22": "秋七月。費隱容和尚補住金粟。徵修傳燈錄。明三",
    "X86n1600_031:0298c23": "百年間。諸祖語錄散行宇內。多所亡失。天童悟和",
    "X86n1600_031:0298c24": "尚。遍求遺言。如破菴無準寶藏東明寶峯本支祖",
    "X86n1600_031:0299a01": "錄。皆無從考訂。容住金粟。念從上法脉所繫。失今",
    "X86n1600_031:0299a02": "弗圖。後彌不易。乃啟行徵輯。欲續五燈會元心燈",
    "X86n1600_031:0299a03": "錄後。上下數百年間。成一家言。祥符蔭曰。會元濟",
    "X86n1600_031:0299a04": "宗至密菴傑祖而止。心燈錄續其後。未甚流傳。以",
    "X86n1600_031:0299a05": "至元明以來。文獻傳聞。異同不一。非唯定哀之隱",
    "X86n1600_031:0299a06": "桓。幾等洙泗之杞宋矣。費和尚住金粟。徵修燈錄",
    "X86n1600_031:0299a07": "之舉。可謂急所先務者也。",
    "X86n1600_031:0299a08": "具德禮和尚住雲門光孝。禮會稽張氏子。幼躭玄",
    "X86n1600_031:0299a09": "術。長好空宗。投普陀山薙髮。旋遊講肆。適聞三峯",
    "X86n1600_031:0299a10": "藏於安隱開法。趨見之。初究本來面目話。一日窺",
    "X86n1600_031:0299a11": "鏡猛省。藏未之許。後充圊頭。運糞下山。因轉肩次。",
    "X86n1600_031:0299a12": "匾擔連[喬*(〦/儿)]。豁然了悟。機用橫出。叢林有鐵[此/束]之稱。",
    "X86n1600_031:0299a13": "既而遍參諸方。仍依藏於鄧尉。密契玄旨。嗣法後。",
    "X86n1600_031:0299a14": "住雲門光孝寺。刀耕火種。有古德風。衲子爭依之。",
    "X86n1600_031:0299a15": "己卯十二年。",
    "X86n1600_031:0299a16": "天童悟和尚會吳越護法。及法孫三峯下諸山於",
    "X86n1600_031:0299a17": "[橘矛+隹]李孫園。三峰藏寂後。一時慫惥者。有三闢七闢",
    "X86n1600_031:0299a18": "之刻。安隱忍因而作五宗救。時天童和尚以修列",
    "X86n1600_031:0299a19": "祖塔。與山鄰徐氏不合。八月拂衣出山。過虎林。太",
    "X86n1600_031:0299a20": "史錢瑞星。中丞洪清遠等。咸執弟子禮。留供養。却",
    "X86n1600_031:0299a21": "之。至吳。出資囑方伯申青門。解元楊維斗等。修虎",
    "X86n1600_031:0299a22": "邱隆祖塔。九月費隱容迎至金粟。如檇李。止孫集",
    "X86n1600_031:0299a23": "公園。問道者如市。有梅溪錄。時舊檀護咸趨侍。法",
    "X86n1600_031:0299a24": "孫三峯下祥符儲雲門禮等。皆追隨。護法王金如",
    "X86n1600_031:0299b01": "周君謨。張二無。祁季超等。及天童諸尊宿。共白和",
    "X86n1600_031:0299b02": "尚言。法門不應異同。當消釋之。和尚特上堂。將從",
    "X86n1600_031:0299b03": "前葛藤。一時斬斷。祖孫父子一志同心。迴挽道法。",
    "X86n1600_031:0299b04": "十月。和尚還天童。舉林野奇為西堂。",
    "X86n1600_031:0299b05": "浮石賢和尚住青蓮。賢平湖趙氏子。父母為娶室。",
    "X86n1600_031:0299b06": "將親迎而逃於普陀剃染。圓戒雲棲。初參雲門澄",
    "X86n1600_031:0299b07": "於東塔。謁悟和尚於金粟。付法。",
    "X86n1600_031:0299b08": "吳江華嚴宏鴻于磐和尚寂。鴻毗陵蔣氏子。性極",
    "X86n1600_031:0299b09": "聰敏。少而失恃。其父挈之登三峯求剃染。俾之給",
    "X86n1600_031:0299b10": "侍。久而有省。藏一日上堂次。鴻出作禮。藏便打。鴻",
    "X86n1600_031:0299b11": "曰。已知神用。且莫先施。藏作鳴聲。鴻曰。當陽敵手。",
    "X86n1600_031:0299b12": "請師進戰。藏復以拄杖打三下。鴻曰今日親見和",
    "X86n1600_031:0299b13": "尚。便禮拜。藏頷之。溫研既久。乃獲印記。出住吳江",
    "X86n1600_031:0299b14": "華嚴。甞謂眾曰。如今道眼不明。出世者多。也向高",
    "X86n1600_031:0299b15": "座上。廣眾中。拈起拄杖子胡亂打。竪起拂子來欺",
    "X86n1600_031:0299b16": "謗人。貪他恭敬利養。如聾如瞽相似。豈不賺煞人。",
    "X86n1600_031:0299b17": "你道睦州一向閉門。魯祖終年面壁。是為人耶。不",
    "X86n1600_031:0299b18": "為人耶。臨寂。謂門人曰。吾滅後靈骨入普同塔中。",
    "X86n1600_031:0299b19": "表生死不離大眾耳。",
    "X86n1600_031:0299b20": "冬十二月十五日少室慧喜心悅和尚寂。",
    "X86n1600_031:0299b21": "庚辰十三年。",
    "X86n1600_031:0299b22": "春閏正月。悟和尚再却雪竇請。先是丙子冬。僧發",
    "X86n1600_031:0299b23": "光凡三請。却弗赴。至是復以宗伯顧錫疇之狀來。",
    "X86n1600_031:0299b24": "略曰。大師如鑒其誠而許之。錫疇不難再渡錢塘。",
    "X86n1600_031:0299c01": "親送大師之雪竇。疇亦擬搆數椽於徐鳧巖。與大",
    "X86n1600_031:0299c02": "師之鐘鼓相聞。亦浮生一愉快事也。悟力却之。",
    "X86n1600_031:0299c03": "夏。國戚田太傅奉旨。頒錫瑞光徹和尚金襴袈裟。",
    "X86n1600_031:0299c04": "雪嶠信大師住廬山開先。",
    "X86n1600_031:0299c05": "牧雲門和尚住古南。門甞熟張氏子。二十歲投破",
    "X86n1600_031:0299c06": "山洞聞乘出家。原名契門。力事參究。便有省入。後",
    "X86n1600_031:0299c07": "參天童悟和尚於金粟。以偈呈方丈。悟略閱兩行。",
    "X86n1600_031:0299c08": "問即今事作麼生。門擬議。悟以番菩提珠便打。門",
    "X86n1600_031:0299c09": "禮拜。悟又向背築一拳曰。你若作打會。入地獄如",
    "X86n1600_031:0299c10": "箭射。異日悟舉薰風自南來。殿角生微凉驗眾。門",
    "X86n1600_031:0299c11": "呈三頌。悟看至末首。曰不親切。門曰前二首聻。悟",
    "X86n1600_031:0299c12": "曰此不親切。和前都不親切。門便問如何是親切",
    "X86n1600_031:0299c13": "處。悟便掌。門即竪一指曰某甲也。悟曰你未知落",
    "X86n1600_031:0299c14": "處在。門隱隱疑。後上天童。題萬松關偈曰。古路松",
    "X86n1600_031:0299c15": "陰廿里長。過時誰覺骨清凉。悟曰。何不道過時誰",
    "X86n1600_031:0299c16": "不骨清凉。門於言下有省。又作活眼泉偈。寮中思",
    "X86n1600_031:0299c17": "索。偶然停筆。右手將左臂一觸。忽然觸發。直下湛",
    "X86n1600_031:0299c18": "然。前所疑一掌落處。不言而喻。一時呈行由。曰詣",
    "X86n1600_031:0299c19": "實供通。悟曰者些都不是實消息。你再供通實消",
    "X86n1600_031:0299c20": "息看。門進前展兩手。悟曰不是不是。門曰和尚如",
    "X86n1600_031:0299c21": "今瞞某甲不得。悟曰瞞即瞞不得。且惑亂你一上。",
    "X86n1600_031:0299c22": "後乃付囑。住古南上堂。拋下拄杖曰。撲落非他物。",
    "X86n1600_031:0299c23": "復擎起作舞曰。縱橫不是塵。汝諸人還見山河及",
    "X86n1600_031:0299c24": "大地。全露法王身麼。復擊香几曰。一片榆楠木。敲",
    "X86n1600_031:0300a01": "來響殺人。上堂。向虗空中畫青畫黃。本無甚事。對",
    "X86n1600_031:0300a02": "無位真人說生說死。笑殺旁觀。卓拄杖。",
    "X86n1600_031:0300a03": "辛巳十四年。",
    "X86n1600_031:0300a04": "五月。國戚田宏遇賷紫衣入天童。請悟和尚陞座。",
    "X86n1600_031:0300a05": "八月。田宏遇奏請奉旨。詔悟和尚開堂南都大報",
    "X86n1600_031:0300a06": "恩寺。悟以衰邁力辭。",
    "X86n1600_031:0300a07": "朝宗忍和尚住曹溪寶林。忍先參三峯藏為侍者。",
    "X86n1600_031:0300a08": "復參天童和尚於金粟。久之印可。初住靈祐。住曹",
    "X86n1600_031:0300a09": "溪上堂。諸佛諸祖。唯以一大事因緣故出見於世。",
    "X86n1600_031:0300a10": "據實論此一大事因緣。不用開口。不用動念。直下",
    "X86n1600_031:0300a11": "一一天真。一一明妙。祇貴直截契證。超越死生。不",
    "X86n1600_031:0300a12": "離見聞緣。超然登佛地。所以世尊於明星。祇得一",
    "X86n1600_031:0300a13": "覩。六祖於金剛經。直用一聞。諸公若也得恁麼一",
    "X86n1600_031:0300a14": "回去。便堪傳佛心印。方為佛祖嫡骨兒孫。試問諸",
    "X86n1600_031:0300a15": "人。既是見成舊公案。又用舉作甚麼。迴機同本得。",
    "X86n1600_031:0300a16": "一舉一回新。",
    "X86n1600_031:0300a17": "杭州橫山兜率宏成一默和尚寂。成錢塘人。幼孤。",
    "X86n1600_031:0300a18": "事母盡孝。年二十三。棄室薙染。遍參耶溪明宗紹",
    "X86n1600_031:0300a19": "覺諸講席。因乞戒謁雲棲。修六時課習。一心不亂。",
    "X86n1600_031:0300a20": "逢僧激勸參究。乃於祥符寺。請寒灰奇老宿結制。",
    "X86n1600_031:0300a21": "成為期主。適三峯藏和尚過祥符。奇挈成參問。藏",
    "X86n1600_031:0300a22": "曰。我若開示。只要悟去。無甚工夫窟子與你擔閣。",
    "X86n1600_031:0300a23": "成遂上三峯。力參七年。不得契悟。時同參澹予垣",
    "X86n1600_031:0300a24": "策之曰。此事因循多年。若不明白。如何折合。成愧",
    "X86n1600_031:0300b01": "汗浹背而不能答。是夕坐至四鼓。垣又舉竹篦話",
    "X86n1600_031:0300b02": "詰之。成方擬酬對。垣以手驀掩成口。遂有省。乃曰",
    "X86n1600_031:0300b03": "我會也。垣曰。會則且置。祇如生死到來時如何。成",
    "X86n1600_031:0300b04": "便喝。曰一喝意旨如何。成曰。截斷老兄舌頭去在。",
    "X86n1600_031:0300b05": "遂趨入方丈呈所得。藏頷之。命居第一座。天啟乙",
    "X86n1600_031:0300b06": "丑。藏著五宗原。付室中四子。而成居其首。越四載。",
    "X86n1600_031:0300b07": "藏復以源流衣拂授之。住兜率院。僧問如何是佛",
    "X86n1600_031:0300b08": "法的的大意。成以拄杖拄其口。曰急急如律令。僧",
    "X86n1600_031:0300b09": "擬議。成連打三棒。塔於鄧尉。",
    "X86n1600_031:0300b10": "祥符儲和尚入天台。儲住祥符六年。直指堂五宗",
    "X86n1600_031:0300b11": "門風垂問。臨濟門風。廣大圓備。囊括千差。包羅萬",
    "X86n1600_031:0300b12": "有。鹵莽者得其相似。穿鑿者失其指歸。三要印開",
    "X86n1600_031:0300b13": "朱點窄。未容擬議主賓分。覿體全彰底。何愁不眼",
    "X86n1600_031:0300b14": "目定動。孤蟾獨耀江山靜。長嘯一聲天地秋。隨緣",
    "X86n1600_031:0300b15": "瀟灑底。幾時得脚跟點地。果是龍生金鳳子。何難",
    "X86n1600_031:0300b16": "衝破碧琉璃。三峯先師謂臨濟一宗。跨四家而獨",
    "X86n1600_031:0300b17": "步。未免抑人揚己。少縱多擒。山僧道主賓互換。貴",
    "X86n1600_031:0300b18": "在機圓。事理雙關。應須眼俊。君臣向背。莫犯當頭。",
    "X86n1600_031:0300b19": "父子唱隨。難分兩口。識得心外無法。何妨滿目青",
    "X86n1600_031:0300b20": "山。苟非句裏該玄。那許通身鐵壁。門風雖異。堂奧",
    "X86n1600_031:0300b21": "匪殊。融攝五宗。方稱大匠。○藏雲室十二種日旋",
    "X86n1600_031:0300b22": "三昧。(生佛未形如何通信)[○@心](翛然素潔試請安名)[○@智](心識不到別有生機)[○@卍](迥脫",
    "X86n1600_031:0300b23": "恨塵方堪讚歎)(旁通一線許汝商量)[○@雲](乍卷乍舒開遮自在)[○@山](萬仞壁立湊泊還難)[○@人]",
    "X86n1600_031:0300b24": "(有二岐路不可不知)[○@木](應物隨機熾然無間)[○@女](和合諸塵不入眾數)[○@尾](披毛戴角佛眼難窺)",
    "X86n1600_031:0300c01": "(十字縱橫一真不立)儲痛老成凋喪。宗風衰下。禪林跪遇",
    "X86n1600_031:0300c02": "日繁。乃抽杖入天台。至則館於蒼山下慧日破院。",
    "X86n1600_031:0300c03": "十月百癡　和尚住建甯蓮峰。嗣金粟容。",
    "X86n1600_031:0300c04": "慧刃銛和尚補住祥符。銛武進柳氏子。參三峯藏",
    "X86n1600_031:0300c05": "和尚於鄧尉。究雲門折足話。一日藏晚參舉話畢。",
    "X86n1600_031:0300c06": "有僧纔出。藏起身便出法堂。銛忽有省。作頌曰。纔",
    "X86n1600_031:0300c07": "來便把兩門關。箇中力重破千山。若問當年折足",
    "X86n1600_031:0300c08": "意。至今露拄血斑斑。藏可之。一日值藏上堂次。銛",
    "X86n1600_031:0300c09": "才出。藏曰第一句不許問。第二句不須問。銛隨聲",
    "X86n1600_031:0300c10": "便喝曰。且道是第一句。是第二句。藏便打。銛禮拜",
    "X86n1600_031:0300c11": "而出。既而執侍巾瓶。日臻玄奧。遂獲印記。初居武",
    "X86n1600_031:0300c12": "康山之淨名院。繼住湖之高峯雙髻。後住毗陵祥",
    "X86n1600_031:0300c13": "符。上堂。藤樹交加仔細參。並頭拄杖語喃喃。夜深",
    "X86n1600_031:0300c14": "雙影抱明月。輥作連環玉一團。僧問如何是號令",
    "X86n1600_031:0300c15": "佛祖底句。銛曰。獨踞妙高峯。又問如何是開示人",
    "X86n1600_031:0300c16": "天底意。銛曰竿頭通一線。",
    "X86n1600_031:0300c17": "壬午十五年。",
    "X86n1600_031:0300c18": "春正月悟和尚歸天台通玄。",
    "X86n1600_031:0300c19": "三月儲和尚住台州能仁。",
    "X86n1600_031:0300c20": "六月十六日紹興東山明澓爾密禪師寂。澓嗣雲",
    "X86n1600_031:0300c21": "門澄。晦迹東山香雪塢。有大溈之風。",
    "X86n1600_031:0300c22": "七月七日臨濟第三十世天童圓悟密雲和尚寂",
    "X86n1600_031:0300c23": "於通玄。天台縣百里內。居民咸見通玄峯四山變",
    "X86n1600_031:0300c24": "白。夜有流光如火。照耀巖谷。門弟子奉全身建塔",
    "X86n1600_031:0301a01": "於天童山幻智菴之右隴。嗣法木陳忞年譜後述。",
    "X86n1600_031:0301a02": "師以海山容納之量。誘掖方來。凡聖一目之懷。等",
    "X86n1600_031:0301a03": "觀大地。說法不帶枝葉。為人絕諸廉纖。操惡辣鉗",
    "X86n1600_031:0301a04": "鎚。單提持向上。碎莽蕩二見之窠窟。剪差宗異目",
    "X86n1600_031:0301a05": "之稠林。微犯必訶。纖情不順。所以士大夫中。往往",
    "X86n1600_031:0301a06": "有聞時富貴。見後貧窮者多矣。況諸學子。一以從",
    "X86n1600_031:0301a07": "上綱宗。納諸海印三昧。苟有差互。痛與排斥。昔人",
    "X86n1600_031:0301a08": "稱佛印元牽牛蹊人之田。而奪之牛。元弗惜。師亦",
    "X86n1600_031:0301a09": "有焉。力爭祖命。靡愛厥身。卒俾少室重光。濟河復",
    "X86n1600_031:0301a10": "漲。三十年間。風行草偃。馳走天下宿衲。嚮往一世",
    "X86n1600_031:0301a11": "鴻儒。道滿神州。名傳紫閣。愚頑知慕德。率土盡欽",
    "X86n1600_031:0301a12": "風。故過化則掃邑空都。來施則傾廩倒槖。坐立之",
    "X86n1600_031:0301a13": "際。千指圍繞。顧盼之餘。蜃樓幻出。雖晚年謝跡名",
    "X86n1600_031:0301a14": "藍。投身絕壑。而蠅趨蟻附。奔輳愈殷。及夫慧日停",
    "X86n1600_031:0301a15": "輝。慈雲掩彩。四方聞訃。如喪所生。千里哭臨。有同",
    "X86n1600_031:0301a16": "孺慕。山川為之變色。太白況乃效靈。(童子指點古壞)則皆",
    "X86n1600_031:0301a17": "師生平教澤所普被。至行所感通。若其約眾持身",
    "X86n1600_031:0301a18": "之法。紹先啟後之謨。動必合章程。必該典則。可謂",
    "X86n1600_031:0301a19": "津梁百世。師表人天者也。",
    "X86n1600_031:0301a20": "碩機聖和尚住焦山。聖荊溪巫氏子。六歲始能言。",
    "X86n1600_031:0301a21": "七歲聞鄰老云。一子出家。九族昇天。忽發夙因。求",
    "X86n1600_031:0301a22": "出家。父母不允。年十九病劇幾死。泣告其親。遂送",
    "X86n1600_031:0301a23": "邑之淨名院斷髮。未幾而病愈。即受具於澄古鑒",
    "X86n1600_031:0301a24": "律師。學戒五年。乃遊講肆。意終不愜。謁三峰藏。參",
    "X86n1600_031:0301b01": "萬法歸一話經二載。一夕在月下經行。至夜半。露",
    "X86n1600_031:0301b02": "地趺坐。忽爾身心世界。蕩然一空。至五更。驀地聞",
    "X86n1600_031:0301b03": "鐘聲。如迅雷擊開頂門相似。起而移足。宛在虗空",
    "X86n1600_031:0301b04": "中行一步過了千萬里一般。藏曰。此乃輕安境界",
    "X86n1600_031:0301b05": "耳。遂痛策之。經年終不能契旨。遂辭藏出山。歷參",
    "X86n1600_031:0301b06": "博山來黃檗有二老宿。益加迷悶。因參天童悟於",
    "X86n1600_031:0301b07": "金粟。屢遭痛棒。歷四十餘日。會有一僧問話。才開",
    "X86n1600_031:0301b08": "口。悟便打。聖從旁猛省。即向前接拄杖一送送倒",
    "X86n1600_031:0301b09": "曰。老漢今日瞞我不得。隨後便掌。悟頷之。依止四",
    "X86n1600_031:0301b10": "載。復歸覲藏。給侍左右。朝夕咨扣。大法洞然。藏以",
    "X86n1600_031:0301b11": "竹篦衣拂珍重付之。出住潤之焦山。後遷湖之高",
    "X86n1600_031:0301b12": "峰。上堂。雲封谷口。霧鎖長空。把斷要津。不通凡聖。",
    "X86n1600_031:0301b13": "汝等諸人向甚處下脚。眾中還有見義勇為底衲",
    "X86n1600_031:0301b14": "子麼。良久曰。騎駿馬。繞須彌。過山尋蟻穴。能有幾",
    "X86n1600_031:0301b15": "人知。",
    "X86n1600_031:0301b16": "鴛湖妙用禪師寂。用從興善廣得悟。晦迹吉陽山。",
    "X86n1600_031:0301b17": "與雪嶠信大師善。",
    "X86n1600_031:0301b18": "癸未十六年。",
    "X86n1600_031:0301b19": "木陳忞和尚繼席天童。忞粵之茶陽林氏子。幼有",
    "X86n1600_031:0301b20": "宿慧。因讀大慧杲錄。忽憶前身雲水參方。歷歷如",
    "X86n1600_031:0301b21": "見。即日走匡廬開先。投明法師薙染。明以忞志慕",
    "X86n1600_031:0301b22": "禪宗。為舉五臺婆子話。遂於言下薦得趙州意旨。",
    "X86n1600_031:0301b23": "自驗生死關頭未破。徧參憨山清黃檗有諸尊宿。",
    "X86n1600_031:0301b24": "終不自肯。後參悟和尚於金粟。機緣不契。直趨雙",
    "X86n1600_031:0301c01": "徑。謁語風信。信問曾到金粟否。忞曰曾到。曰曾問",
    "X86n1600_031:0301c02": "話否。忞曰不曾。曰你怕打那。忞曰某甲一向不曾",
    "X86n1600_031:0301c03": "置得問頭。請師處借轉問頭。信乃開示。忞不肯。復",
    "X86n1600_031:0301c04": "回金粟舉前話。悟曰。你喫飯還問人借口麼。忞擬",
    "X86n1600_031:0301c05": "議。悟便打。後因參殃崛產難因緣。打破疑團。始明",
    "X86n1600_031:0301c06": "得從上古人關鍵。凡居侍司。掌記室。親炙悟者一",
    "X86n1600_031:0301c07": "十四秋。日臻玄奧。繼席天童上堂。目擊道存。鋒鋩",
    "X86n1600_031:0301c08": "不犯。頭頭顯露。物物全彰。猶是因高就下。曲為今",
    "X86n1600_031:0301c09": "時。況復言中取則。句裏呈機。舉古明今。拈三播兩。",
    "X86n1600_031:0301c10": "大似鄭州出曹門。何異南轅而北轍。殊不知當人",
    "X86n1600_031:0301c11": "脚跟下立地一著。如天普葢。如地普擎。抽一機則",
    "X86n1600_031:0301c12": "千機頓赴。展一目則萬目畢張。透聲色。絕遮攔。互",
    "X86n1600_031:0301c13": "古互今無處所。還生死得伊麼。還汙染得伊麼。還",
    "X86n1600_031:0301c14": "榮枯得伊麼。還推遷得伊麼。縱有德山棒如雨點。",
    "X86n1600_031:0301c15": "也則打他不著。臨濟喝似雷奔。也只無伊下口處。",
    "X86n1600_031:0301c16": "更說甚麼百問雲興。千酬瓶瀉。一毫端際。出見無",
    "X86n1600_031:0301c17": "盡身雲。一舉步間。遊歷無邊國土。正是泥裏洗土",
    "X86n1600_031:0301c18": "塊。蝦跳不出斗。諸仁者從上既有如此廣大門風。",
    "X86n1600_031:0301c19": "穩密田地。何不推他阿爺向後。放出渠儂一頭。與",
    "X86n1600_031:0301c20": "麼直截承當去。正恁麼時。接續流通一句。作麼生",
    "X86n1600_031:0301c21": "道。卓拄杖曰。天高羣象正。海濶百川朝。",
    "X86n1600_031:0301c22": "寂光三昧律師應詔修建南京大報恩殿。勅黃甫",
    "X86n1600_031:0301c23": "宣。茭蘆蕩中神木湧見。光率眾舁致。皆楩楠巨材。",
    "X86n1600_031:0301c24": "遠近驚異。",
    "X86n1600_031:0302a01": "雪嶠信大師住嘉禾東塔。",
    "X86n1600_031:0302a02": "林野奇和尚繼住通玄。",
    "X86n1600_031:0302a03": "萬如微和尚補住龍池。",
    "X86n1600_031:0302a04": "五月聖壽海印印乾法師寂。乾廣陵韓氏子。分座",
    "X86n1600_031:0302a05": "於京口聖壽。悟心融講席下。往來巢松一雨若昧",
    "X86n1600_031:0302a06": "法師之間。已講貫無滯。自念長水從瑯琊開發。太",
    "X86n1600_031:0302a07": "原孚因禪衲悟明。德山鑒擔青龍鈔出蜀。擬掃南",
    "X86n1600_031:0302a08": "方魔子。而卒自焚於紙燭下。宗門豈無長哉。我未",
    "X86n1600_031:0302a09": "達耳。乃謁博山來於天界。尋因山茨際參磬山修。",
    "X86n1600_031:0302a10": "力究十有九日而省。修益鍛鍊器重之。復見悟和",
    "X86n1600_031:0302a11": "尚於天童。親炙逾年。將抗迹西山。而山茨際初住",
    "X86n1600_031:0302a12": "東明。老屋敗椽。僅蔽風雨。乾毅然往佐之。東明由",
    "X86n1600_031:0302a13": "此復振。歸京口省融。棲八公洞。融寂。委以聖壽。非",
    "X86n1600_031:0302a14": "其志也。而義不可辭。甫一年而談對坐逝。山翁忞",
    "X86n1600_031:0302a15": "和尚傳其生平。",
    "X86n1600_031:0302a16": "十一月杭州顯甯宏垣澹予和尚寂。垣姑蘇朱氏",
    "X86n1600_031:0302a17": "子。狀貌豐碩。有玉彌勒之稱。十歲出家於太倉聖",
    "X86n1600_031:0302a18": "像寺。十五夢遊地獄。遂醒悟人世之幻。由是求道",
    "X86n1600_031:0302a19": "念切。十九參雲棲。問如何是佛知見。棲笑而不答。",
    "X86n1600_031:0302a20": "垣疑之。後謁三峯藏。參萬法歸一話。稍有省悟。未",
    "X86n1600_031:0302a21": "得灑然。因與靈隱禮阻雪於長安鎮。屢承策勵。忽",
    "X86n1600_031:0302a22": "得契證。親炙三峯二十年。深入法奧。乃獲付囑。出",
    "X86n1600_031:0302a23": "住臯亭顯甯。僧問三峯室中。甞論臨濟三玄要是",
    "X86n1600_031:0302a24": "否。垣曰。三峯無此話。莫謗三峯好。曰和尚何得諱",
    "X86n1600_031:0302b01": "却。垣曰。不特謗三峯。又來謗老僧。住持八載。說法",
    "X86n1600_031:0302b02": "不容紀錄。將示寂。與數僧問答。一僧進前問曰。和",
    "X86n1600_031:0302b03": "尚尊候如何。垣曰苦。又曰。和尚是善知識。焉得如",
    "X86n1600_031:0302b04": "此。垣曰。未離三界外。還在五行中。僧無語。垣曰你",
    "X86n1600_031:0302b05": "道者兩轉語。那一轉敵得生死。僧擬議。垣喝出。復",
    "X86n1600_031:0302b06": "手書二偈。端坐而化。",
    "X86n1600_031:0302b07": "甲申十七年。",
    "X86n1600_031:0302b08": "靈機觀禪師開法湖州資福。觀閩之龍溪周氏子。",
    "X86n1600_031:0302b09": "母翁夢一金神入室。衛從頗盛。香光馥郁而誕。禮",
    "X86n1600_031:0302b10": "金浦九雲慧曇老宿芟染。曇耆年有道行。為一方",
    "X86n1600_031:0302b11": "推重。見觀志不羣。乃欣然曰。子乃法門令器。詎可",
    "X86n1600_031:0302b12": "虗滯於此。吾年雖邁。當送子行脚也。即束裝偕觀",
    "X86n1600_031:0302b13": "出嶺。首參天童悟。參究頗切。雖役重務。未甞放捨。",
    "X86n1600_031:0302b14": "明年甲戌。參金粟容。愈加猛礪。徹夜不眠。一夕雷",
    "X86n1600_031:0302b15": "電驟閃。不覺話頭脫落。山河大地凝成一片。久之",
    "X86n1600_031:0302b16": "豁然。不被從上佛祖舌頭欺瞞。復侍十載。乃住翔",
    "X86n1600_031:0302b17": "鳳山資福。闢草開山。刈茅縛屋。凄涼盈目。豺虎為",
    "X86n1600_031:0302b18": "鄰。人不堪其憂。而觀怡然獨樂。律身最嚴。同眾食",
    "X86n1600_031:0302b19": "息。禪學之士。自遠趨風單提向上。勘驗方來。參請",
    "X86n1600_031:0302b20": "無虗日。",
    "X86n1600_031:0302b21": "春。南岳綠蘿通際山茨和尚寂。際通州李氏子。初",
    "X86n1600_031:0302b22": "從東隱若昧法師習講。謁悟和尚於金粟。嗣罄山",
    "X86n1600_031:0302b23": "修。黃端伯司理請住東明。遷南源。登南岳。止擲鉢",
    "X86n1600_031:0302b24": "峯下。葢虎穴也桂林王聞而異之。訪卓錫處。步行",
    "X86n1600_031:0302c01": "三百里就見之。以誤食野芹怡然而寂。山翁忞序",
    "X86n1600_031:0302c02": "其錄行世。謂的的提持本分。殊無語言文字。與人",
    "X86n1600_031:0302c03": "齩嚼。葢與今時禾黍不陽豓。競栽桃李春者迥異",
    "X86n1600_031:0302c04": "矣。塗毒鼓聲。當有聞之而命不全活者。師葢未死",
    "X86n1600_031:0302c05": "也。",
    "X86n1600_031:0302c06": "三月律師寂光奉詔南都懺薦",
    "X86n1600_031:0302c07": "大行皇帝。",
    "X86n1600_031:0302c08": "天童忞就崑山安禪院啟建薦嚴",
    "X86n1600_031:0302c09": "毅宗烈皇帝道場疏曰龍去荊山。曾動軒臣之哭。天",
    "X86n1600_031:0302c10": "崩杞國。每懷[儂辰]士之憂。千邦喪統御之尊。萬姓失",
    "X86n1600_031:0302c11": "大明之照。仰五岳拔地之雄。光華猶昔。緬長松擎",
    "X86n1600_031:0302c12": "霄之勢。忠節自慚。敬仗佛光。嚴資仙馭。千聖不擕。",
    "X86n1600_031:0302c13": "己靈曷重。處處為人作主。頭頭本地風光。",
    "X86n1600_031:0302c14": "能仁儲聞　哀詔到台。設位陳奠。上堂說偈曰。塗",
    "X86n1600_031:0302c15": "毒鼓聲何處起。三乘五性聞皆死。夜來萬籟動悲",
    "X86n1600_031:0302c16": "風。白日麗天莫知止。",
    "X86n1600_031:0302c18": "宗統編年卷之三十一"
}