{
    "X78n1553_007:0443c01": "天聖廣燈錄卷第七　　　〔宋實〕",
    "X78n1553_007:0443c03": "第二十九祖惠可大師者武牢人也。姓姬氏。父寂。未",
    "X78n1553_007:0443c04": "有子時。甞自念。我家崇善。豈無令子。禱之既久。一夕。",
    "X78n1553_007:0443c05": "感異光照室。其母因而懷姙。及長。遂以照室之瑞。名",
    "X78n1553_007:0443c06": "之曰光。自幼志氣不群。愽涉詩書。尤精佛學。不事家",
    "X78n1553_007:0443c07": "產。好遊山水。即抵雒陽龍門香山寺。依寶靜禪師出",
    "X78n1553_007:0443c08": "家受具。復遊講肆。徧探大小乘義。年三十二。却返香",
    "X78n1553_007:0443c09": "山。忽有一神人謂曰。將欲受果。何滯此耶。大道非遙。",
    "X78n1553_007:0443c10": "汝其南矣。光知神助。因改名神光。翌日。覺頭痛如刺。",
    "X78n1553_007:0443c11": "其師欲治之。空中有聲曰。此乃換骨。非常痛也。光遂",
    "X78n1553_007:0443c12": "以事具白于師。今視其頂骨。即如五峯秀出矣。乃曰。",
    "X78n1553_007:0443c13": "汝相吉祥。當有所證。神令汝南者。斯則少林達磨大",
    "X78n1553_007:0443c14": "士即汝之師也。光受教。造于少室。其得法．轉衣變跡。",
    "X78n1553_007:0443c15": "達磨章具之矣。自少林託化西歸。大師既闡真風。是",
    "X78n1553_007:0443c16": "求法嗣。至北齊天平年中。有一居士。不言名氏。聿來",
    "X78n1553_007:0443c17": "設禮。而問師曰。弟子身纏風恙。請為懺罪　師曰。將",
    "X78n1553_007:0443c18": "罪來。與汝懺　居士云。覓罪了不可得　師曰。與汝",
    "X78n1553_007:0443c19": "懺罪竟　居士即投師出家受具。宜名僧璨。自茲疾",
    "X78n1553_007:0443c20": "已。經三年。師乃告之曰。菩提達磨遠自竺乾以正法",
    "X78n1553_007:0443c21": "眼藏密付於吾。吾今授汝。并達磨信衣。汝當守護。無",
    "X78n1553_007:0443c22": "令斷絕。聽吾偈曰。",
    "X78n1553_007:0443c23": "　本來緣有地　　因地種華生　　本來無有種",
    "X78n1553_007:0443c24": "　華亦不能生",
    "X78n1553_007:0444a01": "大師付衣法已。又曰。汝受吾教。宜處深山。未可行化。",
    "X78n1553_007:0444a02": "當逢國難　璨曰。師既預知。願垂示誨　師曰。茲乃",
    "X78n1553_007:0444a03": "傳般若多羅懸記云。心中雖吉外頭凶是也。吾校年",
    "X78n1553_007:0444a04": "代。正在於汝。當諦思前言。勿罹世難。然吾亦有宿累。",
    "X78n1553_007:0444a05": "今要酬之。善去善行。俟時傳付。言已。即往鄴都。韜光",
    "X78n1553_007:0444a06": "混跡。變易儀相　人或問之。何故如是　師曰。我自",
    "X78n1553_007:0444a07": "調心。何關汝事。又於管城寺談法。聽者林會。時有辨",
    "X78n1553_007:0444a08": "和法師者。於寺門講涅槃經。學徒聞師闡法。稍稍引",
    "X78n1553_007:0444a09": "出。辨和不勝其憤。興謗于邑宰翟仲侃。仲侃惑其邪",
    "X78n1553_007:0444a10": "說。加師以非法。師怡然委順。識真者。謂之償債。時年",
    "X78n1553_007:0444a11": "一百七歲。即隋文帝開皇年中也。後葬于磁州滏陽",
    "X78n1553_007:0444a12": "懸東北七十里　唐德宗諡大祖禪師。釋法琳撰碑",
    "X78n1553_007:0444a13": "云。翟仲侃生前為牛。御者恚其喘而斃之。牛。今邑宰",
    "X78n1553_007:0444a14": "也。昔御者。師焉。宿報當酬爾。",
    "X78n1553_007:0444a15": "第三十祖僧璨大師者不知何許人也。初以白衣謁",
    "X78n1553_007:0444a16": "二祖。既受度傳法。隱于舒州皖公山。屬後周武帝破",
    "X78n1553_007:0444a17": "滅佛法。至隨開皇中。有沙彌道信。始年十四。來禮師",
    "X78n1553_007:0444a18": "曰。願和尚慈悲。賜與解脫法門　師曰。誰縛汝　曰。",
    "X78n1553_007:0444a19": "無人縛　師曰。既無人縛。即是解脫。何須更求解脫",
    "X78n1553_007:0444a20": "　信於言下大悟。服勤九載。披剃受具。師知其緣熟。",
    "X78n1553_007:0444a21": "乃付衣法。遂告之曰。如來以正法眼藏囑累迦葉。次",
    "X78n1553_007:0444a22": "第傳授而至於我。我今付汝。并達磨袈裟。用為法信。",
    "X78n1553_007:0444a23": "流通將來。無令斷絕。聽吾偈曰。",
    "X78n1553_007:0444a24": "　華種雖因地　　從地種華生　　若無人下種",
    "X78n1553_007:0444b01": "　華地盡無生",
    "X78n1553_007:0444b02": "師又曰。可大師付吾法。後往鄴都。三十餘年方終。今",
    "X78n1553_007:0444b03": "吾得汝。何滯此乎。即適羅浮山。經于三載。却旋舊址。",
    "X78n1553_007:0444b04": "一日。士民奔趨。大設檀供訖。於大樹下立化。即煬帝",
    "X78n1553_007:0444b05": "大業中十月十五日也。眾奉全身起塔焉　唐玄宗",
    "X78n1553_007:0444b06": "諡鑒智禪師。塔曰覺寂。吏部尚書門下三品房琯撰",
    "X78n1553_007:0444b07": "碑。初唐河南尹李常。素仰祖風。深探玄理。天寶中。遇",
    "X78n1553_007:0444b08": "荷澤神會。問曰。三祖大師葬於何處。或聞入羅浮不",
    "X78n1553_007:0444b09": "迴。或說終於山谷。未知孰是。會曰。璨大師自羅浮歸",
    "X78n1553_007:0444b10": "山谷。得月餘方示滅。今舒州見存三祖墓。常未之信",
    "X78n1553_007:0444b11": "也。會謫為舒州別駕。因詢山谷寺眾僧曰。聞寺後有",
    "X78n1553_007:0444b12": "三祖墓。是否。時上座惠觀對曰。有之。常忻然與官寮",
    "X78n1553_007:0444b13": "同往瞻禮。又啟壙取真儀闍維之。得舍利無數。以一",
    "X78n1553_007:0444b14": "分建塔焉。一分寄荷澤神會以質前言。餘即隨身。後",
    "X78n1553_007:0444b15": "於洛中私第設齋以慶之。時有西域三藏犍那等在",
    "X78n1553_007:0444b16": "會中。常問三藏。天竺祖師多少。犍那答曰。自迦葉以",
    "X78n1553_007:0444b17": "至般若多羅有二十七祖。若序師子尊者。總有四十",
    "X78n1553_007:0444b18": "九祖。若從七佛至此。不括橫枝。凡三十七世。常又問",
    "X78n1553_007:0444b19": "會中耆德曰。甞見祖圖。或引五十餘祖。至於枝派差",
    "X78n1553_007:0444b20": "殊。宗族不定。或但有空名者。以何為驗。時有智本禪",
    "X78n1553_007:0444b21": "師者。六祖門人也。答曰。斯乃後魏初。佛法淪替。有沙",
    "X78n1553_007:0444b22": "門曇曜。於紛紜中以素絹單錄諸祖名字。或忘失次",
    "X78n1553_007:0444b23": "第。藏衣領中。隱于巖穴。經三十五載。至文成帝即位。",
    "X78n1553_007:0444b24": "法門中興。曇曜名行俱崇。遂為僧統。乃集諸沙門。再",
    "X78n1553_007:0444c01": "議結集。目為付法藏傳。其間小有差互。良由當時怖",
    "X78n1553_007:0444c02": "懼所致。又經一十三年。勅國子愽士黃元真與北天",
    "X78n1553_007:0444c03": "三藏佛陀扇多．吉弗煙等。甄別宗旨。次敘師承。得無",
    "X78n1553_007:0444c04": "紕繆也。",
    "X78n1553_007:0444c05": "第三十一祖道信大師者姓司馬氏。世居河內。後從",
    "X78n1553_007:0444c06": "於蘄州之廣濟縣。師生而超異。幼慕空宗。隋大業十",
    "X78n1553_007:0444c07": "三年。遊吉州。值群盜圍城。七旬不解。萬眾憂迫。師憫",
    "X78n1553_007:0444c08": "之。教令念摩訶衍。時賊眾望雉堞間若有神兵。乃相",
    "X78n1553_007:0444c09": "謂曰。城內必有大異人。不可攻也。稍稍引去。唐武德",
    "X78n1553_007:0444c10": "中。師却返蘄春。住破頭山。一日。往黃梅縣。路逢一小",
    "X78n1553_007:0444c11": "兒。骨相奇秀。異乎常童　師問曰。子何姓　答曰。姓",
    "X78n1553_007:0444c12": "即有。是常姓　師曰。是何姓　答曰。是佛性　師曰。",
    "X78n1553_007:0444c13": "汝無姓耶　答曰。性空故　師默識其法器。即令一",
    "X78n1553_007:0444c14": "僧至其家。於父母所。諭令出家。父母殊無難色。曰。願",
    "X78n1553_007:0444c15": "垂接受。師遂與落髮受具。既而乃告之曰。如來以正",
    "X78n1553_007:0444c16": "法眼藏付傳迦葉。次第囑授而至於我。我今付汝。并",
    "X78n1553_007:0444c17": "達磨袈裟。以為法信。汝善護持。流布將來。無令斷絕。",
    "X78n1553_007:0444c18": "聽吾偈曰。",
    "X78n1553_007:0444c19": "　華種有生性　　因地華生生　　大緣與性合",
    "X78n1553_007:0444c20": "　當生生不生",
    "X78n1553_007:0444c21": "付衣法已。告眾曰。吾武德中。遊廬山登絕頂。望破頭",
    "X78n1553_007:0444c22": "山。紫氣如蓋。下有白氣。橫分六道。汝等會否。眾皆默",
    "X78n1553_007:0444c23": "然　忍曰。得非和尚他後橫出一枝佛法否　師曰。",
    "X78n1553_007:0444c24": "善。後。貞觀中。太宗嚮師道味。欲瞻風釆。詔赴京師。上",
    "X78n1553_007:0445a01": "表遜謝。前後三返。竟以疾辭。又命使曰。如果不起。即",
    "X78n1553_007:0445a02": "取首來。使至山諭旨。師乃引頸就刃。神色儼然。使異",
    "X78n1553_007:0445a03": "之。迴以狀聞。帝彌如欽慕。就賜珍繒。以遂其志。迄高",
    "X78n1553_007:0445a04": "宗永徽中。忽垂誡曰。一切諸法悉皆解脫。汝等各自",
    "X78n1553_007:0445a05": "護念。流化未來。言訖。端坐而逝。壽七十有二。塔于本",
    "X78n1553_007:0445a06": "山双峯。明年四月八日。塔戶無故自開。儀相如生。爾",
    "X78n1553_007:0445a07": "後不敢復閉　代宗諡大醫禪師慈雲之塔。",
    "X78n1553_007:0445a08": "第三十二祖弘忍大師者蘄州黃梅人也。姓周氏。生",
    "X78n1553_007:0445a09": "而岐嶷。童遊時。逢一智者嘆曰。此子闕七種相。不逮",
    "X78n1553_007:0445a10": "如來。後寫於破頭山。咸亨中。有一居士。姓廬名惠能。",
    "X78n1553_007:0445a11": "自新州來參謁　師問曰。汝自何來　曰。嶺南　師",
    "X78n1553_007:0445a12": "曰。欲須何事　能曰。惟求作佛　曰。嶺南人無佛性。",
    "X78n1553_007:0445a13": "若為得佛　能曰。人即有南北。佛性豈然　師知是",
    "X78n1553_007:0445a14": "其器。乃呵曰。著槽[木*敞]去　能作禮而退。便入碓坊。服",
    "X78n1553_007:0445a15": "勞於杵臼之間。晝夜不息。師知付授將至。遂告眾曰。",
    "X78n1553_007:0445a16": "正法難解。不可徒記吾言。持為己任。汝等可各隨意",
    "X78n1553_007:0445a17": "述一偈章。若語意冥符。即衣法偕付。是時會下七百",
    "X78n1553_007:0445a18": "餘僧。上座神秀者。乃於廊壁書偈。曰。",
    "X78n1553_007:0445a19": "　身是菩提樹　　心如明鏡臺　　時時勤拂拭",
    "X78n1553_007:0445a20": "　莫遣惹塵埃",
    "X78n1553_007:0445a21": "師經行次。見斯偈。知是神秀所述。嘆曰。依此修行。亦",
    "X78n1553_007:0445a22": "得人天之果。能在碓坊。忽聆諷偈。乃問同學。是何章",
    "X78n1553_007:0445a23": "句。曰。爾不知和尚求法嗣。令各述心偈。此則秀上座",
    "X78n1553_007:0445a24": "所述。能即自述四句偈。至夜。密令人寫於秀偈之側。",
    "X78n1553_007:0445b01": "云。",
    "X78n1553_007:0445b02": "　菩提本無樹　　明鏡亦非臺　　本來無一物",
    "X78n1553_007:0445b03": "　何處有塵埃",
    "X78n1553_007:0445b04": "本師見此偈云。此是誰作。亦未見性。遂脫屣摩去其",
    "X78n1553_007:0445b05": "字。由是眾不之顧。逮夜。師密詣自碓坊曰。米白也否。",
    "X78n1553_007:0445b06": "能曰。白也。未有篩。師於碓。以杖三擊之。能即以三鼓",
    "X78n1553_007:0445b07": "入室。師告曰。佛之出世。為一大事。付于迦葉。展轉相",
    "X78n1553_007:0445b08": "授。至菩提達磨屆于此土。得可大師承襲。以至於吾。",
    "X78n1553_007:0445b09": "今以法寶及所傳袈裟用付於汝。汝當善自保護。流",
    "X78n1553_007:0445b10": "布將來。無令斷絕。汝受吾教。聽吾偈曰。",
    "X78n1553_007:0445b11": "　有情來下種　　因地果還生　　無情既無種",
    "X78n1553_007:0445b12": "　無性亦無生",
    "X78n1553_007:0445b13": "能居士受衣法。啟曰。法則既受。衣付何人。師曰。昔達",
    "X78n1553_007:0445b14": "磨初至。人未之信。故傳衣以明得法。今信心已熟。衣",
    "X78n1553_007:0445b15": "乃爭端。止於汝身。不復傳。爾且當遠引。俟時行化。所",
    "X78n1553_007:0445b16": "謂受衣之人。命如懸絲。復云。一花開五葉。結果自然",
    "X78n1553_007:0445b17": "成。又云。果滿菩提圓。華開世界起。能曰。當居何所。師",
    "X78n1553_007:0445b18": "曰。逢懷即止。遇會且藏。能禮辭已。捧衣潛出。是夜南",
    "X78n1553_007:0445b19": "邁。大眾莫知。翌日。眾心疑訝。師曰。吾道行矣。何更詢",
    "X78n1553_007:0445b20": "之。復問。衣法誰得耶。師曰。能者得。於是眾議。盧行者",
    "X78n1553_007:0445b21": "名能。尋訪既失。潛知彼得。時僧惠明奔逐至大庾嶺",
    "X78n1553_007:0445b22": "頭。能見明來。隱於莽中。但以衣置地。明舉之莫動。明",
    "X78n1553_007:0445b23": "即呼云。我來求法。不求其衣。能遂出曰。不得思惡。不",
    "X78n1553_007:0445b24": "得思善。正當恁麼時。還我明上座本來面目。明於是",
    "X78n1553_007:0445c01": "大悟。能曰。汝須速迴。遇蒙即止。逢袁當住。明即禮謝",
    "X78n1553_007:0445c02": "而返。逮至嶺下。遇眾追之。明紿之曰。自嶺而來。杳無",
    "X78n1553_007:0445c03": "所見。眾艮踆焉。明後易名道明。蓋避師名之上一字",
    "X78n1553_007:0445c04": "也。止袁州蒙山。師忽告眾曰。吾今事畢。時可行矣。即",
    "X78n1553_007:0445c05": "入室。安座而逝。壽七十有四。唐高宗上元二年壬申",
    "X78n1553_007:0445c06": "歲二月十五。建塔于黃梅之東山。代宗諡大滿禪師",
    "X78n1553_007:0445c07": "法雨之塔。",
    "X78n1553_007:0445c08": "第三十三祖惠能大師者俗姓盧氏。其先范陽人。父",
    "X78n1553_007:0445c09": "行瑫。武德中。左宦于南海之新州。遂占籍焉。三歲喪",
    "X78n1553_007:0445c10": "父。其母守志鞠養。及長。家尤貧窶。師樵釆以給。一日。",
    "X78n1553_007:0445c11": "負薪至市。聞客讀金剛經。至應無所住而生其心。有",
    "X78n1553_007:0445c12": "所感寤而問曰。此何法也。得於何人。客曰。此名金剛",
    "X78n1553_007:0445c13": "經。得於黃梅。師遽告其母以為法尋師之意。直抵韶",
    "X78n1553_007:0445c14": "州。遇高行士劉志略。結為交友。尼無盡藏者。即志略",
    "X78n1553_007:0445c15": "之姑也。常讀涅槃經。師暫聽之。即為解說其義。尼遂",
    "X78n1553_007:0445c16": "執卷問字。師曰。字即不識。義即請問。尼曰。字尚不識。",
    "X78n1553_007:0445c17": "焉能會義。師曰。諸佛妙理。非關文字。尼驚異之。告鄉",
    "X78n1553_007:0445c18": "人云。能是有道之人。宜請瞻禮。近有寶林古寺舊地。",
    "X78n1553_007:0445c19": "可完緝。延師居之。四眾霧集。俄成寶坊。師一日自念",
    "X78n1553_007:0445c20": "曰。我求大法。豈可中道而止。遂至昌樂縣西山石室",
    "X78n1553_007:0445c21": "間。遇智遠禪師。今遂請益。遠曰。觀子神機爽拔。殆非",
    "X78n1553_007:0445c22": "常人。吾聞西域菩提達磨傳心印于黃梅。汝當往彼",
    "X78n1553_007:0445c23": "參決。師辭去。造黃梅之東山。即唐咸亨年中也。忍大",
    "X78n1553_007:0445c24": "師一見。默而識之。後傳衣法。令隱于懷集．四會之間。",
    "X78n1553_007:0446a01": "至儀鳳元年丙子正月八日。屆南海。遇印宗法師於",
    "X78n1553_007:0446a02": "法性寺講涅槃經。師見二法師爭風幡。一人言風動。",
    "X78n1553_007:0446a03": "一人言幡動。能召曰。不是風動。不是幡動。仁者心動。",
    "X78n1553_007:0446a04": "二人言下大悟。曰。莫是盧行者否。是即速說。師曰。我",
    "X78n1553_007:0446a05": "即惠能也。二法師曰。我等乃西天令來於此土。與汝",
    "X78n1553_007:0446a06": "披剃受具。仍法性寺有智光律師戒壇。即宋朝求那",
    "X78n1553_007:0446a07": "跋陀三藏之所置也。記云。後有肉身菩薩在此壇受",
    "X78n1553_007:0446a08": "戒。又梁末真諦三藏於壇之側。手植二菩提樹。記曰。",
    "X78n1553_007:0446a09": "却後一百二十年。有大士受具於此樹下。宛如宿契。",
    "X78n1553_007:0446a10": "二法師曰。我為汝落髮之師。汝為我得法之師矣。蓋",
    "X78n1553_007:0446a11": "以感悟風幡之言也。明年二月八日。受具已。曰。吾不",
    "X78n1553_007:0446a12": "願居此。後師至寶林寺。韶州刺史韋據請居大梵寺。",
    "X78n1553_007:0446a13": "中宗神龍元年。降詔云。朕請安．秀二師宮中供養。萬",
    "X78n1553_007:0446a14": "機之暇。每究一乘。二師並推讓云。南方有能禪師。密",
    "X78n1553_007:0446a15": "受忍大師衣法。可就彼問。今遣內侍薛簡馳詔迎請。",
    "X78n1553_007:0446a16": "願師慈念。速赴上京。師上表辭疾。願終林麓。薛簡曰。",
    "X78n1553_007:0446a17": "京城禪德皆云。欲得會道。必須坐禪習定。若不因禪",
    "X78n1553_007:0446a18": "定而得解脫者。未之有也。未審師所說法如何。師曰。",
    "X78n1553_007:0446a19": "道由心悟。豈在坐也。經云。若言如來若坐若臥。是行",
    "X78n1553_007:0446a20": "邪道。何故。無所從來。亦無所去。究竟無證。豈況坐耶。",
    "X78n1553_007:0446a21": "簡曰。弟子之迴。主上必問。願師慈悲。指示心要。師曰。",
    "X78n1553_007:0446a22": "道無明暗。明暗是代謝之義。明暗無盡。亦是有盡。相",
    "X78n1553_007:0446a23": "待立名。故經云。法無有比。無相待故。簡曰。明喻智慧。",
    "X78n1553_007:0446a24": "暗況煩惱。修道之人儻不以智慧照破煩惱。無始生",
    "X78n1553_007:0446b01": "死憑何出離。師曰。煩惱即是菩提。無二無別。若以智",
    "X78n1553_007:0446b02": "慧照煩惱者。此是二乘小見．羊鹿等機。大智上根悉",
    "X78n1553_007:0446b03": "不如是。簡曰。如何是大乘人見。師曰。明與無明。凡夫",
    "X78n1553_007:0446b04": "見。智者了達。其性無二。無二之性。即是實性。實性者。",
    "X78n1553_007:0446b05": "處凡遇而不減。在賢聖而不增。住煩惱而不亂。居禪",
    "X78n1553_007:0446b06": "定而不寂。不斷不常。不來不去。不在中間。及其內外。",
    "X78n1553_007:0446b07": "不生不滅。性相如今。常住不遷。名時道。簡曰。師說不",
    "X78n1553_007:0446b08": "生不滅。何異外道所談。師曰。外道所談不生不滅者。",
    "X78n1553_007:0446b09": "將滅止生。以生顯滅。今猶不滅。生亦無生。我說不生",
    "X78n1553_007:0446b10": "不滅者。本自無生。今亦無滅。所以不同外道。外道者。",
    "X78n1553_007:0446b11": "但以文字句義所說。欲知心要。善惡都莫思量。自然",
    "X78n1553_007:0446b12": "得入。妙用河沙。簡于是言下大悟。曰。弟子始知本性",
    "X78n1553_007:0446b13": "不遙。涅槃寂靜。無餘有法。一切現前。言已。禮辭歸闕。",
    "X78n1553_007:0446b14": "表奏師語。有詔謝師。并賜摩衲袈裟．寶鉢．繒帛。十二",
    "X78n1553_007:0446b15": "月十九日。勅改古寶林為中興寺。三年十一月十八",
    "X78n1553_007:0446b16": "日。又勅韶州重加修飾大師寫經坊。賜額為法泉寺。",
    "X78n1553_007:0446b17": "師新州舊居為國恩寺。一日。師謂眾曰。諸善知識。汝",
    "X78n1553_007:0446b18": "等靜心。聽吾說法。汝等諸人。自心是佛。更莫狐疑。外",
    "X78n1553_007:0446b19": "無一物而能建立。所以心生種種法生。心滅種今法",
    "X78n1553_007:0446b20": "滅。若欲成就種智。須達一相三昧．一行三昧。若於一",
    "X78n1553_007:0446b21": "切處而不住相。於彼相中不生憎愛。亦無取捨。不念",
    "X78n1553_007:0446b22": "利益成壞等事。安閑恬靜。虗融澹泊。此名一相三昧。",
    "X78n1553_007:0446b23": "若於一切處行住座臥。純一真心。不動道場。真成淨",
    "X78n1553_007:0446b24": "土。此名一行三昧。若人具此三昧。如地有種。含藏長",
    "X78n1553_007:0446c01": "養。成熟其實。一相一行。亦復如是。我今說法。猶如時",
    "X78n1553_007:0446c02": "雨。普潤大地。汝等佛性。譬諸種子。遇茲霑洽。悉得發",
    "X78n1553_007:0446c03": "生。承吾旨者。澤獲菩提。依吾行者。定證妙果。先天元",
    "X78n1553_007:0446c04": "年。告眾曰。吾受忍大師衣法。今為汝等說法。不付其",
    "X78n1553_007:0446c05": "衣。蓋汝等信根純熟。澤定不疑。堪任大事。聽吾偈曰。",
    "X78n1553_007:0446c06": "　心地含諸種　　普雨悉皆生　　頓悟華情已",
    "X78n1553_007:0446c07": "　菩提果自成",
    "X78n1553_007:0446c08": "復曰。其法無二。其心亦然。其道清淨。亦無諸相。汝等",
    "X78n1553_007:0446c09": "慎勿觀淨。及空其心。此心本淨。無可取捨。各自努力。",
    "X78n1553_007:0446c10": "隨緣好去。師說法化世。經四十載。其年七月六日。命",
    "X78n1553_007:0446c11": "弟子往新州國恩寺建報恩塔。先天二年七月一日。",
    "X78n1553_007:0446c12": "謂眾曰。吾欲歸新州。速理舟楫。眾曰。師從此去。早晚",
    "X78n1553_007:0446c13": "却迴。師曰。葉落歸根。來時無口。又問。師之法藏。何人",
    "X78n1553_007:0446c14": "傳受。師曰。有道者得。無心者通。又問。後莫有難否。曰。",
    "X78n1553_007:0446c15": "吾滅後五六年。當有一人來取吾首。聽吾記云。",
    "X78n1553_007:0446c16": "　頭上養親　　口裏須餐　　遇滿之難　　楊柳為官",
    "X78n1553_007:0446c17": "又云。吾去七十年。有二菩薩從東方來。一在家一出",
    "X78n1553_007:0446c18": "家。同時興化。建立吾宗。締緝伽藍。昌隆法嗣。言訖。往",
    "X78n1553_007:0446c19": "新州國恩寺。跏趺示寂。即其年八月三日也。時韶．新",
    "X78n1553_007:0446c20": "兩郡各修塔廟。僧俗莫決所之。兩刺史共焚香祝云。",
    "X78n1553_007:0446c21": "香煙引處。即師之欲歸焉。時鑪香騰涌。直貫曹谿。以十",
    "X78n1553_007:0446c22": "一月十三日入塔。壽七十六。前韶州刺史韋據撰碑。",
    "X78n1553_007:0446c23": "會人憶取首之記。遂走以鉄葉漆布固護師頸。開元",
    "X78n1553_007:0446c24": "十年八月三日夜。忽聞塔中鏗然有聲。僧眾驚起。見",
    "X78n1553_007:0447a01": "一人裹白巾從塔中出。踰垣而遁。尋周視什器。一無",
    "X78n1553_007:0447a02": "所失。俄見師頸有傷。具以賊事聞州。縣令楊侃。刺史",
    "X78n1553_007:0447a03": "柳無忝。切加檎捕。五日。於石角村獲賊人。送韶州鞫",
    "X78n1553_007:0447a04": "問。云。姓張。名行滿。汝州梁縣人。於洪州開元寺受新",
    "X78n1553_007:0447a05": "羅僧金。令取六祖大師首。歸東海供養。柳守聞狀。未",
    "X78n1553_007:0447a06": "即加刑。乃躬至曹溪。問師上足令[啗口+王]曰。如何處斷。[啗口+王]",
    "X78n1553_007:0447a07": "曰。若以國法論理。固當宜然。但以佛教慈悲。冤親平",
    "X78n1553_007:0447a08": "等。況彼欲求供養。罪可恕之。柳守嘆嘉。始知佛門廣",
    "X78n1553_007:0447a09": "大。遂赦之。上元元年。肅宗遣使就請師衣鉢。歸內供",
    "X78n1553_007:0447a10": "養。至永泰元年五月五日。代宗夢六祖大師請衣鉢。",
    "X78n1553_007:0447a11": "七日。勅刺史楊瑊云。朕夢感能禪師請傳法袈裟。却",
    "X78n1553_007:0447a12": "歸曹谿。今遣鎮國大將軍劉崇景頂戴而送。朕為之",
    "X78n1553_007:0447a13": "國寶。卿可於本寺如法安奉。專令僧眾嚴加守護。勿",
    "X78n1553_007:0447a14": "令遺墜。或為人偷竊。皆不遠而獲。憲宗諡大鑑禪師。塔",
    "X78n1553_007:0447a15": "曰元和靈照。南越記云。晉初。海內崩裂。各據兵權。署",
    "X78n1553_007:0447a16": "曹叔良為鎮南將軍。知平南總管事。晉剋復之後。以",
    "X78n1553_007:0447a17": "王爵封叔良。本山双峯間。叔良有別墅。捨其地為双",
    "X78n1553_007:0447a18": "峰曹溪。曹溪由是名著。寶林寺者。梁天監中。有僧經",
    "X78n1553_007:0447a19": "始之刻石。曰。却後一百七十年。有大權菩薩說法度",
    "X78n1553_007:0447a20": "人。傳化四方。學徒霧集。宜以寶林題之。州將具奏。仍",
    "X78n1553_007:0447a21": "御書其額。至儀鳳二年。大師駐錫。皆符先記。後改額。",
    "X78n1553_007:0447a22": "神龍中曰中興．曰法泉。後三年曰廣果。開元九年曰",
    "X78n1553_007:0447a23": "建興。肅宗曰國寧寺。宣宗曰南華。迄今無燕雀棲止。",
    "X78n1553_007:0447a24": "有達磨祖師所傳袈裟一條。西域屈眴布。緝本綿花",
    "X78n1553_007:0447b01": "心織成。有云絲布者。非也。其衣青黑色。後人以碧絹",
    "X78n1553_007:0447b02": "為裏。中宗賜摩衲．寶鉢．方辨塑真．道具等。生塔者尸",
    "X78n1553_007:0447b03": "之。開元中。廣州觀察使宋璟作禮於塔。見上足令瑫",
    "X78n1553_007:0447b04": "問曰。云何名無生法忍。瑫曰。知生既如。一切皆爾。是",
    "X78n1553_007:0447b05": "名無生。於生自在。是名法忍。知滅不滅。是名無生。善",
    "X78n1553_007:0447b06": "法不忘。是名法忍。發菩提心。是名無生。諸結不起。是",
    "X78n1553_007:0447b07": "名法忍。對境不瞋。是名無生。不惱他人。是名法忍。內",
    "X78n1553_007:0447b08": "無妄念。是名無生。外無染汙。是名法忍。般若無住。是",
    "X78n1553_007:0447b09": "名無生。智慧觀照。是名法忍。璟聞。頂受之。遂佛弟子",
    "X78n1553_007:0447b10": "禮。",
    "X78n1553_007:0447b11": "皇朝開寶初。王師平南海劉氏。殘兵作梗。師之塔廟",
    "X78n1553_007:0447b12": "鞠為煨燼。而真身一無所損。尋有制興修。功未竟。會",
    "X78n1553_007:0447b13": "太宗即位。留心禪門。頗增壯麗焉。",
    "X78n1553_007:0447b14": "今上踐祚。",
    "X78n1553_007:0447b15": "明肅太後助政。奉慈聽斷。天下治平。上獨留心於禪",
    "X78n1553_007:0447b16": "法。蓋天啟其衷也。甞遣使迎請衣鉢入宮中。久留申",
    "X78n1553_007:0447b17": "供。彌加寶飾。冀永殊跡。大師自唐先天二年癸丑入",
    "X78n1553_007:0447b18": "滅。至今景祐三年丙子歲。凡三百二十五年矣。",
    "X78n1553_007:0447b20": "天聖廣燈錄卷第七"
}