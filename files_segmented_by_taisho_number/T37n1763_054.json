{
    "T37n1763_054:0541c11": "大般涅槃經集解卷第五十四",
    "T37n1763_054:0541c12": "師子吼品第廿三",
    "T37n1763_054:0541c14": "　舉十一事釋師子吼義",
    "T37n1763_054:0541c15": "　師子吼六問問佛性　答第一問",
    "T37n1763_054:0541c16": "　答第二問　答第三問",
    "T37n1763_054:0541c17": "　答第四問",
    "T37n1763_054:0541c18": "　顯眾生不見佛性無明䨱故又未能度",
    "T37n1763_054:0541c19": "十二緣河猶如菟馬",
    "T37n1763_054:0541c20": "　辨十二因緣因重果義",
    "T37n1763_054:0541c21": "　辨十二因緣甚深不斷不常非二乘所見",
    "T37n1763_054:0541c22": "　辨見十二緣智有四種",
    "T37n1763_054:0541c23": "　辨十二緣則是中道佛性",
    "T37n1763_054:0541c24": "23 師子吼品(五四-六二)1師子吼品第二十三案僧亮曰：答第三十",
    "T37n1763_054:0541c25": "四問：一切諸法中，悉有安樂性，唯願大仙尊，",
    "T37n1763_054:0541c26": "為我分別說。上長壽、金剛因果，五行、十功德，",
    "T37n1763_054:0541c27": "義有多塗，大而言之，不離涅槃因果佛性。今",
    "T37n1763_054:0541c28": "明性名雖同，因果相異，識之則不違，如師子",
    "T37n1763_054:0541c29": "吼問是也；不識則違，後迦葉問是也。說法",
    "T37n1763_054:0542a01": "既久，人情已怠，故命眾令問。而師子吼好問",
    "T37n1763_054:0542a02": "佛性，即以問者為品名也。僧宗曰：自前以來，",
    "T37n1763_054:0542a03": "第一明經理教，是經之正經也。既教圓理滿，",
    "T37n1763_054:0542a04": "能滅惡生善，力用彌曠勝於餘典，故第二廣",
    "T37n1763_054:0542a05": "歎也。既如此勝益，豈可不依經修行？故第三",
    "T37n1763_054:0542a06": "廣明五行十功德也。夫行之所生專在照",
    "T37n1763_054:0542a07": "境，境中之妙唯佛性，自此下答第三十四",
    "T37n1763_054:0542a08": "問，一切諸法中悉有安樂性也。夫聖人互相",
    "T37n1763_054:0542a09": "影響，知答時在此，因機致問，發言雖復對師",
    "T37n1763_054:0542a10": "子吼，而其旨所指實答迦葉問也。寶亮曰：〈師",
    "T37n1763_054:0542a11": "子吼〉、〈迦葉〉同答第三十四問。上已明行體，今",
    "T37n1763_054:0542a12": "次明所發行之緣。若當不識因果之性則不",
    "T37n1763_054:0542a13": "成中道，故次就緣中以問行也。今者廣明因",
    "T37n1763_054:0542a14": "果性體，使物識而行成，早出於生死。智秀曰：",
    "T37n1763_054:0542a15": "經之大段第三，重明佛性義也。大判有八段：",
    "T37n1763_054:0542a16": "第一設六問并答論佛性；第二明中道；第三",
    "T37n1763_054:0542a17": "明縛解；第四辯修道；第五明轉障；第六勸；",
    "T37n1763_054:0542a18": "第七辨不退；第八廣歎也。明駿案：前五行十",
    "T37n1763_054:0542a19": "功德廣行，此下兩品廣境也。大判八段，不異",
    "T37n1763_054:0542a20": "此釋。",
    "T37n1763_054:0542a21": "爾時佛告一切大眾至有來問我不能答者。",
    "T37n1763_054:0542a22": "案僧亮曰：上說因果皆名佛性，若不說識其",
    "T37n1763_054:0542a23": "異則因果俱昧，昧則生疑，疑則有無未判，故",
    "T37n1763_054:0542a24": "命令決疑也。僧宗曰：將明因果佛性之境，故",
    "T37n1763_054:0542a25": "先廣列所疑，勸令問也。僧亮曰：發悟不同、機",
    "T37n1763_054:0542a26": "緣不一，今宜須縵告。為眾人之道，故歷舉",
    "T37n1763_054:0542a27": "法問以為。寶亮曰：大判師子吼所論，不過",
    "T37n1763_054:0542a28": "十段。第一師子吼有六問，佛有六答，先往復",
    "T37n1763_054:0542a29": "辨，彰定因果性體。夫脩道若心無所據，則行",
    "T37n1763_054:0542b01": "亦難進，故先明因果性，令指南有在。第二",
    "T37n1763_054:0542b02": "勸信。若於因果性中信心未決者，勸依十二",
    "T37n1763_054:0542b03": "部經，約應佛觀因觀果，觀如來身口二業所",
    "T37n1763_054:0542b04": "以而現。若為於物、不為己身而現世者，得知",
    "T37n1763_054:0542b05": "天下有至極妙果，其理必然，令可得相與修",
    "T37n1763_054:0542b06": "因往趣也。第三明縛解。若於此因果性信心",
    "T37n1763_054:0542b07": "不立者則名為縛，若能安於大理深生決信",
    "T37n1763_054:0542b08": "則謂為解。第四辨修道。若欲從縛得解，要因",
    "T37n1763_054:0542b09": "修道，故次縛解後明有道可脩。第五明轉障。",
    "T37n1763_054:0542b10": "但群生聞此玄言，難為心用，若不以近事來",
    "T37n1763_054:0542b11": "誘，則無容入理。故云應修身戒心慧，能轉重",
    "T37n1763_054:0542b12": "業，人天中輕受；如其不爾，輕業重受。故第六",
    "T37n1763_054:0542b13": "因明勸修。欲得速離重障，要須修道，若不如",
    "T37n1763_054:0542b14": "此難得離障。第七出能脩道人。眾生既聞有",
    "T37n1763_054:0542b15": "修道，未知修之方法，故今廣明其相。第八歎",
    "T37n1763_054:0542b16": "脩道人德。凡夫心志狹劣，謂言日一麻一米，",
    "T37n1763_054:0542b17": "苦難可忍。是以次辨此人之德，明行法得味",
    "T37n1763_054:0542b18": "不覺為勞，居苦接化如三禪樂。第九嘆經。",
    "T37n1763_054:0542b19": "自不此經中覺，則無由行成有不思之德。",
    "T37n1763_054:0542b20": "第十嘆佛經句。佛居化主，而能便蒼生蒙",
    "T37n1763_054:0542b21": "法得樂，恩德如此，那可不歎？",
    "T37n1763_054:0542b22": "爾時會中有一菩薩至如來大慈復垂聽許。",
    "T37n1763_054:0542b23": "案僧亮曰：縱佛不命問，次已至慈旨爰降，即",
    "T37n1763_054:0542b24": "聞命矣。寶亮曰：眾時得悟，宜在於師子吼，故",
    "T37n1763_054:0542b25": "所以應機而出。",
    "T37n1763_054:0542b26": "爾時佛告諸大眾言至是故今於我前欲師子",
    "T37n1763_054:0542b27": "吼。案僧亮曰：不談問者之德則聽者不至，",
    "T37n1763_054:0542b28": "故厚加讚歎也。欲師子吼者，師子是無畏之",
    "T37n1763_054:0542b29": "號，唯佛乃具。十地菩薩具三行，能學佛吼，德",
    "T37n1763_054:0542c01": "亦不淺也。寶亮曰：所以先讚歎勸大眾設敬",
    "T37n1763_054:0542c02": "供養者，欲使受悟者發殷重心故也。",
    "T37n1763_054:0542c03": "善男子！如師子王自知身力至能師子吼真師",
    "T37n1763_054:0542c04": "子王。案僧亮曰：敘佛吼之義，初身力智是",
    "T37n1763_054:0542c05": "果也，三行是其本。佛具此眾德，故能吼也。",
    "T37n1763_054:0542c06": "四足是戒，三行譬巖穴。振尾出聲者，出大悲",
    "T37n1763_054:0542c07": "之事。寶亮曰：身者，法身也。力者，十力也。牙",
    "T37n1763_054:0542c08": "齒者，一切種智用也。四足者，四如意足也。安",
    "T37n1763_054:0542c09": "住巖穴者，四禪深寂也。振尾出聲者，大慈悲",
    "T37n1763_054:0542c10": "也。",
    "T37n1763_054:0542c11": "晨朝出穴頻申欠呿四向顧望發聲震吼。案",
    "T37n1763_054:0542c12": "僧亮曰：此四德者，頭捋吼益之相也。寶",
    "T37n1763_054:0542c13": "亮曰：此下正述如來應三界化眾生也。晨朝",
    "T37n1763_054:0542c14": "者，眾生機發開悟之謂也。赴彼之感，出四",
    "T37n1763_054:0542c15": "禪之穴也。頻申者，放光動地也。欠呿者，說法",
    "T37n1763_054:0542c16": "也。四向顧望者，譬四無礙智也。",
    "T37n1763_054:0542c17": "為十一事。何等十一至諸大香象怖走失糞。",
    "T37n1763_054:0542c18": "案僧亮曰：說為益事也。",
    "T37n1763_054:0542c19": "諸善男子！如彼野干至終不能作師子吼也。",
    "T37n1763_054:0542c20": "案僧亮曰：舉聲聞無師子吼也。",
    "T37n1763_054:0542c21": "若師子子始滿三年則能哮吼如師子王。案",
    "T37n1763_054:0542c22": "僧亮曰：舉菩薩有師子吼也。",
    "T37n1763_054:0542c23": "善男子！如來正覺智慧牙抓至安住四禪清淨",
    "T37n1763_054:0542c24": "窟宅。案僧亮曰：合前穴中事也。",
    "T37n1763_054:0542c25": "為諸眾生而師子吼摧破魔軍。案僧亮曰：",
    "T37n1763_054:0542c26": "合第一，現作師子也。",
    "T37n1763_054:0542c27": "示眾十力。案僧亮曰：合第二，試自身力故",
    "T37n1763_054:0542c28": "也。",
    "T37n1763_054:0542c29": "開佛行處。案僧亮曰：合第三，為令住處淨",
    "T37n1763_054:0543a01": "故也。",
    "T37n1763_054:0543a02": "為諸耶見作歸依所。案僧亮曰：合第四，為",
    "T37n1763_054:0543a03": "令諸子知處所故也。",
    "T37n1763_054:0543a04": "安撫生死怖畏之眾。案僧亮曰：合第五，為",
    "T37n1763_054:0543a05": "群輩無怖心故也。",
    "T37n1763_054:0543a06": "覺悟無明睡眠眾生。案僧亮曰：合第六，為",
    "T37n1763_054:0543a07": "令眠者得覺悟也。",
    "T37n1763_054:0543a08": "行惡法者為作悔心。案僧亮曰：合第七，放",
    "T37n1763_054:0543a09": "逸諸獸不放逸。",
    "T37n1763_054:0543a10": "開示耶見一切眾生令知六師非師子吼故。",
    "T37n1763_054:0543a11": "案僧亮曰：合第八，為令諸獸來依付故也。",
    "T37n1763_054:0543a12": "破富蘭那等憍慢心故。案僧亮曰：合第九，",
    "T37n1763_054:0543a13": "調香象故也。",
    "T37n1763_054:0543a14": "為令二乘生悔心故至諸菩薩等生大力心故。",
    "T37n1763_054:0543a15": "案僧亮曰：合第十也。",
    "T37n1763_054:0543a16": "為令正見四部之眾至四部徒黨不生怖畏故。",
    "T37n1763_054:0543a17": "案僧亮曰：合十一。",
    "T37n1763_054:0543a18": "從聖行梵行天行窟宅至如來常住無有變易。",
    "T37n1763_054:0543a19": "案僧亮曰：合後四譬，說所吼之法，互說",
    "T37n1763_054:0543a20": "令義盡。",
    "T37n1763_054:0543a21": "善男子！聲聞緣覺雖復隨逐至而亦不能作師",
    "T37n1763_054:0543a22": "子吼。案僧亮曰：合野干也。",
    "T37n1763_054:0543a23": "十住菩薩若能修行是三行處當知是則能師",
    "T37n1763_054:0543a24": "子吼。案僧亮曰：合師子子三年必能吼也。",
    "T37n1763_054:0543a25": "諸善男子！是師子菩薩至供養恭敬尊重讚歎。",
    "T37n1763_054:0543a26": "案僧亮曰：舉譬總結，勸恭敬也。",
    "T37n1763_054:0543a27": "爾時世尊告師子吼至汝欲問者今可隨意。",
    "T37n1763_054:0543a28": "案僧亮曰：讚歎既畢，重勸問也。",
    "T37n1763_054:0543a29": "師子吼菩薩摩訶薩白佛言：世尊！云何為佛性。",
    "T37n1763_054:0543b01": "案道生曰：問佛性體也。僧亮曰：第二問",
    "T37n1763_054:0543b02": "佛性體也。僧宗曰：凡六問。前三問，問因果",
    "T37n1763_054:0543b03": "性；後三問，問見義，以證有也。此問果性也。果",
    "T37n1763_054:0543b04": "是宗極，所以命言先問也。下答以覺了神慧",
    "T37n1763_054:0543b05": "體相下改為性也。本有天真之理，在乎萬化",
    "T37n1763_054:0543b06": "之表，行滿照周始會此理，不離神慧而說性",
    "T37n1763_054:0543b07": "也。寶亮曰：舉因果兩體為問也。為者，言作也。",
    "T37n1763_054:0543b08": "謂作若為名果性體？作若為名二因性體耶？",
    "T37n1763_054:0543b09": "以何義故名為佛性。案僧亮曰：第二問性",
    "T37n1763_054:0543b10": "義也。僧宗曰：此問因性也。謂不改之義可",
    "T37n1763_054:0543b11": "得在果，而因中以何理而稱性耶？寶亮曰：責",
    "T37n1763_054:0543b12": "所以因果性體，有何所以得受性名耶？",
    "T37n1763_054:0543b13": "何故復名常樂我淨。案道生曰：從「以何義",
    "T37n1763_054:0543b14": "故」至此，第二問也。既問佛性以種生為義，以",
    "T37n1763_054:0543b15": "若生滅故，云何故復名常樂我淨耶？僧亮曰：",
    "T37n1763_054:0543b16": "第三問所以得稱常等四義也。僧宗曰：通因",
    "T37n1763_054:0543b17": "果問也。寶亮曰：偏問果性。何故獨稱常樂",
    "T37n1763_054:0543b18": "我淨耶？",
    "T37n1763_054:0543b19": "若一切眾生有佛性者至一切眾生所有佛性。",
    "T37n1763_054:0543b20": "案道生曰：若佛性不可得斷，便已有力用，",
    "T37n1763_054:0543b21": "而親在人體，理應可見，何故不見耶？僧亮曰：",
    "T37n1763_054:0543b22": "第四問若身中必有，何故不自見耶？僧宗曰：",
    "T37n1763_054:0543b23": "舉見以辨有無義也。寶亮曰：此問障法也。若",
    "T37n1763_054:0543b24": "必有者，何故不見？",
    "T37n1763_054:0543b25": "十住菩薩住何等法不了了見佛？住何法而了",
    "T37n1763_054:0543b26": "了見。案道生曰：不疑菩薩不了了，仍嫌",
    "T37n1763_054:0543b27": "得見耳。佛性妙絕，備眾善乃見。菩薩住何等",
    "T37n1763_054:0543b28": "法而得見耶？僧亮曰：第五問也。僧宗曰：下",
    "T37n1763_054:0543b29": "有二難，同顯見義，而此問據行也。寶亮曰：",
    "T37n1763_054:0543c01": "此問除障法也。",
    "T37n1763_054:0543c02": "十住菩薩以何等眼不了了見佛？以何眼而了",
    "T37n1763_054:0543c03": "了見。案道生曰：既云得見，以何眼見耶？",
    "T37n1763_054:0543c04": "乃以佛對之耳。僧亮曰：第六問也。僧宗曰：",
    "T37n1763_054:0543c05": "前據行以辨見，此據眼者，正以因之異也。",
    "T37n1763_054:0543c06": "寶亮曰：問所以不了。十地何眼故不了？佛",
    "T37n1763_054:0543c07": "五眼之中，用何眼而獨了了耶？",
    "T37n1763_054:0543c08": "佛告：善哉善哉善男子至諸佛世尊以何眼見。",
    "T37n1763_054:0543c09": "案僧亮曰：福德智慧，義有短長也。何",
    "T37n1763_054:0543c10": "者？夫作罪則從情為易，修福則逆心為難。",
    "T37n1763_054:0543c11": "難則自策乃成，易則不課自起。以苦滅樂興",
    "T37n1763_054:0543c12": "謂福，以得不喪謂德也，是則一切眾善無非",
    "T37n1763_054:0543c13": "福德。於中了真者，別名為慧耳。是以無學之",
    "T37n1763_054:0543c14": "地，皆得具其二也。僧宗曰：前後致歎，蓋發時",
    "T37n1763_054:0543c15": "人之心耳。寶亮曰：明具此莊嚴，乃識此因果",
    "T37n1763_054:0543c16": "之理也。",
    "T37n1763_054:0543c17": "師子吼菩薩言世尊至云何名為福德莊嚴。",
    "T37n1763_054:0543c18": "案僧亮曰：將辨其相，發問以起予。僧宗曰：",
    "T37n1763_054:0543c19": "請釋其旨，欲興後問。",
    "T37n1763_054:0543c20": "善男子！慧莊嚴者至乃至般若非般若波羅蜜。",
    "T37n1763_054:0543c21": "案僧亮曰：目地為行，皆以理解為稱，悉是",
    "T37n1763_054:0543c22": "慧也。凡夫取相之福，不能度生死，非福乃至",
    "T37n1763_054:0543c23": "非般若也。僧宗曰：下有三重釋也。此第一",
    "T37n1763_054:0543c24": "以住下為福，上住為智慧也。寶亮曰：第一",
    "T37n1763_054:0543c25": "從初地至十地，取緣中忘相正觀無漏空解",
    "T37n1763_054:0543c26": "為慧莊嚴也，取十地觀智為福德莊嚴也。乃",
    "T37n1763_054:0543c27": "是雙要，是從義取判也。",
    "T37n1763_054:0543c28": "復次善男子！慧莊嚴者至聲聞緣覺九住菩薩。",
    "T37n1763_054:0543c29": "案僧亮曰：聲聞至九地，有重到未盡，不能",
    "T37n1763_054:0544a01": "少見佛性，不得稱慧。上說凡夫，此說聖人。",
    "T37n1763_054:0544a02": "復次善男子！福德莊嚴至無有無果報無礙常",
    "T37n1763_054:0544a03": "住。案僧亮曰：學法為福德，無學為智慧也。",
    "T37n1763_054:0544a04": "善男子！汝今具足是二莊嚴至是二莊嚴能答",
    "T37n1763_054:0544a05": "是義。案僧亮曰：結二莊嚴，興問答也。",
    "T37n1763_054:0544a06": "師子吼菩薩摩訶薩言至一種二種者是凡夫",
    "T37n1763_054:0544a07": "相。案僧亮曰：上說緣有名福德、凡夫法。",
    "T37n1763_054:0544a08": "若爾者，諸法中無二。具二者不應問，況能答",
    "T37n1763_054:0544a09": "耶？",
    "T37n1763_054:0544a10": "佛言：善男子！若有菩薩至則能解知一種二種。",
    "T37n1763_054:0544a11": "案僧亮曰：能知一種二種者，一是涅槃、二",
    "T37n1763_054:0544a12": "是生死，皆就有中差別具二乃見，不應言有",
    "T37n1763_054:0544a13": "皆是到。",
    "T37n1763_054:0544a14": "若言諸法無一二者至一切諸法無一無二。",
    "T37n1763_054:0544a15": "案僧亮曰：謂說有無皆是世諦差別者也。",
    "T37n1763_054:0544a16": "善男子！若言一二至具二莊嚴者能問能答。",
    "T37n1763_054:0544a17": "案僧亮曰：凡夫不見常、不見無常也。",
    "T37n1763_054:0544a18": "善男子！汝問云何為佛性者至吾當為汝分別",
    "T37n1763_054:0544a19": "解說。案僧亮曰：將欲答問，先舉問而誡令",
    "T37n1763_054:0544a20": "善聽。",
    "T37n1763_054:0544a21": "善男子！佛性者名第一義空。道生曰：答問",
    "T37n1763_054:0544a22": "佛性體也。要當先見不空，然後見空乃第一",
    "T37n1763_054:0544a23": "義。第一義空，已有不空矣。佛始見之，故唯",
    "T37n1763_054:0544a24": "佛是佛性也。十住菩薩亦得名見，下至大乘",
    "T37n1763_054:0544a25": "學者又得名焉。所以舉第一義空為佛性者，",
    "T37n1763_054:0544a26": "良以義類是同，而該下學、用進後徒，不拘",
    "T37n1763_054:0544a27": "常義而無非是，必可以答無畏問也。僧亮曰：",
    "T37n1763_054:0544a28": "佛智之境是因性也。僧宗曰：答初問也。初",
    "T37n1763_054:0544a29": "問果，今答云以覺了為佛、下改名性為第",
    "T37n1763_054:0544b01": "一義空，舉境以辨果智之用也。境下不過",
    "T37n1763_054:0544b02": "常以無常，常是理中之極，故稱第一義也。空",
    "T37n1763_054:0544b03": "者金剛，以是體是苦集，不免壞敗，故可空也。",
    "T37n1763_054:0544b04": "寶亮曰：第一問有兩意，今答亦二別。且先出",
    "T37n1763_054:0544b05": "果性。佛果如如，以法性為體，無一切相，出",
    "T37n1763_054:0544b06": "百非之表，故名第一義空也。",
    "T37n1763_054:0544b07": "第一義空名為智慧。案道生曰：不兼見不",
    "T37n1763_054:0544b08": "名智慧也。僧亮曰：佛照境之智是果性也。所",
    "T37n1763_054:0544b09": "以境智雙舉者，智以照境為能。境若不深，無",
    "T37n1763_054:0544b10": "以顯智之能；若智照不明，無以表境之深。要",
    "T37n1763_054:0544b11": "以境智相發，智功乃顯也。第一義者是涅槃，",
    "T37n1763_054:0544b12": "涅槃真俗皆實，總名第一義也。空者是生死，",
    "T37n1763_054:0544b13": "生死是俗皆虛，總名為空也。僧宗曰：向已舉",
    "T37n1763_054:0544b14": "境，今明善識第一之與空者即名佛果能照",
    "T37n1763_054:0544b15": "之智慧也。寶亮曰：既解果性，今先舉體以取",
    "T37n1763_054:0544b16": "智。若不據用以辨體，無以表因果性異，故明",
    "T37n1763_054:0544b17": "佛果眾德唯以第一義空為體也。",
    "T37n1763_054:0544b18": "所言空者不見空與不空。案道生曰：單取",
    "T37n1763_054:0544b19": "前句，非第一義也。僧亮曰：釋境空也。生死以",
    "T37n1763_054:0544b20": "癡為本，無所見故也。僧宗曰：簡二乘人也。二",
    "T37n1763_054:0544b21": "乘人在無生平等之時亦稱第一，佛果居生",
    "T37n1763_054:0544b22": "死之表亦稱第一，人情疑是相濫，是故簡之，",
    "T37n1763_054:0544b23": "謂二乘皆不見空不空也。寶亮曰：佛果體圓，",
    "T37n1763_054:0544b24": "中道之解究竟，于時不復見空與不空為異，",
    "T37n1763_054:0544b25": "但一相無相，空與不空無可為異，故云唯",
    "T37n1763_054:0544b26": "有智者能見空不空。六行之解悉爾也。",
    "T37n1763_054:0544b27": "智者見空及與不空常與無常苦之與樂我與",
    "T37n1763_054:0544b28": "無我。案道生曰：明兼見者也。僧亮曰：釋",
    "T37n1763_054:0544b29": "境第一義也。涅槃以智為主，除顛倒故不空",
    "T37n1763_054:0544c01": "也。僧宗曰：雙識二理，謂佛菩薩也。",
    "T37n1763_054:0544c02": "空者一切生死。案僧亮曰：重釋空也。生死",
    "T37n1763_054:0544c03": "真則無性，俗則無常，故名空也。",
    "T37n1763_054:0544c04": "不空者謂大涅槃至我者謂大涅槃。案僧亮",
    "T37n1763_054:0544c05": "曰：重釋第一義也。涅槃真亦無性，俗則常住，",
    "T37n1763_054:0544c06": "故名不空也。寶亮曰：昔明世諦為有，以第一",
    "T37n1763_054:0544c07": "義諦為無。今明生死虛假，空無自體，故名為",
    "T37n1763_054:0544c08": "空；涅槃真實妙有，故名不空。是以一家所解，",
    "T37n1763_054:0544c09": "生死二時是不有，涅槃亦有二時不無也。何",
    "T37n1763_054:0544c10": "者？搆因之日，即體虛偽。及至觀解，照無一實。",
    "T37n1763_054:0544c11": "故兩時推求，並無自性，悉是顛倒妄有。今眾",
    "T37n1763_054:0544c12": "生神解，因時已有，修道所除，俗盡真現，兩時",
    "T37n1763_054:0544c13": "不空也。所以稱涅槃不空、生死為空矣。",
    "T37n1763_054:0544c14": "見一切空不見不空至不見我者不名中道。",
    "T37n1763_054:0544c15": "案道生曰：不偏見者，佛性體也。僧亮曰：",
    "T37n1763_054:0544c16": "釋佛智也。先辨偏見者非，佛以非是顯是也。",
    "T37n1763_054:0544c17": "僧宗曰：理而為論，豈有不識耶？就教而言，但",
    "T37n1763_054:0544c18": "一向唯作空解，解偏故不名中道也。",
    "T37n1763_054:0544c19": "中道者名為佛性。案僧亮曰：舉不偏之見，",
    "T37n1763_054:0544c20": "以顯照無不周，所以稱佛也。僧宗曰：指果地",
    "T37n1763_054:0544c21": "性也。寶亮曰：佛果佛性方是解中道之理",
    "T37n1763_054:0544c22": "耳。",
    "T37n1763_054:0544c23": "以是義故佛性常恒無有變易。案道生曰：",
    "T37n1763_054:0544c24": "不偏則無不真矣。僧亮曰：結智所以是佛也。",
    "T37n1763_054:0544c25": "照周則惑盡，惑盡則無變易也。寶亮曰：遂果",
    "T37n1763_054:0544c26": "性體也。向言見一切空，不見不空，不名中道；",
    "T37n1763_054:0544c27": "下舉二乘不見以對明。",
    "T37n1763_054:0544c28": "無明䨱故令諸眾生不能得見。案道生曰：",
    "T37n1763_054:0544c29": "不可以不見為無常也。僧亮曰：答第三問也。",
    "T37n1763_054:0545a01": "境界常有，而䨱故不見。",
    "T37n1763_054:0545a02": "聲聞緣覺見一切空至無中道故不見佛性。",
    "T37n1763_054:0545a03": "案僧亮曰：顯不見之人也。不見境故，智亦",
    "T37n1763_054:0545a04": "俱亡也。寶亮曰：三乘觀道偏，不見第一義空，",
    "T37n1763_054:0545a05": "故不行中道。中道之行既不成，云何能得見",
    "T37n1763_054:0545a06": "佛性耶？",
    "T37n1763_054:0545a07": "善男子！不見中道者至二定苦行三苦樂行。",
    "T37n1763_054:0545a08": "案道生曰：三種皆與見中道名也。有真見者，",
    "T37n1763_054:0545a09": "居然自別也。僧亮曰：辨正因緣因性也。凡夫",
    "T37n1763_054:0545a10": "二乘即情為見，非見也。明因有耶正亦有",
    "T37n1763_054:0545a11": "遠近，以三種別之也。僧宗曰：從此下答第二",
    "T37n1763_054:0545a12": "問也。答中凡有三種：初明正因、第二明緣因、",
    "T37n1763_054:0545a13": "第三明境界因。其前問云：生死無常，復以何",
    "T37n1763_054:0545a14": "理亦稱性耶？今先收因地三種人神明斯盡，",
    "T37n1763_054:0545a15": "以其有正因之義，必有成佛之理，非木石也。",
    "T37n1763_054:0545a16": "因中說果，亦稱為性耳。寶亮曰：第二重，辨出",
    "T37n1763_054:0545a17": "緣因正因二因性之體也。佛今出三種中道，",
    "T37n1763_054:0545a18": "一定樂行、二定苦行、三苦樂行，云此三人",
    "T37n1763_054:0545a19": "盡稱見中道。故菩薩居定樂行者，解稱真俗",
    "T37n1763_054:0545a20": "二諦，終歸除苦得樂、津濟六道，緣因行成",
    "T37n1763_054:0545a21": "就，可為正位。而凡夫居在苦中，心無厭背，云",
    "T37n1763_054:0545a22": "何見中道耶？故一家解云：夫中道有二途，自",
    "T37n1763_054:0545a23": "有諦二中中道、自有理中中道。二諦中中道",
    "T37n1763_054:0545a24": "解，即是緣因性也；理中中道，即是一切眾生",
    "T37n1763_054:0545a25": "避苦求樂，解正因佛性。夫中道之義，本是稱",
    "T37n1763_054:0545a26": "理之心。然有神識者，無一剎那心中無有此",
    "T37n1763_054:0545a27": "解。天下苦實可避、樂實可求，既用心得所，",
    "T37n1763_054:0545a28": "豈非中道？若苦不可避而欲強厭、樂不可得",
    "T37n1763_054:0545a29": "而欲強求，此便乖理。然今此心既不乖大理，",
    "T37n1763_054:0545b01": "云何非解？但此解是境中之用，非造緣之知，",
    "T37n1763_054:0545b02": "亦非善惡因之所生。若善因所生耶，唯應人",
    "T37n1763_054:0545b03": "天中有，三塗應無；若惡因所生耶，則應三塗",
    "T37n1763_054:0545b04": "獨有，人天應無。而今莫問人天六道，無一剎",
    "T37n1763_054:0545b05": "那無此解故，故知此解乃是妙本之異用，無",
    "T37n1763_054:0545b06": "變改之心也。是以《勝鬘經》說，出如來藏，與自",
    "T37n1763_054:0545b07": "性清淨心。冥會此旨。然則經經微，據理自彰",
    "T37n1763_054:0545b08": "矣。苦樂行謂聲聞緣覺者，二乘人非不厭背",
    "T37n1763_054:0545b09": "求出世之意，故名為樂；封執居心，不免生死，",
    "T37n1763_054:0545b10": "故名為苦。但二諦中中道解不成，非不是善，",
    "T37n1763_054:0545b11": "故屬緣因。攝正因性故，自宜有然。今者出",
    "T37n1763_054:0545b12": "三種中道以為二因之體，二因乃同用真如",
    "T37n1763_054:0545b13": "為體，今唯得據用來辨。",
    "T37n1763_054:0545b14": "定樂行者所謂菩薩摩訶薩至阿鼻地獄如三",
    "T37n1763_054:0545b15": "禪樂。案僧亮曰：見涅槃常樂，知生死幻偽，",
    "T37n1763_054:0545b16": "安之為化，以為苦也。僧宗曰：從初地乃至十",
    "T37n1763_054:0545b17": "地菩薩，致苦眾生，其心甘樂如三禪也。",
    "T37n1763_054:0545b18": "定苦行者謂諸凡夫。案僧亮曰：不識真樂、",
    "T37n1763_054:0545b19": "不覺惑苦，常行顛倒，謬以道也。",
    "T37n1763_054:0545b20": "苦樂行者謂聲聞緣覺至行於苦樂作中道想。",
    "T37n1763_054:0545b21": "案僧亮曰：二乘比之於凡為樂，方之菩薩",
    "T37n1763_054:0545b22": "為苦。於此二間，情以為足，故云作中道想也。",
    "T37n1763_054:0545b23": "僧宗曰：從苦法忍至緣一覺，以其不能安生",
    "T37n1763_054:0545b24": "死以化物，說之為苦；以其解苦性空，於凡夫",
    "T37n1763_054:0545b25": "為勝，亦小小化物，故謂苦樂行也。",
    "T37n1763_054:0545b26": "以是義故雖有佛性而不能見。案僧亮曰：",
    "T37n1763_054:0545b27": "結二乘凡夫雖有而不見。",
    "T37n1763_054:0545b28": "善男子！如汝所言以何義故至三菩提中道種",
    "T37n1763_054:0545b29": "子。案道生曰：一切諸佛莫不由佛而生，是",
    "T37n1763_054:0545c01": "以前佛是後佛之種類也。僧亮曰：已說因果",
    "T37n1763_054:0545c02": "二性，今通釋二性得名之所由，答第二問也。",
    "T37n1763_054:0545c03": "性有二義：一謂種類相生、二謂守分不改。今",
    "T37n1763_054:0545c04": "言種子者，通說因性，亦通是種矣。僧宗曰：舉",
    "T37n1763_054:0545c05": "其問而答也。向三種心能生菩提之功，故稱",
    "T37n1763_054:0545c06": "為性耳。非是果，故稱性也。寶亮曰：答第二",
    "T37n1763_054:0545c07": "問，有兩重：初直答因果性之所以；次更明上",
    "T37n1763_054:0545c08": "三人，釋所以有三異之意也。此第一重，先明",
    "T37n1763_054:0545c09": "果。佛性中道解，見理周悉也。中道種子者，次",
    "T37n1763_054:0545c10": "答正因因緣，明子能得果也。先明果性所以，",
    "T37n1763_054:0545c11": "今明緣正二因所以也。",
    "T37n1763_054:0545c12": "復次善男子！道有三種謂上下中。案道生",
    "T37n1763_054:0545c13": "曰：前言三種中道，但取兼見為佛性體，而中",
    "T37n1763_054:0545c14": "必能通故，故云道耳。今明三道，取其能通，明",
    "T37n1763_054:0545c15": "真道有在也。僧亮曰：通辨二因二果也。下者",
    "T37n1763_054:0545c16": "正因，上者緣因，中者後身菩薩及佛果也。僧",
    "T37n1763_054:0545c17": "宗曰：上明正因竟，今收因地之善，明緣因也。",
    "T37n1763_054:0545c18": "凡夫為下，二乘為上，菩薩為中也。寶亮曰：此",
    "T37n1763_054:0545c19": "第二重也。次開因果兩廂，明上見中道者，若",
    "T37n1763_054:0545c20": "計梵天是常，是則向者定苦行人也；計三寶",
    "T37n1763_054:0545c21": "無常者，是向苦樂行人也；中者是向定樂行",
    "T37n1763_054:0545c22": "人。",
    "T37n1763_054:0545c23": "下者梵天無常謬見是常。案道生曰：背道",
    "T37n1763_054:0545c24": "非實，名為凡夫，凡夫故為下也。僧亮曰：以其",
    "T37n1763_054:0545c25": "沈淪之義，㳂流為下也。僧宗曰：既言謬計，何",
    "T37n1763_054:0545c26": "得言善？今取為緣因者，以其伏結、修六行，攝",
    "T37n1763_054:0545c27": "心於禪道耳。此乃非勝道，要有善義，故不得",
    "T37n1763_054:0545c28": "不取也。寶亮曰：凡夫一向居苦，但有正因也。",
    "T37n1763_054:0545c29": "上者生死無常至阿耨多羅三藐三菩提故。",
    "T37n1763_054:0546a01": "案道生曰：與真反也。苟是實者，生死為無",
    "T37n1763_054:0546a02": "上，是以義稱為上矣。僧亮曰：二乘不見佛果",
    "T37n1763_054:0546a03": "常故，於生死無常不可為謬也。了非為是，謂",
    "T37n1763_054:0546a04": "之計生死為常也。僧宗曰：此釋二乘人也。謬",
    "T37n1763_054:0546a05": "見常者，其傾正使已盡，唯餘習氣。約教而言，",
    "T37n1763_054:0546a06": "二乘猶有八倒之習，如三脩所明也。今不取",
    "T37n1763_054:0546a07": "習義為緣因，正取無漏善為緣因。上者凡聖",
    "T37n1763_054:0546a08": "二位，彼凡既下，此聖宜言上也。寶亮曰：二乘",
    "T37n1763_054:0546a09": "行不得中道，然非不是緣因性；若能改於固",
    "T37n1763_054:0546a10": "執，必得上果。",
    "T37n1763_054:0546a11": "中者名第一義空無常見無常常見於常。案",
    "T37n1763_054:0546a12": "道生曰：無有得第一義空者，故不名下也。僧",
    "T37n1763_054:0546a13": "亮曰：見三界過，見涅槃常，以不到故，逆流為",
    "T37n1763_054:0546a14": "上也。僧宗曰：菩薩識第一義空，所以言中也。",
    "T37n1763_054:0546a15": "以離凡夫之下，非二乘之上也。寶亮曰：釋上",
    "T37n1763_054:0546a16": "定樂行人也。菩薩稱而解，終歸用此第一義",
    "T37n1763_054:0546a17": "空為體也。",
    "T37n1763_054:0546a18": "第一義空不名為下。何以故？一切凡夫所不得",
    "T37n1763_054:0546a19": "故。案僧亮曰：凡夫以㳂流為下。以不得故，",
    "T37n1763_054:0546a20": "於凡不名為上，證非下也。寶亮曰：明二乘不",
    "T37n1763_054:0546a21": "能會此第一義空，故不名中道。若發真解，乃",
    "T37n1763_054:0546a22": "得無上菩提也。凡夫不能得故，所以不名為",
    "T37n1763_054:0546a23": "者，是下也。",
    "T37n1763_054:0546a24": "不名為上。何以故？即是上故。案道生曰：上",
    "T37n1763_054:0546a25": "道非上，從意為上耳。寶亮曰：反流盡源，故",
    "T37n1763_054:0546a26": "即上也。僧宗曰：既出二重之上，與佛不殊，",
    "T37n1763_054:0546a27": "亦義得為上。中道解故，稱為中耳。寶亮曰：初",
    "T37n1763_054:0546a28": "地以上有當分之解，與佛解不殊，但未滿足",
    "T37n1763_054:0546a29": "為異耳。二乘人未有此解，豈得同稱為上耳？",
    "T37n1763_054:0546b01": "諸佛菩薩所脩之道不上不下以是義故名為",
    "T37n1763_054:0546b02": "中道。案僧亮曰：第一義空，唯佛乃見。今該",
    "T37n1763_054:0546b03": "取菩薩者，以後身少見佛性，方之九地，名見",
    "T37n1763_054:0546b04": "中道者也。",
    "T37n1763_054:0546b05": "復次善男子！生死本際至生老病死之苦是名",
    "T37n1763_054:0546b06": "中道。案道生曰：即生死為中道者，明本有",
    "T37n1763_054:0546b07": "也。僧亮曰：說境界因也。但說生死，不說涅",
    "T37n1763_054:0546b08": "槃為異耳。無明是現在苦本，愛是未來苦本",
    "T37n1763_054:0546b09": "也。明二世之苦以惑為本，具一切空也。是名",
    "T37n1763_054:0546b10": "中道者，三種是中道也。僧宗曰：此下釋境界",
    "T37n1763_054:0546b11": "性也。就此中有八翻明義。此下第一翻，即是",
    "T37n1763_054:0546b12": "答第三問也。略舉二世之因，而過去世中但",
    "T37n1763_054:0546b13": "取無明，現世中但取有愛也。無明為現在",
    "T37n1763_054:0546b14": "本際，有愛為未來本際，此之因果即為中道",
    "T37n1763_054:0546b15": "也。寶亮曰：答第三問也。先釋眾生所以不能",
    "T37n1763_054:0546b16": "見中道之意，正以無明有愛，生死不絕故也。",
    "T37n1763_054:0546b17": "是名中道者，名十二因緣也。",
    "T37n1763_054:0546b18": "如是中道能破生死故名為中。案僧亮曰：",
    "T37n1763_054:0546b19": "道偏則不能破病，不偏者則能破病，以破病",
    "T37n1763_054:0546b20": "故名之為中也。僧宗曰：此境生智，智能破",
    "T37n1763_054:0546b21": "故，所以稱為破也。寶亮曰：若能觀十二因緣",
    "T37n1763_054:0546b22": "生稱理之解，必能破生死也。",
    "T37n1763_054:0546b23": "以是義故中道之法名為佛性。案僧亮曰：",
    "T37n1763_054:0546b24": "中道智是佛也。道為智因，故說因為性耳。寶",
    "T37n1763_054:0546b25": "亮曰：既如因緣理而照，生中道之解，得名緣",
    "T37n1763_054:0546b26": "因佛性也。",
    "T37n1763_054:0546b27": "是故佛性常樂我淨。案道生曰：本有種生，",
    "T37n1763_054:0546b28": "非起滅之謂，是以常樂無為耳。僧亮曰：以中",
    "T37n1763_054:0546b29": "道常故，佛性常也。僧宗曰：言性理是常，眾生",
    "T37n1763_054:0546c01": "以惑覆故不得常用。雖未得常用，要是常因。",
    "T37n1763_054:0546c02": "承此句，可以義合第三問也。寶亮曰：照既",
    "T37n1763_054:0546c03": "窮源，生死苦盡，所以言常也。",
    "T37n1763_054:0546c04": "以諸眾生不能見故至無常無樂無我無淨。",
    "T37n1763_054:0546c05": "案僧亮曰：不見三種中道，故無常也。",
    "T37n1763_054:0546c06": "善男子！譬如貧人家有寶藏至是人即得常樂",
    "T37n1763_054:0546c07": "我淨。案僧亮曰：有而不見者，為譬也。",
    "T37n1763_054:0546c08": "佛性亦爾眾生不見至眾生即得常樂我淨。",
    "T37n1763_054:0546c09": "案僧亮曰：合譬也，義與善業喻同也。寶亮曰：",
    "T37n1763_054:0546c10": "釋旨亦不異上佛性品中意也。答第三問竟",
    "T37n1763_054:0546c11": "此也。",
    "T37n1763_054:0546c12": "復次善男子！眾生起見至如是觀智是名佛性。",
    "T37n1763_054:0546c13": "案道生曰：十二因緣為中道，明眾生是本",
    "T37n1763_054:0546c14": "有也。若常則不應有苦、若斷則無成佛之理，",
    "T37n1763_054:0546c15": "如是中道觀者，則見佛性也。僧亮曰：上說境",
    "T37n1763_054:0546c16": "界，今說智者緣因也。智能斷除斷常之惑，無",
    "T37n1763_054:0546c17": "謬斷常之過也。僧宗曰：第二翻也。謂失解則",
    "T37n1763_054:0546c18": "斷常、得解則不斷不常，故借惑以辨觀體也。",
    "T37n1763_054:0546c19": "寶亮曰：上已答三問竟。此文復何意來？故一",
    "T37n1763_054:0546c20": "家所解凡為二義：一則通論眾生不識因緣",
    "T37n1763_054:0546c21": "之病、二為定因果性有所在。其意云何？眾生",
    "T37n1763_054:0546c22": "既即身有佛性，而所以不得用者，正由不體",
    "T37n1763_054:0546c23": "有為無為，故起常等病。謬解在心，故不能得",
    "T37n1763_054:0546c24": "此常樂我淨。向來明此因果性，即不離十二",
    "T37n1763_054:0546c25": "因緣，使物情識理，不此外覓法。正有斯二意，",
    "T37n1763_054:0546c26": "故次辨此理，其大旨乃爾。復就此文中，略分",
    "T37n1763_054:0546c27": "有九意：第一先明觀十二因緣得所不得所。",
    "T37n1763_054:0546c28": "若先安法性無為理，離斷離常稱境而知，成",
    "T37n1763_054:0546c29": "緣因佛性；若當緣境不稱境，不安無為，執斷",
    "T37n1763_054:0547a01": "執常，乖中道行。第二正開重因重果定因果",
    "T37n1763_054:0547a02": "性，明此因果俱不離十二因緣。第三正辨出",
    "T37n1763_054:0547a03": "因果性體相。第四判因果性位。第五歎十二",
    "T37n1763_054:0547a04": "因緣因果性理之甚深。第六明眾生雖與此",
    "T37n1763_054:0547a05": "十二因緣共俱而不覺不知，唯十住菩薩與",
    "T37n1763_054:0547a06": "佛能窮鑒此深理，故見因緣之始終。第七明",
    "T37n1763_054:0547a07": "行人既觀智窮深，斷生死因緣相續虛偽果",
    "T37n1763_054:0547a08": "盡，便徹見法性，即用此深法為體，得成靈覺。",
    "T37n1763_054:0547a09": "第八辨觀因緣之智有階級、生解有淺深。第",
    "T37n1763_054:0547a10": "九總收結句。今從「眾生起見」下，為第一意之",
    "T37n1763_054:0547a11": "始。凡夫正起斷起常、乖生滅道，不識法相、理",
    "T37n1763_054:0547a12": "外行心，故不名中道也。無常無斷乃名中道",
    "T37n1763_054:0547a13": "者，若就生死邊為論、據識生滅道為語，恐此",
    "T37n1763_054:0547a14": "意不然。何以故？世諦虛妄有，即體如幻，終歸",
    "T37n1763_054:0547a15": "滅無，豈不斷不常？唯神明妙體法性無為，始",
    "T37n1763_054:0547a16": "可得稱不斷不常。能心緣此理，不取有無相，",
    "T37n1763_054:0547a17": "方得名中道。既稱此理解，便識因緣虛，觀照",
    "T37n1763_054:0547a18": "智生，即名緣因佛性。若能如此解，名為得",
    "T37n1763_054:0547a19": "法。",
    "T37n1763_054:0547a20": "二乘之人雖觀因緣猶亦不得名為佛性。案",
    "T37n1763_054:0547a21": "道生曰：滅於死者，乃曰涅槃。苟日不見，豈",
    "T37n1763_054:0547a22": "能得乎？無有得義，故以不得為名。況不觀者",
    "T37n1763_054:0547a23": "耶？僧亮曰：明二乘空觀未除斷常，不得勝因",
    "T37n1763_054:0547a24": "之名也。僧宗曰：第三翻，以二乘人得理不深，",
    "T37n1763_054:0547a25": "所以不見也。寶亮曰：二諦中中道之解既不",
    "T37n1763_054:0547a26": "成，云何見佛性耶？",
    "T37n1763_054:0547a27": "佛性雖常以諸眾生無明䨱故不能得見。",
    "T37n1763_054:0547a28": "案寶亮曰：因果性常，無明䨱故，所以不見。",
    "T37n1763_054:0547a29": "又未能渡十二緣河猶如菟馬何以故不見佛",
    "T37n1763_054:0547b01": "性故。案道生曰：如菟馬者，二乘觀也。菟馬",
    "T37n1763_054:0547b02": "度河，不得河底，以況眾生無明所䨱，不見",
    "T37n1763_054:0547b03": "理也。僧亮曰：明觀淺也。不見因緣始故，不斷",
    "T37n1763_054:0547b04": "常見；不見因緣終故，不斷斷見也。寶亮曰：第",
    "T37n1763_054:0547b05": "二說三乘同觀無生，但見理不同，有深淺之",
    "T37n1763_054:0547b06": "異，借菟馬度河為譬也。",
    "T37n1763_054:0547b07": "善男子！是觀十二因緣智慧至十二因緣名為",
    "T37n1763_054:0547b08": "佛性。案僧宗曰：十二因緣，生之性也。寶亮",
    "T37n1763_054:0547b09": "曰：此智慧於有為無為兩理上，生是緣因性",
    "T37n1763_054:0547b10": "也。取觀因緣之智，名緣因性。而體是避苦求",
    "T37n1763_054:0547b11": "樂之解，名正因性。二種雙顯也。",
    "T37n1763_054:0547b12": "善男子！譬如胡苽名為熱病至十二因緣亦復",
    "T37n1763_054:0547b13": "如是。案道生曰：向明十二因緣觀智，該",
    "T37n1763_054:0547b14": "取因時名為佛性，故以胡苽為譬。真見因",
    "T37n1763_054:0547b15": "緣然後果成者，非其譬矣。僧亮曰：上說因為",
    "T37n1763_054:0547b16": "種子，是謂種性相生也；今說種子為性，是因",
    "T37n1763_054:0547b17": "中說果，所以為異耳。寶亮曰：為上二因作譬",
    "T37n1763_054:0547b18": "也。雖復非佛，以能得佛果，故名佛性。",
    "T37n1763_054:0547b19": "善男子！佛性者有因有因因有果有果果。案",
    "T37n1763_054:0547b20": "道生曰：向佛性名中有因有果，故今明因果",
    "T37n1763_054:0547b21": "有屬也。僧亮曰：上說因果事已周，悉是會上",
    "T37n1763_054:0547b22": "宗也。分空為兩因、分第一義為兩果，明因果",
    "T37n1763_054:0547b23": "相承不離因緣，皆無自性也。僧宗曰：第四翻",
    "T37n1763_054:0547b24": "也。有因者，十二因緣為智作因也。因因者，即",
    "T37n1763_054:0547b25": "是智慧，此智為菩提作因，菩提為涅槃作因，",
    "T37n1763_054:0547b26": "是為因家之因，故言因因也。有果有果果者，",
    "T37n1763_054:0547b27": "菩提是果，而涅槃又是菩提家果也。寶亮曰：",
    "T37n1763_054:0547b28": "第二意，正定因果性也。明此因果性，即用十",
    "T37n1763_054:0547b29": "二因緣為體也。有因者，正因也。論理應以正",
    "T37n1763_054:0547c01": "因為因因，以正是因緣之因故也。今但正因",
    "T37n1763_054:0547c02": "性至佛不改，當因位而言因也。因因者，緣因",
    "T37n1763_054:0547c03": "性有移動不定，故有重因之號也。果者，謂菩",
    "T37n1763_054:0547c04": "提也。種智是萬行果，故受果名也。涅槃對生",
    "T37n1763_054:0547c05": "死得稱，是為果上立果，故云果果也。",
    "T37n1763_054:0547c06": "有因者即十二因緣。案僧亮曰：十二因緣",
    "T37n1763_054:0547c07": "能生觀智，故名因也。",
    "T37n1763_054:0547c08": "因因者即是智慧。案道生曰：智解十二因",
    "T37n1763_054:0547c09": "緣，是因佛性也。今分為二：以理由解得，從理",
    "T37n1763_054:0547c10": "故成佛果，理為佛因也。解既得理，解為理因，",
    "T37n1763_054:0547c11": "是謂因之因也。僧亮曰：觀智於涅槃為因因",
    "T37n1763_054:0547c12": "也，以菩提智是涅槃觀智，是菩提故。所以不",
    "T37n1763_054:0547c13": "於菩提為因因者，欲周歷四法故耳。",
    "T37n1763_054:0547c14": "有果者即是阿耨多羅三藐三菩提。案僧亮",
    "T37n1763_054:0547c15": "曰：菩提於觀智為果也。",
    "T37n1763_054:0547c16": "果果者即是無上大般涅槃。案道生曰：成",
    "T37n1763_054:0547c17": "佛得大涅槃，是佛性也。今亦分為二：成佛從",
    "T37n1763_054:0547c18": "理而至是果也。既成得大涅槃，義在於後，是",
    "T37n1763_054:0547c19": "謂果之果也。僧亮曰：涅槃是菩提之果，望觀",
    "T37n1763_054:0547c20": "智而言是果果義也。",
    "T37n1763_054:0547c21": "善男子！譬如無明為因至識亦果亦果果佛性",
    "T37n1763_054:0547c22": "亦爾。案道生曰：因果同為譬耳。作因果不",
    "T37n1763_054:0547c23": "同，前二分為四，此乃為三，此為異也。僧亮曰：",
    "T37n1763_054:0547c24": "舉十二因緣相生為類也。僧宗曰：無明為行",
    "T37n1763_054:0547c25": "作因，故言因也。此行復為識作因，若類前句，",
    "T37n1763_054:0547c26": "還以行為因因也。一以從前因而生、二以與",
    "T37n1763_054:0547c27": "識作因，故言因因也。而文句言無明為因因，",
    "T37n1763_054:0547c28": "亦應以十二因緣為因因，如似不類也，消息",
    "T37n1763_054:0547c29": "取耳。寶亮曰：為因果立譬也。就三法上互望",
    "T37n1763_054:0548a01": "之，有因因果義也。",
    "T37n1763_054:0548a02": "善男子！以是義故十二因緣至不來不去非因",
    "T37n1763_054:0548a03": "非果。案道生曰：緣生非實故不出，緣散必",
    "T37n1763_054:0548a04": "滅故不常，前後故不一，不離故不二也。來去",
    "T37n1763_054:0548a05": "之義，類生滅也。非作因故非因，非因故非果",
    "T37n1763_054:0548a06": "也。僧亮曰：不出不滅者，從緣故空無涅槃是",
    "T37n1763_054:0548a07": "不出，無生死故不滅，下類爾。非因非果者，無",
    "T37n1763_054:0548a08": "前者為因，無後者為果也。僧宗曰：第五翻，舉",
    "T37n1763_054:0548a09": "理以成中道觀智之用也。不出者，不出至現",
    "T37n1763_054:0548a10": "在也。不滅者，不一向斷滅。其有續生於後義",
    "T37n1763_054:0548a11": "也。不常者，即是不出。不斷者，即不滅也。非一",
    "T37n1763_054:0548a12": "者，因果異故也。非異者，始終相續為一。不來",
    "T37n1763_054:0548a13": "不去者，不從未來來至現在，亦無一物入過",
    "T37n1763_054:0548a14": "去也。非因非果者，非異因家之果，非異果家",
    "T37n1763_054:0548a15": "之因也。寶亮曰：第三意，上明因果性不離十",
    "T37n1763_054:0548a16": "二因緣，今次出其體相，明十二因緣正用此",
    "T37n1763_054:0548a17": "真如法性無相無為為體。若如昔教一向談",
    "T37n1763_054:0548a18": "空，恐聖旨不在。若一向是空，何須讚歎因緣",
    "T37n1763_054:0548a19": "甚深？故知為顯今教也。",
    "T37n1763_054:0548a20": "善男子！是因非果如佛性。案道生曰：佛性",
    "T37n1763_054:0548a21": "是種生義，故是因非果也。僧亮曰：正因性於",
    "T37n1763_054:0548a22": "四法最是。僧宗曰：此下第六，因果門也，謂十",
    "T37n1763_054:0548a23": "二因緣境界性也。",
    "T37n1763_054:0548a24": "是果非因如大涅槃。案道生曰：涅槃是究",
    "T37n1763_054:0548a25": "竟義故，唯果而非因也。僧亮曰：無復果也。僧",
    "T37n1763_054:0548a26": "宗曰：極果報也。",
    "T37n1763_054:0548a27": "是因是果如十二因緣所生之法。案道生",
    "T37n1763_054:0548a28": "曰：乖理為作有，皆因緣生也。無不因無，不果",
    "T37n1763_054:0548a29": "也。僧亮曰：觀智也。於正因為果，於菩提為因",
    "T37n1763_054:0548b01": "也。僧宗曰：取觀照之智通因果也。",
    "T37n1763_054:0548b02": "非因非果名為佛性。案道生曰：不從因有，",
    "T37n1763_054:0548b03": "又非更造也。",
    "T37n1763_054:0548b04": "非因果故常恒無變。案道生曰：作有故起",
    "T37n1763_054:0548b05": "滅。得本自然，無起滅矣。僧亮曰：菩提果性",
    "T37n1763_054:0548b06": "非因所作，所以名第一義也。僧宗曰：謂三菩",
    "T37n1763_054:0548b07": "提也。非因故非因，不為生所生故非果也。以",
    "T37n1763_054:0548b08": "非生因所得故，所以常恒也。寶亮曰：第四意，",
    "T37n1763_054:0548b09": "明判因果性位也。是因者，正因也。正因唯得",
    "T37n1763_054:0548b10": "居因位，不得稱果也。是果非因者，涅槃也。唯",
    "T37n1763_054:0548b11": "得名果，不得稱因也。是因是果者，緣因性有，",
    "T37n1763_054:0548b12": "即因即果義也。非因非果者，還遣向言涅槃",
    "T37n1763_054:0548b13": "名果、萬行是因。物情執言，謂是生因生果；今",
    "T37n1763_054:0548b14": "遣言：涅槃之體，百非所不得，非生因之因，復",
    "T37n1763_054:0548b15": "非生因之果，無名無相，豈是因是果耶？",
    "T37n1763_054:0548b16": "以是義故我經中說至非諸聲聞緣覺所及。",
    "T37n1763_054:0548b17": "案道生曰：因果之義：備於十二因緣中矣。十",
    "T37n1763_054:0548b18": "住菩薩其猶病諸，況二乘乎！僧亮曰：以上空",
    "T37n1763_054:0548b19": "有二門辨義，皆非二乘所測也。舉昔所說三",
    "T37n1763_054:0548b20": "事，證因緣理甚深，一歎理甚深、二眾生不知、",
    "T37n1763_054:0548b21": "三唯佛能了。下別釋也。僧宗曰：第七翻，非二",
    "T37n1763_054:0548b22": "乘所智，故曰無知無見也。",
    "T37n1763_054:0548b23": "以何義故甚深甚深至無有慮知和合而有。",
    "T37n1763_054:0548b24": "案僧亮曰：第一證甚深也。僧宗曰：釋甚深",
    "T37n1763_054:0548b25": "也。續故不斷、滅故不常，故能辨果也。雖念念",
    "T37n1763_054:0548b26": "滅者，以相似種類，遂有一用也。寶亮曰：第五",
    "T37n1763_054:0548b27": "意，讚歎十二因緣理深。本歎此理深者，乃意",
    "T37n1763_054:0548b28": "在神明體真，不論生死。生死虛搆，有何甚",
    "T37n1763_054:0548b29": "深？而所以獨歎十二因緣、不歎五陰十二入",
    "T37n1763_054:0548c01": "十八界等者，是等因成假名法門，非始終相",
    "T37n1763_054:0548c02": "續。十二因緣是始終法門，故就此為歎也。無",
    "T37n1763_054:0548c03": "知無見者，理既深遠，豈易可知見？唯佛行滿，",
    "T37n1763_054:0548c04": "得具足見，十住髣髴見也。不可思惟者，法性",
    "T37n1763_054:0548c05": "理幽，唯佛境界，非是二乘下地可思忖也。以",
    "T37n1763_054:0548c06": "何義故名甚深者，此下去正釋因緣之體所",
    "T37n1763_054:0548c07": "以甚深之意。明眾生行業不常不斷，而果報",
    "T37n1763_054:0548c08": "不忘。眾生若造業，直以虛偽神明為體，應逐",
    "T37n1763_054:0548c09": "三相無常。若逐三相所作善惡業，云何得在？",
    "T37n1763_054:0548c10": "而起業後，經百千萬劫，由自得報故，知有法",
    "T37n1763_054:0548c11": "性為神解主，常繼真不滅。其體既無興廢，用",
    "T37n1763_054:0548c12": "那得滅？若得解以後，癡用乃可無；後未有解",
    "T37n1763_054:0548c13": "來，常癡故是業。業即是癡，障智之義，呼為煩",
    "T37n1763_054:0548c14": "惱；招生感果，因之為業，即一體而義分也。雖",
    "T37n1763_054:0548c15": "念念滅，無所失者，既真俗共為神明，俗邊乃",
    "T37n1763_054:0548c16": "可三相滅；就真邊往取，癡義常存，故無所失",
    "T37n1763_054:0548c17": "也。雖無作者，雖無有如神我作者，而不無作",
    "T37n1763_054:0548c18": "業也。雖無受者，雖無有如十六知見神我受",
    "T37n1763_054:0548c19": "者，而有因必得果也。無有慮知和合有者，亦",
    "T37n1763_054:0548c20": "無有如外道所計神我和合知者。然有因故",
    "T37n1763_054:0548c21": "牽果，理數相感召。如其無此法性為體，起業",
    "T37n1763_054:0548c22": "之後寄致何處？昔經乃唱有成就之語，定若",
    "T37n1763_054:0548c23": "為成就耶？",
    "T37n1763_054:0548c24": "一切眾生雖與十二至不見知故無有始終。",
    "T37n1763_054:0548c25": "案道生曰：不從作有，豈有始乎？既不見知，",
    "T37n1763_054:0548c26": "何有終也。",
    "T37n1763_054:0548c27": "十住菩薩唯見其終不見其始。案道生曰：",
    "T37n1763_054:0548c28": "十住幾見髣髴其終也。始既無際，窮理乃覩",
    "T37n1763_054:0548c29": "也。僧亮曰：證不見者也。僧宗曰：十二因緣",
    "T37n1763_054:0549a01": "至金剛時斷，故其終易了。尋其本源，不可而",
    "T37n1763_054:0549a02": "知也。",
    "T37n1763_054:0549a03": "諸佛世尊見始見終以是義故諸佛了了得見",
    "T37n1763_054:0549a04": "佛性。案僧亮曰：證唯佛能見也。僧宗曰：始",
    "T37n1763_054:0549a05": "無源而照，正以始於無始。如《淨名》言「從癡有",
    "T37n1763_054:0549a06": "愛」，豈知始乎？《勝鬘》亦云「無始無明」也。",
    "T37n1763_054:0549a07": "善男子！一切眾生不能見於十二因緣是故輪",
    "T37n1763_054:0549a08": "轉。案僧亮曰：舉不見之損以結也。",
    "T37n1763_054:0549a09": "善男子！如蠶作繭自生死至流轉生死猶如",
    "T37n1763_054:0549a10": "拍毱。案僧亮曰，為不見者為譬也。寶亮曰：",
    "T37n1763_054:0549a11": "第六意，眾生雖與此理共俱，而不覺知故，作",
    "T37n1763_054:0549a12": "因得苦，無窮無已。唯諸佛菩薩，覺知此理，修",
    "T37n1763_054:0549a13": "因感果，窮此因緣，故知始知終。今言十住",
    "T37n1763_054:0549a14": "菩薩知終不知始者，恐此非實論。何以知",
    "T37n1763_054:0549a15": "然？佛既始終但見，何容十住指知終不知始？",
    "T37n1763_054:0549a16": "亦應髴髣知始。而今但言知終不知始者，此",
    "T37n1763_054:0549a17": "正為課不行道者，云十住菩薩三阿僧祇行",
    "T37n1763_054:0549a18": "道尚不知始，況不行者而知？若約事作行，有",
    "T37n1763_054:0549a19": "終可據。始既微，末難尋，故但言知終。理而為",
    "T37n1763_054:0549a20": "語，則始終俱髣髴，知唯佛一人獨了了窮鑒",
    "T37n1763_054:0549a21": "此十二因緣，得見佛性。",
    "T37n1763_054:0549a22": "善男子！是故我於諸經中說至十二緣者即是",
    "T37n1763_054:0549a23": "見法。案道生曰：法者，理實之名也。見十二",
    "T37n1763_054:0549a24": "緣，始見常無常，為見法也。僧亮曰：舉昔經證",
    "T37n1763_054:0549a25": "見者之益也。滅苦是佛，故云即是見佛也。",
    "T37n1763_054:0549a26": "見法者即是見佛。案道生曰：體法為佛，法",
    "T37n1763_054:0549a27": "即佛矣。",
    "T37n1763_054:0549a28": "佛者即是佛性。何以故？一切諸佛以此為性。",
    "T37n1763_054:0549a29": "案道生曰：夫體法者，冥合自然。一切諸佛，莫",
    "T37n1763_054:0549b01": "不皆然，所以法為佛性也。僧亮曰：舉今說以",
    "T37n1763_054:0549b02": "會昔旨也。寶亮曰：第七意，明解窮達源，若生",
    "T37n1763_054:0549b03": "死頓盡，即名見真法。以見此真法故，即名見",
    "T37n1763_054:0549b04": "佛。大覺現前，無復闇障，即用此真如法性為",
    "T37n1763_054:0549b05": "體，成一切種智也。若神明不以此法性為源，",
    "T37n1763_054:0549b06": "經那得言見十二緣即名見法？若是見生死",
    "T37n1763_054:0549b07": "法，常住佛果復那得云用此法為體？若當是",
    "T37n1763_054:0549b08": "生死空，如於昔教，應同灰身滅智，復不得稱",
    "T37n1763_054:0549b09": "常。常法復無始生義，故知神解用此為本，直",
    "T37n1763_054:0549b10": "除滅虛偽，顯出此真常之旨。其事如下富那",
    "T37n1763_054:0549b11": "外道之說譬也。",
    "T37n1763_054:0549b12": "善男子！觀十二緣智至得阿耨多羅三藐三菩",
    "T37n1763_054:0549b13": "提道。案僧亮曰：凡夫不見，所以令受苦也。",
    "T37n1763_054:0549b14": "而見有深淺，苦滅不同。不見佛性者，中道是",
    "T37n1763_054:0549b15": "佛性，二乘偏見，不見中道也。僧宗曰：第八",
    "T37n1763_054:0549b16": "翻，謂四種人淺深觀之，唯上上觀乃窮，故知",
    "T37n1763_054:0549b17": "深也。寶亮曰：第八意，次明觀十二緣智階級",
    "T37n1763_054:0549b18": "定相。向言十二因緣理深，無知無見，唯佛能",
    "T37n1763_054:0549b19": "窮鑒其始終。今故次明降佛以還亦得觀此",
    "T37n1763_054:0549b20": "理，但觀而未達，故發解有深淺，階級有四異，",
    "T37n1763_054:0549b21": "下智得聲聞道、中智得緣覺道、上智得住十",
    "T37n1763_054:0549b22": "住地、唯上上智者見因緣窮故成無上道。此",
    "T37n1763_054:0549b23": "言得聲聞道，恐非是實行者。若寄言誘愚，故",
    "T37n1763_054:0549b24": "宜無嫌也。",
    "T37n1763_054:0549b25": "以是義故十二因緣名為佛性至佛者名為涅",
    "T37n1763_054:0549b26": "槃。案僧亮曰：第一義空名為中道，還結上",
    "T37n1763_054:0549b27": "宗也。此二總涅槃生死不偏境智，皆名中道",
    "T37n1763_054:0549b28": "也。僧宗曰：謂境界性也。第一義空者，謂照境",
    "T37n1763_054:0549b29": "之智也。名中道者，謂智照不偏也。中道名佛",
    "T37n1763_054:0549c01": "性者，解圓成極果也。即涅槃者，果之果也。寶",
    "T37n1763_054:0549c02": "亮曰：第九意，總收結會，明四種佛性皆不離",
    "T37n1763_054:0549c03": "十二因緣。既言窮此理得成佛，因果佛性豈",
    "T37n1763_054:0549c04": "得離於十二緣？故言十二因緣名為佛性。佛",
    "T37n1763_054:0549c05": "性即第一義空者，乃遠結於上佛果。佛性中",
    "T37n1763_054:0549c06": "道解滿、萬德皆備，唯用此第一義空為體。若",
    "T37n1763_054:0549c07": "通欲取結四種佛性，盡同用此第一義空為",
    "T37n1763_054:0549c08": "體；然今結意，恐據果性為言也。",
    "T37n1763_054:0549c09": "爾時師子吼菩薩至一切眾生何用脩道。案",
    "T37n1763_054:0549c10": "僧亮曰：問意謂若因亦佛性、果亦佛性，名義",
    "T37n1763_054:0549c11": "無差者，何用修道以求成佛耶？僧宗曰：此難",
    "T37n1763_054:0549c12": "之生，由佛上說見法即是佛，佛即佛性。人情",
    "T37n1763_054:0549c13": "於此言中新生此疑：若佛與佛性不異者，是",
    "T37n1763_054:0549c14": "則有性則有佛，何假修道耶？寶亮曰：此下去",
    "T37n1763_054:0549c15": "為釋疑而生問。此疑藉何而起？因上答三問",
    "T37n1763_054:0549c16": "後定因果性，物便生疑：若因果佛性俱不離",
    "T37n1763_054:0549c17": "十二因緣，是則因性與果性竟自無差別，",
    "T37n1763_054:0549c18": "何用脩道？既致疑有兩，故下答亦二。無有差",
    "T37n1763_054:0549c19": "別，以為一問。何用修道，為第二問。故佛下答",
    "T37n1763_054:0549c20": "去，開為三問答：兩問即為二段，第二勸令",
    "T37n1763_054:0549c21": "忘懷。今言是義不然者，先遣也。",
    "T37n1763_054:0549c22": "佛言：善男子！如汝所問至然諸眾生悉未具足。",
    "T37n1763_054:0549c23": "案僧亮曰：夫一豪知見皆是佛理，未足者",
    "T37n1763_054:0549c24": "名因性，具足者名果性。性名雖同，具不具異",
    "T37n1763_054:0549c25": "也。僧宗曰：就答中有五重。又明雖復當性，",
    "T37n1763_054:0549c26": "然要須修道也。",
    "T37n1763_054:0549c27": "善男子！譬如有人惡心害母至三十二相八十",
    "T37n1763_054:0549c28": "種好。案僧亮曰：釋言有者，以未來定得故",
    "T37n1763_054:0549c29": "名有，非今有也。僧宗曰：第一重，寄現有業",
    "T37n1763_054:0550a01": "故必招當果。佛性亦爾，云何不須修道耶？",
    "T37n1763_054:0550a02": "以是義故我於此經至成阿耨多羅三藐三菩",
    "T37n1763_054:0550a03": "提故。案僧亮曰：舉昔偈為證也。僧宗曰：第",
    "T37n1763_054:0550a04": "二，重舉偈以況因果不並也。有煩惱則無涅",
    "T37n1763_054:0550a05": "槃，豈得不須修道耶？",
    "T37n1763_054:0550a06": "善男子！譬如有人家有乳酪至一切眾生悉有",
    "T37n1763_054:0550a07": "佛性。案僧亮曰：凡有心者，向言定得，今明",
    "T37n1763_054:0550a08": "有心求樂，求者皆得，但遲速為論耳。僧宗曰：",
    "T37n1763_054:0550a09": "第三重，乳必生酪，所以須醪。煖等必生，所以",
    "T37n1763_054:0550a10": "須修道也。寶亮曰：先答初問，明佛與佛性雖",
    "T37n1763_054:0550a11": "無差別，要自悉未具是，至於得佛之時乃",
    "T37n1763_054:0550a12": "可無差。而今未得，云何無別？故下即寄譬來，",
    "T37n1763_054:0550a13": "明未來有義，現在時中無有當果，故言有非",
    "T37n1763_054:0550a14": "己有之有也。眾生亦爾悉皆有心者，下文言",
    "T37n1763_054:0550a15": "正因者，謂諸眾生。而此中云心是。若用避苦",
    "T37n1763_054:0550a16": "求樂解為正因者，若為會此文耶？各自有對。",
    "T37n1763_054:0550a17": "此云心，是對果地種智為語。言眾生是者，對",
    "T37n1763_054:0550a18": "佛時行人為語。若論其正位，由取避苦求樂，",
    "T37n1763_054:0550a19": "解用為位也。",
    "T37n1763_054:0550a20": "善男子！畢竟有二種至諸結覆故眾生不見。",
    "T37n1763_054:0550a21": "案僧亮曰：上言定得，菩提畢竟得。今說不但",
    "T37n1763_054:0550a22": "得果，亦得因也。莊嚴是因，亦是世間也。一乘",
    "T37n1763_054:0550a23": "者，佛智是乘之究竟，說乘名也。僧宗曰：第四",
    "T37n1763_054:0550a24": "重，借因以況果也。莊嚴畢竟，猶在因中。眾生",
    "T37n1763_054:0550a25": "成就因理，豈況果性在生死之外，而當不須",
    "T37n1763_054:0550a26": "修道耶？寶亮曰：答第二問，明應須修道。莊",
    "T37n1763_054:0550a27": "嚴畢竟者，謂金剛心也。究竟畢竟者，無學果",
    "T37n1763_054:0550a28": "也。世間畢竟者，還是金剛心時，體由未免苦",
    "T37n1763_054:0550a29": "無常，故言世間也。出世畢竟者，還是無學果，",
    "T37n1763_054:0550b01": "體免離三相，故言出世也。莊嚴畢竟，據萬行",
    "T37n1763_054:0550b02": "為言；究竟畢竟，道眾生所得佛果一乘。但眾",
    "T37n1763_054:0550b03": "生有此佛果一乘，正由無明障覆故不能",
    "T37n1763_054:0550b04": "得見。理若如此，急應修道，那得難言不須修",
    "T37n1763_054:0550b05": "道耶？",
    "T37n1763_054:0550b06": "復次善男子！佛性者至成阿耨多羅三藐三菩",
    "T37n1763_054:0550b07": "提。案道生曰：佛性義現，莫先於此，故即以",
    "T37n1763_054:0550b08": "為名烏。",
    "T37n1763_054:0550b09": "善男子！首楞嚴三昧者至首楞嚴定名為佛",
    "T37n1763_054:0550b10": "性。案僧亮曰。果性名，隨果有能，為名不一",
    "T37n1763_054:0550b11": "也。依文而言，此五名並是無學也。寶亮曰：明",
    "T37n1763_054:0550b12": "首楞嚴是三世諸佛之母，能生一切種智。明",
    "T37n1763_054:0550b13": "眾生亦有，但不修集故，不能得成無上菩提。",
    "T37n1763_054:0550b14": "首楞嚴有五種名者，隨義為五位：第一以堅",
    "T37n1763_054:0550b15": "固為名；二以智慧為目；三以能摧得稱；四以",
    "T37n1763_054:0550b16": "仗物為況；五以覺察為旨。正是一金剛心，",
    "T37n1763_054:0550b17": "逐義異故有多種名。",
    "T37n1763_054:0550b18": "善男子！我於一時至為眾生故說名為我。案",
    "T37n1763_054:0550b19": "道生曰：我名本出常存不斷。佛性不斷，則是",
    "T37n1763_054:0550b20": "其義，故以名之，非實是也。",
    "T37n1763_054:0550b21": "善男子！如來有因緣故至而說無我得自在故。",
    "T37n1763_054:0550b22": "案道生曰：常故自在，是我義也。應感無",
    "T37n1763_054:0550b23": "端，此之自在，從彼而出，本非我故，復名無我",
    "T37n1763_054:0550b24": "也。僧亮曰：上說因非性說性，今明非我說我，",
    "T37n1763_054:0550b25": "樂淨亦爾。佛性實非我者，因無自在非我，有",
    "T37n1763_054:0550b26": "因緣至非虛妄。前除斷滅之惑，後去計常之",
    "T37n1763_054:0550b27": "倒，皆非虛也。為世界故者，為除世人麻米之",
    "T37n1763_054:0550b28": "我也。寶亮曰：第五，證當有之義也。于時梵志",
    "T37n1763_054:0550b29": "聞當有之義，悉發道心。豈得不修道耶？僧宗",
    "T37n1763_054:0550c01": "曰：我於一時住尼連禪河下，第三文，勸時眾",
    "T37n1763_054:0550c02": "應忘懷取法。佛語無方，不可聞此一邊而執",
    "T37n1763_054:0550c03": "著也。如昔佛一時為梵志說正因佛性為我。",
    "T37n1763_054:0550c04": "佛性實非我，正以善巧方便應眾生根令物",
    "T37n1763_054:0550c05": "悟道。豈可聞說此正因性為我而生執耶？若",
    "T37n1763_054:0550c06": "爾，我所言眾生當得佛故言有，不得便執言",
    "T37n1763_054:0550c07": "眾生有佛性，不須修道也。",
    "T37n1763_054:0550c08": "大般涅槃經集解卷第五十四"
}