{
    "T31n1600_003:0473b02": "辯中邊論卷下",
    "T31n1600_003:0473b04": "世親菩薩造",
    "T31n1600_003:0473b05": "大唐三藏法師玄奘奉　詔譯",
    "T31n1600_003:0473b06": "6 辯得果品辯得果品第六",
    "T31n1600_003:0473b07": "已辯修位，得果云何？頌曰：",
    "T31n1600_003:0473b08": "器說為異熟，　　力是彼增上，",
    "T31n1600_003:0473b09": "愛樂增長淨，　　如次即五果。",
    "T31n1600_003:0473b10": "論曰：器謂隨順善法異熟。力謂由彼器增上",
    "T31n1600_003:0473b11": "力，令諸善法成上品性。愛樂謂先世數修善",
    "T31n1600_003:0473b12": "力，今世於善法深生愛樂。增長謂現在數修",
    "T31n1600_003:0473b13": "善力，令所修善根速得圓滿。淨謂障斷，得永",
    "T31n1600_003:0473b14": "離繫。此五如次即是五果：一異熟果、二增上",
    "T31n1600_003:0473b15": "果、三等流果、四士用果、五離繫果。復次頌曰：",
    "T31n1600_003:0473b16": "復略說餘果，　　後後初數習，",
    "T31n1600_003:0473b17": "究竟順障滅，　　離勝上無上。",
    "T31n1600_003:0473b18": "論曰：略說餘果差別有十。一後後果，謂因種",
    "T31n1600_003:0473b19": "性得發心果，如是等果展轉應知。二最初果，",
    "T31n1600_003:0473b20": "謂最初證出世間法。三數習果，謂從此後諸",
    "T31n1600_003:0473b21": "有學位。四究竟果，謂無學法。五隨順果，謂",
    "T31n1600_003:0473b22": "因漸次應知即是後後果攝。六障滅果，謂能",
    "T31n1600_003:0473b23": "斷道即最初果，能滅障故說為障滅。七離繫",
    "T31n1600_003:0473b24": "果，謂即數習及究竟果，學無學位如次遠離",
    "T31n1600_003:0473b25": "煩惱繫故。八殊勝果，謂神通等殊勝功德。九",
    "T31n1600_003:0473b26": "有上果，謂菩薩地，超出餘乘未成佛故。十無",
    "T31n1600_003:0473b27": "上果，謂如來地，此上更無餘勝法故。此中所",
    "T31n1600_003:0473b28": "說後六種果，即究竟等前四差別。如是諸果",
    "T31n1600_003:0473b29": "但是略說，若廣說即無量果。總義者，謂攝受",
    "T31n1600_003:0473c01": "故、差別故、宿習故、後後引發故、標故、釋故。",
    "T31n1600_003:0473c02": "此中攝受者，謂五果。差別者，謂餘果。宿習",
    "T31n1600_003:0473c03": "者，謂異熟果。後後引發者，謂餘四果。標者，",
    "T31n1600_003:0473c04": "謂後後等四果。釋者，謂隨順等六果，分別前",
    "T31n1600_003:0473c05": "四果故。",
    "T31n1600_003:0473c06": "7 辯無上乘品辯無上乘品第七",
    "T31n1600_003:0473c07": "已辯得果，無上乘今當說。頌曰：",
    "T31n1600_003:0473c08": "總由三無上，　　說為無上乘，",
    "T31n1600_003:0473c09": "謂正行、所緣，　　及修證無上。",
    "T31n1600_003:0473c10": "論曰：此大乘中總由三種無上義故名無上",
    "T31n1600_003:0473c11": "乘。三無上者，一正行無上、二所緣無上、三修",
    "T31n1600_003:0473c12": "證無上。此中正行無上者，謂十波羅蜜多行。",
    "T31n1600_003:0473c13": "此正行相云何應知？頌曰：",
    "T31n1600_003:0473c14": "正行有六種，　　謂最勝、作意、",
    "T31n1600_003:0473c15": "隨法、離二邊、　　差別、無差別。",
    "T31n1600_003:0473c16": "論曰：即於十種波羅蜜多隨修差別有六正",
    "T31n1600_003:0473c17": "行，一最勝正行、二作意正行、三隨法正行、四",
    "T31n1600_003:0473c18": "離二邊正行、五差別正行、六無差別正行。最",
    "T31n1600_003:0473c19": "勝正行，其相云何？頌曰：",
    "T31n1600_003:0473c20": "最勝有十二，　　謂廣大、長時、",
    "T31n1600_003:0473c21": "依處及無盡、　　無間、無難性、",
    "T31n1600_003:0473c22": "自在、攝、發起、　　得、等流、究竟，",
    "T31n1600_003:0473c23": "由斯說十度，　　名波羅蜜多。",
    "T31n1600_003:0473c24": "論曰：最勝正行有十二種，一廣大最勝、二長",
    "T31n1600_003:0473c25": "時最勝、三依處最勝、四無盡最勝、五無間最",
    "T31n1600_003:0473c26": "勝、六無難最勝、七自在最勝、八攝受最勝、九",
    "T31n1600_003:0473c27": "發起最勝、十至得最勝、十一等流最勝、十二",
    "T31n1600_003:0473c28": "究竟最勝。此中廣大最勝者，終不欣樂一切",
    "T31n1600_003:0473c29": "世間富樂自在，志高遠故。長時最勝者，三無",
    "T31n1600_003:0474a01": "數劫熏習成故。依處最勝者，普為利樂一切",
    "T31n1600_003:0474a02": "有情為依處故。無盡最勝者，迴向無上正等",
    "T31n1600_003:0474a03": "菩提無窮盡故。無間最勝者，由得自他平等",
    "T31n1600_003:0474a04": "勝解，於諸有情發起施等波羅蜜多速圓滿",
    "T31n1600_003:0474a05": "故。無難最勝者，於他有情所修善法但深隨",
    "T31n1600_003:0474a06": "喜，令自施等波羅蜜多速圓滿故。自在最勝",
    "T31n1600_003:0474a07": "者，由虛空藏等三摩地力，令所修施等速圓",
    "T31n1600_003:0474a08": "滿故。攝受最勝者，無分別智之所攝受，能令",
    "T31n1600_003:0474a09": "施等極清淨故。發起最勝者，在勝解行地最",
    "T31n1600_003:0474a10": "上品忍中。至得最勝者，在極喜地。等流最勝",
    "T31n1600_003:0474a11": "者，在次八地。究竟最勝者，在第十地及佛地",
    "T31n1600_003:0474a12": "中，菩薩如來因果滿故。由施等十波羅蜜多",
    "T31n1600_003:0474a13": "皆有如斯十二最勝，是故皆得到彼岸名。何",
    "T31n1600_003:0474a14": "等名為十到彼岸？頌曰：",
    "T31n1600_003:0474a15": "十波羅蜜多，　　謂施、戒、安忍、",
    "T31n1600_003:0474a16": "精進、定、般若、　　方便、願、力、智。",
    "T31n1600_003:0474a17": "論曰：此顯施等十度別名。施等云何各別作",
    "T31n1600_003:0474a18": "業？頌曰：",
    "T31n1600_003:0474a19": "饒益、不害、受、　　增德、能入、脫、",
    "T31n1600_003:0474a20": "無盡、常起、定、　　受用成熟他。",
    "T31n1600_003:0474a21": "論曰：此顯施等十到彼岸各別事業，如次應",
    "T31n1600_003:0474a22": "知。謂諸菩薩由布施波羅蜜多故，於諸有情",
    "T31n1600_003:0474a23": "普能饒益。由淨戒波羅蜜多故，於諸有情不",
    "T31n1600_003:0474a24": "為損害。由安忍波羅蜜多故，他損害時深能",
    "T31n1600_003:0474a25": "忍受。由精進波羅蜜多故，增長功德。由靜慮",
    "T31n1600_003:0474a26": "波羅蜜多故，起神通等能引有情令入正法。",
    "T31n1600_003:0474a27": "由般若波羅蜜多故，能正教授教誡有情令",
    "T31n1600_003:0474a28": "得解脫。由方便善巧波羅蜜多故，迴向無上",
    "T31n1600_003:0474a29": "正等菩提，能令施等功德無盡。由願波羅蜜",
    "T31n1600_003:0474b01": "多故，攝受隨順施等勝生，一切生中恒得值",
    "T31n1600_003:0474b02": "佛，恭敬供養常起施等。由力波羅蜜多故，具",
    "T31n1600_003:0474b03": "足思擇、修習二力伏滅諸障，能令施等常決",
    "T31n1600_003:0474b04": "定轉。由智波羅蜜多故，離如聞言諸法迷",
    "T31n1600_003:0474b05": "謬，受用施等增上法樂，無倒成熟一切有情。",
    "T31n1600_003:0474b06": "如是已說最勝正行，作意正行其相云何？頌",
    "T31n1600_003:0474b07": "曰：",
    "T31n1600_003:0474b08": "菩薩以三慧，　　恒思惟大乘，",
    "T31n1600_003:0474b09": "如所施設法，　　名作意正行。",
    "T31n1600_003:0474b10": "論曰：若諸菩薩以聞思修所成妙慧，數數作",
    "T31n1600_003:0474b11": "意思惟大乘，依布施等如所施設契經等法，",
    "T31n1600_003:0474b12": "如是名為作意正行。此諸菩薩以三妙慧思",
    "T31n1600_003:0474b13": "惟大乘有何功德？頌曰：",
    "T31n1600_003:0474b14": "此增長善界，　　入義及事成。",
    "T31n1600_003:0474b15": "論曰：聞所成慧思惟大乘，能令善根界得增",
    "T31n1600_003:0474b16": "長。思所成慧思惟大乘，能正悟入所聞實義。",
    "T31n1600_003:0474b17": "修所成慧思惟大乘，能令所求事業成滿，謂",
    "T31n1600_003:0474b18": "能趣入修治地故。作意正行有何助伴？頌曰：",
    "T31n1600_003:0474b19": "此助伴應知，　　即十種法行。",
    "T31n1600_003:0474b20": "論曰：應知如是作意正行，由十法行之所攝",
    "T31n1600_003:0474b21": "受。何等名為十種法行？頌曰：",
    "T31n1600_003:0474b22": "謂書寫、供養、　　施他、聽、披讀、",
    "T31n1600_003:0474b23": "受持、正開演、　　諷誦及思、修。",
    "T31n1600_003:0474b24": "論曰：於此大乘有十法行，一書寫、二供養、",
    "T31n1600_003:0474b25": "三施他、四若他誦讀專心諦聽、五自披讀、六",
    "T31n1600_003:0474b26": "受持、七正為他開演文義、八諷誦、九思惟、十",
    "T31n1600_003:0474b27": "修習行。十法行獲幾所福？頌曰：",
    "T31n1600_003:0474b28": "行十法行者，　　獲福聚無量。",
    "T31n1600_003:0474b29": "論曰：修行如是十種法行，所獲福聚其量無",
    "T31n1600_003:0474c01": "邊。何故但於大乘經等說修法行獲最大果，",
    "T31n1600_003:0474c02": "於聲聞乘不如是說？頌曰：",
    "T31n1600_003:0474c03": "勝故、無盡故，　　由攝他不息。",
    "T31n1600_003:0474c04": "論曰：於此大乘修諸法行，由二緣故獲最大",
    "T31n1600_003:0474c05": "果，一最勝故、二無盡故。由能攝益他諸有情，",
    "T31n1600_003:0474c06": "是故大乘說為最勝。由雖證得無餘涅槃，利",
    "T31n1600_003:0474c07": "益他事而恒不息，是故大乘說為無盡。如是",
    "T31n1600_003:0474c08": "已說作意正行，隨法正行其相云何？頌曰：",
    "T31n1600_003:0474c09": "隨法行二種，　　謂諸無散亂、",
    "T31n1600_003:0474c10": "無顛倒轉變，　　諸菩薩應知。",
    "T31n1600_003:0474c11": "論曰：隨法正行略有二種，一無散亂轉變、二",
    "T31n1600_003:0474c12": "無顛倒轉變，菩薩於此應正了知。此中六種",
    "T31n1600_003:0474c13": "散亂無故，名無散亂。六散亂者，一自性散亂、",
    "T31n1600_003:0474c14": "二外散亂、三內散亂、四相散亂、五麁重散亂、",
    "T31n1600_003:0474c15": "六作意散亂。此六種相云何應知？頌曰：",
    "T31n1600_003:0474c16": "出定、於境流、　　味沈掉、矯示、",
    "T31n1600_003:0474c17": "我執、心下劣，　　諸智者應知。",
    "T31n1600_003:0474c18": "論曰：此中出定由五識身，當知即是自性散",
    "T31n1600_003:0474c19": "亂。於境流者，馳散外緣，即外散亂。味沈掉者，",
    "T31n1600_003:0474c20": "味著等持惛沈掉舉，即內散亂。矯示者，即相",
    "T31n1600_003:0474c21": "散亂，矯現相已修定加行故。我執者，即麁重",
    "T31n1600_003:0474c22": "散亂，由麁重力我慢現行故。心下劣者，即作",
    "T31n1600_003:0474c23": "意散亂，依下劣乘起作意故。菩薩於此六散",
    "T31n1600_003:0474c24": "亂相，應遍了知當速除滅。如是已說無散亂",
    "T31n1600_003:0474c25": "轉變，無顛倒轉變云何應知？頌曰：",
    "T31n1600_003:0474c26": "智見於文義，　　作意及不動，",
    "T31n1600_003:0474c27": "二相染淨客，　　無怖高無倒。",
    "T31n1600_003:0474c28": "論曰：依十事中如實智見，應知建立十無倒",
    "T31n1600_003:0474c29": "名。此中云何於文無倒？頌曰：",
    "T31n1600_003:0475a01": "知但由相應、　　串習或翻此，",
    "T31n1600_003:0475a02": "有義及非有，　　是於文無倒。",
    "T31n1600_003:0475a03": "論曰：若於諸文能無間斷次第宣唱，說名相",
    "T31n1600_003:0475a04": "應。共許此名唯目此事，展轉憶念名為串",
    "T31n1600_003:0475a05": "習。但由此二，成有義文；與此相，違文成無義。",
    "T31n1600_003:0475a06": "如實知見此二文者，應知是名於文無倒。於",
    "T31n1600_003:0475a07": "義無倒其相云何？頌曰：",
    "T31n1600_003:0475a08": "似二性顯現，　　如現實非有，",
    "T31n1600_003:0475a09": "知離有非有，　　是於義無倒。",
    "T31n1600_003:0475a10": "論曰：似二性顯現者，謂似所取能取性現，亂",
    "T31n1600_003:0475a11": "識似彼行相生故。如現實非有者，謂如所顯",
    "T31n1600_003:0475a12": "現，實不如是有。離有者，謂此義所取能取性",
    "T31n1600_003:0475a13": "非有故。離非有者，謂彼亂識現似有故。如實",
    "T31n1600_003:0475a14": "知見此中義者，應知是名於義無倒。於作意",
    "T31n1600_003:0475a15": "無倒者，頌曰：",
    "T31n1600_003:0475a16": "於作意無倒，　　知彼言熏習，",
    "T31n1600_003:0475a17": "言作意彼依，　　現似二因故。",
    "T31n1600_003:0475a18": "論曰：所取能取言所熏習名言作意，即此作",
    "T31n1600_003:0475a19": "意是所能取分別所依，是能現似二取因故。",
    "T31n1600_003:0475a20": "由此作意是戲論想之所熏習名言作意，如",
    "T31n1600_003:0475a21": "實知見此作意者，應知是於作意無倒。於不",
    "T31n1600_003:0475a22": "動無倒者，頌曰：",
    "T31n1600_003:0475a23": "於不動無倒，　　謂知義非有，",
    "T31n1600_003:0475a24": "非無如幻等，　　有無不動故。",
    "T31n1600_003:0475a25": "論曰：前說諸義離有非有。此如幻等非有無",
    "T31n1600_003:0475a26": "故。謂如幻作諸象馬等彼非實有，象馬等性",
    "T31n1600_003:0475a27": "亦非全無，亂識似彼諸象馬等而顯現故。如",
    "T31n1600_003:0475a28": "是諸義無如現似所取能取定實有性亦非",
    "T31n1600_003:0475a29": "全無，亂識似彼所取能取而顯現，故等聲顯",
    "T31n1600_003:0475b01": "示陽焰夢境及水月等，如應當知。以能諦觀",
    "T31n1600_003:0475b02": "義如幻等，於有無品心不動散，如實知見此",
    "T31n1600_003:0475b03": "不動者，應知是於不動無倒。於二相無倒者，",
    "T31n1600_003:0475b04": "謂於自相及共相中俱無顛倒。於自相無倒",
    "T31n1600_003:0475b05": "者，頌曰：",
    "T31n1600_003:0475b06": "於自相無倒，　　知一切唯名，",
    "T31n1600_003:0475b07": "離一切分別，　　依勝義自相。",
    "T31n1600_003:0475b08": "論曰：如實知見一切眼色乃至意法皆唯有",
    "T31n1600_003:0475b09": "名，即能對治一切分別，應知是於自相無倒。",
    "T31n1600_003:0475b10": "此依勝義自相而說。若依世俗非但有名可",
    "T31n1600_003:0475b11": "取，種種差別相故。於共相無倒者，頌曰：",
    "T31n1600_003:0475b12": "以離真法界，　　無別有一法，",
    "T31n1600_003:0475b13": "故通達此者，　　於共相無倒。",
    "T31n1600_003:0475b14": "論曰：以無一法離法無我者故，真法界諸法",
    "T31n1600_003:0475b15": "共相攝。如實知見此共相者，應知是於共相",
    "T31n1600_003:0475b16": "無倒。於染淨無倒者，頌曰：",
    "T31n1600_003:0475b17": "知顛倒作意，　　未滅及已滅，",
    "T31n1600_003:0475b18": "於法界雜染，　　清淨無顛倒。",
    "T31n1600_003:0475b19": "論曰：若未斷滅顛倒作意，爾時法界說為雜",
    "T31n1600_003:0475b20": "染，已斷滅時說為清淨。如實知見此染淨者，",
    "T31n1600_003:0475b21": "如次是於染淨無倒。於客無倒，其相云何？頌",
    "T31n1600_003:0475b22": "曰：",
    "T31n1600_003:0475b23": "知法界本性，　　清淨如虛空，",
    "T31n1600_003:0475b24": "故染淨非主，　　是於客無倒。",
    "T31n1600_003:0475b25": "論曰：法界本性淨若虛空，由此應知先染後",
    "T31n1600_003:0475b26": "淨二差別相是客非主。如實知見此客相者，",
    "T31n1600_003:0475b27": "應知是名於客無倒。於無怖無高俱無顛倒",
    "T31n1600_003:0475b28": "者，頌曰：",
    "T31n1600_003:0475b29": "有情法無故，　　染淨性俱無，",
    "T31n1600_003:0475c01": "知此無怖高，　　是於二無倒。",
    "T31n1600_003:0475c02": "論曰：有情及法俱非有故，彼染淨性亦俱非",
    "T31n1600_003:0475c03": "有。以染淨義俱不可得，故染淨品無減無增，",
    "T31n1600_003:0475c04": "由此於中無怖無慢。如實知見無怖高者，應",
    "T31n1600_003:0475c05": "知是名於二無倒。",
    "T31n1600_003:0475c06": "無倒行總義者，謂由文無倒，能正通達止觀",
    "T31n1600_003:0475c07": "二相；由義無倒，能正通達諸顛倒相；由作意",
    "T31n1600_003:0475c08": "無倒，於倒因緣能正遠離；由不動無倒，善取",
    "T31n1600_003:0475c09": "彼相；由自相無倒，修彼對治無分別道；由共",
    "T31n1600_003:0475c10": "相無倒，能正通達本性清淨；由染淨無倒，了",
    "T31n1600_003:0475c11": "知未斷及已斷障；由客無倒，如實了知染淨",
    "T31n1600_003:0475c12": "二相；由無怖無高二種無倒，諸障斷滅得永",
    "T31n1600_003:0475c13": "出離。此十無倒如次安立於彼十種金剛句",
    "T31n1600_003:0475c14": "中。何等名為十金剛句？謂有非有無顛倒。所",
    "T31n1600_003:0475c15": "依幻等喻無分別。本性清淨雜染清淨。虛空",
    "T31n1600_003:0475c16": "喻無減無增。為攝如是十金剛句，有二頌言：",
    "T31n1600_003:0475c17": "「應知有非有，　　無顛倒所依，",
    "T31n1600_003:0475c18": "幻等無分別，　　本性常清淨，",
    "T31n1600_003:0475c19": "及雜染清淨，　　性淨喻虛空，",
    "T31n1600_003:0475c20": "無減亦無增，　　是十金剛句。」",
    "T31n1600_003:0475c21": "且初安立十金剛句。自性者，謂自性故、所緣",
    "T31n1600_003:0475c22": "故，無分別故、釋難故。自性故者，謂三自性，",
    "T31n1600_003:0475c23": "即圓成實、遍計所執及依他起。是初三句，如",
    "T31n1600_003:0475c24": "次應知。所緣故者，即三自性。無分別故者，謂",
    "T31n1600_003:0475c25": "由此無分別，即無分別智；及於此無分別，即",
    "T31n1600_003:0475c26": "本性清淨。如次應知安立境智，謂三自性及",
    "T31n1600_003:0475c27": "無分別。釋難故者，謂所餘句。且有難言：遍計",
    "T31n1600_003:0475c28": "所執、依他起相，若實是無，云何可得？若實是",
    "T31n1600_003:0475c29": "有，不應諸法本性清淨。為釋此難，說幻等喻，",
    "T31n1600_003:0476a01": "如幻事等雖實是無而現可得。復有難言：若",
    "T31n1600_003:0476a02": "一切法本性清淨，如何得有先染後淨？為釋",
    "T31n1600_003:0476a03": "此難，說有染淨及虛空喻，謂如虛空雖本性",
    "T31n1600_003:0476a04": "淨，而有雜染及清淨時。復有難言：有無量佛",
    "T31n1600_003:0476a05": "出現於世，一一能度無量有情，令出生死",
    "T31n1600_003:0476a06": "入於涅槃。云何生死無斷滅失、涅槃界中無",
    "T31n1600_003:0476a07": "增益過？為釋此難，說染及淨無減無增。又有",
    "T31n1600_003:0476a08": "情界及清淨品俱無量故。第二安立彼自性",
    "T31n1600_003:0476a09": "者，如有頌言：",
    "T31n1600_003:0476a10": "「亂境自性因，　　無亂自性境，",
    "T31n1600_003:0476a11": "亂無亂二果，　　及彼二邊際。」",
    "T31n1600_003:0476a12": "如是已說隨法正行。離二邊正行云何應知？",
    "T31n1600_003:0476a13": "如《寶積經》所說中道行。此行遠離何等二邊？",
    "T31n1600_003:0476a14": "頌曰：",
    "T31n1600_003:0476a15": "異性與一性，　　外道及聲聞，",
    "T31n1600_003:0476a16": "增益損減邊，　　有情法各二。",
    "T31n1600_003:0476a17": "所治及能治，　　常住與斷滅，",
    "T31n1600_003:0476a18": "所取能取邊，　　染淨二三種。",
    "T31n1600_003:0476a19": "分別二邊性，　　應知復有七，",
    "T31n1600_003:0476a20": "謂有非有邊，　　所能寂怖畏，",
    "T31n1600_003:0476a21": "所能取正邪，　　有用并無用，",
    "T31n1600_003:0476a22": "不起及時等，　　是分別二邊。",
    "T31n1600_003:0476a23": "論曰：若於色等執我有異、或執是一，名為一",
    "T31n1600_003:0476a24": "邊；為離此執說中道行，謂觀無我乃至儒童，",
    "T31n1600_003:0476a25": "見有我者定起此執，我異於身、或即身故。若",
    "T31n1600_003:0476a26": "於色等執為常住是外道邊，執無常者是聲",
    "T31n1600_003:0476a27": "聞邊；為離此執說中道行，謂觀色等非常無",
    "T31n1600_003:0476a28": "常。定執有我是增益有情邊，定執無我是損",
    "T31n1600_003:0476a29": "減有情邊，彼亦撥無假有情故；為離此執說",
    "T31n1600_003:0476b01": "中道行，謂我無我二邊中智。定執心有實是",
    "T31n1600_003:0476b02": "增益法邊，定執心無實是損減法邊；為離此",
    "T31n1600_003:0476b03": "執說中道行，謂於是處無心無思無意無識。",
    "T31n1600_003:0476b04": "執有不善等諸雜染法是所治邊，執有善等",
    "T31n1600_003:0476b05": "諸清淨法是能治邊；為離此執說中道行，謂",
    "T31n1600_003:0476b06": "於二邊不隨觀說。於有情法定執為有是常",
    "T31n1600_003:0476b07": "住邊，定執非有是斷滅邊；為離此執說中道",
    "T31n1600_003:0476b08": "行，謂即於此二邊中智。執有無明所取能取",
    "T31n1600_003:0476b09": "各為一邊，若執有明所取能取各為一邊。如",
    "T31n1600_003:0476b10": "是執有所治諸行、能治無為，乃至老死及能",
    "T31n1600_003:0476b11": "滅彼諸對治道所取能取各為一邊。此所能",
    "T31n1600_003:0476b12": "治所取能取，即是黑品白品差別。為離此執",
    "T31n1600_003:0476b13": "說中道行，謂明與無明無二無二分，乃至廣",
    "T31n1600_003:0476b14": "說，明無明等所取能取皆非有故。雜染有三，",
    "T31n1600_003:0476b15": "謂煩惱雜染、業雜染、生雜染。煩惱雜染復有",
    "T31n1600_003:0476b16": "三種：一諸見、二貪瞋癡相、三後有願。此能對",
    "T31n1600_003:0476b17": "治，謂空智、無相智、無願智。業雜染，謂所作善",
    "T31n1600_003:0476b18": "惡業。此能對治，謂不作智。生雜染有三種：一",
    "T31n1600_003:0476b19": "後有生、二生已心心所念念起、三後有相續。",
    "T31n1600_003:0476b20": "此能對治，謂無生智、無起智、無自性智。如是",
    "T31n1600_003:0476b21": "三種雜染除滅，說為清淨。空等智境，謂空等",
    "T31n1600_003:0476b22": "法。三種雜染隨其所應，非空等智令作空等，",
    "T31n1600_003:0476b23": "由彼本性是空性等，法界本來性無染故。若",
    "T31n1600_003:0476b24": "於法界或執雜染或執清淨各為一邊，本性",
    "T31n1600_003:0476b25": "無染，非染淨故。為離此執說中道行，謂不由",
    "T31n1600_003:0476b26": "空能空於法，法性自空，乃至廣說。",
    "T31n1600_003:0476b27": "復有七種分別二邊。何等為七？謂分別有、分",
    "T31n1600_003:0476b28": "別非有各為一邊。彼執實有補特伽羅以為",
    "T31n1600_003:0476b29": "壞滅，立空性故。或於無我分別為無，為離如",
    "T31n1600_003:0476c01": "是二邊分別說中道行，謂不為滅補特伽羅",
    "T31n1600_003:0476c02": "方立空性，然彼空性本性自空，前際亦空、後",
    "T31n1600_003:0476c03": "際亦空、中際亦空，乃至廣說。分別所寂、分別",
    "T31n1600_003:0476c04": "能寂各為一邊。執有所斷及有能斷，怖畏空",
    "T31n1600_003:0476c05": "故。為離如是二邊分別，說虛空喻。分別所怖、",
    "T31n1600_003:0476c06": "分別從彼所生可畏各為一邊。執有遍計所",
    "T31n1600_003:0476c07": "執色等可生怖故，執有從彼所生苦法可生",
    "T31n1600_003:0476c08": "畏故。為離如是二邊分別，說畫師喻。前虛空",
    "T31n1600_003:0476c09": "喻為聲聞說，今畫師喻為菩薩說。分別所取、",
    "T31n1600_003:0476c10": "分別能取各為一邊。為離如是二邊分別，說幻",
    "T31n1600_003:0476c11": "師喻。由唯識智無境智生，由無境智生復捨",
    "T31n1600_003:0476c12": "唯識。智境既非有，識亦是無，要託所緣識方",
    "T31n1600_003:0476c13": "生故。由斯所喻與喻同法。分別正性、分別邪",
    "T31n1600_003:0476c14": "性各為一邊。執如實觀為正為邪，二種性故。",
    "T31n1600_003:0476c15": "為離如是二邊分別，說兩木生火喻。謂如兩",
    "T31n1600_003:0476c16": "木雖無火相，由相鑽截而能生火，火既生已",
    "T31n1600_003:0476c17": "還燒兩木。此如實觀亦復如是，雖無聖道正",
    "T31n1600_003:0476c18": "性之相，而能發生正性聖慧。如是正性聖慧",
    "T31n1600_003:0476c19": "生已，復能除遣此如實觀。由斯所喻與喻同",
    "T31n1600_003:0476c20": "法。然如實觀雖無正性相，順正性故亦無邪",
    "T31n1600_003:0476c21": "性相。分別有用、分別無用各為一邊。彼執聖",
    "T31n1600_003:0476c22": "智要先分別方能除染，或全無用。為離如是",
    "T31n1600_003:0476c23": "二邊分別，說初燈喻。分別不起、分別時等各為",
    "T31n1600_003:0476c24": "一邊。彼執能治畢竟不起，或執與染應等時",
    "T31n1600_003:0476c25": "長。為離如是二邊分別，說後燈喻。如是已說",
    "T31n1600_003:0476c26": "離二邊正行。差別、無差別正行云何？頌曰：",
    "T31n1600_003:0476c27": "差別無差別，　　應知於十地，",
    "T31n1600_003:0476c28": "十波羅蜜多，　　增上等修集。",
    "T31n1600_003:0476c29": "論曰：於十地中十到彼岸隨一增上而修集",
    "T31n1600_003:0477a01": "者，應知說為差別正行。於一切地皆等修集",
    "T31n1600_003:0477a02": "布施等十波羅蜜多，如是正行名無差別。六",
    "T31n1600_003:0477a03": "正行總義者，謂即如是品類最勝，由此思惟",
    "T31n1600_003:0477a04": "如所施設大乘法等，由如是品無亂轉變修",
    "T31n1600_003:0477a05": "奢摩他，及無倒轉變修毘鉢舍那，為如是義",
    "T31n1600_003:0477a06": "修中道行而求出離，於十地中修習差別無",
    "T31n1600_003:0477a07": "差別行。如是已說正行無上。所緣無上其相",
    "T31n1600_003:0477a08": "云何？頌曰：",
    "T31n1600_003:0477a09": "所緣謂安、界、　　所能立、任持、",
    "T31n1600_003:0477a10": "印內持、通達，　　增、證、運、最勝。",
    "T31n1600_003:0477a11": "論曰：如是所緣有十二種，一安立法施設所",
    "T31n1600_003:0477a12": "緣、二法界所緣、三所立所緣、四能立所緣、五",
    "T31n1600_003:0477a13": "任持所緣、六印持所緣、七內持所緣、八通達",
    "T31n1600_003:0477a14": "所緣、九增長所緣、十分證所緣、十一等運",
    "T31n1600_003:0477a15": "所緣、十二最勝所緣。此中最初謂所安立到",
    "T31n1600_003:0477a16": "彼岸等差別法門；第二謂真如；第三第四如",
    "T31n1600_003:0477a17": "次應知，即前二種到彼岸等差別法門，要由",
    "T31n1600_003:0477a18": "通達法界成故；第五謂聞所成慧境，任持文",
    "T31n1600_003:0477a19": "故；第六謂思所成慧境，印持義故；第七謂修",
    "T31n1600_003:0477a20": "所成慧境，內別持故；第八謂初地中見道境；",
    "T31n1600_003:0477a21": "第九謂修道中乃至七地境；第十謂即七地",
    "T31n1600_003:0477a22": "中世出世道品類差別分分證境；第十一謂",
    "T31n1600_003:0477a23": "第八地境；第十二謂第九第十如來地境。應",
    "T31n1600_003:0477a24": "知此中即初第二，隨諸義位得彼彼名。如是",
    "T31n1600_003:0477a25": "已說所緣無上。修證無上其相云何？頌曰：",
    "T31n1600_003:0477a26": "修證謂無闕、　　不毀動、圓滿、",
    "T31n1600_003:0477a27": "起、堅固、調柔、　　不住、無障息。",
    "T31n1600_003:0477a28": "論曰：如是修證總有十種，一種性修證，緣",
    "T31n1600_003:0477a29": "無闕故。二信解修證，不謗毀大乘故。三發心",
    "T31n1600_003:0477b01": "修證，非下劣乘所擾動故。四正行修證，波羅",
    "T31n1600_003:0477b02": "蜜多得圓滿故。五入離生修證，起聖道故。六",
    "T31n1600_003:0477b03": "成熟有情修證，堅固善根長時集故。七淨土",
    "T31n1600_003:0477b04": "修證，心調柔故。八得不退地受記修證，以不",
    "T31n1600_003:0477b05": "住著生死涅槃，非此二種所退轉故。九佛地",
    "T31n1600_003:0477b06": "修證，無二障故。十示現菩提修證，無休息故。",
    "T31n1600_003:0477b07": "無上乘總義者，略有三種無上乘義，謂正行",
    "T31n1600_003:0477b08": "無上故、正行持無上故、正行果無上故。何故",
    "T31n1600_003:0477b09": "此論名「辯中邊」？頌曰：",
    "T31n1600_003:0477b10": "此論辯中邊，　　深密堅實義，",
    "T31n1600_003:0477b11": "廣大一切義，　　除諸不吉祥。",
    "T31n1600_003:0477b12": "論曰：此論能辯中邊行故，名辯中邊，即是顯",
    "T31n1600_003:0477b13": "了處中二邊能緣行義。又此能辯中邊境故，",
    "T31n1600_003:0477b14": "名辯中邊，即是顯了處中二邊所緣境義。或",
    "T31n1600_003:0477b15": "此正辯離初後邊中道法故，名辯中邊。此論",
    "T31n1600_003:0477b16": "所辯是深密義，非諸尋思所行處故。是堅實",
    "T31n1600_003:0477b17": "義，能摧他辯非彼伏故。是廣大義，能辯利",
    "T31n1600_003:0477b18": "樂自他事故。是一切義，普能決了三乘法故。",
    "T31n1600_003:0477b19": "又能除滅諸不吉祥，永斷煩惱所知障故。",
    "T31n1600_003:0477b20": "我辯此論諸功德，　　咸持普施群生類，",
    "T31n1600_003:0477b21": "令獲勝生增福慧，　　疾證廣大三菩提。",
    "T31n1600_003:0477b22": "辯中邊論卷下"
}