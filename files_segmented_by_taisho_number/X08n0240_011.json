{
    "X08n0240_011:0552a22": "大方廣佛華嚴經綱要卷第十一",
    "X08n0240_011:0552a23": "于闐國三藏沙門實叉難陀　譯經",
    "X08n0240_011:0552a24": "清涼山大華嚴寺沙門澄觀　疏義",
    "X08n0240_011:0552b01": "明匡山法雲寺憨山沙門德清提挈",
    "X08n0240_011:0552b02": "毗盧遮那品第六",
    "X08n0240_011:0552b03": "此品來意者。前品明此因之果。今辨前之因。答前",
    "X08n0240_011:0552b04": "因問。故次來也。因是果人之因。故標果稱。若不以",
    "X08n0240_011:0552b05": "人取法。知是誰因。前品初言毗盧遮那曠劫修因",
    "X08n0240_011:0552b06": "之所嚴淨。今方顯修因之事。釋名者略云光明徧",
    "X08n0240_011:0552b07": "照。廣如前釋。三宗趣者。明因果廣大為宗。證成前",
    "X08n0240_011:0552b08": "果為趣。",
    "X08n0240_011:0552b09": "此下經文序毗盧遮那如來往昔修因之時及處。",
    "X08n0240_011:0552b10": "并所遇佛。先顯其時。",
    "X08n0240_011:0552b11": "爾時普賢菩薩復告大眾言。諸佛子。乃往古世過世",
    "X08n0240_011:0552b12": "界微塵數劫。復倍是數。",
    "X08n0240_011:0552b13": "此一品分三段。初總明本事之時。次有世界下。別",
    "X08n0240_011:0552b14": "顯本事之處。三彼勝音世界最初劫中下。別顯時",
    "X08n0240_011:0552b15": "中本事。今初。時言復倍是數者。即倍佛剎塵數劫",
    "X08n0240_011:0552b16": "也。",
    "X08n0240_011:0552b17": "有世界海名普門淨光明。此世界海中。有世界名勝",
    "X08n0240_011:0552b18": "音。依摩尼華網海住。須彌山微塵數世界而為眷屬。",
    "X08n0240_011:0552b19": "其形正圓。其地具有無量莊嚴。三百重眾寶樹輪圍",
    "X08n0240_011:0552b20": "山所共圍繞。一切寶雲而覆其上。清淨無垢光明照",
    "X08n0240_011:0552b21": "耀城邑宮殿如須彌山。衣服飲食隨念而至。其劫名",
    "X08n0240_011:0552b22": "曰種種莊嚴。",
    "X08n0240_011:0552b23": "此明處。初一句總明剎海。次此世界下別指一剎。",
    "X08n0240_011:0552b24": "其劫名曰種種莊嚴。明剎中之時。立此處此時為",
    "X08n0240_011:0552c01": "修因之始。",
    "X08n0240_011:0552c02": "諸佛子。彼勝音世界中。有香水海名清淨光明。其海",
    "X08n0240_011:0552c03": "中有大蓮華須彌山出現。名華燄普莊嚴幢。十寶欄",
    "X08n0240_011:0552c04": "楯周帀圍繞。於其山上有一大林名摩尼華枝輪。無",
    "X08n0240_011:0552c05": "量華樓閣。無量寶臺觀。周迴布列無量妙香幢。無量",
    "X08n0240_011:0552c06": "寶山幢。逈極莊嚴。無量寶芬陀利華處處敷榮。無量",
    "X08n0240_011:0552c07": "香摩尼蓮華網周帀垂布。樂音和悅。香雲照耀。數各",
    "X08n0240_011:0552c08": "無量不可紀極。有百萬億那由他城周帀圍繞。種種",
    "X08n0240_011:0552c09": "眾生於中止住。諸佛子。此林東有一大城名燄光明。",
    "X08n0240_011:0552c10": "人王所都。百萬億那由他城周帀圍繞。清淨妙寶所",
    "X08n0240_011:0552c11": "共成立。縱廣各有七千由旬。七寶為郭。樓櫓却敵悉",
    "X08n0240_011:0552c12": "皆崇麗。七重寶塹香水盈滿。優鉢羅華。波頭摩華。拘",
    "X08n0240_011:0552c13": "物頭華。芬陀利華。悉是眾寶。處處分布以為嚴飾。寶",
    "X08n0240_011:0552c14": "多羅樹七重圍繞。宮殿樓閣悉寶莊嚴。種種妙網張",
    "X08n0240_011:0552c15": "施其上。塗香散華芬瑩其中。有百萬億那由他門悉",
    "X08n0240_011:0552c16": "寶莊嚴。一一門前各有四十九寶尸羅幢次第行列。",
    "X08n0240_011:0552c17": "復有百萬億園林周帀圍繞。其中皆有種種雜香。摩",
    "X08n0240_011:0552c18": "尼樹香周流普熏。眾鳥和鳴聽者歡悅。此大城中所",
    "X08n0240_011:0552c19": "有居人。靡不成就業報神足。乘空往來行同諸天。心",
    "X08n0240_011:0552c20": "有所欲應念皆至。其城次南有一天城名樹華莊嚴。",
    "X08n0240_011:0552c21": "其次右旋有大龍城名曰究竟。次有夜叉城名金剛",
    "X08n0240_011:0552c22": "勝妙幢。次有乾闥婆城名曰妙宮。次有阿修羅城名",
    "X08n0240_011:0552c23": "曰寶輪。次有迦樓羅城名妙寶莊嚴。次有緊那羅城",
    "X08n0240_011:0552c24": "名遊戲快樂。次有摩睺羅城名金剛幢。次有梵天王",
    "X08n0240_011:0553a01": "城名種種妙莊嚴。如是等百萬億那由他數。此一一",
    "X08n0240_011:0553a02": "城各有百萬億那由他樓閣所共圍繞。一一皆有無",
    "X08n0240_011:0553a03": "量莊嚴。",
    "X08n0240_011:0553a04": "此彼勝音下。別明感應之處。初立定香水海名清",
    "X08n0240_011:0553a05": "淨光明。為處之本。次言此海中有須彌山。其山上",
    "X08n0240_011:0553a06": "有一大林名摩尼華枝輪。立定此為道場聞法之",
    "X08n0240_011:0553a07": "處。次云此林東有大城名燄光明。乃人王所都。此",
    "X08n0240_011:0553a08": "城為昔生處。次此城南有一天城。言其伴城。顯不",
    "X08n0240_011:0553a09": "孤也。次云此一一城皆有無量莊嚴。此上約二",
    "X08n0240_011:0553a10": "十五行經。通明往昔生處。",
    "X08n0240_011:0553a11": "諸佛子。此寶華枝輪大林之中。有一道場名寶華徧",
    "X08n0240_011:0553a12": "照。以眾大寶分布莊嚴。摩尼華輪徧滿開敷。然以香",
    "X08n0240_011:0553a13": "燈具眾寶色。燄雲彌覆。光網普照。諸莊嚴具常出妙",
    "X08n0240_011:0553a14": "寶。一切樂中恒奏雅音。摩尼寶王現菩薩身。種種妙",
    "X08n0240_011:0553a15": "華周徧十方。其道場前有一大海名香摩尼金剛。出",
    "X08n0240_011:0553a16": "大蓮華。名華燄蕋輪。其華廣大百億由旬。莖葉鬚臺",
    "X08n0240_011:0553a17": "皆是妙寶。十不可說百千億那由他蓮華所共圍繞。",
    "X08n0240_011:0553a18": "常放光明恒出妙音周遍十方。諸佛子。彼勝音世界。",
    "X08n0240_011:0553a19": "最初劫中。有十須彌山微塵數如來出興於世。其第",
    "X08n0240_011:0553a20": "一佛號一切功德山須彌勝雲。諸佛子。應知彼佛將",
    "X08n0240_011:0553a21": "出現時一百年前。此摩尼華枝輪大林中。一切莊嚴",
    "X08n0240_011:0553a22": "周徧清淨。所謂出不思議寶燄雲。發歎佛功德音。演",
    "X08n0240_011:0553a23": "無數佛音聲。舒光布網彌覆十方。宮殿樓閣互相照",
    "X08n0240_011:0553a24": "耀。寶華光明騰聚成雲。復出妙音說一切眾生前世",
    "X08n0240_011:0553b01": "所行廣大善根。說三世一切諸佛名號。說諸菩薩所",
    "X08n0240_011:0553b02": "修願行究竟之道。說諸如來轉妙法輪。種種言辭。現",
    "X08n0240_011:0553b03": "如是等莊嚴之相。顯示如來當出於世。其世界中一",
    "X08n0240_011:0553b04": "切諸王。見此相故善根成熟。悉欲見佛而來道場。",
    "X08n0240_011:0553b05": "此下別明道場之處。顯為遇佛聞法之處也。故云",
    "X08n0240_011:0553b06": "林中有一道場。言道場前有一大海者。指此海將",
    "X08n0240_011:0553b07": "為蓮華之處也。次云彼勝音世界最初劫中。有十",
    "X08n0240_011:0553b08": "須彌山微塵數如來出興於世者。此別明本事之",
    "X08n0240_011:0553b09": "時。言劫中多佛出世界者。以經來不盡。故無結束。",
    "X08n0240_011:0553b10": "言最初劫有如是多佛。其義不順。豈有一劫之中",
    "X08n0240_011:0553b11": "有許多佛出耶。疏云此最初劫應迴文於佛出興",
    "X08n0240_011:0553b12": "於世下。云其劫最初第一佛(云云)此正甚善。次云",
    "X08n0240_011:0553b13": "其第一佛號一切功德山須彌勝雲。此正顯本事",
    "X08n0240_011:0553b14": "之佛。次云彼佛將出現時一百年前。此摩尼華大",
    "X08n0240_011:0553b15": "林中莊嚴周徧者。顯為佛現之前瑞相也。有七行",
    "X08n0240_011:0553b16": "經。明其瑞事。次其世界中一行餘經。明其機熟。",
    "X08n0240_011:0553b17": "爾時一切功德山須彌勝雲佛。於其道場大蓮華中。",
    "X08n0240_011:0553b18": "忽然出現。其身周普等真法界。一切佛剎皆示出生。",
    "X08n0240_011:0553b19": "一切道場悉詣其所。無邊妙色具足清淨。一切世間",
    "X08n0240_011:0553b20": "無能暎奪。具眾寶相一一分明。一切宮殿悉現其像。",
    "X08n0240_011:0553b21": "一切眾生咸得目見。無邊化佛從其身出。種種色光",
    "X08n0240_011:0553b22": "充滿世界。如於此清淨光明香水海華燄莊嚴幢須",
    "X08n0240_011:0553b23": "彌頂上摩尼華枝輪大林中出現其身而坐於座。其",
    "X08n0240_011:0553b24": "勝音世界有六十八千億須彌山頂。悉亦於彼現身",
    "X08n0240_011:0553c01": "而坐。爾時彼佛。即於眉間放大光明。其光明發起一",
    "X08n0240_011:0553c02": "切善根音。十佛剎微塵數光明而為眷屬。充滿一切",
    "X08n0240_011:0553c03": "十方國土。若有眾生應可調伏。其光照觸即自開悟。",
    "X08n0240_011:0553c04": "息諸惑熱。裂諸蓋網。摧諸障山。淨諸垢濁。發大信解。",
    "X08n0240_011:0553c05": "生勝善根。永離一切諸難恐怖。滅除一切身心苦惱。",
    "X08n0240_011:0553c06": "起見佛心。趣一切智。",
    "X08n0240_011:0553c07": "此下正顯佛興。言忽然出現。言非八相應身。乃是",
    "X08n0240_011:0553c08": "頓成之佛。即法報同體之佛。故次云其身周普等",
    "X08n0240_011:0553c09": "真法界。無邊化佛從其身出。種種色光充滿法界。",
    "X08n0240_011:0553c10": "法界塵毛重重全遍。此顯毗盧最初本所師之佛。",
    "X08n0240_011:0553c11": "即是頓佛。故後聞法亦是普法。以其本因廣大。故",
    "X08n0240_011:0553c12": "今感果亦廣大也。至下起見佛心趣一切智。共九",
    "X08n0240_011:0553c13": "行經。明佛出興光明益生之事。",
    "X08n0240_011:0553c14": "時一切世間主并其眷屬無量百千。蒙佛光明所開",
    "X08n0240_011:0553c15": "覺故。悉詣佛所頭面禮足。諸佛子。彼燄光明大城中。",
    "X08n0240_011:0553c16": "有王名喜見善慧。統領百萬億那由他城。夫人采女",
    "X08n0240_011:0553c17": "三萬七千人福吉祥為上首。王子五百人大威光為",
    "X08n0240_011:0553c18": "上首。大威光太子有十千夫人妙見為上首。爾時大",
    "X08n0240_011:0553c19": "威光太子見佛光明已。以昔所修善根力故。即時證",
    "X08n0240_011:0553c20": "得十種法門。何謂為十。所謂證得一切諸佛功德輪",
    "X08n0240_011:0553c21": "三昧。證得一切佛法普門陀羅尼。證得廣大方便藏",
    "X08n0240_011:0553c22": "般若波羅蜜。證得調伏一切眾生大莊嚴大慈。證得",
    "X08n0240_011:0553c23": "普雲音大悲。證得生無邊功德最勝心大喜。證得如",
    "X08n0240_011:0553c24": "實覺悟一切法大捨。證得廣大方便平等藏大神通。",
    "X08n0240_011:0554a01": "證得增長信解力大願。證得普入一切智光明辯才",
    "X08n0240_011:0554a02": "門。爾時大威光太子獲得如是法光明已。承佛威力。",
    "X08n0240_011:0554a03": "普觀大眾。而說頌言。",
    "X08n0240_011:0554a04": "　世尊坐道場　　清淨大光明　　譬如千日出",
    "X08n0240_011:0554a05": "　普照虗空界　　無量億千劫　　導師時乃現",
    "X08n0240_011:0554a06": "　佛今出世間　　一切所瞻奉　　汝觀佛光明",
    "X08n0240_011:0554a07": "　化佛難思議　　一切宮殿中　　寂然而正受",
    "X08n0240_011:0554a08": "　汝觀佛神通　　毛孔出燄雲　　照耀於世間",
    "X08n0240_011:0554a09": "　光明無有盡　　汝應觀佛身　　光網極清淨",
    "X08n0240_011:0554a10": "　現形等一切　　遍滿於十方　　妙音遍世間",
    "X08n0240_011:0554a11": "　間者皆欣樂　　隨諸眾生語　　讚歎佛功德",
    "X08n0240_011:0554a12": "　世尊光所照　　眾生悉安樂　　有苦皆滅除",
    "X08n0240_011:0554a13": "　心生大歡喜　　觀諸菩薩眾　　十方來萃止",
    "X08n0240_011:0554a14": "　悉放摩尼雲　　現前稱讚佛　　道場出妙音",
    "X08n0240_011:0554a15": "　其音極深遠　　能滅眾生苦　　此是佛神力",
    "X08n0240_011:0554a16": "　一切咸恭敬　　心生大歡喜　　共在世尊前",
    "X08n0240_011:0554a17": "　瞻仰於法王",
    "X08n0240_011:0554a18": "此下明當機雲集。初一行半經通顯諸王雲集。此",
    "X08n0240_011:0554a19": "即前敘燄光城南諸天城之王也。次云彼燄光明",
    "X08n0240_011:0554a20": "城中有王名喜見王者。此正出本事之緣也。故次",
    "X08n0240_011:0554a21": "明夫人采女大威光王子而為上首。次下大威光",
    "X08n0240_011:0554a22": "王子見佛光明即時證得十種法門。第一證得一",
    "X08n0240_011:0554a23": "切佛法普門陀羅尼。此未見佛已得總持法門矣。",
    "X08n0240_011:0554a24": "初大威光王子見光得益。經有長行偈頌。有十頌。",
    "X08n0240_011:0554b01": "末偈勸云十方萃止。宜共瞻仰於法王。此引例勸",
    "X08n0240_011:0554b02": "歸。無遠不歸。固宜往見。",
    "X08n0240_011:0554b03": "諸佛子。彼大威光太子說此頌時。以佛神力。其聲普",
    "X08n0240_011:0554b04": "徧勝音世界。時喜見善慧王聞此頌已。心大歡喜觀",
    "X08n0240_011:0554b05": "諸眷屬而說頌言。",
    "X08n0240_011:0554b06": "　汝應速召集　　一切諸王眾　　王子及大臣",
    "X08n0240_011:0554b07": "　城邑宰官等　　普告諸城內　　疾應擊大鼓",
    "X08n0240_011:0554b08": "　共集所有人　　俱行往見佛　　一切四衢道",
    "X08n0240_011:0554b09": "　悉應鳴寶鐸　　妻子眷屬俱　　共往觀如來",
    "X08n0240_011:0554b10": "　一切諸城郭　　宜令悉清淨　　普建勝妙幢",
    "X08n0240_011:0554b11": "　摩尼以嚴飾　　寶帳羅眾網　　技樂如雲布",
    "X08n0240_011:0554b12": "　嚴備在虗空　　處處令充滿　　道路皆嚴淨",
    "X08n0240_011:0554b13": "　普雨妙衣服　　巾馭汝寶乘　　與我同觀佛",
    "X08n0240_011:0554b14": "　各各隨自力　　普雨莊嚴具　　一切如雲布",
    "X08n0240_011:0554b15": "　徧滿虗空中　　香燄蓮華蓋　　半月寶瓔珞",
    "X08n0240_011:0554b16": "　及無數妙衣　　汝等皆應雨　　須彌香水海",
    "X08n0240_011:0554b17": "　上妙摩尼輪　　及清淨栴檀　　悉應雨滿空",
    "X08n0240_011:0554b18": "　眾寶華瓔珞　　莊嚴淨無垢　　及以摩尼燈",
    "X08n0240_011:0554b19": "　皆令在空住　　一切持向佛　　心生大歡喜",
    "X08n0240_011:0554b20": "　妻子眷屬俱　　往見世所尊",
    "X08n0240_011:0554b21": "爾時喜見善慧王與三萬七千夫人采女俱福吉祥",
    "X08n0240_011:0554b22": "為上首。五百王子俱大威光為上首。六萬大臣俱慧",
    "X08n0240_011:0554b23": "力為上首。如是等七十七百千億那由他眾前後圍",
    "X08n0240_011:0554b24": "繞。從燄光明大城出。以王力故。一切大眾乘空而往。",
    "X08n0240_011:0554c01": "諸供養具徧滿虗空。至於佛所。頂禮佛足却坐一面。",
    "X08n0240_011:0554c02": "復有妙華城善化幢天王與十億那由他眷屬俱。復",
    "X08n0240_011:0554c03": "有究竟大城淨光龍王與二十五億眷屬俱。復有金",
    "X08n0240_011:0554c04": "剛勝幢城猛徤夜叉王與七十七億眷屬俱。復有無",
    "X08n0240_011:0554c05": "垢城喜見乾闥婆王與九十七億眷屬俱。復有妙輪",
    "X08n0240_011:0554c06": "城淨色思惟阿修羅王與五十八億眷屬俱。復有妙",
    "X08n0240_011:0554c07": "莊嚴城十力行迦樓羅王與九十九千眷屬俱。復有",
    "X08n0240_011:0554c08": "遊戲快樂城金剛德緊那羅王與十八億眷屬俱。復",
    "X08n0240_011:0554c09": "有金剛幢城寶稱幢摩睺羅伽王與三億百千那由",
    "X08n0240_011:0554c10": "他眷屬俱。復有淨妙莊嚴城最勝梵王與十八億眷",
    "X08n0240_011:0554c11": "屬俱。如是等百萬億那由他大城中。所有諸王并其",
    "X08n0240_011:0554c12": "眷屬。悉共往詣一切功德須彌勝雲如來所。頂禮佛",
    "X08n0240_011:0554c13": "足却坐一面。",
    "X08n0240_011:0554c14": "此下明父王宣告。太子說此頌時。彼喜見善慧王。",
    "X08n0240_011:0554c15": "心大歡喜。即召集諸王王子大臣等。一時勸往見",
    "X08n0240_011:0554c16": "佛。各令辦供。時喜見王與夫人采女眷等。俱至佛",
    "X08n0240_011:0554c17": "所。頂禮佛足。復有天城中諸天王及八部等。悉共",
    "X08n0240_011:0554c18": "往一切功德須彌勝雲如來所。頂禮佛足却坐一",
    "X08n0240_011:0554c19": "面。上有二十九行經。明見佛之儀。",
    "X08n0240_011:0554c20": "時彼如來。為欲調伏諸眾生故。於眾會道場海中。說",
    "X08n0240_011:0554c21": "普集一切三世佛自在法修多羅。世界微塵數修多",
    "X08n0240_011:0554c22": "羅而為眷屬。隨眾生心。悉令獲益。是時大威光菩薩。",
    "X08n0240_011:0554c23": "聞是法已。即獲一切功德須彌勝雲佛宿世所集法",
    "X08n0240_011:0554c24": "海光明。所謂得一切法聚平等三昧智光明。一切法",
    "X08n0240_011:0555a01": "悉入最初菩提心中住智光明。十方法界普光明藏",
    "X08n0240_011:0555a02": "清淨眼智光明。觀察一切佛法大願海智光明。入無",
    "X08n0240_011:0555a03": "邊功德海清淨行智光明。趣向不退轉大力速疾藏",
    "X08n0240_011:0555a04": "智光明。法界中無量變化力出離輪智光明。決定入",
    "X08n0240_011:0555a05": "無量功德圓滿海智光明。了知一切佛決定解莊嚴",
    "X08n0240_011:0555a06": "成就海智光明。了知法界無邊佛現一切眾生前神",
    "X08n0240_011:0555a07": "通海智光明。了知一切佛力無所畏法智光明。爾時",
    "X08n0240_011:0555a08": "大威光菩薩得如是無量智光明已。承佛威力而說",
    "X08n0240_011:0555a09": "頌言。",
    "X08n0240_011:0555a10": "　我聞佛妙法　　而得智光明　　以是見世尊",
    "X08n0240_011:0555a11": "　往昔所行事　　一切所生處　　名號身差別",
    "X08n0240_011:0555a12": "　及供養於佛　　如是我咸見　　往昔諸佛所",
    "X08n0240_011:0555a13": "　一切皆承事　　無量劫修行　　嚴淨諸剎海",
    "X08n0240_011:0555a14": "　捨施於自身　　廣大無涯際　　修治最勝行",
    "X08n0240_011:0555a15": "　嚴淨諸剎海　　耳鼻頭手足　　及以諸宮殿",
    "X08n0240_011:0555a16": "　捨之無有量　　嚴淨諸剎海　　能於一一剎",
    "X08n0240_011:0555a17": "　億劫不思議　　修習菩提行　　嚴淨諸剎海",
    "X08n0240_011:0555a18": "　普賢大願力　　一切佛海中　　修行無量行",
    "X08n0240_011:0555a19": "　嚴淨諸剎海　　如因日光照　　還見於日輪",
    "X08n0240_011:0555a20": "　我以佛智光　　見佛所行道　　我觀佛剎海",
    "X08n0240_011:0555a21": "　清淨大光明　　寂靜證菩提　　法界悉周徧",
    "X08n0240_011:0555a22": "　我當如世尊　　廣淨諸剎海　　以佛威神力",
    "X08n0240_011:0555a23": "　修習菩提行",
    "X08n0240_011:0555a24": "此時彼如來下。廣演法門。言說普集一切三世佛",
    "X08n0240_011:0555b01": "自在法修多羅者。乃彼佛自證之法也。故大威光",
    "X08n0240_011:0555b02": "菩薩聞此法已。即得十二種三昧智光明。大威光",
    "X08n0240_011:0555b03": "既得益已。復說偈讚述。上聞法得益。長行明得法。",
    "X08n0240_011:0555b04": "頌有十偈。",
    "X08n0240_011:0555b05": "諸佛子。時大威光菩薩。以見一切功德山須彌勝雲",
    "X08n0240_011:0555b06": "佛承事供養故。於如來所心得悟了。為一切世間顯",
    "X08n0240_011:0555b07": "示如來往昔行海。顯示往昔菩薩行方便。顯示一切",
    "X08n0240_011:0555b08": "佛功德海。顯示普入一切法界清淨智。顯示一切道",
    "X08n0240_011:0555b09": "場中成佛自在力。顯示佛力無畏無差別智。顯示普",
    "X08n0240_011:0555b10": "示現如來身。顯示不可思議佛神變。顯示莊嚴無量",
    "X08n0240_011:0555b11": "清淨佛土。顯示普賢菩薩所有行願。令如須彌山微",
    "X08n0240_011:0555b12": "塵數眾生發菩薩心。佛剎微塵數眾生成就如來清",
    "X08n0240_011:0555b13": "淨國土。爾時一切功德山須彌勝雲佛。為大威光菩",
    "X08n0240_011:0555b14": "薩而說頌言。",
    "X08n0240_011:0555b15": "　善哉大威光　　福藏廣名稱　　為利眾生故",
    "X08n0240_011:0555b16": "　發趣菩提道　　汝獲智光明　　法界悉充徧",
    "X08n0240_011:0555b17": "　福慧咸廣大　　當得深智海　　一剎中修行",
    "X08n0240_011:0555b18": "　經於剎塵劫　　如汝見於我　　當獲如是智",
    "X08n0240_011:0555b19": "　非諸劣行者　　能知此方便　　獲大精進力",
    "X08n0240_011:0555b20": "　乃能淨剎海　　一一微塵中　　無量劫修行",
    "X08n0240_011:0555b21": "　彼人乃能得　　莊嚴諸佛剎　　為一一眾生",
    "X08n0240_011:0555b22": "　輪迴經劫海　　其心不疲懈　　當成世導師",
    "X08n0240_011:0555b23": "　供養一一佛　　悉盡未來際　　心無蹔疲厭",
    "X08n0240_011:0555b24": "　當成無上道　　三世一切佛　　當共滿汝願",
    "X08n0240_011:0555c01": "　一切佛會中　　汝身安住彼　　一切諸如來",
    "X08n0240_011:0555c02": "　誓願無有邊　　大智通達者　　能知此方便",
    "X08n0240_011:0555c03": "　大光供養我　　故獲大威力　　令塵數眾生",
    "X08n0240_011:0555c04": "　成熟向菩提　　諸修普賢行　　大名稱菩薩",
    "X08n0240_011:0555c05": "　莊嚴佛剎海　　法界普周徧",
    "X08n0240_011:0555c06": "此下明威光得了悟已。轉化眾生之事。次為一世",
    "X08n0240_011:0555c07": "間下明轉悟他。顯示十種法門。令多眾生得益。次",
    "X08n0240_011:0555c08": "爾時一切功德山下言彼如來亦說偈讚勵威光",
    "X08n0240_011:0555c09": "大果當成。有十一偈。此上大威光太子。初逢一",
    "X08n0240_011:0555c10": "切功德山佛因緣已竟。",
    "X08n0240_011:0555c11": "諸佛子。汝等應知。彼大莊嚴劫中。有恒河沙數小劫。",
    "X08n0240_011:0555c12": "人壽命二小劫。諸佛子。彼一切功德須彌勝雲佛壽",
    "X08n0240_011:0555c13": "命五十億歲。",
    "X08n0240_011:0555c14": "此二行餘經將明威光遇第二佛。故此為結前生",
    "X08n0240_011:0555c15": "後之文。然總說劫壽明多小劫者。欲顯多佛現故。",
    "X08n0240_011:0555c16": "說人壽佛壽者。由佛壽促而人壽長。故得威光一",
    "X08n0240_011:0555c17": "生歷事三佛。",
    "X08n0240_011:0555c18": "彼佛滅度後。有佛出世名波羅蜜善眼莊嚴王。亦於",
    "X08n0240_011:0555c19": "彼摩尼華枝輪大林中。而成正覺。爾時大威光童子。",
    "X08n0240_011:0555c20": "見彼如來成等正覺現神通力。即得念佛三昧名無",
    "X08n0240_011:0555c21": "邊海藏門。即得陀羅尼名大智力法淵。即得大慈名",
    "X08n0240_011:0555c22": "普隨眾生調伏度脫。即得大悲名徧覆一切境界雲。",
    "X08n0240_011:0555c23": "即得大喜名一切佛功德海威力藏。即得大捨名法",
    "X08n0240_011:0555c24": "性虗空平等清淨。即得般若波羅蜜名自性離垢法",
    "X08n0240_011:0556a01": "界清淨身。即得神通名無礙光普隨現。即得辯才名",
    "X08n0240_011:0556a02": "善入離垢淵。即得智光名一切佛法清淨藏。如是等",
    "X08n0240_011:0556a03": "十千法門皆得通達。爾時大威光童子。承佛威力。為",
    "X08n0240_011:0556a04": "諸眷屬而說頌言。",
    "X08n0240_011:0556a05": "　不可思議億劫中　　導世明師難一遇",
    "X08n0240_011:0556a06": "　此土眾生多善利　　而今得見第二佛",
    "X08n0240_011:0556a07": "　佛身普放大光明　　色相無邊極清淨",
    "X08n0240_011:0556a08": "　如雲充滿一切土　　處處稱揚佛功德",
    "X08n0240_011:0556a09": "　光明所照咸歡喜　　眾生有苦悉除滅",
    "X08n0240_011:0556a10": "　各令恭敬起慈心　　此是如來自在用",
    "X08n0240_011:0556a11": "　出不思議變化雲　　放無量色光明網",
    "X08n0240_011:0556a12": "　十方國土皆充滿　　此佛神通之所現",
    "X08n0240_011:0556a13": "　一一毛孔現光雲　　普徧虗空發大音",
    "X08n0240_011:0556a14": "　所有幽冥靡不照　　地獄眾苦咸令滅",
    "X08n0240_011:0556a15": "　如來妙音徧十方　　一切言音咸具演",
    "X08n0240_011:0556a16": "　隨諸眾生宿善力　　此是大師神變用",
    "X08n0240_011:0556a17": "　無量無邊大海眾　　佛於其中皆出現",
    "X08n0240_011:0556a18": "　普轉無盡妙法輪　　調伏一切諸眾生",
    "X08n0240_011:0556a19": "　佛神通力無有邊　　一切剎中皆出現",
    "X08n0240_011:0556a20": "　善逝如是智無礙　　為利眾生成正覺",
    "X08n0240_011:0556a21": "　汝等應生歡喜心　　踊躍愛樂極尊重",
    "X08n0240_011:0556a22": "　我當與汝同詣彼　　若見如來眾苦滅",
    "X08n0240_011:0556a23": "　發心迴向趣菩提　　慈念一切諸眾生",
    "X08n0240_011:0556a24": "　悉住普賢廣大願　　當如法王得自在",
    "X08n0240_011:0556b01": "諸佛子。大威光童子說此頌時。以佛神力其聲無礙。",
    "X08n0240_011:0556b02": "一切世界皆悉得聞。無量眾生發菩提心。時大威光",
    "X08n0240_011:0556b03": "王子。與其父母并諸眷屬及無量百千億那由他眾",
    "X08n0240_011:0556b04": "生前後圍繞。寶蓋如雲徧覆虗空。共詣波羅蜜善眼",
    "X08n0240_011:0556b05": "莊嚴王如來所。其佛為說法界體性清淨莊嚴修多",
    "X08n0240_011:0556b06": "羅。世界海微塵等修多羅而為眷屬。彼諸大眾聞此",
    "X08n0240_011:0556b07": "經已。得清淨智名入一切淨方便。得於地名離垢光",
    "X08n0240_011:0556b08": "明。得波羅蜜輪名示現一切世間愛樂莊嚴。得增廣",
    "X08n0240_011:0556b09": "行輪名普入一切剎土無邊光明清淨見。得趣向行",
    "X08n0240_011:0556b10": "輪名離垢福德雲光明幢。得隨入證輪名一切法海",
    "X08n0240_011:0556b11": "廣大光明。得轉深發趣行名大智莊嚴。得灌頂智慧",
    "X08n0240_011:0556b12": "海名無功用修極妙見。得顯了大光明名如來功德",
    "X08n0240_011:0556b13": "海相光影徧照。得出生願力清淨智名無量願力信",
    "X08n0240_011:0556b14": "解藏。時彼佛為大威光菩薩而說頌言。",
    "X08n0240_011:0556b15": "　善哉功德智慧海　　發心趣向大菩提",
    "X08n0240_011:0556b16": "　汝當得佛不思議　　普為眾生作依處",
    "X08n0240_011:0556b17": "　汝已出生大智海　　悉能徧了一切法",
    "X08n0240_011:0556b18": "　當以難思妙方便　　入佛無盡所行境",
    "X08n0240_011:0556b19": "　已見諸佛功德雲　　已入無盡智慧地",
    "X08n0240_011:0556b20": "　諸波羅蜜方便海　　大名稱者當滿足",
    "X08n0240_011:0556b21": "　已得方便總持門　　及以無盡辯才門",
    "X08n0240_011:0556b22": "　種種行願皆修習　　當成無等大智慧",
    "X08n0240_011:0556b23": "　汝已出生諸願海　　汝已入於三昧海",
    "X08n0240_011:0556b24": "　當具種種大神通　　不可思議諸佛法",
    "X08n0240_011:0556c01": "　究竟法界不思議　　廣大深心已清淨",
    "X08n0240_011:0556c02": "　普見十方一切佛　　離垢莊嚴眾剎海",
    "X08n0240_011:0556c03": "　汝已入我菩提行　　昔時本事方便海",
    "X08n0240_011:0556c04": "　如我修行所淨治　　如是妙行汝皆悟",
    "X08n0240_011:0556c05": "　我於無量一一剎　　種種供養諸佛海",
    "X08n0240_011:0556c06": "　如彼修行所得果　　如是莊嚴汝咸見",
    "X08n0240_011:0556c07": "　廣大劫海無有盡　　一切剎中修淨行",
    "X08n0240_011:0556c08": "　堅固誓願不可思　　當得如來此神力",
    "X08n0240_011:0556c09": "　諸佛供養盡無餘　　國土莊嚴悉清淨",
    "X08n0240_011:0556c10": "　一切劫中修妙行　　汝當成佛大功德",
    "X08n0240_011:0556c11": "此彼佛滅下。顯第二佛出興。文有三段。初明先佛",
    "X08n0240_011:0556c12": "已滅。次佛出興。次明覩相獲益。三讚德勸請。此初",
    "X08n0240_011:0556c13": "明佛興。即於先佛道場。次爾時大威光童子下。明",
    "X08n0240_011:0556c14": "威光覩相獲益。次即得念佛三昧下。正明獲益。次",
    "X08n0240_011:0556c15": "標十種法門。後結云如是等十千法門。次爾時大",
    "X08n0240_011:0556c16": "威光而說頌言下。讚德勸詣。意謂幸得見第二佛。",
    "X08n0240_011:0556c17": "頌有十偈。讚佛三業之德。勸眾同歸。次大威光說",
    "X08n0240_011:0556c18": "此頌時。一切世界皆悉得聞。無量眾生發菩提心。",
    "X08n0240_011:0556c19": "此威光說頌。聞者先已得益。次時大威光王子與",
    "X08n0240_011:0556c20": "其父母眷屬。共詣波羅蜜善眼莊嚴王如來所。其",
    "X08n0240_011:0556c21": "佛為說法界體性清淨莊嚴修多羅。此言法界體",
    "X08n0240_011:0556c22": "性即大方廣也。清淨佛也。莊嚴即華嚴。有多眷屬",
    "X08n0240_011:0556c23": "者顯此圓教故。次下明大眾聞此經已。即得清淨",
    "X08n0240_011:0556c24": "智有十種大益。疏以此十益如次配十地。顯法廣",
    "X08n0240_011:0557a01": "大故得益殊。即如今經頓圓十地之義。威光大眾",
    "X08n0240_011:0557a02": "既已得益。時彼佛說偈讚述。文有十偈。前六讚其",
    "X08n0240_011:0557a03": "已具勝德。當成極果。後四偈言行齊佛因。當如佛",
    "X08n0240_011:0557a04": "證。此上明大威光逢第二佛因緣竟。",
    "X08n0240_011:0557a05": "諸佛子。波羅蜜善眼莊嚴王如來。入涅槃已。喜見善",
    "X08n0240_011:0557a06": "慧王尋亦去世。大威光童子。受轉輪王位。彼摩尼華",
    "X08n0240_011:0557a07": "枝輪大林中。第三如來出現於世。名最勝功德海。時",
    "X08n0240_011:0557a08": "大威光轉輪聖王。見彼如來見佛之相。與其眷屬及",
    "X08n0240_011:0557a09": "四兵眾城邑聚落一切人民。并持七寶俱往佛所。以",
    "X08n0240_011:0557a10": "一切香摩尼莊嚴大樓閣奉上於佛。時彼如來於其",
    "X08n0240_011:0557a11": "林中。說菩薩普眼光明行修多羅。世界微塵數修多",
    "X08n0240_011:0557a12": "羅而為眷屬。爾時大威光菩薩聞此法已。得三昧名",
    "X08n0240_011:0557a13": "大福德普光明。得此三昧故。悉能了知一切菩薩一",
    "X08n0240_011:0557a14": "切眾生過現未來福非福海。時彼佛為大威光菩薩",
    "X08n0240_011:0557a15": "而說頌言。",
    "X08n0240_011:0557a16": "　善哉福德大威光　　汝等今來至我所",
    "X08n0240_011:0557a17": "　愍念一切眾生海　　發勝菩提大願心",
    "X08n0240_011:0557a18": "　汝為一切苦眾生　　起大悲心令解脫",
    "X08n0240_011:0557a19": "　當作羣迷所依怙　　是名菩薩方便行",
    "X08n0240_011:0557a20": "　若有菩薩能堅固　　修諸勝行無厭怠",
    "X08n0240_011:0557a21": "　最勝最上無礙解　　如是妙智彼當得",
    "X08n0240_011:0557a22": "　福德光者福幢者　　福德處者福海者",
    "X08n0240_011:0557a23": "　普賢菩薩所有願　　是汝大光能趣入",
    "X08n0240_011:0557a24": "　汝能以此廣大願　　入不思議諸佛海",
    "X08n0240_011:0557b01": "　諸佛福海無有邊　　汝以妙解皆能見",
    "X08n0240_011:0557b02": "　汝於十方國土中　　悉見無量無邊佛",
    "X08n0240_011:0557b03": "　彼佛往昔諸行海　　如是一切汝咸見",
    "X08n0240_011:0557b04": "　若有住此方便海　　必得入於智地中",
    "X08n0240_011:0557b05": "　此是隨順諸佛學　　決定當成一切智",
    "X08n0240_011:0557b06": "　汝於一切剎海中　　微塵劫海修諸行",
    "X08n0240_011:0557b07": "　一切如來諸行海　　汝皆學已當成佛",
    "X08n0240_011:0557b08": "　如汝所見十方中　　一切剎海極嚴淨",
    "X08n0240_011:0557b09": "　汝剎嚴淨亦如是　　無邊願者所當得",
    "X08n0240_011:0557b10": "　今此道場眾會海　　聞汝願已生欣樂",
    "X08n0240_011:0557b11": "　皆入普賢廣大乘　　發心迴向趣菩提",
    "X08n0240_011:0557b12": "　無邊國土一一中　　悉入修行經劫海",
    "X08n0240_011:0557b13": "　以諸願力能圓滿　　普賢菩薩一切行",
    "X08n0240_011:0557b14": "此下顯大威光逢第三佛出興也。佛名功德海者。",
    "X08n0240_011:0557b15": "謂功德已滿無加過也。時大威光太子已嗣轉輪",
    "X08n0240_011:0557b16": "王位。故與其眷屬及四兵眾俱往見佛。以香樓閣",
    "X08n0240_011:0557b17": "為供。時彼如來為說普眼光明行修多羅。以見普",
    "X08n0240_011:0557b18": "法。故名為普眼。以慧為性故曰光明。次爾時大威",
    "X08n0240_011:0557b19": "光菩薩聞此法已。得大福德普光明三昧。言大福",
    "X08n0240_011:0557b20": "德者定也。以定為福最大故。普光明者慧也。寂無",
    "X08n0240_011:0557b21": "不照名普光明。言福非福者福乃相也。非福性也。",
    "X08n0240_011:0557b22": "謂雙了性相。顯定慧圓明之益也。然威光遇初佛",
    "X08n0240_011:0557b23": "得十益者自力未勝故。遇次佛得十千者道轉深",
    "X08n0240_011:0557b24": "故。今唯得一者道已滿故。次時彼如來為大威光",
    "X08n0240_011:0557c01": "而說頌言下。乃彼佛記別威光當成妙果也。有十",
    "X08n0240_011:0557c02": "一偈。初四偈顯具菩提心。次四偈明上入佛境。三",
    "X08n0240_011:0557c03": "有一偈示其果相得同諸佛。四有二偈讚其現能",
    "X08n0240_011:0557c04": "利他住普賢行。此上明威光遇第三佛已竟。",
    "X08n0240_011:0557c05": "諸佛子。彼摩尼華枝輪大林中。復有佛出。號名稱普",
    "X08n0240_011:0557c06": "聞蓮華眼幢。是時大威光於此命終。生須彌山上寂",
    "X08n0240_011:0557c07": "靜寶宮天城中。為大天王名離垢福德幢。共諸天眾",
    "X08n0240_011:0557c08": "俱詣佛所。雨寶華雲以為供養。時彼如來為說廣大",
    "X08n0240_011:0557c09": "方便普門徧照修多羅。世界海微塵數修多羅而為",
    "X08n0240_011:0557c10": "眷屬。時天王眾聞此經已。得三昧名普門歡喜藏。以",
    "X08n0240_011:0557c11": "三昧力能入一切法實相海。獲是益已。從道場出還",
    "X08n0240_011:0557c12": "歸本處。",
    "X08n0240_011:0557c13": "此下明威光遇第四佛出興也。佛號蓮華眼幢者。",
    "X08n0240_011:0557c14": "約相目類青蓮。約德心無所染。相德高顯名稱外",
    "X08n0240_011:0557c15": "彰。摧邪眾歸故曰幢也。彼佛出興時。大威光於此",
    "X08n0240_011:0557c16": "命終。生須彌山上為大天王。名離垢福德幢。此明",
    "X08n0240_011:0557c17": "菩薩行道報處天宮。此城即品初所列之一。時天",
    "X08n0240_011:0557c18": "王聞佛。同諸天眾俱往供養。時彼如來為說廣大",
    "X08n0240_011:0557c19": "方便普門徧照修多羅。言大方便者謂即實之權。",
    "X08n0240_011:0557c20": "權實無滯名大方便。事理雙照是為普門。次云時",
    "X08n0240_011:0557c21": "天王聞此經已。得三昧名普門歡喜藏。以聞上普",
    "X08n0240_011:0557c22": "門正受。安住法喜無盡。故名曰藏。由此證達諸實",
    "X08n0240_011:0557c23": "相海。然初標云此劫之中有十須彌山塵數如來",
    "X08n0240_011:0557c24": "出興於世。今但云遇四佛。且經文又無結會古今",
    "X08n0240_011:0558a01": "之文。亦無現證得益等事。是知經來未盡故也。若",
    "X08n0240_011:0558a02": "言歷事多佛。其文多可知。況云毗盧遮那曠劫修",
    "X08n0240_011:0558a03": "因所感之果。若具述其因。不勝之多矣。若結會者。",
    "X08n0240_011:0558a04": "應云爾時威光菩薩者毗盧遮那是。",
    "X08n0240_011:0558a05": "補義曰。此分名舉果。而言因者乃特舉本師曠劫",
    "X08n0240_011:0558a06": "所修之因。以感此果者。此因單明本師之因。非答",
    "X08n0240_011:0558a07": "十句因問也。後答十句因問。乃教諸菩薩所修之",
    "X08n0240_011:0558a08": "因。將契此果。故通全經。上毗盧遮那品竟。",
    "X08n0240_011:0558a09": "上舉果勸樂生信分通為所信因果周。下十二",
    "X08n0240_011:0558a10": "卷起至五十二卷止通為修因契果生解分。",
    "X08n0240_011:0558a12": "大方廣佛華嚴經綱要卷第十一"
}