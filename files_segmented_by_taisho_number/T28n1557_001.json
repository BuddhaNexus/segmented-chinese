{
    "T28n1557_001:0998a08": "No. 1557",
    "T28n1557_001:0998a09": "阿毘曇五法行經",
    "T28n1557_001:0998a11": "後漢安息三藏安世高譯",
    "T28n1557_001:0998a12": "苦法黠可苦法黠，習法黠可習法黠，盡法黠",
    "T28n1557_001:0998a13": "可盡法黠，道法黠可道法黠。苦法者，謂形體",
    "T28n1557_001:0998a14": "萬物皆當衰老死亡，是為苦。癡人謂可常保",
    "T28n1557_001:0998a15": "持，是為樂黠可。知是為苦，便不復向生死，是",
    "T28n1557_001:0998a16": "為苦法黠可。",
    "T28n1557_001:0998a17": "習法者，謂習欲、習得、習婬、習怒、習癡、習好、習",
    "T28n1557_001:0998a18": "美黠可者，如是為習。從習得盡便不欲，是為",
    "T28n1557_001:0998a19": "習法黠可。盡法者，謂人物會當消散滅盡，便",
    "T28n1557_001:0998a20": "得亦不喜、失亦不憂，是為盡法黠可。道法者，",
    "T28n1557_001:0998a21": "行道得道，作善上天、作惡入惡。道黠可者，知",
    "T28n1557_001:0998a22": "去惡就善，是為道法黠可。黠者覺，可者知。",
    "T28n1557_001:0998a23": "本不知，是為苦。苦為一意，知為苦是為二意。",
    "T28n1557_001:0998a24": "習為一意，知為習是為二意。盡為一意，知為",
    "T28n1557_001:0998a25": "盡是為二意。道為一意，知為道是為二意。此",
    "T28n1557_001:0998a26": "八意在外。",
    "T28n1557_001:0998a27": "非常、苦、空、非身，本習生因緣盡，止如意要道",
    "T28n1557_001:0998a28": "處受觀。",
    "T28n1557_001:0998a29": "盡，苦空非身何緣得盡？盡從苦來，從苦得",
    "T28n1557_001:0998b01": "盡。因盡便得空，得空便知非我身。是四意為",
    "T28n1557_001:0998b02": "隨苦諦。",
    "T28n1557_001:0998b03": "何等為苦？一切在生死皆為苦。會欲亦不欲",
    "T28n1557_001:0998b04": "會欲，謂人諸所欲得亦不欲，謂人意諸所不",
    "T28n1557_001:0998b05": "欲是皆為苦。貪從習出，隨非常意，求滅苦從",
    "T28n1557_001:0998b06": "習得。",
    "T28n1557_001:0998b07": "何等為法？謂因緣作是、得是，是為法，當為識",
    "T28n1557_001:0998b08": "已識。為却意，當為斷。從四諦中苦諦、習諦為",
    "T28n1557_001:0998b09": "證有道。見苦知從習起，見習知苦，見盡諦",
    "T28n1557_001:0998b10": "知非常。",
    "T28n1557_001:0998b11": "何等為可？謂憙道不忘道，常求道以道為可。",
    "T28n1557_001:0998b12": "何等為黠？常問道為黠。已問能受能行是為",
    "T28n1557_001:0998b13": "黠。習亦如是，盡滅亦如是，道亦如是。",
    "T28n1557_001:0998b14": "苦為罪法為行結，黠為三十七品經，可為行，",
    "T28n1557_001:0998b15": "行者為行道。如是為習，如是為盡，如是為",
    "T28n1557_001:0998b16": "道，皆為增上。",
    "T28n1557_001:0998b17": "第一為苦。何等為苦？一切惡不可意為苦。已",
    "T28n1557_001:0998b18": "識苦不欲者，便行道不離為可。苦生有本。苦",
    "T28n1557_001:0998b19": "為何等？本從萬物。萬物無有，亦不盡己、不盡",
    "T28n1557_001:0998b20": "人，亦不憂己、不憂人，亦無有苦。",
    "T28n1557_001:0998b21": "第二為習。何等為習？意隨愛為習。斷愛",
    "T28n1557_001:0998b22": "無有習。持何等行為斷愛？萬物皆從因緣",
    "T28n1557_001:0998b23": "生，斷因緣不復生。當那得斷因緣？持意念道，",
    "T28n1557_001:0998b24": "已持意念道，意不得兩念，便在道。是為習。",
    "T28n1557_001:0998b25": "第三為盡。苦法為萬物，以敗便得憂，已得憂",
    "T28n1557_001:0998b26": "便老，已老便得病瘦死，是名為外盡苦法。何",
    "T28n1557_001:0998b27": "以故為外盡苦法？為自罪未除。何以故為自",
    "T28n1557_001:0998b28": "罪未除？為生死未滅。何以故生死未滅？為非",
    "T28n1557_001:0998b29": "一意。何以故非一意？為不墮禪棄故。何以故",
    "T28n1557_001:0998c01": "不墮禪棄？不受行如佛語。是名為外盡。內盡",
    "T28n1557_001:0998c02": "為何等？意墮守，已墮守餘意不得生，已餘意",
    "T28n1557_001:0998c03": "不得生便滅結，已滅結便罪盡，已罪盡便盡",
    "T28n1557_001:0998c04": "無有，是名為內盡。",
    "T28n1557_001:0998c05": "第四為道。何等為道？苦可意道名為八種。何",
    "T28n1557_001:0998c06": "等為八種？如是安般守意說八行意，不墮生",
    "T28n1557_001:0998c07": "死但有墮道，已墮道便斷上頭三事。何等三",
    "T28n1557_001:0998c08": "事？苦習盡，已斷苦習盡便定，已定所向便得",
    "T28n1557_001:0998c09": "道。何等為得道？已苦滅不復生是為得。有五",
    "T28n1557_001:0998c10": "法行。何等五？一者色；二者意；三者所念；四",
    "T28n1557_001:0998c11": "者別離意行；五者無為。",
    "T28n1557_001:0998c12": "色為何等？所色一切在四行，亦從四行所。四",
    "T28n1557_001:0998c13": "行為何等？地種、水種、火種、風種，亦從四行",
    "T28n1557_001:0998c14": "因。所色為何等？眼根、耳根、鼻根、舌根、身根，色、",
    "T28n1557_001:0998c15": "聲、香、味、細滑亦一處不更。",
    "T28n1557_001:0998c16": "意為何等？所意心識。是為何等？六識身。六識",
    "T28n1557_001:0998c17": "為何等？眼識、耳識、鼻識、舌識、身識、心識。",
    "T28n1557_001:0998c18": "所念法為何等？若所念法意共俱。是為何等？",
    "T28n1557_001:0998c19": "痛、想、行、痒、念、欲，是意定黠。信、進、計念、貪、不貪、",
    "T28n1557_001:0998c20": "善本、惡本、不分別本、一切結縛便勞、從起所",
    "T28n1557_001:0998c21": "黠所見所要，亦所有如是法意共俱，是名為",
    "T28n1557_001:0998c22": "意所念法。",
    "T28n1557_001:0998c23": "別離意行為何等？所別離意不共。是為何等？",
    "T28n1557_001:0998c24": "得、不思想政盡、政不思想念想、下輩苦得、",
    "T28n1557_001:0998c25": "處得、種得、入生老止、非常、名、字、絕具如應，亦",
    "T28n1557_001:0998c26": "餘如是法分別意行，是名分別意行。",
    "T28n1557_001:0998c27": "無為何等？空、滅未離、滅不須受。",
    "T28n1557_001:0998c28": "地種為何等？堅者。水種何等？濕者。火種何等？",
    "T28n1557_001:0998c29": "熱者。風種何等？起者。眼根何等？眼識相著可",
    "T28n1557_001:0999a01": "色。耳根何等？耳識相著可色。鼻根何等？鼻識",
    "T28n1557_001:0999a02": "相著可色。舌根何等？舌識相著可色。身根何",
    "T28n1557_001:0999a03": "等？身根相著可色。色為何等？若色端正、不",
    "T28n1557_001:0999a04": "端正、等色俱中央。色想像上頭一識更，眼識",
    "T28n1557_001:0999a05": "色更為心識更。是色，兩識更知。何等兩？眼識、",
    "T28n1557_001:0999a06": "心識。聲為何等？從受行出聲亦不從受行出",
    "T28n1557_001:0999a07": "聲，從受行本聲亦不從受行本受聲。若上頭",
    "T28n1557_001:0999a08": "一識更知，耳識已更心識便知。是聲，兩識更",
    "T28n1557_001:0999a09": "知：耳識、心識。香為何等？若根香、若莖香、若花",
    "T28n1557_001:0999a10": "香、若實香、香香、臭香、等香所香，是名為香。",
    "T28n1557_001:0999a11": "若上頭一識，一識更知，鼻識已更心識便知。",
    "T28n1557_001:0999a12": "是香，兩識更知：鼻識、心識。味為何等？若酢味、",
    "T28n1557_001:0999a13": "甜味、鹽味、苦味、醎味、辛味、澁味，亦所噉覺味。",
    "T28n1557_001:0999a14": "若上頭一識知舌識，舌識已更心識便知。是",
    "T28n1557_001:0999a15": "味，兩識更知：舌識、心識。細滑更為何等？若滑、",
    "T28n1557_001:0999a16": "若麁、若輕、若重、若寒、若熱、若飢、若渴。為上頭",
    "T28n1557_001:0999a17": "一識知，身識。身識已更心識便知。是一處樂",
    "T28n1557_001:0999a18": "為兩識更知：身識、心識。心識一處不更色，為",
    "T28n1557_001:0999a19": "何等？若色法識想著。是為何等？若身善者不",
    "T28n1557_001:0999a20": "善者不更，若常一識知，心識。",
    "T28n1557_001:0999a21": "眼識為何等？眼相依色因知。耳識為何等？",
    "T28n1557_001:0999a22": "故耳根相依聲因知。鼻為何等？鼻根相依香",
    "T28n1557_001:0999a23": "因知。舌識為何等？舌根相依味因知。身識",
    "T28n1557_001:0999a24": "為何等？身根相依樂著因知。心識為何等？心",
    "T28n1557_001:0999a25": "根相依法因知。痛為何等？為樂。是亦為三輩：",
    "T28n1557_001:0999a26": "少、多、無有量。想為何等？所對。行為何等？所作。",
    "T28n1557_001:0999a27": "是亦為三輩：善、惡、不分別福殃度。願樂為",
    "T28n1557_001:0999a28": "何等？三會。是亦為三輩：善樂、惡樂、亦不善亦",
    "T28n1557_001:0999a29": "不惡樂。意念，何等為意念？是亦為三輩：善、",
    "T28n1557_001:0999b01": "惡、不分別。欲為何等？欲。作是何等？意。可意",
    "T28n1557_001:0999b02": "為何等？念。思惟何等？為一意。黠為何等？為",
    "T28n1557_001:0999b03": "觀法。信為何等？可意。進為何等？觀念。計",
    "T28n1557_001:0999b04": "為何等？所念使求增望念願，願是名為計。分",
    "T28n1557_001:0999b05": "別念為何等？所觀觀隨不絕相隨，是名為",
    "T28n1557_001:0999b06": "念。計念為何等？異意大為計，意微為念，計",
    "T28n1557_001:0999b07": "念是為異。貪為何等？不隨善法、不信至誠、不",
    "T28n1557_001:0999b08": "行、不應行，是名為貪。不貪為何等？隨善法、",
    "T28n1557_001:0999b09": "信、至誠、行、應行，是名為不貪。善本何等？有三",
    "T28n1557_001:0999b10": "善本：無有貪善本、無有瞋恚善本、無有愚癡",
    "T28n1557_001:0999b11": "善本，是名為善本。不善本為何等？不善本有",
    "T28n1557_001:0999b12": "三：貪為不善本、瞋恚為不善本、愚癡為不善",
    "T28n1557_001:0999b13": "本，是名為不善本。不分別本為何等？有五不",
    "T28n1557_001:0999b14": "分別：愛不分別、憍慢不分別、癡不分別、疑不",
    "T28n1557_001:0999b15": "分別，行是名為不分別本。",
    "T28n1557_001:0999b16": "結為何等？有九結：一為持念結；二為憎結；",
    "T28n1557_001:0999b17": "三為憍慢結；四為癡結；五為邪結；六為失願",
    "T28n1557_001:0999b18": "結；七為疑結；八為嫉結；九為慳結。",
    "T28n1557_001:0999b19": "持念結為何等？三界中貪。增結為何等？為",
    "T28n1557_001:0999b20": "人間不可息。憍慢結為何等？憍慢結名為七",
    "T28n1557_001:0999b21": "輩。何等七？一為憍慢；二為憍；三為自慢；四",
    "T28n1557_001:0999b22": "為自計慢；五為欺慢；六為不如慢；七為邪慢。",
    "T28n1557_001:0999b23": "憍慢為何等？不如者我為勝、如者等，從是憍",
    "T28n1557_001:0999b24": "慢自計意起，意識合意，是名為憍慢。慢為",
    "T28n1557_001:0999b25": "何等？輩中勝、勝中等，從是所慢亦自計，自計",
    "T28n1557_001:0999b26": "勝者勝，是名為自慢。亦說者：憍慢慢當為一",
    "T28n1557_001:0999b27": "切合會，是名為自慢。自計慢為何等？為五陰",
    "T28n1557_001:0999b28": "自身是我身計自念，從是慢慢自知意生意",
    "T28n1557_001:0999b29": "起合意，是名為自計慢。欺慢為何等？未得",
    "T28n1557_001:0999c01": "計得、未知計知、未盡計盡，從是憍慢自計意",
    "T28n1557_001:0999c02": "觀意起合意，是名欺慢。不如慢為何等？遠不",
    "T28n1557_001:0999c03": "如自計少不如，若豪若業、若業若何、若罪若",
    "T28n1557_001:0999c04": "病不及十倍百倍，自計如是為不如，從是憍",
    "T28n1557_001:0999c05": "慢自計自見意生意起合念，自為是名為不",
    "T28n1557_001:0999c06": "如慢。邪慢為何等？不賢者自計賢者，從是有",
    "T28n1557_001:0999c07": "憍慢自念自計意生意起合念，是名為邪慢。",
    "T28n1557_001:0999c08": "是為七慢。慢名為憍慢結。",
    "T28n1557_001:0999c09": "癡結為何等？三界中所有癡，是名為癡結。",
    "T28n1557_001:0999c10": "邪結為何等？邪結有三輩名為邪結：一為身",
    "T28n1557_001:0999c11": "邪；二為邊邪；三為邪邪。身邪為何等？是身是",
    "T28n1557_001:0999c12": "我身，是名為身邪。邊邪為何等？一者斷滅；二",
    "T28n1557_001:0999c13": "者常在，是名為邊邪。邪邪為何等？邪邪為諍",
    "T28n1557_001:0999c14": "本壞福。是為三邪。",
    "T28n1557_001:0999c15": "失願結為何等？失本不受功挍恩，是名失願",
    "T28n1557_001:0999c16": "結。是兩失名為失願結。盜結為何等？兩盜名",
    "T28n1557_001:0999c17": "為盜結：一為受盜；二為戒盜。受盜為何等？為五",
    "T28n1557_001:0999c18": "陰念尊、大、最、無有極，從是所欲所意，所可所",
    "T28n1557_001:0999c19": "用，是名為盜結。盜戒為何等？從是淨、從是離、",
    "T28n1557_001:0999c20": "從是解、從是要出用，是故所人所意所可所",
    "T28n1557_001:0999c21": "願，是名為盜戒。是兩盜名為盜結。",
    "T28n1557_001:0999c22": "疑結為何等？為疑四諦，是名為疑結。嫉結為",
    "T28n1557_001:0999c23": "何等？亂意為嫉結。",
    "T28n1557_001:0999c24": "慳結為何等？不能制意，是名為慳結。故一",
    "T28n1557_001:0999c25": "切結。",
    "T28n1557_001:0999c26": "縛者為何等？所結者名為縛，故說縛。",
    "T28n1557_001:0999c27": "使者為何等？使者為七。何等為七？一為欲",
    "T28n1557_001:0999c28": "使；二為不可使；三為欲世間使；四為憍慢使；",
    "T28n1557_001:0999c29": "五為癡使；六為邪使；七為疑使。",
    "T28n1557_001:1000a01": "欲使為何等？欲使名為五使。何等為五？著",
    "T28n1557_001:1000a02": "欲從苦見斷欲，著欲從習見斷欲，著欲從盡",
    "T28n1557_001:1000a03": "見斷欲，著欲從道見斷欲，著欲從思惟見斷",
    "T28n1557_001:1000a04": "欲。是名為五使，名為欲使。",
    "T28n1557_001:1000a05": "不可使名為何等？五使名為不可使。何等為",
    "T28n1557_001:1000a06": "五？從苦見不可斷，從習見不可斷，從盡見不",
    "T28n1557_001:1000a07": "可斷，從道見不可斷，從思惟見不可斷。是五",
    "T28n1557_001:1000a08": "使名為不可使。世間欲可使為何等？十使名",
    "T28n1557_001:1000a09": "為世間可欲使。何等為十？著色見苦斷欲，著",
    "T28n1557_001:1000a10": "色見習斷欲，著色見盡斷欲，著色見行道斷",
    "T28n1557_001:1000a11": "欲，從色因著思惟斷欲。從無有色因著見苦",
    "T28n1557_001:1000a12": "斷欲，從無有色因著見習斷欲，從無有色因",
    "T28n1557_001:1000a13": "著見盡斷欲，從無有色因著見道斷欲，從無",
    "T28n1557_001:1000a14": "有色因著思惟斷欲。是十使名為欲世間使。",
    "T28n1557_001:1000a15": "憍慢使為何等？憍慢使有十五。何等為十五？",
    "T28n1557_001:1000a16": "著欲見苦憍慢斷，著欲見習憍慢斷，著欲見",
    "T28n1557_001:1000a17": "盡憍慢斷，著欲見道憍慢斷，著欲思惟見憍",
    "T28n1557_001:1000a18": "慢斷，著色見苦憍慢斷，著色見習憍慢斷，著",
    "T28n1557_001:1000a19": "色見盡憍慢斷，著色見道憍慢斷，著色思惟",
    "T28n1557_001:1000a20": "憍慢斷，著無有色見苦憍慢斷，著無有色見",
    "T28n1557_001:1000a21": "習憍慢斷，著無有色見盡憍慢斷，著無有色",
    "T28n1557_001:1000a22": "見道憍慢斷，著無有色思惟憍慢斷。是十五",
    "T28n1557_001:1000a23": "使名為憍慢使。",
    "T28n1557_001:1000a24": "癡使為何等？十五使名為癡使。何等為十五？",
    "T28n1557_001:1000a25": "著欲見苦癡斷，著欲見習癡斷，著欲見盡癡",
    "T28n1557_001:1000a26": "斷，著欲見道癡斷，著欲思惟癡斷，著色見苦",
    "T28n1557_001:1000a27": "癡斷，著色見習癡斷，著色見盡癡斷，著色",
    "T28n1557_001:1000a28": "見道癡斷，著色思惟癡斷，著無有色見苦癡",
    "T28n1557_001:1000a29": "斷，著無有色見習癡斷，著無有色見盡癡斷，",
    "T28n1557_001:1000b01": "著無有色見道癡斷，著無有色思惟癡斷。是",
    "T28n1557_001:1000b02": "十五使名為癡使。",
    "T28n1557_001:1000b03": "邪使為何等？三十六使為邪使。何等為三十",
    "T28n1557_001:1000b04": "六？十二使著欲、十二使著色、十二使著無有",
    "T28n1557_001:1000b05": "色，是名為三十六使。十二使著欲為何等？著",
    "T28n1557_001:1000b06": "欲見苦斷身邪，著欲見苦斷要邪，著欲見苦",
    "T28n1557_001:1000b07": "斷邪邪，著欲見習斷邪邪，著欲見盡斷邪邪，",
    "T28n1557_001:1000b08": "著欲見道斷邪邪，著欲見苦斷見盜，著欲見",
    "T28n1557_001:1000b09": "習斷見盜，著欲見盡斷見盜，著欲見道斷見",
    "T28n1557_001:1000b10": "盜，著欲見苦斷戒盜，著欲見道斷戒盜。是名",
    "T28n1557_001:1000b11": "為十二使著欲使。",
    "T28n1557_001:1000b12": "十二使著色為何等？著色見苦斷身邪，著色",
    "T28n1557_001:1000b13": "見苦斷要邪，著色見苦斷邪邪，著色見習斷",
    "T28n1557_001:1000b14": "邪邪，著色見盡斷邪邪，著色見道斷邪邪，著",
    "T28n1557_001:1000b15": "色見苦斷見盜，著色見習斷見盜，著色見盡",
    "T28n1557_001:1000b16": "斷見盜，著色見道斷見盜，著色見苦斷戒盜，",
    "T28n1557_001:1000b17": "著色見道斷戒盜。是名為十二使著色使。",
    "T28n1557_001:1000b18": "十二使著無有色為何等？著無有色見苦斷",
    "T28n1557_001:1000b19": "身邪，著無有色見苦斷要邪，著無有色見苦",
    "T28n1557_001:1000b20": "斷邪邪，著無有色見習斷邪邪，著無有色見",
    "T28n1557_001:1000b21": "習斷邪邪，著無有色見道斷邪邪，著無有色",
    "T28n1557_001:1000b22": "見苦斷見盜，著無有色見習斷見盜，著無有",
    "T28n1557_001:1000b23": "色見盡斷見盜，著無有色見道斷見盜，著無",
    "T28n1557_001:1000b24": "有色見苦斷戒盜，著無有色見道斷戒盜。",
    "T28n1557_001:1000b25": "是名為十二使著無有色使。是為三十六使，",
    "T28n1557_001:1000b26": "名為三十六邪使。",
    "T28n1557_001:1000b27": "疑使為何等？十二使名為疑使。何等十二？著",
    "T28n1557_001:1000b28": "欲見苦斷疑，著欲見習斷疑，著欲見盡斷疑，",
    "T28n1557_001:1000b29": "著欲見道斷疑，著色見苦斷疑，著色見習斷",
    "T28n1557_001:1000c01": "疑，著色見盡斷疑，著色見道斷疑，著無有",
    "T28n1557_001:1000c02": "色見苦斷疑，著無有色見習斷疑，著無有色",
    "T28n1557_001:1000c03": "見盡斷疑，著無有色見道斷疑。是名為十二",
    "T28n1557_001:1000c04": "疑使，是為塵、是為塵腦。有時塵無有腦者，",
    "T28n1557_001:1000c05": "除塵所餘亂意念法，是為腦非塵。從起為",
    "T28n1557_001:1000c06": "八：一為睡；二為瞑；三為樂；四為疑；五為",
    "T28n1557_001:1000c07": "猗；六為恣態；七為不愧；八為不慚。是故說",
    "T28n1557_001:1000c08": "從起八。",
    "T28n1557_001:1000c09": "所黠為何等？十黠。何等為十？一為法黠；二",
    "T28n1557_001:1000c10": "為比黠；三為知人心黠；四為巧黠；五為苦",
    "T28n1557_001:1000c11": "黠；六為習黠；七為滅黠；八為道黠；九為盡",
    "T28n1557_001:1000c12": "黠；十為無為黠。",
    "T28n1557_001:1000c13": "法黠為何等？在生死欲所無有結黠，在生死",
    "T28n1557_001:1000c14": "欲本所無有結黠，在生死欲滅無有結黠，在",
    "T28n1557_001:1000c15": "生死欲壞道行無有結黠，亦在法黠亦在法",
    "T28n1557_001:1000c16": "地所無有結黠，是名為法黠。",
    "T28n1557_001:1000c17": "比黠為何等？在色無有色行無有結黠，在色",
    "T28n1557_001:1000c18": "無有色本無有結黠，在色無有色行滅無有",
    "T28n1557_001:1000c19": "結黠，在色無有色行斷為道無有結黠，亦在",
    "T28n1557_001:1000c20": "比黠亦在比地無有結黠，是名為比黠。",
    "T28n1557_001:1000c21": "知人心黠為何等？所黠行所黠福所黠合，已",
    "T28n1557_001:1000c22": "得不舍、常在前、常念不忘，為人故、為他眾",
    "T28n1557_001:1000c23": "故恩行，是故意念知，是名為知人心黠。",
    "T28n1557_001:1000c24": "巧黠為何等？世間所行黠，是名巧黠。苦黠",
    "T28n1557_001:1000c25": "為何等？受五陰非常、苦、空、非身，念所無有結",
    "T28n1557_001:1000c26": "黠，是名為苦黠。",
    "T28n1557_001:1000c27": "習黠為何等？世間本亦本習、生、因、緣，思念",
    "T28n1557_001:1000c28": "無有結黠，是名為習黠。",
    "T28n1557_001:1000c29": "滅黠為何等？滅滅為黠，最要念不結黠，是",
    "T28n1557_001:1001a01": "名為滅黠。",
    "T28n1557_001:1001a02": "道黠為何等？道為道如應受，觀者欲出念無",
    "T28n1557_001:1001a03": "有結黠，是名為道黠。",
    "T28n1557_001:1001a04": "盡黠為何等？已識苦、已舍習盡、已有證、道",
    "T28n1557_001:1001a05": "已行，從是黠見知意得應，是名為盡黠。",
    "T28n1557_001:1001a06": "無為黠為何等？苦已更不復更、習已畢不復",
    "T28n1557_001:1001a07": "畢、盡已有證不復用證、道已行不復行，從是",
    "T28n1557_001:1001a08": "所黠所見所知所意得，是名為無為黠。故說",
    "T28n1557_001:1001a09": "所黠。",
    "T28n1557_001:1001a10": "所有見為何等？所有黠見為見。有時見非",
    "T28n1557_001:1001a11": "黠，為何等？八更者可。八更者可為何等？苦",
    "T28n1557_001:1001a12": "法黠可、苦譬黠可、習法黠可、習譬黠可、盡法",
    "T28n1557_001:1001a13": "黠可、盡譬黠可、道法黠可、道譬黠可，故說所",
    "T28n1557_001:1001a14": "見。若得是為黠，不有時得。非黠八更可如",
    "T28n1557_001:1001a15": "上說，故說所更。",
    "T28n1557_001:1001a16": "德為何等？得法為德。無有思想思惟為何",
    "T28n1557_001:1001a17": "等？天上一處名為一切淨，在有無有欲前，有",
    "T28n1557_001:1001a18": "思想出所意念法滅不隨，是名為不思想思",
    "T28n1557_001:1001a19": "惟。滅思惟為何等？二十六天上名為不欲，",
    "T28n1557_001:1001a20": "中得道者，上頭行要出所意念法滅倒，是名",
    "T28n1557_001:1001a21": "為滅思惟。不思想為何等？無有思想人化生",
    "T28n1557_001:1001a22": "天上，上頭意亦墮天上時意，除是中間，乃從",
    "T28n1557_001:1001a23": "是若意念法滅倒，是名為不思想。",
    "T28n1557_001:1001a24": "念根為何等？三界中命。會為何等？人同居。",
    "T28n1557_001:1001a25": "得處為何等？同郡縣。種得為何等？為五",
    "T28n1557_001:1001a26": "陰。入得為何等？所內外得入，是名為入得。",
    "T28n1557_001:1001a27": "生為何等？得陰。老為何等？陰熟。止行何",
    "T28n1557_001:1001a28": "等？宿命行來望。非常為何等？已生復亡。名",
    "T28n1557_001:1001a29": "字為何等？知分別。絕為何等？字為具。政用",
    "T28n1557_001:1001b01": "為何等？字會。",
    "T28n1557_001:1001b02": "空為何等？虛空、無所有、無所著、無所色，是名",
    "T28n1557_001:1001b03": "為空。盡尚未離為何等？已盡不復更、不復",
    "T28n1557_001:1001b04": "著。盡為何等？度世無為。是名為五法五行",
    "T28n1557_001:1001b05": "行說具。",
    "T28n1557_001:1001b06": "阿毘曇五法行經"
}