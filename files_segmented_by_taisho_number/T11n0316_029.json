{
    "T11n0316_029:0856b25": "佛說大乘菩薩藏正法經卷第二",
    "T11n0316_029:0856b26": "十九",
    "T11n0316_029:0856b28": "西天譯經三藏銀青光祿大夫",
    "T11n0316_029:0856b29": "試光祿卿慈覺傳梵大師賜紫",
    "T11n0316_029:0856c01": "沙門臣法護等奉　詔譯",
    "T11n0316_029:0856c02": "精進波羅蜜多品第九之五",
    "T11n0316_029:0856c03": "「復次舍利子！爾時淨持菩薩摩訶薩，於彼劍",
    "T11n0316_029:0856c04": "林橋道，亦不經行心不隨順。彼諸天魔作大",
    "T11n0316_029:0856c05": "惡聲，於菩薩所恐怖嬈惱。時淨持，淨住二菩",
    "T11n0316_029:0856c06": "薩摩訶薩皆悉不聽。又諸天子於虛空中讚",
    "T11n0316_029:0856c07": "如是言：『彼二菩薩具足能行如是正行，如是",
    "T11n0316_029:0856c08": "大悲如是勇猛。』彼二菩薩於千歲中唯專想",
    "T11n0316_029:0856c09": "佛。是時勝高如來化行已畢入般涅盤，空",
    "T11n0316_029:0856c10": "中諸天見彼如來般涅盤後，告言：『善男子！彼",
    "T11n0316_029:0856c11": "勝高如來已般涅盤。』時二菩薩聞是語已，即",
    "T11n0316_029:0856c12": "時往詣勝高如來般涅盤所安置床座。到已",
    "T11n0316_029:0856c13": "合掌恭敬住立一面，以悲戀故憶念如來，於",
    "T11n0316_029:0856c14": "七日中目不暫捨，尊重讚歎。時二菩薩勇猛",
    "T11n0316_029:0856c15": "精進行菩薩行，利樂有情如負重擔。亦於",
    "T11n0316_029:0856c16": "是時佛前住立如般涅盤，上生梵世。生梵天",
    "T11n0316_029:0856c17": "已，復來詣彼勝高如來、應、正等覺窣堵波所，",
    "T11n0316_029:0856c18": "於四萬歲中旋繞禮拜作諸供養，又於七萬",
    "T11n0316_029:0856c19": "歲中持諸幡蓋供養恭敬，復以上妙香花飲",
    "T11n0316_029:0856c20": "食供養塔廟。彼二菩薩於梵天中盡其壽命，",
    "T11n0316_029:0856c21": "而復下生閻浮提中，於轉輪王勝族家生，得",
    "T11n0316_029:0856c22": "宿命智。既誕生已，互相謂言：『應當修習不放",
    "T11n0316_029:0856c23": "逸行。』是時菩薩說伽陀曰：",
    "T11n0316_029:0856c24": "「『我等生王勝族中，　　獲大神通免諸難，",
    "T11n0316_029:0856c25": "　　當願常行不放逸，　　親近無上菩提道。",
    "T11n0316_029:0856c26": "　　尊貴富饒諸欲樂，　　是法速朽不可信，",
    "T11n0316_029:0856c27": "　　智者應當悉了知，　　希求最上大菩提。",
    "T11n0316_029:0856c28": "　　若人求是菩提道，　　應捨富饒諸欲樂，",
    "T11n0316_029:0856c29": "　　為利有情求出家，　　修持最上清淨行。",
    "T11n0316_029:0857a01": "　　我於往昔無量劫，　　與諸有情多貪求，",
    "T11n0316_029:0857a02": "　　於五欲樂猛熾然，　　謂言受用常無足。",
    "T11n0316_029:0857a03": "　　我今覺悟諸欲樂，　　尊貴富饒及眷屬，",
    "T11n0316_029:0857a04": "　　悉能棄捨誓出家，　　精進為求菩提道。",
    "T11n0316_029:0857a05": "　　我昔俱時十六歲，　　捨家出家求出離，",
    "T11n0316_029:0857a06": "　　剃除頂髮被法服，　　於千歲中行梵行。",
    "T11n0316_029:0857a07": "　　又於是時俱入滅，　　而復往生梵世天，",
    "T11n0316_029:0857a08": "　　於其梵世復捨壽，　　生此閻浮勝族中。』",
    "T11n0316_029:0857a09": "「復次舍利子！彼時復有佛出，名號最上勇猛",
    "T11n0316_029:0857a10": "如來、應供、正遍知、明行足、善逝、世間解、無上士、",
    "T11n0316_029:0857a11": "調御丈夫、天人師、佛、世尊。彼二菩薩詣彼佛",
    "T11n0316_029:0857a12": "所，親近供養、尊重讚歎，發淨信心捨家出家，",
    "T11n0316_029:0857a13": "剃除頂髮而被法服，於俱胝劫修行梵行。舍",
    "T11n0316_029:0857a14": "利子！彼二菩薩於無量世時已曾值遇百千",
    "T11n0316_029:0857a15": "諸佛親近供養，於一一佛所具修梵行，尊重",
    "T11n0316_029:0857a16": "讚歎恭敬供養。舍利子！時淨持菩薩過是已",
    "T11n0316_029:0857a17": "後，先成阿耨多羅三藐三菩提，號曰勇猛精",
    "T11n0316_029:0857a18": "進如來、應供、正遍知、明行足、善逝、世間解、無上",
    "T11n0316_029:0857a19": "士、調御丈夫、天人師、佛、世尊，其佛住世九十",
    "T11n0316_029:0857a20": "俱胝歲，彼佛有九十俱胝那踰多大聲聞眾",
    "T11n0316_029:0857a21": "悉來集會。舍利子！彼時淨住菩薩於彼勇猛",
    "T11n0316_029:0857a22": "精進如來世時作轉輪聖王，於彼佛所尊重",
    "T11n0316_029:0857a23": "讚歎，復以上妙衣服飲食臥具醫藥種種供",
    "T11n0316_029:0857a24": "養，於三月中供養彼佛及苾芻眾。舍利子！時",
    "T11n0316_029:0857a25": "彼轉輪聖王作供養已，彼勇猛精進如來、應、",
    "T11n0316_029:0857a26": "正等覺欲令轉輪聖王生大覺悟，說伽陀曰：",
    "T11n0316_029:0857a27": "「『若行最上精進行，　　一切佛法樂希求，",
    "T11n0316_029:0857a28": "　　若諸有情耽欲樂，　　一切義利極難得。",
    "T11n0316_029:0857a29": "　　若於欲樂不遠離，　　損自利故及損他，",
    "T11n0316_029:0857b01": "　　於此應當悉棄捨，　　而求最上諸佛法。",
    "T11n0316_029:0857b02": "　　我今令汝亦復然，　　往昔眷屬皆棄捨，",
    "T11n0316_029:0857b03": "　　及發無邊大誓願，　　速求成就菩提果。",
    "T11n0316_029:0857b04": "　　汝見我已成佛道，　　鹿野苑中轉法輪，",
    "T11n0316_029:0857b05": "　　若於諸欲生愛著，　　不能速成大菩提。",
    "T11n0316_029:0857b06": "　　諸佛皆說離諸欲，　　於放逸法不復生，",
    "T11n0316_029:0857b07": "　　智者於此善信隨，　　即能遠離諸業障。",
    "T11n0316_029:0857b08": "　　汝於惡慧持重檐，　　無義利法何安住？",
    "T11n0316_029:0857b09": "　　若於諸欲不覺悟，　　佛說皆為諸苦因。』",
    "T11n0316_029:0857b10": "「爾時世尊說是伽陀已，時轉輪聖王生大覺",
    "T11n0316_029:0857b11": "悟，於諸世間國城妻子、父母眷屬、臣佐僕從、",
    "T11n0316_029:0857b12": "諸小國邑一切吏民、財寶庫藏，悉皆棄捨。住",
    "T11n0316_029:0857b13": "立佛前說伽陀曰：",
    "T11n0316_029:0857b14": "「『假使身肉皆枯竭，　　至於殞滅曠野中，",
    "T11n0316_029:0857b15": "　　誓捨國邑諸宮殿，　　希求最上佛菩提。",
    "T11n0316_029:0857b16": "　　又復發起大精進，　　利樂一切諸有情，",
    "T11n0316_029:0857b17": "　　於大曠野遼逈處，　　捨家出家樂修行。",
    "T11n0316_029:0857b18": "　　永願棄捨諸欲樂，　　遠離罪業及癡迷，",
    "T11n0316_029:0857b19": "　　若於諸染而執著，　　應當棄背菩提道。",
    "T11n0316_029:0857b20": "　　所有諸欲及王位，　　一切誓將皆棄捨，",
    "T11n0316_029:0857b21": "　　我於世尊教法中，　　願樂出家行正行。",
    "T11n0316_029:0857b22": "　　智者遠離諸欲境，　　於菩提道志修行，",
    "T11n0316_029:0857b23": "　　應發精進勇猛心，　　若耽雜染背佛道。",
    "T11n0316_029:0857b24": "　　我今於彼諸欲境，　　王位欲樂已棄捐，",
    "T11n0316_029:0857b25": "　　勤於佛法求出離，　　精進願速成菩提。』",
    "T11n0316_029:0857b26": "「時轉輪聖王說是伽陀已，即於彼佛親近供",
    "T11n0316_029:0857b27": "養，發大信敬捨家出家，剃除鬚髮而被法服。",
    "T11n0316_029:0857b28": "王出家已，彼時復有六十百千俱胝那踰多",
    "T11n0316_029:0857b29": "人亦復發大信敬捨家出家。彼勇猛精進如",
    "T11n0316_029:0857c01": "來化行已畢，復於是時入般涅盤。時轉輪聖",
    "T11n0316_029:0857c02": "王見佛滅度悲感懊惱，收取舍利作供養已，",
    "T11n0316_029:0857c03": "亦復命終上生兜率陀天。彼天沒已，而復下",
    "T11n0316_029:0857c04": "生閻浮提中，於彼時分乃得成佛，號曰善行",
    "T11n0316_029:0857c05": "如來、應供、正遍知、明行足、善逝、世間解、無上士、",
    "T11n0316_029:0857c06": "調御丈夫、天人師、佛、世尊。彼佛住世一俱胝",
    "T11n0316_029:0857c07": "歲，復有俱胝那踰多大聲聞眾皆來集會，皆",
    "T11n0316_029:0857c08": "是大阿羅漢，諸漏已盡無復煩惱，逮得己利",
    "T11n0316_029:0857c09": "心得自在到於彼岸。復有十萬菩薩摩訶薩",
    "T11n0316_029:0857c10": "眾，得不退轉住不退地，誓求阿耨多羅三藐",
    "T11n0316_029:0857c11": "三菩提。乃至彼佛說法教化無量阿僧祇有",
    "T11n0316_029:0857c12": "情，作善利已而般涅盤。彼佛滅後正法住",
    "T11n0316_029:0857c13": "世滿一劫已，然後分布其佛舍利供養恭敬，",
    "T11n0316_029:0857c14": "如我滅後分布舍利等無有異。舍利子！彼淨",
    "T11n0316_029:0857c15": "住菩薩摩訶薩，於菩薩精進波羅蜜多之行",
    "T11n0316_029:0857c16": "而常隨學然無懈惓。由於往昔依止一類造",
    "T11n0316_029:0857c17": "作寶鎖有情而住，起嫉妬故。舍利子！若菩薩",
    "T11n0316_029:0857c18": "摩訶薩求菩提道時，於他種族發起嫉妬，應",
    "T11n0316_029:0857c19": "知彼時有三種怖。何等為三？一者於非理處",
    "T11n0316_029:0857c20": "而行乞食，二者不應語言而共語言，三者見",
    "T11n0316_029:0857c21": "餘苾芻而生嫉妬。如是等處一向增長嫉妬",
    "T11n0316_029:0857c22": "過失，以是因緣，於地獄道如己舍宅。如是於",
    "T11n0316_029:0857c23": "彼行精進者，猶若盲人於諸險難邊地，邪見",
    "T11n0316_029:0857c24": "之所受生為彼攝受。舍利子！又見餘苾芻心",
    "T11n0316_029:0857c25": "生忿怒，亦不顧視起嫉妬心令他忿諍，作極",
    "T11n0316_029:0857c26": "惡相出麁獷言。以是因緣，墮地獄道如己舍",
    "T11n0316_029:0857c27": "宅。於彼受生建立種子，縱得人身生諸險難",
    "T11n0316_029:0857c28": "邊地邪見為彼攝受，心無慈慜樂多損害，",
    "T11n0316_029:0857c29": "於他諂曲樂多隨順。舍利子！時彼菩薩摩訶",
    "T11n0316_029:0858a01": "薩於他種族生嫉妬時，應當思念如是三種",
    "T11n0316_029:0858a02": "怖畏。」如是言已，尊者舍利子白佛言：「希有",
    "T11n0316_029:0858a03": "世尊！菩薩摩訶薩乃能聽聞如來如是行相，",
    "T11n0316_029:0858a04": "於彼種族不生嫉妬，得大善利而得出離。」又",
    "T11n0316_029:0858a05": "舍利子言：「善哉世尊！我等諸聲聞眾亦願聞",
    "T11n0316_029:0858a06": "是法要，云何於彼種族不生嫉妬，而得出離",
    "T11n0316_029:0858a07": "於地獄道，及諸生盲險難惡道皆得解脫？」佛",
    "T11n0316_029:0858a08": "告舍利子：「無因緣故，且止是事。」舍利子言：「我",
    "T11n0316_029:0858a09": "等云何離諸誹謗不生邪見，常生中國，見佛",
    "T11n0316_029:0858a10": "聞法修聲聞行？」如是語已，佛告舍利子：「善哉",
    "T11n0316_029:0858a11": "善哉！汝能問於如來如是法義。舍利子！若諸",
    "T11n0316_029:0858a12": "有情樂習世間外道典籍，不應為說。若於佛",
    "T11n0316_029:0858a13": "法恭敬信解志樂修學，即當為說。何以故？舍",
    "T11n0316_029:0858a14": "利子？若於世俗外道典籍而不遠離，我則說",
    "T11n0316_029:0858a15": "為鬪諍根本，是佛法難。舍利子！若菩薩摩訶",
    "T11n0316_029:0858a16": "薩堅固信解不生放逸，於長夜中尋伺觀",
    "T11n0316_029:0858a17": "察，於諸有情心生救護，乃能往詣如來諮問",
    "T11n0316_029:0858a18": "法義。聞是法已，歡喜愛樂如說修行。",
    "T11n0316_029:0858a19": "「復次舍利子！若諸有情劣弱精進而求涅盤",
    "T11n0316_029:0858a20": "者，不惟難得，亦復轉增三種過失。所謂利養",
    "T11n0316_029:0858a21": "尊重名稱，而復樂於朋友種族及諸眷屬，為",
    "T11n0316_029:0858a22": "自資養而常貪求作不義利。由此三事而追",
    "T11n0316_029:0858a23": "求故，於三惡道不能解脫。以是劣弱精進故，",
    "T11n0316_029:0858a24": "墮於地獄、餓鬼、畜生、焰魔羅界，障生天道。又",
    "T11n0316_029:0858a25": "復於餓鬼趣中常生鬪諍。舍利子！彼諸有情",
    "T11n0316_029:0858a26": "於諸善法不肯信受，而常親近諸惡朋友，於",
    "T11n0316_029:0858a27": "寂靜處不樂本住，而復樂住諸白衣舍。聞諸",
    "T11n0316_029:0858a28": "長者發如是言：『若此安住，我願供給飲食衣",
    "T11n0316_029:0858a29": "服臥具醫藥，親近供養。』是時苾芻與彼長者",
    "T11n0316_029:0858b01": "互相謂言：『若住曠野誰復親近？我今於彼愛",
    "T11n0316_029:0858b02": "樂恭敬。』苾芻因是深生貪著住白衣舍。既久",
    "T11n0316_029:0858b03": "住已，與諸種族及彼眷屬互生貪愛。忽有苾",
    "T11n0316_029:0858b04": "芻遠方而來詣彼族中，時舊住苾芻以貪著",
    "T11n0316_029:0858b05": "故而生嫉妬，謂彼言曰：『我本清淨亦復多聞，",
    "T11n0316_029:0858b06": "自謂我是須陀洹、斯陀含、阿那含、阿羅漢果。』",
    "T11n0316_029:0858b07": "發生如是虛妄諂曲諸惡語言。",
    "T11n0316_029:0858b08": "「復次舍利子！時餘苾芻亦作是言：『我今於此",
    "T11n0316_029:0858b09": "白衣舍中不求久住。』彼舊住苾芻互相憎嫉",
    "T11n0316_029:0858b10": "作不義利。舍利子！復有一類，於大乘法出惡",
    "T11n0316_029:0858b11": "語言互相諍競，於諸契經如實行相互相毀",
    "T11n0316_029:0858b12": "謗。",
    "T11n0316_029:0858b13": "「復次舍利子！於佛如來所說契經聲名句文",
    "T11n0316_029:0858b14": "如是正法，暫時聽已得勝解者，於彼有情復",
    "T11n0316_029:0858b15": "生毀謗，如是行相決定墮於惡趣之中。舍利",
    "T11n0316_029:0858b16": "子！又復於彼不退轉精進菩薩摩訶薩而生",
    "T11n0316_029:0858b17": "憎嫉，如是行相亦墮惡趣。」",
    "T11n0316_029:0858b18": "爾時舍利子及諸有情聞此說已，於諸善作",
    "T11n0316_029:0858b19": "不生嫉妬。「舍利子！如是菩薩摩訶薩於精進",
    "T11n0316_029:0858b20": "波羅蜜多行不退轉精進行時，於諸有情生",
    "T11n0316_029:0858b21": "救度想。一切有情為三種病常所燒煮。何等",
    "T11n0316_029:0858b22": "為三？謂貪、瞋、癡。我當於彼有情以佛正法積",
    "T11n0316_029:0858b23": "集和合為大良藥，治諸有情此貪瞋癡諸熱",
    "T11n0316_029:0858b24": "惱病，我說是名菩薩摩訶薩行不退轉精進",
    "T11n0316_029:0858b25": "波羅蜜多之行。又舍利子！一切有情常生熱",
    "T11n0316_029:0858b26": "惱。何以故？謂三毒病無時增長，若生天上及",
    "T11n0316_029:0858b27": "在人中，乃至地獄、餓鬼、畜生、焰摩羅界，咸悉",
    "T11n0316_029:0858b28": "為其貪瞋癡毒之所燒煮。菩薩摩訶薩見彼",
    "T11n0316_029:0858b29": "有情熱惱所苦，發救度想，又復思惟彼三種",
    "T11n0316_029:0858c01": "病世間藥餌無能醫療，云何除滅是三種病？",
    "T11n0316_029:0858c02": "唯佛如來獲大法身，為大醫王救療一切有",
    "T11n0316_029:0858c03": "情三毒熱惱重病。諸菩薩摩訶薩亦復如是，",
    "T11n0316_029:0858c04": "身為法藥為大醫王，悉能救療一切有情，三",
    "T11n0316_029:0858c05": "毒熱惱皆令除滅。舍利子！若彼世間種種醫",
    "T11n0316_029:0858c06": "藥，於三毒病終不能療。唯是如來及大菩",
    "T11n0316_029:0858c07": "薩，為大醫王施大法藥，於諸有情三毒熱惱",
    "T11n0316_029:0858c08": "皆能息除。」舍利子白佛言：「世尊！如我善解如",
    "T11n0316_029:0858c09": "來所說諸有情界。於意云何？非如地、水、火、風、",
    "T11n0316_029:0858c10": "空界，唯有情界無量無邊。」佛告舍利子：「如是",
    "T11n0316_029:0858c11": "如是！如汝所說。舍利子！彼諸有情眾同分界，",
    "T11n0316_029:0858c12": "亦非聲聞緣覺之所能見，唯佛天眼悉能遍",
    "T11n0316_029:0858c13": "照。舍利子！所有三千大千世界天、人、阿脩羅，",
    "T11n0316_029:0858c14": "乃至無量無邊卵胎濕化、有色無色、有想無",
    "T11n0316_029:0858c15": "想、非有想非無想，如是建立諸有情界，盡佛",
    "T11n0316_029:0858c16": "天眼所能照處，或一剎那、一臘縛、一牟呼栗",
    "T11n0316_029:0858c17": "多，於此時分不獲人身，今乃方得。舍利子！",
    "T11n0316_029:0858c18": "如是人等，設使皆如活命醫王善治眾病，欲",
    "T11n0316_029:0858c19": "療一人貪瞋癡毒諸熱惱病終不能得。又復",
    "T11n0316_029:0858c20": "而能和合種種最大良藥量高須彌，欲差一",
    "T11n0316_029:0858c21": "人貪瞋癡病亦不能得。正使皆如活命醫王，",
    "T11n0316_029:0858c22": "各住世間壽命一劫，擣篩和合諸大良藥量",
    "T11n0316_029:0858c23": "過須彌，皆悉疲極，於其一人貪瞋癡病欲差",
    "T11n0316_029:0858c24": "少分尚不能得。舍利子！唯是如來具足方便",
    "T11n0316_029:0858c25": "清淨法藥，與三毒病隨所相應。若諸有情貪",
    "T11n0316_029:0858c26": "熱惱病，如來為說不淨觀法和合為藥，能療",
    "T11n0316_029:0858c27": "如是無量百千俱胝那踰多阿僧祇乃至不可",
    "T11n0316_029:0858c28": "說不可記數有情所有貪熱惱病皆悉除愈。",
    "T11n0316_029:0858c29": "又諸有情瞋熱惱病，如來為說大慈之法和",
    "T11n0316_029:0859a01": "合為藥，能療如是無量乃至不可說不可記",
    "T11n0316_029:0859a02": "數有情瞋熱惱病皆悉除愈。又諸有情癡熱",
    "T11n0316_029:0859a03": "惱病，如來又說諸緣生法和合為藥，能療如",
    "T11n0316_029:0859a04": "是無量乃至不可說不可記數有情癡熱惱",
    "T11n0316_029:0859a05": "病皆悉除愈。以此譬喻應當了知。菩薩摩",
    "T11n0316_029:0859a06": "訶薩能以如來如是法藥，救療無量無邊乃",
    "T11n0316_029:0859a07": "至不可說不可記數有情三毒熱惱皆悉除",
    "T11n0316_029:0859a08": "滅，即是成就如來法身。舍利子！如是住法身",
    "T11n0316_029:0859a09": "菩薩摩訶薩，復以法身加持力故，令無量無",
    "T11n0316_029:0859a10": "邊乃至不可說不可記數有情三毒熱惱皆悉",
    "T11n0316_029:0859a11": "除滅不復更生，皆悉除滅不復更生。」佛言：「舍",
    "T11n0316_029:0859a12": "利子！我於往昔無量無邊阿僧祇劫，於如是",
    "T11n0316_029:0859a13": "法皆悉了知。復於彼時有佛出世，號曰燃燈",
    "T11n0316_029:0859a14": "如來、應供、正等正覺。彼佛如來與我授記：『汝",
    "T11n0316_029:0859a15": "過無量阿僧祇劫得成為佛，號曰釋迦牟尼",
    "T11n0316_029:0859a16": "如來、應供、正等正覺。』",
    "T11n0316_029:0859a17": "佛說大乘菩薩藏正法經卷第二十九"
}