{
    "T37n1763_058:0561b04": "5大般涅槃經集解卷第五十八",
    "T37n1763_058:0561b06": "　廣出俱尸城緣起",
    "T37n1763_058:0561b07": "　廣出俱尸城涅槃緣起",
    "T37n1763_058:0561b08": "　廣出須達緣起　廣出逐外道緣起",
    "T37n1763_058:0561b09": "師子吼品之第五",
    "T37n1763_058:0561b10": "師子吼言：世尊！十六大國至拘尸那城入般涅",
    "T37n1763_058:0561b11": "槃。案僧亮曰：眾生有待處漏盡。此下將",
    "T37n1763_058:0561b12": "辨處為道，故發問也。寶亮曰：修道之第四，",
    "T37n1763_058:0561b13": "文人寄處所以明道也。大意有五因緣：第一",
    "T37n1763_058:0561b14": "為益人曠遠；第二欲報地往恩；第三為欲還",
    "T37n1763_058:0561b15": "此中正受；第四為果彼本願；第五為逐外道",
    "T37n1763_058:0561b16": "也。",
    "T37n1763_058:0561b17": "善男子！汝不應言拘尸那城至邊地弊惡隘陋",
    "T37n1763_058:0561b18": "小城。案僧亮曰：先答不應謂此為隘陋也。",
    "T37n1763_058:0561b19": "善男子！我念往昔過恒沙劫至我眷屬者受恩",
    "T37n1763_058:0561b20": "能報。案僧亮曰：明此是初發心處，故在",
    "T37n1763_058:0561b21": "此也。寶亮曰：第二，報地恩也。",
    "T37n1763_058:0561b22": "復次善男子！往昔眾生至娑羅樹間三昧正受。",
    "T37n1763_058:0561b23": "案僧亮曰：明此是往昔出家修道之處也。",
    "T37n1763_058:0561b24": "寶亮曰：第三，欲還此中，三昧正受故也。",
    "T37n1763_058:0561b25": "善男子！我念往昔過無量劫至敷揚演說大涅",
    "T37n1763_058:0561b26": "槃經。案僧亮曰：明此是發願之處也。寶亮",
    "T37n1763_058:0561b27": "曰：四，果本願也。",
    "T37n1763_058:0561b28": "善男子！我初出家未得阿耨至我時默然已受",
    "T37n1763_058:0561b29": "彼請。案僧亮曰：為洴沙王有請故，所以",
    "T37n1763_058:0561c01": "來此也。",
    "T37n1763_058:0561c02": "善男子！我初得阿耨多羅至我即往彼受王供",
    "T37n1763_058:0561c03": "養。案僧亮曰：此下皆為逐外道故，次第至",
    "T37n1763_058:0561c04": "此。外道於此必受化故，故來此也。寶亮曰：",
    "T37n1763_058:0561c05": "第五，為逐外道，兼先受此受故也。",
    "T37n1763_058:0561c06": "外道六師相與集聚至我時受已即住其中。",
    "T37n1763_058:0561c07": "案僧亮曰：因出須達所起祇洹精舍事也。",
    "T37n1763_058:0561c08": "是時六師心生嫉妬悉共集詣波斯匿王。",
    "T37n1763_058:0561c09": "案僧亮曰：此下廣說外道之辭也。",
    "T37n1763_058:0561c10": "作如是言：大王當知至六師之徒歡喜而出。",
    "T37n1763_058:0561c11": "案僧亮曰：王知有益，是故許之。",
    "T37n1763_058:0561c12": "時波斯匿王即勅嚴駕至阿耨多羅三藐三菩",
    "T37n1763_058:0561c13": "提心。案僧亮曰：外道雖復未降，而所益已",
    "T37n1763_058:0561c14": "多也。",
    "T37n1763_058:0561c15": "是時六師各相謂言至阿耨多羅三藐三菩提",
    "T37n1763_058:0561c16": "心。案僧亮曰：隨其所至，略已遍也。",
    "T37n1763_058:0561c17": "大般涅槃經集解卷第五十八"
}