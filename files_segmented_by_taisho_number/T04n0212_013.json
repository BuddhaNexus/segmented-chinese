{
    "T04n0212_013:0678a13": "出曜經卷第十三",
    "T04n0212_013:0678a15": "姚秦涼州沙門竺佛念譯",
    "T04n0212_013:0678a16": "沙門品第十二",
    "T04n0212_013:0678a17": "　截流而渡，　　無欲如梵，　　知行已盡，",
    "T04n0212_013:0678a18": "　逮無量德。",
    "T04n0212_013:0678a19": "截流而渡者，流者結使之本，漏出色聲香味",
    "T04n0212_013:0678a20": "細滑意法，猶如江河諸流盡趣于海。凡夫結",
    "T04n0212_013:0678a21": "使亦復如是，漏出塵勞色聲香味細滑意法。",
    "T04n0212_013:0678a22": "彼修行人執智慧劍斷而使住，不復漏出結",
    "T04n0212_013:0678a23": "使纏縛，是故說，截流而渡也。無欲如梵者，思",
    "T04n0212_013:0678a24": "惟斷欲，猶如梵志晝夜精勤，勞形苦體曝露",
    "T04n0212_013:0678a25": "屍骸，日夜翹足仰事日月，願生梵天，受彼",
    "T04n0212_013:0678a26": "天福為梵豪尊，便於此間專精一意，思惟斷",
    "T04n0212_013:0678a27": "欲修清淨行。是故說，無欲如梵也。知行已盡",
    "T04n0212_013:0678a28": "者，無欲之人內外清淨，練精其心無復塵垢，",
    "T04n0212_013:0678a29": "是故說，知行已盡也。逮無量德者，如此之人",
    "T04n0212_013:0678b01": "受供無量，施一切凡夫人，不如施一須陀洹。",
    "T04n0212_013:0678b02": "所以然者，畢當盡一切生死，更不處三有故。",
    "T04n0212_013:0678b03": "斯陀含、阿那含，眾行具足功德無量；施百須",
    "T04n0212_013:0678b04": "陀洹不如施一斯陀含，施百斯陀含不如施",
    "T04n0212_013:0678b05": "一阿那含。是故說，逮無量德。",
    "T04n0212_013:0678b06": "　智者立行，　　精勤果獲，　　行人執緩，",
    "T04n0212_013:0678b07": "　轉更增塵。",
    "T04n0212_013:0678b08": "智者立行，或時誦習精微，入定坐禪誦經佐",
    "T04n0212_013:0678b09": "助眾事，執意勇健不懷怯弱，晝夜孜孜不懷",
    "T04n0212_013:0678b10": "懈惓，是故說，智者立行，精勤果獲也。行人",
    "T04n0212_013:0678b11": "執緩者，夫人出家要猶精勤，晝則經行夜則",
    "T04n0212_013:0678b12": "禪定，不能順從佛教佐助眾事禮拜塔廟，方",
    "T04n0212_013:0678b13": "更懈怠不勤三業，遂墮凡夫不至究竟，是故",
    "T04n0212_013:0678b14": "說，行人執緩也。轉更增塵者，凡夫人行不牢",
    "T04n0212_013:0678b15": "固，婬怒癡增。以出家學受他信施，不能思惟",
    "T04n0212_013:0678b16": "道德，方更虛論萬端，行不真正不誦習受，是",
    "T04n0212_013:0678b17": "故說，轉更增塵也。",
    "T04n0212_013:0678b18": "　夫行舒緩，　　善之與惡，　　梵行不淨，",
    "T04n0212_013:0678b19": "　不獲大果。",
    "T04n0212_013:0678b20": "夫行舒緩者，人欲建行要當究竟，所願畢果",
    "T04n0212_013:0678b21": "終不中退。然彼行人，心意舒遲不能究竟，亦",
    "T04n0212_013:0678b22": "復不能誦習有所成辦，不坐禪誦經佐助眾",
    "T04n0212_013:0678b23": "事，是故說，夫行舒緩也。善之與惡者，人欲習",
    "T04n0212_013:0678b24": "行為善為惡，要當建志必果所願，意欲趣善",
    "T04n0212_013:0678b25": "必成其善，意欲趣惡必成其惡，習垢多者結",
    "T04n0212_013:0678b26": "使隨之，習善多者結使尋滅。或復苦行具諸",
    "T04n0212_013:0678b27": "威儀，勞形苦體曝露屍骸，仰事日月五火",
    "T04n0212_013:0678b28": "自炙，臥寢荊棘斷穀服氣，或食果蓏欲成所",
    "T04n0212_013:0678b29": "願。是故說，善之與惡也。不淨梵行者，或復持",
    "T04n0212_013:0678c01": "戒模貿天福求生梵天，或求帝釋六天魔王，",
    "T04n0212_013:0678c02": "復以戒福求作聖王典主四域，是故說，不淨",
    "T04n0212_013:0678c03": "梵行也。不獲大果者，果中上者解脫果也，最",
    "T04n0212_013:0678c04": "上最尊無與等者，但受報果不受證果，是故",
    "T04n0212_013:0678c05": "說，不獲大果也。譬如執[卄/((女/女)*干)]草，執緩則傷手。",
    "T04n0212_013:0678c06": "沙門不禁制，獄錄乃自賊，猶如學術戰鬪相",
    "T04n0212_013:0678c07": "勢、乘馬御車、飛輪擲索、撥橋馬蹈，比當了",
    "T04n0212_013:0678c08": "知。復當次學在家田業，收拾藏舉望風燒野，",
    "T04n0212_013:0678c09": "收刈苗穀知草剛軟，剛者牢執緩則傷手，軟",
    "T04n0212_013:0678c10": "者緩持無所傷損。是故說，譬如執[卄/((女/女)*干)]草，執",
    "T04n0212_013:0678c11": "緩則傷手也。沙門習行亦復如是，習戒不牢",
    "T04n0212_013:0678c12": "違失禁法，或修或捨。若有學人先不學戒，入",
    "T04n0212_013:0678c13": "定徑路分別慧明，或全失戒本，或漏脫半，",
    "T04n0212_013:0678c14": "皆由不隨善知識、習近惡知識，便生地獄中。",
    "T04n0212_013:0678c15": "是故說，沙門不禁制，獄錄乃自賊也。",
    "T04n0212_013:0678c16": "　譬如拔[卄/((女/女)*干)]草，　　執牢不傷手，",
    "T04n0212_013:0678c17": "　沙門禁制戒，　　漸近泥洹路。",
    "T04n0212_013:0678c18": "譬如執[卄/((女/女)*干)]草者，凡學之法當盡師術，才伎",
    "T04n0212_013:0678c19": "六藝盡當備具，猶如戰鬪當有戰具，安脚定",
    "T04n0212_013:0678c20": "心手執弓矢，隨意所趣必果其心，及獲家業",
    "T04n0212_013:0678c21": "收拾藏舉，[卄/((女/女)*干)]草苗穀亦復如是。是故說，執",
    "T04n0212_013:0678c22": "牢不傷手，沙門禁制戒，漸近泥洹路也。沙門",
    "T04n0212_013:0678c23": "持戒難動如山不可移轉，不為外邪所見沮",
    "T04n0212_013:0678c24": "壞，已離惡知識，與牢固善知識從事，知泥洹",
    "T04n0212_013:0678c25": "所趣，斯亦復是沙門禁戒滅盡泥洹也。",
    "T04n0212_013:0678c26": "　難曉難了，　　沙門少智，　　多諸擾亂，",
    "T04n0212_013:0678c27": "　愚者致苦。",
    "T04n0212_013:0678c28": "難曉難了者，學道求佛難，出家遇師難，實",
    "T04n0212_013:0678c29": "為難曉。上法妙業賢聖所學，是故說，難曉難",
    "T04n0212_013:0679a01": "了。沙門少智者，少智人者，不得為沙門，或處",
    "T04n0212_013:0679a02": "在居家，染著非要不能捨離，或同釜竈漏壞",
    "T04n0212_013:0679a03": "不完不能捨離，或同床褥穢漏不淨不能捨",
    "T04n0212_013:0679a04": "離。設有一婦盲跛憔悴不能捨離，是故佛說，",
    "T04n0212_013:0679a05": "蠅困於蜘蛛網、鳥困於羅、象困剛鏁繫、惡馬",
    "T04n0212_013:0679a06": "困於策。學人觀此已，能永捨居業，捐棄妻息，",
    "T04n0212_013:0679a07": "除去五欲，永離八法，便得為道不著世累。少",
    "T04n0212_013:0679a08": "智之者猶蠅投網、鳥入羅裏求出甚難，是故",
    "T04n0212_013:0679a09": "說，沙門少智也。多諸擾亂者，或以道心無數",
    "T04n0212_013:0679a10": "百千方便，勸語前人使出家學，不肯信用，心",
    "T04n0212_013:0679a11": "如藕葉水不著污；不但勸出家，亦復勸持八",
    "T04n0212_013:0679a12": "關齋，亦不信用；不但勸八關齋，彈指之頃",
    "T04n0212_013:0679a13": "使念其善，亦不信用，況能捨家學道，此事不",
    "T04n0212_013:0679a14": "然。猶如國主赦囚出獄牢繫罪人，厭患獄者",
    "T04n0212_013:0679a15": "聞輒尋出如避火災，愚人樂獄戀慕不出。如",
    "T04n0212_013:0679a16": "來出現於世放大慈赦，又遍三千大千世界，",
    "T04n0212_013:0679a17": "解俗縛著牢固之結，漸當離彼生死。其中智",
    "T04n0212_013:0679a18": "人有目之士，聞大慈赦音者，即捨家業出家",
    "T04n0212_013:0679a19": "為道；愚癡少福心不開寤，染著世累不肯",
    "T04n0212_013:0679a20": "出家，雖聞赦音不入其心。是故說，多諸擾亂，",
    "T04n0212_013:0679a21": "愚者致苦。",
    "T04n0212_013:0679a22": "　沙門為何行，　　如意不自禁，",
    "T04n0212_013:0679a23": "　步步數著粘，　　但隨思想走。",
    "T04n0212_013:0679a24": "沙門為何行者，修沙門法息意不起，愚人起",
    "T04n0212_013:0679a25": "惑，謂為沙門當趣何行？於中息心不樂出家，",
    "T04n0212_013:0679a26": "是故說，沙門為何行也。如意不自禁者，當禁",
    "T04n0212_013:0679a27": "制不令色聲香味細滑法得入，猶如收苗家",
    "T04n0212_013:0679a28": "恒遮畜生不令侵暴，如鉤調象，人心亦復如",
    "T04n0212_013:0679a29": "是，恒當將御，不令色聲香味細滑法得其便，",
    "T04n0212_013:0679b01": "是故說，如意不自禁也。步步數著粘者，其中",
    "T04n0212_013:0679b02": "行人執意不牢，猶如輕衣隨風東西，亦如輕",
    "T04n0212_013:0679b03": "羽得風則移，興念眾想流馳萬端，為三想所",
    "T04n0212_013:0679b04": "牽。云何為三？一者欲想，二者恚想，三者慳嫉",
    "T04n0212_013:0679b05": "想，是謂三想。難御難制，去無蹤跡來亦無形，",
    "T04n0212_013:0679b06": "想為心使求定難獲。是故說，步步數著粘，但",
    "T04n0212_013:0679b07": "隨思想走也。",
    "T04n0212_013:0679b08": "　學難捨罪難，　　居在家亦難，",
    "T04n0212_013:0679b09": "　會止同利難，　　艱難不過有。",
    "T04n0212_013:0679b10": "比丘出家心恒著俗，追念家業不修福事，中",
    "T04n0212_013:0679b11": "間自念有變悔心，何為出家修沙門法？懷抱",
    "T04n0212_013:0679b12": "憂慮如人遭喪，鹿驚奔走執意多誤，心如猨",
    "T04n0212_013:0679b13": "猴。彼心不定亦復如是，但念色聲香味細滑",
    "T04n0212_013:0679b14": "法，違失戒律，進無道心退念家累，遂自積罪",
    "T04n0212_013:0679b15": "不至永寂。是故說，學難捨罪難，居在家亦難。",
    "T04n0212_013:0679b16": "會止同利難者，如契經所說：「佛告比丘：『僑寄",
    "T04n0212_013:0679b17": "他鄉難，素貧乞求難，會止同利難。汝今比",
    "T04n0212_013:0679b18": "丘！若造家乞者，恒自下意莫隨彼嬈，設得好",
    "T04n0212_013:0679b19": "醜勿生是非。』」是故說，會止同利難也。艱難不",
    "T04n0212_013:0679b20": "過有者，經歷地獄有、畜生有、餓鬼有。佛告比",
    "T04n0212_013:0679b21": "丘：「汝等所以出家者，欲斷三有、不生三有，捐",
    "T04n0212_013:0679b22": "棄家業永捨妻息，皆欲滅有不願生有。汝等",
    "T04n0212_013:0679b23": "比丘積有以來，經無數世涉苦無量。」是故",
    "T04n0212_013:0679b24": "說，艱難不過有。",
    "T04n0212_013:0679b25": "　袈裟被肩，　　為惡不捐，　　惡惡行者，",
    "T04n0212_013:0679b26": "　斯墮惡道。",
    "T04n0212_013:0679b27": "袈裟被肩者，或有人學道，外被袈裟內行不",
    "T04n0212_013:0679b28": "純。昔有眾多比丘，居在山藪無人之處，村落",
    "T04n0212_013:0679b29": "郡縣追餉無量。其中比丘貪著鮮潔，所被衣",
    "T04n0212_013:0679c01": "裳極細微妙，晝夜談論心不離欲。時，彼樹神",
    "T04n0212_013:0679c02": "山神，觀諸比丘心意所趣，皆興欲想欲制止",
    "T04n0212_013:0679c03": "之，即現人身，而說頌曰：",
    "T04n0212_013:0679c04": "「畏死而懷懼，　　假名為沙門，",
    "T04n0212_013:0679c05": "　身被僧袈裟，　　如老牛長尾。」",
    "T04n0212_013:0679c06": "爾時眾多比丘聞天說偈，瞋恚隆盛，尋報天",
    "T04n0212_013:0679c07": "曰：「我等是汝老牛耶？」時彼天神報道人以",
    "T04n0212_013:0679c08": "此偈：",
    "T04n0212_013:0679c09": "「吾不稱姓字，　　亦不選擇人，",
    "T04n0212_013:0679c10": "　其中穢行者，　　吾故說此人。」",
    "T04n0212_013:0679c11": "是故說，袈裟被肩也。為惡不捐者，彼修行人",
    "T04n0212_013:0679c12": "成就惡法，貪欲無忌，不守護身口意諸根不",
    "T04n0212_013:0679c13": "具，縱恣自由不自收攝，是故說，為惡不捐。惡",
    "T04n0212_013:0679c14": "惡行者，晝夜為惡勤而不怠，如佛說瞿曇契",
    "T04n0212_013:0679c15": "經。佛告阿難：「吾善逝後，當來之世，有名種姓",
    "T04n0212_013:0679c16": "比丘，不修立戒習諸惡法，身被袈裟不自禁",
    "T04n0212_013:0679c17": "制。」是故說，惡惡行者。斯墮惡者，以惡自纏",
    "T04n0212_013:0679c18": "不能離惡，死後便入三惡道，是故說，斯墮惡",
    "T04n0212_013:0679c19": "道也。",
    "T04n0212_013:0679c20": "　至竟犯戒人，　　葛藤纏樹枯，",
    "T04n0212_013:0679c21": "　斯作自為身，　　為恚火所燒。",
    "T04n0212_013:0679c22": "至竟犯戒人者，無毫釐戒存在心懷，亦無清",
    "T04n0212_013:0679c23": "白之法，如彼契經所說。佛告阿難：「吾不見",
    "T04n0212_013:0679c24": "調達有毫釐清白法存在心者，設當有毫釐",
    "T04n0212_013:0679c25": "善法存在心者，吾不記調達入地獄。猶如有",
    "T04n0212_013:0679c26": "人溺墮深廁不能動轉，復有慈哀人欲濟其",
    "T04n0212_013:0679c27": "命，觀彼人身頗有淨處屎尿不污，吾欲捉",
    "T04n0212_013:0679c28": "而挽出。遍觀其人無處不污，無毫釐淨處。」至",
    "T04n0212_013:0679c29": "竟犯戒人罪與彼同，是故說，至竟犯戒人也。",
    "T04n0212_013:0680a01": "葛藤纏樹枯者，猶如薩盧好樹枝葉繁茂，為",
    "T04n0212_013:0680a02": "葛藤所纏凋落枯死，是故說，葛藤纏樹枯也。",
    "T04n0212_013:0680a03": "斯作自為身者，自招其禍以自剋伐，為眾所",
    "T04n0212_013:0680a04": "嫉不歎其德，是故說，斯作自為身也。為恚",
    "T04n0212_013:0680a05": "火所燒者，北方雪山有草名伊羅叉，天分含",
    "T04n0212_013:0680a06": "毒，隨風所吹草木悉死。海水有魚其名自害，",
    "T04n0212_013:0680a07": "在水岸側臥深草中，風吹草動觸彼魚身，恚",
    "T04n0212_013:0680a08": "毒熾盛身體浮腫，再三觸身身壞自終。是故",
    "T04n0212_013:0680a09": "說，為恚火所燒也。",
    "T04n0212_013:0680a10": "　所謂長老，　　不以耆年，　　形熟髮白，",
    "T04n0212_013:0680a11": "　憃愚而已。",
    "T04n0212_013:0680a12": "所謂長老者，不以耆年，形骸老朽以離少壯，",
    "T04n0212_013:0680a13": "不知法禁，亦復不知善惡之法好醜進趣，亦",
    "T04n0212_013:0680a14": "復不知戒與不戒、犯與不犯，不知輕重，不知",
    "T04n0212_013:0680a15": "二百五十戒威儀進趣，形熟面皺肌皮舒緩，",
    "T04n0212_013:0680a16": "猶如老牛老象，雖為年至，憃愚而已，可謂食",
    "T04n0212_013:0680a17": "年非智慧年，不誦契經律阿毘曇，不觀三義",
    "T04n0212_013:0680a18": "徒自受苦。是故說，所謂長老，不以年耆也。形",
    "T04n0212_013:0680a19": "熟髮白，憃愚而已者，形骸已熟命在旦夕，當",
    "T04n0212_013:0680a20": "往至彼閻羅王所，為王所詰無言可對；存在",
    "T04n0212_013:0680a21": "世時，愚心自纏不作善果，徒壽於世不觀三",
    "T04n0212_013:0680a22": "業。是故說，形熟髮白，憃愚而已。",
    "T04n0212_013:0680a23": "　謂捨罪福，　　淨修梵行，　　明遠清潔，",
    "T04n0212_013:0680a24": "　是謂長老。",
    "T04n0212_013:0680a25": "謂能捨罪福者，生天人中是謂為福，入地獄",
    "T04n0212_013:0680a26": "畜生是謂為罪，其人已斷更不復生，盡其根",
    "T04n0212_013:0680a27": "原不種當來有，是故說，能捨罪福也。淨修",
    "T04n0212_013:0680a28": "梵行者，賢聖八道亦是梵行，依此梵行得至",
    "T04n0212_013:0680a29": "善處盡苦原底，是故說，淨修梵行。明遠清",
    "T04n0212_013:0680b01": "潔者，彼長老者成就老法，昔波斯匿王治化",
    "T04n0212_013:0680b02": "無外遠近敬附，六師相率至王波斯匿所，切",
    "T04n0212_013:0680b03": "教王曰：「沙門瞿曇誇世自稱，謂為第一獨步",
    "T04n0212_013:0680b04": "無侶，王可造沙門所語彼沙門：『汝今瞿曇審",
    "T04n0212_013:0680b05": "成無上等正覺道耶？』若彼報言成等正覺者，",
    "T04n0212_013:0680b06": "王當以此言報之：『不蘭迦葉等少出家學年",
    "T04n0212_013:0680b07": "在耆艾，形熟神疲猶不得佛道；汝今學以",
    "T04n0212_013:0680b08": "來日淺，二十九出家，自云六年苦行，云何",
    "T04n0212_013:0680b09": "能成等正覺乎？』」時波斯匿王受六師教誡，往",
    "T04n0212_013:0680b10": "至世尊所，共相問訊，在一面坐，須臾退坐前",
    "T04n0212_013:0680b11": "白佛言：「瞿曇沙門審成等正覺道耶？」佛報王",
    "T04n0212_013:0680b12": "曰：「如王所言，成等正覺。」「不蘭六師等，少出家",
    "T04n0212_013:0680b13": "學道，於今積年形神俱乏，不能得成無上道，",
    "T04n0212_013:0680b14": "況瞿曇少在王宮，五欲自恣不更寒苦，年二",
    "T04n0212_013:0680b15": "十九出家求道，誇世自稱成無上道耶？」佛告",
    "T04n0212_013:0680b16": "王曰：「世有四事最不可輕。何謂為四？一者",
    "T04n0212_013:0680b17": "毒蛇瞋恚興盛，口吐毒火焚燒山野，有形之",
    "T04n0212_013:0680b18": "類皆被其毒，是謂一不可輕。二者火雖小亦",
    "T04n0212_013:0680b19": "不可輕，焚燒萬物，是謂二不可輕。三者比",
    "T04n0212_013:0680b20": "丘年雖盛壯亦不可輕，神足自在變化無常，",
    "T04n0212_013:0680b21": "權慧化人亦無窮極，是謂三不可輕。四者王",
    "T04n0212_013:0680b22": "子雖小亦不可輕，所以然者，斬斷自由隨意",
    "T04n0212_013:0680b23": "出教無不從命，是謂大王！四不可輕。」時波斯",
    "T04n0212_013:0680b24": "匿王聞佛教誡歡喜踊躍，即從坐起頭面禮",
    "T04n0212_013:0680b25": "足便退而去。是故說，明遠清潔，是謂長老也。",
    "T04n0212_013:0680b26": "　所謂沙門，　　非必除髮，　　妄語貪取，",
    "T04n0212_013:0680b27": "　有欲如凡。",
    "T04n0212_013:0680b28": "所謂沙門，非必除髮者，昔佛在羅閱祇城竹",
    "T04n0212_013:0680b29": "園迦蘭陀所，爾時世尊告諸比丘：「摩竭國界",
    "T04n0212_013:0680c01": "快得善利，遭遇如來賢聖弟子圍繞。」於此國",
    "T04n0212_013:0680c02": "界羅閱祇城，夏坐九十日，爾時名聲徹十六",
    "T04n0212_013:0680c03": "大國，聞如來歎說賢聖弟子及比丘僧，國界",
    "T04n0212_013:0680c04": "人民倍懷歡喜，興敬供養衣被飲食床褥臥",
    "T04n0212_013:0680c05": "具病瘦醫藥。有無量眾生在家窮乏，晝夜救",
    "T04n0212_013:0680c06": "命不能自存，見諸比丘受自然供，既自營已",
    "T04n0212_013:0680c07": "復無官私，思惟權宜各自相率出家為道。既",
    "T04n0212_013:0680c08": "為沙門，不能纂修法教誦契經律阿毘曇，亦",
    "T04n0212_013:0680c09": "復不坐禪誦經佐助眾事，受人信施論不要",
    "T04n0212_013:0680c10": "事。佛告諸比丘：「汝等本在家時，不理家業乏",
    "T04n0212_013:0680c11": "於衣裳，見諸比丘得自然供養，汝等貪著故",
    "T04n0212_013:0680c12": "出家為道，形如沙門心如餓虎，有何道德",
    "T04n0212_013:0680c13": "饒潤我法？」爾時如來便說此偈：",
    "T04n0212_013:0680c14": "「世稱卿沙門，　　汝亦言沙門，",
    "T04n0212_013:0680c15": "　形雖似沙門，　　如鶴伺於魚。」",
    "T04n0212_013:0680c16": "佛告比丘：「剃除鬚髮著三法衣，受他信施謂",
    "T04n0212_013:0680c17": "法應爾，報應一至億佛不救。」其中利根捷疾",
    "T04n0212_013:0680c18": "智者，即自改往修來承如來教，諸有鈍根不",
    "T04n0212_013:0680c19": "能改更，遂自招禍。是故說，所謂沙門，非必除",
    "T04n0212_013:0680c20": "髮也。妄語貪取，有欲如凡者，「汝等比丘與惡",
    "T04n0212_013:0680c21": "智相應，永離善法實非沙門，自稱為沙門，外",
    "T04n0212_013:0680c22": "視法服似如沙門。」如來復說此偈：",
    "T04n0212_013:0680c23": "「如離實不離，　　袈裟除不除，",
    "T04n0212_013:0680c24": "　持鉢實不持，　　非俗非沙門。",
    "T04n0212_013:0680c25": "　重雲而無雨，　　苗茂不獲果，",
    "T04n0212_013:0680c26": "　比丘離比丘，　　如晝燈無光。」",
    "T04n0212_013:0680c27": "是故說，妄語貪取，有欲如凡。",
    "T04n0212_013:0680c28": "　所謂沙門，　　恢廓弘道，　　息心滅意，",
    "T04n0212_013:0680c29": "　麤結不興。",
    "T04n0212_013:0681a01": "所謂沙門者，昔有愚人志性遊蕩，不別是非",
    "T04n0212_013:0681a02": "好惡，見數十人舁死者出城，復值眾人以香",
    "T04n0212_013:0681a03": "華散於死屍。時彼愚人還家寢臥，先有欝金",
    "T04n0212_013:0681a04": "華裹懸於屋棟，繩解華散墮於愚人上，愚人",
    "T04n0212_013:0681a05": "舉聲喚家室告曰：「吾今已死，何不舁我捐棄？」",
    "T04n0212_013:0681a06": "家人問曰：「汝云何為死？」報曰：「汝不見華散我",
    "T04n0212_013:0681a07": "身上乎？」家室答曰：「不以華散身上謂以為死，",
    "T04n0212_013:0681a08": "所謂死者無出入息，身如枯木，風去火棄神",
    "T04n0212_013:0681a09": "識斷去，身體剛強無所復任，如斯比者乃謂",
    "T04n0212_013:0681a10": "為死。汝雖言死，像死而不死。」此比丘眾亦復",
    "T04n0212_013:0681a11": "如是，汝今比丘像比丘非比丘也。真實比丘",
    "T04n0212_013:0681a12": "者，威儀具足，見小隙畏懼，況於大者？眾行",
    "T04n0212_013:0681a13": "不闕志趣三道，佛、辟支佛、阿羅漢道。具足威",
    "T04n0212_013:0681a14": "儀戒律如此之比，乃謂沙門。汝等剃除鬚髮",
    "T04n0212_013:0681a15": "外被袈裟，內懷姦宄；所謂沙門，恢廓弘道也。",
    "T04n0212_013:0681a16": "息心滅意，麤結不興者，諸弊惡法已盡已滅",
    "T04n0212_013:0681a17": "更不復興，麤者謂結中根本，根本已除則無",
    "T04n0212_013:0681a18": "枝葉。是故說，息心滅意，麤結不興也。",
    "T04n0212_013:0681a19": "　謂能捨惡，　　是謂沙門，　　梵志除惡，",
    "T04n0212_013:0681a20": "　沙門執行，　　自除己垢，　　可謂為道。",
    "T04n0212_013:0681a21": "謂能捨惡，是謂沙門者，已息諸惡，如契經所",
    "T04n0212_013:0681a22": "說。佛告比丘：「如人稱卿，皆云沙門沙門。」諸",
    "T04n0212_013:0681a23": "比丘對曰：「如是世尊！愚人皆云沙門沙門。」佛",
    "T04n0212_013:0681a24": "告比丘：「若應爾者，當執沙門行，若為梵志當",
    "T04n0212_013:0681a25": "持梵志行。是故比丘！行如沙門亦如梵志。所",
    "T04n0212_013:0681a26": "以然者？沙門梵志其行清淨，意欲所願必如",
    "T04n0212_013:0681a27": "所念。云何為沙門梵志法？所謂沙門梵志法，",
    "T04n0212_013:0681a28": "身行清淨。或復作是念：『我所作已辦已成，口",
    "T04n0212_013:0681a29": "意亦復如是，便得養壽。』是謂沙門梵志法。」梵",
    "T04n0212_013:0681b01": "志除惡沙門執行，梵志修行恒以貢高為首，",
    "T04n0212_013:0681b02": "自恃技術自相謂曰：「吾等婆羅門從梵口生，",
    "T04n0212_013:0681b03": "剎利種者從梵天齊生，毘奢種者從梵天脇",
    "T04n0212_013:0681b04": "生，輸陀羅種者從梵天脚生，以梵為父，貢高",
    "T04n0212_013:0681b05": "誇說自謂第一。」爾時世尊告諸比丘：「梵志法",
    "T04n0212_013:0681b06": "者其實不然，修梵行人至竟清淨除不善法，",
    "T04n0212_013:0681b07": "今諸梵志為身招禍，畜妻養子男女列堂，己",
    "T04n0212_013:0681b08": "行不純，反更稱說吾從梵天口生。」是故說，梵",
    "T04n0212_013:0681b09": "志除惡，沙門執行也。自除己垢，可謂為道者，",
    "T04n0212_013:0681b10": "修行比丘自除己垢，諸惡不善法永盡無餘，",
    "T04n0212_013:0681b11": "遊戲於賢聖八品道，是故說，自除己垢，可謂",
    "T04n0212_013:0681b12": "為道。垢有三品上中下垢，上上上中上下，",
    "T04n0212_013:0681b13": "中上中中中下，下上下中下下，如此纏結染",
    "T04n0212_013:0681b14": "污人心，盡當捨離修清淨行。或有梵志興邪",
    "T04n0212_013:0681b15": "見意，謂為內無塵垢病由外來，或入江水或",
    "T04n0212_013:0681b16": "入三華池，或入人非人泉，沐浴澡洗除去外",
    "T04n0212_013:0681b17": "垢，不能除心縛著。世尊說曰：「夫人習行至竟",
    "T04n0212_013:0681b18": "清淨除塵垢者，當執無上等智能去其垢。何",
    "T04n0212_013:0681b19": "以故？身外塵垢為人所疾，以第一義除心垢",
    "T04n0212_013:0681b20": "者，諸天世人所見尊敬。人間塵垢令人墮地",
    "T04n0212_013:0681b21": "獄畜生餓鬼，人間塵垢雖以香華薰之猶故",
    "T04n0212_013:0681b22": "復生，已捨諸結使戒香所薰，終以香香莫不",
    "T04n0212_013:0681b23": "聞者。」是故說曰，自除己垢，可謂為道。",
    "T04n0212_013:0681b24": "出曜經道品第十三",
    "T04n0212_013:0681b25": "　八直最正道，　　四諦為法迹，",
    "T04n0212_013:0681b26": "　是道名無為，　　以錠滅愛冥。",
    "T04n0212_013:0681b27": "八直最正道者，云何名為正直？四諦為義處",
    "T04n0212_013:0681b28": "為四、為緣果為四，以聚故為四，若義故為四",
    "T04n0212_013:0681b29": "者是謂三也，記苦則無習、記習則無苦，是",
    "T04n0212_013:0681c01": "謂一盡二道三苦；緣果為四者是謂五。由苦",
    "T04n0212_013:0681c02": "有緣亦緣有果，道亦如是盡諦為五。若以聚",
    "T04n0212_013:0681c03": "為四者是謂八，先從欲界斷苦，後色界無色",
    "T04n0212_013:0681c04": "界為二，乃至道亦如是。立此義已復有說者，",
    "T04n0212_013:0681c05": "從緣果義名為五。苦者亦由緣亦由果，盡名",
    "T04n0212_013:0681c06": "苦迹有迹貪迹慳迹也。有難者道亦有緣",
    "T04n0212_013:0681c07": "有果，盡名苦迹，亦名有迹亦名慳迹。何以故？",
    "T04n0212_013:0681c08": "此中不立二諦。答曰：「制彼論故亦有因緣也，",
    "T04n0212_013:0681c09": "於彼苦習興二論，亦無苦亦無習，欲制此",
    "T04n0212_013:0681c10": "二論，故有苦有習。道者有緣有果，則生一",
    "T04n0212_013:0681c11": "論言無道也，欲制此一論故有道，是故說有",
    "T04n0212_013:0681c12": "四諦非五諦。」更有說者，以聚故立此論言有",
    "T04n0212_013:0681c13": "八。答曰：「以聚義一相，欲界苦色無色界苦盡",
    "T04n0212_013:0681c14": "集聚已，欲界行緣色，無色行緣盡，集已興出",
    "T04n0212_013:0681c15": "生相，欲界行盡，色無色行盡，盡集已名休息",
    "T04n0212_013:0681c16": "相，欲界行對色，無色行對盡，集已名出要相。」",
    "T04n0212_013:0681c17": "是故說，名為四諦。如慧所觀者，知有累無累",
    "T04n0212_013:0681c18": "念知出要，是故說，四諦為法迹。是道名無為",
    "T04n0212_013:0681c19": "者，安隱泥洹滅盡無為盡捨諸苦，是故說，是",
    "T04n0212_013:0681c20": "道名無為。以錠滅愛冥者，愛有亦有三，欲",
    "T04n0212_013:0681c21": "有、色有、無色有，彼牢固愛縛著愛，主生亂想",
    "T04n0212_013:0681c22": "多諸苦惱，由何而斷？答曰：「賢聖八道永斷不",
    "T04n0212_013:0681c23": "生。」是故說，以錠滅愛冥。",
    "T04n0212_013:0681c24": "　慧離諸淵，　　如風却雲，　　已滅思想，",
    "T04n0212_013:0681c25": "　是為慧見。",
    "T04n0212_013:0681c26": "慧離諸淵者，非圖一類淵有若干，或言風塵",
    "T04n0212_013:0681c27": "或言深水，塵者污人身體老少不別，令人目",
    "T04n0212_013:0681c28": "視不明衣裳垢坋，上弊日月使無精光，妨",
    "T04n0212_013:0681c29": "人遠視真偽不別。時，龍王慈愍愍世愚惑，欲",
    "T04n0212_013:0682a01": "使離此諸難，便降涼風細雨，掩塵滅霧曤",
    "T04n0212_013:0682a02": "然大明。是故說，慧離諸淵，如風却雲也。彼執",
    "T04n0212_013:0682a03": "行人專精一意滅內塵想。想者有三：欲想、恚",
    "T04n0212_013:0682a04": "想、癡想。此三想者亦不為塵主生亂念，敗壞",
    "T04n0212_013:0682a05": "智慧不至究竟，遮智慧目不覩四諦，垢染法",
    "T04n0212_013:0682a06": "身使不清明；能制此意不興諸想，是故說，",
    "T04n0212_013:0682a07": "已滅思想，是為慧見。",
    "T04n0212_013:0682a08": "　智為世長，　　惔樂無為，　　智受正教，",
    "T04n0212_013:0682a09": "　生老死盡。",
    "T04n0212_013:0682a10": "智為世長者，為最為上為微為妙，亦名三義。",
    "T04n0212_013:0682a11": "云何為三？一為事義，二為見義，三為緣義。亦",
    "T04n0212_013:0682a12": "名眼義、首義、道義、覺義、賢聖出要義。以此普",
    "T04n0212_013:0682a13": "照諸法，猶如外物有所照明。外物者，日月星",
    "T04n0212_013:0682a14": "宿衣服宮殿，名入一界、入一入、入一陰、入一",
    "T04n0212_013:0682a15": "道。入一界，色界也；入一入，色入也；入一陰者，",
    "T04n0212_013:0682a16": "色陰也；入一道者，現在道也。以此智慧光明，",
    "T04n0212_013:0682a17": "照十八界十二入五陰，當來過去現在世以",
    "T04n0212_013:0682a18": "智慧普有所照，多所饒益多所成就。是故說，",
    "T04n0212_013:0682a19": "智為世長也。惔樂無為者，乘此智慧遠離生",
    "T04n0212_013:0682a20": "死，善能分別不懷猶豫，亦復分別四諦不懷",
    "T04n0212_013:0682a21": "狐疑，是故說，惔樂無為也。知受正教，生老死",
    "T04n0212_013:0682a22": "盡者，所以受苦者由其有生，若無生者何有",
    "T04n0212_013:0682a23": "苦哉？猶如培的眾箭競射，是身如是眾苦",
    "T04n0212_013:0682a24": "染著，是故說，智受正教，生老死盡也。",
    "T04n0212_013:0682a25": "　道為八直妙，　　聖諦四句上，",
    "T04n0212_013:0682a26": "　無欲法之最，　　明眼二足尊。",
    "T04n0212_013:0682a27": "道為八直妙者，外道異學意欲習道，斷穀絕",
    "T04n0212_013:0682a28": "糧以為淨行，或臥灰糞不著文飾，或露形",
    "T04n0212_013:0682a29": "倮跣形體不覆，或臥棘刺枕石漱流，或",
    "T04n0212_013:0682b01": "編髮為衣，或觀樹葉習算呪術，或事水火",
    "T04n0212_013:0682b02": "日月星辰，或投高山或入深水，謂為成道。世",
    "T04n0212_013:0682b03": "尊說曰：「此非真道非至要處，非善知識所習；",
    "T04n0212_013:0682b04": "此道非妙，非賢聖所習。如此眾道，賢聖八品",
    "T04n0212_013:0682b05": "道為最為上。」是故說，道為八直妙也。聖諦四",
    "T04n0212_013:0682b06": "句上者，猶眾多外道異學皆修妄諦，在閑靜",
    "T04n0212_013:0682b07": "處日夜苦行，或事山鳥禿梟鵄鵂，或事獐",
    "T04n0212_013:0682b08": "鹿鷄狗蛇蚖，謂為真實得至滅度無為無作，",
    "T04n0212_013:0682b09": "得至泥洹至解脫門永離憂惱。世尊說曰：「此",
    "T04n0212_013:0682b10": "非真道非至要處，真實諦者四諦是也，得至",
    "T04n0212_013:0682b11": "無為滅盡之處。」是故說，聖諦四句上也。無欲",
    "T04n0212_013:0682b12": "法之最者，如契經所說，三事最第一也，一為",
    "T04n0212_013:0682b13": "佛二為法三為眾。所謂法者，有為法無為法，",
    "T04n0212_013:0682b14": "愛盡無欲滅盡泥洹，真實法者最尊最上無",
    "T04n0212_013:0682b15": "能過者，是故說，無欲法之最也。明眼二足尊",
    "T04n0212_013:0682b16": "者，諸有眾生，無足二足四足及眾多足，有色",
    "T04n0212_013:0682b17": "無色有想無想，乃至非想非無想，如來於中",
    "T04n0212_013:0682b18": "最尊最上無能過者，是故說，明眼二足尊也。",
    "T04n0212_013:0682b19": "　一切行無常，　　如慧所觀見，",
    "T04n0212_013:0682b20": "　若能覺此苦，　　行道淨其迹。",
    "T04n0212_013:0682b21": "一切行無常者，變易不停不可恃怙，猶電過",
    "T04n0212_013:0682b22": "目琢石見火焰現已滅，是故說，一切行無",
    "T04n0212_013:0682b23": "常也。如慧所觀見者，知之穢漏非真非實，",
    "T04n0212_013:0682b24": "為磨滅法皆歸滅盡，是故說，如慧所觀見者。",
    "T04n0212_013:0682b25": "若能覺此苦者，厭患此苦意不願樂，念求解",
    "T04n0212_013:0682b26": "脫永欲捨離，是故說，若能覺此苦也。行道淨",
    "T04n0212_013:0682b27": "其迹者，常念修持無上正道，見諦所斷能淨",
    "T04n0212_013:0682b28": "其迹，是故說，行道淨其迹也。",
    "T04n0212_013:0682b29": "　一切眾行苦，　　如慧之所見，",
    "T04n0212_013:0682c01": "　若能覺此苦，　　行道淨其迹。",
    "T04n0212_013:0682c02": "一切眾行苦者，從欲界上至有頂，斯是苦際，",
    "T04n0212_013:0682c03": "若在欲界求離苦難，若在色界數變易苦，若",
    "T04n0212_013:0682c04": "在無色界受行為苦。是故世尊說：「生死熾然",
    "T04n0212_013:0682c05": "一切為苦，流轉五趣不免其苦，誰當樂此眾",
    "T04n0212_013:0682c06": "苦之中？」是故說，一切眾行苦也。如慧之所見",
    "T04n0212_013:0682c07": "者，夫博學之士探古知今，三世通達如掌觀",
    "T04n0212_013:0682c08": "珠皆悉分明，是故說，如慧之所見。若能覺",
    "T04n0212_013:0682c09": "此苦者，以知此苦欲得遠離，意常厭患不與",
    "T04n0212_013:0682c10": "同處，是故說，若能覺此苦也。行道淨其迹者，",
    "T04n0212_013:0682c11": "唯有賢聖道能淨苦迹，是故說，行道淨其迹",
    "T04n0212_013:0682c12": "也。",
    "T04n0212_013:0682c13": "　一切眾行空，　　如慧之所見，",
    "T04n0212_013:0682c14": "　若能覺此苦，　　行道淨其迹。",
    "T04n0212_013:0682c15": "一切眾行空者，眾行轉變，不可恃怙亦不常",
    "T04n0212_013:0682c16": "住，生生即滅流逝不停，苦空無我，空性自爾",
    "T04n0212_013:0682c17": "亦非不爾，是故說，一切眾行空也。如慧之所",
    "T04n0212_013:0682c18": "見者，猶如大士觀彼淨水，自見其形皆悉分",
    "T04n0212_013:0682c19": "明。彼修行人亦復如是，觀諸眾行，起者滅者",
    "T04n0212_013:0682c20": "無所罣礙，是故說，如慧之所見也。若能覺此",
    "T04n0212_013:0682c21": "苦者，從初積行乃至成道，其間涉苦不自覺",
    "T04n0212_013:0682c22": "知，為苦所惑不至究竟。如吾今日成得人身，",
    "T04n0212_013:0682c23": "遭遇佛世賢聖相值，長夜染著五盛陰身，今",
    "T04n0212_013:0682c24": "乃自覺知為非真，如我今日觀此五盛陰眾",
    "T04n0212_013:0682c25": "苦集湊，是故說，若能覺此苦也。行道淨其迹",
    "T04n0212_013:0682c26": "者，以苦未知智而滅其跡，至竟清淨而無",
    "T04n0212_013:0682c27": "瑕穢，盡苦原本令得清淨，是故說，行道淨",
    "T04n0212_013:0682c28": "其迹也。",
    "T04n0212_013:0682c29": "　一切行無我，　　如慧之所見，",
    "T04n0212_013:0683a01": "　若能覺此苦，　　行道淨其迹。",
    "T04n0212_013:0683a02": "一切行無我者，無欲無作故一切法無我，以",
    "T04n0212_013:0683a03": "不堅固故一切法無我，不自由故一切法無",
    "T04n0212_013:0683a04": "我，是故說，一切行無我。如慧之所見者，慧",
    "T04n0212_013:0683a05": "之所鑒照察，三十七道品之法，猶如有人照",
    "T04n0212_013:0683a06": "於明鏡，悉自見形無所罣礙。此亦如是，以慧",
    "T04n0212_013:0683a07": "觀察皆悉分明，是故說，如慧之所見也。若能",
    "T04n0212_013:0683a08": "覺此苦者，彼修行人長夜之中，為此五盛陰",
    "T04n0212_013:0683a09": "身所見侵欺，計是我有、我是彼所；以實觀之，",
    "T04n0212_013:0683a10": "便生厭患能離解脫。是故說，若能覺此苦也。",
    "T04n0212_013:0683a11": "行道淨其迹者，住十五心以見諦道斷無常",
    "T04n0212_013:0683a12": "苦空無我永盡無餘，以其四行由苦而生，苦",
    "T04n0212_013:0683a13": "諦所錄，苦未知智斷，是故說，行道淨其迹。",
    "T04n0212_013:0683a14": "　吾已說道，　　愛箭為射，　　宜以自勗，",
    "T04n0212_013:0683a15": "　受如來言。",
    "T04n0212_013:0683a16": "吾已說道者，或有眾生懈怠慢惰，自相謂言：",
    "T04n0212_013:0683a17": "「若使如來神力自在者，何能不使我等早成",
    "T04n0212_013:0683a18": "道果？又復不能躬自執道內我形中。」猶如契",
    "T04n0212_013:0683a19": "經所說，有異梵志來至世尊所，而問斯義說",
    "T04n0212_013:0683a20": "偈曰：",
    "T04n0212_013:0683a21": "「我觀天世人，　　梵志行清淨，",
    "T04n0212_013:0683a22": "　今我重自歸，　　解我狐疑滯。」",
    "T04n0212_013:0683a23": "此為何義？說曰，彼梵志者受性頑鈍懈怠慢",
    "T04n0212_013:0683a24": "惰，欲使瞿曇沙門與我說道早成其果，使我",
    "T04n0212_013:0683a25": "體中結使速得滅盡。世尊說偈報曰：",
    "T04n0212_013:0683a26": "「吾不解脫卿，　　淨行世梵志，",
    "T04n0212_013:0683a27": "　欲求極妙道，　　如是得度流。」",
    "T04n0212_013:0683a28": "此為何義？報曰，梵志已欲求道不假他得，若",
    "T04n0212_013:0683a29": "假他得者，我坐樹王下，則能滅一切眾生心",
    "T04n0212_013:0683b01": "意結使，亦以大慈加被眾生。梵志當知，不究",
    "T04n0212_013:0683b02": "病根錯投其藥，欲蒙祐者其義不然也。此亦",
    "T04n0212_013:0683b03": "如是，己不修道，望彼果報除己結使，此義不",
    "T04n0212_013:0683b04": "然。猶如梵志，良師達鑑審病根原，隨病所生",
    "T04n0212_013:0683b05": "而投其藥，便得瘳愈終無錯謬。此亦如是，",
    "T04n0212_013:0683b06": "以賢聖道觀病根原而投其藥，身中結使永",
    "T04n0212_013:0683b07": "得除盡。或有比丘內自思惟：「如來出現於世，",
    "T04n0212_013:0683b08": "大慈大悲廣被眾生，何須勞苦躬自行道，為",
    "T04n0212_013:0683b09": "結使所逼不能得度？若使如來普慈一切，自",
    "T04n0212_013:0683b10": "當為我演說道教，何故不獨與我除去結使？」",
    "T04n0212_013:0683b11": "爾時世尊知彼心中所念，是故說，吾已說道",
    "T04n0212_013:0683b12": "也。愛箭為射者，我先覺知，後與人說。猶如",
    "T04n0212_013:0683b13": "醫師，先學方略審病根原，毫釐不失然後投",
    "T04n0212_013:0683b14": "藥。此亦如是，先成道果，知己結使永盡無餘，",
    "T04n0212_013:0683b15": "然後與人說結使病一一分別，乃投道藥永",
    "T04n0212_013:0683b16": "無塵曀，以無上利箭射彼結使。是故說，愛箭",
    "T04n0212_013:0683b17": "為射也。宜以自勗者，演道之人為人說道，直",
    "T04n0212_013:0683b18": "趣一向不隨邪曲者，成道則易得受果證。如",
    "T04n0212_013:0683b19": "來世尊亦復如是，與人說道，道者無形無為無",
    "T04n0212_013:0683b20": "作安隱滅盡泥洹。出言如教亦無虛妄，猶",
    "T04n0212_013:0683b21": "如父愛子，隨時瞻養推燥去濕，復以甘饌飲",
    "T04n0212_013:0683b22": "食食彼諸子；諸子放逸不從父教，貪著五欲",
    "T04n0212_013:0683b23": "不從正教。如來世尊亦復如是，廣與眾生演",
    "T04n0212_013:0683b24": "甘露法，復以善權方便重說微妙法；眾生不",
    "T04n0212_013:0683b25": "肯承受。是故說，宜以自勗，受如來言也。",
    "T04n0212_013:0683b26": "◎出曜經卷第十三"
}