{
    "X64n1263_003:0499b15": "禪林寶訓合註卷第三",
    "X64n1263_003:0499b17": "虎林淨慧居士張文嘉仲嘉甫較定",
    "X64n1263_003:0499b18": "雪堂行和尚住薦福。一日問暫到僧甚處來。僧云。福",
    "X64n1263_003:0499b19": "州來。雪堂云。沿路見好長老麼。僧云。近過信州博山",
    "X64n1263_003:0499b20": "住持本和尚。雖不曾拜。識好長老也。雪堂曰。安得知",
    "X64n1263_003:0499b21": "其為好。僧云。入寺路徑開闢。廊廡修整。殿堂香燈不",
    "X64n1263_003:0499b22": "絕。晨昏鐘皷分明。二時粥飯精潔。僧行見人有禮。以",
    "X64n1263_003:0499b23": "此知其為好長老。雪堂笑曰。本固賢矣。然爾亦具眼",
    "X64n1263_003:0499b24": "也。直以斯言。達于郡守吳公傅朋曰。遮僧持論。頗類",
    "X64n1263_003:0499c01": "范延齡薦張希顏事。而閣下之賢不減張忠定公。老",
    "X64n1263_003:0499c02": "僧年邁。乞請本住持。庶幾為林下盛事。吳公大喜。本",
    "X64n1263_003:0499c03": "即日遷薦福(東湖集。范延齡事。出皇朝類苑)。",
    "X64n1263_003:0499c04": "雪堂行衢州烏巨山。雪堂道行禪師。迅州葉氏",
    "X64n1263_003:0499c05": "子。嗣佛眼遠禪師。南嶽下十五世。",
    "X64n1263_003:0499c06": "沿從流而下也。今謂從一路也。",
    "X64n1263_003:0499c07": "博山本饒州薦福悟本禪師。江州人。前住博山。",
    "X64n1263_003:0499c08": "嗣大慧禪師。南嶽下十六世。",
    "X64n1263_003:0499c09": "入寺下六條路徑開濶居處好。廊廡修整建立",
    "X64n1263_003:0499c10": "好。香燈不絕報恩好。鐘皷分明法令好。粥飯精潔",
    "X64n1263_003:0499c11": "恩眾好。僧行有禮規矩好。",
    "X64n1263_003:0499c12": "張希顏事宋時張希顏。為萍鄉邑宰。范延齡為",
    "X64n1263_003:0499c13": "殿直。押兵過金陵。張詠上命知金陵事。問曰。天使",
    "X64n1263_003:0499c14": "沿路見好官員麼。曰昨過萍鄉。邑宰張希顏好官",
    "X64n1263_003:0499c15": "員也。詠曰。焉得知其為好。答曰。自入其境。橋路完",
    "X64n1263_003:0499c16": "美。田園濶闢。野無墮農。市無賭博。夜聞更皷分明。",
    "X64n1263_003:0499c17": "必知有美政者。詠曰。希顏固賢矣。天使亦好官員。",
    "X64n1263_003:0499c18": "即日同薦於朝。希顏為發運使。延齡為閣門侯也。",
    "X64n1263_003:0499c19": "張詠字復之。後封定國公。",
    "X64n1263_003:0499c20": "閣下稱呼之辭。又語錄云。宰相三公郡守。俱稱",
    "X64n1263_003:0499c21": "閣下。",
    "X64n1263_003:0499c22": "雪堂曰。金隄千里。潰於蟻壞。白璧之美。離於瑕玷。況",
    "X64n1263_003:0499c23": "無上妙道。非特金隄白璧也。而貪慾瞋恚。非特蟻壞",
    "X64n1263_003:0499c24": "瑕玷也。要在志之端謹。行之精進。守之堅確。修之完",
    "X64n1263_003:0500a01": "美。然後可以自利而利他也(與五十朋書)。",
    "X64n1263_003:0500a02": "金隄上取堅固之義。下乃池塘之岸。",
    "X64n1263_003:0500a03": "潰散也。",
    "X64n1263_003:0500a04": "雪堂曰。予在龍門時。昺鐵面住太平。有言昺行脚離",
    "X64n1263_003:0500a05": "鄉未久。聞受業一夕遺火。悉為煨燼。昺得書擲之於",
    "X64n1263_003:0500a06": "地。乃曰。徒亂人意耳(東湖集)。",
    "X64n1263_003:0500a07": "煨燼下音儘。即火之餘也。",
    "X64n1263_003:0500a08": "雪堂謂晦菴光和尚曰。予弱冠之年。見獨居士言。中",
    "X64n1263_003:0500a09": "無主不立。外不正不行。此語宜終身踐之。聖賢事業",
    "X64n1263_003:0500a10": "備矣。予佩其語。在家修身。出家學道。以至率身臨眾。",
    "X64n1263_003:0500a11": "如衡石之定重輕。規矩之成方圓。捨此則事事失準",
    "X64n1263_003:0500a12": "矣(廣錄。見獨居士者。即雪堂父也)。",
    "X64n1263_003:0500a13": "晦菴光信州龜峰晦菴惠光禪師。建寧人。嗣雪",
    "X64n1263_003:0500a14": "堂行機禪師。",
    "X64n1263_003:0500a15": "弱冠古者二十歲方冠。此十五六。未冠之稱也。",
    "X64n1263_003:0500a16": "佩大帶也。又凡帶必有佩。古人凡遇善行嘉言。",
    "X64n1263_003:0500a17": "即書於佩。示其不忘也。",
    "X64n1263_003:0500a18": "準法則也。又準者。所以揆平馭正。註曰。立水以",
    "X64n1263_003:0500a19": "望繩。以水為平。即是為平之器。",
    "X64n1263_003:0500a20": "雪堂曰。高菴臨眾必曰。眾中須知有識者。予因問其",
    "X64n1263_003:0500a21": "故。高菴曰。不見溈山道。舉措看他上流。莫謾隨於庸",
    "X64n1263_003:0500a22": "鄙。平生在眾不沈於下愚者。皆出此語。稠人廣眾中。",
    "X64n1263_003:0500a23": "鄙者多。識者少。鄙者易習。識者難親。果能自奮志於",
    "X64n1263_003:0500a24": "其間。如一人與萬人敵。庸鄙之習力盡。真挺特沒量",
    "X64n1263_003:0500b01": "漢也。予終身踐其言。始得不負出家之志(廣錄)。",
    "X64n1263_003:0500b02": "謾空也欺也。挺持超越而獨立也。",
    "X64n1263_003:0500b03": "雪堂謂且菴曰。執事須權重輕。發言要先思慮。務合",
    "X64n1263_003:0500b04": "中道。勿使偏頗。若倉卒暴用。鮮克有濟。就使得成而",
    "X64n1263_003:0500b05": "終不能萬全。予在眾中。備見利病。惟有德者。以寬服",
    "X64n1263_003:0500b06": "人。常願後來有志力者。審而行之。方為美利。靈源甞",
    "X64n1263_003:0500b07": "曰。凡人平居內照多能曉了。及涉事外馳便乖混融",
    "X64n1263_003:0500b08": "喪其法體。必欲思紹佛祖之任。啟廸後昆。不可不常",
    "X64n1263_003:0500b09": "自檢責也(廣錄)。",
    "X64n1263_003:0500b10": "且菴真州長蘆且菴守仁禪師。越之上虞人。嗣",
    "X64n1263_003:0500b11": "雪堂行禪師。南嶽下十六世也。",
    "X64n1263_003:0500b12": "頗不正之貌。啟廸開導也。",
    "X64n1263_003:0500b13": "應菴華和尚住明果。雪堂未甞一日不過從。間有竊",
    "X64n1263_003:0500b14": "議者。雪堂曰。華侄為人不悅利近名。不先譽後毀。不",
    "X64n1263_003:0500b15": "阿容苟合。不佞色巧言。加以見道明白。去住翛然。衲",
    "X64n1263_003:0500b16": "子難得。予固重之(且菴逸事)。",
    "X64n1263_003:0500b17": "應菴華明州天童應菴曇華禪師。蘄州汪氏子。",
    "X64n1263_003:0500b18": "嗣虎丘隆禪師。南嶽下十六世。",
    "X64n1263_003:0500b19": "雪堂曰。學者氣勝志則為小人。志勝氣則為端人。正",
    "X64n1263_003:0500b20": "士氣與志齊。為得道賢聖。有人剛狼不受規諫。氣使",
    "X64n1263_003:0500b21": "然也。端正之士。雖強使為不善。寧死不二。志使然也(廣錄)。",
    "X64n1263_003:0500b22": "志氣上心志也。下血氣也。以理養心。志不昏。以",
    "X64n1263_003:0500b23": "志帥氣。氣不墮。論云。氣聽命於心者是賢也。心聽",
    "X64n1263_003:0500b24": "命於氣者為小人也。夫氣者志之卒也。志者氣之",
    "X64n1263_003:0500c01": "帥也。苟心隨氣變。則氣反為志之帥也。氣為帥。則",
    "X64n1263_003:0500c02": "吾心之志衰。斯乃心為氣役也。聖賢君子。以心御",
    "X64n1263_003:0500c03": "氣。而不為氣所御。以心移氣。而不為氣所移也。",
    "X64n1263_003:0500c04": "雪堂曰。高菴住雲居。普雲圓為首座。一材僧為書記",
    "X64n1263_003:0500c05": "白楊順為藏主。通烏頭為知客。賢真牧為維邪。華侄",
    "X64n1263_003:0500c06": "為副寺。用侄為監寺。皆是有德業者。用侄尋常廉約。",
    "X64n1263_003:0500c07": "不點常住油。華侄因戲之曰。異時做長老。須是鼻孔",
    "X64n1263_003:0500c08": "端正始得。豈可以此為得耶。用侄不對。用侄處己雖",
    "X64n1263_003:0500c09": "儉。與人甚豐。接納四來。略無倦色。高菴一日見之曰。",
    "X64n1263_003:0500c10": "監寺用心固難得。更須照管常住。勿令疎失。用侄曰。",
    "X64n1263_003:0500c11": "在某失為小過。在和尚尊賢待士。海納山容。不問細",
    "X64n1263_003:0500c12": "微。誠為大德。高菴笑而已。故叢林有用大碗之稱(逸事)。",
    "X64n1263_003:0500c13": "普雲圓南康軍普雲自圓禪師。綿州雍氏子。嗣",
    "X64n1263_003:0500c14": "南菴悟禪師。南嶽下十六世。",
    "X64n1263_003:0500c15": "首座表率叢林。人天眼目。分座說法。開鑿後昆。",
    "X64n1263_003:0500c16": "故曰首座也。",
    "X64n1263_003:0500c17": "一材僧未詳。或指水菴。",
    "X64n1263_003:0500c18": "書記執掌文翰。凡山門榜疏書簡。祈禱語詞。悉",
    "X64n1263_003:0500c19": "皆屬之。",
    "X64n1263_003:0500c20": "白楊順撫州白楊法順禪師。綿州文氏子。嗣佛",
    "X64n1263_003:0500c21": "眼遠禪師。南嶽下十五世也。師一日上堂曰。好事",
    "X64n1263_003:0500c22": "堆堆疊疊來。不須造作與安排。落林黃葉水摧去。",
    "X64n1263_003:0500c23": "橫谷白雲風捲回。寒雁一聲情念斷。霜鐘纔動我",
    "X64n1263_003:0500c24": "山摧。白楊更有過人處。盡夜寒爐撥死灰。",
    "X64n1263_003:0501a01": "藏主執掌經藏。兼通義理。函帙目錄。常加典對。",
    "X64n1263_003:0501a02": "缺者補完。斷者粘綴也。",
    "X64n1263_003:0501a03": "通烏頭真州北山法通禪師。嗣長蘆了清禪師。",
    "X64n1263_003:0501a04": "知客知典賓客。緇白相遇。應對香茶。迎請務令",
    "X64n1263_003:0501a05": "整齊。",
    "X64n1263_003:0501a06": "賢真牧南康軍歸宗真牧正賢禪師。潼州陳氏",
    "X64n1263_003:0501a07": "子。嗣佛眼遠禪師。南嶽下十五世。",
    "X64n1263_003:0501a08": "維那綱維僧眾。曲盡調攝。僧事內外。無不掌之",
    "X64n1263_003:0501a09": "維那華梵兼舉。即今之悅眾也。",
    "X64n1263_003:0501a10": "副事掌常住金糓錢帛。米麥出入。隨時上曆也。",
    "X64n1263_003:0501a11": "用侄婺州雙林德用禪師。本郡戴氏子。嗣高菴",
    "X64n1263_003:0501a12": "善悟禪師。",
    "X64n1263_003:0501a13": "監寺梵語摩監帝。此云寺主。即今監寺。此職早",
    "X64n1263_003:0501a14": "暮勤事香火。應接官員。歷事廉能公謹。上下無怨",
    "X64n1263_003:0501a15": "者充之矣。",
    "X64n1263_003:0501a16": "海納山容量如大海。無水不納。心似山谷。無物",
    "X64n1263_003:0501a17": "不容也。",
    "X64n1263_003:0501a18": "雪堂曰。學者不知道之所向。則尋師友以參扣之。善",
    "X64n1263_003:0501a19": "知識不可以道之獨化。故假學者贊祐之。是以主招",
    "X64n1263_003:0501a20": "提有道德之師。而成法社。必有賢智之衲子。是為虎",
    "X64n1263_003:0501a21": "嘯風冽。龍驤雲起。昔江西馬祖。因百丈南泉而顯其",
    "X64n1263_003:0501a22": "大機大用。南嶽石頭。得藥山天皇而著其大智大能。",
    "X64n1263_003:0501a23": "所以千載一合。論說無疑。翼然若鴻毛之遇風。沛乎",
    "X64n1263_003:0501a24": "似巨魚之縱壑。皆自然之勢也。遂致建叢林功勳。增",
    "X64n1263_003:0501b01": "佛祖光耀。先師住龍門。一夕謂予曰。我無德業。不能",
    "X64n1263_003:0501b02": "浩歸湖海衲子。終愧老東山也。言畢澘然。予甞思之。",
    "X64n1263_003:0501b03": "今為人師法者。與古人相去倍萬矣(與竹菴書)。",
    "X64n1263_003:0501b04": "贊祐佐助也。社席也會也。",
    "X64n1263_003:0501b05": "嘯吹氣之聲。冽寒氣也。",
    "X64n1263_003:0501b06": "驤騰躍遠舉之貌。",
    "X64n1263_003:0501b07": "虎嘯龍驤易乾卦九五。飛龍在天。利見大人。何",
    "X64n1263_003:0501b08": "謂也。子曰。同聲相應。同氣相求。水流濕。火就燥。雲",
    "X64n1263_003:0501b09": "從龍。風從虎。聖人作而萬物覩。本乎天者親乎上。",
    "X64n1263_003:0501b10": "本乎地者親乎下。則各從其類也。",
    "X64n1263_003:0501b11": "藥山澧州藥山惟儼禪師。絳州韓氏子。嗣石頭",
    "X64n1263_003:0501b12": "遷禪師。",
    "X64n1263_003:0501b13": "天皇荊州天皇道悟禪師。婺州東陽張氏子。嗣",
    "X64n1263_003:0501b14": "石頭禪師。",
    "X64n1263_003:0501b15": "翼飛舉之貌。鴻大雁也。",
    "X64n1263_003:0501b16": "沛水流下急之貌。潸音山。淚下之貌。",
    "X64n1263_003:0501b17": "雪堂曰。予在龍門時。靈源住太平。有司以非意擾之。",
    "X64n1263_003:0501b18": "靈源與先師書曰。直可以行道。殆不可為。枉可以住",
    "X64n1263_003:0501b19": "持。誠非我志。不如放意於千巖萬壑之間。日飽蒭粟。",
    "X64n1263_003:0501b20": "以遂餘生。復何惓惓乎。不旬浹間。有黃龍之命。乃乘",
    "X64n1263_003:0501b21": "興歸江西(聰首座記聞)。",
    "X64n1263_003:0501b22": "直枉行道直道而事人。焉往而不三黜。枉道而",
    "X64n1263_003:0501b23": "事人。何必去父母之邦。此魯論中柳下惠語也。",
    "X64n1263_003:0501b24": "蒭粟草子之飯也。惓惓憂問也。",
    "X64n1263_003:0501c01": "旬浹下音節。十日為旬。十二日為浹也。",
    "X64n1263_003:0501c02": "雪堂曰。靈源好比類衲子曰。古人有言。譬為土木偶",
    "X64n1263_003:0501c03": "人相似。為木偶人。耳鼻先欲大。口目先欲小。人或非",
    "X64n1263_003:0501c04": "之。耳鼻大可以小。口目小可以大。為土偶人。耳鼻先",
    "X64n1263_003:0501c05": "欲小。口目先欲大。人或非之。耳鼻小可以大。口目大",
    "X64n1263_003:0501c06": "可以小。夫此言雖小。可以喻大矣。學者臨事取捨。不",
    "X64n1263_003:0501c07": "厭三思。可以為忠厚之人也(記聞)。",
    "X64n1263_003:0501c08": "偶象人之形曰偶。",
    "X64n1263_003:0501c09": "雪堂曰。萬菴送高菴過天台。回謂予言。有德貫首座",
    "X64n1263_003:0501c10": "隱景星巖三十載。影不出山。龍學耿公為郡。特以瑞",
    "X64n1263_003:0501c11": "巖迎之。貫辭以偈曰。三十年來獨掩關。使符那得到",
    "X64n1263_003:0501c12": "青山。休將瑣末人間事。換我一生林下閒。使命再至",
    "X64n1263_003:0501c13": "終不就。耿公嘆曰。今日隱山之流也。萬菴曰。彼有老",
    "X64n1263_003:0501c14": "宿能記其語者。乃曰。不體道本。沒溺死生。觸境生心。",
    "X64n1263_003:0501c15": "隨情動念。狼心狐意。謟行誑人。附勢阿容。狥名苟利。",
    "X64n1263_003:0501c16": "乖真逐妄。背覺合塵。林下道人終不為也。予曰。貫亦",
    "X64n1263_003:0501c17": "僧中間氣也(逸事)。",
    "X64n1263_003:0501c18": "萬菴江州東林萬菴道顏禪師。潼州解氏子。嗣",
    "X64n1263_003:0501c19": "大慧杲禪師。南嶽下十六世也。",
    "X64n1263_003:0501c20": "貫首座未詳。",
    "X64n1263_003:0501c21": "使符漢制以竹長六寸分而相合。為符信也。",
    "X64n1263_003:0501c22": "狼多貪害物曰狼。",
    "X64n1263_003:0501c23": "間氣不世而出曰間氣。如伊尹周公之類也。又",
    "X64n1263_003:0501c24": "謂出格之人。與世無干也。",
    "X64n1263_003:0502a01": "雪堂生富貴之室。無驕倨之態。處躬節儉。雅不事物",
    "X64n1263_003:0502a02": "住烏巨山。衲子有獻鐵鏡者。雪堂曰。溪流清泚。毛髮",
    "X64n1263_003:0502a03": "可鑑。蓄此何為。終却之(行實)。",
    "X64n1263_003:0502a04": "富貴有財曰富。有祿曰貴。",
    "X64n1263_003:0502a05": "泚千里切。水清也。",
    "X64n1263_003:0502a06": "雪堂仁慈忠恕。尊賢敬能。戲笑俚言。罕出于口。無峻",
    "X64n1263_003:0502a07": "阻。不暴怒。至於去就之際。極為介潔。甞曰。古人學道。",
    "X64n1263_003:0502a08": "于外物淡然。無所嗜好。以至忘勢位。去聲色。似不勉",
    "X64n1263_003:0502a09": "而能。今之學者。做盡伎倆。終不奈何。其故何哉。志不",
    "X64n1263_003:0502a10": "堅。事不一。把作匹似間耳(行實)。",
    "X64n1263_003:0502a11": "忠恕盡己之謂忠。讓人之謂恕。",
    "X64n1263_003:0502a12": "俚鄙俗之言。",
    "X64n1263_003:0502a13": "介所守之節。堅正不移。",
    "X64n1263_003:0502a14": "伎倆能巧多藝也。",
    "X64n1263_003:0502a15": "匹似間方語不要緊也。",
    "X64n1263_003:0502a16": "雪堂曰。死心住雲巖。室中好怒罵。衲子皆望崖而退。",
    "X64n1263_003:0502a17": "方侍者曰。夫為善知識。行佛祖之道。號令人天。當視",
    "X64n1263_003:0502a18": "學者如赤子。今不能施慘怛之憂。垂撫循之恩。用中",
    "X64n1263_003:0502a19": "和之教。奈何如仇讐。見則詬罵。豈善知識用心乎。死",
    "X64n1263_003:0502a20": "心拽拄杖趂之曰。爾見解如此。他日謟奉勢位。苟媚",
    "X64n1263_003:0502a21": "權豪。賤賣佛法。欺罔聾俗定矣。予不忍。故以重言激",
    "X64n1263_003:0502a22": "之。安有他哉。欲其知耻改過。懷慕不忘。異日做好人",
    "X64n1263_003:0502a23": "耳(聰首座記聞)。",
    "X64n1263_003:0502a24": "方侍者吉州禾山超宗惠方禪師。嗣黃龍禪師。",
    "X64n1263_003:0502b01": "南嶽下十二世。",
    "X64n1263_003:0502b02": "慘怛慈悲之容。惻隱之貌。",
    "X64n1263_003:0502b03": "撫循上安也。下順也。乃屈尊就卑之義也。",
    "X64n1263_003:0502b04": "中和理無偏頗。事無緩急。又喜怒哀樂之未發",
    "X64n1263_003:0502b05": "謂之中。發而皆中節謂之和。",
    "X64n1263_003:0502b06": "讐懷冤相報之意。不容寬恕之心。",
    "X64n1263_003:0502b07": "詬音后。怒也。趂逐也。",
    "X64n1263_003:0502b08": "權豪當位有勢曰權。財力俱勝曰豪。",
    "X64n1263_003:0502b09": "激之感發其志。",
    "X64n1263_003:0502b10": "死心新和尚曰。秀圓通甞言。自不能正。而欲正他人",
    "X64n1263_003:0502b11": "者。謂之失德。自不能恭。而欲恭他人者。謂之悖禮。夫",
    "X64n1263_003:0502b12": "為善知識。失德悖禮。將何以垂範後乎(與靈源書)。",
    "X64n1263_003:0502b13": "秀圓通汴梁法雲寺圓通法秀禪師。秦州隴城",
    "X64n1263_003:0502b14": "辛氏子。嗣天衣懷禪師。清源下十一世。",
    "X64n1263_003:0502b15": "死心謂陳瑩中曰。欲求大道。先正其心。少有忿懥。則",
    "X64n1263_003:0502b16": "不得其正。少有嗜慾。亦不得其正。然自非聖賢應世。",
    "X64n1263_003:0502b17": "安得無愛惡喜怒。直須不置之於前。以害其正。是為",
    "X64n1263_003:0502b18": "得矣(廣錄)。",
    "X64n1263_003:0502b19": "忿懥下本作睫字。上怒之甚也。下怒之滯也。",
    "X64n1263_003:0502b20": "死心曰。節儉放下。最為入道捷徑。多見學者。心憤憤。",
    "X64n1263_003:0502b21": "口悱悱。孰不欲繼踵古人。及觀其放下節儉。萬中無",
    "X64n1263_003:0502b22": "一。恰似世俗之家子弟。不肯讀書。要做官人。雖三尺",
    "X64n1263_003:0502b23": "孺子。知其必不能為也(廣錄)。",
    "X64n1263_003:0502b24": "憤憤心欲通而未能通也。",
    "X64n1263_003:0502c01": "悱悱口欲言而未能言也。",
    "X64n1263_003:0502c02": "死心謂湛堂曰。學者有才識。忠信節義者上也。其才",
    "X64n1263_003:0502c03": "雖不高。謹而有量者次也。其或懷邪觀望。隨勢改易。",
    "X64n1263_003:0502c04": "此真小人也。若置之於人前。必壞叢林。而汙瀆法門",
    "X64n1263_003:0502c05": "也(實錄)。",
    "X64n1263_003:0502c06": "死心謂草堂曰。凡住持之職。發言行事。要在誠信。言",
    "X64n1263_003:0502c07": "誠而信。所感必深。言不誠信。所感必淺。不誠之言。不",
    "X64n1263_003:0502c08": "信之事。雖平居庶俗。猶不忍行。恐見欺于鄉黨。況為",
    "X64n1263_003:0502c09": "叢林主。代佛祖宣化。發言行事。苟無誠信。則湖海衲",
    "X64n1263_003:0502c10": "子孰相從焉(黃龍實錄)。",
    "X64n1263_003:0502c11": "鄉黨一萬二千家為鄉。五百家為黨。",
    "X64n1263_003:0502c12": "死心曰。求利者不可與道。求道者不可與利。古人非",
    "X64n1263_003:0502c13": "不能兼之。葢其勢不可也。使利與道兼行。則商賈屠",
    "X64n1263_003:0502c14": "沽。閭閻負販之徒。皆能求之矣。何必古人棄富貴。忘",
    "X64n1263_003:0502c15": "功名。灰心泯智。于空山大澤之中。澗飲木食而終其",
    "X64n1263_003:0502c16": "身哉。必謂利與道。行之不相違礙。譬如捧漏巵而灌",
    "X64n1263_003:0502c17": "焦釜。則莫能濟矣(因與韓子蒼書)。",
    "X64n1263_003:0502c18": "商賈下音古。行商坐賈。",
    "X64n1263_003:0502c19": "屠沽宰殺曰屠。賣酒曰沽。",
    "X64n1263_003:0502c20": "閭閻里巷之門。",
    "X64n1263_003:0502c21": "負販上擔荷也。下賤買貴賣也。",
    "X64n1263_003:0502c22": "漏巵注酒之器也。古云江河不能滿漏巵。",
    "X64n1263_003:0502c23": "焦釜秦伐趙。趙取救於齊。齊不明。周子曰。今日",
    "X64n1263_003:0502c24": "亡趙。明日患及齊。救趙之急務。宜若捧漏巵而沃",
    "X64n1263_003:0503a01": "焦釜。",
    "X64n1263_003:0503a02": "死心曰。晦堂先師昔遊東吳。見圓照赴淨慈請。蘇杭",
    "X64n1263_003:0503a03": "道俗爭之不已。一曰。此我師也。汝何奪之。一曰。今我",
    "X64n1263_003:0503a04": "師也。汝何有焉(一本見林間錄)。",
    "X64n1263_003:0503a05": "圓照東京惠林寺圓照宗本禪師。常州無錫管",
    "X64n1263_003:0503a06": "氏子。嗣天衣義懷禪師。清源下十一世也。",
    "X64n1263_003:0503a07": "死心住翠巖。聞覺範竄逐海外。道過南昌。邀歸山中。",
    "X64n1263_003:0503a08": "迎待連日。厚禮津送。或謂死心喜怒不常。死心曰。覺",
    "X64n1263_003:0503a09": "範有德衲子。鄉者極言去其圭角。今罹橫逆。是其素",
    "X64n1263_003:0503a10": "分。予以平日叢林道義處之。識者謂死心無私於人",
    "X64n1263_003:0503a11": "故如此(西山記聞)。",
    "X64n1263_003:0503a12": "鄉與向同。先也。",
    "X64n1263_003:0503a13": "死心謂草堂曰。晦堂先師言。人之寬厚。得於天性。若",
    "X64n1263_003:0503a14": "強之以猛。必不悠久。猛而不久。則返為小人侮慢。然",
    "X64n1263_003:0503a15": "邪正善惡。亦得于天性。皆不可移。惟中人之性。易上",
    "X64n1263_003:0503a16": "易下。可從而化之(實錄)。",
    "X64n1263_003:0503a17": "草堂清和尚曰。燎原之火。生于熒熒。壞山之水。漏于",
    "X64n1263_003:0503a18": "涓涓。夫水之微也。捧土可塞。及其盛也。漂木石。沒丘",
    "X64n1263_003:0503a19": "陵。火之微也。勺水可滅。及其盛也。焦都邑。燔山林。與",
    "X64n1263_003:0503a20": "夫愛溺之水。瞋恚之火。曷常異乎。古之人治其心也。",
    "X64n1263_003:0503a21": "防其念之未生。情之未起。所以用力甚微。收功甚大。",
    "X64n1263_003:0503a22": "及其情性相亂。愛惡交攻。自則傷其生。他則傷其人。",
    "X64n1263_003:0503a23": "殆乎危矣。不可捄也(與韓子蒼書)。",
    "X64n1263_003:0503a24": "草堂清隆興府草堂善清禪師。南雍州何氏子。",
    "X64n1263_003:0503b01": "嗣黃龍祖心禪師。南嶽下十三世。",
    "X64n1263_003:0503b02": "燎燒也。熒熒小火星也。",
    "X64n1263_003:0503b03": "都邑天子所居曰都。周禮云。四縣曰都。邑。國也。",
    "X64n1263_003:0503b04": "四井曰邑。",
    "X64n1263_003:0503b05": "燔音煩。燒也。",
    "X64n1263_003:0503b06": "草堂曰。住持無他。要在審察人情。周知上下。夫人情",
    "X64n1263_003:0503b07": "審則中外和。上下通則百事理。此住持。所以安也。人",
    "X64n1263_003:0503b08": "情不能審察。下情不能上通。上下乖戾。百事矛盾。此",
    "X64n1263_003:0503b09": "住持所以廢也。其或主者。自持聰明之資。好執偏見。",
    "X64n1263_003:0503b10": "不通物情。捨僉議而重己權。廢公論而行私惠。致使",
    "X64n1263_003:0503b11": "進善之途漸隘。任眾之道益微。毀其未見未聞。安其",
    "X64n1263_003:0503b12": "所習所蔽。欲其住持經大傳遠。是猶却行而求前。終",
    "X64n1263_003:0503b13": "不可及(與山堂書)。",
    "X64n1263_003:0503b14": "僉眾也皆也。",
    "X64n1263_003:0503b15": "却行求前時孔子在衛。冉求言於季孫曰。國有",
    "X64n1263_003:0503b16": "聖人而不能用。欲求其治。是猶却行而求前。豈可",
    "X64n1263_003:0503b17": "及乎。",
    "X64n1263_003:0503b18": "草堂曰。學者立身須要正當。勿使人竊議。一涉異論。",
    "X64n1263_003:0503b19": "則終身不可立矣。昔大陽平侍者。道學為叢林推重。",
    "X64n1263_003:0503b20": "以處心不正。識者非之。遂致終身坎坷。逮死無歸。然",
    "X64n1263_003:0503b21": "豈獨學者而已。為一方主人。尤宜祗畏(與一書記書)。",
    "X64n1263_003:0503b22": "平侍者太陽平侍者。預明安之室有年矣。雖盡",
    "X64n1263_003:0503b23": "得其旨。惟以生滅為己任。擠陷同列。忌出其右。時",
    "X64n1263_003:0503b24": "瑯琊廣照。公安圓鑑居眾時。汾陽昭禪師。令其探",
    "X64n1263_003:0503c01": "明安宗旨。太陽明安云。興洞山一宗。非遠即覺也。",
    "X64n1263_003:0503c02": "二師云。有平侍者在。安以手指胷云。此處不佳。又",
    "X64n1263_003:0503c03": "揑拇指叉中示云。平向去當死於此爾。既明安遷",
    "X64n1263_003:0503c04": "化。遺囑云。瘞身十年無難。當為太陽山打供。入塔",
    "X64n1263_003:0503c05": "時。門人恐平將不利於師。遂作李和文都尉。所施",
    "X64n1263_003:0503c06": "黃白器物。書於塔銘。實無也。後平住太陽。忽云。先",
    "X64n1263_003:0503c07": "師靈骨。風水不利。取而焚之。山門耆宿切諫。平云。",
    "X64n1263_003:0503c08": "與我有妨。遂發塔。見師顏貌如生。薪盡儼然。眾皆",
    "X64n1263_003:0503c09": "驚異。平以钁破其腦。益油薪。俄成灰燼。眾以其事",
    "X64n1263_003:0503c10": "聞於官。坐平謀塔中物。不孝還俗。平後自稱為黃",
    "X64n1263_003:0503c11": "秀才。謁瑯琊。瑯瑯曰。昔年平侍者。今朝黃秀不。我",
    "X64n1263_003:0503c12": "在太陽時。見你做出來。遂不納。又謁公安。安亦然。",
    "X64n1263_003:0503c13": "平流浪無依。後于三叉路口。遭大虫食之。竟不免",
    "X64n1263_003:0503c14": "太陽手叉之記。悲哉。",
    "X64n1263_003:0503c15": "坎坷不平之貌。",
    "X64n1263_003:0503c16": "草堂謂如和尚曰。先師晦堂言。稠人廣眾中。賢不肖",
    "X64n1263_003:0503c17": "接踵。以化門廣大。不容親疎於其間也。惟在少加精",
    "X64n1263_003:0503c18": "選。苟才德合人望者。不可以己之所怒而疎之。苟見",
    "X64n1263_003:0503c19": "識庸常。眾人所惡者。亦不可以己之所愛而親之。如",
    "X64n1263_003:0503c20": "此則賢者自進。不肖者自退。叢林安矣。若夫主者好",
    "X64n1263_003:0503c21": "逞私心。專己喜怒而進退於人。則賢者緘默。不肖者",
    "X64n1263_003:0503c22": "競進。紀綱紊亂。叢林廢矣。此二者實住持之大體。誠",
    "X64n1263_003:0503c23": "能審而踐之。則近者悅而遠者傳。則何慮道之不行。",
    "X64n1263_003:0503c24": "衲子之不來慕乎(疎山石刻)。",
    "X64n1263_003:0504a01": "親疎愛而近之曰親。惡而遠之曰疎。",
    "X64n1263_003:0504a02": "緘默上封也。下不言也。時孔子觀周。入后稷之",
    "X64n1263_003:0504a03": "廟。有金人焉。三緘其口。而銘其背曰。天機不密。四",
    "X64n1263_003:0504a04": "時何行。地機不密。萬物何生。人機不密。萬事何成。",
    "X64n1263_003:0504a05": "此古慎言之人也。又誡人之避纔。",
    "X64n1263_003:0504a06": "草堂謂空首座曰。自有叢林已來。得人之盛。無如石",
    "X64n1263_003:0504a07": "頭馬祖雪峰雲門。近代唯黃龍。五祖二老。誠能收拾",
    "X64n1263_003:0504a08": "四方英俊衲子。隨其器度淺深。才性能否。發而用之。",
    "X64n1263_003:0504a09": "譬如乘輕車。駕駿駟。總其六轡。奮其鞭策。抑縱在其",
    "X64n1263_003:0504a10": "顧盻之間。則何往而不達哉(廣錄)。",
    "X64n1263_003:0504a11": "雪峰福州雪峰義存禪師。南安曾氏子。嗣德山",
    "X64n1263_003:0504a12": "宣鑑禪師。",
    "X64n1263_003:0504a13": "雲門廣東韶州雲門山光峰院文偃禪師。嘉興",
    "X64n1263_003:0504a14": "張氏子。嗣雪峰義存禪師。",
    "X64n1263_003:0504a15": "俊智過千人曰俊。",
    "X64n1263_003:0504a16": "駕駿駟四馬在軛曰駕。俊馬曰駿。一乘四馬曰",
    "X64n1263_003:0504a17": "駟。",
    "X64n1263_003:0504a18": "六轡下普具切。車有四馬。各兩轡。共八轡。以驂",
    "X64n1263_003:0504a19": "馬內兩轡繫於軾。驂馬外兩轡。及夾轅兩服。馬四",
    "X64n1263_003:0504a20": "轡。分置兩手。以為六轡。",
    "X64n1263_003:0504a21": "策馬箠也。以鞭擊馬也。",
    "X64n1263_003:0504a22": "顧盻回視也。",
    "X64n1263_003:0504a23": "草堂曰。住持無他。要在戒謹其偏聽自專之弊。不主",
    "X64n1263_003:0504a24": "乎先入之言。則小人謟佞迎合之纔。不可得而惑矣。",
    "X64n1263_003:0504b01": "葢眾人之情不一。至公之論難見。須是察其利病。審",
    "X64n1263_003:0504b02": "其可否。然後行之可也(疎〔出〕實錄)。",
    "X64n1263_003:0504b03": "草堂謂山堂曰。天下之事。是非未明。不得不慎。是非",
    "X64n1263_003:0504b04": "既明。以理決之。惟道所在。斷之勿疑。如此則姦佞不",
    "X64n1263_003:0504b05": "能惑。強辯不能移矣(清泉記聞)。",
    "X64n1263_003:0504b06": "山堂震和尚。初却曹山之命。郡守移文勉之。山堂辭",
    "X64n1263_003:0504b07": "之曰。若使飯粱囓肥。作貪名之衲子。不若草衣不食。",
    "X64n1263_003:0504b08": "為隱山之野人(清泉才菴主。記聞)。",
    "X64n1263_003:0504b09": "山堂隆興府。黃龍山堂道震禪師。金陵趙氏子。",
    "X64n1263_003:0504b10": "嗣泐潭善禪師。",
    "X64n1263_003:0504b11": "粱美糓也。",
    "X64n1263_003:0504b12": "囓肥上噬也。下肥膩也。言所食者。皆佳糓美味",
    "X64n1263_003:0504b13": "之物也。",
    "X64n1263_003:0504b14": "山堂曰。蛇虎非鴟鳶之讐。鴟鳶從而號之。何也。以其",
    "X64n1263_003:0504b15": "有異心故。牛豕非鸜鵲之馭。鸜鵲集而乘之何也。以",
    "X64n1263_003:0504b16": "其無異心故。昔趙州訪一菴主。值出生飯。州云。鵶子",
    "X64n1263_003:0504b17": "見人為甚飛去。主罔然。遂躡前語問州。州對曰。為我",
    "X64n1263_003:0504b18": "有殺心在。是故疑於人者。人亦疑之。忘於物者。物亦",
    "X64n1263_003:0504b19": "忘之。古人與虵虎為伍者。善達此理也。老龐曰。鐵牛",
    "X64n1263_003:0504b20": "不怕獅子吼。恰似木人見花鳥。斯言盡之矣(與周居士書)。",
    "X64n1263_003:0504b21": "鴟充尸切。亦名鳶。似雁而白也。",
    "X64n1263_003:0504b22": "鸜音劬。鸜鵒也。即八哥是也。",
    "X64n1263_003:0504b23": "馭乘也。罔然言不知其理也。",
    "X64n1263_003:0504b24": "躡踐也。",
    "X64n1263_003:0504c01": "伍聚也。五人相參曰伍。又伴也。",
    "X64n1263_003:0504c02": "老龐襄州龐蘊字道玄。衡陽縣人。得法於馬祖。",
    "X64n1263_003:0504c03": "甞作偈曰。但自無心於。萬物。何妨萬物常圍遶。鐵",
    "X64n1263_003:0504c04": "牛不怕獅子吼。恰似木人見花鳥。木人本體自無",
    "X64n1263_003:0504c05": "情。花鳥逢人亦不驚。心境如如只這是。何慮菩提",
    "X64n1263_003:0504c06": "道不成。",
    "X64n1263_003:0504c07": "山堂曰。御下之法。恩不可過。過則驕矣。威不可嚴。嚴",
    "X64n1263_003:0504c08": "則怨矣。欲恩而不驕。威而不怨。恩必施於有功。不可",
    "X64n1263_003:0504c09": "妄加於人。威必加於有罪。不可濫及無辜。故恩雖厚",
    "X64n1263_003:0504c10": "而人無所驕。威雖嚴而人無所怨。功或不足稱而賞",
    "X64n1263_003:0504c11": "之已厚。罪或不足責而罰之至重。遂使小人故生驕",
    "X64n1263_003:0504c12": "怨矣(與張尚書書)。",
    "X64n1263_003:0504c13": "御治也使也。驕矜肆。",
    "X64n1263_003:0504c14": "辜罪犯應死曰辜。",
    "X64n1263_003:0504c15": "山堂曰。佛祖之道。不過得中。過中則偏邪。天下之事。",
    "X64n1263_003:0504c16": "不可極意。極意則禍亂。古今之人。不節不謹。殆至危",
    "X64n1263_003:0504c17": "亡者多矣。然則孰無過歟。惟賢達之士。改之勿吝。是",
    "X64n1263_003:0504c18": "稱為美也(與趙超然書)。",
    "X64n1263_003:0504c19": "山堂同韓尚書子蒼。萬菴顏首座。賢真牧。避難于雲",
    "X64n1263_003:0504c20": "門菴。韓公因問萬菴。近聞被李成兵吏所執。何計得",
    "X64n1263_003:0504c21": "脫。萬菴曰。昨被執縛。饑凍連日。自度必死矣。偶大雪",
    "X64n1263_003:0504c22": "埋屋。其所繫屋壁。無故崩倒。是夜幸脫者百餘人。公",
    "X64n1263_003:0504c23": "曰。正被所執時如何排遣。萬菴不對。公再詰之。萬菴",
    "X64n1263_003:0504c24": "曰。此何足道。吾輩學道以義為質。有死而已。何所懼",
    "X64n1263_003:0505a01": "乎。公頷之。因知前輩涉世禍害。死生皆有處斷矣(真",
    "X64n1263_003:0505a02": "牧集)。",
    "X64n1263_003:0505a03": "韓子蒼名駒。字子蒼。問道於山堂道震禪師。任",
    "X64n1263_003:0505a04": "至尚書。",
    "X64n1263_003:0505a05": "李成南宋高宗。紹興元年。李成作亂。聚集浙江",
    "X64n1263_003:0505a06": "各處。賊宼十餘萬。戰據江淮十餘州。自號李天王",
    "X64n1263_003:0505a07": "劫掠襄陽。遇岳飛殺敗。投入江者不知其數。李成",
    "X64n1263_003:0505a08": "敗走投金。自此襄漢悉平。川陝道路方通。徵稅無",
    "X64n1263_003:0505a09": "阻矣。",
    "X64n1263_003:0505a10": "詰問。",
    "X64n1263_003:0505a11": "山堂退百丈。謂韓子蒼曰。古之進者。有德有命。故三",
    "X64n1263_003:0505a12": "請而行。一辭而退。今之進者。惟勢與力。知進退而不",
    "X64n1263_003:0505a13": "失其正者。可謂賢達矣(記聞)。",
    "X64n1263_003:0505a14": "三請一辭古語云。三讓而進。一辭而退。言士之",
    "X64n1263_003:0505a15": "自重也。",
    "X64n1263_003:0505a16": "山堂謂野菴曰。住持存心要公。行事不必出於己為",
    "X64n1263_003:0505a17": "是。以他為非。則愛惡異同。不生於心。暴慢邪僻之氣。",
    "X64n1263_003:0505a18": "無自而入矣(幻菴集)。",
    "X64n1263_003:0505a19": "野菴隆興府。石亭野菴祖璇禪師。嗣大慧宗杲",
    "X64n1263_003:0505a20": "禪師。",
    "X64n1263_003:0505a21": "山堂曰。李商老言妙喜。器度凝遠。節義過人。好學不",
    "X64n1263_003:0505a22": "倦。與老夫相從寶峰。僅四五載。十日不見。必遣人致",
    "X64n1263_003:0505a23": "問。老夫舉家病腫。妙喜過舍。躬自煎煑。如子弟事父",
    "X64n1263_003:0505a24": "兄禮。既歸。元首座責之。妙喜唯唯受教。識者知其大",
    "X64n1263_003:0505b01": "器。湛堂嘗曰。杲侍者再來人也。山僧惜不及見。湛堂",
    "X64n1263_003:0505b02": "遷化。妙喜蠒足千里。訪無盡居士於渚宮。求塔銘。湛",
    "X64n1263_003:0505b03": "堂末後一段光明。妙喜之力也(日涉記)。",
    "X64n1263_003:0505b04": "李商老廬山李商老。因修造動土。觸犯土神。致",
    "X64n1263_003:0505b05": "舉家病腫。求醫不効。乃焚香齋戒。誦念熾盛光王",
    "X64n1263_003:0505b06": "神呪。未及七日。夜夢老人。著白衣騎牛。陷地旋沒",
    "X64n1263_003:0505b07": "而去。翌日全家病瘞矣。",
    "X64n1263_003:0505b08": "元首座成都府。昭覺寺微菴道元禪師。嗣佛果",
    "X64n1263_003:0505b09": "懃禪師。南嶽下十五世。",
    "X64n1263_003:0505b10": "唯唯上聲應之速。而無疑也。加唯唯兩字者。順",
    "X64n1263_003:0505b11": "從之至也。",
    "X64n1263_003:0505b12": "蠒足足重皮也。楚欲伐宋。墨子自魯趣楚。十日",
    "X64n1263_003:0505b13": "十夜。足腫如重蠒。而不休息。謂足傷起皮。如重蠒",
    "X64n1263_003:0505b14": "也。",
    "X64n1263_003:0505b15": "渚宮上音主。地名。即荊州府是也。",
    "X64n1263_003:0505b16": "塔銘妙喜禪師。因湛堂示寂。請覺範狀其行實。",
    "X64n1263_003:0505b17": "又得龍安照然禪師書為紹介。特往荊州。謁無盡",
    "X64n1263_003:0505b18": "居士。求塔銘。初見無盡。問。公祇任麼著草鞋遠來",
    "X64n1263_003:0505b19": "師曰。某數百里。特來見相公。公曰。年多少。師曰。二",
    "X64n1263_003:0505b20": "十四歲。又問。水牯牛多少。師曰。兩個。公曰。甚麼處",
    "X64n1263_003:0505b21": "學得虗頭言來。師曰。今日親見相公。無盡笑曰。且",
    "X64n1263_003:0505b22": "坐吃茶。纔坐又問。遠來有何事緣。師趨前曰。湛堂",
    "X64n1263_003:0505b23": "和尚示寂茶毗。眼睛牙齒。數珠不壞。得舍利無數。",
    "X64n1263_003:0505b24": "山門耆宿皆欲得相公大手筆作塔銘。激厲後學。",
    "X64n1263_003:0505c01": "特地遠來。冐瀆鈞聽。無盡曰。被罪在此。不曾為人",
    "X64n1263_003:0505c02": "作文字。今有一問。若道得。即作塔銘。道不得。即與",
    "X64n1263_003:0505c03": "錢五貫。裹足却歸兜率參禪去。師云。請相公問。公",
    "X64n1263_003:0505c04": "曰。聞準老眼睛不壞是否。答曰是。公曰。我不問你",
    "X64n1263_003:0505c05": "這個眼睛。師曰。問甚麼眼睛。公曰。金剛正眼睛。師",
    "X64n1263_003:0505c06": "曰。若是金剛正眼睛。在相公筆頭上。公曰。如此則",
    "X64n1263_003:0505c07": "老夫為他點出光明。令他照天照地去也。師乃趣",
    "X64n1263_003:0505c08": "前曰。先師多幸。謝相公塔銘。無盡唯唯而笑。其略",
    "X64n1263_003:0505c09": "曰。舍利。孔老之書無聞也。先佛世尊滅度之後。弟",
    "X64n1263_003:0505c10": "子收取舍利。起塔供養。趙州從諗禪師。舍利多至",
    "X64n1263_003:0505c11": "萬粒。近世龍慶閑。百丈肅。烟氣所及皆成舍利。大",
    "X64n1263_003:0505c12": "體出家人。本為生死事大。若生死到來。不知下落。",
    "X64n1263_003:0505c13": "則不如三家村裏省事漢。臨終囑付。一一分明。四",
    "X64n1263_003:0505c14": "大色身。諸緣假合。從本以來。舍利豈有體性。若梵",
    "X64n1263_003:0505c15": "行清潔。白業堅固。靈明廓徹。預知報謝。不驚不怖。",
    "X64n1263_003:0505c16": "則依正二報。毫釐不失。若世間麗心。於本分事上。",
    "X64n1263_003:0505c17": "十二時中。不曾照管。微細流注。生大我慢。此是業",
    "X64n1263_003:0505c18": "主鬼來借宅。如此而欲舍利流珠。諸根不壞。豈可",
    "X64n1263_003:0505c19": "得乎。",
    "X64n1263_003:0505c20": "妙喜杲和尚曰。湛堂每獲前賢書帖。必焚香開讀。或",
    "X64n1263_003:0505c21": "刊之石曰。先聖盛德佳名。詎忍棄置。其雅尚如此。故",
    "X64n1263_003:0505c22": "其亡也。無十金之聚。唯唐宋諸賢墨蹟。僅兩竹籠。衲",
    "X64n1263_003:0505c23": "子競相詶唱。得錢八十餘千。助茶毗禮(可菴集)。",
    "X64n1263_003:0505c24": "十金即十兩也。",
    "X64n1263_003:0506a01": "墨蹟下與跡同。即書籍字帖也。",
    "X64n1263_003:0506a02": "茶毗梵語。此云火化。",
    "X64n1263_003:0506a03": "妙喜曰。佛性住大溈。行者與地客相歐。(於口切捶也)佛性",
    "X64n1263_003:0506a04": "欲治行者。祖超然因言。若縱地客摧辱行者。非惟有",
    "X64n1263_003:0506a05": "失上下名分。切恐小人乘時侮慢。事不行矣。佛性不",
    "X64n1263_003:0506a06": "聽。未幾果有莊客弒知事者(可菴集)。",
    "X64n1263_003:0506a07": "佛性潭州大溈佛性法泰禪師。漢州李氏子。嗣",
    "X64n1263_003:0506a08": "圓悟勤禪師。南嶽下十五世也。",
    "X64n1263_003:0506a09": "地客即佃戶也。",
    "X64n1263_003:0506a10": "祖超然臨安府。超然文祖禪師。嗣天衣懷禪師。",
    "X64n1263_003:0506a11": "清源下十一世也。",
    "X64n1263_003:0506a12": "弒以下殺上。曰弒。",
    "X64n1263_003:0506a13": "妙喜曰。祖超然住仰山。地客盜常住糓。超然素嫌地",
    "X64n1263_003:0506a14": "客。意欲遣之。令庫子行者。為彼供狀。行者欲保全地",
    "X64n1263_003:0506a15": "客。察超然意。抑令供起離狀。仍返使呌喚。不肯供責。",
    "X64n1263_003:0506a16": "超然怒行者擅權。二人皆決竹篦而已。葢超然不知",
    "X64n1263_003:0506a17": "陰為行者所謀。烏乎。小人狡猾如此(可菴集)。",
    "X64n1263_003:0506a18": "抑逼也。狡猾奸頑多許也。",
    "X64n1263_003:0506a19": "妙喜曰。愛惡異同。人之常情。惟賢達高明。不被其所",
    "X64n1263_003:0506a20": "轉。昔圓悟住雲居。高菴退東堂。愛圓悟者惡高菴。同",
    "X64n1263_003:0506a21": "高菴者異圓悟。由是叢林紛紛然。有圓悟高菴之黨。",
    "X64n1263_003:0506a22": "竊觀二大士。播大名于海上。非常流可擬。惜乎昧於",
    "X64n1263_003:0506a23": "輕信小人謟言。惑亂聰明。遂為識者笑。是故宜其亮",
    "X64n1263_003:0506a24": "座主隱山之流。為高上之士也(智林集)。",
    "X64n1263_003:0506b01": "大士有德之稱。謂當代英賢。思拔羣類。智出眾",
    "X64n1263_003:0506b02": "情。弘道利生。故曰大士也。",
    "X64n1263_003:0506b03": "亮座主西蜀人。頗講經論。因參馬祖。發明大事。",
    "X64n1263_003:0506b04": "隱於洪州西山。更無消息。政和間。有熊秀才。遊西",
    "X64n1263_003:0506b05": "山。過翠巖。長老思文與秀才。俱是鄱陽人。故遣二",
    "X64n1263_003:0506b06": "力士。擡籃輿送至。所經林壑。草木蔭翳。偶見一僧。",
    "X64n1263_003:0506b07": "貌古神清。龐眉雪頂。編葉為衣。坐於盤石。如壁間",
    "X64n1263_003:0506b08": "畫佛圓澄之狀。熊自謂曰。今時無這般僧。甞聞亮",
    "X64n1263_003:0506b09": "座主。隱於西山。疑其猶在。出輿踧踖而前曰。莫是",
    "X64n1263_003:0506b10": "亮座主麼。僧以手向東指。熊方與二力。隨手回視。",
    "X64n1263_003:0506b11": "失僧所在。時小雨初歇。熊登石視。其座處猶乾。躊",
    "X64n1263_003:0506b12": "蹰回顧。太息曰。宿緣不厚。雖遇而不遇也。",
    "X64n1263_003:0506b13": "隱山潭州龍山禪師。因參馬祖。發明心要。後隱",
    "X64n1263_003:0506b14": "潭州龍山。一日泪山悟本。與密師伯遊山。前見溪",
    "X64n1263_003:0506b15": "流菜葉。莫有道人居否。遂撥草循溪。行六七里。忽",
    "X64n1263_003:0506b16": "見隱山在菴前便問。此山無路。闍黎從何處。來洞",
    "X64n1263_003:0506b17": "曰。無路且置。和尚從何而入。師曰。我不從雲水來。",
    "X64n1263_003:0506b18": "洞曰。和尚住此山多少時節。曰春秋不涉。洞曰。此",
    "X64n1263_003:0506b19": "山先住。和尚先住。師曰不知。洞曰。為甚麼不知。師",
    "X64n1263_003:0506b20": "曰。我不從人天來。洞曰。和尚得何道理便住此山。",
    "X64n1263_003:0506b21": "師曰。我見兩個泥牛鬪入海。直至如今絕消息。洞",
    "X64n1263_003:0506b22": "山良久。具威儀禮拜。便問。如何是主中主。師曰。長",
    "X64n1263_003:0506b23": "年不出戶。洞曰。如何主中賓。師曰。青山覆白雲。洞",
    "X64n1263_003:0506b24": "曰。賓主相去幾何。師曰。長江水上波。洞曰。賓主相",
    "X64n1263_003:0506c01": "見。有何言句。師曰。清風拂白雲。洞山辭退。乃述偈",
    "X64n1263_003:0506c02": "曰。三間茅屋從來住。一道神光萬境閑。莫將是非",
    "X64n1263_003:0506c03": "來辯我。浮生穿鑿不相關。自此焚菴。遁入深山幽",
    "X64n1263_003:0506c04": "寂之處。不知所在。因號隱山。",
    "X64n1263_003:0506c05": "妙喜曰。古人見善則遷。有過則改。率德循行。思免無",
    "X64n1263_003:0506c06": "咎。所患莫甚於不知其惡。所美莫善於好聞其過。然",
    "X64n1263_003:0506c07": "豈古人之才智不足。識見不明。而若是耶。誠欲使後",
    "X64n1263_003:0506c08": "世自廣而狹於人者。為戒也。夫叢林之廣。四海之眾。",
    "X64n1263_003:0506c09": "非一人所能獨知。必資左右耳目思慮。乃能盡其義",
    "X64n1263_003:0506c10": "理。善其人情。苟或尊居自重。謹細務。忽大體。賢者不",
    "X64n1263_003:0506c11": "知。不肖者不察。事之非不改。事或是不從。率意狂為。",
    "X64n1263_003:0506c12": "無所忌憚。此誠禍害之基。安得不懼。或左右果無可",
    "X64n1263_003:0506c13": "咨詢者。猶宜取法於先聖。豈可如嚴城堅兵。無自而",
    "X64n1263_003:0506c14": "入耶。此殆非所謂納百川。而成大海也(與寶和尚書)。",
    "X64n1263_003:0506c15": "率遵也修也。",
    "X64n1263_003:0506c16": "妙喜曰。諸方舉長老。須舉守道而恬退者。舉之則志",
    "X64n1263_003:0506c17": "節愈堅。所至不破壞常住。成就叢林。亦主法者。救今",
    "X64n1263_003:0506c18": "日之弊也。且詐佞狡猾之徒。不知羞耻。自能謟奉勢",
    "X64n1263_003:0506c19": "位。結托于權貴之門。又何須舉(與竹菴書)。",
    "X64n1263_003:0506c20": "恬退樂然而退。不願為人。",
    "X64n1263_003:0506c21": "妙喜謂超然居士曰。天下為公論不可廢。縱抑之不",
    "X64n1263_003:0506c22": "行。其如公論何。所以叢林舉一有道之士。聞見必欣",
    "X64n1263_003:0506c23": "然稱賀。或舉一不諦當者。眾人必慽然嗟嘆。其實無",
    "X64n1263_003:0506c24": "他。以公論行與不行也。烏乎。用此可以卜叢林之盛",
    "X64n1263_003:0507a01": "衰矣(可菴集)。",
    "X64n1263_003:0507a02": "超然居士郡王趙令矜。字表之。號超然居士。都",
    "X64n1263_003:0507a03": "郡南康。嗣圓悟勤禪師。",
    "X64n1263_003:0507a04": "抑止也。慽憂也。",
    "X64n1263_003:0507a05": "妙喜曰。節儉放下。乃修身之基。入道之要。歷觀古人。",
    "X64n1263_003:0507a06": "鮮有不節儉放下者。年來衲子。遊荊楚。買毛褥。過浙",
    "X64n1263_003:0507a07": "右。求紡絲。得不愧古人乎",
    "X64n1263_003:0507a08": "妙喜曰。古德住持不親常住。一切悉付知事掌管。近",
    "X64n1263_003:0507a09": "代主者。自恃才力有餘。事無大小。皆歸方丈。而知事",
    "X64n1263_003:0507a10": "徒有其虗名耳。嗟乎。苟以一身之資。固欲把攬一院",
    "X64n1263_003:0507a11": "之事。使小人不蒙蔽。紀綱不紊亂。而合至公之論。不",
    "X64n1263_003:0507a12": "亦難乎(與山堂書)。",
    "X64n1263_003:0507a13": "蒙欺昧遮掩曰蒙。",
    "X64n1263_003:0507a14": "妙喜曰。陽極則陰生。陰極則陽生。盛衰相乘。乃天地",
    "X64n1263_003:0507a15": "自然之數。惟豐亨宜乎日中。故曰日中則[日/亥]。月滿則",
    "X64n1263_003:0507a16": "虧。天地盈虧。與時消息。而況於人乎。所以古之人。當",
    "X64n1263_003:0507a17": "其血氣壯盛之時。慮光陰之易往。則朝念夕思。戒謹",
    "X64n1263_003:0507a18": "彌懼。不恣情。不逸欲。惟道是求。遂能全其令聞。若夫",
    "X64n1263_003:0507a19": "隳之以逸慾。敗之以恣情。殆於不可捄。方頓足扼腕",
    "X64n1263_003:0507a20": "而追之晚矣。時乎難得而易失也(薌林書)。",
    "X64n1263_003:0507a21": "震上離下。",
    "X64n1263_003:0507a22": "豐亨雷火豐卦。豐者大也。以明而動。盛大之勢",
    "X64n1263_003:0507a23": "也。故其占有亨道焉。然盛極將衰。又有憂道焉。聖",
    "X64n1263_003:0507a24": "人以為徒憂無益。但守常不至過盛。彖辭云。日中",
    "X64n1263_003:0507b01": "則[日/亥]。月盈則食。天地盈虗。與時消息。而況人乎。況",
    "X64n1263_003:0507b02": "于鬼神乎。葢言豐盛難常。以此為戒也。日中盛極。",
    "X64n1263_003:0507b03": "則當[日/亥]昧。月盈極則有虧缺。天地之盈虧。尚隨時",
    "X64n1263_003:0507b04": "消息。況人生于天地之間。鬼神為天地之氣機。豐",
    "X64n1263_003:0507b05": "盛之時。以此為戒。欲人守中。不至於過盛也。處豐",
    "X64n1263_003:0507b06": "之道。豈容易哉。",
    "X64n1263_003:0507b07": "消息陰死為消。陽死為息。",
    "X64n1263_003:0507b08": "令聞上。善也下去聲。名遠達也。",
    "X64n1263_003:0507b09": "時乎難得夫功難成而易敗。時難得而易失。謂",
    "X64n1263_003:0507b10": "時乎時乎不再來。漢蒯徹說韓信之言也。",
    "X64n1263_003:0507b11": "妙喜曰。古人先擇道德。次推才學。而進當時。苟非良",
    "X64n1263_003:0507b12": "器。置身于人前者。見聞多薄之。由是衲子自思砥礪",
    "X64n1263_003:0507b13": "名節而立。比見叢林凋喪。學者不顧道德。少節義。無",
    "X64n1263_003:0507b14": "廉耻。譏淳素為鄙朴。獎囂浮為俊敏。是故晚輩識見",
    "X64n1263_003:0507b15": "不明。涉獵抄寫。用資口舌之辯。日滋月浸。遂成澆漓",
    "X64n1263_003:0507b16": "之風。逮語于聖人之道。瞢若面牆。此殆不可捄也(與",
    "X64n1263_003:0507b17": "韓子蒼書)。",
    "X64n1263_003:0507b18": "砥礪琢磨也。",
    "X64n1263_003:0507b19": "涉獵謂之泛覧流觀音如涉水獵獸。意不精專。",
    "X64n1263_003:0507b20": "終不克見深奧之旨也。",
    "X64n1263_003:0507b21": "面牆論語云。子謂伯魚曰。女為周南召南矣乎。",
    "X64n1263_003:0507b22": "人而不為周南召南。猶面牆而立也歟。言其一物",
    "X64n1263_003:0507b23": "無所見。一步不可行也。",
    "X64n1263_003:0507b24": "妙喜曰。昔晦堂作黃龍題名記曰。古之學者。居則巖",
    "X64n1263_003:0507c01": "穴。食則土木。衣則皮草。不係心於聲利。不籍名於官",
    "X64n1263_003:0507c02": "府。自魏晉齊梁隋唐以來。始剏招提。聚四方學徒。擇",
    "X64n1263_003:0507c03": "賢者規不肖。俾智者導愚迷。由是賓主立。上下分矣。",
    "X64n1263_003:0507c04": "夫四海之眾。聚于一寺。當其任者。誠亦難能。要在總",
    "X64n1263_003:0507c05": "其大。捨其小。先其急。後其緩。不為私計。專利於人。此",
    "X64n1263_003:0507c06": "汲汲為一身之謀者。實霄壤矣。今黃龍以歷代住持。",
    "X64n1263_003:0507c07": "題其名于石。使後之來者見而目之曰。孰道德。孰仁",
    "X64n1263_003:0507c08": "義。孰公于眾。孰利於身。嗚呼可不懼乎(石刻)。",
    "X64n1263_003:0507c09": "籍名但身離塵世。跡寄烟霞。故有司文籍不得",
    "X64n1263_003:0507c10": "著其名也。",
    "X64n1263_003:0507c11": "剏楚浪切。初造也。",
    "X64n1263_003:0507c12": "汲汲小人為利。而無少暇。",
    "X64n1263_003:0507c13": "張侍郎子韶。謂妙喜曰。夫禪林首座之職。乃選賢之",
    "X64n1263_003:0507c14": "位。今諸方不問賢不肖。例以此為僥倖之津途。亦主",
    "X64n1263_003:0507c15": "法者失也。然則像季固難得其人。若擇其履行稍優。",
    "X64n1263_003:0507c16": "才德稍備。識廉耻節義者居之。與夫險進之徒。亦差",
    "X64n1263_003:0507c17": "勝矣(可菴集)。",
    "X64n1263_003:0507c18": "津途渡水處曰津。陸行處曰途。",
    "X64n1263_003:0507c19": "妙喜謂子韶曰。近代主法者。無如真如喆。善輔弼叢",
    "X64n1263_003:0507c20": "林。莫若楊岐。議者謂慈明真率。作事忽略。殊無避忌。",
    "X64n1263_003:0507c21": "楊岐忘身事之。惟恐不周。惟慮不辦。雖衝寒冐暑。未",
    "X64n1263_003:0507c22": "甞急己惰容。始自南源。終于興化。僅三十載。總柄綱",
    "X64n1263_003:0507c23": "律。盡慈明之世而後已。如真如者。初自束包行脚。逮",
    "X64n1263_003:0507c24": "于應世領徒。為法忘軀。不啻如饑渴者。造次顛沛不",
    "X64n1263_003:0508a01": "遽色無疾言。夏不排窻。冬不附火。一室翛然。凝塵滿",
    "X64n1263_003:0508a02": "案。甞曰。衲子內無高明遠見。外乏巖師良友。尠克有",
    "X64n1263_003:0508a03": "成器者。故當時執抝如孚鐵脚。倔強如秀圓通。諸公",
    "X64n1263_003:0508a04": "皆望風而偃。嗟乎。二老實千載衲子之龜鑑也(可菴記聞)。",
    "X64n1263_003:0508a05": "輔弼扶助也。如朝廷有股肱之臣。則天下治。叢",
    "X64n1263_003:0508a06": "林有賢智衲僧。則法門興也。",
    "X64n1263_003:0508a07": "衝寒下謂隆冬盛暑之時。或執勞。則踴躍以身",
    "X64n1263_003:0508a08": "先之。未甞有懶惰之容。現於顏面也。",
    "X64n1263_003:0508a09": "始自南源楊大年。以書抵宜春太守黃守旦。使",
    "X64n1263_003:0508a10": "請師出世說法。守以南源致請。後謁神鼎。鼎嘆曰。",
    "X64n1263_003:0508a11": "汾陽有此兒耶。師自此名重四方。定林沙門本延。",
    "X64n1263_003:0508a12": "有道行。雅為士大夫敬信。見鼎稱讚慈明知見。可",
    "X64n1263_003:0508a13": "興臨濟之道。時道吾虗席。延白郡守請以主之。法",
    "X64n1263_003:0508a14": "令整肅。忘軀為眾。後遷石霜。又居福巖。又住興化。",
    "X64n1263_003:0508a15": "總柄綱律統束也。謂統束叢林。權衡僧任。立綱",
    "X64n1263_003:0508a16": "陳紀。整頓規繩。救時之弊也。",
    "X64n1263_003:0508a17": "為法下惟知有佛法。而不知有其身也。",
    "X64n1263_003:0508a18": "造次急遽苟且之時。",
    "X64n1263_003:0508a19": "顛沛傾覆流離之際。",
    "X64n1263_003:0508a20": "遽勃然而變其色也。疾也。",
    "X64n1263_003:0508a21": "抝剛硬孤高。不近人情。",
    "X64n1263_003:0508a22": "孚鐵脚長蘆應天永孚禪師。嗣泐潭懷澄。其遊",
    "X64n1263_003:0508a23": "方至一旅邸。有娼女所逼不惑。女告母。母嘆。曰真",
    "X64n1263_003:0508a24": "佛子也。故叢林云。平生孚鐵脚。道價喧宇宙。",
    "X64n1263_003:0508b01": "偃仆也倒也。論語孔子曰。君子之德風。小人之",
    "X64n1263_003:0508b02": "德草。草上之風必偃。",
    "X64n1263_003:0508b03": "龜鑑龜知未來之禍福。鑑照現在之妍媸。",
    "X64n1263_003:0508b04": "子韶同妙喜萬菴三人。詣前堂。本首座寮問疾。妙喜",
    "X64n1263_003:0508b05": "曰。林下人身安然後可以學道。萬菴直謂不然。必欲",
    "X64n1263_003:0508b06": "學道。不當更顧其身。妙喜曰。爾遮漢又顛邪。子韶雖",
    "X64n1263_003:0508b07": "重妙喜之言。而終愛萬菴之語為當(記聞)。",
    "X64n1263_003:0508b08": "本首座即博山悟本也。",
    "X64n1263_003:0508b09": "當去聲。發言之中節也。",
    "X64n1263_003:0508b10": "子韶問妙喜。方今住持何先。妙喜曰。安著禪和子。不",
    "X64n1263_003:0508b11": "過錢糓而已。時萬菴在座。以謂不然。計常住所得。善",
    "X64n1263_003:0508b12": "能撙節浮費。用之有道。錢糓不勝數矣。何足為慮。然",
    "X64n1263_003:0508b13": "當今住持。惟得抱道衲子為先。假使住持有智謀。能",
    "X64n1263_003:0508b14": "儲十年之糧。座下無抱道衲子。先聖所謂坐消信施。",
    "X64n1263_003:0508b15": "仰愧龍天。何補住持。子韶曰。首座所言極當。妙喜回",
    "X64n1263_003:0508b16": "顧萬菴曰。一個個都似你。萬菴休去(已上並見可菴集)。",
    "X64n1263_003:0508b17": "撙節量其所入。度其所出。節儉廉約。無使奢侈。",
    "X64n1263_003:0508b18": "儲積聚也。嗣也。如太子嗣君。故謂之儲。",
    "X64n1263_003:0508b19": "萬菴顏和尚曰。妙喜先師。初住徑山。因夜參。持論諸",
    "X64n1263_003:0508b20": "方。及曹洞宗旨不已。次日音首座謂先師曰。夫出世",
    "X64n1263_003:0508b21": "利生。素非細事。必欲扶振宗教。當隨時以捄弊。不必",
    "X64n1263_003:0508b22": "取目前之快。和尚前日作禪和子。持論諸方。猶不可",
    "X64n1263_003:0508b23": "妄。況今登寶華王座稱善知識耶。先師曰。夜來一時",
    "X64n1263_003:0508b24": "之說焉。首座曰。聖賢之學。本於天性。豈可率然。先師",
    "X64n1263_003:0508c01": "稽首謝之。首座猶說之不已。萬菴曰。先師竄衡陽。賢",
    "X64n1263_003:0508c02": "侍者錄貶詞。揭示僧堂前。衲子如失父母。涕泗愁歎。",
    "X64n1263_003:0508c03": "居不遑處。音首座詣眾寮白之曰。人生禍患。不可苟",
    "X64n1263_003:0508c04": "免。使妙喜平生如婦人女子。陸沈下板。緘默不言。故",
    "X64n1263_003:0508c05": "無今日之事。況先聖所應為者不止於是。爾等何苦",
    "X64n1263_003:0508c06": "自傷。昔慈明瑯瑘谷泉大愚。結伴參汾陽。適當西北",
    "X64n1263_003:0508c07": "用兵。遂易衣混火隊中往。今徑山衡陽。相去不遠。道",
    "X64n1263_003:0508c08": "路絕間關。山川無險阻。要見妙喜。復何難乎。由是一",
    "X64n1263_003:0508c09": "眾寂然。翌日相繼而去(廬山智林集)。",
    "X64n1263_003:0508c10": "曹洞宗曹。乃撫州曹山本寂禪師。嗣洞山良介",
    "X64n1263_003:0508c11": "禪師。初離洞山。入曹溪禮祖塔。回吉州之吉水眾",
    "X64n1263_003:0508c12": "響山名。遂請開法。師擬曹溪。凡隨所居處。立曹為",
    "X64n1263_003:0508c13": "號。洞山之宗。至師最隆。故稱曹洞宗也。",
    "X64n1263_003:0508c14": "率然輕忽也。",
    "X64n1263_003:0508c15": "衡陽湖南道。衡州府。衡陽縣也。",
    "X64n1263_003:0508c16": "揭高舉也。張示也。",
    "X64n1263_003:0508c17": "涕泗目出汁曰涕。鼻出汁曰泗。",
    "X64n1263_003:0508c18": "遑處居處不安之貌。又急也。",
    "X64n1263_003:0508c19": "婦女但有閨門之志。而無境外之心。",
    "X64n1263_003:0508c20": "下板官謂下僚。下板。言居于下位也。",
    "X64n1263_003:0508c21": "谷泉南嶽芭蕉菴大道谷泉禪師。泉州人。嗣汾",
    "X64n1263_003:0508c22": "陽善昭禪師。南嶽下十世也。",
    "X64n1263_003:0508c23": "大愚瑞州大愚山。守芝禪師。嗣汾陽。",
    "X64n1263_003:0508c24": "汾陽汾州太子院。善昭禪師。太原俞氏子。嗣首",
    "X64n1263_003:0509a01": "山念禪師。南嶽下九世也。",
    "X64n1263_003:0509a02": "混火隊中汾陽道望天下。慈明等決志親謁。當",
    "X64n1263_003:0509a03": "時河東澤潞。皆屯兵。眾皆無行。惟公等。不顧危阻。",
    "X64n1263_003:0509a04": "渡河登太行山。易衣混軍隊中。露眠草宿。不辭勞",
    "X64n1263_003:0509a05": "苦。遂造汾陽參見。詳見僧寶傳。",
    "X64n1263_003:0509a06": "萬菴曰。先師移梅陽。衲子間有竊議者。音首座曰。大",
    "X64n1263_003:0509a07": "凡評論於人。當於有過中求無過。詎可於無過中求",
    "X64n1263_003:0509a08": "有過。夫不察其心。而疑其跡。誠何以慰叢林公論。且",
    "X64n1263_003:0509a09": "妙喜道德才器。出於天性。立身行事。惟義是從。其量",
    "X64n1263_003:0509a10": "度固過於人。今造物抑之。必有道矣。安得不知其為",
    "X64n1263_003:0509a11": "法門異時之福耶。聞者自此不復議論矣(智林集)。",
    "X64n1263_003:0509a12": "移梅陽即廣東潮州府。梅陽縣也。侍郎張九成。",
    "X64n1263_003:0509a13": "未第時。因談楊文公呂微仲。諸儒所造精妙。皆由",
    "X64n1263_003:0509a14": "學禪而至。於是慕禪學。聞寶印楚明禪師道風。敬",
    "X64n1263_003:0509a15": "往參請。師舉柏樹子話。令時時提撕。一日聞蛙鳴",
    "X64n1263_003:0509a16": "釋然契入。有偈曰。春天月下一聲蛙。撞破乾坤共",
    "X64n1263_003:0509a17": "一家。正恁麼時誰會得。嶺頭脚痛有玄沙。宋高宗",
    "X64n1263_003:0509a18": "紹興七年。七月十一日。詔妙喜住徑山能仁寺。至",
    "X64n1263_003:0509a19": "紹興十一年。張九成與諸大夫輩往謁。評議格物",
    "X64n1263_003:0509a20": "話。妙喜曰。公祇知有格物。不知有物格。諸公茫然。",
    "X64n1263_003:0509a21": "妙喜大笑。公曰。師能開諭乎。喜曰。不見小說載。唐",
    "X64n1263_003:0509a22": "人與安祿山叛者。其人先為閬州守。有畫像在焉。",
    "X64n1263_003:0509a23": "時唐明皇。幸蜀見之怒。令使臣以劍擊之像首落。",
    "X64n1263_003:0509a24": "時閬州守。隱居陝西。首忽然墮地。公聞頓領深旨。",
    "X64n1263_003:0509b01": "呈偈題於軒壁。曰。子韶格物。妙喜物格。欲識一貫。",
    "X64n1263_003:0509b02": "兩個五百。妙喜重其悟入。時為上堂。引神臂弓一",
    "X64n1263_003:0509b03": "發。透過千層甲。老僧拈來看。直甚臭皮襪之句。是",
    "X64n1263_003:0509b04": "時軍國邊事。方議神臂弓之用。右相秦檜。以為譏",
    "X64n1263_003:0509b05": "議朝政。五月民佛日。竄衡陽。貶九成為南康軍。妙",
    "X64n1263_003:0509b06": "喜紹興七年。住徑山。十一年五月內貶衡陽。著正",
    "X64n1263_003:0509b07": "法眼藏三帙。被人重譖。復貶梅陽。未幾。詔復形服。",
    "X64n1263_003:0509b08": "時四方虗席以邀。不就。紹興二十年十一月。詔住",
    "X64n1263_003:0509b09": "明州阿育王寺。二十八年。再詔住徑山。孝宗隆興",
    "X64n1263_003:0509b10": "元年八月初一日。示寂。宋時自秦檜專國。士大夫",
    "X64n1263_003:0509b11": "名望者。悉屏之遠方。齷齪委靡不振之徒。一言契",
    "X64n1263_003:0509b12": "合。即登正府。仍止除一廳。謂之伴拜。稍出一言。斥",
    "X64n1263_003:0509b13": "而去之。不異奴隷也。",
    "X64n1263_003:0509b14": "音首座謂萬菴曰。夫稱善知識。當洗濯其心。以至公",
    "X64n1263_003:0509b15": "至正接納四來。其間有抱道德仁義者。雖有讎隙必",
    "X64n1263_003:0509b16": "須進之。其或姦邪險薄者。雖有私恩必須遠之。使來",
    "X64n1263_003:0509b17": "者各知所守。一心同德。而叢林安矣(與妙喜書)。",
    "X64n1263_003:0509b18": "又曰。凡住持者。孰不欲建立叢林。而鮮能克振者。以",
    "X64n1263_003:0509b19": "其忘道德。廢仁義。捨法度。任私情。而致然也。誠念法",
    "X64n1263_003:0509b20": "門凋喪。當正己以下人。選賢以佐佑。推獎宿德。疎遠",
    "X64n1263_003:0509b21": "小人。節儉修於身。德惠及於人。然後所用執侍之人。",
    "X64n1263_003:0509b22": "稍近老成者存之。便佞者疎之。貴無醜惡之謗。偏黨",
    "X64n1263_003:0509b23": "之亂也。如此則馬祖百丈可侔。臨濟德山可逮(智林集)。",
    "X64n1263_003:0509b24": "侔齊也。",
    "X64n1263_003:0509c01": "臨濟鎮州臨濟院義玄禪師。曹州南華邢氏子。",
    "X64n1263_003:0509c02": "嗣黃檗希運禪師。南嶽下四世。",
    "X64n1263_003:0509c03": "德山鼎州德山宣鑑禪師。簡州周氏子。嗣龍潭",
    "X64n1263_003:0509c04": "崇信禪師。南嶽下四世也。",
    "X64n1263_003:0509c05": "音首座曰。古之聖人。以無災為懼。乃曰。天豈弃不糓",
    "X64n1263_003:0509c06": "乎。范文子曰。惟聖人能內外無患。自非聖人。外寧必",
    "X64n1263_003:0509c07": "內憂。古今賢達。知其不能免。甞謹其始。為之自防。是",
    "X64n1263_003:0509c08": "故人生稍有憂勞。未必不為終身之福。葢禍患謗辱。",
    "X64n1263_003:0509c09": "雖堯舜不可逃。況其他乎(與妙喜書)。",
    "X64n1263_003:0509c10": "古之聖人司馬光曰。楚莊以無災為懼。曰。天豈",
    "X64n1263_003:0509c11": "棄不糓乎。",
    "X64n1263_003:0509c12": "不糓不善人也。亦是謙詞。",
    "X64n1263_003:0509c13": "謗辱堯有不慈之心。舜有不孝之過。",
    "X64n1263_003:0509c14": "堯舜翊善傳聖。曰堯。仁盛聖明。曰。",
    "X64n1263_003:0509c15": "萬菴顏和尚曰。比見叢林。絕無老成之士。所至三百",
    "X64n1263_003:0509c16": "五百。一人為主。多人為伴。據法王位。拈槌豎拂。互相",
    "X64n1263_003:0509c17": "欺誑。縱有談說。不涉典章。宜其無老成人也。夫出世",
    "X64n1263_003:0509c18": "利生。代佛揚化。非明心達本。行解相應。詎敢為之。譬",
    "X64n1263_003:0509c19": "如有人。妄號帝王。自取誅滅。況復法王。如何妄竊。烏",
    "X64n1263_003:0509c20": "乎。去聖逾遠。水潦鶴之屬。又復縱橫。使先聖化門。日",
    "X64n1263_003:0509c21": "就淪溺。吾欲無言可乎。屬菴居無事。條陳傷風敗教",
    "X64n1263_003:0509c22": "為害甚者一二。流布叢林。俾後生晚進。知前輩兢兢",
    "X64n1263_003:0509c23": "業業。以荷負大法為心。如氷凌上行。劍刃上走。非苟",
    "X64n1263_003:0509c24": "名利也。知我罪我。吾無辭焉(智林集)。",
    "X64n1263_003:0510a01": "不涉典章孟浪之談。取笑傍觀也。作事輕率。曰",
    "X64n1263_003:0510a02": "孟浪。",
    "X64n1263_003:0510a03": "妄號帝王楞嚴經云。譬如有人。妄號帝王。自取",
    "X64n1263_003:0510a04": "誅滅。況復法王。如何妄竊也。今謂。未得謂得。未證",
    "X64n1263_003:0510a05": "謂證。妄稱有道。欺罔聾俗。切取聲利。以自斷送。詎",
    "X64n1263_003:0510a06": "可救乎。葢聖賢貴真正難聞。豈凡夫而可妄稱哉。",
    "X64n1263_003:0510a07": "水潦鶴阿難至竹林中。聞有比丘。誦法偈曰。若",
    "X64n1263_003:0510a08": "人生百歲。不見水潦鶴。不如生一日。而得覩見之。",
    "X64n1263_003:0510a09": "阿難聞已。慘然歎曰。世間眼滅。何其速乎。煩惱諸",
    "X64n1263_003:0510a10": "惡。如何便起。違返聖教。自生妄滅。無有慧明。常處",
    "X64n1263_003:0510a11": "癡暗。永當流轉生死。便語比丘。此非佛語。不可修",
    "X64n1263_003:0510a12": "行。汝今當知。二人謗佛。一雖多聞。而生邪見。二解",
    "X64n1263_003:0510a13": "深義。顛倒妄說。有此二法。為自毀傷。不能令人離",
    "X64n1263_003:0510a14": "三惡道。汝今當聽。我演佛偈。若人生百歲。不解生",
    "X64n1263_003:0510a15": "滅法。不如生一日。而得解了知。爾時比丘。即向其",
    "X64n1263_003:0510a16": "師而告之。師曰。阿難老朽。言多錯謬。不可信矣。汝",
    "X64n1263_003:0510a17": "今當依前偈而誦。阿難後聞。比丘復誦前偈。問其",
    "X64n1263_003:0510a18": "故。答言。吾師告我。阿難老朽。言多虗妄。汝可依前",
    "X64n1263_003:0510a19": "而誦。阿難思惟。彼輕我言。或受餘教。即入三昧。推",
    "X64n1263_003:0510a20": "求勝德。不見有能回挽彼意。作是念言。異哉異哉。",
    "X64n1263_003:0510a21": "不復正也。當墮三塗。文出阿育王傳。",
    "X64n1263_003:0510a22": "屬菴上音祝。值遇也。",
    "X64n1263_003:0510a23": "條陳上。目也。下。設也。謂布列條章。陳設法度。以",
    "X64n1263_003:0510a24": "救末法之弊也。",
    "X64n1263_003:0510b01": "兢業兢競。戒謹也。履薄氷而懼陷。業業。恐懼也。",
    "X64n1263_003:0510b02": "蹈劍刃而恐傷。",
    "X64n1263_003:0510b03": "知我孔子作春秋。以寓王法。其大要皆天子之",
    "X64n1263_003:0510b04": "事。知孔子者。謂此書之作。遏人欲於橫流。存天理",
    "X64n1263_003:0510b05": "於既滅。為後世慮至深遠也。",
    "X64n1263_003:0510b06": "罪我罪孔子者。以謂無其位。而托二百四十二",
    "X64n1263_003:0510b07": "年南面之權。使亂臣賊子禁其欲。而不敢肆。則慽",
    "X64n1263_003:0510b08": "矣。",
    "X64n1263_003:0510b09": "萬菴曰。古人上堂。先提大法綱要。審問大眾。學者出",
    "X64n1263_003:0510b10": "來請益。遂形問答。今人杜撰四句落韻詩。喚作釣話。",
    "X64n1263_003:0510b11": "一人突出眾前。高吟古詩一聯。喚作罵陣。俗惡俗惡。",
    "X64n1263_003:0510b12": "可悲可痛。前輩念生死事大。對眾決疑。既以發明未",
    "X64n1263_003:0510b13": "起生滅心也。",
    "X64n1263_003:0510b14": "杜撰上。塞也。下。造也。述也。言不通古法。而自造",
    "X64n1263_003:0510b15": "也。如杜光庭。假佛經而作道經也。",
    "X64n1263_003:0510b16": "萬菴曰。夫名行尊宿至院。主人陞座。當謙恭敘謝。屈",
    "X64n1263_003:0510b17": "尊就卑。增重之語。下座同首座大眾。請陞于座。庶聞",
    "X64n1263_003:0510b18": "法要。多見近時相尚。舉古人公案。令對眾批判。喚作",
    "X64n1263_003:0510b19": "驗他。切莫萌此心。先聖為法忘情。同建法化。互相詶",
    "X64n1263_003:0510b20": "唱。令法久住。肯容心生滅興此惡念耶。禮以謙為主。",
    "X64n1263_003:0510b21": "宜深思之。",
    "X64n1263_003:0510b22": "萬菴曰。比見士大夫。監司郡守入山有處。次日令侍",
    "X64n1263_003:0510b23": "者取覆長老。今日特為某官陞座。此一節猶宜三思。",
    "X64n1263_003:0510b24": "然古來方冊中。雖載皆是士大夫。訪尋知識而來。住",
    "X64n1263_003:0510c01": "持人因參次略提外護教門。光輝泉石之意。既是家",
    "X64n1263_003:0510c02": "裏人。說家裏兩三句淡話。令彼生敬。如郭公輔楊次",
    "X64n1263_003:0510c03": "公訪白雲。蘇東坡黃太史見佛印。便是樣子也。豈是",
    "X64n1263_003:0510c04": "特地妄為。取笑識者。",
    "X64n1263_003:0510c05": "方冊以竹為紙。書載典章。合而成帙曰方冊。",
    "X64n1263_003:0510c06": "東坡見佛印佛印了元禪師。一日與學徒坐次。",
    "X64n1263_003:0510c07": "東坡詣金山。值佛印入室。師云。此間無坐處。坡云。",
    "X64n1263_003:0510c08": "借師四大作禪床。師云。老僧有一問。道得即坐。道",
    "X64n1263_003:0510c09": "不得。即輸腰間玉帶。坡即解帶置案云。請師問。師",
    "X64n1263_003:0510c10": "云。老僧四大本空。五陰非有。汝向甚麼處坐。坡無",
    "X64n1263_003:0510c11": "語。印召侍者。留下玉帶。永鎮山門。以衲衣酬之。坡",
    "X64n1263_003:0510c12": "作賦云。病骨難堪玉帶圍。鈍根仍落箭鋒機。會當",
    "X64n1263_003:0510c13": "乞食歌姬院。換得雲山舊衲衣。",
    "X64n1263_003:0510c14": "萬菴曰。古人入室。先令挂牌。各人為生死事大。踊躍",
    "X64n1263_003:0510c15": "來求決擇。多見近時無問老病。盡令來納降欵。有麝",
    "X64n1263_003:0510c16": "自然香。安用公界驅之。因此妄生節目。賓主不安。主",
    "X64n1263_003:0510c17": "法者當思之。",
    "X64n1263_003:0510c18": "決擇決擇深奧。啟悟真源。",
    "X64n1263_003:0510c19": "降欵輸誠盡敬之貌。",
    "X64n1263_003:0510c20": "萬菴曰。少林初祖。衣法雙傳。六世衣止不傳。取行解",
    "X64n1263_003:0510c21": "相應。世其家業。祖道愈光。子孫益繁。大鑑之後。石頭",
    "X64n1263_003:0510c22": "馬祖皆嫡孫。應般若多羅懸讖。要假兒孫脚下行是",
    "X64n1263_003:0510c23": "也。二大士玄言妙語。流布寰區。潛符密證者。比比有",
    "X64n1263_003:0510c24": "之。師法既眾。學無專門。曹溪源流。派別為五。方圓任",
    "X64n1263_003:0511a01": "器。水體是同。各擅佳聲。力行己任。等閒垂一言。出一",
    "X64n1263_003:0511a02": "令。網羅學者。叢林鼎沸。非苟然也。由是互相詶唱。顯",
    "X64n1263_003:0511a03": "微闡幽。或抑或揚。佐佑法化。語言無味。如煑木札羮。",
    "X64n1263_003:0511a04": "炊鐵釘飯。與後輩咬嚼。目為拈古。其頌始自汾陽。暨",
    "X64n1263_003:0511a05": "雪竇宏其音。顯其旨。汪洋乎不可涯。後之作者。馳騁",
    "X64n1263_003:0511a06": "雪竇而為之。不顧道德之奚若。務以文彩煥爛相鮮",
    "X64n1263_003:0511a07": "為美。使後生晚進。不克見古人渾淳大全之旨。烏乎。",
    "X64n1263_003:0511a08": "予遊叢林。及見前輩。非古人語錄不看。非百丈號令",
    "X64n1263_003:0511a09": "不行。豈特好古。葢今之人不足法也。望通人達士。知",
    "X64n1263_003:0511a10": "我於言外可矣。",
    "X64n1263_003:0511a11": "懸讖上遠也。下。將來之事也。達磨大師。得法後。",
    "X64n1263_003:0511a12": "問般若多羅云。當往何國而作佛事。師曰。汝雖得",
    "X64n1263_003:0511a13": "法。未可遠行。且止南天。待吾滅後。六十七歲。當往",
    "X64n1263_003:0511a14": "震旦說大法藥。直接上根。慎勿遠行。衰于日下。又",
    "X64n1263_003:0511a15": "問。彼有大士。堪為法器否。千載之下。有留難否。師",
    "X64n1263_003:0511a16": "曰。汝之所化。獲菩提者。不可勝數。吾滅度後六十",
    "X64n1263_003:0511a17": "七載。彼國有難。水中文布。善自降之。汝至時勿住",
    "X64n1263_003:0511a18": "彼國唯好有為功德。不見佛理。聽吾偈曰。路行跨",
    "X64n1263_003:0511a19": "水復逢羊。獨自悽悽暗渡江。日下可憐雙像馬。二",
    "X64n1263_003:0511a20": "株嫩桂久昌昌。又云。一百五十年。有小難。聽吾偈",
    "X64n1263_003:0511a21": "曰。心中雖吉外頭凶。川下僧房名不中。若有毒龍",
    "X64n1263_003:0511a22": "生武子。忽逢小鼠寂無窮。又曰。却後林下見一人。",
    "X64n1263_003:0511a23": "當得道果。聽吾偈曰。震旦雖濶無別路。要假兒孫",
    "X64n1263_003:0511a24": "脚下行。金雞解銜一粒粟。供養十方羅漢僧。謂首",
    "X64n1263_003:0511b01": "句。即道一也。次句乃石頭也。第三句。即南嶽讓。讓",
    "X64n1263_003:0511b02": "乃金雞縣人。第四句。頌馬祖。祖是四川什邡縣羅",
    "X64n1263_003:0511b03": "漢寺僧。嗣南嶽之法故爾。謂達磨懸讖石頭南嶽",
    "X64n1263_003:0511b04": "為曹洞臨濟之宗祖也。",
    "X64n1263_003:0511b05": "密證明教曰。密也者。非不言而暗證也。真密也",
    "X64n1263_003:0511b06": "註。外傳信衣。內授密證。乃吾佛祖真實秘密之法",
    "X64n1263_003:0511b07": "也。",
    "X64n1263_003:0511b08": "比每也往也。",
    "X64n1263_003:0511b09": "顯微下謂妙音幽微。玄宗淵奧。語言文字。有所",
    "X64n1263_003:0511b10": "不能形容矣。故至理絕言。非言可及。雖云道本無",
    "X64n1263_003:0511b11": "言。非言不顯。謂真心離相。即諸相而顯真心。至理",
    "X64n1263_003:0511b12": "絕言。假微言而昭彰至道也。",
    "X64n1263_003:0511b13": "抑揚縱奪之義。炊音吹。爨也。",
    "X64n1263_003:0511b14": "雪竇明州雪竇重顯禪師。遂州李氏子。嗣智門",
    "X64n1263_003:0511b15": "光祚禪師。一日示眾云。三分光陰二早過。靈臺一",
    "X64n1263_003:0511b16": "點不揩磨。貪生逐日區區走。喚不回頭怎奈何。",
    "X64n1263_003:0511b17": "汪洋廣有之貌。渾淳清濁未分也。",
    "X64n1263_003:0511b18": "萬菴曰。比見衲子。好執偏見。不通物倩。輕信難迴。愛",
    "X64n1263_003:0511b19": "人佞己。順之則美。逆之則疎。縱有一知半解。返被此",
    "X64n1263_003:0511b20": "等惡習所蔽。至白首而無成者多矣(已上並見智林集)。",
    "X64n1263_003:0511b21": "萬菴曰。叢林所至邪說熾然。乃云戒律不必持。定慧",
    "X64n1263_003:0511b22": "不必習。道德不必修。嗜慾不必去。又引維摩圓覺為",
    "X64n1263_003:0511b23": "證。贊貪瞋癡殺盜淫為梵行。烏乎。斯言豈特起叢林",
    "X64n1263_003:0511b24": "今日之害。真法門萬世之害也。且博地凡夫。貪瞋愛",
    "X64n1263_003:0511c01": "慾。人我無明。念念攀緣。如一鼎之沸。何由清冷。先聖",
    "X64n1263_003:0511c02": "必思大有於此者。遂設戒定慧三學以制之。庶可迴",
    "X64n1263_003:0511c03": "也。今後生晚進。戒律不持。定慧不習。道德不修。專以",
    "X64n1263_003:0511c04": "博學強辯。搖動流俗。牽之莫返。予固所謂斯言乃萬",
    "X64n1263_003:0511c05": "世之害也。惟正因行脚高士。當以生死一著辨明。持",
    "X64n1263_003:0511c06": "誠存信。不為此輩牽引。乃曰此言不可信。猶鴆毒之",
    "X64n1263_003:0511c07": "糞。虵飲之水。聞見猶不可。況食之乎。其殺人無疑矣。",
    "X64n1263_003:0511c08": "識者自然遠之矣(與草書堂)。",
    "X64n1263_003:0511c09": "維摩經云。大乘菩薩。入諸淫舍。示欲之過。雖有",
    "X64n1263_003:0511c10": "妻子。常修梵行。",
    "X64n1263_003:0511c11": "圓覺經云。一切障礙。即究竟覺。乃至諸戒定慧。",
    "X64n1263_003:0511c12": "及淫怒癡。俱為梵行。此大權聖人示跡利生。而外",
    "X64n1263_003:0511c13": "道邪人。以此誑人。濫膺恭敬。",
    "X64n1263_003:0511c14": "貪瞋癡引取無厭曰貪。又愛欲也。由愛心計著",
    "X64n1263_003:0511c15": "而發也。怒心之盛曰瞋。又剛烈也。由心氣相作而",
    "X64n1263_003:0511c16": "發也。然心屬火。氣屬金。心火轉氣。金轉剛故也。迷",
    "X64n1263_003:0511c17": "惑無知曰癡。又愚昧也。由輕慢恃己而發也。",
    "X64n1263_003:0511c18": "火天大有卦所有之大也。火在天上。無物不照。",
    "X64n1263_003:0511c19": "故聖人有大作為。非凡可比也。特為凡夫。興大慈",
    "X64n1263_003:0511c20": "心。作大利益。遂設戒定慧三學。",
    "X64n1263_003:0511c21": "戒定慧防非止惡曰戒。止息諸緣曰定。破惑證",
    "X64n1263_003:0511c22": "真曰慧。此三者入道之門。泥洹之要。凡為僧者。於",
    "X64n1263_003:0511c23": "此宜盡心焉。",
    "X64n1263_003:0511c24": "萬菴曰。草堂弟子。惟山堂有古人之風。住黃龍日。知",
    "X64n1263_003:0512a01": "事公幹必具威儀。詣方丈受曲折。然後備茶湯禮。始",
    "X64n1263_003:0512a02": "終不易。有智恩上座。為母修冥福。透下金二錢。兩日",
    "X64n1263_003:0512a03": "不尋。聖僧才侍者。因掃地而得之。挂拾遺牌。一眾方",
    "X64n1263_003:0512a04": "知。葢主法者清淨。所以上行下效也(清泉集)。",
    "X64n1263_003:0512a05": "曲折聽分付發放也。",
    "X64n1263_003:0512a06": "拾遺牌古者叢林。凡興佛事。必須挂牌。曉諭大",
    "X64n1263_003:0512a07": "眾。今挂拾遺者。類餘也。",
    "X64n1263_003:0512a08": "萬菴節儉。以小參普說當供。衲子間有竊議者。萬菴",
    "X64n1263_003:0512a09": "聞之曰。朝饗膏粱。暮厭麤糲。人之常情。汝等既念生",
    "X64n1263_003:0512a10": "死事大。而相求於寂寞之濵。當思道業未辦。去聖時",
    "X64n1263_003:0512a11": "遙。詎可朝夕事貪饕耶(真牧集)。",
    "X64n1263_003:0512a12": "小參禪門話。早旦陞堂曰早參。日晡時念誦曰",
    "X64n1263_003:0512a13": "晚參。隨時說法曰小參。普參者。凡聖皆集。緇素咸",
    "X64n1263_003:0512a14": "臻。主法者以等心應物。垂示萬機。令法久住矣。或",
    "X64n1263_003:0512a15": "小參乃家訓也。訓誨學者之規範也。",
    "X64n1263_003:0512a16": "糲米不精也。",
    "X64n1263_003:0512a17": "萬菴天性仁厚。處躬廉約。尋常出示語句。辭簡而義",
    "X64n1263_003:0512a18": "精。博學強記。窮詰道理。不為苟止而妄隨。與人評論",
    "X64n1263_003:0512a19": "古今。若身履其間。聽者曉然如目覩。衲子甞曰。終歲",
    "X64n1263_003:0512a20": "參學。不若一日聽師談論為得也(記聞)。",
    "X64n1263_003:0512a21": "萬菴謂辯首座曰。圓悟師翁有言。今時禪和子少節",
    "X64n1263_003:0512a22": "義。勿廉耻。士大夫多薄之。爾異時儻不免做。遮般蟲",
    "X64n1263_003:0512a23": "豸。常常在繩墨上行。勿趨勢利。佞人顏色。生死禍患",
    "X64n1263_003:0512a24": "一切任之。即是不出魔界。而入佛界也(法語)。",
    "X64n1263_003:0512b01": "辯首座都府昭覺寺辯禪師。嗣大溈法泰禪師。",
    "X64n1263_003:0512b02": "儻或然之辭。",
    "X64n1263_003:0512b03": "蟲豸有足曰蟲。無足曰豸。",
    "X64n1263_003:0512b04": "繩墨規矩也。木隨繩墨而正直。心隨教化而離",
    "X64n1263_003:0512b05": "邪。凡行道德。興教化。不可須臾忘也。",
    "X64n1263_003:0512b06": "辯首座出世住廬山棲賢。常携一笻。穿雙屨。過九江。",
    "X64n1263_003:0512b07": "東林混融老見之呵曰。師者人之模範也。舉止如此。",
    "X64n1263_003:0512b08": "得不自輕。主禮甚滅裂。辯笑曰。人生以適意為樂。吾",
    "X64n1263_003:0512b09": "何咎焉。援毫書偈而去。偈曰。勿謂棲賢窮。身窮道不",
    "X64n1263_003:0512b10": "窮。草鞋獰似虎。拄杖活如龍。渴飲曹溪水。饑吞栗棘",
    "X64n1263_003:0512b11": "蓬。銅頭鐵額漢。盡在我山中。混融覧之有媿(月窟集)。",
    "X64n1263_003:0512b12": "笻竹杖也。屨音巨。草屨也。",
    "X64n1263_003:0512b13": "適稱也。獰惡也。",
    "X64n1263_003:0512b14": "栗棘蓬楊岐示眾云。透得金剛圈。吞得栗棘蓬。",
    "X64n1263_003:0512b15": "便與三世諸佛把手共行。歷代祖師。共一鼻孔。其",
    "X64n1263_003:0512b16": "或未然。參須實參。悟須實悟者也。",
    "X64n1263_003:0512b17": "辯公謂混融曰。像龍不足致雨。畵餅安可充饑。衲子",
    "X64n1263_003:0512b18": "內無實德。外恃華巧。猶如敗漏之船。盛塗丹雘。使偶",
    "X64n1263_003:0512b19": "人駕之。安於陸地。則信然可觀矣。一旦涉江湖。犯風",
    "X64n1263_003:0512b20": "濤。得不危乎(月窟集)。",
    "X64n1263_003:0512b21": "辯公曰。所謂長老者。代佛揚化。要在潔己臨眾。行事",
    "X64n1263_003:0512b22": "當盡其誠。豈可擇利害自分其心。在我為之。固當如",
    "X64n1263_003:0512b23": "是。若其成與不成。雖先聖不能必。吾何苟乎(月窟集)。",
    "X64n1263_003:0512b24": "辯公曰。佛智住西禪。衲子務要整齊。惟水菴賦性冲",
    "X64n1263_003:0512c01": "澹。奉身至薄。昂昂然在稠人中。曾不屑慮。佛智因見",
    "X64n1263_003:0512c02": "之呵曰。奈何[若/(若*若)]苴如此。水菴對曰。某非不好受用。直",
    "X64n1263_003:0512c03": "以貧無可為之具。若使有錢。亦欲做一兩件皮毛。同",
    "X64n1263_003:0512c04": "入社火。既貧固無如之何。佛智笑之。意其不可強。遂",
    "X64n1263_003:0512c05": "休去(月窟集)。",
    "X64n1263_003:0512c06": "佛智慶元府。育王寺佛智端裕禪師。吳越王之",
    "X64n1263_003:0512c07": "裔也。嗣圓悟勤禪師。",
    "X64n1263_003:0512c08": "水菴臨安府。淨慈水菴端一禪師。婺州馬氏子。",
    "X64n1263_003:0512c09": "嗣佛智裕禪師。南嶽下十六世。",
    "X64n1263_003:0512c10": "冲澹上。和也。下。恬靜也。",
    "X64n1263_003:0512c11": "昂孤高自如之貌。屑輕苟也。又顧也。",
    "X64n1263_003:0512c12": "[若/(若*若)]苴上。郎假切。下。音鮓。中州人。謂蜀人不遵軌",
    "X64n1263_003:0512c13": "轍。曰[若/(若*若)]苴。又苴不熟之貌也。",
    "X64n1263_003:0512c14": "社火俗呼會伴也。",
    "X64n1263_003:0512c15": "禪林寶訓合註卷第三",
    "X64n1263_003:0512c17": "音切",
    "X64n1263_003:0512c18": "沿余穿切　廡無禹切　煨烏回切",
    "X64n1263_003:0512c19": "　燼詳進切　潸所班切　惓巨卷切",
    "X64n1263_003:0512c20": "　浹子恊切　倨九魚切　慘倉感切",
    "X64n1263_003:0512c21": "　怛丁割切　詬胡遘切　懥陟利切",
    "X64n1263_003:0512c22": "　憤扶粉切　悱孚匪切　[鸚-女+隹]其愚切",
    "X64n1263_003:0512c23": "　頷戶感切　蠒古典切　慽且的切",
    "X64n1263_003:0512c24": "　尠息淺切　抝烏狡切　倔巨勿切",
    "X64n1263_003:0513a01": "　撙祖本切　汾扶云切　鴆除禁切",
    "X64n1263_003:0513a02": "　糲力葛切　[若/(若*若)]藥音　苴七閭切"
}