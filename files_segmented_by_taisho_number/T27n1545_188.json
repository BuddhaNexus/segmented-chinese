{
    "T27n1545_188:0940c22": "阿毘達磨大毘婆沙論卷第一百",
    "T27n1545_188:0940c23": "八十八",
    "T27n1545_188:0940c25": "五百大阿羅漢等造",
    "T27n1545_188:0940c26": "三藏法師玄奘奉　詔譯",
    "T27n1545_188:0940c27": "見蘊第八中念住納息第一之二",
    "T27n1545_188:0940c28": "復次有三種念住。謂聞思修所成差別。此中",
    "T27n1545_188:0940c29": "有說。於佛所說十二分教。受持讀誦思量分",
    "T27n1545_188:0941a01": "別名聞所成念住。依聞起思。依思起修。",
    "T27n1545_188:0941a02": "依修能斷煩惱。如依金鑛出金。依金",
    "T27n1545_188:0941a03": "出金剛。依金剛能壞石等堅物。脅尊者言。",
    "T27n1545_188:0941a04": "於佛所說十二分教。受持讀誦思量分別。是",
    "T27n1545_188:0941a05": "生得慧。依生得慧起聞所成念住。依聞起",
    "T27n1545_188:0941a06": "思。依思起修。依修能斷煩惱。如依種子",
    "T27n1545_188:0941a07": "生芽。依芽生莖。依莖生枝葉。依枝葉生",
    "T27n1545_188:0941a08": "花菓。問此三念住何差別。有說。名則差別。",
    "T27n1545_188:0941a09": "謂此名聞所成念住。乃至此名修所成念",
    "T27n1545_188:0941a10": "住。有說。聞所成念住一切時依名於義轉。",
    "T27n1545_188:0941a11": "謂素怛纜說有何義。毘柰耶說有何義。阿毘",
    "T27n1545_188:0941a12": "達磨說有何義。鄔波拕耶說有何義。阿遮利",
    "T27n1545_188:0941a13": "耶說有何義。餘書論說有何義。思所成念住",
    "T27n1545_188:0941a14": "或依名。或不依名於義而轉。修所成念住",
    "T27n1545_188:0941a15": "一切時離名於義轉。譬如三人俱在池浴。",
    "T27n1545_188:0941a16": "初人未學浮。第二半學。第三善學。未學浮",
    "T27n1545_188:0941a17": "者一切時依岸浴。半學浮者或依岸或離岸",
    "T27n1545_188:0941a18": "而浴。善學浮者恒時離岸在中而浴。如第",
    "T27n1545_188:0941a19": "一人聞所成亦爾。如第二人。思所成亦爾。",
    "T27n1545_188:0941a20": "如第三人修所成亦爾。是謂此三念住差",
    "T27n1545_188:0941a21": "別。",
    "T27n1545_188:0941a22": "問此聞思修所成念住。何界有幾種。答欲界",
    "T27n1545_188:0941a23": "有二。謂聞思所成非修。所以者何。欲界是",
    "T27n1545_188:0941a24": "不定界非修地非離染地。作意修時便墮",
    "T27n1545_188:0941a25": "思中故。色界有二。謂聞修所成非思。所以",
    "T27n1545_188:0941a26": "者何。色界是定界是修地是離染地。作意思",
    "T27n1545_188:0941a27": "時便墮修中故。無色界有一。謂修所成。然",
    "T27n1545_188:0941a28": "修所成亦不墮界。有餘師說。欲界具有三",
    "T27n1545_188:0941a29": "種。餘如前說。有說。欲色界各具三種。餘如",
    "T27n1545_188:0941b01": "前說。有說。三界皆具三種。唯修所成亦不",
    "T27n1545_188:0941b02": "墮界。評曰。初說者好。問此諸念住誰為誰",
    "T27n1545_188:0941b03": "因。答聞為三種因。思唯思因非聞因。以彼",
    "T27n1545_188:0941b04": "劣故非修因。以界別故。修唯修因非聞因。",
    "T27n1545_188:0941b05": "以彼劣故非思因。以彼劣及界別故。誰為",
    "T27n1545_188:0941b06": "誰果。答聞唯聞果思聞思果非修。修聞修果",
    "T27n1545_188:0941b07": "非思。",
    "T27n1545_188:0941b08": "問此三念住誰現前修幾。答聞所成現前時",
    "T27n1545_188:0941b09": "唯修聞非思修。思所成現前時唯修思非聞",
    "T27n1545_188:0941b10": "修。此中聞思剎那現前時以習修故名修。",
    "T27n1545_188:0941b11": "非修未來以勢劣故。則以此故唯修自不",
    "T27n1545_188:0941b12": "修他。修所成現前時能修三種。聞思自力",
    "T27n1545_188:0941b13": "雖不能修未來。而由他力有未來修義。",
    "T27n1545_188:0941b14": "問聞思修所成念住。佛獨覺聲聞各有幾種。",
    "T27n1545_188:0941b15": "答佛具三種而修所成為勝。以自然覺及",
    "T27n1545_188:0941b16": "具力無畏等功德故。獨覺亦具有三而思所",
    "T27n1545_188:0941b17": "成為勝。以自思惟覺而無力無畏等功德",
    "T27n1545_188:0941b18": "故。聲聞亦具三種而聞所成為勝。以從聞",
    "T27n1545_188:0941b19": "他音入聖道故。如說。",
    "T27n1545_188:0941b20": "我聖弟子聞杖具足斷不善法修習善法。",
    "T27n1545_188:0941b21": "復有三種念住。謂言說究竟念住。思惟究竟",
    "T27n1545_188:0941b22": "念住。出離究竟念住。應知此三則聞思修所",
    "T27n1545_188:0941b23": "成念住。如其次第。然聞等三種念住一切皆",
    "T27n1545_188:0941b24": "可名聞所成。如說。",
    "T27n1545_188:0941b25": "　多聞能知法　　多聞能離罪",
    "T27n1545_188:0941b26": "　多聞捨無義　　多聞得涅槃",
    "T27n1545_188:0941b27": "一切皆可名思所成。如說。思者是業。慮者",
    "T27n1545_188:0941b28": "是慧。彼所說慮則思所成。一切皆可名。修",
    "T27n1545_188:0941b29": "所成如說。云何應修法。謂一切善有為法。",
    "T27n1545_188:0941c01": "問何謂念住加行。云何自相種性雜緣。及",
    "T27n1545_188:0941c02": "聞思修所成念住生起次第。答不淨觀持息",
    "T27n1545_188:0941c03": "念界作意。是謂念住加行。則此為先入自",
    "T27n1545_188:0941c04": "相種性身念住。則身念住為先入自相種",
    "T27n1545_188:0941c05": "性受念住。則受念住為先入自相種性心",
    "T27n1545_188:0941c06": "念住。則心念住為先入自相種性法念住。",
    "T27n1545_188:0941c07": "從自相種性法念住起雜緣法念住。從雜",
    "T27n1545_188:0941c08": "緣法念住起三義觀。從三義觀有聞所成",
    "T27n1545_188:0941c09": "身念住。先作無常乃至無我行相緣苦諦",
    "T27n1545_188:0941c10": "起次作因。乃至緣行相緣集諦起。次作道",
    "T27n1545_188:0941c11": "乃至出行相緣道諦起。從此無間有聞所",
    "T27n1545_188:0941c12": "成受念住心念住。各作十二行相緣三諦",
    "T27n1545_188:0941c13": "起亦爾。從此無間有聞所成法念住。先作",
    "T27n1545_188:0941c14": "無常乃至無我行相緣苦諦起次作因。乃至",
    "T27n1545_188:0941c15": "緣行相緣集諦起次作滅。乃至離行相",
    "T27n1545_188:0941c16": "緣滅諦起次作道。乃至出行相緣道諦起。",
    "T27n1545_188:0941c17": "從聞所成法念住無間。有思所成身念住",
    "T27n1545_188:0941c18": "作十二行相緣三諦起。從此無間有受",
    "T27n1545_188:0941c19": "念住作十二行相緣三諦起。從此無間有",
    "T27n1545_188:0941c20": "心念住作十二行相緣三諦起從此無間",
    "T27n1545_188:0941c21": "有法念住作十六行相緣四諦起。從思所",
    "T27n1545_188:0941c22": "成法念住有修所成法念住先作無常。乃",
    "T27n1545_188:0941c23": "至無我行相緣苦諦起次作因。乃至緣行",
    "T27n1545_188:0941c24": "相緣集諦起次作滅。乃至離行相緣滅",
    "T27n1545_188:0941c25": "諦起次作道。乃至出行相緣道諦起。如是",
    "T27n1545_188:0941c26": "緣四諦作十六行相法念住名為初煗。是",
    "T27n1545_188:0941c27": "謂念住加行所引自相種性雜緣。及聞思修",
    "T27n1545_188:0941c28": "所成念住生起次第。問何故聞思所成念住",
    "T27n1545_188:0941c29": "皆初起身念住緣三諦作十二行相。後乃",
    "T27n1545_188:0942a01": "起餘念住。而修所成念住初則起法念住",
    "T27n1545_188:0942a02": "緣四諦作十六行相耶。答未曾得種性故。",
    "T27n1545_188:0942a03": "漸次得行相故。先觀麁蘊後觀細蘊。於五",
    "T27n1545_188:0942a04": "蘊中色蘊最麁。先觀彼故初起身念住。然",
    "T27n1545_188:0942a05": "身受心皆三諦攝故。身念住緣三諦作十二",
    "T27n1545_188:0942a06": "行相。如是聞所成身念住。引起聞所成受念",
    "T27n1545_188:0942a07": "住。聞所成受念住引起聞所成心念住。聞所",
    "T27n1545_188:0942a08": "成心念住引起聞所成法念住。此聞所成法",
    "T27n1545_188:0942a09": "念住緣四諦作十六行相。聞所成四念住",
    "T27n1545_188:0942a10": "漸圓滿已。便能引起思所成四念住。思所",
    "T27n1545_188:0942a11": "成四念住漸圓滿已。復能引起修所成法念",
    "T27n1545_188:0942a12": "住。此曾得種性故於一切蘊行相堅住。故",
    "T27n1545_188:0942a13": "初則起法念住。先緣苦諦作四行相。乃至",
    "T27n1545_188:0942a14": "後緣道諦作四行相。如契經說。如是修",
    "T27n1545_188:0942a15": "直正願念住能破無明發起於明。此中說。",
    "T27n1545_188:0942a16": "何名修直正願念住耶。有作是說。此中說",
    "T27n1545_188:0942a17": "苦法智忍以此能破無明。則欲界見苦所",
    "T27n1545_188:0942a18": "斷十隨眠發起於明則苦法智。有說。此中",
    "T27n1545_188:0942a19": "說道類智忍以此能破無明。則色無色界",
    "T27n1545_188:0942a20": "見道所斷十四隨眠發起於明則道類智。有",
    "T27n1545_188:0942a21": "說。此中說金剛喻定以此能破無明。則非",
    "T27n1545_188:0942a22": "想非非想處軟軟品煩惱發起於明則盡智。",
    "T27n1545_188:0942a23": "有說。此中說一切無間道以此能破無明。",
    "T27n1545_188:0942a24": "則彼所斷煩惱品發起於明則彼品解脫",
    "T27n1545_188:0942a25": "道脇尊者言。此中說方便善巧所攝受善慧",
    "T27n1545_188:0942a26": "名修直正願念住。以此能破無明。則三",
    "T27n1545_188:0942a27": "不善根發起於明則三善根。",
    "T27n1545_188:0942a28": "如薄伽梵說伽他言。",
    "T27n1545_188:0942a29": "　若叢網便著　　無愛誰能將",
    "T27n1545_188:0942a30": "　佛所行無邊　　無迹何迹引",
    "T27n1545_188:0942b01": "此中佛所行者。謂四念住。問佛為得念住邊",
    "T27n1545_188:0942b02": "際而般涅槃。為不得邊際而便般涅槃耶。",
    "T27n1545_188:0942b03": "設爾有何過。若言得者。何故說佛所行無",
    "T27n1545_188:0942b04": "邊。若不得者。何故說佛得盡智時事善究",
    "T27n1545_188:0942b05": "竟。答有因緣故可言得邊際。有因緣故可",
    "T27n1545_188:0942b06": "言不得邊際。謂依牽引故可言得邊際。",
    "T27n1545_188:0942b07": "依受用故可言不得邊際。復次依獲得故",
    "T27n1545_188:0942b08": "可言得邊際。依在身故可言不得邊際。復",
    "T27n1545_188:0942b09": "次依成就故可言得邊際。依現前故可",
    "T27n1545_188:0942b10": "言不得邊際。",
    "T27n1545_188:0942b11": "如契經說。何謂非苾芻所行處。應言五妙",
    "T27n1545_188:0942b12": "欲。是何謂是苾芻所行處。應言四念住是。",
    "T27n1545_188:0942b13": "問五妙欲亦隨入念住中。何故說非所行處",
    "T27n1545_188:0942b14": "耶。答依能觀者故作是說。謂若不如理觀",
    "T27n1545_188:0942b15": "名非所行處。若如理觀名所行處。",
    "T27n1545_188:0942b16": "如契經說。有三念住聖者應習。若有聖者",
    "T27n1545_188:0942b17": "善習此時乃應御眾。云何為三。謂如來為",
    "T27n1545_188:0942b18": "弟子說法時起深憐愍義利悲心告言。此",
    "T27n1545_188:0942b19": "為利益此為安樂此為利益安樂。若弟子",
    "T27n1545_188:0942b20": "眾恭敬屬耳住奉教心。行法隨法不越聖",
    "T27n1545_188:0942b21": "教受學學處。如來於彼亦不喜慶心不踊",
    "T27n1545_188:0942b22": "悅。唯住正捨正念正知。是名第一念住。若",
    "T27n1545_188:0942b23": "有聖者善習此時乃應御眾。復次如來為",
    "T27n1545_188:0942b24": "弟子說法時起深憐愍。乃至義利悲心告",
    "T27n1545_188:0942b25": "言。此為利益此為安樂此為利益安樂。若",
    "T27n1545_188:0942b26": "弟子眾不恭敬不屬耳不住奉教心。不",
    "T27n1545_188:0942b27": "行法隨法違越聖教不受學學處。如來於",
    "T27n1545_188:0942b28": "彼亦不恚恨心無憂慼。唯住正捨正念正",
    "T27n1545_188:0942b29": "知。是名第二念住。若有聖者善習此時乃",
    "T27n1545_188:0942c01": "應御眾。復次如來為弟子說法時起深憐",
    "T27n1545_188:0942c02": "愍。乃至此為利益安樂。若一分弟子眾恭敬",
    "T27n1545_188:0942c03": "屬耳乃至受學學處。一分弟子眾不恭敬",
    "T27n1545_188:0942c04": "不屬耳乃至亦不受學學處。如來爾時於",
    "T27n1545_188:0942c05": "敬受者亦不歡喜心不踊悅。於不敬受者",
    "T27n1545_188:0942c06": "亦不恚恨心無憂慼。唯住正捨正念正知。",
    "T27n1545_188:0942c07": "是名第三念住。若有聖者善習此時乃應",
    "T27n1545_188:0942c08": "御眾。問若爾者。但應有二念住。謂於敬",
    "T27n1545_188:0942c09": "受及於不敬受。云何說三種耶。答隨眾會",
    "T27n1545_188:0942c10": "有三故說三種。謂有眾會一切敬受。有眾",
    "T27n1545_188:0942c11": "會一切不敬受。有眾會一分敬受。一分不",
    "T27n1545_188:0942c12": "敬受。是故隨彼說三念住。問若爾。便應說",
    "T27n1545_188:0942c13": "七念住。謂前四及此三種。答此中三種則",
    "T27n1545_188:0942c14": "入前四。以俱是前雜緣外法念住所攝故。",
    "T27n1545_188:0942c15": "問佛說法時若皆敬受便應無三念住。若",
    "T27n1545_188:0942c16": "有不敬受者。將無世尊於非田非器雨正",
    "T27n1545_188:0942c17": "法雨。如是佛說法則為唐捐。答世尊為人",
    "T27n1545_188:0942c18": "說法欲令人解。若當人不解者亦有天能",
    "T27n1545_188:0942c19": "解之。如是念住有三。亦非佛唐捐說法。所",
    "T27n1545_188:0942c20": "以者何。以人不解故念住有三。天能解故",
    "T27n1545_188:0942c21": "不於非田非器而雨法雨。有說。佛說法時",
    "T27n1545_188:0942c22": "欲令彼彼有情得阿羅漢果。彼不得阿羅",
    "T27n1545_188:0942c23": "漢果而得不還果。故念住有三。亦非佛唐",
    "T27n1545_188:0942c24": "捐說法。所以者何。以不得阿羅漢果故。念",
    "T27n1545_188:0942c25": "住有三。以得不還果故。不唐捐說法。復次",
    "T27n1545_188:0942c26": "佛說法時欲令彼彼有情得不還果。彼不",
    "T27n1545_188:0942c27": "得不還果而得一來果。廣說如前。如是欲",
    "T27n1545_188:0942c28": "令得一來果。預流果。順決擇分善根。順解",
    "T27n1545_188:0942c29": "脫分善根順福分善根。展轉次第廣說亦爾。",
    "T27n1545_188:0943a01": "復次佛說法時欲令彼彼有情得現法果。",
    "T27n1545_188:0943a02": "彼不得現法果而能種當來善根故。念住",
    "T27n1545_188:0943a03": "有三亦非佛唐捐說法。廣說如前。問何故",
    "T27n1545_188:0943a04": "弟子敬受教時。佛不生喜。不敬受時佛不",
    "T27n1545_188:0943a05": "生憂耶。答佛知有情有如是種性差別。",
    "T27n1545_188:0943a06": "惡意樂者行惡。善意樂者行善。若當惡意",
    "T27n1545_188:0943a07": "樂者行善可於彼生喜。善意樂者行惡可",
    "T27n1545_188:0943a08": "於彼生憂。但不如是。種性別故。如知外物",
    "T27n1545_188:0943a09": "種性差別。鐵鑛出鐵金鑛出金是故於銷",
    "T27n1545_188:0943a10": "鍊時。從鐵鑛得鐵心不生憂。從金鑛",
    "T27n1545_188:0943a11": "得金心不生喜。若當與此相違得者可生",
    "T27n1545_188:0943a12": "憂喜。然無是事種性異故。世尊亦爾。知諸",
    "T27n1545_188:0943a13": "有情種。性差別不生憂喜。有作是說。佛已",
    "T27n1545_188:0943a14": "善斷愛恚法故。謂喜似愛憂似恚。佛於愛",
    "T27n1545_188:0943a15": "恚皆已善斷。故無憂喜。復有說者。佛已善",
    "T27n1545_188:0943a16": "修空為根本而作是念。誰為恭敬者。誰為",
    "T27n1545_188:0943a17": "不恭敬者。唯空行聚故於眾會不生憂喜。",
    "T27n1545_188:0943a18": "如契經說。有一趣道能令有情清淨。謂四",
    "T27n1545_188:0943a19": "念住。乃至廣說。問云何名一趣道。為以能",
    "T27n1545_188:0943a20": "超越一界故名一趣道。為以能超越一趣",
    "T27n1545_188:0943a21": "故。為以能超越一生故為以能通達一",
    "T27n1545_188:0943a22": "諦故。為以能趣一究竟故。名一趣道。為",
    "T27n1545_188:0943a23": "以但有一道故名一趣道耶。設爾何過。若",
    "T27n1545_188:0943a24": "以能超越一界故名一趣道者。則非一趣",
    "T27n1545_188:0943a25": "道界有三故。若以能超越一趣故名一趣",
    "T27n1545_188:0943a26": "道者。亦非一趣道趣有五故。若以能超越",
    "T27n1545_188:0943a27": "一生故名一趣道者。亦非一趣道生有四",
    "T27n1545_188:0943a28": "故。若以能通達一諦故名一趣道者。亦非",
    "T27n1545_188:0943a29": "一趣道諦有四故。若以能趣一究竟故名",
    "T27n1545_188:0943b01": "一趣道者。亦非一趣道。以究竟有二種。",
    "T27n1545_188:0943b02": "一事究竟。二功用究竟故。若以但有一道",
    "T27n1545_188:0943b03": "故名一趣道者。亦非一趣道以道有多種。",
    "T27n1545_188:0943b04": "謂隨信行道隨法行道信勝解道見至道時解",
    "T27n1545_188:0943b05": "脫道不時解脫道故。云何言有一趣道耶。",
    "T27n1545_188:0943b06": "答則由前所說緣及餘緣故名一趣道。由",
    "T27n1545_188:0943b07": "前所說緣者。謂以能超越一界故名一趣",
    "T27n1545_188:0943b08": "道。則無色界。以超此界者。更不生三",
    "T27n1545_188:0943b09": "界故。亦以能超越一趣故名一趣道。則",
    "T27n1545_188:0943b10": "天趣。以超此趣者更不往五趣故。亦以",
    "T27n1545_188:0943b11": "能超越一生故名一趣道。則化生。以超",
    "T27n1545_188:0943b12": "此生者更不受四生故。亦以能通達一諦",
    "T27n1545_188:0943b13": "故名一趣道。則道諦。以此諦從無始時來",
    "T27n1545_188:0943b14": "未曾得故。及未曾通達故。亦以趣一究竟",
    "T27n1545_188:0943b15": "故名一趣道。則事究竟。以修功用究竟皆",
    "T27n1545_188:0943b16": "為得事究竟故。亦以但有一道故名一趣",
    "T27n1545_188:0943b17": "道。則聖道。問豈不有隨信行道乃至不時",
    "T27n1545_188:0943b18": "解脫道如是便有多道耶。答一切皆是趣",
    "T27n1545_188:0943b19": "苦滅行故說名一道。如趣苦滅行。如是趣",
    "T27n1545_188:0943b20": "有滅。世間滅。生死滅。流轉滅。生老病死滅行",
    "T27n1545_188:0943b21": "說亦爾。是名由前所說緣故。名一趣道。及",
    "T27n1545_188:0943b22": "餘緣故者。謂無異趣故不退還故。至不退",
    "T27n1545_188:0943b23": "解脫故。至背五趣之一趣故。如說涅槃是",
    "T27n1545_188:0943b24": "阿羅漢趣。由如是義名一趣道。復有說者。",
    "T27n1545_188:0943b25": "能對治異道故名一趣道。謂諸外道或執",
    "T27n1545_188:0943b26": "不食為道。或執隨日轉為道。或執臥灰飲",
    "T27n1545_188:0943b27": "風服水茹菜噉菓裸形麁衣臥不平等各以",
    "T27n1545_188:0943b28": "為道。佛為對治彼異道故說一趣道。此意",
    "T27n1545_188:0943b29": "義言。彼種種道皆非真道但是惡邪妄道。是",
    "T27n1545_188:0943c01": "不善士所習近道。非諸善士所習近道。所以",
    "T27n1545_188:0943c02": "者何。真道唯一。謂四念住。或有說者。能趣",
    "T27n1545_188:0943c03": "一解脫宮門故名一趣道。此中應引嗢底",
    "T27n1545_188:0943c04": "迦經所說喻。如彼說。佛告嗢底迦。如國邊",
    "T27n1545_188:0943c05": "城。其牆堅厚却敵樓櫓埤堄寮窓並皆嚴備。",
    "T27n1545_188:0943c06": "唯有一門委一人捉。其人聰慧多聞善習應",
    "T27n1545_188:0943c07": "入者聽不應者止。彼每巡城察之乃至不",
    "T27n1545_188:0943c08": "見獸往來處。況餘門耶。嗢底迦當知。彼守",
    "T27n1545_188:0943c09": "門者。雖不知日日有爾所有情入城出",
    "T27n1545_188:0943c10": "城。然其定知諸有入出皆由此門不從餘",
    "T27n1545_188:0943c11": "門。如是如來雖不作意知爾所有情已般",
    "T27n1545_188:0943c12": "涅槃。爾所有情當般涅槃。然其定知諸有情",
    "T27n1545_188:0943c13": "類已般涅槃未般涅槃。皆由此道不依餘",
    "T27n1545_188:0943c14": "道。是故以能趣一解脫宮門故名一趣道。",
    "T27n1545_188:0943c15": "問正斷神足根力覺支道支為是一趣道不。",
    "T27n1545_188:0943c16": "若是者。何故彼經唯說念住名一趣道。不",
    "T27n1545_188:0943c17": "說餘耶。若非者何故唯念住是一趣道非",
    "T27n1545_188:0943c18": "餘耶。答應說彼亦是一趣道。問若爾者何",
    "T27n1545_188:0943c19": "故彼經而不說耶。答應說而不說者。當知",
    "T27n1545_188:0943c20": "此義有餘。有說。若說念住當知亦已說正",
    "T27n1545_188:0943c21": "斷等。有說。念住是一趣亦是道。正斷等是一",
    "T27n1545_188:0943c22": "趣而非道。以非一切皆是慧故。有說。念住",
    "T27n1545_188:0943c23": "從初業地乃至盡無生智作用恒勝。正斷",
    "T27n1545_188:0943c24": "等不爾。有說。念住能分別諸法自相共相",
    "T27n1545_188:0943c25": "能建立諸法自相共相。能害事愚及所緣愚。",
    "T27n1545_188:0943c26": "於諸法中不增減轉。正斷等不爾。有說。念",
    "T27n1545_188:0943c27": "住如有目者能將導所餘如盲。菩提分法",
    "T27n1545_188:0943c28": "趣涅槃宮而無異趣。如明眼者引諸盲人",
    "T27n1545_188:0943c29": "令隨正路不行非道。念住亦爾。是故。彼經",
    "T27n1545_188:0944a01": "唯說念住名一趣道而不說餘。",
    "T27n1545_188:0944a02": "如契經說。有一趣道能令有情清淨超滅",
    "T27n1545_188:0944a03": "憂苦。乃至能證隨正理法。謂聖正三摩地及",
    "T27n1545_188:0944a04": "彼因緣彼眾具。問何故世尊或說般若為一",
    "T27n1545_188:0944a05": "趣道。或說等持為一趣道耶。答隨所化有",
    "T27n1545_188:0944a06": "情所未具者而說故。謂所化有情或有闕",
    "T27n1545_188:0944a07": "奢摩他。或有闕毘鉢舍那。若闕奢摩他者",
    "T27n1545_188:0944a08": "為說等持為一趣道。若闕毘鉢舍那者。為",
    "T27n1545_188:0944a09": "說般若為一趣道。般若者則前所說念住。",
    "T27n1545_188:0944a10": "以念住慧為性故。",
    "T27n1545_188:0944a11": "如契經說。若有能辦四念住則能辦正",
    "T27n1545_188:0944a12": "如理。若能辦正如理則能辦聖道。若能",
    "T27n1545_188:0944a13": "辦聖道則能辦甘露。若能辦甘露則",
    "T27n1545_188:0944a14": "能解脫生老病死愁歎憂苦諸熱惱法。問念",
    "T27n1545_188:0944a15": "住正如理聖道。甘露何差別。答名則差別謂",
    "T27n1545_188:0944a16": "名念住乃至名甘露。有說。念住則顯念",
    "T27n1545_188:0944a17": "住。正如理顯正斷神足根力覺支。聖道顯道",
    "T27n1545_188:0944a18": "支甘露顯彼果。有說。念住顯所緣念住。正",
    "T27n1545_188:0944a19": "如理顯相雜念住。聖道顯自性念住。甘露",
    "T27n1545_188:0944a20": "顯彼果。有說。念住顯聞所成念住。正如理",
    "T27n1545_188:0944a21": "顯思所成念住。聖道顯修所成念住。甘露",
    "T27n1545_188:0944a22": "顯彼果。有說。念住顯言說究竟念住。正如",
    "T27n1545_188:0944a23": "理顯思惟究竟念住。聖道顯出離究竟念住。",
    "T27n1545_188:0944a24": "甘露顯彼果。有說。念住顯見道。正如理顯",
    "T27n1545_188:0944a25": "修道。聖道顯無學道。見地修地無學地說亦",
    "T27n1545_188:0944a26": "爾。甘露顯彼果。有說。念住顯未知當知根",
    "T27n1545_188:0944a27": "正如理顯已知根。聖道顯具知根。甘露顯",
    "T27n1545_188:0944a28": "彼果。是謂念住正如理聖道甘露差別。",
    "T27n1545_188:0944a29": "若修身念住彼受耶。乃至廣說。修有四種。",
    "T27n1545_188:0944b01": "謂得修習修對治修除遣修。得修習修謂一",
    "T27n1545_188:0944b02": "切善有為法。對治修除遣修謂一切有漏法。",
    "T27n1545_188:0944b03": "西方師言。修有六種。謂前四及防護修分別",
    "T27n1545_188:0944b04": "修。防護修者。謂修根如說。如是六根善調",
    "T27n1545_188:0944b05": "善護善守善防能感當來樂受異熟。分別修",
    "T27n1545_188:0944b06": "者。謂修身如說此身髮毛爪齒。乃至廣說。",
    "T27n1545_188:0944b07": "迦濕彌羅國諸師言。此後二修則前對治除",
    "T27n1545_188:0944b08": "遣修攝四修義如智蘊等處廣說。此中依",
    "T27n1545_188:0944b09": "二修作論。謂得修習修。依此二修於諸位",
    "T27n1545_188:0944b10": "中修念住有差別。謂初煗位中緣三諦法。",
    "T27n1545_188:0944b11": "念住現在修。未來修四。一行相現在修。未來",
    "T27n1545_188:0944b12": "修四。同分修非不同分。緣滅諦法念住現",
    "T27n1545_188:0944b13": "在修則此未來修。一行相現在修。未來修",
    "T27n1545_188:0944b14": "四。亦同分修非不同分。非初蘊滅觀。能修",
    "T27n1545_188:0944b15": "緣蘊道。故增長煗緣三諦。四念住隨一現在",
    "T27n1545_188:0944b16": "修。未來修四。同分不同分修。一行相現在修。",
    "T27n1545_188:0944b17": "未來修十六。緣滅諦法念住現在修。未來修",
    "T27n1545_188:0944b18": "四。一行相現在修。未來修十六。問何故初煗",
    "T27n1545_188:0944b19": "唯同分修非不同分。增長煗同分不同分修",
    "T27n1545_188:0944b20": "耶。答初煗是未曾得種性。初緣諦起行相勢",
    "T27n1545_188:0944b21": "力劣故唯同分修非不同分。增長煗是曾得",
    "T27n1545_188:0944b22": "種性。已緣諦起行相勢力強勝故能同分不同",
    "T27n1545_188:0944b23": "分修。初頂位中緣四諦法念住現在修。未來",
    "T27n1545_188:0944b24": "修四。同分不同分修。一行相現在修。未來修",
    "T27n1545_188:0944b25": "十六。增長頂位緣三諦四念住隨一現在修。",
    "T27n1545_188:0944b26": "未來修四。同分不同分修。一行相現在修。未",
    "T27n1545_188:0944b27": "來修十六。緣滅諦法念住現在修。未來修四。",
    "T27n1545_188:0944b28": "一行相現在修。未來修十六。初忍及增長位",
    "T27n1545_188:0944b29": "俱緣四諦法念住現在修。未來修四。同分不",
    "T27n1545_188:0944c01": "同分修。一行相現在修。未來修十六。問何故",
    "T27n1545_188:0944c02": "初忍及增長位皆唯法念住現在修耶。答以",
    "T27n1545_188:0944c03": "忍近見道故與見道相似。如見道中唯法",
    "T27n1545_188:0944c04": "念住現在修忍亦爾。尊者妙音說曰。順決擇",
    "T27n1545_188:0944c05": "分善根二在欲界。謂煗頂。二在色界謂忍世",
    "T27n1545_188:0944c06": "第一法。若依彼說初忍緣三諦法念住現",
    "T27n1545_188:0944c07": "在修。未來修四。一行相現在修。未來修四同",
    "T27n1545_188:0944c08": "分修非不同分。緣滅諦法念住現在修則",
    "T27n1545_188:0944c09": "此未來修非初蘊滅觀能修緣蘊道。故一行",
    "T27n1545_188:0944c10": "相現在修。未來修四。同分修非不同分。增長",
    "T27n1545_188:0944c11": "忍緣三諦四念住隨一現在修。未來修四。同",
    "T27n1545_188:0944c12": "分不同分修。一行相現在修。未來修十六。緣",
    "T27n1545_188:0944c13": "滅諦法念住現在修。未來修四。一行相現在",
    "T27n1545_188:0944c14": "修。未來修十六。問何故初忍唯同分修。增長",
    "T27n1545_188:0944c15": "忍亦不同分修耶。答如前廣說。評曰。前說者",
    "T27n1545_188:0944c16": "好然順決擇分善根順見道故。初起位中現",
    "T27n1545_188:0944c17": "在皆唯修法念住。於增長住有四念住隨",
    "T27n1545_188:0944c18": "一現前。從初忍位近見道故於一切時現",
    "T27n1545_188:0944c19": "在唯修法念住。世第一法位亦唯法念住現",
    "T27n1545_188:0944c20": "在修。未來修四。一行相現在修。未來修四。同",
    "T27n1545_188:0944c21": "分修非不同分。問世第一法亦是曾得種性",
    "T27n1545_188:0944c22": "已緣諦起行相。何故唯同分。修非不同分",
    "T27n1545_188:0944c23": "耶。答世第一法是極隣近見道善根最與見",
    "T27n1545_188:0944c24": "道相似。如見道中唯同分修非不同分。世",
    "T27n1545_188:0944c25": "第一法亦爾。有說。世第一法是見道前行修",
    "T27n1545_188:0944c26": "治道者故。如見道唯同分修。有說。世第一",
    "T27n1545_188:0944c27": "法唯有爾所行相可修。如裸形者無衣可",
    "T27n1545_188:0944c28": "奪。應知增上忍亦爾。餘忍位中隨減所緣",
    "T27n1545_188:0944c29": "則不修彼念住行相。如應當知。",
    "T27n1545_188:0945a01": "說一切有部發智大毘婆沙論卷第一百八",
    "T27n1545_188:0945a02": "十八"
}