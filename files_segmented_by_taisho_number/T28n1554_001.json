{
    "T28n1554_001:0980b21": "No. 1554",
    "T28n1554_001:0980b22": "入阿毘達磨論卷上",
    "T28n1554_001:0980b24": "塞建陀羅阿羅漢造",
    "T28n1554_001:0980b25": "三藏法師玄奘奉　詔譯",
    "T28n1554_001:0980b26": "敬禮一切智，　　佛日無垢輪，",
    "T28n1554_001:0980b27": "言光破人天，　　惡趣本心闇。",
    "T28n1554_001:0980b28": "諸以對法理，　　拔除法相愚，",
    "T28n1554_001:0980b29": "我頂禮如斯，　　一切智言藏。",
    "T28n1554_001:0980c01": "劣慧妄說闇，　　覆蔽牟尼言，",
    "T28n1554_001:0980c02": "照了由明燈，　　稽首然燈者。",
    "T28n1554_001:0980c03": "有聰慧者，能具受持諸牟尼尊教之文義，由",
    "T28n1554_001:0980c04": "拘事業有未得退。有劣慧者，聞對法中名義",
    "T28n1554_001:0980c05": "稠林便生怖畏，然俱恒有求解了心，欲令彼",
    "T28n1554_001:0980c06": "於阿毘達磨法相海中深洄復處欣樂易入，",
    "T28n1554_001:0980c07": "故作斯論。",
    "T28n1554_001:0980c08": "謂善逝宗有八句義：一、色；二、受；三、想；四、行；五、識；",
    "T28n1554_001:0980c09": "六、虛空；七、擇滅；八、非擇滅，此總攝一切義。色",
    "T28n1554_001:0980c10": "有二種，謂大種及所造色。大種有四，謂地、水、",
    "T28n1554_001:0980c11": "火、風。界能持自共相或諸所造色，故名為界。",
    "T28n1554_001:0980c12": "此四大種，如其次第，以堅、濕、煖、動為自性，以",
    "T28n1554_001:0980c13": "持、攝、熟、長為業，大而是種故名大種。由此虛",
    "T28n1554_001:0980c14": "空非大種攝，能生自果是種義故，遍所造色",
    "T28n1554_001:0980c15": "故名為大。如是大種唯有四者，更無用故、",
    "T28n1554_001:0980c16": "無堪能故，如床座足。所造色有十一種：一、眼；",
    "T28n1554_001:0980c17": "二、耳；三、鼻；四、舌；五、身；六、色；七、聲；八、香；九、味；十、觸",
    "T28n1554_001:0980c18": "一分；十一、無表色。於大種有，故名所造，即是",
    "T28n1554_001:0980c19": "依止大種起義。此中眼者，謂眼識所依，以見",
    "T28n1554_001:0980c20": "色為用，淨色為體。耳、鼻、舌、身准此應說。色有",
    "T28n1554_001:0980c21": "二種，謂顯及形。如世尊說：惡顯惡形。此中顯",
    "T28n1554_001:0980c22": "色有十二種，謂青、黃、赤、白、煙、雲、塵、霧、影、光、明、",
    "T28n1554_001:0980c23": "闇。形色有八種，謂長、短、方、圓、高、下、正、不正。此",
    "T28n1554_001:0980c24": "中霧者，謂地水氣。日焰名光。月星火藥寶珠",
    "T28n1554_001:0980c25": "電等諸焰名明。障光明生於中。餘色可見名",
    "T28n1554_001:0980c26": "影，翻此名闇。方謂畟方。圓謂團圓。形平等名",
    "T28n1554_001:0980c27": "正。形不平等名不正。餘色易了，故今不釋。此",
    "T28n1554_001:0980c28": "二十種，皆是眼識及所引意識所了別境。聲",
    "T28n1554_001:0980c29": "有二種，謂有執受及無執受。大種為因有差",
    "T28n1554_001:0981a01": "別故，墮自體者名有執受，是有覺義；與此相",
    "T28n1554_001:0981a02": "違名無執受。前所生者名有執受大種為因，",
    "T28n1554_001:0981a03": "謂語手等聲。後所生者名無執受大種為因，",
    "T28n1554_001:0981a04": "謂風林等聲。此有情名、非有情名差別為四，",
    "T28n1554_001:0981a05": "謂前聲中語聲名有情名，餘聲名非有情名；",
    "T28n1554_001:0981a06": "後聲中化語聲名有情名，餘聲名非有情名。",
    "T28n1554_001:0981a07": "此復可意及不可意，差別成八。如是八種，皆",
    "T28n1554_001:0981a08": "是耳識及所引意識所了別境。香有三種：一、",
    "T28n1554_001:0981a09": "好香；二、惡香；三、平等香。謂能長養諸根大種",
    "T28n1554_001:0981a10": "名好香；若能損害諸根大種名惡香；若俱相",
    "T28n1554_001:0981a11": "違名平等香。如是三種，皆是鼻識及所引意",
    "T28n1554_001:0981a12": "識所了別境。味有六種，謂甘、酢、醎、辛、苦、淡別",
    "T28n1554_001:0981a13": "故。如是六種，皆是舌識及所引意識所了別",
    "T28n1554_001:0981a14": "境。觸一分有七種，謂滑性、澁性、重性、輕性，及",
    "T28n1554_001:0981a15": "冷、飢、渴。柔軟名滑，是意觸義。麁強名澁。可",
    "T28n1554_001:0981a16": "稱名重，翻此名輕。由此所逼煖欲因名冷，",
    "T28n1554_001:0981a17": "食欲因名飢，飲欲因名渴。此皆於因立果名，",
    "T28n1554_001:0981a18": "故作如是說，如說諸佛出現樂等。大種聚中",
    "T28n1554_001:0981a19": "水、火增故有滑性；地、風增故有澁性；地、水增",
    "T28n1554_001:0981a20": "故有重性；火、風增故有輕性；水、風增故有",
    "T28n1554_001:0981a21": "冷；風增故有飢；火增故有渴。無表色者，謂",
    "T28n1554_001:0981a22": "能自表諸心、心所轉變差別，故名為表。與彼",
    "T28n1554_001:0981a23": "同類而不能表，故名無表。此於相似立遮止",
    "T28n1554_001:0981a24": "言，如於剎帝利等說非婆羅門等。無表相者，",
    "T28n1554_001:0981a25": "謂由表心大種差別。於睡眠覺、亂不亂心，及",
    "T28n1554_001:0981a26": "無心位有善不善色相續轉不可積集，是能",
    "T28n1554_001:0981a27": "建立苾芻等因，是無表相。此若無者，不應建",
    "T28n1554_001:0981a28": "立有苾芻等。如世尊說，於有依福業事，彼恒",
    "T28n1554_001:0981a29": "常福增長。如是無表總有三種，謂律儀、不律",
    "T28n1554_001:0981b01": "儀、俱相違所攝故。律儀有三種，謂別解脫、靜",
    "T28n1554_001:0981b02": "慮、無漏，律儀別故。別解脫律儀復有八種：一、苾",
    "T28n1554_001:0981b03": "芻律儀；二、苾芻尼律儀；三、勤策律儀；四、正學",
    "T28n1554_001:0981b04": "律儀；五、勤策女律儀；六、近事男律儀；七、近事",
    "T28n1554_001:0981b05": "女律儀；八、近住律儀。如是八種唯欲界繫。",
    "T28n1554_001:0981b06": "靜慮律儀，謂色界三摩地隨轉色，此唯色界",
    "T28n1554_001:0981b07": "繫。無漏律儀，謂無漏三摩地隨轉色，此唯",
    "T28n1554_001:0981b08": "不繫。不律儀者，謂諸屠兒及諸獵獸捕鳥捕",
    "T28n1554_001:0981b09": "魚、劫盜典獄、縛龍煮狗、罝弶魁膾。此等身中不",
    "T28n1554_001:0981b10": "善無表色相續轉。非律儀非不律儀者，謂造",
    "T28n1554_001:0981b11": "毘訶羅、窣堵波、僧伽邏摩等，及禮制多、燒香",
    "T28n1554_001:0981b12": "散華、讚誦願等，并捶打等，所起種種善不善",
    "T28n1554_001:0981b13": "無表色相續轉。亦有無表唯一剎那，依總種",
    "T28n1554_001:0981b14": "類故說相續。別解脫律儀由誓願受得，前七",
    "T28n1554_001:0981b15": "至命盡，第八一晝夜。又前七種，捨由四緣：一、",
    "T28n1554_001:0981b16": "捨所學故；二、命盡故；三、善根斷故；四、二形生",
    "T28n1554_001:0981b17": "故。第八律儀，即由前四及夜盡捨。靜慮律儀",
    "T28n1554_001:0981b18": "由得色界善心故得，由捨色界善心故捨，屬",
    "T28n1554_001:0981b19": "彼心故。無漏律儀得捨亦爾，隨無漏心而得",
    "T28n1554_001:0981b20": "捨故。得不律儀由作及受，由四緣故捨不律",
    "T28n1554_001:0981b21": "儀：一、受律儀故；二、命盡故；三、二形生故；四、法",
    "T28n1554_001:0981b22": "爾得色界善心。處中無表，或由作故得。謂",
    "T28n1554_001:0981b23": "殷淨心猛利煩惱，禮讚制多及捶打等。或由",
    "T28n1554_001:0981b24": "受故得，謂作是念：若不為佛造曼茶羅終不",
    "T28n1554_001:0981b25": "先食。如是等願。或由捨故得，謂造寺舍敷具",
    "T28n1554_001:0981b26": "園林施苾芻等。捨此無表，由等起心及所作",
    "T28n1554_001:0981b27": "事俱斷壞故。如是無表及前所說眼等五根，",
    "T28n1554_001:0981b28": "唯是意識所了別境，齊此名為初色句義。然",
    "T28n1554_001:0981b29": "諸法相略有三種：一、自共相；二、分共相；三、遍",
    "T28n1554_001:0981c01": "共相。自共相者，如變壞故、或變礙故，說名為",
    "T28n1554_001:0981c02": "色。如是即說可惱壞義，如法王說：苾芻當知，",
    "T28n1554_001:0981c03": "由變壞故名色取蘊。誰能變壞？謂手觸故即",
    "T28n1554_001:0981c04": "便變壞，乃至廣說。如能疾行故名為馬，以能",
    "T28n1554_001:0981c05": "行故說名牛等。分共相者，如非常性及苦性",
    "T28n1554_001:0981c06": "等。遍共相者，如非我性及空性等。由此方隅，",
    "T28n1554_001:0981c07": "於一切法應知三相。",
    "T28n1554_001:0981c08": "受句義者，謂三種領納：一、樂；二、苦；三、不苦不",
    "T28n1554_001:0981c09": "樂，即是領納三隨觸義。從愛非愛非二觸生。",
    "T28n1554_001:0981c10": "身心分位差別所起，於境歡慼非二為相，能",
    "T28n1554_001:0981c11": "為愛因故名受。如世尊說：觸緣受、受緣愛。",
    "T28n1554_001:0981c12": "此復隨識差別有六，謂眼觸所生受，乃至意",
    "T28n1554_001:0981c13": "觸所生受。五識俱生名身受，意識俱生名心",
    "T28n1554_001:0981c14": "受。由根差別建立五種，謂樂根、苦根、喜根、憂",
    "T28n1554_001:0981c15": "根、捨根。諸身悅受及第三靜慮心悅受，名樂",
    "T28n1554_001:0981c16": "根。悅是攝益義。諸身不悅受，名苦根。不悅是",
    "T28n1554_001:0981c17": "損惱義。除第三靜慮，餘心悅受，名喜根。諸心",
    "T28n1554_001:0981c18": "不悅受，名憂根。諸身及心非悅非不悅受，名",
    "T28n1554_001:0981c19": "捨根。此廣分別，如根等處。",
    "T28n1554_001:0981c20": "想句義者，謂能假合相名義解。即於青黃長",
    "T28n1554_001:0981c21": "短等色、螺鼓等聲、沈麝等香、醎苦等味、堅軟",
    "T28n1554_001:0981c22": "等觸、男女等法相名義中假合而解，為尋伺",
    "T28n1554_001:0981c23": "因故名為想。此隨識別有六，如受。小大無量",
    "T28n1554_001:0981c24": "差別有三，謂緣少境故名小想；緣妙高等諸",
    "T28n1554_001:0981c25": "大法境故名大想；隨空無邊處等名無量想。",
    "T28n1554_001:0981c26": "或隨三界立此三名。",
    "T28n1554_001:0981c27": "行有二種，謂相應行、不相應行。相應行者，謂",
    "T28n1554_001:0981c28": "思、觸、欲、作意、勝解、念、定、慧、尋、伺、信、精進、慚、愧、不",
    "T28n1554_001:0981c29": "放逸、輕安、不害、捨、欣、厭、不信、懈怠、放逸、善根、不",
    "T28n1554_001:0982a01": "善根、無記根、結、縛、隨眠、隨煩惱、纏、漏、瀑流、軛、",
    "T28n1554_001:0982a02": "取身繫蓋及智忍等諸心所法，此皆與心",
    "T28n1554_001:0982a03": "所依、所緣、行相、時、事五義等故，說名相應。與",
    "T28n1554_001:0982a04": "此相違名不相應，謂得、非得、無想定、滅定、無",
    "T28n1554_001:0982a05": "想事、命根、眾同分、生、住、老、無常、名身、句身、文身",
    "T28n1554_001:0982a06": "等。如是相應、不相應行，總名行蘊。故大仙說：",
    "T28n1554_001:0982a07": "行蘊聚集如芭蕉莖。",
    "T28n1554_001:0982a08": "思謂能令心有造作，即是意業，亦是令心運",
    "T28n1554_001:0982a09": "動為義。此善、不善、無記異故，有三種別。觸謂",
    "T28n1554_001:0982a10": "根境識和合生，令心觸境，以能養活心所為",
    "T28n1554_001:0982a11": "相，順樂受等差別有三。欲謂希求作事業，",
    "T28n1554_001:0982a12": "隨順精進，謂我當作如是事業。作意謂能令",
    "T28n1554_001:0982a13": "心警覺，即是引心趣境為義，亦是憶持曾",
    "T28n1554_001:0982a14": "受等，此有三種，謂學、無學、非學非無學。七有",
    "T28n1554_001:0982a15": "學身中無漏作意名學，阿羅漢身中無漏作",
    "T28n1554_001:0982a16": "意名無學，一切有漏作意名非學非無學。勝",
    "T28n1554_001:0982a17": "解謂能於境印可，即是令心於所緣境無怯",
    "T28n1554_001:0982a18": "弱義。念謂令心於境明記，即是不忘。已、正、當",
    "T28n1554_001:0982a19": "作謂事業義。定謂令心專注一境，即是制如",
    "T28n1554_001:0982a20": "猨猴心，唯於一境而轉義。毘婆沙者作如是",
    "T28n1554_001:0982a21": "說，如蛇在筒行便不曲，心若在定正直而轉。",
    "T28n1554_001:0982a22": "慧謂於法能有簡擇，即是於攝相應成就諸",
    "T28n1554_001:0982a23": "因緣果；自相共相八種法中，隨其所應觀察",
    "T28n1554_001:0982a24": "為義。尋謂於境令心麁為相，亦名分別思惟。",
    "T28n1554_001:0982a25": "想風所繫麁動而轉，此法即是五識轉因。伺",
    "T28n1554_001:0982a26": "謂於境令心細為相，此法即是隨順意識於",
    "T28n1554_001:0982a27": "境轉因。",
    "T28n1554_001:0982a28": "信謂令心於境澄淨，謂於三寶因果相屬有",
    "T28n1554_001:0982a29": "性等中現前忍許，故名為信。是能除遣心濁",
    "T28n1554_001:0982b01": "穢法，如清水珠置於池內，令濁穢水皆即澄",
    "T28n1554_001:0982b02": "清。如是信珠在心池內，心諸濁穢皆即除遣。",
    "T28n1554_001:0982b03": "信佛證菩提、信法是善說、信僧具妙行，亦信",
    "T28n1554_001:0982b04": "一切外道所迷緣起法性，是信事業。精進謂",
    "T28n1554_001:0982b05": "於善不善法生滅事中勇悍為性，即是沈溺",
    "T28n1554_001:0982b06": "生死泥者能策勵心令速出義。慚謂隨順正",
    "T28n1554_001:0982b07": "理白法，增上所生違愛等流心自在性，由此",
    "T28n1554_001:0982b08": "勢力於諸功德及有德者恭敬而住。愧謂修",
    "T28n1554_001:0982b09": "習功德為先，違癡等流訶毀劣法，由此勢力",
    "T28n1554_001:0982b10": "於罪見怖。不放逸謂修諸善法，違害放逸守",
    "T28n1554_001:0982b11": "護心性。心堪任性說名輕安，違害惛沈隨順",
    "T28n1554_001:0982b12": "善法。心堅善性說名不害，由此勢力不損惱",
    "T28n1554_001:0982b13": "他，能違於他樂為損事。心平等性說名為捨，",
    "T28n1554_001:0982b14": "捨背非理及向理故，由此勢力令心於理，及",
    "T28n1554_001:0982b15": "於非理無向無背，平等而住如持秤縷。欣謂",
    "T28n1554_001:0982b16": "欣尚於還滅品，見功德已令心欣慕隨順修",
    "T28n1554_001:0982b17": "善，心有此故欣樂涅槃，與此相應名欣作意。",
    "T28n1554_001:0982b18": "厭謂厭患於流轉品，見過失已令心厭離，隨",
    "T28n1554_001:0982b19": "順離染，心有此故厭惡生死，與此相應名厭",
    "T28n1554_001:0982b20": "作意。心不澄淨名為不信，是前所說信相違",
    "T28n1554_001:0982b21": "法。心心不勇悍名為懈怠，與前所說精進相",
    "T28n1554_001:0982b22": "違。不修善法為放逸，違前所說不放逸性，",
    "T28n1554_001:0982b23": "即是不能守護心義。如是所說不信等三，不",
    "T28n1554_001:0982b24": "立隨眠及纏垢者，過失輕故、易除遣故。",
    "T28n1554_001:0982b25": "善根有三種：一、無貪，是違貪法；二、無瞋，是違",
    "T28n1554_001:0982b26": "瞋法；三、無癡，是違癡法，即前所說慧為自性。",
    "T28n1554_001:0982b27": "如是三法是善自性，亦能為根生餘善法，故",
    "T28n1554_001:0982b28": "名善根。安隱義是善義，能引可愛有及解脫",
    "T28n1554_001:0982b29": "牙故，或已習學成巧便義是善義，由此能辨",
    "T28n1554_001:0982c01": "妙色像故，如彩畫師造妙色像世稱為善。不",
    "T28n1554_001:0982c02": "善根有三種，即前所治貪、瞋、癡三。貪謂欲界",
    "T28n1554_001:0982c03": "五部貪，瞋謂五部瞋，癡謂欲界三十四無明，",
    "T28n1554_001:0982c04": "除有身見及邊執見相應無明。如是三法是",
    "T28n1554_001:0982c05": "不善自性，亦能為根生餘不善，故名不善根。",
    "T28n1554_001:0982c06": "不安隱義是不善義，能引非愛諸有牙故，或",
    "T28n1554_001:0982c07": "未習學非巧便義是不善義，由此能辦惡色",
    "T28n1554_001:0982c08": "像故，如彩畫師所造不妙世稱不善。無記根",
    "T28n1554_001:0982c09": "有四種，謂愛、見、慢、無明。愛謂色無色界各五",
    "T28n1554_001:0982c10": "部貪。見謂色無色界各十二見，及欲界有身",
    "T28n1554_001:0982c11": "見邊執見。慢謂色無色界各五部慢。無明謂",
    "T28n1554_001:0982c12": "色無色界一切無明，及欲界有身見、邊執見",
    "T28n1554_001:0982c13": "相應無明。此四無記根，是自所許修靜慮者",
    "T28n1554_001:0982c14": "有三種異故：一、愛上靜慮者，二、見上靜慮者，",
    "T28n1554_001:0982c15": "三、慢上靜慮者，此三皆因無明力起。毘婆沙",
    "T28n1554_001:0982c16": "者立無記根唯有三種，謂無記愛、無明、慧三。",
    "T28n1554_001:0982c17": "疑不堅住、慢性高舉，非根法故，於善不善義",
    "T28n1554_001:0982c18": "俱不記，故名無記。又不能記愛非愛果，故名",
    "T28n1554_001:0982c19": "無記。以不能招異熟果故，是無記性亦能生",
    "T28n1554_001:0982c20": "餘無記染法或諸無記法，故名無記根。",
    "T28n1554_001:0982c21": "結有九種，謂愛結、恚結、慢結、無明結、見結、取",
    "T28n1554_001:0982c22": "結、疑結、嫉結、慳結。愛結者，謂三界貪，是染著",
    "T28n1554_001:0982c23": "相，如融膠漆，故名為愛。愛即是結，故名愛結。",
    "T28n1554_001:0982c24": "恚結者，謂五部瞋，於有情等樂為損苦，不",
    "T28n1554_001:0982c25": "饒益相如辛苦種，故名為恚。恚即是結，故是",
    "T28n1554_001:0982c26": "名恚結。慢結者，謂三界慢，以自方他德類差",
    "T28n1554_001:0982c27": "別，心恃舉相說名為慢，如傲逸者凌篾於他。",
    "T28n1554_001:0982c28": "此復七種：一、慢；二、過慢；三、慢過慢；四、我慢；五、",
    "T28n1554_001:0982c29": "增上慢；六、卑慢；七、邪慢。謂因族姓財位色力",
    "T28n1554_001:0983a01": "持戒多聞工巧等事，若於劣謂已勝、或於等",
    "T28n1554_001:0983a02": "謂己等，由此令心高舉名慢。若於等謂己勝、",
    "T28n1554_001:0983a03": "或於勝謂己等，由此令心高舉名過慢。若於",
    "T28n1554_001:0983a04": "勝謂己勝，由此令心高舉名慢過慢。若於五",
    "T28n1554_001:0983a05": "取蘊執我我所，由此令心高舉名我慢。若於",
    "T28n1554_001:0983a06": "未證得預流果等殊勝德中謂已證得，由此",
    "T28n1554_001:0983a07": "令心高舉名增上慢。若於多分族姓等勝中",
    "T28n1554_001:0983a08": "謂己少劣，由此令心高舉名卑慢。若實無德",
    "T28n1554_001:0983a09": "謂己有德，由此令心高舉名邪慢。如是七慢",
    "T28n1554_001:0983a10": "總名慢結。無明結者，謂三界無知，以不解了",
    "T28n1554_001:0983a11": "為相，如盲瞽者違害明故，說名無明。此遮止",
    "T28n1554_001:0983a12": "言，依對治義，如非親友、不實等言，即說怨家、",
    "T28n1554_001:0983a13": "虛誑語等。無明即是結，故名無明結。見結者，",
    "T28n1554_001:0983a14": "謂三見，即有身見、邊執見、邪見。五取蘊中無",
    "T28n1554_001:0983a15": "我我所，而執實有我我所相，此染污慧名有",
    "T28n1554_001:0983a16": "身見。身是聚義，有而是身故名有身。即五取",
    "T28n1554_001:0983a17": "蘊，於此起見名有身見。即五取蘊非斷非常，",
    "T28n1554_001:0983a18": "於中執有斷常二相，此染污慧名邊執見，執",
    "T28n1554_001:0983a19": "二邊故。若決定執無業無業果、無解脫無得",
    "T28n1554_001:0983a20": "解脫道，撥無實事，此染污慧名邪見。如是三",
    "T28n1554_001:0983a21": "見名見結。取結者謂二取，即見取、戒禁取。謂",
    "T28n1554_001:0983a22": "前三見及五取蘊，實非是勝而取為勝，此染",
    "T28n1554_001:0983a23": "污慧名見取。取是推求及堅執義。戒謂遠離",
    "T28n1554_001:0983a24": "諸破戒惡禁，謂受持烏雞鹿狗、露形拔髮、斷",
    "T28n1554_001:0983a25": "食臥灰，或於妄執生福滅罪，諸河池中數數",
    "T28n1554_001:0983a26": "澡浴，或食根果草菜藥物以自活命，或復塗",
    "T28n1554_001:0983a27": "灰拔頭髮等，皆名為禁。此二俱非能清淨道，",
    "T28n1554_001:0983a28": "而妄取為能清淨道，此染污慧名戒禁取。諸",
    "T28n1554_001:0983a29": "婆羅門有多聞者，多執此法以為淨道，而彼",
    "T28n1554_001:0983b01": "不能得畢竟淨，如是二取名為取結。疑結者，",
    "T28n1554_001:0983b02": "謂於四聖諦令心猶豫，如臨岐路見結草人",
    "T28n1554_001:0983b03": "躊躇不決，如是於苦心生猶豫為是為非，乃",
    "T28n1554_001:0983b04": "至廣說。疑即是結，故名疑結。嫉結者，謂於他",
    "T28n1554_001:0983b05": "勝事令心不忍，謂於他得恭敬供養財位多",
    "T28n1554_001:0983b06": "聞及餘勝法心生妬忌，是不忍義。嫉即是結，",
    "T28n1554_001:0983b07": "故名嫉結。慳結者，謂於己法財令心悋惜，謂",
    "T28n1554_001:0983b08": "我所有勿至於他。慳即是結，故名慳結。結義",
    "T28n1554_001:0983b09": "是縛義，如世尊說：非眼結色、非色結眼，此中",
    "T28n1554_001:0983b10": "欲貪說名為結。如非黑牛結白牛、亦非白牛結",
    "T28n1554_001:0983b11": "黑牛，乃至廣說。先所說結亦即是縛，以即結",
    "T28n1554_001:0983b12": "義是縛義故。然契經中復說三縛：一、貪縛，謂",
    "T28n1554_001:0983b13": "一切貪，如愛結相說。二、瞋縛，謂一切瞋，如恚",
    "T28n1554_001:0983b14": "結相說。三、癡縛，謂一切癡，如無明結相說。",
    "T28n1554_001:0983b15": "隨眠有七種：一、欲貪隨眠；二、瞋隨眠；三、有貪",
    "T28n1554_001:0983b16": "隨眠；四、慢隨眠；五、無明隨眠；六、見隨眠；七、疑",
    "T28n1554_001:0983b17": "隨眠。此七別相，結中已說。然應依界行相部",
    "T28n1554_001:0983b18": "別，分別如是七種隨眠，謂貪諸欲故名欲貪。",
    "T28n1554_001:0983b19": "此貪即隨眠，故名欲貪隨眠。此唯欲界五部為",
    "T28n1554_001:0983b20": "五，謂見苦所斷乃至修所斷。瞋隨眠亦唯欲",
    "T28n1554_001:0983b21": "界五部為五。有貪隨眠唯色無色界各五部",
    "T28n1554_001:0983b22": "為十，內門轉故。為遮於靜慮無色解脫想，故",
    "T28n1554_001:0983b23": "說二界貪名有貪。慢隨眠通三界各五部為",
    "T28n1554_001:0983b24": "十五。無明隨眠亦爾。見隨眠通三界各十二",
    "T28n1554_001:0983b25": "為三十六，謂欲界見苦所斷具五見，見集滅",
    "T28n1554_001:0983b26": "所斷唯有邪見及見取二，見道所斷唯有邪",
    "T28n1554_001:0983b27": "見、見取、戒禁取三，總為十二，上二界亦爾為",
    "T28n1554_001:0983b28": "三十六。疑隨眠通三界各四部為十二，謂見",
    "T28n1554_001:0983b29": "苦集滅道所斷。此中欲貪及瞋隨眠，唯有部",
    "T28n1554_001:0983c01": "別、無界行相別。有貪、疑、慢、無明隨眠，有界部",
    "T28n1554_001:0983c02": "別、無行相別。見隨眠具有界、行相部別。行相",
    "T28n1554_001:0983c03": "別者謂我我所，行相轉者名有身見。斷常行",
    "T28n1554_001:0983c04": "相轉者名邊執見，無行相轉者名邪見，勝行",
    "T28n1554_001:0983c05": "相轉者名見取，淨行相轉者名戒禁取。微細",
    "T28n1554_001:0983c06": "義是隨眠義，彼現起時難覺知故。或隨縛義",
    "T28n1554_001:0983c07": "是隨眠義，謂隨身心相縛而轉，如空行影水",
    "T28n1554_001:0983c08": "行隨故。或隨逐義是隨眠義，如油在麻、膩在",
    "T28n1554_001:0983c09": "摶故。或隨增義是隨眠義，謂於五取蘊由所",
    "T28n1554_001:0983c10": "緣相應而隨增故。言隨增者，謂隨所緣及相",
    "T28n1554_001:0983c11": "應門而增長故。如是七種隨眠，由界、行相部",
    "T28n1554_001:0983c12": "差別故，成九十八隨眠。謂欲界見苦所斷具",
    "T28n1554_001:0983c13": "十隨眠，即有身見、邊執見、邪見、見取、戒禁取、",
    "T28n1554_001:0983c14": "疑、貪、瞋、慢、無明。見集所斷有七隨眠，於前十",
    "T28n1554_001:0983c15": "中除有身見、邊執見、戒禁取。見滅所滅所斷",
    "T28n1554_001:0983c16": "有七隨眠亦爾。見道所斷有八隨眠，謂即前",
    "T28n1554_001:0983c17": "七加戒禁取。修所斷有四隨眠，謂貪、瞋、慢、無",
    "T28n1554_001:0983c18": "明。如是欲界有三十六隨眠。色界有三十一",
    "T28n1554_001:0983c19": "隨眠，謂於欲界三十六中除五部瞋，無色界",
    "T28n1554_001:0983c20": "亦爾，故有九十八隨眠。於中八十八見所斷，",
    "T28n1554_001:0983c21": "十修所斷。三十三是遍行，謂界界中見苦、集",
    "T28n1554_001:0983c22": "所斷諸見疑，及彼相應不共無明，餘皆非遍",
    "T28n1554_001:0983c23": "行。十八是無漏緣，謂界界中見滅、道所斷邪",
    "T28n1554_001:0983c24": "見、疑，及彼相應不共無明。此十八種緣滅、道，",
    "T28n1554_001:0983c25": "故名無漏緣，餘皆有漏緣。此中有漏緣者，由",
    "T28n1554_001:0983c26": "所緣相應故隨增。無漏緣者，但於自聚由相",
    "T28n1554_001:0983c27": "應故隨增。九是無為緣，謂界中見滅所斷邪",
    "T28n1554_001:0983c28": "見、疑，及彼相應不共無明。緣滅諦故名無為",
    "T28n1554_001:0983c29": "緣，餘皆有為緣。十種隨眠次第生者，先由無",
    "T28n1554_001:0984a01": "明於諦不了，謂苦於不欲乃至於道不欲。由",
    "T28n1554_001:0984a02": "不了故次引生疑，謂聞邪正二品便懷猶豫，",
    "T28n1554_001:0984a03": "為苦非苦乃至為道非道。從此猶豫引生邪",
    "T28n1554_001:0984a04": "見，謂惡友由邪聞思生邪決定，無施與、無愛",
    "T28n1554_001:0984a05": "樂、無祠祀，乃至廣說。從此邪見有身見生，謂",
    "T28n1554_001:0984a06": "取蘊中撥無苦理，便執有我或有我所。從有",
    "T28n1554_001:0984a07": "身見邊執見生，謂執我有斷常邊故。從邊執",
    "T28n1554_001:0984a08": "見戒禁取生，謂此邊執為能淨故。從戒禁取",
    "T28n1554_001:0984a09": "引見取生，謂能淨者是最勝故。從此見取次",
    "T28n1554_001:0984a10": "引貪生，謂自見中情深愛故。從此貪後次引",
    "T28n1554_001:0984a11": "慢生，謂自見中深著已，恃生高舉凌篾他",
    "T28n1554_001:0984a12": "故。從此慢後次引瞋生，謂恃己見於他見中",
    "T28n1554_001:0984a13": "情不能忍必憎嫌故，或於自見取捨位中起",
    "T28n1554_001:0984a14": "憎嫌故。十種隨眠次第如是。由三因緣起諸",
    "T28n1554_001:0984a15": "煩惱：一、未斷隨眠故；二、非理作意故；三、境",
    "T28n1554_001:0984a16": "界現前故。由因加行境界三力煩惱現前，此",
    "T28n1554_001:0984a17": "說具者。亦有唯依境界力起，煩亂遍惱身",
    "T28n1554_001:0984a18": "心相續，故名煩惱。此即隨眠。",
    "T28n1554_001:0984a19": "隨煩惱者，即諸煩惱亦名隨煩惱。復有隨煩",
    "T28n1554_001:0984a20": "惱，謂餘一切行蘊所攝染污心所，與諸煩惱",
    "T28n1554_001:0984a21": "同蘊攝故。此復云何？謂誑、憍、害、惱、恨、諂等，有",
    "T28n1554_001:0984a22": "無量種，如聖教說。誑謂惑他。憍謂染著自身",
    "T28n1554_001:0984a23": "所有色力族姓淨戒多聞巧辯等已，令心傲",
    "T28n1554_001:0984a24": "逸無所顧性。害謂於他能為逼迫，由此能行",
    "T28n1554_001:0984a25": "打罵等事。惱謂堅執諸有罪事，由此不受如",
    "T28n1554_001:0984a26": "理諫誨。恨謂於忿所緣事中，數數尋思結怨",
    "T28n1554_001:0984a27": "不捨。諂謂心曲。如是六種從煩惱生。穢污相",
    "T28n1554_001:0984a28": "麁名煩惱垢。於此六種煩惱垢中，誑、憍二種",
    "T28n1554_001:0984a29": "是貪等流，貪種類故。害、恨二種是瞋等流，瞋",
    "T28n1554_001:0984b01": "種類故。惱垢即是見取等流，執已見勝者惱",
    "T28n1554_001:0984b02": "亂自他故。諂垢即是諸見等流，諸見增多諂",
    "T28n1554_001:0984b03": "曲故。如說諂曲謂諸惡見，此垢及纏并餘染",
    "T28n1554_001:0984b04": "污行蘊所攝。諸心所法從煩惱生，故皆名隨",
    "T28n1554_001:0984b05": "煩惱。",
    "T28n1554_001:0984b06": "纏有十種，謂惛沈、睡眠、掉舉、惡作、嫉、慳、無慚、",
    "T28n1554_001:0984b07": "無愧、忿、覆。身心相續無堪任性名為惛沈，是",
    "T28n1554_001:0984b08": "昧重義，不能任持身心相續，令心昧略，名為",
    "T28n1554_001:0984b09": "睡眠。此得纏名，唯依染污。掉舉謂令心不寂",
    "T28n1554_001:0984b10": "靜。惡所作體名為惡作。有別心所緣惡作生，",
    "T28n1554_001:0984b11": "立惡作名，是追悔義，此於果體假立因名，如",
    "T28n1554_001:0984b12": "緣空名空、緣不淨名不淨。世間亦以處而說",
    "T28n1554_001:0984b13": "依處者，如言一切村邑來等。此立纏名，亦唯",
    "T28n1554_001:0984b14": "依染。嫉、慳二相，結中已說。於諸功德及有德",
    "T28n1554_001:0984b15": "者令心不敬，說名無慚，即是恭敬所敵對法。",
    "T28n1554_001:0984b16": "於諸罪中不見怖畏，說名無愧，能招惡趣，善",
    "T28n1554_001:0984b17": "士所訶說名為罪。除瞋及害，於情非情令心",
    "T28n1554_001:0984b18": "憤發，說名為忿。隱藏自罪說名為覆。此十纏",
    "T28n1554_001:0984b19": "縛身心相續，故名為纏。此中惛沈、睡眠、無愧",
    "T28n1554_001:0984b20": "是無明等流。惡作是疑等流。無慚、慳、掉舉是",
    "T28n1554_001:0984b21": "貪等流。嫉、忿是瞋等流。覆是貪無明等流。諸",
    "T28n1554_001:0984b22": "心所法行相微細，一一相續分別尚難，況一",
    "T28n1554_001:0984b23": "剎那俱時而有。微密智者依佛所說，觀果差",
    "T28n1554_001:0984b24": "別知其性異，為諸學者無倒宣說。有劣慧者",
    "T28n1554_001:0984b25": "未親承事無倒解釋佛語諸師，故於心所迷",
    "T28n1554_001:0984b26": "謬誹撥，或說唯三或全非有。",
    "T28n1554_001:0984b27": "漏有三種，謂欲漏、有漏、無明漏。欲界煩惱并",
    "T28n1554_001:0984b28": "纏，除無明，名欲漏。有四十一物，謂三十一隨",
    "T28n1554_001:0984b29": "眠并十纏。色無色界煩惱并纏，除無明，名有",
    "T28n1554_001:0984c01": "漏。有五十四物，謂上二界各二十六隨眠，",
    "T28n1554_001:0984c02": "并惛沈、掉舉，同無記故、內門轉故、依定地故，",
    "T28n1554_001:0984c03": "二界合立一有漏名。三界無明名無明漏，有",
    "T28n1554_001:0984c04": "十五物，以無明是諸有本故，別立漏等。稽留",
    "T28n1554_001:0984c05": "有情久住三界，障趣解脫故名為漏。或令流",
    "T28n1554_001:0984c06": "轉從有頂天至無間獄，故名為漏。或彼相續",
    "T28n1554_001:0984c07": "於六瘡門泄過無窮，故名為漏。",
    "T28n1554_001:0984c08": "瀑流有四，謂欲、有、見、無明瀑流。欲漏中除",
    "T28n1554_001:0984c09": "見，名欲瀑流，有二十九物。有漏中除見，名有",
    "T28n1554_001:0984c10": "瀑流，有三十物。三界諸見名見瀑流，有三",
    "T28n1554_001:0984c11": "十六物。三界相應不共無明，名無明瀑流，有",
    "T28n1554_001:0984c12": "十五物。漂奪一切有情勝事，故名瀑流，如",
    "T28n1554_001:0984c13": "水瀑流。軛有四種，如瀑流說。和合有情令",
    "T28n1554_001:0984c14": "於諸趣諸生諸地受苦，故名為軛。即是和合",
    "T28n1554_001:0984c15": "令受種種輕重苦義。",
    "T28n1554_001:0984c16": "說一切有部入阿毘達磨論卷上"
}