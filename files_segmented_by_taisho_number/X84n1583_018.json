{
    "X84n1583_018:0507b09": "續燈正統卷十八",
    "X84n1583_018:0507b11": "南海普陀嗣祖沙門西蜀　性統　編集",
    "X84n1583_018:0507b12": "　　臨濟宗",
    "X84n1583_018:0507b13": "　　　大鑑下第三十一世",
    "X84n1583_018:0507b14": "治平鐵壁慧機禪師法嗣",
    "X84n1583_018:0507b15": "汾陽覺天燈啟禪師山西汾陽李氏子。世錦衣。脫白。",
    "X84n1583_018:0507b16": "至蜀謁慶忠於平山。依止十年。忽爾開悟。作偈曰。跋",
    "X84n1583_018:0507b17": "涉勞心十載餘。誰知家國盡丘墟。而今喜得真消息。",
    "X84n1583_018:0507b18": "平空白地結茆廬。忠印之。出住楚華嚴寺。皖國劉",
    "X84n1583_018:0507b19": "公請上堂。師陞座。公纔禮拜起。師便下座。示眾。一",
    "X84n1583_018:0507b20": "句通時句句通。諸人因甚不玲瓏。閑談雜話偏然好。",
    "X84n1583_018:0507b21": "問到生前兩目盲。黑夜雨白晝風。紅日西去又復東。",
    "X84n1583_018:0507b22": "箇中何事頻相詢。老虎元來是大蟲。午日示眾。上",
    "X84n1583_018:0507b23": "苑紅榴似火。枝頭黃鳥如花。中天節至隱蛙蝦。打起",
    "X84n1583_018:0507b24": "鶯兒莫話。一任龍舟競渡。管他鼉鼓聲嘩。我儂瀟灑",
    "X84n1583_018:0507c01": "樂煙霞。坐臥經行無價。師甞作十二時歌。傳於叢",
    "X84n1583_018:0507c02": "林。略曰。鷄鳴丑。三箇老婆黑夜走。忽然驚得木馬嘶。",
    "X84n1583_018:0507c03": "抖擻又聽金牛吼。一無舌一無口。虗空撲地翻筋斗。",
    "X84n1583_018:0507c04": "但只恁麼非恁麼。管他知有不知有。平旦寅。只聞芻",
    "X84n1583_018:0507c05": "狗吠天明。無人北去傳渠信。有客南來問我津。鼻頭",
    "X84n1583_018:0507c06": "痛喜還嗔。野鴨去也不須尋。玄提玄唱從茲定。全放",
    "X84n1583_018:0507c07": "全收契獨尊。日出卯。那管他人醜與好。臨流放曠沒",
    "X84n1583_018:0507c08": "高卑。策杖逍遙隨拙巧。也無憂也無惱。從來一老一",
    "X84n1583_018:0507c09": "不老。若人問我西來宗。饑時喫飯寒加襖。食時辰。不",
    "X84n1583_018:0507c10": "求安飽不求榮。萬緣放下無些子。大地山河一口吞。",
    "X84n1583_018:0507c11": "平息了莫厭貧。綠水青山入眼塵。十箇指頭兩隻手。",
    "X84n1583_018:0507c12": "看來不是等閒人。禺中巳。摸著鼻頭無一事。不向如",
    "X84n1583_018:0507c13": "來行處行。男兒自有冲天志。末法時勿造次。閒居不",
    "X84n1583_018:0507c14": "妨頻遊戲。大鵬入海老龍驚。默默無端鼓雙翅。日南",
    "X84n1583_018:0507c15": "午。三更打罷月華吐。匝地紅輪出海南。驚惺曹山主。",
    "X84n1583_018:0507c16": "中主。甜瓜甜苦瓜苦。不學道吾執笏舞。釣魚船上謝",
    "X84n1583_018:0507c17": "三郎。原是玄沙者老虎。日昳未。曹山之酒原不醉。喫",
    "X84n1583_018:0507c18": "得三杯兩盞通。打破愁城伸脚睡。出乎類拔乎萃。道",
    "X84n1583_018:0507c19": "人不賤亦不貴。贏得春光度寸陰。從來諸聖原無位。",
    "X84n1583_018:0507c20": "晡時申。絕煙野老來負薪。到家不問廬陵米。鍋裡無",
    "X84n1583_018:0507c21": "茶口內嗔。明白了衣下珍。眼中瞳子面前人。鬧市臨",
    "X84n1583_018:0507c22": "流稱大隱。竿頭慣釣赤稍鱗。日入酉。下坡路兒君知",
    "X84n1583_018:0507c23": "否。明朝日出事如何。依舊三三還是九。象王行獅子",
    "X84n1583_018:0507c24": "吼。狐狼野干無處走。今日當陽漏逗開。舌頭原來不",
    "X84n1583_018:0508a01": "出口。黃昏戌。獨坐茆菴勝石室。靜觀跛足須彌山。好",
    "X84n1583_018:0508a02": "笑長房千里術。忘却年不記日。只知屎橛千聖出。懶",
    "X84n1583_018:0508a03": "下禪牀被人嗔。文殊也曾遭貶叱。人定亥。柴門雖設",
    "X84n1583_018:0508a04": "無內外。呼童討火月為燈。照徹單前無被葢。喜還悲",
    "X84n1583_018:0508a05": "否還泰。竹樹相敲生萬籟。曹溪之路少人行。若是知",
    "X84n1583_018:0508a06": "音還不會。半夜子。悟覩明星樹宗旨。惱恨雲門棒下",
    "X84n1583_018:0508a07": "來。至今敗闕成何濟。山是山水是水。遇直逢曲無彼",
    "X84n1583_018:0508a08": "此。三更六代法衣傳。五葉一華誰敢擬。",
    "X84n1583_018:0508a09": "忠州玉山竹菴般若燈譜禪師郡之羅氏子。少列黌",
    "X84n1583_018:0508a10": "序。適慶忠闡化玉山。師參扣有年。未幾室氏亡故。循",
    "X84n1583_018:0508a11": "亦薙髮。一日忠於崇聖上堂。師出問。九重鐵鼓。如何",
    "X84n1583_018:0508a12": "一箭便穿。忠曰。鼓聻。師作呈勢。忠曰。穿也穿也。師便",
    "X84n1583_018:0508a13": "禮拜。遂結菴於玉山之南。數年復開九峰焉。",
    "X84n1583_018:0508a14": "忠州牛首雲巖野雲燈映禪師酆陵冉氏子。參慶忠",
    "X84n1583_018:0508a15": "於平山。一日忠與僧論議。忠曰。如汝是善打底人。設",
    "X84n1583_018:0508a16": "有三人。與汝藝同。齊把住門。你如何出去。時僧下四",
    "X84n1583_018:0508a17": "十九轉語皆不契。適師從外歸。忠舉似師。師喚曰。外",
    "X84n1583_018:0508a18": "邊行者何人。忠視師。師曰出也。忠頷之。忠閱頌古次。",
    "X84n1583_018:0508a19": "師曰。和尚也被他瞞。忠曰。汝又作麼生。師便喝。忠曰。",
    "X84n1583_018:0508a20": "來者裡呌喚。師曰。者裡不呌。向何處呌。忠曰。汝當時",
    "X84n1583_018:0508a21": "跳巖跳坎。只為父兄難汝。而今也去尋箇事幹。師作",
    "X84n1583_018:0508a22": "禮。忠付以偈曰。退後棲身地步寬。殷勤好去到牛山。",
    "X84n1583_018:0508a23": "客來切忌忘優待。翠竹青松一任看。",
    "X84n1583_018:0508a24": "潭州萬峰汝翁童真至善禪師蜀渝州江津江氏子。",
    "X84n1583_018:0508b01": "少師文定公淵之後也。生時。母夢天鼓。狀如日輪。響",
    "X84n1583_018:0508b02": "入丹墀。祖父夢。僧携蒲團至庭。翌午而師生。八歲父",
    "X84n1583_018:0508b03": "守夔州。師隨父詣任授以鄒魯章句。輙能記之。未久。",
    "X84n1583_018:0508b04": "聞慶忠道播南濵。師隨父詣寺。先是忠夢。大江一舟。",
    "X84n1583_018:0508b05": "二人鼾寢於內。忠登舟。舟即化龍越山而過。黎明忠",
    "X84n1583_018:0508b06": "語首座曰。今日看有何人來。未午而師隨父至。忠異",
    "X84n1583_018:0508b07": "之。父果以師落髮作沙彌。三年從上座喬公。諸經論",
    "X84n1583_018:0508b08": "律。悉能背誦。十三歲善頌偈。遇事指物。應口而成。十",
    "X84n1583_018:0508b09": "五歲閱大慧祖錄。至竹篦子話。起疑。甲午參三山和",
    "X84n1583_018:0508b10": "尚於崇聖。看萬法歸一一歸何處。與竹篦子話。自春",
    "X84n1583_018:0508b11": "及夏。如醉如醒。及忠轉江南。師得朝夕參請於中秋",
    "X84n1583_018:0508b12": "夕。與二僧擎茶。偶壺葢墜地。忽爾前後際斷。走見忠。",
    "X84n1583_018:0508b13": "忠詰至婆子燒菴話。師應聲稍遲。忠曰。未也。子雖有",
    "X84n1583_018:0508b14": "得此處。尚不能去。不見道。末後一句。始到牢關。把斷",
    "X84n1583_018:0508b15": "要津。不通凡聖。向老僧未開口前領得。錯過了也。經",
    "X84n1583_018:0508b16": "二年。一日閱聚雲錄。至舉長沙問惠安公案。雲曰。若",
    "X84n1583_018:0508b17": "是寶峰則不然。有問百尺竿頭如何進步。向他道。此",
    "X84n1583_018:0508b18": "去忠南二百里。如云不會。但道。水路一半。陸路一半。",
    "X84n1583_018:0508b19": "師當下豁然。從前所得。一時淨盡。走質於忠。忠舉數",
    "X84n1583_018:0508b20": "誵譌。師皆達旨。遂印之。命掌記室。康熙初。命師南下。",
    "X84n1583_018:0508b21": "初住龍會。遷長龍。主萬峰。上堂。拈拄杖云。辨龍蛇",
    "X84n1583_018:0508b22": "眼。擒虎兕機。固是衲僧日用尋常事。新長龍號令初",
    "X84n1583_018:0508b23": "行。條章約法。不同小小。所有僧堂裡風穴。廚堂裡雪",
    "X84n1583_018:0508b24": "峰。客堂裡重顯。磨房裡法演。侍寮裡洪準。淨房裡佛",
    "X84n1583_018:0508c01": "日。一齊歸向拄杖頭上。任渠寬行大步。隨緣自在。也",
    "X84n1583_018:0508c02": "未得十分安穩。且道。奇特在甚麼處。靠拄杖曰。有意",
    "X84n1583_018:0508c03": "氣時添意氣。不風流處也風流。上堂。譬如鴈過長",
    "X84n1583_018:0508c04": "空影沉寒水。天衣老人。大似抱賍呌屈。看來看來。真",
    "X84n1583_018:0508c05": "個真個。何以故。一二三四五。屈指河沙數。雪竇聞之。",
    "X84n1583_018:0508c06": "倒退三千里。緩緩只道得箇拈却一去却七。上下四",
    "X84n1583_018:0508c07": "維無等匹。臘八上堂。縱橫截毗盧之印。斷送渾家。",
    "X84n1583_018:0508c08": "剔脫開。少室之門。風情越量。若也於斯提去。何勞扣",
    "X84n1583_018:0508c09": "戶椎門更若殢齒粘牙。未免重樓次第。先佛儀式。權",
    "X84n1583_018:0508c10": "且聽著。迎慶忠老人舍利還山。上堂。拈拄杖。東覰",
    "X84n1583_018:0508c11": "西覰曰。長龍不濟。到處覓先師靈骨。乃舉舍利曰。者",
    "X84n1583_018:0508c12": "箇若是。孤負先師。者箇不是。孤負長龍。是與不是。一",
    "X84n1583_018:0508c13": "筆勾下。汝諸人。還見師翁麼。復云。今辰比丘如法。為",
    "X84n1583_018:0508c14": "先老和尚。修設清供。山僧特為舉揚。須知此供。不從",
    "X84n1583_018:0508c15": "天得。不從地得。不從人得。畢竟從甚處得。良久曰。釋",
    "X84n1583_018:0508c16": "迦既然皆拱手。何愁彌勒不揚眉。解制上堂。破落",
    "X84n1583_018:0508c17": "門戶。件件缺短。葢古之常。兄弟東去西去。總為雲堂",
    "X84n1583_018:0508c18": "少剩。不消老汾一陌紙。兩塊肉。斷送情魂。慶快平生。",
    "X84n1583_018:0508c19": "還知麼。舊閣閒田消息在。蒼池夜靜月華來。示眾。",
    "X84n1583_018:0508c20": "露一縷於千聖頂[寧*頁]之上。塵塵爾剎剎爾。擲一塵於",
    "X84n1583_018:0508c21": "萬億剎海之中。恢恢焉恍恍焉。遠發千鈞弩。倒弄金",
    "X84n1583_018:0508c22": "剛王。也須退後三步。衲僧門下。事非小小。拈竹篦曰。",
    "X84n1583_018:0508c23": "者箇不屬塵。不屬縷。猛火燒虗空。須彌藏北斗。便恁",
    "X84n1583_018:0508c24": "麼去。猶落今時窠臼。未免喪我兒孫。須是從前所得",
    "X84n1583_018:0509a01": "無量解脫。一時蕩盡。灑灑地。作箇無依無倚道人。火",
    "X84n1583_018:0509a02": "不曾燒著口。風不曾吹倒樹。無邊無中。無前無後。泥",
    "X84n1583_018:0509a03": "蛇飛入畵屏間。野狐變作獅子吼。卓一卓。示眾。高",
    "X84n1583_018:0509a04": "亭直超而去。孤負德山。趙州洗盋盂了。瞞他作者。直",
    "X84n1583_018:0509a05": "須揭却頂葢。剿絕根株。一一妙明。一一天真。風清皇",
    "X84n1583_018:0509a06": "路。月映江樓。猶是無風匝匝之波。務要掀天作用。整",
    "X84n1583_018:0509a07": "葺頹綱。挽他滹沱未墜之緒。今日不免為諸人約法",
    "X84n1583_018:0509a08": "三章。第一不得權實並用。第二不得賓主齊來。第三",
    "X84n1583_018:0509a09": "不得照用雙舉。須向古德未屙已前。驀行一步。庶得",
    "X84n1583_018:0509a10": "祖風不墜。千古生光。還有具如是操略也。無有則出",
    "X84n1583_018:0509a11": "來。為古人雪屈。時聞版聲鳴。師拍案下座。示眾。龍",
    "X84n1583_018:0509a12": "以角聽。蟻以身聽。人以耳聽。普賢大士以心聽。拈拄",
    "X84n1583_018:0509a13": "杖曰。此以誰為聽。昨夜北風起。寥聞打牕聲。師侍",
    "X84n1583_018:0509a14": "慶忠於五雲。一日忠入侍寮曰。善侍者莫在此閒坐。",
    "X84n1583_018:0509a15": "師曰爭敢。忠曰。莫瞌睡麼。師作臥勢。忠便打。師便喝。",
    "X84n1583_018:0509a16": "忠曰。元來此處有人。師便禮拜。至晚。忠復謂師曰。國",
    "X84n1583_018:0509a17": "師三喚侍者。侍者三應。甚麼處是侍者孤負處。師進",
    "X84n1583_018:0509a18": "曰。始終作家。忠曰。還有與古人雪屈底麼。師曰有。誰",
    "X84n1583_018:0509a19": "是雪屈者。師掩耳出。謁破山和尚於金城。山曰。近",
    "X84n1583_018:0509a20": "離甚處。師曰高峰。山曰。高峰近日如何。師垂下一足。",
    "X84n1583_018:0509a21": "山曰。上座聻。師曰不識。山曳杖歸方丈。師拂袖便出。",
    "X84n1583_018:0509a22": "僧自溈山來。師曰。溈山近日何如。曰儘利害。師曰。",
    "X84n1583_018:0509a23": "利害在甚麼處。曰只為婆心太切。師曰。還知此間麼。",
    "X84n1583_018:0509a24": "曰請師垂示。師便打曰。更利害。師曰。汝若恁麼會。連",
    "X84n1583_018:0509b01": "我也是瞎漢。隨後又打。問僧。溈山和尚。為甚鼻孔",
    "X84n1583_018:0509b02": "缺了半邊。僧指師鼻曰。恰似。師曰。汝若喚者箇作是。",
    "X84n1583_018:0509b03": "入地獄如箭。曰畢竟作麼生。師曰。洞庭無葢。因僧",
    "X84n1583_018:0509b04": "舉臨濟兩堂首座齊下喝等語。話猶未了。師便喝。僧",
    "X84n1583_018:0509b05": "擬議。師拈拄杖推出。復喝一喝。",
    "X84n1583_018:0509b06": "忠州治平竺峰幻敏禪師酆陵徐氏子。生而英俊。敏",
    "X84n1583_018:0509b07": "慧過人。十歲薙髮。於母兄佛喜野雲二師。與萬峰善",
    "X84n1583_018:0509b08": "禪師。同作沙彌。事慶忠。當時慶忠會下。以善敏二沙",
    "X84n1583_018:0509b09": "彌。頗有機辯。聲振一時。師雖年少。沉默寡言。識者知",
    "X84n1583_018:0509b10": "其必成大器。先是人傳善公善偈。忠入堂。值善圍火",
    "X84n1583_018:0509b11": "次令偈。善曰。赤光閃灼。紫焰盤旋。既能點雪。又燦金",
    "X84n1583_018:0509b12": "蓮。忠打一掌歸方丈。復指燈。命師作偈。師曰。光如閃",
    "X84n1583_018:0509b13": "電。虗空可徹。未來作燈。是銅是鐵。時三目和尚見之。",
    "X84n1583_018:0509b14": "徵曰。是銅是鐵。師曰。火裡波浪起。忠異之。問汝名甚",
    "X84n1583_018:0509b15": "麼。師曰幻敏。忠曰。幻敏已前。師曰。海底青天外。忠曰。",
    "X84n1583_018:0509b16": "幻敏已後。師曰。佛法永無窮。忠曰。甚麼處見。師曰。靈",
    "X84n1583_018:0509b17": "峰山下在安期。目曰。期解後如何。師曰。虗空大地。目",
    "X84n1583_018:0509b18": "曰。落在甚處。師頓足。目曰。有足頓。無足頓箇甚麼。師",
    "X84n1583_018:0509b19": "曰。和尚也莫太認真。忠大笑。目復問善。善曰。火裡煉",
    "X84n1583_018:0509b20": "真金。忠曰。大眾何不看二沙彌答話。師閱經次。忠曰。",
    "X84n1583_018:0509b21": "眼中常見如是經典。只者便是。為復別有。師曰。和尚",
    "X84n1583_018:0509b22": "直須恁麼會。忠曰。離却紙墨道將來。師曰。東邊風也",
    "X84n1583_018:0509b23": "不多。忠曰。者小師。師自五雲歸。忠曰。聞汝慣打人。師",
    "X84n1583_018:0509b24": "曰。和尚仔細。忠曰。汝走路穿甚麼。師曰。草鞋。忠曰。獰",
    "X84n1583_018:0509c01": "牙生也未。師翹足。忠曰。那箇聻。師曰。問者話作麼。忠",
    "X84n1583_018:0509c02": "曰。三空說汝掌他。要將汝來處治。師曰。早與他說過",
    "X84n1583_018:0509c03": "了也。忠曰。作麼生說。師曰。盜一賠九。忠曰。吾助汝遠",
    "X84n1583_018:0509c04": "來。善曰。童真汝宜童行。師事忠二十一年。忠滅度。眾",
    "X84n1583_018:0509c05": "請治平繼席。上堂。山僧自入者箇社。火場頭惟具",
    "X84n1583_018:0509c06": "一行鐵脊骨。一箇不變心。至於禪道佛法。毫無些子",
    "X84n1583_018:0509c07": "留滯胸中。填塞肚裏。今日被眾和尚。以老人轉棹之",
    "X84n1583_018:0509c08": "故。無端舉向人天眾前。睜眼看者。張耳聽著。畢竟道",
    "X84n1583_018:0509c09": "箇甚麼。以為承先啟後。良久曰。枝頭柳映千春茂。樹",
    "X84n1583_018:0509c10": "裏華飄萬古香。入塔歸上堂。一番景過一番新。梅",
    "X84n1583_018:0509c11": "綻金舒巧樣呈。惟有者些渾四序。都盧無變亦無更。",
    "X84n1583_018:0509c12": "作麼生是無變無更底道理。莫是寶塔重。新總持不",
    "X84n1583_018:0509c13": "動。喚作無變無更得麼。錯。莫是舍利流輝。眼存青白。",
    "X84n1583_018:0509c14": "喚作無變無更得麼。錯。莫是新長老。搖唇鼓舌。重打",
    "X84n1583_018:0509c15": "葛藤。四眾等法誼如故。道念恒存。喚作無變無更得",
    "X84n1583_018:0509c16": "麼。錯。若會得者三錯。堪報老人莫報之恩。可了老人",
    "X84n1583_018:0509c17": "未了之業。其或未然。再揚家醜。驀竪拳云。四四三三",
    "X84n1583_018:0509c18": "七七八八。佛成道日。結制說戒。上堂問。聖明統御",
    "X84n1583_018:0509c19": "萬國咸寧。道合君臣。河清海晏。正恁麼時。和尚又作",
    "X84n1583_018:0509c20": "麼生。師曰。慣弄靈蛇勢赫赫萬層。曰祇如本郡文武",
    "X84n1583_018:0509c21": "官宰紳衿四眾等。迎請和尚。開場選佛。且道。以何利",
    "X84n1583_018:0509c22": "益檀度。師曰。活捉生馬威昂昂千里。曰恁麼則壽如",
    "X84n1583_018:0509c23": "山福如海。瓜瓞連綿。簪纓藹藹去也。師曰。諦當更諦",
    "X84n1583_018:0509c24": "當。問聚雲心印臨濟綱宗。如何是臨濟第一句。師曰。",
    "X84n1583_018:0510a01": "前三三後三三。如何第二句。師曰。七不成八不就。如",
    "X84n1583_018:0510a02": "何第三句。師曰。茶酙三箇棗。曰恁麼不獨衲僧咸有",
    "X84n1583_018:0510a03": "慶。文經武緯盡恩榮。師曰。且喜小出大遇。問。至道真",
    "X84n1583_018:0510a04": "乘。本無言說。應機接物。須賴激揚。至道真乘即不問。",
    "X84n1583_018:0510a05": "應機接物事如何。師曰。曹溪有路人皆到。曰即今隴",
    "X84n1583_018:0510a06": "畔寒梅新發秀。山頭瑞雪鬬芳妍。未審是神通妙用。",
    "X84n1583_018:0510a07": "法爾如然。師曰。信是誰人得得來。曰恁麼從此治平",
    "X84n1583_018:0510a08": "揚法化。千邦萬國荷真風。師曰。今日恰遇同參。乃拈",
    "X84n1583_018:0510a09": "拄杖。卓一卓云。恁麼恁麼。幾度頻臨江上望。黃梅花",
    "X84n1583_018:0510a10": "向雪中開。不恁麼不恁麼。嫩柳搖金線。且要應時來。",
    "X84n1583_018:0510a11": "試看釋迦老子。明星一點。奇哉三漢。譬說喻說。論教",
    "X84n1583_018:0510a12": "論宗。以至調跛驢醫瞎馬。不過應箇時節。又看歷代",
    "X84n1583_018:0510a13": "宗師。說甚麼謹嚴高古細密簡明親切。轉身異類。末",
    "X84n1583_018:0510a14": "後拈麈柄。說脫空。不過應箇時節。祇如現前文武紳",
    "X84n1583_018:0510a15": "衿。護法四眾。請山僧開爐選佛。結百二十期。致令他",
    "X84n1583_018:0510a16": "人劃地為限。又令披五條七條二十五條。一歸依。二",
    "X84n1583_018:0510a17": "歸依。三歸依。路從平地險。人向靜中忙。道是應時節。",
    "X84n1583_018:0510a18": "不應時節。良久。復卓拄杖云。本是瀟湘江上客。自西",
    "X84n1583_018:0510a19": "自東自南北。復舉。波斯匿王問世尊。勝義諦中。還有",
    "X84n1583_018:0510a20": "世俗諦否。若言其有。智不應一。若言其無。智不應二。",
    "X84n1583_018:0510a21": "一二之義。其義若何。佛言。大王。汝於過去龍光佛時。",
    "X84n1583_018:0510a22": "曾問此義。我今無說。汝今無聞。無說無聞。是名一義",
    "X84n1583_018:0510a23": "二義。看他波斯匿王。意欲連科及第。世尊即將名覆",
    "X84n1583_018:0510a24": "金甌。今日眾中。若有問第一義諦。山僧但拍掌呵呵。",
    "X84n1583_018:0510b01": "何故聻。自從舞得三臺後。拍拍原來總是歌。",
    "X84n1583_018:0510b02": "忠州桐山普門燈顯禪師涪陵夏氏子。少從應院。初",
    "X84n1583_018:0510b03": "參萬松有年。適松化去。慶忠應白巖之請。師謁焉。一",
    "X84n1583_018:0510b04": "日同眾侍立次。忠舉默然良久話驗眾。師曰。大似屋",
    "X84n1583_018:0510b05": "裡販揚州。忠曰。莫道無事好。師曰。和尚也是無端。忠",
    "X84n1583_018:0510b06": "便打。師便喝。忠曰。異時不得孤負老僧。師作禮而退。",
    "X84n1583_018:0510b07": "復侍慶忠於五雲。一日病起。呈偈曰。改頭換面幾生",
    "X84n1583_018:0510b08": "來。此日無端眼豁開。分付目前皮袋子。何妨馬腹與",
    "X84n1583_018:0510b09": "驢胎。忠曰。那箇是你開底眼。師竪起拳頭。忠曰。放下",
    "X84n1583_018:0510b10": "著。師纔放下。忠曰。又在甚麼處。師曰。明日金城寺裡",
    "X84n1583_018:0510b11": "有齋。忠曰。放汝三十棒。師珍重便出。忠主席南城。命",
    "X84n1583_018:0510b12": "師作監寺。一日入方丈。忠竪起拂子。師便喝。忠曰。因",
    "X84n1583_018:0510b13": "甚即喝。師曰。無奈院事甚繁。忠遂印之。出住桐山。",
    "X84n1583_018:0510b14": "上堂。拈拄杖曰。洪波浩渺。白浪滔天。珊瑚林裡擁金",
    "X84n1583_018:0510b15": "毛。無漏國中懸明月。覿面承當得來。錯過了也。還知",
    "X84n1583_018:0510b16": "麼。歲曆已頒新日月。無勞更唱太平歌。卓拄杖一下。",
    "X84n1583_018:0510b17": "下座。",
    "X84n1583_018:0510b18": "夔州天元體如燈慧禪師郡之李氏子。參慶忠於太",
    "X84n1583_018:0510b19": "平。一日聞忠舉香嚴擊竹話。師於言下有悟。乃啐地",
    "X84n1583_018:0510b20": "曰。原來只是恁麼。顢頇多少英傑。忠曰。道甚麼。師竪",
    "X84n1583_018:0510b21": "起拳頭。忠曰。是甚麼師於忠面前。[祝/土]地三下。拂袖便",
    "X84n1583_018:0510b22": "出。住後上堂。若論此事。明明現成。豈在陞堂拋沙",
    "X84n1583_018:0510b23": "撒土為垂示耶。但願諸人真實履踐。自有入手時節。",
    "X84n1583_018:0510b24": "即今還有真實履踐者麼。出來與山僧相見。僧問。濟",
    "X84n1583_018:0510c01": "北宗旨。諸家各答不同和尚。作麼生。師曰。不打者鼓",
    "X84n1583_018:0510c02": "笛。進曰。既為宗師。何得如此。師便打。僧問。如何是第",
    "X84n1583_018:0510c03": "一句。師曰。虗空眉拖地。如何是第二句。師曰。海底角",
    "X84n1583_018:0510c04": "接天。如何是第三句。師曰。崑崙騎象走。如何是金剛",
    "X84n1583_018:0510c05": "王寶劍。師曰。那吒帶血腥。如何是踞地獅子。師曰。狐",
    "X84n1583_018:0510c06": "踪絕跡。如何是探竿影草。師曰。莫作兩樣看。如何是",
    "X84n1583_018:0510c07": "一喝不作一喝用。師曰。金剛與泥人擦背。如何是賓",
    "X84n1583_018:0510c08": "中主。師曰。烏鷄石上飛。如何是主中賓。師曰。風吹松",
    "X84n1583_018:0510c09": "韻清。如何是主中主。師曰。空谷石點頭。又僧問。臨濟",
    "X84n1583_018:0510c10": "賓主與洞山宗旨同別。師曰。一隊猢猻夜簸錢。如何",
    "X84n1583_018:0510c11": "是正中偏。師曰。青山臥白雲。如何是偏中正。師曰。雪",
    "X84n1583_018:0510c12": "嶺烏龜走。如何是正中來。師曰。月移水底天。如何是",
    "X84n1583_018:0510c13": "兼中至。師曰。寒梅夜發鴛鴦樹。如何是兼中到。師曰。",
    "X84n1583_018:0510c14": "百昌已播舊時春。如何是君。師曰。皇極開天運。如何",
    "X84n1583_018:0510c15": "是臣。師曰。將相貴忠貞。如何是君向臣。師曰。塞外不",
    "X84n1583_018:0510c16": "迎君。如何是臣奉君。師曰。赤心惟報國。如何是君臣",
    "X84n1583_018:0510c17": "道合。師曰。明良喜啟會聚風雲。如何是誕生王子。師",
    "X84n1583_018:0510c18": "曰。九龍方吐水。尊貴自天然。如何是朝生王子。師曰。",
    "X84n1583_018:0510c19": "紫禁嵩呼徧。端然致太平。如何是末生王子。師曰。聖",
    "X84n1583_018:0510c20": "種賢才各不同。如何是化生王子。師曰。腐草若無心。",
    "X84n1583_018:0510c21": "螢光何處是。如何是內生王子。師曰。不見妖梅放。還",
    "X84n1583_018:0510c22": "疑上苑香。僧再進。師喝曰。飯袋子。好似些水老鴉捕",
    "X84n1583_018:0510c23": "魚。囫圇吞囫圇吐。何曾得些受用來。夫五家宗旨。非",
    "X84n1583_018:0510c24": "是教人冊子上記來。徒衒虗名。須知言句乃救病之",
    "X84n1583_018:0511a01": "良方。貴親證親悟。師家答處。乃應病授藥。所謂醫不",
    "X84n1583_018:0511a02": "執方。合宜而用。豈是局定死蛇頭。令人墮坑落壍。竪",
    "X84n1583_018:0511a03": "拄杖云。三句四喝。賓主偏正。五位君臣。五位王子。都",
    "X84n1583_018:0511a04": "在山僧者裡。汝還一口吞得下麼。韓獹休逐塊。獅子",
    "X84n1583_018:0511a05": "慣咬人。卓一卓下座。",
    "X84n1583_018:0511a06": "巫陽慈祥燈遠禪師本邑人。上堂舉南嶽因僧問。如",
    "X84n1583_018:0511a07": "鏡鑄像。像成後。光向甚麼處去。嶽曰。如大德為童子",
    "X84n1583_018:0511a08": "時相貌何在。僧曰。祇如像成後。為甚麼不鑑照。嶽曰。",
    "X84n1583_018:0511a09": "雖然不鑑照。瞞他一點不得。頌曰。新月如鈎一線懸。",
    "X84n1583_018:0511a10": "白雲淡處露中天。相看疑謂寒光薄。箇裡誰知一鏡",
    "X84n1583_018:0511a11": "圓。",
    "X84n1583_018:0511a12": "天峰燈南禪師忠州雷氏子。示眾。舉南嶽因馬祖闡",
    "X84n1583_018:0511a13": "化江西。遣僧往探之。乃命曰。待伊上堂時。但問作麼",
    "X84n1583_018:0511a14": "生。伊道的語記將來。僧至馬祖一如教。問作麼生。祖",
    "X84n1583_018:0511a15": "曰。自從胡亂後三十年。不少鹽醬。僧回舉似嶽。嶽然",
    "X84n1583_018:0511a16": "之。頌曰。知子莫若父。當仁不讓師。拋戈卸甲後。千里",
    "X84n1583_018:0511a17": "暗投機。",
    "X84n1583_018:0511a18": "惺徹燈法禪師上堂。舉青原參六祖。首問。當何所務",
    "X84n1583_018:0511a19": "即得不落階級。祖曰。汝曾作甚麼來。原曰。聖諦亦不",
    "X84n1583_018:0511a20": "為。祖曰。落何階級。原曰。聖諦尚不為。何階級之有。頌",
    "X84n1583_018:0511a21": "曰。金殿苔生劫外春。更闌人靜月華明。威音那畔絕",
    "X84n1583_018:0511a22": "消息。豈著今時麟閣勳。",
    "X84n1583_018:0511a23": "天寧燈九禪師讚達磨像曰。對御談玄一字無。九年",
    "X84n1583_018:0511a24": "冷坐石頭枯。親將皮髓平分後。那箇男兒不丈夫。",
    "X84n1583_018:0511b01": "慶忠燈向禪師示眾。舉雲葢僧乞瓦因緣。頌曰。當初",
    "X84n1583_018:0511b02": "乞瓦向官人。一問曾酬雲葢僧。公案于今重拈出。不",
    "X84n1583_018:0511b03": "妨徧地布金塼。",
    "X84n1583_018:0511b04": "大川燈濟禪師上堂。舉三祖懺罪因緣。頌曰。風恙纏",
    "X84n1583_018:0511b05": "身已不堪。何緣懺罪究根源。因知罪性本空故。秋水",
    "X84n1583_018:0511b06": "無痕月皎然。",
    "X84n1583_018:0511b07": "暉白燈桂禪師舉風幡話。頌曰。迷悟關頭洵不同。廊",
    "X84n1583_018:0511b08": "廡暮夜剎幡風。二僧若也知消息。推倒長干使化龍。",
    "X84n1583_018:0511b09": "四維禪師舉三祖僧璨大師。自二祖授法。深自韜晦。",
    "X84n1583_018:0511b10": "居無常處。積十餘年。人無知者。四祖道信。時為沙彌。",
    "X84n1583_018:0511b11": "禮祖問曰。願和尚慈悲。乞與解脫法門。祖曰。誰縛汝。",
    "X84n1583_018:0511b12": "曰無人縛。祖曰。何更求解脫乎。信于言下大悟。頌曰。",
    "X84n1583_018:0511b13": "無人覰著歷多年。為法深藏氣骨寒。孰意沙彌無忌",
    "X84n1583_018:0511b14": "憚。妄將一語廣流傳。",
    "X84n1583_018:0511b15": "天長禪師南賓冉氏子。久事慶忠。志修淨業。忠囑以",
    "X84n1583_018:0511b16": "偈云。根苗奇異逈非同。不屬西兮不屬東。節候到時",
    "X84n1583_018:0511b17": "馨自若。佛生一體有無中。師呈偈云。佛生一體。無彼",
    "X84n1583_018:0511b18": "無此。從苗辨地。識人因語。佳作仁。可知禮。",
    "X84n1583_018:0511b19": "妙德尼燈鑑禪師舉六祖本來無一物話。頌曰。本來",
    "X84n1583_018:0511b20": "無物惹塵埃。米熟功成獨倩篩。衣盋夜傳三鼓後。一",
    "X84n1583_018:0511b21": "花五葉至今開。",
    "X84n1583_018:0511b22": "工部熊汝學月崖居士豫章豐城人。適　懷宗皇帝。",
    "X84n1583_018:0511b23": "毀大內銀銅佛。俄以事感。帝悟。命公入蜀。採買銅鉛。",
    "X84n1583_018:0511b24": "時慶忠。住平都。法席大震。公扣焉。先是忠夢一人。帳",
    "X84n1583_018:0511c01": "前拜謁。傍僧曰。是和尚弟子來了。詰旦果至。忠示以",
    "X84n1583_018:0511c02": "東山水上行話。不踰年有悟。獻臨濟宗旨頌曰。霹靂",
    "X84n1583_018:0511c03": "晴空風舞磨。山門走入燈籠中。問予臨濟之宗旨。今",
    "X84n1583_018:0511c04": "日牙疼未與通。忠曰。著著著。又頌曹洞宗旨曰。潛行",
    "X84n1583_018:0511c05": "密用及相續。曹洞家風玄又玄。舌上有機織出錦。目",
    "X84n1583_018:0511c06": "前無我寫成篇。古人落在今人手。今日熱似昨日天。",
    "X84n1583_018:0511c07": "要會二師真面目。直須抹却五圈圈。聚雲老人諱",
    "X84n1583_018:0511c08": "日拈香。流水常存今古脈。高山不斷去來雲。青青巖",
    "X84n1583_018:0511c09": "桂華香遠。歲歲秋風雨露痕。今日是先師翁忌辰。法",
    "X84n1583_018:0511c10": "孫燈紹萬里希遘。拈香禮塔。無物供養。生平善笑。聊",
    "X84n1583_018:0511c11": "以為敬。阿呵呵。且道。笑箇甚麼。忠問。一毬三子是",
    "X84n1583_018:0511c12": "何義。士曰。三界大師四生慈父。曰何不說法。士曰。說",
    "X84n1583_018:0511c13": "法已久。自是和尚不聞。曰我若聞。非真說法也。旁僧",
    "X84n1583_018:0511c14": "曰。居士說法竟。士指栗蓬。忠謂僧曰。汝無故架禍於",
    "X84n1583_018:0511c15": "人。士呵呵大笑。忠頷之。為聚雲慶誕。前月忌辰將",
    "X84n1583_018:0511c16": "甚去。今朝生日自何來。火燒不死金剛眼。賺煞諸方",
    "X84n1583_018:0511c17": "盡活埋。咦。我若不是兒孫。直教罵得骨出。為敘州",
    "X84n1583_018:0511c18": "朱提山朝陽池和尚立石記曰。月明老人。得法於鐵",
    "X84n1583_018:0511c19": "牛。傳大慧心印。兀坐朝陽。二十餘年。待其人而後行。",
    "X84n1583_018:0511c20": "聚雲吹萬。師翁獨得其宗者。繼往開來。今有我師鐵",
    "X84n1583_018:0511c21": "壁矣。水部尚書熊汝學。為老人三傳法子也。水木之",
    "X84n1583_018:0511c22": "思。勒石垂遠。　章皇帝。命以御史大夫。未就。隱終南。",
    "X84n1583_018:0511c23": "總憲吳天谷保泰燈朗居士順天人。撫蜀。按涪陵。見",
    "X84n1583_018:0511c24": "慶忠隨宜錄。作書遣使迎忠。忠不往。公親詣山中問",
    "X84n1583_018:0512a01": "道。未久辭忠。忠召公。公應諾。忠良久。公於言下領悟。",
    "X84n1583_018:0512a02": "回南濵。致書於忠曰。得侍吾師。慶快平生。但世緣相",
    "X84n1583_018:0512a03": "迫。暫作六月之息。居士一呼。弟子回首。相會時看。說",
    "X84n1583_018:0512a04": "箇甚麼。一日諭寮屬曰。爾等莫謂本院尊大。最尊大",
    "X84n1583_018:0512a05": "者和尚耳。本院見鐵大師後。方知吾孔聖朝聞之道。",
    "X84n1583_018:0512a06": "自今以後。矢志食素。將身許國。以酧　太祖三百年",
    "X84n1583_018:0512a07": "養士之恩。爾等各宜熏修。遵崇三寶。語罷。該屬等稽",
    "X84n1583_018:0512a08": "首再拜。泣淚如雨。",
    "X84n1583_018:0512a09": "按察文葦菴居士早歲登第。夙慕禪學。及官按察。一",
    "X84n1583_018:0512a10": "日聞衙司喝退堂聲。有省。拈偈呈忠曰。踏著秤錘原",
    "X84n1583_018:0512a11": "是鐵。從前錯認定盤星。積卷如山休擬議。且聽當陽",
    "X84n1583_018:0512a12": "喝一聲。",
    "X84n1583_018:0512a13": "長陽侯胡屏山居士讚五祖像曰。黃梅路接破頭山。",
    "X84n1583_018:0512a14": "遇箇小兒非等閒。佛性答來真奇特。栽松能不憶他",
    "X84n1583_018:0512a15": "年。",
    "X84n1583_018:0512a16": "副戎王一喝居士久參慶忠。一日忠上堂云。主山高",
    "X84n1583_018:0512a17": "案山低。左青龍右白虎。年年三百六。月月二十五。逆",
    "X84n1583_018:0512a18": "數順數。數到牛首山雲巖寺大殿裡。恰似佛幻三月",
    "X84n1583_018:0512a19": "前鞔的鹿皮鼓。公于座下。躍然打口鼓。忠呵呵大笑。",
    "X84n1583_018:0512a20": "公拂袖便出。",
    "X84n1583_018:0512a21": "萬松芝禪師法嗣",
    "X84n1583_018:0512a22": "忠州萬松雲巖燈古禪師郡之江氏子。少列黌序。初",
    "X84n1583_018:0512a23": "參萬松於華嚴。三載始薙髮。請益於松。松示偈曰。閃",
    "X84n1583_018:0512a24": "灼電光寒。忻然出寶匣。曠劫無明根。一時都抹殺。次",
    "X84n1583_018:0512b01": "二年。請充第一座。松滅後。眾請繼席萬松。上堂。門",
    "X84n1583_018:0512b02": "門有路。金蛇飛電掣。戶戶無私。鐵馬弄雲騎。脫或未",
    "X84n1583_018:0512b03": "然。拄杖自有分曉。打○相。佛身充滿於法界。[○@│]普現",
    "X84n1583_018:0512b04": "一切群生前。[○@＊]隨緣赴感靡不周。靠拄杖曰。而恒處",
    "X84n1583_018:0512b05": "此菩提座。眾中有超宗出格者麼。出來。為汝決擇。僧",
    "X84n1583_018:0512b06": "纔出。師便喝。僧以具搭肩歸眾。師復喝。乃曰。有問有",
    "X84n1583_018:0512b07": "答。氷壺推石輥。無問無答。雪屋守泥毬。答亦問問亦",
    "X84n1583_018:0512b08": "答。看看轆轤兩頭大。輥出長街童穉歡。當家兒子實",
    "X84n1583_018:0512b09": "瀟灑。上堂。竪拂子云。這時節寒凜冽。[狂-王+軍]犬威獼獸",
    "X84n1583_018:0512b10": "掣。雪人火裡笑嘻嘻。石女低頭拜不歇。拜不歇。啞人",
    "X84n1583_018:0512b11": "嚼氷稜。冷熱向誰說。擊拂子云。虗空拔楔。太煞郎當。",
    "X84n1583_018:0512b12": "眼裡添沙。全沒交涉。佛誕上堂。周行目顧。指地指",
    "X84n1583_018:0512b13": "天。血口無端。章成話墮。將謂乾土擦壁。那曉泥水通",
    "X84n1583_018:0512b14": "身。惹得後代兒孫。年年燒浴。歲歲舌饒。愈增葛藤。重",
    "X84n1583_018:0512b15": "添垢膩。今日為伊拔除。不免大家觸忤。卓拄杖云。還",
    "X84n1583_018:0512b16": "識這杓惡水麼。示眾。舉永嘉大師云。從他謗任他",
    "X84n1583_018:0512b17": "非。把火燒天徒自疲。我聞恰似飲甘露。銷鎔頓入不",
    "X84n1583_018:0512b18": "思議。永嘉恁麼道。是即是。未免推過別人。山僧則不",
    "X84n1583_018:0512b19": "然。誰為謗誰為非。把火燒天也不疲。無耳人聞傾甘",
    "X84n1583_018:0512b20": "露。昨夜飄梧動地輝。示眾。行脚學人。脚跟點地也",
    "X84n1583_018:0512b21": "未。不然。先要具一付潔淨肚皮。一雙青白眼睛。脊梁",
    "X84n1583_018:0512b22": "硬似鐵。脚板快如風。把自己。如糞如泥。猶冤猶敵。然",
    "X84n1583_018:0512b23": "後遊人間世。幻視萬緣。把住作主。有時崖下一食。樹",
    "X84n1583_018:0512b24": "下一宿。遇饑寒處。變逆千態萬狀。不動其心。到此方",
    "X84n1583_018:0512c01": "呌做行得脚底人。畢竟又看這一番。是為著何事。須",
    "X84n1583_018:0512c02": "要照管脚跟脚底。瞥爾踏破艸鞋。踢翻土塊。始不負",
    "X84n1583_018:0512c03": "行脚一遭。至於檀度信施國王水艸。在在處處。一任",
    "X84n1583_018:0512c04": "隨分受用。別有一句。路上逢人。莫道山僧不曾與汝",
    "X84n1583_018:0512c05": "說得。示眾。出家無別法。真實要離親割愛。畢竟親",
    "X84n1583_018:0512c06": "如何離。愛如何割。視骨肉如生冤家。謂之離。把自己",
    "X84n1583_018:0512c07": "如真仇敵。謂之割。於是投在法門。拜箇師長。勿論寒",
    "X84n1583_018:0512c08": "暑。勿論勞逸。勿論變常。勿論順逆。服勞奉事。左右追",
    "X84n1583_018:0512c09": "隨。凡應對灑掃之宜。迎賓待客之緒。無別巨細。都要",
    "X84n1583_018:0512c10": "應酬。縱使幹不來做不上。莫起厭煩。勿生退墮。更不",
    "X84n1583_018:0512c11": "可一時離師。一日違眾。或有時省親事長。先期告假。",
    "X84n1583_018:0512c12": "刻日就歸。日久月親。廼師觀其志向。察其行履。果是",
    "X84n1583_018:0512c13": "法門種艸。然後教他受戒學佛。步步進道。自茲至壯",
    "X84n1583_018:0512c14": "至老。善始善終。此一生算得過百生千生。萬德莊嚴。",
    "X84n1583_018:0512c15": "亦復如是。所謂一子出家。九族生天。信矣宜矣。若漫",
    "X84n1583_018:0512c16": "心法門為清淨。向裡許混光陰。圖便宜。不曉佛為何",
    "X84n1583_018:0512c17": "人。法為何物。僧為何務。師長如何承奉。大眾如何酬",
    "X84n1583_018:0512c18": "對。有功有施。有勞有怨。逞血氣弄精魂。譬如烏鴉。身",
    "X84n1583_018:0512c19": "在虗空。心在糞艸。行是俗行。說是俗說。混俗和光。靡",
    "X84n1583_018:0512c20": "所不至。師長不能言。善友不敢責。日復一日。愈趨愈",
    "X84n1583_018:0512c21": "下。為僧至此。久久自陷泥犁。且不得度。欲求一子出",
    "X84n1583_018:0512c22": "家。九族生天得乎。古德云。絲毫失度。便招黑暗之愆。",
    "X84n1583_018:0512c23": "霎頃邪言。即犯禁空之醜。我爾大眾。安肯虗消信施。",
    "X84n1583_018:0512c24": "自恣放縱者耶。山僧感傷末法。不覺吐露至此。一眾",
    "X84n1583_018:0513a01": "須知。為慶忠老和尚拈香。喝一喝曰。三歲孩兒弄",
    "X84n1583_018:0513a02": "花鼓。又喝一喝曰。牛頭沒馬頭回。復喝一喝曰。不道",
    "X84n1583_018:0513a03": "不道。大眾。者裡見得。滿眼滿耳。盡是老人現前底受",
    "X84n1583_018:0513a04": "用。縱爾年變月遷。亦無增減。今日乃我法伯老人三",
    "X84n1583_018:0513a05": "九之期。畢竟將甚麼作供。以手撫案曰。四三一二五。",
    "X84n1583_018:0513a06": "木馬逐風舞。六七八九十。日日大吉利。信受奉行可",
    "X84n1583_018:0513a07": "知禮。師生平律身以嚴。其所說法。絕不許人記錄。",
    "X84n1583_018:0513a08": "見之必火。貌古形疎。政黃牛之類也。",
    "X84n1583_018:0513a09": "忠州聚雲覺樹燈世禪師郡之丘氏子。少為書生。謁",
    "X84n1583_018:0513a10": "萬松於楞伽得度。命入侍寮。經年始徹源底。自印心",
    "X84n1583_018:0513a11": "後。混跡浯江者十有六年。康熙丙午。慶忠移錫龍昌。",
    "X84n1583_018:0513a12": "以聚雲久虗。命師主之。忠涅槃後。師上堂拈香曰。今",
    "X84n1583_018:0513a13": "朝初九。道是老人二九。今朝二九。却是初九。即今大",
    "X84n1583_018:0513a14": "眾設齋。賓也有。主也有。且道。賓主混融時。作麼生是",
    "X84n1583_018:0513a15": "供養一句。良久曰。舌頭原來不離口。",
    "X84n1583_018:0513a16": "岫巖燈燎禪師上堂。舉婆子燒菴因緣。頌曰。枯木寒",
    "X84n1583_018:0513a17": "巖異草青。凝眸坐却白雲深。一朝鐵樹花開徧。氷雪",
    "X84n1583_018:0513a18": "紅爐烈燄騰。",
    "X84n1583_018:0513a19": "寶峰麗禪師法嗣",
    "X84n1583_018:0513a20": "忠州天寧耳菴燈嵩禪師鄷陵毛氏子。始謁慶忠於",
    "X84n1583_018:0513a21": "平山。忠命掌記室。次參寶峰於熊耳。隨請第一座。峰",
    "X84n1583_018:0513a22": "滅後。出住靈峰。上堂。百尺竿頭流赤水。蟭螟眼淚",
    "X84n1583_018:0513a23": "哭雙疼。葫蘆好似東瓜樣。畵餅充饑豈是真。喝一喝。",
    "X84n1583_018:0513a24": "上堂。撫掌云。三世諸佛歷代祖師。盡在山僧手中。",
    "X84n1583_018:0513b01": "粉碎去也。且作麼生折合。又撫掌一下。上堂。羅漢",
    "X84n1583_018:0513b02": "走出山門。土地却歸正殿。撞倒我佛頻伽直當王四",
    "X84n1583_018:0513b03": "家大鐵鏆。茶話。若喚作茶。欺三世佛祖。不喚作茶。",
    "X84n1583_018:0513b04": "背趙州公案。舉杯曰。畢竟喚作甚麼。放杯撫掌三下。",
    "X84n1583_018:0513b05": "為巴掌和尚畢九拈香。九九八十一。古今同此曆。",
    "X84n1583_018:0513b06": "吾師無去來。分明只者是。示眾。靈峰北頭南。牛欄",
    "X84n1583_018:0513b07": "沒半邊。王三布裩破。打出大泥團。喝一喝云。是甚麼。",
    "X84n1583_018:0513b08": "掉頭峰上看。不見五更天。示眾。舉道吾云。高不在",
    "X84n1583_018:0513b09": "絕頂。富不在福嚴。樂不在天堂。苦不在地獄。相識滿",
    "X84n1583_018:0513b10": "天下。知心能幾人。徑山杲祖云。徑山即不然。高在絕",
    "X84n1583_018:0513b11": "頂。富在福嚴。樂在天堂。苦在地獄。誰知席帽下。元是",
    "X84n1583_018:0513b12": "舊時人。二老今日高低。落在靈峰手裡。饒他不過。各",
    "X84n1583_018:0513b13": "與三十拄杖。罰出三門去。若有人問汝等。但道低聲",
    "X84n1583_018:0513b14": "低聲。示眾。今朝六月初一。諸佛也須忌諱。直饒伶",
    "X84n1583_018:0513b15": "俐衲僧。最怕當頭一句。那一句。縱使道得分明。恰似",
    "X84n1583_018:0513b16": "東京王矮子屎糞氣。師以五宗示五相。隨申五頌。",
    "X84n1583_018:0513b17": "。磊磊落落老神仙。一劈華山億萬年。大鵬一激三",
    "X84n1583_018:0513b18": "千里。傾湫倒嶽不為顛。南山起雲北山雨。自古長江",
    "X84n1583_018:0513b19": "不繫船。一。抑揚擡捺事紛紛。不及當然一句親。滿眼",
    "X84n1583_018:0513b20": "滿耳真消息。隨機隨用絕留停。岸回驚水急。良馬見",
    "X84n1583_018:0513b21": "鞭行。果是毗盧真教主。何須累劫更修因。。從來不",
    "X84n1583_018:0513b22": "向外邊行。父子相知有幾人。從體起用須知孺子。攝",
    "X84n1583_018:0513b23": "用歸體必取老成。窄路相逢人不語。多時不遇有知",
    "X84n1583_018:0513b24": "音。此處不從他處會。必須夢裏再還魂。。深宮不見",
    "X84n1583_018:0513c01": "五雲封。夾路桃華滿樹紅。粉牆白虎應須辨。炭裡烏",
    "X84n1583_018:0513c02": "龜事莫窮。仙女却如貧女好。野人番令主人同。不言",
    "X84n1583_018:0513c03": "不語真君子。一腔風月在其中。●。知恩識義人間少。",
    "X84n1583_018:0513c04": "反眼無情世上多。鐵臉閻羅全不懼。甞將白眼看娑",
    "X84n1583_018:0513c05": "婆。撩起便行兮却為真子。四野謳歌兮口似懸河。一",
    "X84n1583_018:0513c06": "句任從三貫二。莫教鷂子過新羅。丙申秋。偶示疾。以",
    "X84n1583_018:0513c07": "衣盋親炙學侶等。託高峰來和尚。以續嗣焉。未幾跏",
    "X84n1583_018:0513c08": "趺而化。闍維得舍利七粒。塔於天寧之東。",
    "X84n1583_018:0513c09": "提督陳世凱燈靜居士字贊伯。湖廣施州衛人。弱齡",
    "X84n1583_018:0513c10": "穎異。因父迎寶峰。說法于熊耳。公朝夕參叩。峰開示",
    "X84n1583_018:0513c11": "偈語。輒記憶不忘。一語不愜于懷。則端坐究參。無晝",
    "X84n1583_018:0513c12": "夜。必求惺悟而後已。歷官至提督。公事之餘。恒與緇",
    "X84n1583_018:0513c13": "衲唱酬。當時名宿。咸禮下之。公六十誕。普陀遣使以",
    "X84n1583_018:0513c14": "祝。公答之以偈曰。金剛不壞方為壽。舍利光明始見",
    "X84n1583_018:0513c15": "真。萬法到頭渾似夢。性原了處是長春。",
    "X84n1583_018:0513c17": "續燈正統卷之十八"
}