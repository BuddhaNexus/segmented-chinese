{
    "T32n1658_001:0507b11": "No. 1658",
    "T32n1658_001:0507b12": "諸教決定名義論",
    "T32n1658_001:0507b14": "聖慈氏菩薩造",
    "T32n1658_001:0507b15": "西天譯經三藏朝奉大夫試鴻臚卿",
    "T32n1658_001:0507b16": "傳法大師臣施護奉　詔譯",
    "T32n1658_001:0507b17": "歸命一切佛世尊，　　歸命所說三乘法，",
    "T32n1658_001:0507b18": "歸命一切和合眾，　　歸命普賢法界理。",
    "T32n1658_001:0507b19": "今當略說一切教中諸根本字。彼如實義此",
    "T32n1658_001:0507b20": "中云何？所謂：",
    "T32n1658_001:0507b21": "唵字最為上首。我今頂禮此字清淨住不二",
    "T32n1658_001:0507b22": "相。若復有人能以此字舌上轉者，彼得真實",
    "T32n1658_001:0507b23": "諸慧根本。此字於一切教中甚深祕密。",
    "T32n1658_001:0507b24": "復有三字，所謂金剛吽字而為正因，從是字",
    "T32n1658_001:0507b25": "中宣說一切正法儀軌，彼三界心此法如是。",
    "T32n1658_001:0507b26": "惡字為說相，盎字即空性。即彼惡字復為慧",
    "T32n1658_001:0507b27": "母，若道非道皆從是說，亦即法界文字根本，",
    "T32n1658_001:0507b28": "遍入空性初後相應，由此正智而得成就。若",
    "T32n1658_001:0507b29": "法有說皆悉成就，彼無所說亦復如是。是故",
    "T32n1658_001:0507c01": "一切造作皆悉平等，於輪迴中隨順而轉。",
    "T32n1658_001:0507c02": "所言法界文字此復云何？是故今說。所謂：",
    "T32n1658_001:0507c03": "迦訖當切佉去當切誐宜當切伽其當切左左當切蹉悽當切惹𠰒當切",
    "T32n1658_001:0507c04": "　酇齊當切吒知江切姹敕江切拏尼江切　茶直江切多低剛切他梯剛切",
    "T32n1658_001:0507c05": "那泥剛切　馱蹄剛切波卑剛切頗紕剛切摩縻剛切　婆步剛切羊囉",
    "T32n1658_001:0507c06": "羅罔桑𭭅呼郎切。",
    "T32n1658_001:0507c07": "如是諸字，即如前說彼盎字攝。此相今說，",
    "T32n1658_001:0507c08": "是即空性，出生甚深一切教法，此復名為空",
    "T32n1658_001:0507c09": "空。出現一切說相，所謂迦佉誐伽左蹉惹",
    "T32n1658_001:0507c10": "酇吒姹拏茶多他那馱波頗摩婆耶囉羅嚩薩",
    "T32n1658_001:0507c11": "賀。",
    "T32n1658_001:0507c12": "如是諸字，即如前說，彼惡字攝。此相今說，謂",
    "T32n1658_001:0507c13": "即一一文字皆從一切智智所生初相應行，",
    "T32n1658_001:0507c14": "我法二種皆悉平等，金剛加持究竟安住。",
    "T32n1658_001:0507c15": "復次一切事業皆從金剛三昧出生。所謂：",
    "T32n1658_001:0507c16": "迦引佉引誐引伽引左引蹉引惹引酇引吒引姹引",
    "T32n1658_001:0507c17": "拏引茶引多引他引那引馱引波引頗引平摩引婆引",
    "T32n1658_001:0507c18": "耶引囉引羅引嚩引薩引賀引。如是諸字皆阿引",
    "T32n1658_001:0507c19": "字攝。此相今說，謂一切金剛事業。復次今",
    "T32n1658_001:0507c20": "說：",
    "T32n1658_001:0507c21": "烏烏功切污烏貢切壹伊靈切翳伊證切哩黎丁切下同哩梨里丁切下",
    "T32n1658_001:0507c22": "同梨伊依綾切愛依崗切唵烏籠切奧烏當切。",
    "T32n1658_001:0507c23": "此中唵字相，今如是說，謂即一切文字從彼",
    "T32n1658_001:0507c24": "出生。",
    "T32n1658_001:0507c25": "此中吽字相，即如前說，一切事業皆從金剛",
    "T32n1658_001:0507c26": "三昧出生。",
    "T32n1658_001:0507c27": "復次如前所說諸字，謂即三身，若性、若相如",
    "T32n1658_001:0507c28": "實安住。所謂：",
    "T32n1658_001:0507c29": "吽字即法身，阿字即報身，唵字即化身。如是",
    "T32n1658_001:0508a01": "三字攝此三身。彼分別說三乘解脫道，是為",
    "T32n1658_001:0508a02": "正說因。所有聲聞緣覺及一切智智，由是出",
    "T32n1658_001:0508a03": "現說一切法。即彼三字，亦是金剛三業如實",
    "T32n1658_001:0508a04": "安住。所謂：",
    "T32n1658_001:0508a05": "唵引阿引吽引。",
    "T32n1658_001:0508a06": "此中唵字是名金剛身業，阿引字金剛語業，",
    "T32n1658_001:0508a07": "吽字金剛心業。",
    "T32n1658_001:0508a08": "又復阿惡二字安住空性，此中惡字亦為正",
    "T32n1658_001:0508a09": "智，此中阿字是即正覺最上祕密。",
    "T32n1658_001:0508a10": "又復吽字而為心智，覺了一切法。如上所說",
    "T32n1658_001:0508a11": "一切文字，當知皆從盎阿引吽三字所生，由",
    "T32n1658_001:0508a12": "是諸法起種種相，今當分別。彼一切法皆與",
    "T32n1658_001:0508a13": "盎阿引二字初後相攝，此中吽字出生一切，",
    "T32n1658_001:0508a14": "於三界中出現眾色，所有天、人、龍、阿修羅、迦",
    "T32n1658_001:0508a15": "樓羅、緊那羅、乾闥婆，成就持明天、吉祥天、辯",
    "T32n1658_001:0508a16": "才天、烏摩天，帝釋天、梵王天、那羅延天、大",
    "T32n1658_001:0508a17": "自在天，如是等天及天后，所有一切有情界",
    "T32n1658_001:0508a18": "中男子女人，乃至諸佛菩薩等，皆從此吽字",
    "T32n1658_001:0508a19": "出生變化，彼一一心住此字相。",
    "T32n1658_001:0508a20": "若心想此字時，當住虛空出生無礙，所謂三",
    "T32n1658_001:0508a21": "界心同此一心入。入是心已，此得名為現證",
    "T32n1658_001:0508a22": "菩提。當知此心無等無取、無著無住、無表無",
    "T32n1658_001:0508a23": "相，是即虛空平等一切智。無所得相應、無",
    "T32n1658_001:0508a24": "自無他相應正行。世間所有旃陀羅等最下",
    "T32n1658_001:0508a25": "族類彼等諸行，乃至傍生等類彼所行行，種",
    "T32n1658_001:0508a26": "種差別。如是諸行雖復差別，皆亦不離一切",
    "T32n1658_001:0508a27": "智智相應正行。",
    "T32n1658_001:0508a28": "復次一切文字性非有說，然彼一切智智於",
    "T32n1658_001:0508a29": "諸文字方便宣說。",
    "T32n1658_001:0508b01": "此中文字當云何義？謂虛空義。虛空何義？",
    "T32n1658_001:0508b02": "謂空性義。空性何義？謂戍室囉義。戍室囉何",
    "T32n1658_001:0508b03": "義？謂無說義。無說何義？謂無相義。無相何義？",
    "T32n1658_001:0508b04": "謂一切智義。一切智何義？謂如意寶義。如意",
    "T32n1658_001:0508b05": "寶何義？謂即智義。智復何義？所謂心義。心復",
    "T32n1658_001:0508b06": "何義？謂彼三界大自在義。三界大自在何義？",
    "T32n1658_001:0508b07": "謂遍照義。遍照何義？謂梵天義。梵天何義？",
    "T32n1658_001:0508b08": "謂大力天義。大力天何義？謂自在天義。自在",
    "T32n1658_001:0508b09": "天何義？謂即佛義。佛者何義？謂金剛薩埵義。",
    "T32n1658_001:0508b10": "金剛薩埵何義？謂觀自在義。觀自在何義？謂",
    "T32n1658_001:0508b11": "世間義。世間何義？謂輪迴義。輪迴何義？謂涅",
    "T32n1658_001:0508b12": "槃義。涅槃何義？謂不可數義。不可數何義？謂",
    "T32n1658_001:0508b13": "不可知義。不可知何義？謂無生義。無生何義？",
    "T32n1658_001:0508b14": "謂無滅義。無滅何義？謂無色義。無色何義？謂",
    "T32n1658_001:0508b15": "無聲義。無聲何義？謂無根本義。無根本何義？",
    "T32n1658_001:0508b16": "謂無長養義。無長養何義？謂無住義。無住何",
    "T32n1658_001:0508b17": "義？此無住者即無所有，離諸有智思惟分別，",
    "T32n1658_001:0508b18": "出過諸佛及佛菩提，安住金剛吽字根本。即",
    "T32n1658_001:0508b19": "此吽字復成蓮華火曼拏羅，住空空性、離塵",
    "T32n1658_001:0508b20": "法性二種根本最上清淨相應勝行。",
    "T32n1658_001:0508b21": "如是了知已，於輪迴中勇猛精進，普令獲得",
    "T32n1658_001:0508b22": "涅槃大樂。若住此心，是為智者滅苦惱法，",
    "T32n1658_001:0508b23": "二種根本皆悉平等，是為最上精進勝行，成",
    "T32n1658_001:0508b24": "就牟尼大安樂法，安住正念。如日光明普照",
    "T32n1658_001:0508b25": "世間，心智平等相應安住。所有一切甚深祕",
    "T32n1658_001:0508b26": "密如前所說，彼戍室囉及虛空分皆如是說。",
    "T32n1658_001:0508b27": "如是成就最上樂法，即得諸佛自性相應，了",
    "T32n1658_001:0508b28": "知世間所有眾生一切生法、喜愛二種和合",
    "T32n1658_001:0508b29": "相應當知無性，彼無常法畢竟空寂。",
    "T32n1658_001:0508c01": "諸教決定名義論"
}