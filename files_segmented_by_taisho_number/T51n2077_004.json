{
    "T51n2077_004:0489a02": "續傳燈錄卷第四",
    "T51n2077_004:0489a04": "大鑑下第十一世",
    "T51n2077_004:0489a05": "谷隱聰禪師法嗣",
    "T51n2077_004:0489a06": "潤州金山曇頴達觀禪師。杭州丘氏子。首謁",
    "T51n2077_004:0489a07": "大陽玄禪師。遂問。洞山特設偏正君臣意明",
    "T51n2077_004:0489a08": "何事。陽曰。父母未生時事。師曰。如何體會。",
    "T51n2077_004:0489a09": "陽曰。夜半正明天曉不露。師罔然。遂謁谷隱",
    "T51n2077_004:0489a10": "舉前話。隱曰。大陽不道不是。秖是口門窄滿",
    "T51n2077_004:0489a11": "口說未盡。老僧即不然。師問。如何是父母未",
    "T51n2077_004:0489a12": "生時事。隱曰。糞墼子。師曰。如何是夜半正明",
    "T51n2077_004:0489a13": "天曉不露。隱曰。牡丹花下睡猫兒。師愈疑駭。",
    "T51n2077_004:0489a14": "一日普請。隱問。今日運薪邪。師曰然。隱曰雲",
    "T51n2077_004:0489a15": "門問僧。人搬柴柴搬人如何會。師無對。隱曰。",
    "T51n2077_004:0489a16": "此事如人學書。點畫可効者工否者拙。蓋未",
    "T51n2077_004:0489a17": "能忘法耳。當筆忘手手忘心乃可也。師於是",
    "T51n2077_004:0489a18": "默契。良久曰。如石頭云。執事元是迷。契理亦",
    "T51n2077_004:0489a19": "非悟。隱曰。汝以為藥語為病語。師曰。是藥",
    "T51n2077_004:0489a20": "語。隱呵曰。汝以病為藥又安可哉。師曰。事如",
    "T51n2077_004:0489a21": "函得蓋。理如箭直鋒妙。寧有加者而猶以為",
    "T51n2077_004:0489a22": "病。實未喻旨。隱曰。妙至是亦秖名理事。祖師",
    "T51n2077_004:0489a23": "意旨智識所不能到。矧事理能盡乎。故世尊",
    "T51n2077_004:0489a24": "云。理障礙正見知。事障續諸生死。師恍如夢",
    "T51n2077_004:0489a25": "覺曰。如何受用。隱曰。語不離窠臼。安能出蓋",
    "T51n2077_004:0489a26": "纏。師嘆曰。纔涉唇吻便落意思。盡是死門終",
    "T51n2077_004:0489a27": "非活路。住後示眾曰。纔涉唇吻便落意思。盡",
    "T51n2077_004:0489a28": "是死門俱非活路。直饒透脫猶在沈淪。莫教",
    "T51n2077_004:0489a29": "孤負平生虛度此世。要得不孤負平生麼。拈",
    "T51n2077_004:0489b01": "拄杖卓一下曰。須是莫被拄杖瞞始得。看看",
    "T51n2077_004:0489b02": "拄杖子穿過爾諸人髑髏。[跳兆+孛]跳入爾鼻孔裏",
    "T51n2077_004:0489b03": "去也。又卓一下。僧問。經文最初兩字是甚麼",
    "T51n2077_004:0489b04": "字。師曰。以字。曰有甚麼交涉。師曰。八字。曰",
    "T51n2077_004:0489b05": "好賺人。師曰。謗斯經故獲罪如是。問一百二",
    "T51n2077_004:0489b06": "十斤鐵枷教阿誰擔。師曰。老僧。曰自作自受。",
    "T51n2077_004:0489b07": "師曰。苦苦。問和尚還曾念佛也無。師曰。不曾",
    "T51n2077_004:0489b08": "念佛。曰為甚麼不念佛。師曰。怕污人口。上堂",
    "T51n2077_004:0489b09": "眾集定。首座出禮拜。師曰。好好問著。座低頭",
    "T51n2077_004:0489b10": "問話次師曰。今日不答話便歸方丈。上堂。山",
    "T51n2077_004:0489b11": "僧門庭別。已改諸方轍為文殊拔出眼裏楔。",
    "T51n2077_004:0489b12": "教普賢休嚼口中銕。勸人放開骼(枯駕切)蛇手。",
    "T51n2077_004:0489b13": "與汝斫却繫驢橛。駐意擬思量。喝曰揑揑參。",
    "T51n2077_004:0489b14": "上堂。山僧平生意好相撲。秖是無人搭對。今",
    "T51n2077_004:0489b15": "日且共首座搭對。捲起袈裟下座。索首座相",
    "T51n2077_004:0489b16": "撲。座纔出。師曰。平地上喫交。便歸方丈。上",
    "T51n2077_004:0489b17": "堂。三世諸佛是奴婢。一大藏教是涕唾。良久",
    "T51n2077_004:0489b18": "曰。且道三世諸佛是誰奴婢。乃將拂子畫一",
    "T51n2077_004:0489b19": "畫曰。三世諸佛過這邊。且道一大藏教是誰",
    "T51n2077_004:0489b20": "涕唾。師乃自唾一唾。上堂。秤鎚井底忽然浮。",
    "T51n2077_004:0489b21": "老鼠多年變作牛。慧空見了拍手笑。三脚猢",
    "T51n2077_004:0489b22": "猻差異猴。上堂。五千教典諸佛常談。八萬塵",
    "T51n2077_004:0489b23": "勞眾生妙用。猶未是金剛眼睛在。如何是金",
    "T51n2077_004:0489b24": "剛眼睛。良久曰瞎。上堂大眾集定。有僧纔出",
    "T51n2077_004:0489b25": "禮拜。師曰。欲識佛性義當觀時節因緣。僧便",
    "T51n2077_004:0489b26": "問。如何是時節因緣。師便下座。問如何是向",
    "T51n2077_004:0489b27": "去底人。師曰。從歸青嶂裏。不出白雲來。曰如",
    "T51n2077_004:0489b28": "何是却來底人。師曰。自從游紫陌。誰肯隱青",
    "T51n2077_004:0489b29": "山。問如何是奪人不奪境。師曰。家裏已無回",
    "T51n2077_004:0489c01": "日信。路邊空有望鄉牌。曰如何是奪境不奪",
    "T51n2077_004:0489c02": "人。師曰。滄海盡教枯到底。青山直得碾為塵。",
    "T51n2077_004:0489c03": "曰如何是人境兩俱奪。師曰。天地尚空秦日",
    "T51n2077_004:0489c04": "月。山河不見漢君臣。曰如何是人境俱不奪。",
    "T51n2077_004:0489c05": "師曰。鶯囀千林花滿地。客遊三月草侵天。問",
    "T51n2077_004:0489c06": "如何是和尚家風。師曰。伸手不見掌。曰忽遇",
    "T51n2077_004:0489c07": "仙陀客來又作麼生。師曰。對面千里。問師唱",
    "T51n2077_004:0489c08": "誰家曲宗風嗣阿誰。師曰。臨濟。曰恁麼則谷",
    "T51n2077_004:0489c09": "隱的子也。師曰。德山。問如何是長法身。師",
    "T51n2077_004:0489c10": "曰。拄杖六尺。曰如何是短法身。師曰。算子三",
    "T51n2077_004:0489c11": "寸。曰恁麼則法身有二也。師曰。更有方圓",
    "T51n2077_004:0489c12": "在。上堂。諸方鉤又曲餌又香。奔湊猶如蜂。抱",
    "T51n2077_004:0489c13": "王因聖。這裏鉤又直餌又無。猶如水底捺葫",
    "T51n2077_004:0489c14": "蘆。舉拄杖作釣魚勢曰。深水取魚長信命。不",
    "T51n2077_004:0489c15": "曾將酒祭江神。擲拄杖下座。",
    "T51n2077_004:0489c16": "蘇州洞庭翠峯慧月禪師。僧問。一花開五葉",
    "T51n2077_004:0489c17": "結果自然成時如何。師曰。脫却籠頭卸却角",
    "T51n2077_004:0489c18": "馱。曰拶出虛空去。處處盡聞香。師曰。雲愁聞",
    "T51n2077_004:0489c19": "鬼哭。雪壓髑髏吟。問和尚未見谷隱時一句",
    "T51n2077_004:0489c20": "作麼生道。師曰。步步登山遠。曰見後如何。師",
    "T51n2077_004:0489c21": "曰。驅驅信馬蹄。",
    "T51n2077_004:0489c22": "明州仗錫山修已禪師杭州人。與浮山遠公",
    "T51n2077_004:0489c23": "遊。嘗卓菴廬山佛手巖。後至四明山心獨居",
    "T51n2077_004:0489c24": "十餘載。虎豹為隣。嘗曰。羊腸鳥道無人到。寂",
    "T51n2077_004:0489c25": "莫雲中一箇人。爾後道俗聞風而至遂成禪",
    "T51n2077_004:0489c26": "林。僧問。如何是無縫塔。師曰。四稜著地。曰",
    "T51n2077_004:0489c27": "如何是塔中人。師曰。高枕無憂。問如何是祖",
    "T51n2077_004:0489c28": "師西來意。師曰。舶船過海赤脚回鄉。",
    "T51n2077_004:0489c29": "唐州大乘山德遵禪師。問谷隱曰。古人索火",
    "T51n2077_004:0490a01": "意旨如何。曰任他滅。師曰。滅後如何。曰初三",
    "T51n2077_004:0490a02": "十一。師曰。恁麼則好時節也。曰。汝見甚麼道",
    "T51n2077_004:0490a03": "理。師曰。今日一場困。隱便打。師乃有頌曰。",
    "T51n2077_004:0490a04": "索火之機實快哉。藏鋒妙用少人精。要會我",
    "T51n2077_004:0490a05": "師親的旨。紅爐火盡不添柴。僧問世界圓融",
    "T51n2077_004:0490a06": "一句請師道。師曰。團團七尺餘。問如何是祖",
    "T51n2077_004:0490a07": "師西來意。師曰。鼻大眼深。上堂。上來又不",
    "T51n2077_004:0490a08": "問。下去又不疑。不知是不是。是即也大奇。便",
    "T51n2077_004:0490a09": "下座。荊南府竹園法顯禪師。僧問。如何是佛。",
    "T51n2077_004:0490a10": "師曰。好手畫不成。問如何是道。師曰。交橫十",
    "T51n2077_004:0490a11": "字。曰如何是道中人。師曰。往往不相識。",
    "T51n2077_004:0490a12": "彭州永福院延照禪師。僧問。如何是彭州境。",
    "T51n2077_004:0490a13": "師曰。人馬合雜。僧以手作拽弓勢。師拈棒。僧",
    "T51n2077_004:0490a14": "擬議。師便打。",
    "T51n2077_004:0490a15": "安吉州景清院居素禪師。僧問。即此見聞非",
    "T51n2077_004:0490a16": "見聞。為甚麼法身有三種病二種光。師曰。填",
    "T51n2077_004:0490a17": "凹就缺。問承和尚有言。寰中天子勅。塞外將",
    "T51n2077_004:0490a18": "軍令。如何是塞外將軍令。師曰揭。曰其中事",
    "T51n2077_004:0490a19": "如何。師曰蹴。曰莫便是和尚為人處也無。師",
    "T51n2077_004:0490a20": "彈指一下。問遠遠投師乞師一接。師曰。新羅",
    "T51n2077_004:0490a21": "人打鼓。曰如何領會。師曰。舶主未曾逢。問如",
    "T51n2077_004:0490a22": "何是末上一句。師曰。金剛樹下。曰如何是",
    "T51n2077_004:0490a23": "末後一句。師曰。拘尸城邊。曰向上更有事也",
    "T51n2077_004:0490a24": "無。師曰有。曰如何是向上事。師曰。波旬拊掌",
    "T51n2077_004:0490a25": "呵呵笑。迦葉擡頭不識人。",
    "T51n2077_004:0490a26": "處州仁壽嗣珍禪師。僧問。知師已得禪中旨。",
    "T51n2077_004:0490a27": "當陽一句為誰宣。師曰。土雞瓦犬。曰如何領",
    "T51n2077_004:0490a28": "會。師曰。門前不與山童掃。任意松釵滿路岐。",
    "T51n2077_004:0490a29": "上堂。明明無悟有法即迷。日上無雲麗天普",
    "T51n2077_004:0490b01": "照。眼中無翳空本無花。無智人前不得錯舉。",
    "T51n2077_004:0490b02": "參。",
    "T51n2077_004:0490b03": "越州雲門顯欽禪師。上堂。良久曰。好箇話",
    "T51n2077_004:0490b04": "頭。若到諸方不得錯舉。便下座。",
    "T51n2077_004:0490b05": "果州永慶光普禪師。初問谷隱。古人道。來曰",
    "T51n2077_004:0490b06": "大悲院裏有齋意旨如何。曰日出隈陽坐。天",
    "T51n2077_004:0490b07": "寒不舉頭。師入室次隱曰。適來因緣汝作麼",
    "T51n2077_004:0490b08": "生會。師曰。會則途中受用。不會則世諦流布。",
    "T51n2077_004:0490b09": "曰未在更道。師拂袖便出。住後僧問。如何是",
    "T51n2077_004:0490b10": "佛法大意。師曰。蜀地用鑌鐵。",
    "T51n2077_004:0490b11": "駙馬都尉李遵勗居士汴州人。謁谷隱問出",
    "T51n2077_004:0490b12": "家事。隱以崔趙公問徑山公案答之。公於言",
    "T51n2077_004:0490b13": "下大悟。作偈曰。學道須是鐵漢。著手心頭便",
    "T51n2077_004:0490b14": "判。直趣無上菩提。一切是非莫管。公一日與",
    "T51n2077_004:0490b15": "堅上座送別。公問。近離上黨得屆中都方接",
    "T51n2077_004:0490b16": "麈譚。遽回虎錫指雲屏之翠嶠。訪雪嶺之清",
    "T51n2077_004:0490b17": "流。未審此處彼處的的事作麼生。座曰。利劍",
    "T51n2077_004:0490b18": "拂開天地靜。霜刀纔舉斗牛寒。公曰。恰值今",
    "T51n2077_004:0490b19": "日耳聵。座曰。一箭落雙鵰。公曰。上座為甚座",
    "T51n2077_004:0490b20": "著草鞋睡。座以衣袖一拂。公低頭曰。今日可",
    "T51n2077_004:0490b21": "謂降伏也。座曰。普化出僧堂。公臨終時膈胃",
    "T51n2077_004:0490b22": "躁熱。有尼道堅謂曰。眾生見劫盡。大火所燒",
    "T51n2077_004:0490b23": "時。都尉切宜照管主人公。公曰。大師與我煎",
    "T51n2077_004:0490b24": "一服藥來。堅無語。公曰。這師姑藥也不會煎",
    "T51n2077_004:0490b25": "得。公與慈明問答罷泊然而終。語見慈明",
    "T51n2077_004:0490b26": "傳中。",
    "T51n2077_004:0490b27": "英公夏竦居士字子喬。自契機於谷隱。日與",
    "T51n2077_004:0490b28": "老衲遊。偶上藍溥禪師至。公問。百骸潰散時",
    "T51n2077_004:0490b29": "那箇是長老自家底藍曰。前月二十離蘄陽。",
    "T51n2077_004:0490c01": "公休去。藍却問。百骸潰散時那箇是相公自",
    "T51n2077_004:0490c02": "家底。公便喝。藍曰。喝則不無。畢竟那箇是相",
    "T51n2077_004:0490c03": "公自家底。公對以偈曰。休認風前第一機。太",
    "T51n2077_004:0490c04": "虛何處著思惟。山僧若要通消息。萬里無雲",
    "T51n2077_004:0490c05": "月上時。藍曰。也是弄精魂。",
    "T51n2077_004:0490c06": "神鼎諲禪師法嗣",
    "T51n2077_004:0490c07": "荊南府開聖寶情山主。僧問。如何是開聖境。",
    "T51n2077_004:0490c08": "師曰。三烏引路。曰如何是境中人。師曰。二虎",
    "T51n2077_004:0490c09": "巡山。",
    "T51n2077_004:0490c10": "天台山妙智寺光雲禪師。僧問。如何是祖師",
    "T51n2077_004:0490c11": "西來意。師曰。東籬黃菊。曰意旨如何師曰。",
    "T51n2077_004:0490c12": "九日重陽。",
    "T51n2077_004:0490c13": "廣慧璉禪師法嗣",
    "T51n2077_004:0490c14": "東京華嚴道隆禪師。初參石門徹和尚。問曰。",
    "T51n2077_004:0490c15": "古者道。但得隨處安閑。自然合他古轍。雖有",
    "T51n2077_004:0490c16": "此語疑心未歇時如何。門曰。知有乃可隨處",
    "T51n2077_004:0490c17": "安閑。如人在州縣住。或聞或見千奇百怪。他",
    "T51n2077_004:0490c18": "總將作尋常。不知有而安閑。如人在村落住。",
    "T51n2077_004:0490c19": "有少聲色則驚怪傳說。師於言下有省。門盡",
    "T51n2077_004:0490c20": "授其洞上厥旨。後為廣慧嗣。一日福嚴承和",
    "T51n2077_004:0490c21": "尚。問曰。禪師親見石門。如何却嗣廣慧。師",
    "T51n2077_004:0490c22": "曰。我見廣慧。渠欲剃髮使我擎凳子來。慧曰。",
    "T51n2077_004:0490c23": "道者我有凳子詩聽取。乃曰放下便平穩。我",
    "T51n2077_004:0490c24": "時便肯伊。因敘在石門處所得。廣慧曰。石門",
    "T51n2077_004:0490c25": "所示如百味珍羞。秖是飽人不得。師至和初",
    "T51n2077_004:0490c26": "游京客景德寺。日縱觀都市歸常二鼓。一夕",
    "T51n2077_004:0490c27": "不得入。臥於門之下。仁宗皇帝夢至寺門見",
    "T51n2077_004:0490c28": "龍蟠地。驚覺中夜遣中使視之。覩師熟睡鼻",
    "T51n2077_004:0490c29": "鼾。撼之驚矍問名歸奏。帝聞名道隆乃喜曰。",
    "T51n2077_004:0491a01": "吉徵也。明日召至便殿問宗旨。師奏對詳允。",
    "T51n2077_004:0491a02": "帝大悅。後以偈句相酬唱絡繹於道。或入對",
    "T51n2077_004:0491a03": "留宿禁中禮遇特厚。賜號應制明悟禪師。皇",
    "T51n2077_004:0491a04": "祐間詔大覺璉禪師。於化成殿演法。召師問",
    "T51n2077_004:0491a05": "話。機鋒迅捷。帝大悅侍衛皆山呼。師即奏疏",
    "T51n2077_004:0491a06": "舉璉自代。禁林待問祕殿談禪。乞歸廬山。帝",
    "T51n2077_004:0491a07": "覽表不允。有旨於曹門外建精舍延師。賜號",
    "T51n2077_004:0491a08": "華嚴禪院。開堂僧問。如何是道。師曰。高高低",
    "T51n2077_004:0491a09": "低。曰如何是道中人。師曰。脚瘦草鞋寬。師年",
    "T51n2077_004:0491a10": "八十餘示寂於盛暑。安坐七日手足柔和。全",
    "T51n2077_004:0491a11": "身塔于寺之東。",
    "T51n2077_004:0491a12": "臨江軍慧力慧南禪師。僧問。師唱誰家曲宗",
    "T51n2077_004:0491a13": "風嗣阿誰。師曰。鐵牛不喫欄邊草。直上須彌",
    "T51n2077_004:0491a14": "頂上眠。曰恁麼則昔日汝陽親得旨。臨江今",
    "T51n2077_004:0491a15": "日大敷揚。師曰。禮拜了退。問如何是佛。師",
    "T51n2077_004:0491a16": "曰。頭大尾小。曰未曉玄言乞師再指。師曰。眉",
    "T51n2077_004:0491a17": "長三尺二。曰恁麼則人人皆頂戴見者盡攢",
    "T51n2077_004:0491a18": "眉。師長噓一聲。僧拍一拍便禮拜。師曰。一任",
    "T51n2077_004:0491a19": "[跳兆+孛]跳。",
    "T51n2077_004:0491a20": "汝州廣慧德宣禪師。僧問。祖祖相傳傳祖印。",
    "T51n2077_004:0491a21": "師今得法嗣何人。師曰。仲氏吹塤伯氏吹箎。",
    "T51n2077_004:0491a22": "曰。恁麼則廣慧的子首山親孫也。師曰。椽塠",
    "T51n2077_004:0491a23": "裏坐地不打闍梨。",
    "T51n2077_004:0491a24": "文公楊憶居士字大年。建寧人。幼舉神嬰及",
    "T51n2077_004:0491a25": "壯負才名。而未知有佛。一日過同僚見讀金",
    "T51n2077_004:0491a26": "剛經。笑且罪之。彼讀自若。公疑之曰。是豈出",
    "T51n2077_004:0491a27": "孔孟之右乎。何佞甚。因閱數板懵然。始少敬",
    "T51n2077_004:0491a28": "信。後會翰林李公維勉令參問。及由祕書監",
    "T51n2077_004:0491a29": "出守汝州。首謁廣慧。慧接見公。便問。布鼓當",
    "T51n2077_004:0491b01": "軒擊。誰是知音者。慧曰。來風深辨。公曰。恁",
    "T51n2077_004:0491b02": "麼則禪客相逢秖彈指也。慧曰。君子可八。公",
    "T51n2077_004:0491b03": "應喏喏。慧曰。草賊大敗。夜語次慧曰。祕監曾",
    "T51n2077_004:0491b04": "與甚人道話來。公曰。某曾問雲巖諒監寺。兩",
    "T51n2077_004:0491b05": "箇大蟲相齩時如何。諒曰。一合相。某曰。我秖",
    "T51n2077_004:0491b06": "管看。未審恁麼道還得麼。慧曰。這裏即不然。",
    "T51n2077_004:0491b07": "公曰。請和尚別一轉語。慧以手作拽鼻勢曰。",
    "T51n2077_004:0491b08": "這畜生更[跳兆+孛]跳在。公於言下脫然無疑。有偈",
    "T51n2077_004:0491b09": "曰。八角磨盤空裏走。金毛師子變作狗。擬欲",
    "T51n2077_004:0491b10": "將身北斗藏。應須合掌南辰後。復杼其師承",
    "T51n2077_004:0491b11": "密證。寄李翰林曰。病夫夙以頑憃獲受獎顧。",
    "T51n2077_004:0491b12": "預聞南宗之旨。久陪上國之游。動靜咨詢周",
    "T51n2077_004:0491b13": "旋策發。俾其刳心之有詣。牆面之無慚者。誠",
    "T51n2077_004:0491b14": "出於席間床下矣。矧又故安公大師每垂誘",
    "T51n2077_004:0491b15": "導。自雙林滅影隻履西歸。中心浩然罔知所",
    "T51n2077_004:0491b16": "止。仍歲沈痾神慮迷恍。殆及少間再辨方位。",
    "T51n2077_004:0491b17": "又得雲門諒公大士見顧蒿蓬。諒之旨趣正",
    "T51n2077_004:0491b18": "與安公同轍。並自廬山雲居歸宗而來。皆是",
    "T51n2077_004:0491b19": "法眼之流裔。去年假守茲郡。適會廣慧禪伯。",
    "T51n2077_004:0491b20": "實承嗣南院念。念嗣風穴。穴嗣先南院。南院",
    "T51n2077_004:0491b21": "嗣興化興化嗣臨濟。臨濟嗣黃蘗。黃蘗嗣百",
    "T51n2077_004:0491b22": "丈。丈嗣馬祖。祖出讓和尚。讓即曹溪之長嫡",
    "T51n2077_004:0491b23": "也。齋中務簡退食之暇。或坐邀而至。或命",
    "T51n2077_004:0491b24": "駕從之。請扣無方蒙滯頓釋。半歲之後曠然",
    "T51n2077_004:0491b25": "弗疑。如忘忽記。如睡忽覺。平昔礙膺之物嚗",
    "T51n2077_004:0491b26": "然自落。積劫未明之事廓爾現前。固亦決擇",
    "T51n2077_004:0491b27": "之洞分。應接之無蹇矣。重念先德率多參尋。",
    "T51n2077_004:0491b28": "如雪峯九上洞山三到投子遂嗣德山。臨濟",
    "T51n2077_004:0491b29": "得法於大愚終承黃蘗。雲巖多蒙道吾訓誘。",
    "T51n2077_004:0491c01": "乃為藥山之子。丹霞親承馬祖印可。而終作",
    "T51n2077_004:0491c02": "石頭之裔。在古多有於理無嫌。病夫今繼紹",
    "T51n2077_004:0491c03": "之緣實屬於廣慧。而提激之自良出於鼇峯",
    "T51n2077_004:0491c04": "也。欣幸欣幸。公問廣慧曰。承和尚有言。一切",
    "T51n2077_004:0491c05": "罪業皆因財寶所生。勸人疎於財利。況南閻",
    "T51n2077_004:0491c06": "浮提眾生以財為命。邦國以財聚人。教中有",
    "T51n2077_004:0491c07": "財法二施。何得勸人疎財乎。慧曰。幡竿尖上",
    "T51n2077_004:0491c08": "鐵龍頭。公曰。海壇馬子似驢大。慧曰。楚雞不",
    "T51n2077_004:0491c09": "是丹山鳳。公曰。佛滅二千歲。比丘少慚愧。公",
    "T51n2077_004:0491c10": "置一百問請廣慧答。慧一一答回。公問李都",
    "T51n2077_004:0491c11": "尉曰。釋迦六年苦行成得甚麼事。尉曰。擔折",
    "T51n2077_004:0491c12": "知柴重。公因微恙。問環大師曰。某今日忽違",
    "T51n2077_004:0491c13": "和。大師慈悲如何醫療。環曰。丁香湯一盌。公",
    "T51n2077_004:0491c14": "便作吐勢。環曰。恩愛成煩惱。環為煎藥次公",
    "T51n2077_004:0491c15": "叫曰。有賊。環下藥於公前叉手側立。公瞠目",
    "T51n2077_004:0491c16": "視之曰。少叢林漢。環拂袖而出。又一日問",
    "T51n2077_004:0491c17": "曰。某四大將欲離散。大師如何相救。環乃槌",
    "T51n2077_004:0491c18": "胸三下。公曰。賴遇作家。環曰。幾年學佛法。",
    "T51n2077_004:0491c19": "俗氣猶未除。公曰。禍不單行。環作噓噓聲。公",
    "T51n2077_004:0491c20": "書偈遺李都尉曰。漚生與漚滅。二法本來齊。",
    "T51n2077_004:0491c21": "欲識真歸處。趙州東院西。尉見遂曰。泰山廟",
    "T51n2077_004:0491c22": "裏賣紙錢。尉即至公已逝矣。",
    "T51n2077_004:0491c23": "梁山巖禪師法嗣",
    "T51n2077_004:0491c24": "鼎州梁山善冀禪師。僧問。撥塵見佛時如何。",
    "T51n2077_004:0491c25": "師曰。莫眼華。問和尚幾時成佛。師曰。且莫壓",
    "T51n2077_004:0491c26": "良為賤。曰為甚麼不肯承當。師曰。好事不如",
    "T51n2077_004:0491c27": "無。師頌魯祖面壁曰。魯祖三昧最省力。纔見",
    "T51n2077_004:0491c28": "僧來便面壁。若是知心達道人。不在揚眉便",
    "T51n2077_004:0491c29": "相悉。",
    "T51n2077_004:0492a01": "道吾詮禪師法嗣",
    "T51n2077_004:0492a02": "相州天平山契愚禪師。僧問。師唱誰家曲宗",
    "T51n2077_004:0492a03": "風嗣阿誰。師曰。杖鼓兩頭打。問如何是祖師",
    "T51n2077_004:0492a04": "西來意。師曰。鎮州蘿蔔石。含茶居士問。法無",
    "T51n2077_004:0492a05": "動搖時如何。師曰。爾從潞府來。士曰。一步也",
    "T51n2077_004:0492a06": "不曾驀。師曰。因甚得到這裏。士曰。和尚睡語",
    "T51n2077_004:0492a07": "作麼。師曰。放爾二十棒。官人問。無隣可隔為",
    "T51n2077_004:0492a08": "甚麼不相見。師曰。怨阿誰。師廊下行次。見僧",
    "T51n2077_004:0492a09": "以拄杖示之。僧便近前接。師便打。",
    "T51n2077_004:0492a10": "歸宗柔禪師法嗣",
    "T51n2077_004:0492a11": "南康軍羅漢行林祖印禪師。僧問。天垂甘露",
    "T51n2077_004:0492a12": "地涌七珍。是甚麼人分上事。師曰。謝汝相報。",
    "T51n2077_004:0492a13": "曰恁麼則佛子住此地。即是佛受用去也。師",
    "T51n2077_004:0492a14": "曰。更須仔細。上堂纔坐。忽有猫兒跳上身。師",
    "T51n2077_004:0492a15": "提起示眾曰。昔日南泉親斬却。今朝耶舍示",
    "T51n2077_004:0492a16": "玄徒。而今賣與諸禪客。文契分明要也無。良",
    "T51n2077_004:0492a17": "久拋下猫兒。便下座。",
    "T51n2077_004:0492a18": "明州天童新禪師。僧問。如何是密作用。師曰。",
    "T51n2077_004:0492a19": "何曾密。問心徑未通時如何。師曰。甚麼物礙",
    "T51n2077_004:0492a20": "汝。問求之不得時如何。師曰。用求作麼。曰如",
    "T51n2077_004:0492a21": "何即是。師曰。何曾失却。問如何是天童境。師",
    "T51n2077_004:0492a22": "曰。雲無人種生何極。水有誰教去不回。",
    "T51n2077_004:0492a23": "杭州功臣覺軻心印禪師。僧問。祖師不在東",
    "T51n2077_004:0492a24": "西山。未審在什麼處。師曰。且討。問如何是天",
    "T51n2077_004:0492a25": "真佛。師曰。爭敢裝點。",
    "T51n2077_004:0492a26": "明州天童清簡禪師錢塘張氏子。師為事孤",
    "T51n2077_004:0492a27": "潔。時謂之簡浙客。僧問。如何是祖師西來意。",
    "T51n2077_004:0492a28": "師曰。不欲向汝道。曰請和尚道。師曰。達磨不",
    "T51n2077_004:0492a29": "可再來也。師晚居雪竇而終。塔于寺之東南",
    "T51n2077_004:0492b01": "隅。",
    "T51n2077_004:0492b02": "百丈恒禪師法嗣",
    "T51n2077_004:0492b03": "廬山棲賢澄湜禪師建寧人。僧問。趙州石橋",
    "T51n2077_004:0492b04": "度驢度馬。三峽石橋當度何人。師曰。蝦蟇蚯",
    "T51n2077_004:0492b05": "蚓。曰恁麼則物物盡沾恩。師曰。踏不著。問仙",
    "T51n2077_004:0492b06": "洞昨朝師唱罷。棲賢今日請師宣。師曰。來日",
    "T51n2077_004:0492b07": "又作麼生。曰未審如何領會。師曰。箭過新羅。",
    "T51n2077_004:0492b08": "問如何是佛。師曰。張三李四。問古人斬蛇意",
    "T51n2077_004:0492b09": "旨如何。師曰。猶未知痛痒。問此是選佛場心",
    "T51n2077_004:0492b10": "空及第歸。學人如何得及第歸。師曰。不才",
    "T51n2077_004:0492b11": "謹退。晚參眾集。師曰。早晨不與諸人相見。今",
    "T51n2077_004:0492b12": "晚不可無言。便下座。問毘目仙人執善財手",
    "T51n2077_004:0492b13": "見微塵諸佛。秖如未執手時見箇甚麼。師曰。",
    "T51n2077_004:0492b14": "如今又見箇甚麼。上堂良久曰。幸好一盤飯。",
    "T51n2077_004:0492b15": "不可糝椒薑。雖然如此試唼噉看。便下座。",
    "T51n2077_004:0492b16": "蘇州萬壽德興禪師。僧問。如何是佛。師曰。大",
    "T51n2077_004:0492b17": "眾一時瞻仰。問如何是和尚為人一句。師曰。",
    "T51n2077_004:0492b18": "汝且自為。乃曰。問答俱備其誰得意。若向他",
    "T51n2077_004:0492b19": "求還成特地。老僧久處深山比為藏拙。何期",
    "T51n2077_004:0492b20": "今日入到萬壽門下。可謂藏之不得。既藏不",
    "T51n2077_004:0492b21": "得分明露現。未審諸人阿誰先見。如有見處",
    "T51n2077_004:0492b22": "出來對眾吐露箇消息。良久曰。久立珍重。",
    "T51n2077_004:0492b23": "越州雲門雍熙永禪師。僧問。師子未出窟時",
    "T51n2077_004:0492b24": "如何。師曰。且莫哮吼。曰出窟後如何。師曰。",
    "T51n2077_004:0492b25": "退後著。問如何是古佛徑路。師曰。誰不履踐。",
    "T51n2077_004:0492b26": "問如何是學人休心息意處。師曰。拗折住杖",
    "T51n2077_004:0492b27": "得也未。問心王出勅時如何。師曰。更宣一遍",
    "T51n2077_004:0492b28": "看。問如何是決定義。師曰。不可執著。問如何",
    "T51n2077_004:0492b29": "是佛法大意。師曰。此意不小。",
    "T51n2077_004:0492c01": "崇壽稠禪師法嗣",
    "T51n2077_004:0492c02": "泉州雲臺山令岑禪師本州蔡氏子。僧問。如",
    "T51n2077_004:0492c03": "何是雲臺境。師曰。前山後山。曰如何是境中",
    "T51n2077_004:0492c04": "人。師曰。瞌睡漢。",
    "T51n2077_004:0492c05": "杭州資國圓進山主本州人。僧問。丹霞燒木",
    "T51n2077_004:0492c06": "佛意旨如何。師曰。招因帶果。問庭前柏樹子",
    "T51n2077_004:0492c07": "意旨如何。師曰。碧眼胡僧笑點頭。問古人道。",
    "T51n2077_004:0492c08": "東家作驢西家作馬意旨如何。師曰。相識滿",
    "T51n2077_004:0492c09": "天下。",
    "T51n2077_004:0492c10": "雲居錫禪師法嗣",
    "T51n2077_004:0492c11": "台州般若從進禪師。僧問。古澗寒泉時如何。",
    "T51n2077_004:0492c12": "師曰切忌飲著。曰飲著又如何。師曰。喪却汝",
    "T51n2077_004:0492c13": "性命。",
    "T51n2077_004:0492c14": "越州清化志超禪師杭州董氏子。僧問。如何",
    "T51n2077_004:0492c15": "是佛。師曰。汝是甚麼人。曰莫便是也無。師",
    "T51n2077_004:0492c16": "曰。是即沒交涉。",
    "T51n2077_004:0492c17": "續傳燈錄卷第四"
}