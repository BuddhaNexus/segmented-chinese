{
    "X63n1219_001:0005c07": "達磨大師悟性論",
    "X63n1219_001:0005c09": "夫道者。以寂滅為體。脩者。以離相為宗。故經云。寂滅",
    "X63n1219_001:0005c10": "是菩提。滅諸相故。佛者覺也。人有覺心。得菩提道。故",
    "X63n1219_001:0005c11": "名為佛。經云。離一切諸相。即名諸佛。是知有相是無",
    "X63n1219_001:0005c12": "相之相。不可以眼見。唯可以智知。若聞此法者。生一",
    "X63n1219_001:0005c13": "念信心。此人以發大乘超三界。三界者。貪嗔癡是。返",
    "X63n1219_001:0005c14": "貪嗔癡。為戒定慧。即名超三界。然貪嗔癡亦無實性。",
    "X63n1219_001:0005c15": "但據眾生而言矣。若能返照。了了見貪嗔癡性即是",
    "X63n1219_001:0005c16": "佛性。貪嗔癡外。更無別有佛性。經云。諸佛從本來。常",
    "X63n1219_001:0005c17": "處於三毒。長養於白法。而成於世尊三毒者。貪嗔癡",
    "X63n1219_001:0005c18": "也。言大乘最上乘者。皆是菩薩所行之處。無所不乘。",
    "X63n1219_001:0005c19": "亦無所乘。終日乘未甞乘。此為佛乘。經云。無乘為佛",
    "X63n1219_001:0005c20": "乘也。若人知六根不實。五蘊假名。遍體求之。必無定",
    "X63n1219_001:0005c21": "處。當知此人解佛語。經云。五蘊窟宅名禪院。內照開",
    "X63n1219_001:0005c22": "解。即大乘門。可不明哉。不憶一切法。乃名為禪定。若",
    "X63n1219_001:0005c23": "了此言者。行住坐臥皆禪定。知心是空。名為見佛。何",
    "X63n1219_001:0005c24": "以故。十方諸佛皆以無心。不見於心。名為見佛。捨身",
    "X63n1219_001:0006a01": "不恡。名大布施。離諸動定。名大坐禪。何以故。凡夫一",
    "X63n1219_001:0006a02": "向動。小乘一向定。謂出過凡夫小乘之坐禪。名大坐",
    "X63n1219_001:0006a03": "禪。若作此會者。一切諸相不求自解。一切諸病不治",
    "X63n1219_001:0006a04": "自差。此皆大禪定力。凡將心求法者為迷。不將心求",
    "X63n1219_001:0006a05": "法者為悟。不著文字名解脫。不染六塵名護法。出離",
    "X63n1219_001:0006a06": "生死名出家。不受後有名得道。不生妄想名涅槃。不",
    "X63n1219_001:0006a07": "處無明為大智慧。無煩惱處名般涅槃。無心相處名",
    "X63n1219_001:0006a08": "為彼岸。迷時有此岸。若悟時無此岸。何以故。為凡夫",
    "X63n1219_001:0006a09": "一向住此。若覺最上乘者。心不住此。亦不住彼。故能",
    "X63n1219_001:0006a10": "離於此彼岸也。若見彼岸異於此岸。此人之心。已得",
    "X63n1219_001:0006a11": "無禪定。煩惱名眾生。悟解名菩提。亦不一不異。只隔",
    "X63n1219_001:0006a12": "具迷悟耳。迷時有世間可出。悟時無世間可出。平等",
    "X63n1219_001:0006a13": "法中。不見凡夫異於聖人。經云。平等法者。凡夫不能",
    "X63n1219_001:0006a14": "入。聖人不能行。平等法者。唯有大菩薩。與諸佛如來",
    "X63n1219_001:0006a15": "行也。若見生異於死。動異於靜。皆名不平等。不見煩",
    "X63n1219_001:0006a16": "惱異於涅槃。是名平等。何以故。煩惱與涅槃。同是一",
    "X63n1219_001:0006a17": "性空故。是以小乘人妄斷煩惱。妄入涅槃。為涅槃所",
    "X63n1219_001:0006a18": "滯。菩薩知煩惱性空。即不離空。故常在涅槃。涅槃者。",
    "X63n1219_001:0006a19": "涅而不生。槃而不死。出離生死。出般涅槃。心無去來。",
    "X63n1219_001:0006a20": "即入涅槃。是知涅槃即是空心。諸佛入涅槃者。為在",
    "X63n1219_001:0006a21": "無妄想處。菩薩入道場者。即是無煩惱處。空閑處者。",
    "X63n1219_001:0006a22": "即是無貪嗔癡也。貪為欲界。嗔為色界。癡為無色界。",
    "X63n1219_001:0006a23": "若一念心生。即入三界。一念心滅。即出三界。是知三",
    "X63n1219_001:0006a24": "界生滅。萬法有無。皆由一心。凡言一法者。似破瓦石",
    "X63n1219_001:0006b01": "竹木無情之物。若知心是假名。無有實體。即知自家",
    "X63n1219_001:0006b02": "之心亦是非有。亦是非無。何以故。凡夫一向生心。名",
    "X63n1219_001:0006b03": "為有。小乘一向滅心。名為無。菩薩與佛。未曾生心。未",
    "X63n1219_001:0006b04": "曾滅心。名為非有非無心。非有非無心。此名為中道。",
    "X63n1219_001:0006b05": "是知持心學法。則心法俱迷。不持心學法。則心法俱",
    "X63n1219_001:0006b06": "悟。凡迷者迷於悟。悟者悟於迷。正見之人。知心空無。",
    "X63n1219_001:0006b07": "即超迷悟。無有迷悟。始名正解正見。色不自色。由心",
    "X63n1219_001:0006b08": "故色。心不自心。由色故心。是知心色兩相俱生滅。有",
    "X63n1219_001:0006b09": "者有於無。無者無於有。是名真見。夫真見者。無所不",
    "X63n1219_001:0006b10": "見。亦無所見。見滿十方。未曾有見。何以故。無所見故。",
    "X63n1219_001:0006b11": "見無見故。見非見故。凡夫所見。皆名妄想。若寂滅無",
    "X63n1219_001:0006b12": "見。始名真見。心境相對。見生於中。若內不起心。則外",
    "X63n1219_001:0006b13": "不生境。境心俱淨。乃名為真見。作此解時。乃名正見。",
    "X63n1219_001:0006b14": "不見一切法。乃名得道。不解一切法。乃名解法。何以",
    "X63n1219_001:0006b15": "故。見與不見。俱不見故。解與不解。俱不解故。無見之",
    "X63n1219_001:0006b16": "見。乃名真見。無解之解。乃名大解。夫正見者。非直見",
    "X63n1219_001:0006b17": "於見。亦乃見於不見。真解者。非直解於解。亦乃解於",
    "X63n1219_001:0006b18": "無解。凡有所解。皆名不解。無所解者。始名正解。解與",
    "X63n1219_001:0006b19": "不解。俱非解也。經云。不捨智慧名愚癡。以心為空。解",
    "X63n1219_001:0006b20": "與不解俱是真。以心為有。解與不解俱是妄。若解時",
    "X63n1219_001:0006b21": "法逐人。若不解時人逐法。若法逐於人。則非法成法。",
    "X63n1219_001:0006b22": "若人逐於法。則法成非法。若人逐於法。則法皆妄。若",
    "X63n1219_001:0006b23": "法逐於人。則法皆真。是以聖人亦不將心求法。亦不",
    "X63n1219_001:0006b24": "將法求心。亦不將心求心。亦不將法求法。所以心不",
    "X63n1219_001:0006c01": "生法。法不生心。心法兩寂。故常為在定。眾生心生則",
    "X63n1219_001:0006c02": "佛法滅。眾生心滅則佛法生。心生則真法滅。心滅則",
    "X63n1219_001:0006c03": "真法生。已知一切法各各不相屬。是名得道人。知心",
    "X63n1219_001:0006c04": "不屬一切法。此人常在道場。迷時有罪。解時無罪。何",
    "X63n1219_001:0006c05": "以故。罪性空故。若迷時無罪見罪。若解時即罪非罪。",
    "X63n1219_001:0006c06": "何以故。罪無處所故。經云。諸法無性。真用莫疑。疑即",
    "X63n1219_001:0006c07": "成罪。何以故。罪因疑惑而生。若作此解者。前世罪業",
    "X63n1219_001:0006c08": "即為消滅。迷時六識五陰皆是煩惱生死法。悟時六",
    "X63n1219_001:0006c09": "識五陰皆是涅槃無生死法。脩道人不外求道。何以",
    "X63n1219_001:0006c10": "故。知心是道。若得心時。無心可得。若得道時。無道可",
    "X63n1219_001:0006c11": "得。若言將心求道得者。皆名邪見。迷時有佛有法。悟",
    "X63n1219_001:0006c12": "無佛無法。何以故。悟即是佛法。夫脩道者。身滅道成。",
    "X63n1219_001:0006c13": "亦如甲折樹。生此業報身。念念無常。無一定法。但隨",
    "X63n1219_001:0006c14": "念修之。亦不得厭生死。亦不得愛生死。但念念之中。",
    "X63n1219_001:0006c15": "不得妄想。則生證有餘涅槃。死入無生法忍。眼見色",
    "X63n1219_001:0006c16": "時。不染於色。耳聞聲時。不染於聲。皆解脫也。眼不著",
    "X63n1219_001:0006c17": "色。眼為禪門。耳不著聲。耳為禪門。總而言。見色有見",
    "X63n1219_001:0006c18": "色性不著。常解脫。見色相者常繫縛。不為煩惱所繫",
    "X63n1219_001:0006c19": "縛者。即名解脫。更無別解脫。善觀色者。色不生心。心",
    "X63n1219_001:0006c20": "不生色。即色與心俱清淨。無妄想時。一心是一佛國。",
    "X63n1219_001:0006c21": "有妄想時。一心是一地獄。眾生造作妄想。以心生心。",
    "X63n1219_001:0006c22": "故常在地獄。菩薩觀察妄想。不以心生心。常在佛國。",
    "X63n1219_001:0006c23": "若不以心生心。則心心入空。念念歸靜。從一佛國。至",
    "X63n1219_001:0006c24": "一佛國。若以心生心。則心心不靜。念念歸動。從一地",
    "X63n1219_001:0007a01": "獄。歷一地獄。若一念心起。則有善惡二業。有天堂地",
    "X63n1219_001:0007a02": "獄。若一念心不起。即無善惡二業。亦無天堂地獄。為",
    "X63n1219_001:0007a03": "體非有非無。在凡即有。在聖即無。聖人無其心。故胸",
    "X63n1219_001:0007a04": "臆空洞。與天同量。此已下並是大道中證。非小乘及",
    "X63n1219_001:0007a05": "凡夫境界也。心得涅槃時。即不見有涅槃。何以故。心",
    "X63n1219_001:0007a06": "是涅槃。若心外更見涅槃。此名著邪見也。一切煩惱",
    "X63n1219_001:0007a07": "為如來種心。為因煩惱而得智慧。只可道煩惱生如",
    "X63n1219_001:0007a08": "來。不可得道煩惱是如來。故身心為田疇。煩惱為種",
    "X63n1219_001:0007a09": "子。智慧為萠牙。如來喻於穀也。佛在心中。如香在樹",
    "X63n1219_001:0007a10": "中。煩惱若盡。佛從心出。朽腐若盡。香從樹出。即知樹",
    "X63n1219_001:0007a11": "外無香。心外無佛。若樹外有香。即是他香。心外有佛。",
    "X63n1219_001:0007a12": "即是佗佛。心中有三毒者。是名國土穢惡。心中無三",
    "X63n1219_001:0007a13": "毒者。是名國土清淨。經云。若使國土不淨。穢惡充滿。",
    "X63n1219_001:0007a14": "諸佛世尊於中出者。無有此事。不淨穢惡者。即無明",
    "X63n1219_001:0007a15": "三毒是。諸佛世尊者。即清淨覺悟心是。一切言語無",
    "X63n1219_001:0007a16": "非佛法。若能無其所言。而盡日言是道。若能有其所",
    "X63n1219_001:0007a17": "言。即終日默而非道。是故如來言不乘默。默不乘言。",
    "X63n1219_001:0007a18": "言不離默。悟此言默者。皆在三昧。若知時而言。言亦",
    "X63n1219_001:0007a19": "解脫。若不知時而默。默亦繫縛。是故言若離相。言亦",
    "X63n1219_001:0007a20": "名解脫。默若著相。默即是繫縛。夫文字者。本性解脫。",
    "X63n1219_001:0007a21": "文字不能就繫縛。繫縛自本來未就文字。法無高下。",
    "X63n1219_001:0007a22": "若見高下非法也。非法為筏。是法為人筏者。人乘其",
    "X63n1219_001:0007a23": "筏者。即得渡於非法。則是法也。若世俗言。即有男女",
    "X63n1219_001:0007a24": "貴賤。以道言之。即無男女貴賤。以是天女悟道。不變",
    "X63n1219_001:0007b01": "女形。車匿解真。寧移賤稱乎。此盖非男女貴賤。皆由",
    "X63n1219_001:0007b02": "一相也。天女於十二年中求女相。了不可得。即知於",
    "X63n1219_001:0007b03": "十二年中求男相。亦不可得。十二年者。即十二入是",
    "X63n1219_001:0007b04": "也。離心無佛。離佛無心。亦如離水無氷。亦如離氷無",
    "X63n1219_001:0007b05": "水。凡言離心者。非是遠離於心。但使不著心相。經云。",
    "X63n1219_001:0007b06": "不見相名為見佛。即是離心相也。離佛無心者。言佛",
    "X63n1219_001:0007b07": "從心出。心能生佛。然佛從心生。而心未甞生於佛。亦",
    "X63n1219_001:0007b08": "如魚生於水。水不生於魚。欲觀於魚。未見魚。而先見",
    "X63n1219_001:0007b09": "水。欲觀佛者。未見佛。而先見心。即知已見魚者忘於",
    "X63n1219_001:0007b10": "水。已見佛者忘於心。若不忘於心。尚為心所惑。若不",
    "X63n1219_001:0007b11": "忘於水。尚被水所迷。眾生與菩提。亦如氷之與水。為",
    "X63n1219_001:0007b12": "三毒所燒。即名眾生。為三解脫所淨。即名菩提。為三",
    "X63n1219_001:0007b13": "冬所凍。即名為氷。為三夏所消。即名為水。若捨却冰。",
    "X63n1219_001:0007b14": "即無別水。若棄却眾生。則無別菩提。明知氷性即是",
    "X63n1219_001:0007b15": "水性。水性即是氷性。眾生性者。即菩提性也。眾生與",
    "X63n1219_001:0007b16": "菩提同一性。亦如烏頭與附子共根耳。但時節不同。",
    "X63n1219_001:0007b17": "迷異境故。有眾生菩提二名矣。是以蛇化為龍。不改",
    "X63n1219_001:0007b18": "其鱗。凡變為聖。不改其面。但知心者智內。照身者戒",
    "X63n1219_001:0007b19": "外。真眾生度佛。佛度眾生。是名平等。眾生度佛者。煩",
    "X63n1219_001:0007b20": "惱生悟解。佛度眾生者。悟解滅煩惱。是知非無煩惱。",
    "X63n1219_001:0007b21": "非無悟解。是知非煩惱無以生悟解。非悟解無以滅",
    "X63n1219_001:0007b22": "煩惱。若迷時佛度眾生。若悟時眾生度佛。何以故。佛",
    "X63n1219_001:0007b23": "不自成。皆由眾生度故。諸佛以無明為父。貪愛為母。",
    "X63n1219_001:0007b24": "無明貪愛皆是眾生別名也。眾生與無明。亦如左掌",
    "X63n1219_001:0007c01": "與右掌。更無別也。迷時在此岸。悟時在彼岸。若知心",
    "X63n1219_001:0007c02": "空不見相。則離迷悟。既離迷悟亦無彼岸。如來不在",
    "X63n1219_001:0007c03": "此岸。亦不在彼岸。不在中流。中流者小乘人也。此岸",
    "X63n1219_001:0007c04": "者凡夫也。彼岸菩提也。佛有三身者。化身報身法身。",
    "X63n1219_001:0007c05": "化身亦云應身。若眾生常作善時即化身。現脩智慧",
    "X63n1219_001:0007c06": "時即報身。現覺無為即法身。常現飛騰十方隨宜救",
    "X63n1219_001:0007c07": "濟者。化身佛也。若斷惑即是是雪山成道。報身佛也。",
    "X63n1219_001:0007c08": "無言無說無作無得湛然常住。法身佛也。若論至理。",
    "X63n1219_001:0007c09": "一佛尚無。何得有三。此謂三身者。但據人智也。人有",
    "X63n1219_001:0007c10": "上中下說。下智之人妄奧。福力也。妄見化身佛。中智",
    "X63n1219_001:0007c11": "之人妄斷煩惱。妄見報身佛。上智之人妄證菩提。妄",
    "X63n1219_001:0007c12": "見法身佛。上上智之人內照圓寂。明心即佛。不待心",
    "X63n1219_001:0007c13": "而得佛智。知三身與萬法。皆不可取不可說。此即解",
    "X63n1219_001:0007c14": "脫心。成於大道。經云。佛不說法。不度眾生。不證菩提。",
    "X63n1219_001:0007c15": "此之謂矣。眾生造業。業不造眾生。今世造業。後世受",
    "X63n1219_001:0007c16": "報。無有脫時。唯有至人。於此身中。不造諸業。故不受",
    "X63n1219_001:0007c17": "報。經云。諸業不造。自然得道。豈虗言哉。人能造業。業",
    "X63n1219_001:0007c18": "不能造人。人若造業。業與人俱生。人若不造業。業與",
    "X63n1219_001:0007c19": "人俱滅。是知業由人造。人由業生。人若不造業。即業",
    "X63n1219_001:0007c20": "無由生人也。亦如人能弘道。道不能弘人。今之凡夫。",
    "X63n1219_001:0007c21": "往往造業。妄說無報。豈至少不苦哉。若以至少而理",
    "X63n1219_001:0007c22": "前心。造後心報。何有脫時。若前心不造。即後心無報。",
    "X63n1219_001:0007c23": "復安妄見業報。經云。雖信有佛。言佛苦行。是名邪見。",
    "X63n1219_001:0007c24": "雖信有佛。言佛有金鏘馬麥之報。是名信不具足。是",
    "X63n1219_001:0008a01": "名一闡提。解聖法名為聖人。解凡法者。名為凡夫。但",
    "X63n1219_001:0008a02": "能捨凡法就聖法。即凡夫成聖人矣。世間愚人。但欲",
    "X63n1219_001:0008a03": "遠求聖人。不信慧解之心。為聖人也。經云。無智人中。",
    "X63n1219_001:0008a04": "莫說此經。經云。心也法也。無智之人。不信此心解法",
    "X63n1219_001:0008a05": "成於聖人。但欲遠外求學愛慕空中佛像光明香色",
    "X63n1219_001:0008a06": "等事。皆墮邪見。失心狂亂。經云。若見諸相非相。即見",
    "X63n1219_001:0008a07": "如來。八萬四千法門。盡由一心而起。若心相內淨。由",
    "X63n1219_001:0008a08": "如虗空。即出離身心內。八萬四千煩惱。為病本也。凡",
    "X63n1219_001:0008a09": "夫當生憂死。飽臨愁飢。皆名大惑。所以聖人不謀其",
    "X63n1219_001:0008a10": "前。不慮其後。無戀當今。念念歸道。若未悟此大理者。",
    "X63n1219_001:0008a11": "即須早求人天之善。無令兩失。",
    "X63n1219_001:0008a12": "夜坐偈云。",
    "X63n1219_001:0008a13": "　一更端坐結跏趺　　怡神寂照泯同虗",
    "X63n1219_001:0008a14": "　曠劫由來不生滅　　何須生滅滅無餘",
    "X63n1219_001:0008a15": "　一切諸法皆如幻　　本性自空那用除",
    "X63n1219_001:0008a16": "　若識心性非形像　　湛然不動自真如",
    "X63n1219_001:0008a17": "　二更凝神轉明淨　　不起憶想同真性",
    "X63n1219_001:0008a18": "　森羅萬像併歸空　　更執有空還是病",
    "X63n1219_001:0008a19": "　諸法本自非空有　　凡夫妄想論邪正",
    "X63n1219_001:0008a20": "　若能不二其居懷　　誰道即凡非是聖",
    "X63n1219_001:0008a21": "　三更心淨等虗空　　遍滿十方無不通",
    "X63n1219_001:0008a22": "　山河石壁無能障　　恒沙世界在其中",
    "X63n1219_001:0008a23": "　世界本性真如性　　亦無無性即含融",
    "X63n1219_001:0008a24": "　非但諸佛能如此　　有情之類並皆同",
    "X63n1219_001:0008b01": "　四更無滅亦無生　　量與虗空法界平",
    "X63n1219_001:0008b02": "　無去無來無起滅　　非有非無非暗明",
    "X63n1219_001:0008b03": "　不起諸見如來見　　無名可名真佛名",
    "X63n1219_001:0008b04": "　唯有悟者應能識　　未會眾生由若盲",
    "X63n1219_001:0008b05": "　五更般若照無邊　　不起一念歷三千",
    "X63n1219_001:0008b06": "　欲見真如平等性　　慎勿生心即目前",
    "X63n1219_001:0008b07": "　妙理玄奧非心測　　不用尋逐令疲極",
    "X63n1219_001:0008b08": "　若能無念即真求　　更若有求還不識",
    "X63n1219_001:0008b10": "達磨大師悟性論(終)",
    "X63n1219_001:0008b11": "真性頌"
}