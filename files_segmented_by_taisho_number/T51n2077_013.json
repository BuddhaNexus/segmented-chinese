{
    "T51n2077_013:0547b02": "續傳燈錄卷第十三",
    "T51n2077_013:0547b04": "大鑑下第十三世",
    "T51n2077_013:0547b05": "楊岐會禪師法嗣",
    "T51n2077_013:0547b06": "舒州白雲守端禪師。衡陽葛氏子。幼事翰墨。",
    "T51n2077_013:0547b07": "冠依茶陵郁山主披削。往參楊岐。岐一日忽",
    "T51n2077_013:0547b08": "問。受業師為誰。師曰。茶陵郁和尚。岐曰。吾",
    "T51n2077_013:0547b09": "聞伊過橋遭攧有省。作偈甚奇能記否。師誦",
    "T51n2077_013:0547b10": "曰。我有明珠一顆。久被塵勞關鎖。今朝塵盡",
    "T51n2077_013:0547b11": "光生。照破山河萬朵。岐笑而趨起。師愕然通",
    "T51n2077_013:0547b12": "夕不寐。黎明咨詢之。適歲暮岐曰。汝見作日",
    "T51n2077_013:0547b13": "打敺儺者麼。曰見。岐曰。汝一籌不及渠。師復",
    "T51n2077_013:0547b14": "駭曰。意旨如何。岐曰。渠愛人笑汝怕人笑。師",
    "T51n2077_013:0547b15": "大悟。巾侍久之辭遊廬阜。圓通訥禪師舉住",
    "T51n2077_013:0547b16": "承天。聲名籍甚。又遜居圓通。次徙法華龍門",
    "T51n2077_013:0547b17": "興化海會。所至眾如雲集。僧問。如何是佛。師",
    "T51n2077_013:0547b18": "曰。鑊湯無冷處。曰如何是佛法大意。師曰。水",
    "T51n2077_013:0547b19": "底按葫蘆。曰如何是祖師西來意。師曰。烏飛",
    "T51n2077_013:0547b20": "兔走。問不求諸聖不重己靈未是衲僧分上",
    "T51n2077_013:0547b21": "事。如何是衲僧分上事。師曰。死水不藏龍。曰",
    "T51n2077_013:0547b22": "便恁麼去時是何。師曰。賺殺爾。到棲賢上堂。",
    "T51n2077_013:0547b23": "承天自開堂後。便安排些葛藤。來山南。東葛",
    "T51n2077_013:0547b24": "西葛却為在歸宗開先萬衫打疊了也。今日",
    "T51n2077_013:0547b25": "到三峽會裏。大似臨嫁醫癭。卒著手脚不辦。",
    "T51n2077_013:0547b26": "幸望大眾不怪。伏惟珍重。上堂。鳥有雙翼",
    "T51n2077_013:0547b27": "飛無遠近。道出一隅行無前後。爾衲僧家尋",
    "T51n2077_013:0547b28": "常拈匙放筯。盡道知有。及至上嶺時為甚麼",
    "T51n2077_013:0547b29": "却氣急。不見道人無遠慮必有近憂。示眾云。",
    "T51n2077_013:0547c01": "泥佛不度水。木佛不度火。金佛不度爐。真佛",
    "T51n2077_013:0547c02": "內裏坐。大眾。趙州老子十二劑骨頭八萬四",
    "T51n2077_013:0547c03": "千毛孔。一時拋向諸人懷裏了也。圓通今日",
    "T51n2077_013:0547c04": "路見不平為古人出氣。以手拍禪床云。須知",
    "T51n2077_013:0547c05": "海嶽歸明主。未信乾坤陷吉人。示眾云。佛身",
    "T51n2077_013:0547c06": "充滿於法界。普現一切群生前。隨緣赴感靡",
    "T51n2077_013:0547c07": "不周。而常處此菩提座。大眾。作麼生說箇",
    "T51n2077_013:0547c08": "隨緣赴感底道理。秖於一彈指間盡大地含",
    "T51n2077_013:0547c09": "生根機一時應得周足。而未嘗動著一毫頭。",
    "T51n2077_013:0547c10": "便且喚作隨緣赴感而常處此座。秖如山僧",
    "T51n2077_013:0547c11": "此者受法華請。相次與大眾相別。去宿縣裏",
    "T51n2077_013:0547c12": "開堂了方歸院去。且道還離此座也無。若道",
    "T51n2077_013:0547c13": "離則世諦流布。若道不離作麼生見得箇不",
    "T51n2077_013:0547c14": "離底事。莫是無邊剎境自它不隔於毫端十",
    "T51n2077_013:0547c15": "世古今始終不離於當念麼。又莫是一切無",
    "T51n2077_013:0547c16": "心一時自遍麼。若恁麼正是掉棒打月。到者",
    "T51n2077_013:0547c17": "裏直須悟始得。悟後更須遇人始得。爾道既",
    "T51n2077_013:0547c18": "悟了便休。又何必更須遇人。若悟了遇人。當",
    "T51n2077_013:0547c19": "垂手方便之時。著著自有出身之路。不瞎却",
    "T51n2077_013:0547c20": "學者眼。若秖悟得乾蘿蔔頭底。不唯瞎却學",
    "T51n2077_013:0547c21": "者眼。兼自己動便先自犯鋒傷手。爾看我楊",
    "T51n2077_013:0547c22": "岐先師問慈明師翁道。幽鳥語喃喃辭雲入",
    "T51n2077_013:0547c23": "亂峯時如何。答云。我行荒草裏汝又入深村。",
    "T51n2077_013:0547c24": "進云。官不容針更借一問。師翁便喝。進云。",
    "T51n2077_013:0547c25": "好喝。師翁又喝。先師亦喝。師翁乃連喝兩喝。",
    "T51n2077_013:0547c26": "先師遂禮拜。大眾須知。悟了遇人者。向十字",
    "T51n2077_013:0547c27": "街頭與人相逢。却在千峯頂上握手。向千峯",
    "T51n2077_013:0547c28": "頂上相逢。却在十字街頭握手。所以山僧嘗",
    "T51n2077_013:0547c29": "有頌云。他人住處我不住。它人行處我不行。",
    "T51n2077_013:0548a01": "不是為人難共聚。大都緇素要分明。山僧此",
    "T51n2077_013:0548a02": "者臨行解開布袋頭。一時撒在諸人面前了",
    "T51n2077_013:0548a03": "也。有眼者莫錯怪好。珍重。上堂。古人留下一",
    "T51n2077_013:0548a04": "言半句。未透時撞著鐵壁相似。忽然一日覷",
    "T51n2077_013:0548a05": "得透後。方知自己便是鐵壁。如今作麼生透。",
    "T51n2077_013:0548a06": "復曰。鐵壁鐵壁。上堂若端的得一回汗出。便",
    "T51n2077_013:0548a07": "向一莖草上現瓊樓玉殿。若未端的得一回",
    "T51n2077_013:0548a08": "汗出。縱有瓊樓玉殿却被一莖草蓋却。作麼",
    "T51n2077_013:0548a09": "生得汗出去。自有一雙窮相手。不曾容易舞",
    "T51n2077_013:0548a10": "三臺。上堂安居之首禁足為名。禁足之意意",
    "T51n2077_013:0548a11": "在進道而護生。衲僧家更有何生而可護何",
    "T51n2077_013:0548a12": "道而可進。唾一唾唾破釋迦老子面門。踏一",
    "T51n2077_013:0548a13": "步踏斷釋迦老子背脊骨。猶是隨群逐隊漢。",
    "T51n2077_013:0548a14": "未是本分衲僧。良久曰。無限風流慵賣弄。免",
    "T51n2077_013:0548a15": "教人指好郎君。熙寧五年遷化。壽四十八。",
    "T51n2077_013:0548a16": "金陵保寧仁勇禪師。四明竺氏子。容止淵秀。",
    "T51n2077_013:0548a17": "齠為大僧通天台教。更衣謁雪竇明覺禪師。",
    "T51n2077_013:0548a18": "覺意其可任大法。誚之曰。央庠座主。師憤",
    "T51n2077_013:0548a19": "悱下山望雪竇拜曰。我此生行脚參禪道不",
    "T51n2077_013:0548a20": "過雪竇誓不歸鄉。即往泐潭踰紀疑情未泮。",
    "T51n2077_013:0548a21": "聞楊岐移雲蓋能鈐鍵學者。直造其家。一語",
    "T51n2077_013:0548a22": "未及頓明心印。岐沒從同參白雲端禪師游",
    "T51n2077_013:0548a23": "研極玄奧。後出世兩住保寧而終。僧問。如何",
    "T51n2077_013:0548a24": "是佛。師曰。近火先焦。曰如何是道。師曰。泥",
    "T51n2077_013:0548a25": "裏有刺。曰如何是道中人。師曰。切忌踏著。問",
    "T51n2077_013:0548a26": "先德道。寒風凋敗葉猶喜故人歸。未審誰是",
    "T51n2077_013:0548a27": "故人。師曰。楊岐和尚遷化久矣。曰正當恁麼",
    "T51n2077_013:0548a28": "時更有恁麼人為知音。師曰。無眼村翁暗點",
    "T51n2077_013:0548a29": "頭。問如何是佛師曰。自屎不覺臭。問如何是",
    "T51n2077_013:0548b01": "保寧境。師曰。主山頭倒卓。曰如何是境中人。",
    "T51n2077_013:0548b02": "師曰。鼻孔無半邊。問如何是塵中自在底人。",
    "T51n2077_013:0548b03": "師曰。因行不妨掉臂。問如何是佛。師曰。鐵鎚",
    "T51n2077_013:0548b04": "無孔。曰如何是佛法大意。師曰。鑊湯無冷處。",
    "T51n2077_013:0548b05": "問靈山指月曹溪話月。未審保寧門下如何。",
    "T51n2077_013:0548b06": "師曰嗄。曰有花當面貼。師便喝。問摘葉尋枝",
    "T51n2077_013:0548b07": "即不問。如何是直截根源。師曰。蚊子上鐵牛。",
    "T51n2077_013:0548b08": "曰直截根源人已曉中下之流如何指示。師",
    "T51n2077_013:0548b09": "曰。石人脊背汗通流。上堂。山僧二十餘年挑",
    "T51n2077_013:0548b10": "囊負鉢。向寰海之內參善知識十數餘人。自",
    "T51n2077_013:0548b11": "家並無箇見處。有若頑石相似參底尊宿。亦",
    "T51n2077_013:0548b12": "無長處可相利益。自此一生作箇百無所解",
    "T51n2077_013:0548b13": "底人。幸自可憐生。忽然被業風吹到江寧府。",
    "T51n2077_013:0548b14": "無端被人上當推。向十字街頭住箇破院。作",
    "T51n2077_013:0548b15": "粥飯主人接待南北。事不獲已。隨分有鹽有",
    "T51n2077_013:0548b16": "醋粥足飯。足。且恁過時若是佛法不曾夢見。",
    "T51n2077_013:0548b17": "上堂侍者燒香罷。師指侍者曰。侍者已為諸",
    "T51n2077_013:0548b18": "人說法了也。上堂。看看山僧入拔舌地獄去",
    "T51n2077_013:0548b19": "也。以手拽舌云。阿[口*耶]阿[口*耶]。上堂。秋風涼松韻",
    "T51n2077_013:0548b20": "長。未歸客思故鄉。且道誰是未歸客。何處是",
    "T51n2077_013:0548b21": "故鄉。良久曰。長連床上有粥有飯上堂。鳳鳴",
    "T51n2077_013:0548b22": "條雨破塊。曉來枕上鶯聲碎。蝦蟆蚯蚓一時",
    "T51n2077_013:0548b23": "鳴。妙德空生都不會。三箇成群四箇作隊。窈",
    "T51n2077_013:0548b24": "窈窕窕飄飄颻颻。向南北東西折得梨花。李",
    "T51n2077_013:0548b25": "花一佩兩佩。",
    "T51n2077_013:0548b26": "比部孫居士。因楊岐會禪師來謁直視斷次。",
    "T51n2077_013:0548b27": "公曰。某為王事所牽何由免離。岐指曰。委悉",
    "T51n2077_013:0548b28": "得麼。公曰。望師點破。岐曰。此是比部弘願深",
    "T51n2077_013:0548b29": "廣利濟群生。公曰。未審如何。岐示以偈曰。應",
    "T51n2077_013:0548c01": "現宰官身。廣弘悲願深。為人重指處。棒下血",
    "T51n2077_013:0548c02": "淋淋。公於此有省。",
    "T51n2077_013:0548c03": "潭州石霜守孫禪師。僧問。生也不道死也不",
    "T51n2077_013:0548c04": "道。為甚麼不道。師曰。一言已出。曰從東過西",
    "T51n2077_013:0548c05": "又作麼生。師曰。駟馬難追。曰學人總不與麼。",
    "T51n2077_013:0548c06": "師曰。易開終始口難保歲寒心。",
    "T51n2077_013:0548c07": "衡州茶陵縣郁山主。本州人自少落髮。惟以",
    "T51n2077_013:0548c08": "應供為事。院居諸禪剎往來之衝。每有化主",
    "T51n2077_013:0548c09": "至師必供養之。一日因楊岐化主至。師問以",
    "T51n2077_013:0548c10": "禪宗之旨。化主為舉。和尚每問衲子。僧問法",
    "T51n2077_013:0548c11": "燈。百尺竿頭如何進步。法燈云噁。師從此參",
    "T51n2077_013:0548c12": "究未嘗離念。偶一日赴外請。騎蹇驢過溪橋。",
    "T51n2077_013:0548c13": "驢踏橋穿陷足。師墜驢不覺口中曰噁。忽然",
    "T51n2077_013:0548c14": "契悟。有頌曰。我有神珠一顆。久被塵勞羈鎖。",
    "T51n2077_013:0548c15": "今朝塵盡光生。照見青山萬朵。走謁楊岐。楊",
    "T51n2077_013:0548c16": "岐即印可。師乃白雲守端落髮之師也。端悟",
    "T51n2077_013:0548c17": "道因緣已具端傳。端後出世住九江承天。贊",
    "T51n2077_013:0548c18": "師像曰。水月以喻兮古來已多。我今不然兮",
    "T51n2077_013:0548c19": "所陳伊何。百尺竿頭曾進步。溪橋一踏沒山",
    "T51n2077_013:0548c20": "河。顧不游方兮何游之有。玄沙保壽兮師其",
    "T51n2077_013:0548c21": "與偶。應峯之東兮洣川之口。三十三秋兮大",
    "T51n2077_013:0548c22": "師子吼。舒兮捲兮已而矣。依前空瀉洣川水。",
    "T51n2077_013:0548c23": "九江相去幾千里。父有重牙子無齒。謾勞提",
    "T51n2077_013:0548c24": "耳一爐香。微煙旋逐松風起。",
    "T51n2077_013:0548c25": "翠岩真禪師法嗣",
    "T51n2077_013:0548c26": "潭州大溈慕哲真如禪師。撫州臨川聞氏子。",
    "T51n2077_013:0548c27": "僧問。趙州庭柏意旨如何。師曰。夜來風色緊",
    "T51n2077_013:0548c28": "孤客已先寒。曰先師無此語又作麼生。師曰。",
    "T51n2077_013:0548c29": "行人始知苦。曰十載走紅塵今朝獨露身。師",
    "T51n2077_013:0549a01": "曰。雪上加霜。問如何是城裏佛。師曰。萬人叢",
    "T51n2077_013:0549a02": "裏不插標。曰如何是村裏佛。師曰。泥猪疥狗。",
    "T51n2077_013:0549a03": "曰如何是山裏佛。師曰。絕人往還。曰如何是",
    "T51n2077_013:0549a04": "教外別傳底一句。師曰。翻譯不出。問牛頭未",
    "T51n2077_013:0549a05": "見四祖時如何。師曰。寒毛卓竪。曰見後如何。",
    "T51n2077_013:0549a06": "師曰。額頭汗出。上堂。月生一天地茫茫誰受",
    "T51n2077_013:0549a07": "屈。月生二東西南北沒巴鼻。月生三善財特",
    "T51n2077_013:0549a08": "地向南參。所以道。放行也怛薩舒光。把住也",
    "T51n2077_013:0549a09": "泥沙匿曜。且道放行是把住是。良久曰。圓伊",
    "T51n2077_013:0549a10": "三點水萬物自尖新。上堂。古佛道。昔於波羅",
    "T51n2077_013:0549a11": "奈轉四諦法輪墮坑落塹。今復轉最妙無上",
    "T51n2077_013:0549a12": "大法輪。土上加泥。如今還有不歷階梯獨超",
    "T51n2077_013:0549a13": "物外者麼。良久曰。出頭天外看誰是箇中人。",
    "T51n2077_013:0549a14": "上堂。阿剌剌是甚麼。翻思當年破竈墮。杖子",
    "T51n2077_013:0549a15": "忽擊著。方知孤負我。以拄杖擊香臺一下曰。",
    "T51n2077_013:0549a16": "墮墮。上堂。捫空追響勞汝精神。夢覺覺非復",
    "T51n2077_013:0549a17": "有何事。德山老人在汝諸人眉毛眼睫上。諸",
    "T51n2077_013:0549a18": "人還覺麼。若也覺去夢覺覺非。若也未覺捫",
    "T51n2077_013:0549a19": "空追響終無了期。直饒向這裏倜儻分明。猶",
    "T51n2077_013:0549a20": "是梯山入貢。還有獨超物外者麼。良久曰。且",
    "T51n2077_013:0549a21": "莫詐明頭。問大通智勝佛十劫坐道場。為甚",
    "T51n2077_013:0549a22": "麼不得成佛道。師曰。苦殺人。上堂。白雲澹泞",
    "T51n2077_013:0549a23": "水注滄溟。萬法本閑復有何事。所以道。也有",
    "T51n2077_013:0549a24": "權也有實也有照也有用。諸人到這裏如何",
    "T51n2077_013:0549a25": "履踐。良久曰。但有路可上更高人也行。上堂。",
    "T51n2077_013:0549a26": "山僧本無積畜。且得粥足飯足。困來即便打",
    "T51n2077_013:0549a27": "眠。一任東卜西卜。上堂。古者道。一釋迦二元",
    "T51n2077_013:0549a28": "和。三佛陀。自餘是甚麼椀脫丘。慧光即不然。",
    "T51n2077_013:0549a29": "一釋迦二元和三佛陀。總是椀脫丘。諸人還",
    "T51n2077_013:0549b01": "知慧光落處麼。若也知去許爾具銕眼銅睛。",
    "T51n2077_013:0549b02": "若也不知莫謂幾經風浪險。扁舟曾向五湖",
    "T51n2077_013:0549b03": "遊。上堂拈起拄杖曰。一塵纔起大地全收。卓",
    "T51n2077_013:0549b04": "一下曰。妙喜世界百雜碎。且道不動如來即",
    "T51n2077_013:0549b05": "今在甚麼處。若人識得。可謂不動步而登妙",
    "T51n2077_013:0549b06": "覺。若也未識。向諸人眉毛眼睫裏涅槃去也。",
    "T51n2077_013:0549b07": "又卓一下。上堂。不用思而知。不用慮而解。廬",
    "T51n2077_013:0549b08": "陵米價高。鎮州蘿菔大。上堂拈起拄杖曰。",
    "T51n2077_013:0549b09": "智海拄杖或作金剛王寶劍。或作踞地師子。",
    "T51n2077_013:0549b10": "或作探竿影草。或不作拄杖用。諸人還委悉",
    "T51n2077_013:0549b11": "麼。若也委悉去。如龍得水似虎靠山。出沒卷",
    "T51n2077_013:0549b12": "舒縱橫應用。如未相委。大似日中逃影。上堂。",
    "T51n2077_013:0549b13": "十方同聚會。箇箇學無為。此是選佛場。心空",
    "T51n2077_013:0549b14": "及第歸。慧光門下直拔超升不歷科目。諸人",
    "T51n2077_013:0549b15": "既到這裏風雲布地牙爪已成。但欠雷聲燒",
    "T51n2077_013:0549b16": "尾。如今為爾諸人震忽雷去也。以拄杖擊禪",
    "T51n2077_013:0549b17": "床下座。師於紹聖二年十月八日無疾說偈",
    "T51n2077_013:0549b18": "曰。昨夜三更風雷忽作。雲散長空前溪月落",
    "T51n2077_013:0549b19": "良久別眾趨寂。闍維設利斗許大如豆。目睛",
    "T51n2077_013:0549b20": "齒爪不壞。門弟子分塔于京潭。",
    "T51n2077_013:0549b21": "南嶽西林崇奧禪師。僧問。一問一答賓主歷",
    "T51n2077_013:0549b22": "然。不問不答。如何辨別。師曰。坐底坐立底",
    "T51n2077_013:0549b23": "立。曰便恁麼會時如何。師曰。舌拄上齶。僧禮",
    "T51n2077_013:0549b24": "拜。師曰。不得諱却。",
    "T51n2077_013:0549b25": "蘄州石鼓洞珠禪師上堂曰。問答轉多去道",
    "T51n2077_013:0549b26": "轉遠。何也。道不屬知知而妄覺。道不屬見見",
    "T51n2077_013:0549b27": "是眼睛。眼睛不明觸事崢嶸。聯環不斷為生",
    "T51n2077_013:0549b28": "死根。若能直向太虛之外。自然情念頓忘真",
    "T51n2077_013:0549b29": "心直露。如斯說話俯為下根。道友相逢無可",
    "T51n2077_013:0549c01": "不可。坐則十方俱隱。行則六趣隨緣。語則出",
    "T51n2077_013:0549c02": "口成言。默則三災不撓。然雖如是。須知有轉",
    "T51n2077_013:0549c03": "身一路。眾中莫有轉得身者麼出來證據。若",
    "T51n2077_013:0549c04": "無山僧今日失利。",
    "T51n2077_013:0549c05": "蔣山元禪師法嗣",
    "T51n2077_013:0549c06": "明州雪竇法雅禪師。僧問。學人不問西來意。",
    "T51n2077_013:0549c07": "乞師方便指迷情。師曰。霹靂過頭猶瞌睡。曰",
    "T51n2077_013:0549c08": "謝師答話。師曰。再三啟口問何人。曰爭奈學",
    "T51n2077_013:0549c09": "人未禮拜何。師曰。休鈍置。",
    "T51n2077_013:0549c10": "邵州丞熙應悅禪師。撫州宜黃戴氏子。上堂。",
    "T51n2077_013:0549c11": "我宗無語句。徒勞尋路布。現成公案已多端。",
    "T51n2077_013:0549c12": "那堪更涉他門戶。覿面當機直下提。何用波",
    "T51n2077_013:0549c13": "吒受辛苦。咄。",
    "T51n2077_013:0549c14": "衢州石門雅禪師。僧問。雷音一震龍象咸臻。",
    "T51n2077_013:0549c15": "學人上來請師舉唱。師曰。蓮目瞬時千界靜。",
    "T51n2077_013:0549c16": "金顏笑處一花新。僧云。人天盡入羅峯境。今",
    "T51n2077_013:0549c17": "日親聞端的音。師曰。百萬茫茫人不知。又問",
    "T51n2077_013:0549c18": "佛未出世時如何。師曰。東宮玉殿無遺影。僧",
    "T51n2077_013:0549c19": "云。出世後如何。師曰。毘藍園畔雨天花。僧",
    "T51n2077_013:0549c20": "云。恁麼則逾春城於八夜。棲雪嶺於六年。師",
    "T51n2077_013:0549c21": "曰。威音王以前作麼生。僧云。且待別時。師便",
    "T51n2077_013:0549c22": "打。又問。如何是祖師西來意。師曰。熊耳塔開",
    "T51n2077_013:0549c23": "空寂寂。惟留隻履[曰/月]輕埃。又問。如何是和尚",
    "T51n2077_013:0549c24": "家風。師曰。一條笻竹杖三事衲幔衣。僧云。客",
    "T51n2077_013:0549c25": "來將何祗待。師曰。酌泉釅點祖師茶。示眾曰。",
    "T51n2077_013:0549c26": "茱萸鮮嫩菊花香。暢殺陶家醉倒郎。我輩泛",
    "T51n2077_013:0549c27": "觴雖絕分。東籬閑玩也無妨。大眾閑玩即不",
    "T51n2077_013:0549c28": "無。且道眼在什麼處。知有底眉毛眼上橫。未",
    "T51n2077_013:0549c29": "諳者黃紅裏亂走。阿呵呵。今日元來九月九。",
    "T51n2077_013:0550a01": "喝一喝。",
    "T51n2077_013:0550a02": "信州龜峯瑞相子瓊禪師。僧問。如何是博山",
    "T51n2077_013:0550a03": "境。師曰。澗流淥水路出松門。僧云。如何是境",
    "T51n2077_013:0550a04": "中人。師曰。身著紅綃衣肚中黑如漆。僧云。向",
    "T51n2077_013:0550a05": "上宗乘事若何。師曰。剎竿頭指天。又問。青春",
    "T51n2077_013:0550a06": "已過夏景暄繁。時節因緣請師為說。師曰。臘",
    "T51n2077_013:0550a07": "月二十五未是拜年時。僧云學人未曉乞師",
    "T51n2077_013:0550a08": "再指。師曰。石人身上不生毛。",
    "T51n2077_013:0550a09": "南岳雙峯省回禪師法嗣",
    "T51n2077_013:0550a10": "閬州光國文贊禪師。僧問。如何是佛法大意。",
    "T51n2077_013:0550a11": "師曰。禍不單行。又問。諸法寂滅相不可以言",
    "T51n2077_013:0550a12": "宣。猊座既登師如何說。師曰。因風吹火用力",
    "T51n2077_013:0550a13": "不多。僧云。恁麼則佛佛道同。師曰。猫兒帶紙",
    "T51n2077_013:0550a14": "帽。問不二之法請師速道。師曰領。僧云。恁麼",
    "T51n2077_013:0550a15": "則人人有分也。師曰了。僧云。錦屏天下少光",
    "T51n2077_013:0550a16": "國世間稀。師曰退。",
    "T51n2077_013:0550a17": "金州靈山彥文禪師。僧問。如何是祖師西來",
    "T51n2077_013:0550a18": "意。師曰。缺齒胡僧笑不言。僧云。學人不會。",
    "T51n2077_013:0550a19": "師曰。隻履返西天。又問。如何是佛。師曰。問",
    "T51n2077_013:0550a20": "得最親乃曰。山青青水綠綠。風吹南嶺雲。露",
    "T51n2077_013:0550a21": "滴東籬菊。更添松竹歲寒心。盡是無絃琴上",
    "T51n2077_013:0550a22": "曲。碧眼胡僧拍不足。拍不足。一二三四五六。",
    "T51n2077_013:0550a23": "咦拍一拍下座。",
    "T51n2077_013:0550a24": "菩提光用禪師法嗣",
    "T51n2077_013:0550a25": "杭州臨安淨土善思禪師上堂云。咄咄咄。臨",
    "T51n2077_013:0550a26": "濟德山盡該抹。棒頭薦得不作家。喝下承當",
    "T51n2077_013:0550a27": "未奇絕。山僧宗旨不恁麼。覿面相呈辨賢哲。",
    "T51n2077_013:0550a28": "聲前一句早遲疑。語後持來底時節。勸禪人",
    "T51n2077_013:0550a29": "休饒舌。神龍尚自不知源。豈說盲龜敵跛鼈。",
    "T51n2077_013:0550b01": "不看神光傳祖位。纔見老胡心便歇。真妙訣。",
    "T51n2077_013:0550b02": "堂堂自己可憐生。直下承當第二月。大丈夫",
    "T51n2077_013:0550b03": "須勦絕。現成公案早多端。莫學癡人被摩捋。",
    "T51n2077_013:0550b04": "傷嗟末法有多途。邪黨成郡安可遏。初機入",
    "T51n2077_013:0550b05": "門無道眼。佛手生緣徒施設。禪流學得遍參",
    "T51n2077_013:0550b06": "遊。問著元來打不迭。古人開口便知音。尚言",
    "T51n2077_013:0550b07": "弄巧翻成拙。那堪看話得心通。正是虛空釘",
    "T51n2077_013:0550b08": "鐵橛。自慚道薄整頹綱。飲氣吞聲共誰說。特",
    "T51n2077_013:0550b09": "將鄙句報同風。本分禪人能辨別。大地山河",
    "T51n2077_013:0550b10": "盡放光。南無觀世音菩薩。",
    "T51n2077_013:0550b11": "天童山清遂禪師法嗣",
    "T51n2077_013:0550b12": "福州大中立誌禪師。僧問。握驪珠於掌上。鑒",
    "T51n2077_013:0550b13": "十方於目前。學人上來請師一鑑。師曰。草賊",
    "T51n2077_013:0550b14": "大敗。僧云。學人今日失利。師曰。自知較一",
    "T51n2077_013:0550b15": "半。僧便喝。師曰。強惺惺。又問。遠趨丈室仰",
    "T51n2077_013:0550b16": "慕宗風。學人上來請師一接。師曰。高挂鉢囊。",
    "T51n2077_013:0550b17": "僧云。便是為人處也無。師曰。盲人摸地。僧",
    "T51n2077_013:0550b18": "云。莫壓良為賤。師曰。短販樵人徒誇書劍。又",
    "T51n2077_013:0550b19": "問。馬祖陞堂百丈卷席。未審古人意旨如何。",
    "T51n2077_013:0550b20": "師曰。官馬相踏。僧云。學人今日小出大遇。師",
    "T51n2077_013:0550b21": "曰。拄杖未曾拈著。示眾曰。虎嘯烏山之畔。眾",
    "T51n2077_013:0550b22": "獸潛藏。雲生螺渚之間。群峯失色。太阿寶劍",
    "T51n2077_013:0550b23": "耀日爭輝。樵父搬柴醫王辨價。還有不顧賓",
    "T51n2077_013:0550b24": "主者麼。出來道看。良久曰。水凍魚難躍。天寒",
    "T51n2077_013:0550b25": "草發遲。以拄杖打香臺一下。又曰。法不見法",
    "T51n2077_013:0550b26": "法不行法法不知法。大眾這箇是香爐子。如",
    "T51n2077_013:0550b27": "何是不見不行不知。百億恒沙世界諸佛。盡",
    "T51n2077_013:0550b28": "在香爐上放光動地說法度人。諸人還見麼。",
    "T51n2077_013:0550b29": "直饒見得也涉踟蹰。喝一喝。師於紹聖元年",
    "T51n2077_013:0550c01": "三月十一日集眾沐浴淨髮說偈曰。麒麟掣",
    "T51n2077_013:0550c02": "斷黃金鎖。玉兔衝開白玉關。好是無雲中夜",
    "T51n2077_013:0550c03": "後。一輪明月照鍾山。偈畢趺坐而逝。荼毘獲",
    "T51n2077_013:0550c04": "舍利塔于本山。福州乾元了覺圓禪師。開堂",
    "T51n2077_013:0550c05": "上首白槌竟。師良久曰。直饒阿那律天眼未",
    "T51n2077_013:0550c06": "解諦觀。便是千手大悲焉能提掇。眾中莫有",
    "T51n2077_013:0550c07": "不甘者麼。出來掀倒禪床喝散大眾。然雖如",
    "T51n2077_013:0550c08": "是未是作家。且於第二門中與衲僧出氣。僧",
    "T51n2077_013:0550c09": "問。少林九年垂一語。直至如今賺師舉。欲得",
    "T51n2077_013:0550c10": "不賺便請師舉。師曰唵。僧云。摩噠哩伽摩噠",
    "T51n2077_013:0550c11": "哩智又作麼生。師曰。放爾三十棒。又問。尊者",
    "T51n2077_013:0550c12": "證果超越聖流。不涉熏修請師速道。師曰。落",
    "T51n2077_013:0550c13": "花簷外朵青柳檻前梢。僧云。一雨周沙界群",
    "T51n2077_013:0550c14": "心永夜蘇。師曰。水不洗水一句作麼生道。僧",
    "T51n2077_013:0550c15": "云。應知松柏操不改歲寒心。師曰。且信一半。",
    "T51n2077_013:0550c16": "又問。未離兜率已降王宮。未審是什麼人。師",
    "T51n2077_013:0550c17": "曰。牛頭出馬頭回。僧云。未審是法身報身。師",
    "T51n2077_013:0550c18": "曰。牽犁拽耙。乃顧大眾曰。還相委悉麼。若不",
    "T51n2077_013:0550c19": "相悉山僧今日指鹿為馬唱九作十瞞諸人去",
    "T51n2077_013:0550c20": "也。摩竭正令水泄不通。少室真規風吹不入。",
    "T51n2077_013:0550c21": "聖凡情盡體露真常。逈絕見知輝騰今古。良",
    "T51n2077_013:0550c22": "由情存聖量墮在見知。所以聽不出聲見不",
    "T51n2077_013:0550c23": "超色。縱滅一切見聞覺知內守幽閑。猶為法",
    "T51n2077_013:0550c24": "塵分別影事。造種種業輪迴異趣。往而不返",
    "T51n2077_013:0550c25": "真可悲傷。若能回光返照。有何佛道可成。",
    "T51n2077_013:0550c26": "有何眾生可度。便能向火焰裏藏身。東湧西",
    "T51n2077_013:0550c27": "沒南湧北沒。於微塵上走馬坐大道場。若向",
    "T51n2077_013:0550c28": "這裏見得徹參得透。切忌認驢鞍橋作阿爺",
    "T51n2077_013:0550c29": "下頷。",
    "T51n2077_013:0551a01": "南嶽應天萬壽應城禪師。初參遂禪師。遂問。",
    "T51n2077_013:0551a02": "上人從何而來。師曰。毘陵來。遂云。我聞毘陵",
    "T51n2077_013:0551a03": "出好草蟲扇子帶得來否。師作一圓相曰。大",
    "T51n2077_013:0551a04": "善知識又要這箇作麼。遂云。秖這箇此間亦",
    "T51n2077_013:0551a05": "要得。師於言下大悟。後住應天萬壽。示眾曰。",
    "T51n2077_013:0551a06": "山花狼籍孤負空生。山草離披拈提室利。驚",
    "T51n2077_013:0551a07": "得嶽神稽首土地和南。陝府鐵牛無放處。嘉",
    "T51n2077_013:0551a08": "州石像露全身。如斯說話錯會者多。敢問諸",
    "T51n2077_013:0551a09": "人。不涉春秋一句作麼生道。良久曰。不得春",
    "T51n2077_013:0551a10": "風花不開。花開又被風吹落。喝一喝。",
    "T51n2077_013:0551a11": "南嶽雲峯文悅禪師法嗣",
    "T51n2077_013:0551a12": "桂州壽寧齊曉禪師。僧問。大眾雲臻合談何",
    "T51n2077_013:0551a13": "事。師曰。波斯入鬧市。僧云。恁麼則草偃風",
    "T51n2077_013:0551a14": "行。師曰。萬里望鄉關。又問。如何是佛。師曰。",
    "T51n2077_013:0551a15": "著衣喫飯。僧云。叉手當胸退後三步。師曰。醉",
    "T51n2077_013:0551a16": "後添盃。示眾曰。觸目不會道。猶較些子。運足",
    "T51n2077_013:0551a17": "焉知路。錯下名言。諸仁者。山僧今日將錯就",
    "T51n2077_013:0551a18": "錯。汝等諸人。見有眼聞有耳嗅有鼻味有舌。",
    "T51n2077_013:0551a19": "因恁麼却不會。良久曰。武帝求仙不得仙。王",
    "T51n2077_013:0551a20": "喬端坐却昇天。喝一喝。",
    "T51n2077_013:0551a21": "廬州澄慧咸詡禪師。僧問。德山入門便棒。萬",
    "T51n2077_013:0551a22": "古宗風。臨濟入門便喝。古今榜樣。去此二途。",
    "T51n2077_013:0551a23": "請師拈掇。師曰。總不恁麼。僧云。一言啟口別",
    "T51n2077_013:0551a24": "是家門。師曰。賴遇拄杖不在手。又問。有問有",
    "T51n2077_013:0551a25": "答善巧分張。向上宗乘請師別道。師曰。闍黎",
    "T51n2077_013:0551a26": "問得最親。僧云。學人會也。師曰。會箇什麼。",
    "T51n2077_013:0551a27": "僧舉起坐具。師曰。畢竟作麼生。僧便喝。師",
    "T51n2077_013:0551a28": "曰。作家。僧禮拜。師便喝。師乃曰。如來祕旨",
    "T51n2077_013:0551a29": "豈涉辭鋒。祖師心印徒勞穿鑿。若舉宗乘一",
    "T51n2077_013:0551b01": "字。海水逆流須彌倒卓。若說佛說祖。三界平",
    "T51n2077_013:0551b02": "沈四生何有。若向下商量。枯木生花寒灰發",
    "T51n2077_013:0551b03": "焰。然雖如是。向衲僧門下白雲千里萬里。且",
    "T51n2077_013:0551b04": "道衲僧有什麼長處。良久曰。更有一般堪羨",
    "T51n2077_013:0551b05": "處。長連床上帶刀眠。",
    "T51n2077_013:0551b06": "定慧信禪師法嗣",
    "T51n2077_013:0551b07": "蘇州穹窿智圓禪師上堂。福臻不說禪。無事",
    "T51n2077_013:0551b08": "日高眠。有問祖師意。連擉兩三拳。大眾且道。",
    "T51n2077_013:0551b09": "為什麼如此。不合惱亂山僧睡。",
    "T51n2077_013:0551b10": "玉泉悟空禪師法嗣",
    "T51n2077_013:0551b11": "江陵護國齊月禪師。僧問。壁立千仞水泄不",
    "T51n2077_013:0551b12": "通。還許學人請益也無。師曰。汝待問什麼。僧",
    "T51n2077_013:0551b13": "云。向上事。師曰。維那不在。僧云。觸忤和尚。",
    "T51n2077_013:0551b14": "師曰。正令已行。乃曰。窮外無方究內非裏。應",
    "T51n2077_013:0551b15": "用萬般無可比擬。分明向汝諸人道。佛性精",
    "T51n2077_013:0551b16": "魂總不是。",
    "T51n2077_013:0551b17": "福嚴保宗禪師法嗣",
    "T51n2077_013:0551b18": "衡州花藥山崇勝義然禪師。僧問。臨濟血脈",
    "T51n2077_013:0551b19": "請師直道。師曰。虛空裏揚眉默地裏點頭。僧",
    "T51n2077_013:0551b20": "云。莫只這便是。師曰。是即是作麼生會。僧却",
    "T51n2077_013:0551b21": "點頭。師曰。這賊好喫棒。僧連聲道賊賊歸眾。",
    "T51n2077_013:0551b22": "師曰。三十棒一棒也較不得。示眾曰。心心心",
    "T51n2077_013:0551b23": "青山綠水深。若人識得這山水。相對事法總",
    "T51n2077_013:0551b24": "平沈。是爾諸人總識得。為什麼七十二峯儼",
    "T51n2077_013:0551b25": "然依舊。試為說看。若說不出大似不曾行脚。",
    "T51n2077_013:0551b26": "參。",
    "T51n2077_013:0551b27": "南岳承天智昱禪師。僧問。如何是佛。師曰。髮",
    "T51n2077_013:0551b28": "長僧貌醜。僧云。意旨如何。師曰。腦門後合",
    "T51n2077_013:0551b29": "掌。又問。如何是祖師西來意。師曰。石廩峯",
    "T51n2077_013:0551c01": "高。僧云。意旨如何。師曰。遊人罕到。又問。如",
    "T51n2077_013:0551c02": "何是和尚家風。師曰。紙帳禪床。僧云。客來如",
    "T51n2077_013:0551c03": "何祗待。師曰。山中石耳。師於元豐八年四月",
    "T51n2077_013:0551c04": "內沐浴淨髮趺坐而逝。茶毘。齒舌眼睛不壞。",
    "T51n2077_013:0551c05": "太子同廣禪師法嗣",
    "T51n2077_013:0551c06": "西京龍門山勝善清照禪師。僧問。變凡作聖",
    "T51n2077_013:0551c07": "則不問。點鐵成金事若何。師曰。直下無私處",
    "T51n2077_013:0551c08": "觸目盡光輝。僧云。清光生掌上。喜氣發眉間。",
    "T51n2077_013:0551c09": "師曰。既能知自理何用苦忉忉。又問。天高地",
    "T51n2077_013:0551c10": "厚萬物皆從。未審和尚從與不從。師曰。春來",
    "T51n2077_013:0551c11": "花爛熳。僧云。金雞迴碧落玉兔長空。師曰。",
    "T51n2077_013:0551c12": "道同方知。僧云。學人今日承恩。師曰。且莫",
    "T51n2077_013:0551c13": "錯認。",
    "T51n2077_013:0551c14": "淨因臻禪師法嗣",
    "T51n2077_013:0551c15": "福州長慶惠暹文慧禪師。僧問。離上生之寶",
    "T51n2077_013:0551c16": "剎。登延聖之道場。如何是不動尊。師曰。孤舟",
    "T51n2077_013:0551c17": "載明月。曰忽遇櫓棹俱停又作麼生。師曰。漁",
    "T51n2077_013:0551c18": "人偏愛宿蘆花。問長期進道。西天以蠟人為",
    "T51n2077_013:0551c19": "驗。未審此間以何為驗。師曰。銕彈子。曰意旨",
    "T51n2077_013:0551c20": "如何。師曰。大底大小底小。",
    "T51n2077_013:0551c21": "福州棲勝繼超禪師。上堂拈拄杖良久曰。三",
    "T51n2077_013:0551c22": "世諸佛盡在這裏[跳兆+孛]跳。大眾還會麼。過去諸",
    "T51n2077_013:0551c23": "佛說了。未來諸佛未說。現在諸佛今說。敢問",
    "T51n2077_013:0551c24": "諸人。作麼生是說底事。卓一下曰。蘇嚧蘇嚧。",
    "T51n2077_013:0551c25": "鄧州香嚴慧照洞敷禪師。福州人生於范氏。",
    "T51n2077_013:0551c26": "幼而氣韻清敏。長慕空宗。依東宗景德寺圓",
    "T51n2077_013:0551c27": "明大師出家。試經得度受具。遍參江淮叢席。",
    "T51n2077_013:0551c28": "末後見淨因臻。一言頓契如箭鋒相拄。加以",
    "T51n2077_013:0551c29": "學問該博。自然融會。名動京師。被旨出世於",
    "T51n2077_013:0552a01": "鄧之香嚴幾十載。返故里住龜山壽山神光",
    "T51n2077_013:0552a02": "三剎。上堂曰。西乾四七道絕語言。東上二三",
    "T51n2077_013:0552a03": "法無文字。惟傳一印直指人心。心了則天地",
    "T51n2077_013:0552a04": "全該。印定則絲毫不漏。塵塵絕待法法融虛。",
    "T51n2077_013:0552a05": "方乃契聖根源。始曰入佛知見。如斯薦得落",
    "T51n2077_013:0552a06": "二落三。本色衲僧如何話會。還道得麼。箇中",
    "T51n2077_013:0552a07": "消息若為傳。鳳闕龍樓峭倚天。要會覺城東",
    "T51n2077_013:0552a08": "際事。寥寥千古尚依然。住龜山時。僧問。遠辭",
    "T51n2077_013:0552a09": "香嚴丈室。近入龜山道場。如何是不動尊。師",
    "T51n2077_013:0552a10": "曰。千手大悲提不起。僧云。如何是動尊。師",
    "T51n2077_013:0552a11": "曰。玉殿曾遊歷金門屢往還。又問。如何是龜",
    "T51n2077_013:0552a12": "山境。師曰。千峯來有路八極淨無塵。云如何",
    "T51n2077_013:0552a13": "是境中人。師曰。有時開眼有時合。又問。如何",
    "T51n2077_013:0552a14": "是佛法的的大意。師曰。山寒露骨水淺見沙。",
    "T51n2077_013:0552a15": "師乃曰。窮經窮論。正如入海算沙。覓法覓心。",
    "T51n2077_013:0552a16": "大似捫空求響。故釋尊出世。為一大事因緣。",
    "T51n2077_013:0552a17": "諸祖傳衣。亦乃廣開方便。發揮教外之正法。",
    "T51n2077_013:0552a18": "指示涅槃之妙心。作筏渡人應病與藥。故善",
    "T51n2077_013:0552a19": "說法者說無所說。善傳心者傳無所傳。縱饒",
    "T51n2077_013:0552a20": "一棒一條痕。一摑一手血。未免拕泥帶水。豈",
    "T51n2077_013:0552a21": "能點瓦成金。大眾只如今日為國開堂。還有",
    "T51n2077_013:0552a22": "奇特事也無。良久曰。疊疊青山與流水。舊時",
    "T51n2077_013:0552a23": "顏色舊時聲。又示眾曰。春無三日晴。風雨時",
    "T51n2077_013:0552a24": "時作。岩下見蟠桃。自開還自落。翻憶靈雲得",
    "T51n2077_013:0552a25": "處親。迄今底事何蕭索。非蕭索。春山春水四",
    "T51n2077_013:0552a26": "寥廓。鷓鴣啼處百花香。好薦聲前這一著。喝",
    "T51n2077_013:0552a27": "一喝。又曰。炎風匝地畏日流空。奇雲當戶任",
    "T51n2077_013:0552a28": "長舒。白藕飃香來不斷。林間達士了無寒暑",
    "T51n2077_013:0552a29": "之變遷。塵裏游人但見光陰之迅速。直得燈",
    "T51n2077_013:0552b01": "籠合掌露柱攢眉。一年又將半。幾箇是知音。",
    "T51n2077_013:0552b02": "知不知。路上行人口似碑。",
    "T51n2077_013:0552b03": "天王仁岳禪師法嗣",
    "T51n2077_013:0552b04": "潭州興化紹清禪師。僧問。不觸波瀾如何趨",
    "T51n2077_013:0552b05": "向師曰。得宜須舉棹莫待打頭風。僧云。猶是",
    "T51n2077_013:0552b06": "湛水之波。忽遇拏雲攫霧又且如何。師曰。道",
    "T51n2077_013:0552b07": "泰不傳天子令。師乃曰。問來答去秖益繁詞。",
    "T51n2077_013:0552b08": "於道則遠之遠矣。祖令既行要津坐斷。十方",
    "T51n2077_013:0552b09": "諸佛瓦解氷消。三藏教乘掃土而盡。到這裏",
    "T51n2077_013:0552b10": "誰敢正眼覷著。所以釋迦有竭世之樞機。尚",
    "T51n2077_013:0552b11": "掩室於摩竭。淨名騁窮天之詞辯。猶杜口於",
    "T51n2077_013:0552b12": "毘耶。豈況小根小智。何也。龍象蹴踏非驢",
    "T51n2077_013:0552b13": "所堪。",
    "T51n2077_013:0552b14": "潭州智度山定林景芳禪師。僧問。師唱誰家",
    "T51n2077_013:0552b15": "曲宗風嗣阿誰。師曰。紅爐金彈子。僧云。還許",
    "T51n2077_013:0552b16": "學人接也無。師曰。簉破闍黎銕面皮。又問。七",
    "T51n2077_013:0552b17": "十二峯即不問。如何是法輪境。師曰。岣婁峯",
    "T51n2077_013:0552b18": "尖神禹碑。僧云。還許學人識也無。師曰。石青",
    "T51n2077_013:0552b19": "字赤形模奇。僧云。今日得遇去也。師曰。吏部",
    "T51n2077_013:0552b20": "當時尚莫窺。僧云。端的在什麼處。師曰何得",
    "T51n2077_013:0552b21": "汝不狐疑。",
    "T51n2077_013:0552b22": "汝州首山處珪禪師。僧問。如何是首山境。師",
    "T51n2077_013:0552b23": "曰。白雲片片時來往。汝水潺潺流向東。僧云。",
    "T51n2077_013:0552b24": "如何是境中人。師曰。寒山逢拾得拍手笑呵",
    "T51n2077_013:0552b25": "呵。僧云。向上宗乘事若何。師曰。虛空藏鳥",
    "T51n2077_013:0552b26": "跡。風過樹頭鳴。僧云。便是為人處也無。師",
    "T51n2077_013:0552b27": "曰。曹谿水急。",
    "T51n2077_013:0552b28": "玉泉謂芳禪師法嗣",
    "T51n2077_013:0552b29": "福州聖泉寺紹燈禪師。本郡古田縣臨水人。",
    "T51n2077_013:0552c01": "姓陳氏。生時異香滿室紫帽覆首。幼不茹葷。",
    "T51n2077_013:0552c02": "七歲自厭塵坌。觀諸經論如聽舊書。十歲辭",
    "T51n2077_013:0552c03": "親出家。禮潭州開福寺璡長老為師。精通法",
    "T51n2077_013:0552c04": "華試經得度。受具之後瓶錫遊方。造玉泉芳",
    "T51n2077_013:0552c05": "禪師法席。一見針芥相投筌蹄頓忘。遂還鄉",
    "T51n2077_013:0552c06": "里深自韜晦。郡守丁公嚮師道。延住陀嶺塔",
    "T51n2077_013:0552c07": "院。緇素歸敬。忽一日索浴更衣鳴鼓昇坐。四",
    "T51n2077_013:0552c08": "方檀信湊如市。師乃說頌曰。吾年五十三。去",
    "T51n2077_013:0552c09": "住本無貪。臨行事若何。不用口喃喃。儼然示",
    "T51n2077_013:0552c10": "寂瞑目兩宵。偶聞鍾聲忽然復醒四大輕安。",
    "T51n2077_013:0552c11": "自後身常頻出舍利。元豐中本郡大旱。太守",
    "T51n2077_013:0552c12": "孫公嚮師道風。請令祈雨。次日甘澤大霈。孫",
    "T51n2077_013:0552c13": "公欽仰。遷住文殊。前後郡邑亢旱。府主許公。",
    "T51n2077_013:0552c14": "察院王公。左司葉公。累請禱雨無不應期。遷",
    "T51n2077_013:0552c15": "住聖泉。凡住三道場。僧問。如何是聖泉境。師",
    "T51n2077_013:0552c16": "曰。目前無異草。僧云。如何是境中人。師曰。",
    "T51n2077_013:0552c17": "往來無罣礙。僧云。人境已蒙師指示。向上宗",
    "T51n2077_013:0552c18": "乘事若何。師曰。驢事未去馬事到來。乃曰。般",
    "T51n2077_013:0552c19": "若門中縱說百千妙義不增一毫。直饒結舌",
    "T51n2077_013:0552c20": "亡鋒豈減少分。若論玄中又玄終非妙門。鳥",
    "T51n2077_013:0552c21": "道魚蹤早傷途輒。何也。蓋為出此入彼。去者",
    "T51n2077_013:0552c22": "不至其方。來者不到其所。舉一明三莫窮幽",
    "T51n2077_013:0552c23": "趣。更不用續鳧截鶴夷岳盈壑。霄壤相望去",
    "T51n2077_013:0552c24": "道轉遠。正當與麼時衲僧門下作麼生商量。",
    "T51n2077_013:0552c25": "良久曰。昨夜三更月到窓。",
    "T51n2077_013:0552c26": "臨江軍慧力善周禪師上堂曰。遼天鶻萬里",
    "T51n2077_013:0552c27": "雲。秖一突是什麼。喝一喝。師於元祐元年十",
    "T51n2077_013:0552c28": "二月望日沐浴淨髮說偈曰。山僧住瑞筠。未",
    "T51n2077_013:0552c29": "嘗形言句。七十三年來。七十三年去。言畢趺",
    "T51n2077_013:0553a01": "坐而逝。三日後鬚髮再生。",
    "T51n2077_013:0553a02": "韶州南華重辯禪師。僧問。祖意西來即不問。",
    "T51n2077_013:0553a03": "最初一句請師宣。師曰。龍衘黑寶離滄海。鶴",
    "T51n2077_013:0553a04": "側霜翎下玉階。僧云。一輪明月照四海盡分",
    "T51n2077_013:0553a05": "明。師曰。夜半折開無縫塔。天明智積抱頭回。",
    "T51n2077_013:0553a06": "乃曰。會麼。五大未明二儀無跡。威音王覷不",
    "T51n2077_013:0553a07": "見。大悲手摸無蹤。且道為復神通妙用。為復",
    "T51n2077_013:0553a08": "法爾如然。於斯明得。便乃高步毘廬頂上。坐",
    "T51n2077_013:0553a09": "報化佛頭。於斯未明。秖知事逐眼前過。不覺",
    "T51n2077_013:0553a10": "老從頭上來。咦。",
    "T51n2077_013:0553a11": "安州延福智興禪師西川人。出家受具後。即",
    "T51n2077_013:0553a12": "造玉泉芳禪師法席發明心地。初住漸源次",
    "T51n2077_013:0553a13": "遷黃梅龍華。晚住延福。師語不談玄。行不修",
    "T51n2077_013:0553a14": "潔。身不稟儀。眾不喜見。逝後靈異不測報應",
    "T51n2077_013:0553a15": "如響。緇素追仰遺體塑飾祈禱尤盛。",
    "T51n2077_013:0553a16": "靈隱勝禪師法嗣",
    "T51n2077_013:0553a17": "杭州靈隱延珊慧明禪師。僧問。如何是道。師",
    "T51n2077_013:0553a18": "曰。道遠乎哉。問如何是正真一路。師曰。絲髮",
    "T51n2077_013:0553a19": "不通。曰恁麼則依而行之。師曰。莫亂走。上",
    "T51n2077_013:0553a20": "堂。與上座一線道。且作麼生持論佛法。若也",
    "T51n2077_013:0553a21": "水泄不通。便教上座無安身立命處。當此之",
    "T51n2077_013:0553a22": "時祖佛出頭來。也有二十棒分。恁麼道。山僧",
    "T51n2077_013:0553a23": "還有過也無。不見世尊生下周行七步目顧",
    "T51n2077_013:0553a24": "四方。一手指天一手指地云。天上天下唯吾",
    "T51n2077_013:0553a25": "獨尊。雲門云。我當初若見一棒打殺與狗子",
    "T51n2077_013:0553a26": "喫却。何以如此。貴圖天下太平。且道雲門恁",
    "T51n2077_013:0553a27": "麼說話。有佛法道理也無。雖然如此。雲門秖",
    "T51n2077_013:0553a28": "具一隻眼。久立珍重。",
    "T51n2077_013:0553a29": "常州薦福院歸則禪師。僧問。如何是祖師西",
    "T51n2077_013:0553b01": "來意。師曰。耳畔打鐘聲。",
    "T51n2077_013:0553b02": "杭州隱靈蘊聰禪師。問如何是和尚家風。師",
    "T51n2077_013:0553b03": "曰。索喚即有。僧云。未審有箇什麼。師曰。",
    "T51n2077_013:0553b04": "天台楖[木*栗]。問古路重修時如何。師曰。平高",
    "T51n2077_013:0553b05": "就下。",
    "T51n2077_013:0553b06": "杭州南院清禪師。僧問。西祖傳來請師通信。",
    "T51n2077_013:0553b07": "師曰。汝道傳什麼來。僧云。恁麼則不通信去",
    "T51n2077_013:0553b08": "也。師曰。不妨伶利。",
    "T51n2077_013:0553b09": "金陵保寧宗禪師。僧問。如何是佛。師曰。更問",
    "T51n2077_013:0553b10": "什麼。僧云。莫只這便是也無。師曰。且莫虛",
    "T51n2077_013:0553b11": "頭。",
    "T51n2077_013:0553b12": "越州石佛有邦禪師初住南明。僧問。祖祖相",
    "T51n2077_013:0553b13": "傳傳祖印。師今得法嗣何人。師曰。布髮掩泥",
    "T51n2077_013:0553b14": "人盡委。僧云。恁麼則靈隱一枝南明獨秀也。",
    "T51n2077_013:0553b15": "師曰。杓卜聽虛聲。",
    "T51n2077_013:0553b16": "金陵清涼慈化舉內禪師。僧問。一法本無萬",
    "T51n2077_013:0553b17": "法何有。未審和尚說箇什麼。師曰。汝記得分",
    "T51n2077_013:0553b18": "明。僧云。恁麼則一切不存去也。師曰。也不",
    "T51n2077_013:0553b19": "信汝。",
    "T51n2077_013:0553b20": "大梅居煦禪師法嗣",
    "T51n2077_013:0553b21": "婺州智者嗣如禪師。僧問。如何是佛。師曰。量",
    "T51n2077_013:0553b22": "才補職。僧云。量才補職後如何。師曰。天台杖",
    "T51n2077_013:0553b23": "子。問如何是真實之體。師曰。今日好寒。僧",
    "T51n2077_013:0553b24": "云。意旨如何。師曰。千山萬山雪。",
    "T51n2077_013:0553b25": "龍華悟乘禪師法嗣",
    "T51n2077_013:0553b26": "溫州靈岩宣密禪師。僧問。優曇花拆人皆委。",
    "T51n2077_013:0553b27": "祖令親行事若何。師曰。識法者懼。僧云。施行",
    "T51n2077_013:0553b28": "有據去也。師曰。人小膽大。",
    "T51n2077_013:0553b29": "瑞岩義海禪師法嗣",
    "T51n2077_013:0553c01": "明州大梅文慧禪師。僧問。祖祖相傳傳祖印。",
    "T51n2077_013:0553c02": "師今得法嗣何人。師曰。少人定當得。僧云。報",
    "T51n2077_013:0553c03": "本嫡子也。師曰。適來向汝道什麼。問如何是",
    "T51n2077_013:0553c04": "大梅境。師曰看。僧云如何是境中人。師曰喫",
    "T51n2077_013:0553c05": "茶去。",
    "T51n2077_013:0553c06": "明州翠岩嗣元禪師。僧問。如何是祖師西來",
    "T51n2077_013:0553c07": "意。師曰。見錢買賣不曾賒。僧云。向上更有事",
    "T51n2077_013:0553c08": "也無。師曰好不信人直。",
    "T51n2077_013:0553c09": "彰江昭遠禪師法嗣",
    "T51n2077_013:0553c10": "蘇州萬壽法印守堅禪師。僧問。如何是道。師",
    "T51n2077_013:0553c11": "曰。誰不履踐。僧云。如何是道中人。師曰。來",
    "T51n2077_013:0553c12": "千去萬。",
    "T51n2077_013:0553c13": "淨眾言首座法嗣",
    "T51n2077_013:0553c14": "西京招提惟湛廣燈禪師嘉禾人也。僧問。如",
    "T51n2077_013:0553c15": "何是和尚家風。師曰。秋風黃葉亂。遠岫白雲",
    "T51n2077_013:0553c16": "歸。曰專為流通也。師曰。即今作麼生舉。僧便",
    "T51n2077_013:0553c17": "喝。師便打。上堂。偏不偏正不正。那事從來難",
    "T51n2077_013:0553c18": "比並。滿天風雨骨手寒。何須更入那伽定。卓",
    "T51n2077_013:0553c19": "拄杖下座。上堂。六塵不惡還同正覺。馬上誰",
    "T51n2077_013:0553c20": "家白面郎。穿花折柳垂巾角。夜來一醉明月",
    "T51n2077_013:0553c21": "樓。呼盧輸却黃金宅。臂鷹走犬歸不歸。娥眉",
    "T51n2077_013:0553c22": "皓齒嗔無力。此心能有幾人知。黃頭碧眼非",
    "T51n2077_013:0553c23": "相識。囉囉哩拍手一下。下座。",
    "T51n2077_013:0553c24": "續傳燈錄卷第十三"
}