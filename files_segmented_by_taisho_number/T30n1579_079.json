{
    "T30n1579_079:0736c16": "瑜伽師地論卷第七十九",
    "T30n1579_079:0736c18": "彌勒菩薩說",
    "T30n1579_079:0736c19": "三藏法師玄奘奉　詔譯",
    "T30n1579_079:0736c20": "攝決擇分中菩薩地之八",
    "T30n1579_079:0736c21": "如是已說功德品決擇。問如說五種無量。",
    "T30n1579_079:0736c22": "謂有情界無量等。彼一切世界當言平等平",
    "T30n1579_079:0736c23": "等。為有差別。答當言有差別。彼復有二",
    "T30n1579_079:0736c24": "種。一者清淨。二者不清淨。於清淨世界中。",
    "T30n1579_079:0736c25": "無那落迦傍生餓鬼可得。亦無欲界色無",
    "T30n1579_079:0736c26": "色界。亦無苦受可得。純菩薩僧於中止住。",
    "T30n1579_079:0736c27": "是故說名清淨世界。已入第三地菩薩。由",
    "T30n1579_079:0736c28": "願自在力故。於彼受生。無有異生及非異",
    "T30n1579_079:0736c29": "生聲聞獨覺。若異生菩薩得生於彼。問若",
    "T30n1579_079:0737a01": "無異生菩薩。及非異生聲聞獨覺得生彼",
    "T30n1579_079:0737a02": "者。何因緣故。菩薩教中作如是說。若菩薩",
    "T30n1579_079:0737a03": "等意願於彼。如是一切皆當往生。答為化",
    "T30n1579_079:0737a04": "懈怠種類未集善根所化眾生故。密意作",
    "T30n1579_079:0737a05": "如是說。所以者何。彼由如是蒙勸勵時便",
    "T30n1579_079:0737a06": "捨懈怠。於善法中勤修加行。從此漸漸堪",
    "T30n1579_079:0737a07": "於彼生。當得法性。應知是名此中密意。",
    "T30n1579_079:0737a08": "復次菩薩依四種住能成四事。",
    "T30n1579_079:0737a09": "一者極歡喜住。二者增上戒住。三者增上心",
    "T30n1579_079:0737a10": "住。四者增上慧住。云何極歡喜住。謂諸菩薩",
    "T30n1579_079:0737a11": "隨所安住。已入清淨增上意樂地故。乃至",
    "T30n1579_079:0737a12": "當坐妙菩提座。於三寶所不藉他緣意樂",
    "T30n1579_079:0737a13": "清淨。云何增上戒住。謂諸菩薩即於如是",
    "T30n1579_079:0737a14": "極歡喜住。從此已上隨所安住。具性尸羅。",
    "T30n1579_079:0737a15": "遠離一切慳悋犯戒。即以如是圓滿戒捨。",
    "T30n1579_079:0737a16": "迴向無上正等菩提。云何增上心住。謂諸菩",
    "T30n1579_079:0737a17": "薩即依如是增上戒住。從此已上隨所安",
    "T30n1579_079:0737a18": "住離欲界貪。獲得靜慮及諸等至。安住慈",
    "T30n1579_079:0737a19": "悲。於諸眾生隨能隨力如實正行。云何增",
    "T30n1579_079:0737a20": "上慧住。謂諸菩薩即依如是增上心住。從",
    "T30n1579_079:0737a21": "此已上隨所安住。漸能獲得菩提分法善",
    "T30n1579_079:0737a22": "巧。諸諦善巧。緣起善巧。不共法安立智善巧。",
    "T30n1579_079:0737a23": "出過一切聲聞獨覺共所證智。即於此中",
    "T30n1579_079:0737a24": "不共法安立智者。謂於菩薩藏中。密意言辭",
    "T30n1579_079:0737a25": "智。非安立諦智。及安立諦智。即於此中共",
    "T30n1579_079:0737a26": "所得智者。謂依緣起所得證智。云何依此",
    "T30n1579_079:0737a27": "四住能成四事。謂諸菩薩依止初住。乃至",
    "T30n1579_079:0737a28": "當坐妙菩提座。終不棄捨大菩提心。依第",
    "T30n1579_079:0737a29": "二住乃至當坐妙菩提座。當來自身財寶善",
    "T30n1579_079:0737b01": "品運運增長。依第三住。為欲利益諸有情",
    "T30n1579_079:0737b02": "故。轉諸靜慮。以大願力還生欲界。而不",
    "T30n1579_079:0737b03": "為彼欲纏煩惱之所染污。依第四住。於一",
    "T30n1579_079:0737b04": "切法安立通達而得善巧。為度眾生故。發",
    "T30n1579_079:0737b05": "誓願受於生死。因此誓願便能積集廣大",
    "T30n1579_079:0737b06": "資糧。則由此住清淨為因。不待餘住。亦不",
    "T30n1579_079:0737b07": "由他教誡教授。速能證得如來妙智。",
    "T30n1579_079:0737b08": "問菩薩當言以何為苦。答眾生損惱為苦。",
    "T30n1579_079:0737b09": "問菩薩當言以何為樂。答眾生饒益為樂。",
    "T30n1579_079:0737b10": "問菩薩當言以何作意。答悟入所知境界",
    "T30n1579_079:0737b11": "邊際。及作一切利眾生事以為作意。問菩",
    "T30n1579_079:0737b12": "薩當言以何為住。答以無分別為住。",
    "T30n1579_079:0737b13": "復次菩薩略有四上品障。若不淨除。終不",
    "T30n1579_079:0737b14": "堪能入菩薩地及地漸次。何等為四。一者",
    "T30n1579_079:0737b15": "於諸菩薩毘奈耶中起染污犯。二者毀謗",
    "T30n1579_079:0737b16": "大乘相應妙法。三者未積集善根。四者有染",
    "T30n1579_079:0737b17": "愛心。為欲對治如是四障。復有四種淨除",
    "T30n1579_079:0737b18": "障法。何等為四。一者遍於十方諸如來所。",
    "T30n1579_079:0737b19": "深心懇責發露悔過。二者遍為利益一切十",
    "T30n1579_079:0737b20": "方諸有情類。勸請一切如來說法。三者遍於",
    "T30n1579_079:0737b21": "十方一切有情所作功德。皆生隨喜。四者凡",
    "T30n1579_079:0737b22": "所生起一切善根皆悉迴向阿耨多羅三藐",
    "T30n1579_079:0737b23": "三菩提。",
    "T30n1579_079:0737b24": "可遍知難可除斷諸隨煩惱。彼諸菩薩應",
    "T30n1579_079:0737b25": "遍了知當正除斷。何等為四。一者法愛。二",
    "T30n1579_079:0737b26": "者聲聞獨覺相應作意。三者味著等至。四",
    "T30n1579_079:0737b27": "者眾魔事業。於諸相中所有一切心。動流",
    "T30n1579_079:0737b28": "散。當知皆是眾魔事業。",
    "T30n1579_079:0737b29": "問已入初地菩薩當言何相。答當言超過",
    "T30n1579_079:0737c01": "諸異生地。已入菩薩正性離生。由已入故。",
    "T30n1579_079:0737c02": "不名異生超過一切所有怖畏。得未曾得",
    "T30n1579_079:0737c03": "無上法故。常能安住極歡喜住。",
    "T30n1579_079:0737c04": "問已入第二地菩薩當言何相。答當言於",
    "T30n1579_079:0737c05": "毘奈耶中法爾獲得止息一切聲聞所學",
    "T30n1579_079:0737c06": "自性。能於身語意業清淨現行故。能遠離",
    "T30n1579_079:0737c07": "諸犯戒垢。",
    "T30n1579_079:0737c08": "問已入第三地菩薩。當言何相。答當言",
    "T30n1579_079:0737c09": "於內獲得強盛奢摩他道。由此證得爾焰",
    "T30n1579_079:0737c10": "光明。問已入第四地菩薩當言何相。答當",
    "T30n1579_079:0737c11": "言於內獲得強盛毘鉢舍那道故。建立能",
    "T30n1579_079:0737c12": "燒煩惱智焰。由此能於如其所證一切所",
    "T30n1579_079:0737c13": "有菩提分法安立善巧。",
    "T30n1579_079:0737c14": "問已入第五地菩薩。當言何相。答當言",
    "T30n1579_079:0737c15": "超過一切世間智故。超過一切聲聞獨覺",
    "T30n1579_079:0737c16": "智故。能昇悟入不思議諦極難勝道。",
    "T30n1579_079:0737c17": "問已入第六地菩薩。當言何相。答當言",
    "T30n1579_079:0737c18": "悟入甚深緣起道理故。於一切行住厭背",
    "T30n1579_079:0737c19": "想。於無相界多住趣向作意思惟。",
    "T30n1579_079:0737c20": "問已入第七地菩薩。當言何相。答當言",
    "T30n1579_079:0737c21": "於有加行無間缺。無相界作意能極遠入。",
    "T30n1579_079:0737c22": "於加行道已到究竟。",
    "T30n1579_079:0737c23": "問已入第八地菩薩當言何相。答當言於",
    "T30n1579_079:0737c24": "無加行無功用無相界作意。得任運故。無",
    "T30n1579_079:0737c25": "有動搖。於一切相得自在故住清淨地。",
    "T30n1579_079:0737c26": "問已入第九地菩薩當言何相答當言於",
    "T30n1579_079:0737c27": "名身句身文身得自在故。又得無罪無量廣",
    "T30n1579_079:0737c28": "大慧故。又得廣大無礙解故。能悅一切眾",
    "T30n1579_079:0737c29": "生心故。名大法師。",
    "T30n1579_079:0738a01": "問已入第十地菩薩當言何相。答當言已",
    "T30n1579_079:0738a02": "得一切如來同大灑故。已得如雲大法身",
    "T30n1579_079:0738a03": "故。已得一切大神通故。亦名如來。",
    "T30n1579_079:0738a04": "問入如來地菩薩當言何相。答當言即此",
    "T30n1579_079:0738a05": "所得法身更善清淨極成滿故。於一切種煩",
    "T30n1579_079:0738a06": "惱障及所知障。得永遠離清淨智見。",
    "T30n1579_079:0738a07": "問於此諸地云何造修。答若諸菩薩住勝解",
    "T30n1579_079:0738a08": "行地。依於十地修十法行。",
    "T30n1579_079:0738a09": "問於此諸地云何而得。答若諸菩薩證入菩",
    "T30n1579_079:0738a10": "薩正性離生。又復證得清淨意樂。爾時頓得",
    "T30n1579_079:0738a11": "一切諸地。",
    "T30n1579_079:0738a12": "問何等名為諸地等流。答一切地中證得",
    "T30n1579_079:0738a13": "已後所有威德諸加行道。",
    "T30n1579_079:0738a14": "問於此諸地云何成滿。答若諸菩薩於彼諸",
    "T30n1579_079:0738a15": "地。一一地中經於無量百千大劫。隨所稱",
    "T30n1579_079:0738a16": "讚諸地威德。於此威德任運能證。",
    "T30n1579_079:0738a17": "問如說五種入正性離生。此中聲聞入正",
    "T30n1579_079:0738a18": "性離生。若諸菩薩入正性離生。等於法界",
    "T30n1579_079:0738a19": "如實通達。此二差別云何應知。答略說法",
    "T30n1579_079:0738a20": "界有二種相。一者差別相。二者自相。差別",
    "T30n1579_079:0738a21": "相者。謂常住相。及寂靜相。常住相者。謂本來",
    "T30n1579_079:0738a22": "無生法性。及無盡法性。寂靜相者。謂煩惱苦",
    "T30n1579_079:0738a23": "離繫法性。言自相者。謂於相名分別真如",
    "T30n1579_079:0738a24": "正智所攝一切法中。由遍計所執自性故。自",
    "T30n1579_079:0738a25": "性不成實法無我性。此中聲聞由差別相",
    "T30n1579_079:0738a26": "通達法界。入正性離生。不由自相以通達",
    "T30n1579_079:0738a27": "彼故。由無沒想及安隱想。於法界中得寂",
    "T30n1579_079:0738a28": "靜想。於一切行一向發起厭背之想。又復",
    "T30n1579_079:0738a29": "不能於彼相等所攝諸法性。不成實法。無",
    "T30n1579_079:0738b01": "我性如實了知。唯即於此法界定中。由緣",
    "T30n1579_079:0738b02": "法界差別作意。無相心轉。非由緣彼自相",
    "T30n1579_079:0738b03": "作意。或復因他為其宣說法界自相。聞已",
    "T30n1579_079:0738b04": "一分迴向菩提聲聞。極大艱辛然後悟入。既",
    "T30n1579_079:0738b05": "得入已精勤修習。一分一向趣寂聲聞。極大",
    "T30n1579_079:0738b06": "艱辛少能悟入。而不入已精勤修習。若諸",
    "T30n1579_079:0738b07": "菩薩俱由二相通達法界。入於菩薩正性",
    "T30n1579_079:0738b08": "離生入離生已多分安住緣於法界自相",
    "T30n1579_079:0738b09": "作意。何以故。由於法界緣差別相多作意",
    "T30n1579_079:0738b10": "時速趣涅槃故。多住彼於阿耨多羅三藐",
    "T30n1579_079:0738b11": "三菩提非正方便。當知雖等通達法界。由",
    "T30n1579_079:0738b12": "此因緣而有差別。",
    "T30n1579_079:0738b13": "問如說三世三輪清淨。云何三世三輪清淨。",
    "T30n1579_079:0738b14": "答由遍計所執自性故。於過去未來現在諸",
    "T30n1579_079:0738b15": "法平等平等。以如實慧正觀察時。於過去",
    "T30n1579_079:0738b16": "未來現在法中。無有顧戀希望染著。是名",
    "T30n1579_079:0738b17": "三世三輪清淨。",
    "T30n1579_079:0738b18": "問如先所說百四十不共佛法。餘經復說十",
    "T30n1579_079:0738b19": "八不共佛法。如是佛法云何安立。幾種所攝。",
    "T30n1579_079:0738b20": "答謂阿羅漢苾芻諸漏永盡。方入聚落遊",
    "T30n1579_079:0738b21": "行乞食。或於一時與諸惡象惡馬惡牛及惡",
    "T30n1579_079:0738b22": "狗等共路而行。或入稠林履踐棘圍。或齊",
    "T30n1579_079:0738b23": "雙足踰越坑塹。或入如是非法舍宅。為諸",
    "T30n1579_079:0738b24": "母邑非理招引。或阿練若棄捨正道行邪惡",
    "T30n1579_079:0738b25": "徑。或與盜賊師子猛獸豺狼豹等共路而遊。",
    "T30n1579_079:0738b26": "如是等類諸阿羅漢所有誤失。如來於此一",
    "T30n1579_079:0738b27": "切永無。又阿羅漢或於一時遊阿練若大樹",
    "T30n1579_079:0738b28": "林中。迷失道路或入空宅。揚聲大叫呼噪",
    "T30n1579_079:0738b29": "遠聞。或復因於習氣過失。無染污心。騫脣",
    "T30n1579_079:0738c01": "露齒逌爾而笑。如是等類。諸阿羅漢所有暴",
    "T30n1579_079:0738c02": "音。如來於此永無所有。又阿羅漢或於一",
    "T30n1579_079:0738c03": "時由忘念故。於所作事而有喪失。如來於",
    "T30n1579_079:0738c04": "此永無所有。又阿羅漢於有餘依生死界",
    "T30n1579_079:0738c05": "中。一向發起厭背之想。於無餘依涅槃界",
    "T30n1579_079:0738c06": "中。一向發起寂靜之想。如來於彼有依涅",
    "T30n1579_079:0738c07": "槃無差別想。安住第一平等捨故。又阿羅",
    "T30n1579_079:0738c08": "漢若入等至即名為定。若出等至即不名",
    "T30n1579_079:0738c09": "定。如來遍於一切位中無不定心。又阿羅",
    "T30n1579_079:0738c10": "漢不善思擇。而便棄捨利眾生事。如是等",
    "T30n1579_079:0738c11": "類。如來於此不善思擇。而便棄捨永無所",
    "T30n1579_079:0738c12": "有。又阿羅漢依所知障淨。由未得退退失",
    "T30n1579_079:0738c13": "於欲精進念定慧及解脫解脫知見。如是七",
    "T30n1579_079:0738c14": "種退失之法。如來永無。又阿羅漢或於一",
    "T30n1579_079:0738c15": "時善身業轉。或於一時無記業轉。如於身",
    "T30n1579_079:0738c16": "業。語業意業當知亦爾。如來三業智前行故。",
    "T30n1579_079:0738c17": "智隨轉故。無無記業。智所起故名智前行。",
    "T30n1579_079:0738c18": "智俱行故名智隨轉。又阿羅漢遍於三世",
    "T30n1579_079:0738c19": "所知事中。不能率爾作意便解。是故智見",
    "T30n1579_079:0738c20": "說名有著。不能一切無餘正解。是故智見",
    "T30n1579_079:0738c21": "說名有礙。如來遍於三世境界。率爾作意便",
    "T30n1579_079:0738c22": "能正解一切所知境事差別。是故說此十八",
    "T30n1579_079:0738c23": "種名不共佛法。此中初四是無忘失法。及拔",
    "T30n1579_079:0738c24": "除習氣所攝。次一是大悲所攝。所餘當知",
    "T30n1579_079:0738c25": "是一切種妙智所攝。又復世尊於餘經中",
    "T30n1579_079:0738c26": "所說隨好。為令所化生淨信故顯示。於彼",
    "T30n1579_079:0738c27": "然不立相。安立諸相如建立品已廣顯示。",
    "T30n1579_079:0738c28": "從此隨好當知。分出彼諸隨好。",
    "T30n1579_079:0738c29": "邪行應當了知。菩薩正行應當了知。菩薩正",
    "T30n1579_079:0739a01": "行勝利應當了知。菩薩於正行中安立法行",
    "T30n1579_079:0739a02": "平等行善行法住行相應當了知。菩薩能生",
    "T30n1579_079:0739a03": "淨信譬喻應當了知。菩薩於正行中安立",
    "T30n1579_079:0739a04": "所學應當了知。於諸聲聞所學菩薩所學。",
    "T30n1579_079:0739a05": "殊勝差別應當了知。於諸菩薩應所學中。善",
    "T30n1579_079:0739a06": "學菩薩所有世間出世間智利益他事。應當",
    "T30n1579_079:0739a07": "了知。即於菩薩所教授中聲聞所學。應當",
    "T30n1579_079:0739a08": "了知。非善學沙門。應當了知。善學沙門。應",
    "T30n1579_079:0739a09": "當了知。住世俗律儀者。應當了知。住勝義",
    "T30n1579_079:0739a10": "律儀者。應當了知。於諸如來調伏方便。應",
    "T30n1579_079:0739a11": "當了知。於密意語。應當了知。於菩薩藏所",
    "T30n1579_079:0739a12": "教授中勝解勝利。應當了知。如是略舉",
    "T30n1579_079:0739a13": "菩薩藏中所有教授。",
    "T30n1579_079:0739a14": "後後引發有八種相。一者能退智資糧邪",
    "T30n1579_079:0739a15": "行。二者退智資糧故能令忘念邪行。三者",
    "T30n1579_079:0739a16": "由忘念故能壞白法邪行。四者白法壞故",
    "T30n1579_079:0739a17": "能令非菩薩儀惡意現行邪行。五者惡意",
    "T30n1579_079:0739a18": "現行故能令難可調伏邪行。六者難調伏",
    "T30n1579_079:0739a19": "故能令行於非道邪行。七者行非道故能",
    "T30n1579_079:0739a20": "令親近不賢良邪行。八者親近不賢良故",
    "T30n1579_079:0739a21": "能令菩薩不如其義邪行。",
    "T30n1579_079:0739a22": "復次菩提以慧為體。慧能引發所餘一切波",
    "T30n1579_079:0739a23": "羅蜜多。是故於慧起邪行時。當知菩薩",
    "T30n1579_079:0739a24": "於彼菩提及能引發菩提諸法皆起邪行。",
    "T30n1579_079:0739a25": "有四種法能令菩薩智資糧退。何等為四。",
    "T30n1579_079:0739a26": "一者自不聽聞。二者不令他聞。三者為聽",
    "T30n1579_079:0739a27": "聞障。四者顛倒執著而有聽聞。依此能令",
    "T30n1579_079:0739a28": "智資糧退。四種法故。於現法中或於後法。",
    "T30n1579_079:0739a29": "復生四種智相違法。何等為四。一者無所",
    "T30n1579_079:0739b01": "了知。二者眾緣𨵗乏。三者能生感癡非福。",
    "T30n1579_079:0739b02": "四者顛倒自不聽聞為依止故。於現法中",
    "T30n1579_079:0739b03": "無所了知。不令他聞為依止故。於後法",
    "T30n1579_079:0739b04": "中眾緣闕乏。為聽聞障為依止故。能生後",
    "T30n1579_079:0739b05": "法感癡非福。顛倒執著而有聽聞為依止",
    "T30n1579_079:0739b06": "故。於後法中更增顛倒。自不聽聞者。憎",
    "T30n1579_079:0739b07": "背法故。憎背補特伽羅故。俱增背故不",
    "T30n1579_079:0739b08": "令他聞者。恐他智勝故。有憍慠故。怖他",
    "T30n1579_079:0739b09": "輕毀故。為聽聞障者。誹毀於法及補特伽",
    "T30n1579_079:0739b10": "羅故。惡作矯亂相牽引故。不令啟請及開",
    "T30n1579_079:0739b11": "許故。方便毀呰能聽者故。顛倒執著而聽",
    "T30n1579_079:0739b12": "聞者。依自惡通達領解宣說。執著善通達領",
    "T30n1579_079:0739b13": "解宣說故。依他善通達領解宣說。執著惡",
    "T30n1579_079:0739b14": "通達領解宣說故。此中若自不聽聞。若不",
    "T30n1579_079:0739b15": "令他聞。若為聽聞障。如是三法。多分能",
    "T30n1579_079:0739b16": "令退失聞所成智資糧。顛倒執著而有聽",
    "T30n1579_079:0739b17": "聞。多分能令退失思修所成智資糧。",
    "T30n1579_079:0739b18": "復次有四種法。能令菩薩忘失正念。何等",
    "T30n1579_079:0739b19": "為四。謂於四種補特伽羅。四處迷亂。一於",
    "T30n1579_079:0739b20": "舉罪補特伽羅。二於教導補特伽羅。三於",
    "T30n1579_079:0739b21": "欲作利益補特伽羅。四於有德補特伽羅。",
    "T30n1579_079:0739b22": "謂於同梵行所迷亂自過。於學現前迷亂",
    "T30n1579_079:0739b23": "學處。於彼大乘欲勝解者。欲正行者。顯",
    "T30n1579_079:0739b24": "無差別。標舉分別諸過失故。發起迷亂勝",
    "T30n1579_079:0739b25": "解正行。於能說法補特伽羅。迷亂顯彼所",
    "T30n1579_079:0739b26": "有密處。",
    "T30n1579_079:0739b27": "復次有四種法。能令菩薩壞鮮白法。謂與",
    "T30n1579_079:0739b28": "他競增上力故起諸白法非處加行。雖起",
    "T30n1579_079:0739b29": "白法處所加行。然有三種邪行過失。一者",
    "T30n1579_079:0739c01": "染著過失。二者惡見過失。三者受持過失。",
    "T30n1579_079:0739c02": "由二因緣應知染著過失。一者邪受用故。",
    "T30n1579_079:0739c03": "二者多雜處故。由二因緣應知惡見過失。",
    "T30n1579_079:0739c04": "一者誹撥正法補特伽羅故。二者於不正",
    "T30n1579_079:0739c05": "法顯示執著為正法故。由二因緣應知受",
    "T30n1579_079:0739c06": "持過失。一者受持狹小唯不了義經故。二",
    "T30n1579_079:0739c07": "者於所未聞未曾領受諸了義經。懸誹撥",
    "T30n1579_079:0739c08": "故。",
    "T30n1579_079:0739c09": "復次菩薩有四種非菩薩儀惡意現行。一者",
    "T30n1579_079:0739c10": "於大師所生不信順敬學相違。惡意現行。",
    "T30n1579_079:0739c11": "二者於同梵行攝受舉罪能教誡者如實發",
    "T30n1579_079:0739c12": "露己過相違惡意現行。三者於大智福諸善",
    "T30n1579_079:0739c13": "法中。精進相違惡意現行。四者於廣大甚",
    "T30n1579_079:0739c14": "深勝解中。能令自障清淨相違惡意現行。",
    "T30n1579_079:0739c15": "由三種相應知。於大師所生不信順。謂",
    "T30n1579_079:0739c16": "於有體尊勝得智。由三種相應知不如實",
    "T30n1579_079:0739c17": "發露己過。一者於彼攝受諸有情所。邪妄",
    "T30n1579_079:0739c18": "顯示己為尊勝。因此發起憍舉心故。二者",
    "T30n1579_079:0739c19": "於能舉罪諸有情所。覆所犯故。三者於能",
    "T30n1579_079:0739c20": "教誡諸有情所。因彼驅擯增上力故。發穢",
    "T30n1579_079:0739c21": "濁心作損惱故。由二種相應知退失於",
    "T30n1579_079:0739c22": "諸善法發起精進。謂於大智福諸有情所。",
    "T30n1579_079:0739c23": "愛著利養恭敬故。及欣樂彼故。",
    "T30n1579_079:0739c24": "復次有四種法能令菩薩難可調伏。謂",
    "T30n1579_079:0739c25": "於正修有四種障。一於聽聞執為究竟。二",
    "T30n1579_079:0739c26": "於教授左謬領解。三於尸羅不正安住。多",
    "T30n1579_079:0739c27": "諸惡作。四於自見安住見取。謂但聽聞心",
    "T30n1579_079:0739c28": "不寂靜故。於聽聞執為究竟。由於教誡",
    "T30n1579_079:0739c29": "顛倒分別故。於教授左謬領解。由於尸",
    "T30n1579_079:0740a01": "羅多作缺犯而受信施故有惡作。與勝有",
    "T30n1579_079:0740a02": "情共興諍競故。於自見多住見取。勝有情",
    "T30n1579_079:0740a03": "者。謂根調伏勝及斷滅勝。",
    "T30n1579_079:0740a04": "復次菩薩有四種於諸有情行於非道。一",
    "T30n1579_079:0740a05": "者於未安立淨信有情。而不為說。二者於",
    "T30n1579_079:0740a06": "下乘希求大乘諸有情所。不隨所宜而有",
    "T30n1579_079:0740a07": "所說。三者於大乘希求下乘諸有情所。不",
    "T30n1579_079:0740a08": "順其儀而有所說。四者於住禁戒不住",
    "T30n1579_079:0740a09": "禁戒貪愛朋黨。不平等說。由三種相當知",
    "T30n1579_079:0740a10": "是名安住禁戒。一者事業無愆故。二者尸",
    "T30n1579_079:0740a11": "羅無缺故。三者恭敬所學故。由二種相當",
    "T30n1579_079:0740a12": "知是名不住禁戒。一者尸羅缺故。二者不",
    "T30n1579_079:0740a13": "恭敬所學故。",
    "T30n1579_079:0740a14": "復次菩薩由親近不賢良故。退失四事。一",
    "T30n1579_079:0740a15": "者退失於乘。二者退失利益有情。加行。三",
    "T30n1579_079:0740a16": "者退失聖教。四者退失無間修諸善法。",
    "T30n1579_079:0740a17": "復次有四種菩薩不如其義。一者任持正",
    "T30n1579_079:0740a18": "法。二者住阿練若。三者勤修福業。四者",
    "T30n1579_079:0740a19": "管御大眾。謂諸菩薩欲令信伏雖住持",
    "T30n1579_079:0740a20": "正法。亦不如義。非如其義。若諸菩薩為",
    "T30n1579_079:0740a21": "求聲譽。雖住阿練若。亦不如義。非如其",
    "T30n1579_079:0740a22": "義。若諸菩薩心專繫著有染之果。雖勤修",
    "T30n1579_079:0740a23": "福業。亦不如義。非如其義。若諸菩薩心專",
    "T30n1579_079:0740a24": "繫著供事名稱。雖管御大眾亦不如義。非",
    "T30n1579_079:0740a25": "如其義。復次云何正行。謂與上相違離別",
    "T30n1579_079:0740a26": "過失。宣說對治。當知後後之所引發八種",
    "T30n1579_079:0740a27": "行相。是名正行。",
    "T30n1579_079:0740a28": "謂說由自不聞令智退失。此何因緣。由於",
    "T30n1579_079:0740a29": "正法補特伽羅不恭敬所顯故。由此毀犯。",
    "T30n1579_079:0740b01": "設不毀犯亦無勝解。是故退失。又說由不",
    "T30n1579_079:0740b02": "令聞令智退失。此何因緣。由欲令他信",
    "T30n1579_079:0740b03": "伏所顯故。由此毀犯。設不毀犯迴向邪",
    "T30n1579_079:0740b04": "法。是故退失。又說由為聞障令智退失。此",
    "T30n1579_079:0740b05": "何因緣。由不欲不聞不持所顯故。由此毀",
    "T30n1579_079:0740b06": "犯。設不毀犯懈怠嬾墮。是故退失。又說由",
    "T30n1579_079:0740b07": "邪執著而有聽聞令智退失。此何因緣。由",
    "T30n1579_079:0740b08": "於修行不見功德但聞言說為究竟所",
    "T30n1579_079:0740b09": "顯故。由此毀犯。設不毀犯智不成實。是",
    "T30n1579_079:0740b10": "故退失。",
    "T30n1579_079:0740b11": "復說由於舉罪者所迷亂自過令念忘",
    "T30n1579_079:0740b12": "失。此何因緣。由於重事中怖畏衰損。於輕",
    "T30n1579_079:0740b13": "事中怖畏呵責。而設妄語所顯故。由此毀",
    "T30n1579_079:0740b14": "犯。由業障故有所忘失。設不毀犯由犯",
    "T30n1579_079:0740b15": "障故而有忘失。又說由迷亂學處令念忘",
    "T30n1579_079:0740b16": "失。此何因緣。由非自性隨轉虛妄見曲所",
    "T30n1579_079:0740b17": "顯故。由此毀犯。由業障故有所忘失。設",
    "T30n1579_079:0740b18": "不毀犯由犯障故而有忘失。又說由於",
    "T30n1579_079:0740b19": "大乘迷亂勝解正行令念忘失。此何因緣。",
    "T30n1579_079:0740b20": "由於菩薩不生恭敬隱覆實德所顯故。",
    "T30n1579_079:0740b21": "由此毀犯。由業障故有所忘失。設不",
    "T30n1579_079:0740b22": "毀犯由犯障故而有忘失。又說由迷亂",
    "T30n1579_079:0740b23": "顯隱密處令念忘失。此何因緣。由欲令",
    "T30n1579_079:0740b24": "於大乘不生樂欲所顯故。由此毀犯。由",
    "T30n1579_079:0740b25": "業障故而有忘失。設不毀犯由犯障故而",
    "T30n1579_079:0740b26": "有忘失。",
    "T30n1579_079:0740b27": "復說由非處加行壞鮮白法。此何因緣。由",
    "T30n1579_079:0740b28": "樂己利狹小不轉。下乘聽聞心不謙下所",
    "T30n1579_079:0740b29": "顯故。由此毀犯。由不能得所未獲得諸",
    "T30n1579_079:0740c01": "鮮白法。於所聽受生賒緩故。於己得退。",
    "T30n1579_079:0740c02": "又說由染愛過失壞鮮白法。此何因緣。由",
    "T30n1579_079:0740c03": "於正在家所得利養不生喜足。矯誑等法",
    "T30n1579_079:0740c04": "有希望所顯故。由此毀犯。由不聽聞所",
    "T30n1579_079:0740c05": "未聞法。多諸事業輕躁散亂。於三摩地不",
    "T30n1579_079:0740c06": "能證得。又說由惡見過失壞鮮白法。此何",
    "T30n1579_079:0740c07": "因緣。由懷惡意。瞻視於他。於諸聲聞大乘",
    "T30n1579_079:0740c08": "所學其心顛倒所顯故。由此毀犯。由不正",
    "T30n1579_079:0740c09": "行獲得衰損。由誑惑他獲得衰損。又說",
    "T30n1579_079:0740c10": "由受持過失壞鮮白法。此何因緣。由於如",
    "T30n1579_079:0740c11": "來智意趣中起等覺慢所顯故。由此毀犯。",
    "T30n1579_079:0740c12": "由謗正法獲得衰損。由於如來智意趣中",
    "T30n1579_079:0740c13": "邪稱量故。獲得衰損。",
    "T30n1579_079:0740c14": "復說由於所學不甚恭敬故惡意現行。此",
    "T30n1579_079:0740c15": "何因緣。由於所犯不發露不陳悔。不除",
    "T30n1579_079:0740c16": "惡作所顯故。由此現行。由於所緣有散",
    "T30n1579_079:0740c17": "亂故行不明了。又說由不如實顯己過",
    "T30n1579_079:0740c18": "故惡意現行。此何因緣。由於身財有所",
    "T30n1579_079:0740c19": "顧戀。樂非諦語所顯故。由此現行。由於",
    "T30n1579_079:0740c20": "聖教有散亂故。行不明了。又說由於精",
    "T30n1579_079:0740c21": "進懈怠因緣。惡意現行。此何因緣。由無",
    "T30n1579_079:0740c22": "堪忍所顯故。由此現行。由於眾苦不能",
    "T30n1579_079:0740c23": "堪忍。於諸善法有散亂故。行不明了。又",
    "T30n1579_079:0740c24": "說由障淨因緣。惡意現行。此何因緣。由於",
    "T30n1579_079:0740c25": "大乘無增上意樂勝解所顯故。由此現行。",
    "T30n1579_079:0740c26": "於廣大乘有散亂故。行不明了。",
    "T30n1579_079:0740c27": "復說由唯聽聞究竟修障難可調伏。此何",
    "T30n1579_079:0740c28": "因緣。由唯觀見免脫難論勝利聽聞所顯",
    "T30n1579_079:0740c29": "故。由此毀犯。矯誑顯示持法善友。又說由",
    "T30n1579_079:0741a01": "於教授左解修障難可調伏。此何因緣。",
    "T30n1579_079:0741a02": "由不堪受教堅持所犯。不敬教授所顯",
    "T30n1579_079:0741a03": "故。由此毀犯。矯誑顯示住阿練若善友。又",
    "T30n1579_079:0741a04": "說由於尸羅不堅安住惡作修障難可",
    "T30n1579_079:0741a05": "調伏。此何因緣。由於所學不甚恭敬。虛受",
    "T30n1579_079:0741a06": "信施所顯故。由此毀犯。矯誑顯示勤修",
    "T30n1579_079:0741a07": "福業善友。又說由於自見安住見取修",
    "T30n1579_079:0741a08": "障難可調伏。此何因緣。由於清淨波羅蜜",
    "T30n1579_079:0741a09": "多諸菩薩所。不生恭敬不欲瞻仰。不欲",
    "T30n1579_079:0741a10": "親近。不欲聽聞。不隨法行所顯故。由此",
    "T30n1579_079:0741a11": "毀犯。矯誑顯示御眾善友。復說由不宣",
    "T30n1579_079:0741a12": "說。不隨宣說。不順義說。不平等說行於",
    "T30n1579_079:0741a13": "非道。此何因緣。由前後宣說厭倦不平等心。",
    "T30n1579_079:0741a14": "於所宣說不知方便。下乘勝解有染愛心。",
    "T30n1579_079:0741a15": "教誡徒眾加行所顯故。由此毀犯。由善根",
    "T30n1579_079:0741a16": "不圓滿故。由不攝受廣大善根故。由棄",
    "T30n1579_079:0741a17": "捨廣大善根故。生非福故。誑惑所化諸有",
    "T30n1579_079:0741a18": "情類。復說由四種親近不賢良故退失四",
    "T30n1579_079:0741a19": "事。此何因緣。由慳悋少聞不善入聖教。於",
    "T30n1579_079:0741a20": "佛語言不聽聞所顯故。由此毀犯。不修",
    "T30n1579_079:0741a21": "善根故。怖畏生死苦故。於利他事不能",
    "T30n1579_079:0741a22": "作故。狹小善根故。於諸法中有疑惑故。而",
    "T30n1579_079:0741a23": "有退失。",
    "T30n1579_079:0741a24": "復說由於四種菩薩欲求信伏。欲求聲譽。",
    "T30n1579_079:0741a25": "欲求染果。欲求供養承事名稱是諸菩薩",
    "T30n1579_079:0741a26": "不如其義。此何因緣。由與我愛俱於微細",
    "T30n1579_079:0741a27": "罪不見怖畏。與其無我非勝解俱不顧他",
    "T30n1579_079:0741a28": "利。於生死涅槃一向觀見過失功德。於現",
    "T30n1579_079:0741a29": "法中樂相雜住。於當來世欣樂富貴攝受",
    "T30n1579_079:0741b01": "財法所顯故。由此毀犯。矯現自身能正持",
    "T30n1579_079:0741b02": "法乃至御眾。",
    "T30n1579_079:0741b03": "復次云何正行勝利。此亦四種。後後應知。",
    "T30n1579_079:0741b04": "如是正行菩薩。能積集福智資糧故。以此",
    "T30n1579_079:0741b05": "為依障清淨故。以此為依於一切門集成",
    "T30n1579_079:0741b06": "白法故。以此為依起一切種利益有情加",
    "T30n1579_079:0741b07": "行故。又能生長無量福故。",
    "T30n1579_079:0741b08": "復有四法能令積集福智資糧。一者依此",
    "T30n1579_079:0741b09": "正行供養承事諸佛如來。二者聞清淨。三",
    "T30n1579_079:0741b10": "者思清淨。四者修清淨。",
    "T30n1579_079:0741b11": "復有四法能令障淨。一者於乘自然無動。",
    "T30n1579_079:0741b12": "二者於諸有情遠離不行因緣。三者遠離",
    "T30n1579_079:0741b13": "邪行因緣。四者遠離不圓滿正行因緣。",
    "T30n1579_079:0741b14": "復有四法能令一切門集成白法。一者修修",
    "T30n1579_079:0741b15": "所成。二者成熟有情即彼所成。三者堪忍",
    "T30n1579_079:0741b16": "難事即彼所成。四者聞思無厭即彼所成",
    "T30n1579_079:0741b17": "復有四法能令作一切種利有情事。謂於",
    "T30n1579_079:0741b18": "四處濟拔有情。一者於疑惑猶豫處。二者",
    "T30n1579_079:0741b19": "於極穢惡趣顛墜處。三者於下乘信解處。四",
    "T30n1579_079:0741b20": "者於憎背聖教瞋恚心處。",
    "T30n1579_079:0741b21": "復次云何菩薩於正行中現在轉時。猶得如",
    "T30n1579_079:0741b22": "是功德勝利。謂具法行中平等行。善行。法",
    "T30n1579_079:0741b23": "住行相。",
    "T30n1579_079:0741b24": "云何菩薩具於法行。此何行相。謂諸菩薩凡",
    "T30n1579_079:0741b25": "所修行不越正法。是故名為具足法行。當",
    "T30n1579_079:0741b26": "知此行有五行相。一者於不饒益樂行惡行",
    "T30n1579_079:0741b27": "諸有情所。欲令入善攝受哀愍故。二者於",
    "T30n1579_079:0741b28": "住種性外緣闕乏諸有情所。勸令發起菩",
    "T30n1579_079:0741b29": "提心故。三者於波羅蜜多殊勝中。自了知",
    "T30n1579_079:0741c01": "故。四者於尊重處。發起恭敬禮拜加行故。",
    "T30n1579_079:0741c02": "五者於諸外道怨敵有情。安住聖教無傾",
    "T30n1579_079:0741c03": "動故。",
    "T30n1579_079:0741c04": "云何菩薩具平等行。此何行相。謂諸菩薩遍",
    "T30n1579_079:0741c05": "於一切利眾生事。平等修行。是故說名具",
    "T30n1579_079:0741c06": "平等行。當知此行有八行相。一者於諸有",
    "T30n1579_079:0741c07": "情平等親愛故。二者於諸有情以無染污",
    "T30n1579_079:0741c08": "無差別身。無差別世。無差別求。親愛之心",
    "T30n1579_079:0741c09": "平等慰喻故。三者捨諸憒鬧舒顏和悅。於",
    "T30n1579_079:0741c10": "已受擔平等能運故。四者於未受擔平等",
    "T30n1579_079:0741c11": "能取故。五者於一切苦平等堪忍故。六者",
    "T30n1579_079:0741c12": "於無量調伏方便平等能求故。七者展轉更",
    "T30n1579_079:0741c13": "互平等正語堪忍語故。八者一切善根平等",
    "T30n1579_079:0741c14": "迴向大菩提故。云何菩薩具於善行。此何",
    "T30n1579_079:0741c15": "行相。謂諸菩薩於內成熟諸佛法故。於外",
    "T30n1579_079:0741c16": "成熟諸有情故。修行善行。是故說名具於",
    "T30n1579_079:0741c17": "善行。當知此行有七行相。一者無所依止",
    "T30n1579_079:0741c18": "而惠施故。二者無所依止而持戒故。三者",
    "T30n1579_079:0741c19": "由哀愍心而修忍故。四者非於少分修精",
    "T30n1579_079:0741c20": "進故。五者為作利益諸有情處修靜慮",
    "T30n1579_079:0741c21": "故。六者見不相應修妙慧故。七者成熟方",
    "T30n1579_079:0741c22": "便善巧故。",
    "T30n1579_079:0741c23": "云何菩薩具於法住。此何行相。謂諸菩薩非",
    "T30n1579_079:0741c24": "但追求以為究竟。非但讀誦以為究竟。非",
    "T30n1579_079:0741c25": "但宣說以為究竟。非但尋思以為究竟。而",
    "T30n1579_079:0741c26": "於內心勝奢摩他正修習中。發勤方便。平等",
    "T30n1579_079:0741c27": "修集。是故說名具於法住。當知此住有十",
    "T30n1579_079:0741c28": "二行相。一者於住禁戒不住禁戒能教授",
    "T30n1579_079:0741c29": "中。無分別故。二者以此為依。恭敬領受",
    "T30n1579_079:0742a01": "所教授故。三者以此為依。身遠離故。四者",
    "T30n1579_079:0742a02": "以此為依。心遠離故。五者以此為依。越聲",
    "T30n1579_079:0742a03": "聞乘相應作意大乘相應作意思惟故。六者",
    "T30n1579_079:0742a04": "以此為依。不捨遠離軛。與諸有情共止住",
    "T30n1579_079:0742a05": "故。及與所餘共止住故。七者以此為依。領",
    "T30n1579_079:0742a06": "受清淨世間智大福資糧威德修果故。八者",
    "T30n1579_079:0742a07": "於世間智不知喜足。尋求修治出世智故。",
    "T30n1579_079:0742a08": "又清淨智者。斷四種過失。管御大眾故。",
    "T30n1579_079:0742a09": "一者不能堪忍觸惱過失。二者不決定說",
    "T30n1579_079:0742a10": "教授過失。三者不如其言所作過失。四者",
    "T30n1579_079:0742a11": "有染愛心過失。如是四種及前八種合有",
    "T30n1579_079:0742a12": "十二行相。",
    "T30n1579_079:0742a13": "復次云何菩薩能生淨信。所有譬喻。謂諸菩",
    "T30n1579_079:0742a14": "薩從初發心。初中後時作諸眾生引發善",
    "T30n1579_079:0742a15": "根所依止故。普於一切若怨若恩。心無所",
    "T30n1579_079:0742a16": "著猶如大地。而諸菩薩非如大地中庸而",
    "T30n1579_079:0742a17": "轉。眾生依之自施功力。方得存活。然諸菩",
    "T30n1579_079:0742a18": "薩生長善根。淨信歡喜。能滋潤故。猶如大",
    "T30n1579_079:0742a19": "水。而諸菩薩非如大水與諸稼穡成熟相",
    "T30n1579_079:0742a20": "違。然諸菩薩為欲成熟諸善根故。於可厭",
    "T30n1579_079:0742a21": "法深生厭患。能燒煉故。猶如大火。而諸菩",
    "T30n1579_079:0742a22": "薩非如大火與諸佛土集會相違。然諸菩",
    "T30n1579_079:0742a23": "薩能令善根已成熟者。引發聚集解脫觸",
    "T30n1579_079:0742a24": "得。由能發起正教授故。譬如大風。而諸菩",
    "T30n1579_079:0742a25": "薩非如大風能引發已終歸滅盡。然諸菩薩",
    "T30n1579_079:0742a26": "令自白法轉增盛故。猶如朗月。而諸菩薩",
    "T30n1579_079:0742a27": "非如朗月但於白分光明照曜。非於黑分。",
    "T30n1579_079:0742a28": "然諸菩薩其相平等。於黑白分一切法中。",
    "T30n1579_079:0742a29": "智普照故。猶如日輪。而諸菩薩非如日輪",
    "T30n1579_079:0742b01": "怖羅怙捉即便旋轉。然諸菩薩一切趣。中",
    "T30n1579_079:0742b02": "終不怖畏煩惱所執而旋轉故。譬如師子。",
    "T30n1579_079:0742b03": "而諸菩薩非如師子怯於大擔。然諸菩薩能",
    "T30n1579_079:0742b04": "擔一切大苦擔故。如善調龍。而諸菩薩非",
    "T30n1579_079:0742b05": "如龍象若遭利衰。軟非軟語。若樂若苦。則",
    "T30n1579_079:0742b06": "為愛恚之所塗染。然諸菩薩於諸世法。不",
    "T30n1579_079:0742b07": "為愛恚所塗染故。如紅蓮花。而諸菩薩非",
    "T30n1579_079:0742b08": "如紅蓮斷其莖已不復生長。然諸菩薩雖",
    "T30n1579_079:0742b09": "伏煩惱。由善根力之所任持。於生死中復",
    "T30n1579_079:0742b10": "生長故。猶如大樹根未損壞。而諸菩薩非",
    "T30n1579_079:0742b11": "如大樹其根後時定當損壞。然諸菩薩所有",
    "T30n1579_079:0742b12": "善根迴向涅槃大菩提故。譬如眾流趣入",
    "T30n1579_079:0742b13": "大海。而諸菩薩非如眾流趣入大海即成",
    "T30n1579_079:0742b14": "海性。然諸菩薩依止涅槃及大菩提諸善根",
    "T30n1579_079:0742b15": "力。而遊戲故。猶如諸天依蘇迷住。而諸菩",
    "T30n1579_079:0742b16": "薩非如諸天住蘇迷盧。於自事中。專行放",
    "T30n1579_079:0742b17": "逸。多受快樂。然諸菩薩方便般若所攝持",
    "T30n1579_079:0742b18": "故。成辦一切佛所作故。譬如群臣所輔大",
    "T30n1579_079:0742b19": "王。而諸菩薩非如群臣所輔大王。為自利",
    "T30n1579_079:0742b20": "益守護國人。然諸菩薩不顧己利。攝護眾",
    "T30n1579_079:0742b21": "生。猶如大雲。而諸菩薩非如大雲不能畢",
    "T30n1579_079:0742b22": "竟成辦稼穡。然諸菩薩畢竟生長菩提分法。",
    "T30n1579_079:0742b23": "如轉輪王出現於世。而諸菩薩非如輪王",
    "T30n1579_079:0742b24": "無有第二大丈夫眾。然諸菩薩解脫平等。",
    "T30n1579_079:0742b25": "善根所生多同出現。如末尼寶。而諸菩薩",
    "T30n1579_079:0742b26": "非如末尼寶珠與迦理沙般拏極不相似。",
    "T30n1579_079:0742b27": "然諸菩薩入無漏界。所作平等。受樂等故。",
    "T30n1579_079:0742b28": "譬如已入雜林諸天。而諸菩薩非如已入",
    "T30n1579_079:0742b29": "雜林諸天煩惱增長。當來顛墜。然諸菩薩伏",
    "T30n1579_079:0742c01": "諸煩惱無顛墜故。所有煩惱如呪術等所",
    "T30n1579_079:0742c02": "伏諸毒。而諸菩薩所有煩惱。非如呪等所",
    "T30n1579_079:0742c03": "伏諸毒唯不為害。更無餘德。然諸菩薩由",
    "T30n1579_079:0742c04": "自煩惱。能作一切眾生利益故。此煩惱如",
    "T30n1579_079:0742c05": "大城中諸糞穢聚。如是菩薩所有功德。麁同",
    "T30n1579_079:0742c06": "世間共所知事故。得為喻。而此功德由殊",
    "T30n1579_079:0742c07": "勝故。無有譬喻。是故當知菩薩功德。一切",
    "T30n1579_079:0742c08": "譬喻所不能及。",
    "T30n1579_079:0742c09": "瑜伽師地論卷第七十九"
}