{
    "X83n1578_023:0645c05": "指月錄卷之二十三",
    "X83n1578_023:0645c07": "六祖下第十世",
    "X83n1578_023:0645c08": "▲汾州太子院善昭禪師生俞氏。太原人也。器識沉",
    "X83n1578_023:0645c09": "邃。少緣飾。有大智。於一切文字。不由師訓。自然通曉。",
    "X83n1578_023:0645c10": "年十四。父母相繼而亡。孤苦厭世相。剃髮受具。杖策",
    "X83n1578_023:0645c11": "遊方。所至少留。不喜觀覧。或譏其不韻。師歎之曰。是",
    "X83n1578_023:0645c12": "何言之陋哉從上先德行脚。正以聖心未通。驅馳決",
    "X83n1578_023:0645c13": "擇耳。不緣山水也。師歷諸方。見老宿者七十有一人。",
    "X83n1578_023:0645c14": "皆妙得其家風。尤喜論曹洞。石門徹禪師者。盖其派",
    "X83n1578_023:0645c15": "之魁奇者。師作五位偈呈之曰。五位參尋切要知。纖",
    "X83n1578_023:0645c16": "毫纔動即差違。金剛透匣誰能曉。惟有那吒第一機。",
    "X83n1578_023:0645c17": "舉目便令三界靜。振鈴還使九天歸。正中妙挾通回",
    "X83n1578_023:0645c18": "互。擬議鋒鋩失却威。徹拊手稱善。然師終疑臨濟兒",
    "X83n1578_023:0645c19": "孫。別有奇處。最後至首山問。百丈捲簟。意旨如何。曰",
    "X83n1578_023:0645c20": "龍袖拂開全體現。師曰。師意如何。曰象王行處絕狐",
    "X83n1578_023:0645c21": "蹤。於是大悟言下。拜而起曰。萬古碧潭空界月。再三",
    "X83n1578_023:0645c22": "撈摝始應知。有問者曰。是何道理。便爾自肯。曰正是",
    "X83n1578_023:0645c23": "我放身命處。服勤甚久。辭去遊湘衡間。長沙太守張",
    "X83n1578_023:0645c24": "公茂宗。以四名剎。請師擇之而居。師笑。一夕遯去。北",
    "X83n1578_023:0646a01": "抵襄沔。太守劉公昌言。恨見之晚。時洞山谷隱皆虗",
    "X83n1578_023:0646a02": "席。太守敦請。師辭。前後八請。堅臥不答。淳化四年。首",
    "X83n1578_023:0646a03": "山歿。西河道俗千餘人。協心削牘。遣沙門契聰。迎請",
    "X83n1578_023:0646a04": "住持汾州太平寺太子院。師閉關高枕。聰排闥而入",
    "X83n1578_023:0646a05": "讓之曰。佛法大事。靜退小節。風穴懼應讖。憂宗旨墜",
    "X83n1578_023:0646a06": "滅。幸而有先師。先師已棄世。汝有力荷擔如來大法",
    "X83n1578_023:0646a07": "者。今何時而欲安眠哉。師矍起握聰手曰。非公不聞",
    "X83n1578_023:0646a08": "此語。促辦嚴。吾行矣。既至。宴坐一榻。足不越閫者三",
    "X83n1578_023:0646a09": "十年。天下道俗仰慕。不敢名。同曰汾州　僧問。如何",
    "X83n1578_023:0646a10": "是接初機底句。師曰。汝是行脚僧。又問。如何是辨衲",
    "X83n1578_023:0646a11": "僧底句。師曰。西方日出卯。又問。如何是正令行底句。",
    "X83n1578_023:0646a12": "師曰。千里持來呈舊面。又問。如何是立乾坤底句。師",
    "X83n1578_023:0646a13": "曰。北俱盧洲長粳米。食者無嗔亦無喜。又曰。只將此",
    "X83n1578_023:0646a14": "四轉語。驗天下衲僧。纔見汝出來。驗得了也。",
    "X83n1578_023:0646a15": "大愚芝云。先師謂。將此四句語。驗天下衲僧。大眾。",
    "X83n1578_023:0646a16": "子細思量。將此四句語。被天下衲僧一時勘破。妙",
    "X83n1578_023:0646a17": "喜曰。諸人要識大愚麼。三年無改於父之道。可謂",
    "X83n1578_023:0646a18": "孝矣　師論三玄三要語。皆具臨濟章。此則亦已",
    "X83n1578_023:0646a19": "見彼。以大愚芝妙喜拈語。故復列之此。",
    "X83n1578_023:0646a20": "問。真正修道人。不見世間過。未審不見個甚麼過。師",
    "X83n1578_023:0646a21": "曰。雪埋夜月深三尺。陸地行舟萬里程。曰和尚是何",
    "X83n1578_023:0646a22": "心行。師曰。却是你心行　問。大悲千手眼。如何是正",
    "X83n1578_023:0646a23": "眼。師曰瞎。曰恁麼則一條拄杖兩人舁。師曰。三家村",
    "X83n1578_023:0646a24": "裏唱巴歌。曰恁麼則和尚同在裏頭。師曰。謝汝慇懃",
    "X83n1578_023:0646b01": "　鄭工部到。茶話次。鄭呈師偈曰。黃紙休遮眼。青雲",
    "X83n1578_023:0646b02": "自有陰。莫將閑學解。埋沒祖師心。復云。只將此偈驗",
    "X83n1578_023:0646b03": "天下長老。師曰。與麼則汾陽也在裏頭。云擔枷過狀。",
    "X83n1578_023:0646b04": "師云。更不再勘。鄭云。兩重公案。師云。知即得。鄭良久。",
    "X83n1578_023:0646b05": "師噓一聲。鄭云。文寶文寶。師云。在甚所在。鄭云。不容",
    "X83n1578_023:0646b06": "某甲出氣。爭得嗔他道淹滯長老在此。師曰。是何言",
    "X83n1578_023:0646b07": "歟。鄭云實。師云。也不得放過。鄭云。請師一偈。師云。不",
    "X83n1578_023:0646b08": "閑紙墨。隨示偈云。荒草尋幽徑。巖松迥布陰。幾多玄",
    "X83n1578_023:0646b09": "學客。失却本來心　上堂。汾陽有三訣。衲僧難辨別。",
    "X83n1578_023:0646b10": "更擬問如何。拄杖驀頭楔時有僧問。如何是三訣。師",
    "X83n1578_023:0646b11": "便打。僧禮拜。師曰。為汝一時頌出。第一訣。接引無時",
    "X83n1578_023:0646b12": "節。巧語不能詮。雲綻青天月。第二訣。舒光辨賢哲。問",
    "X83n1578_023:0646b13": "答利生心。拔却眼中楔。第三訣。西國胡人說。濟水過",
    "X83n1578_023:0646b14": "新羅。北地用鑌鐵。復曰。還有人會麼。會底出來通個",
    "X83n1578_023:0646b15": "消息。要知遠近。莫祇恁麼記言記語。以當平生。有甚",
    "X83n1578_023:0646b16": "麼利益。不用久立。珍重　上堂。謂眾曰。夫說法者。須",
    "X83n1578_023:0646b17": "具十智同真。若不具十智同真。邪正不辨。緇素不分。",
    "X83n1578_023:0646b18": "不能與人天為眼目。決斷是非。如鳥飛空而折翼。如",
    "X83n1578_023:0646b19": "箭射的而斷弦。弦斷故射的不中。翼折故空不可飛。",
    "X83n1578_023:0646b20": "弦壯翼牢。空的俱徹。作麼生是十智同真。與諸上座",
    "X83n1578_023:0646b21": "點出。一同一質。二同大事。三總同參。四同真智。五同",
    "X83n1578_023:0646b22": "徧普。六同具足。七同得失。八同生殺。九同音吼。十同",
    "X83n1578_023:0646b23": "得入。又曰。與甚麼人同得入。與阿誰同音吼。作麼生",
    "X83n1578_023:0646b24": "是同生殺。甚麼物同得失。阿那個同具足。是甚麼同",
    "X83n1578_023:0646c01": "徧普。何人同真智。孰能總同參。那個同大事。何物同",
    "X83n1578_023:0646c02": "一質。有點得出底麼。點得出者。不吝慈悲。點不出來",
    "X83n1578_023:0646c03": "未有參學眼在。切須辨取。要識是非。面目見在。不可",
    "X83n1578_023:0646c04": "久立。珍重。",
    "X83n1578_023:0646c05": "妙喜曰。汾陽老子。末後若無個面目現在。一場敗",
    "X83n1578_023:0646c06": "闕。雖然如是。未免喪我兒孫。喝一喝。頌云。兔角龜",
    "X83n1578_023:0646c07": "毛眼裏栽。鐵山當面勢崔嵬。東西南北無門入。曠",
    "X83n1578_023:0646c08": "劫無明當下灰　寂音頌。十智同真面目全。於中",
    "X83n1578_023:0646c09": "一智是根源。若人欲見汾陽老。擘破三玄作兩邊",
    "X83n1578_023:0646c10": "　人天眼目。載師與僧問答語。僧問。如何是一同",
    "X83n1578_023:0646c11": "一質。師云。綿州附子漢州薑。如何是二同大事。師",
    "X83n1578_023:0646c12": "云。火官頭上風車子。如何是三總同參。師云。萬象",
    "X83n1578_023:0646c13": "森羅齊稽首。如何是四同真智。師云。鬼家活計。如",
    "X83n1578_023:0646c14": "何是五同徧普。師云。石頭土塊。如何是六同具足。",
    "X83n1578_023:0646c15": "師云。乞兒籮易滿。如何是七同得失。師云。披毛戴",
    "X83n1578_023:0646c16": "角銜鐵負鞍。如何是八同生殺。師云。放汝命通汝",
    "X83n1578_023:0646c17": "氣。如何是九同音吼。師云。驢鳴犬吠啟圓通。如何",
    "X83n1578_023:0646c18": "是十同得入。師云。且居門外。與甚麼人同得入。師",
    "X83n1578_023:0646c19": "云。鬼爭漆桶。與誰同音吼。師云。風吹石臼念摩訶。",
    "X83n1578_023:0646c20": "作麼生同生殺。師云。猛虎入羊羣。甚麼物同得失。",
    "X83n1578_023:0646c21": "師云。牛頭沒馬頭回。阿那個同具足。師云。上座更",
    "X83n1578_023:0646c22": "欠個甚麼。是甚麼同徧普。師云。狸奴白。牯放毫光。",
    "X83n1578_023:0646c23": "何人同真智。師云。認著依然還不是。孰與總同參。",
    "X83n1578_023:0646c24": "師云。識得木上座也未。那個同大事。師云。穿過髑",
    "X83n1578_023:0647a01": "髏。何物同一質。師云。含元殿裏問長安。幻寄曰。梵",
    "X83n1578_023:0647a02": "音和雅。令人樂聞　人天眼目。載師十八問。汾陽",
    "X83n1578_023:0647a03": "云。大意除實問默問難辨。須識來意。餘者總有時",
    "X83n1578_023:0647a04": "節言說淺深相度。祇應不得妄生穿鑿。彼此無益。",
    "X83n1578_023:0647a05": "雖是善因。而招惡果。切須子細。請益問。僧問馬祖。",
    "X83n1578_023:0647a06": "如何是佛。祖云。即心即佛。趙州云。殿裏底。呈解問。",
    "X83n1578_023:0647a07": "僧問龍牙。天不能盖。地不能載時如何。牙云。道者",
    "X83n1578_023:0647a08": "合如是。察辨問。僧問臨濟。學人有一問。在和尚處",
    "X83n1578_023:0647a09": "時如何。濟云。速道速道。僧擬議。濟便打。投機問。僧",
    "X83n1578_023:0647a10": "問天皇。疑情未息時如何。皇云。守一非真。偏辟問。",
    "X83n1578_023:0647a11": "僧問芭蕉。盡大地是個眼睛。乞師指示。蕉云。貧兒",
    "X83n1578_023:0647a12": "遇餿飯。心行問。僧問興化。學人皁白未分。乞師方",
    "X83n1578_023:0647a13": "便。化隨聲便打。探拔問。僧問風穴。不會底人。為甚",
    "X83n1578_023:0647a14": "麼不疑。穴云。靈龜行陸地。爭免拽泥蹤。不會問僧",
    "X83n1578_023:0647a15": "問玄沙。學人乍入叢林。乞師指示。沙云。汝聞偃溪",
    "X83n1578_023:0647a16": "水聲麼。僧云聞。沙云。從者裏入。擎擔問。僧問老宿。",
    "X83n1578_023:0647a17": "世智辯聰總不要拈出。還我話頭來。宿便打。置問",
    "X83n1578_023:0647a18": "問。僧問雲門。瞪目不見邊際時如何。門曰鑑。故問",
    "X83n1578_023:0647a19": "問。僧問首山。一切眾生皆有佛性。為甚麼不識。山",
    "X83n1578_023:0647a20": "云識。借問問。僧問風穴。大海有珠。如何取得。穴云。",
    "X83n1578_023:0647a21": "象罔到時光璨爛。離婁行處浪滔天。實問問。僧問",
    "X83n1578_023:0647a22": "二祖。學人只見和尚是僧。如何是佛是法。祖云。是",
    "X83n1578_023:0647a23": "佛是法。汝知之乎。假問問。僧問徑山。者個是殿裏",
    "X83n1578_023:0647a24": "底。那個是佛。山云。者個是殿裏底。審問問。僧問老",
    "X83n1578_023:0647b01": "宿。一切諸法本來是有。那個是無。老宿云。汝問甚",
    "X83n1578_023:0647b02": "分明。何勞更問吾。徵問問。僧問睦州。祖師西來當",
    "X83n1578_023:0647b03": "為何事。州云。你道為何事。僧無語。州便打。明問問。",
    "X83n1578_023:0647b04": "外道問佛。不問有言。不問無言。世尊良久。道云。世",
    "X83n1578_023:0647b05": "尊大慈大悲。開我迷雲。令我得入。默問問。外道到",
    "X83n1578_023:0647b06": "佛處。無言而立。世尊云。甚多外道。道云。世尊大慈",
    "X83n1578_023:0647b07": "大悲。令我得入。師復云。凡有學者。偏僻之問。或盖",
    "X83n1578_023:0647b08": "覆將來。辨師家眼目。或呈知見。擎頭戴角。一一識",
    "X83n1578_023:0647b09": "之。盡皆打得。只為當面識破。或貶或剝。明鏡當臺。",
    "X83n1578_023:0647b10": "是何精魅之敢現。何有妖狐能隱本形者也　幻",
    "X83n1578_023:0647b11": "寄曰。汾陽老人。抽儱侗刺。拔顢預楔。一時間畫彩",
    "X83n1578_023:0647b12": "虗空。設當時有聞其說。便出來問。如何是佛。且道。",
    "X83n1578_023:0647b13": "是擎擔問。不會問。十八問中。那一問不該。莫是不",
    "X83n1578_023:0647b14": "可喚作借問問麼。方便呼為佛聻。莫是不可喚作",
    "X83n1578_023:0647b15": "偏辟問麼。你道。佛外有甚麼。聻。一大藏教詮不出。",
    "X83n1578_023:0647b16": "西天四七。唐土二三說不到。乃拈以問師家。豈特",
    "X83n1578_023:0647b17": "皁白未分。乞師方便。是心行問。若道不是無言。而",
    "X83n1578_023:0647b18": "立之默問。試道。如何是佛說。了個甚麼。不可世尊",
    "X83n1578_023:0647b19": "良久。答外道不問無言不得也。學者須是自悟始",
    "X83n1578_023:0647b20": "得。不見汾陽老人道。莫祇恁麼記言記語。以當平",
    "X83n1578_023:0647b21": "生。有甚麼利益。",
    "X83n1578_023:0647b22": "并汾苦寒。師暫罷夜參。有異比丘。振錫而至。謂師曰。",
    "X83n1578_023:0647b23": "會中有大士六人。奈何不說法。言訖升空而去。師密",
    "X83n1578_023:0647b24": "記以偈曰。胡僧金錫光。請法到汾陽。六人成大器。勸",
    "X83n1578_023:0647c01": "請為敷揚。時楚圓守芝號上首。叢林知名　龍德府",
    "X83n1578_023:0647c02": "尹李侯。與師有舊。請師主承天。使者三至不赴。使者",
    "X83n1578_023:0647c03": "受罰。復至曰。必得師俱往。不然有死而已。師曰。老病",
    "X83n1578_023:0647c04": "業已不出山。借往當先後之。何必俱耶。使者曰。師諾",
    "X83n1578_023:0647c05": "則先後惟所擇。師乃令設饌。俶裝告眾曰。老僧去也。",
    "X83n1578_023:0647c06": "誰人隨得。一僧出曰。某甲隨得。師曰。汝日行幾里。曰",
    "X83n1578_023:0647c07": "五十里。師曰。汝隨我不得。又一僧出曰。某甲日行七",
    "X83n1578_023:0647c08": "十里。師曰。汝亦隨我不得。侍者出曰。某甲隨得。但和",
    "X83n1578_023:0647c09": "尚到處即到。師曰。汝乃隨得老僧。復顧使者曰。吾先",
    "X83n1578_023:0647c10": "行矣。停箸而化。侍者即立化於側。閱世七十有八。坐",
    "X83n1578_023:0647c11": "五十六夏(化跡出續燈。及師語錄)。",
    "X83n1578_023:0647c12": "▲并州承天院三交智嵩禪師(或稱唐明)參首山問。如何",
    "X83n1578_023:0647c13": "是佛法的的大意。山曰。楚王城畔汝水東流。師於此",
    "X83n1578_023:0647c14": "有省。頓契佛意。乃作三玄偈曰。要用直須用。心意莫",
    "X83n1578_023:0647c15": "定動。三歲師子吼。十方沒狐種。我有真如性。如同幕",
    "X83n1578_023:0647c16": "裏隱。打破六門關。顯出毗盧印。真骨金剛體可誇。六",
    "X83n1578_023:0647c17": "塵一拂永無遮。廓落世界真無體。體上無為真到家。",
    "X83n1578_023:0647c18": "山聞乃請喫茶。問這三頌是汝作來耶。師曰是。山曰。",
    "X83n1578_023:0647c19": "或有人教汝現三十二相時如何。師曰。某甲不是野",
    "X83n1578_023:0647c20": "狐精。山曰。惜取眉毛。師曰。和尚落了多少。山以竹篦",
    "X83n1578_023:0647c21": "頭上打曰。這漢向後亂作去在。師辭首山。山以拄杖",
    "X83n1578_023:0647c22": "送師。師接得。有偈曰。和尚拄杖。照破龍象。臨濟家風。",
    "X83n1578_023:0647c23": "落在我掌。山云。莫相帶累。師打山一坐具。山曰。果然",
    "X83n1578_023:0647c24": "帶累。師云。今日捉敗這老漢。山云。又似得便宜。又似",
    "X83n1578_023:0648a01": "落便宜　鄭工部入院。見法座便問。是甚麼人位次。",
    "X83n1578_023:0648a02": "師云老僧。部云。自家爭敢。師云。工部莫壓良為賤。部",
    "X83n1578_023:0648a03": "云真個。師云不敢。遂把手入方丈。部云。此室常現八",
    "X83n1578_023:0648a04": "未曾有難得之法。長老還有也無。師以袖拂工部面。",
    "X83n1578_023:0648a05": "部云。與麼則今日得清凉也。師云。且與後人作榜樣。",
    "X83n1578_023:0648a06": "茶話次。部云。汾陽有個昭禪師。愛看讀。某甲留一偈。",
    "X83n1578_023:0648a07": "師云。略請見示。部舉云。黃紙休遮眼。青雲自有陰。莫",
    "X83n1578_023:0648a08": "將閑學解。埋沒祖師心。師云。工部慣得其便。部云者",
    "X83n1578_023:0648a09": "賊。師云。更不再勘　工部問。百尺竿頭獨打毬。萬丈",
    "X83n1578_023:0648a10": "懸崖絲繫腰時如何。師曰。幽州著脚。廣南廝撲。鄭無",
    "X83n1578_023:0648a11": "語。師曰。勘破這胡漢。鄭曰。二十年江南界裏。這回却",
    "X83n1578_023:0648a12": "見禪師。師曰。瞎老婆吹火　楊侍郎李駙馬。與師問",
    "X83n1578_023:0648a13": "答。問彌陀演化於西方。達磨傳心於東土。胡來漢現。",
    "X83n1578_023:0648a14": "水到渠成。五嶽鎮靜以崢嶸。百谷朝宗而浩渺。一靈",
    "X83n1578_023:0648a15": "之性。託境現形。三有之中。憑何立命。師云。仙人無婦。",
    "X83n1578_023:0648a16": "玉女無夫。楊云。尼剃頭不復生子。師云。陝府鐵牛能",
    "X83n1578_023:0648a17": "哮吼。嘉州大像念摩訶。李云。側跳上山嶺。師云。騎牛",
    "X83n1578_023:0648a18": "不著靴。",
    "X83n1578_023:0648a19": "廣慧璉云。進象倒戈。汾陽昭云。端身裂面破。妙喜",
    "X83n1578_023:0648a20": "曰。月下看弄雪師子。",
    "X83n1578_023:0648a21": "問。玄沙不出嶺。保壽不渡河。善財參知識五十三員。",
    "X83n1578_023:0648a22": "慧遠結黑白一十八士。雪峰三度上投子。智者九旬",
    "X83n1578_023:0648a23": "講法華。遮六個漢。為復野干鳴。為復師子吼。速道速",
    "X83n1578_023:0648a24": "道。師云。水急魚行澀。峰高鳥不棲。楊云。泗州大聖。師",
    "X83n1578_023:0648b01": "云。土上加泥更一重。李云。舌上覆金錢。師云。半夜歌",
    "X83n1578_023:0648b02": "樂動。誰是得知音。",
    "X83n1578_023:0648b03": "廣慧璉云。歌謠滿路人皆望。汾陽昭云。看壁畫人",
    "X83n1578_023:0648b04": "笑。妙喜云。野干鳴師子吼。",
    "X83n1578_023:0648b05": "問。風穴提印。南院傳衣。昭公演化於西河。嵩師領徒",
    "X83n1578_023:0648b06": "於并壘。南宗之旨。北土大興。且道二師承誰恩力。師",
    "X83n1578_023:0648b07": "云。不入蓮池浴。嬾向雪山遊。楊云。清凉山裏萬菩薩。",
    "X83n1578_023:0648b08": "師云。維摩會中諸聖集。李云。背負乾薪遭野火。師云。",
    "X83n1578_023:0648b09": "口是禍門。",
    "X83n1578_023:0648b10": "廣慧漣云。藏頭白海頭黑。汾陽昭云。告天手捺地",
    "X83n1578_023:0648b11": "噓噓。妙喜曰。猢猻騎鼈背。",
    "X83n1578_023:0648b12": "問。忉利透日月之上。四禪無風火之災。三交駕鐵牛",
    "X83n1578_023:0648b13": "之車。臨汝握全提之印。獼猴有一面古鏡。狸奴有萬",
    "X83n1578_023:0648b14": "里神光。直下承當。是何人也。師云。朝看東南。暮看西",
    "X83n1578_023:0648b15": "北。楊云。狸奴白牯却知有。師云。淹殺家頭蒿。李云。月",
    "X83n1578_023:0648b16": "裏煑油鐺。師云。石人腰帶。",
    "X83n1578_023:0648b17": "廣慧璉云。陳蒲鞋。周金剛。汾陽昭云。直掇又逢胡",
    "X83n1578_023:0648b18": "釘鉸。妙喜曰。小出大遇。",
    "X83n1578_023:0648b19": "問。[○@尾]一切諸佛盡在裏許。動即喪身失命。覷著兩頭",
    "X83n1578_023:0648b20": "俱瞎。擬議之時。千山萬水。直下會得。也是炭庫裏坐",
    "X83n1578_023:0648b21": "地。有不惜眉毛者。通個消息來。師云。百雜碎。楊云。平",
    "X83n1578_023:0648b22": "生不妄語。師云。也要道過。李云。出穴兔遭罥。師云。東",
    "X83n1578_023:0648b23": "西無滯礙。南北得自由。",
    "X83n1578_023:0648b24": "廣慧璉云。振錫下泥犂。汾陽昭云。穿山透石壁。鼻",
    "X83n1578_023:0648c01": "孔血淋淋。妙喜曰。自作自受。",
    "X83n1578_023:0648c02": "師復有頌曰。一言纔出徹龍庭。攪動須彌帝釋驚。三",
    "X83n1578_023:0648c03": "世諸佛齊坐了。杖頭傀儡弄雙睛。楊答云。今年桃李",
    "X83n1578_023:0648c04": "味甘香。一顆千金買得甞。貯藥胡蘆拖鼠尾。穴門小",
    "X83n1578_023:0648c05": "窄轉難藏。師又答。千年桃核未聞香。幾度逢春難得",
    "X83n1578_023:0648c06": "甞。靈龜曳尾除蹤跡。沙中抱子更難藏。楊又答。五臺",
    "X83n1578_023:0648c07": "山裏有文殊。羅漢天台洞裏居。為問子湖一隻狗。何",
    "X83n1578_023:0648c08": "如興化一頭驢。師又答。忽聞師子吼。引出象王威。把",
    "X83n1578_023:0648c09": "定聖凡路。誰人敢揚眉。擬議塵沙劫。動念隔千岐。瞬",
    "X83n1578_023:0648c10": "目他方去。早已著灰泥。楊再答。蜘蛛網中坐。蟲兒不",
    "X83n1578_023:0648c11": "敢過。昨夜三更雪。百鳥盡遭餘。果熟樹枝垂。鵝肥甑",
    "X83n1578_023:0648c12": "箄破。借問末山尼。何如劉鐵磨。師再答。山高人難上。",
    "X83n1578_023:0648c13": "海深不見底。樵夫漫蹋鞋。漁父休誇水。言却超百億。",
    "X83n1578_023:0648c14": "收來維摩詰。若覓同道人。曠劫不相識　師作宗本",
    "X83n1578_023:0648c15": "頌。左顧右覷。黃昏莽鹵。展手回來。早是彰露。且道。作",
    "X83n1578_023:0648c16": "麼生是彰露底句。楊云。正殺人時努出頭。師云。兩脚",
    "X83n1578_023:0648c17": "捎空手叉胸。李云。左鬚右髮隱文章。師云。名利已彰",
    "X83n1578_023:0648c18": "天下去。丫頭女子倒騎牛。師復云。維摩一默。文殊贊",
    "X83n1578_023:0648c19": "善。若遇老僧在彼。各與三十棒。且道。這二老漢。過在",
    "X83n1578_023:0648c20": "什麼處。楊云。頭破作七分。如阿棃樹枝。師云。迦葉不",
    "X83n1578_023:0648c21": "擎。拳阿難不合掌。李云。似犢牛兒未用角時。師云。忙",
    "X83n1578_023:0648c22": "屈拳打令。師復云。教有明文。佛身充滿於法界。老僧",
    "X83n1578_023:0648c23": "今日充滿於法界。侍郎即今在什麼處。楊云。布裙一",
    "X83n1578_023:0648c24": "截泥。努出膝盖子。師云。寬口布袴三尺杖。李云。河水",
    "X83n1578_023:0649a01": "一擔直三文。師云。只見鼻頭津。不見頂後濕。",
    "X83n1578_023:0649a02": "▲汝州葉縣廣教院歸省禪師參首山。山一日舉竹",
    "X83n1578_023:0649a03": "篦問曰。喚作竹篦即觸。不喚作竹篦則背。喚作甚麼。",
    "X83n1578_023:0649a04": "師掣得擲地上曰。是甚麼。山曰瞎。師於言下豁然頓",
    "X83n1578_023:0649a05": "悟　問。維摩丈室。不以日月為明。和尚丈室以何為",
    "X83n1578_023:0649a06": "明。師曰。眉分八字。曰未審意旨如何。師曰。雙耳垂肩",
    "X83n1578_023:0649a07": "　問。如何是和尚深深處。師曰。猫有歃血之功。虎有",
    "X83n1578_023:0649a08": "起尸之德。曰莫便是也無。師曰。碓搗東南。磨推西北",
    "X83n1578_023:0649a09": "　問。忽遇大闡提人來。還相為也無。師曰。法久成弊。",
    "X83n1578_023:0649a10": "曰慈悲何在。師曰。年老成魔　問。己事未明。以何為",
    "X83n1578_023:0649a11": "驗。師曰。閙市裏折靜槌。曰意旨如何。師曰。日午點金",
    "X83n1578_023:0649a12": "鐙　問。聞鐘聲。只有這個聲。為復別有。師曰。腦後三",
    "X83n1578_023:0649a13": "斤　師勘一僧曰。近離什麼處。僧曰東京。師曰。你因",
    "X83n1578_023:0649a14": "甚口上破。僧曰。和尚也須子細。師曰。七棒對十三。庫",
    "X83n1578_023:0649a15": "下喫茶去　師與僧行路次。因見死人。僧便問。車在",
    "X83n1578_023:0649a16": "這裏。牛在甚麼處。師曰。你蹩躠行。僧云。牛又無。行個",
    "X83n1578_023:0649a17": "甚麼。師云。你既無牛。因甚踏破脚。僧云。恁麼即親從",
    "X83n1578_023:0649a18": "葉縣來也。師云。莫亂走　師因去將息寮。看病僧。僧",
    "X83n1578_023:0649a19": "乃問曰。和尚四大本空。病從何來。師曰。從闍黎問處",
    "X83n1578_023:0649a20": "來。僧喘氣又問曰。不問時如何。師曰。撒手臥長空。僧",
    "X83n1578_023:0649a21": "曰[口*耶]。便脫去　上堂。良久曰。夫行脚禪流。直須著忖。",
    "X83n1578_023:0649a22": "參學須具參學眼。見地須得見地句。方有相親分。始",
    "X83n1578_023:0649a23": "得不被諸境惑。亦不落於惡道。畢竟如何委悉。有時",
    "X83n1578_023:0649a24": "句到意不到。妄緣前塵分別影事。有時意到句不到。",
    "X83n1578_023:0649b01": "如盲摸象。各說異端。有時意句俱到。打破虗空界。光",
    "X83n1578_023:0649b02": "明照十方。有時意句俱不到。無目之人縱橫走。忽然",
    "X83n1578_023:0649b03": "不覺落深坑　師到洞山問。洞山廓然無依。法歸何",
    "X83n1578_023:0649b04": "處。山云。三番羯磨。師云。恁麼即知音不和也。山云。知",
    "X83n1578_023:0649b05": "音不和底事作麼生。師云。龜毛拂子長三尺。山云。你",
    "X83n1578_023:0649b06": "因什麼眉鬚墮落。師便禮拜。",
    "X83n1578_023:0649b07": "▲潭州神鼎洪諲禪師甞與數耆宿。至襄沔間。一僧",
    "X83n1578_023:0649b08": "舉論宗乘頗敏捷。會野飯山店中供辦。而僧論說不",
    "X83n1578_023:0649b09": "已。師曰。三界惟心。萬法惟識。惟識惟心。眼聲耳色。是",
    "X83n1578_023:0649b10": "甚麼人語。僧曰。法眼語。師曰。其義如何。曰惟心故根",
    "X83n1578_023:0649b11": "境不相到。惟識故聲色摐然。師曰。舌味是根境否。曰",
    "X83n1578_023:0649b12": "是。師以筯筴菜入口中。含胡而語曰。何謂相入耶。坐",
    "X83n1578_023:0649b13": "者駭然。僧不能答。師曰。途路之樂。終未到家。見解入",
    "X83n1578_023:0649b14": "微。不名見道。參須實參。悟須實悟。閻羅大王不怕多",
    "X83n1578_023:0649b15": "語。僧拱而退　上堂。舉洞山曰。貪瞋癡太無知。賴我",
    "X83n1578_023:0649b16": "今朝識得伊。行便打坐便搥。分付心王子細推。無量",
    "X83n1578_023:0649b17": "劫來不解脫。問汝三人知不知。師曰。古人與麼道。神",
    "X83n1578_023:0649b18": "鼎則不然。貪瞋癡實無知。十二時中任從伊。行即往",
    "X83n1578_023:0649b19": "坐即隨。分付心王擬何為。無量劫來元解脫。何須更",
    "X83n1578_023:0649b20": "問知不知　有僧自汾州來。(傳是舉道者)師倚拄杖曰。一",
    "X83n1578_023:0649b21": "朵峰巒上。獨樹不成林時如何。僧曰。水分江樹淺。遠",
    "X83n1578_023:0649b22": "澗碧泉深。又問。作麼生是回互之機。僧曰。盲人無眼。",
    "X83n1578_023:0649b23": "又問曰。我在眾時。不會汾陽一偈。上座久在法席。必",
    "X83n1578_023:0649b24": "然明了。僧曰。請和尚舉看。師曰。鵝王飛鳥去。馬頭嶺",
    "X83n1578_023:0649c01": "上住。天高盖不得。大家總上路。作麼。僧舉起坐具曰。",
    "X83n1578_023:0649c02": "萬年松在祝融峰。師曰。不要上座答話。試說看。僧曰。",
    "X83n1578_023:0649c03": "忽憶少年曾覽照。十分光彩臉邊紅。即拂衣去。師曰。",
    "X83n1578_023:0649c04": "弄巧成拙　師住神鼎。以一朽牀為說法座。其甘枯",
    "X83n1578_023:0649c05": "淡無比。德臘俱高。諸方尊之。如古趙州。",
    "X83n1578_023:0649c06": "▲襄州谷隱山蘊聰慈照禪師初參百丈恒和尚。因",
    "X83n1578_023:0649c07": "結夏。百丈上堂。舉中觀論曰。正覺無名相。隨緣即道",
    "X83n1578_023:0649c08": "場。師便出問。如何是正覺無名相。丈曰。汝還見露柱",
    "X83n1578_023:0649c09": "麼。師曰。如何是隨緣即道場。丈曰。今日結夏。次參首",
    "X83n1578_023:0649c10": "山。問學人親到寶山。空手回時如何。山曰。家家門前",
    "X83n1578_023:0649c11": "火把子。師於言下大悟。呈偈曰。我今二十七。訪道曾",
    "X83n1578_023:0649c12": "尋覓。今朝喜得逢。要且不相識。後到大陽玄和尚。問",
    "X83n1578_023:0649c13": "近離甚處。師曰襄州。陽曰。作麼生是不隔底句。師曰。",
    "X83n1578_023:0649c14": "和尚住持不易。陽曰。且坐喫茶。師便參眾去。侍者問。",
    "X83n1578_023:0649c15": "適來新到祗對住持不易。和尚為甚麼教坐喫茶。陽",
    "X83n1578_023:0649c16": "曰。我獻他新羅附子。他酬我舶上茴香。你去問。他有",
    "X83n1578_023:0649c17": "語在。侍者請師喫茶。問適來祗對和尚道住持不易。",
    "X83n1578_023:0649c18": "意旨如何。師曰。真鍮不博金　僧侍立次。師問。甚麼",
    "X83n1578_023:0649c19": "處坐。曰後架裏坐。師曰。你向甚麼處舉話。曰與主人",
    "X83n1578_023:0649c20": "公舉話。師曰。主人公姓甚麼。曰不得姓。師曰。名甚麼。",
    "X83n1578_023:0649c21": "曰不得名。師曰。恁麼則不識主人公也。僧便喝。師不",
    "X83n1578_023:0649c22": "對。",
    "X83n1578_023:0649c23": "幻寄曰。石門不對。是肯伊不肯伊。",
    "X83n1578_023:0649c24": "僧問。若能轉物。即同如來。未審三門佛殿如何轉。師",
    "X83n1578_023:0650a01": "曰。我向汝道。汝還信麼。曰和尚誠言。安敢不信。師曰。",
    "X83n1578_023:0650a02": "這漆桶　問。古人索火。意旨如何。師曰。任他滅。曰滅",
    "X83n1578_023:0650a03": "後如何。師曰。初三十一　因作清凉河堰。僧問。忽遇",
    "X83n1578_023:0650a04": "洪水滔天。還堰得也無。師曰。上拄天下拄地。曰劫火",
    "X83n1578_023:0650a05": "洞然又作麼生。師曰。橫出竪沒。",
    "X83n1578_023:0650a06": "語錄。作師問直歲。清凉堰從汝堰。忽遇洪水滔天",
    "X83n1578_023:0650a07": "時堰得麼。曰在裏頭。師曰。與誰同伴。歲無語。却請",
    "X83n1578_023:0650a08": "師代。師曰。透過新羅。歲復問。和尚忽遇洪水云云。",
    "X83n1578_023:0650a09": "與上同。",
    "X83n1578_023:0650a10": "問。寸絲不挂。法網無邊。為甚麼却有迷悟。師曰。兩桶",
    "X83n1578_023:0650a11": "一擔　問。一處火發。任從你救。八方齊發時如何。師",
    "X83n1578_023:0650a12": "曰快。曰還求出也無。師曰。若求出即燒殺你。僧禮拜。",
    "X83n1578_023:0650a13": "師曰。直饒你不求出。也燒殺你　上堂。五白猫兒爪",
    "X83n1578_023:0650a14": "距獰。養來堂上絕蟲行。分明上樹安身法。切忌遺言",
    "X83n1578_023:0650a15": "許外生。作麼生是許外生底句。莫錯舉　上堂。十五",
    "X83n1578_023:0650a16": "日已前諸佛生。十五日已後諸佛滅。十五日已前諸",
    "X83n1578_023:0650a17": "佛生。你不得離我這裏。若離我這裏。我有鈎子鈎你。",
    "X83n1578_023:0650a18": "十五日已後諸佛滅。你不得住我這裏。若住我這裏。",
    "X83n1578_023:0650a19": "我有錐子錐你。且道正當十五日。用鈎即是。用錐即",
    "X83n1578_023:0650a20": "是。遂有偈曰。正當十五日。鈎錐一時息。更擬問如何。",
    "X83n1578_023:0650a21": "回頭日又出　師住石門時。太守以私意笞辱之。既",
    "X83n1578_023:0650a22": "歸眾。僧迎於道左。首座趨前問訊曰。太守無辜。屈辱",
    "X83n1578_023:0650a23": "和尚如此。師以手指地云。平地起骨堆。隨指湧一堆",
    "X83n1578_023:0650a24": "土。太守聞之。令人削去。復湧如初。後太守全家死於",
    "X83n1578_023:0650b01": "襄州　又僧問。深山巖崖還有佛法也無。師曰有。曰",
    "X83n1578_023:0650b02": "如何是深山巖崖中佛法。曰奇怪石頭形似虎。火燒",
    "X83n1578_023:0650b03": "松樹勢如龍。無盡居士愛其語。而石門錄。獨不載二",
    "X83n1578_023:0650b04": "事。皆妙喜親見無盡居士說(深山嚴崖語今載會元矣)。",
    "X83n1578_023:0650b05": "▲汝州廣慧院元璉禪師初依招慶真覺禪師。日事",
    "X83n1578_023:0650b06": "炊爨。有間誦經。真覺見而問曰。汝念甚麼經。對曰維",
    "X83n1578_023:0650b07": "摩經。真覺曰。經在這裏。維摩在甚麼處。師茫然無以",
    "X83n1578_023:0650b08": "酬。泣涕曰。大丈夫漢。被人一問。無詞可措。豈不媿哉。",
    "X83n1578_023:0650b09": "於是謁閩中尊宿。歷五十餘員。不能契旨。遂趨河南",
    "X83n1578_023:0650b10": "首山。山問。近離甚處。師曰漢上。山竪起拳曰。漢上還",
    "X83n1578_023:0650b11": "有這個麼。師曰。這個是甚麼盌鳴聲。山曰瞎。師曰恰",
    "X83n1578_023:0650b12": "是。拍一拍便出。他日又問。學人親到寶山。空手回時",
    "X83n1578_023:0650b13": "如何。山曰。家家門前火把子。師當下大悟。云某甲不",
    "X83n1578_023:0650b14": "疑天下老和尚舌頭也。山曰。汝會處作麼生。與我說",
    "X83n1578_023:0650b15": "來看。師曰。祇是地上水碙砂也。山曰。汝會也。師便禮",
    "X83n1578_023:0650b16": "拜。",
    "X83n1578_023:0650b17": "妙喜云。你道。念和尚還肯他廣慧也無。若道肯他。",
    "X83n1578_023:0650b18": "何故不與一棒。若道不肯他。何故不與一棒。有人",
    "X83n1578_023:0650b19": "於此道得。妙喜與你一棒。",
    "X83n1578_023:0650b20": "楊億侍郎問。天上無彌勒。地下無彌勒。未審在甚麼",
    "X83n1578_023:0650b21": "處。師曰。敲甎打瓦　許郎中式漕西蜀。經由謁師。適",
    "X83n1578_023:0650b22": "接見於佛前。許曰。先拜佛。先拜長老。師曰。蝦蟇吞大",
    "X83n1578_023:0650b23": "蟲。許曰。恁麼則總不拜去也。師曰。運使話墮。許曰。許",
    "X83n1578_023:0650b24": "長老具一隻眼。師以衣袖便拂。許曰。今日看破。便禮",
    "X83n1578_023:0650c01": "拜　師見智門綱宗歌曰。胡蜂不戀舊時窠。猛將那",
    "X83n1578_023:0650c02": "肯家中死。曰祚兄消許多氣力作麼。我尋常說禪。如",
    "X83n1578_023:0650c03": "手中扇子。舉起便有風。不舉一點也無。既稱宗師。却",
    "X83n1578_023:0650c04": "以實法與人。好將一把火照看。與麼開口。面皮厚多",
    "X83n1578_023:0650c05": "少。巖頭云。若以實法與人。土也消不得。知麼。究取好。",
    "X83n1578_023:0650c06": "莫面面相覷。在此作麼　示眾。佛法本來無事。從上",
    "X83n1578_023:0650c07": "諸聖。盡是揑怪。強生節目。壓良為賤。埋沒兒孫。更有",
    "X83n1578_023:0650c08": "雲門趙州。德山臨濟。死不惺惺。一生受屈。老僧這裏",
    "X83n1578_023:0650c09": "即不然。便是釋迦老子出來。也貶向他方世界。教伊",
    "X83n1578_023:0650c10": "絕跡去。何故如此。免慮喪我兒孫。老僧與麼道。你等",
    "X83n1578_023:0650c11": "諸人作麼生會。若於這裏會得去。豈不慶快。教你脫",
    "X83n1578_023:0650c12": "却毛衫。做個灑灑地衲僧去。更若不會。來年更有新",
    "X83n1578_023:0650c13": "條在。惱亂春風卒未休。有僧入室請益云。和尚適來",
    "X83n1578_023:0650c14": "言。便是釋迦老子出來。也貶向他方世界。舉未了。師",
    "X83n1578_023:0650c15": "云。你若恁麼會。入地獄如箭射。云未審作麼生會。師",
    "X83n1578_023:0650c16": "便打。僧擬議。師云會麼。云不會。師云。山僧今日不避",
    "X83n1578_023:0650c17": "諸方檢責。為你說破。將此深心奉塵剎。是即名為報",
    "X83n1578_023:0650c18": "佛恩。",
    "X83n1578_023:0650c19": "妙喜舉了咄曰。好人不肯做。須要屎裏臥。",
    "X83n1578_023:0650c20": "景祐三年歲在丙子。正月二十六日。示四圓相。自書",
    "X83n1578_023:0650c21": "虎狗鼠牛字於中。揭方丈門。遂至九月二十六日示",
    "X83n1578_023:0650c22": "寂。景德間宗師。為高名士大夫所尊服。而又享有高",
    "X83n1578_023:0650c23": "壽。預知報謝。師其冠也。",
    "X83n1578_023:0650c24": "▲鐵佛院智嵩禪師有同參到。師見便問。還記得相",
    "X83n1578_023:0651a01": "識麼。參頭擬議。第二僧打參頭一坐具曰。何不快祗",
    "X83n1578_023:0651a02": "對和尚。師曰。一箭兩垛。",
    "X83n1578_023:0651a03": "▲仁王院處評禪師問首山。如何是佛法大意。山便",
    "X83n1578_023:0651a04": "喝。師禮拜。山拈棒。師曰。老和尚沒世界那。山拋下拄",
    "X83n1578_023:0651a05": "杖曰。明眼人難謾。師曰。草賊大敗。",
    "X83n1578_023:0651a06": "▲智門罕迥禪師為北塔僧使點茶次。師起揖曰。僧",
    "X83n1578_023:0651a07": "使近上坐。使曰。鷂子頭上爭敢安巢。師曰。捧上不威",
    "X83n1578_023:0651a08": "龍。隨後打一坐具。使茶罷起曰。適來却成觸忤和尚。",
    "X83n1578_023:0651a09": "師曰。江南杜禪客。覓甚麼第二盌。",
    "X83n1578_023:0651a10": "▲丞相王隨居士謁首山。得言外之旨。自爾履踐深",
    "X83n1578_023:0651a11": "明大法。臨終書偈曰。畫堂燈已滅。彈指向誰說。去住",
    "X83n1578_023:0651a12": "本尋常。春風掃殘雪。",
    "X83n1578_023:0651a13": "▲廬州圓通緣德禪師混跡南昌上藍寺。宋齊丘至。",
    "X83n1578_023:0651a14": "僧眾趨迎。師閱經自若。丘問。看甚麼經。師舉經以示。",
    "X83n1578_023:0651a15": "丘異之。遂知名。後主延至金陵。後居廬山之圓通。曹",
    "X83n1578_023:0651a16": "翰渡江入寺。禪者驚走。師宴坐如平日。翰至不起。翰",
    "X83n1578_023:0651a17": "怒曰。汝不聞殺人不眨眼將軍乎。師熟視曰。汝安知",
    "X83n1578_023:0651a18": "有不懼生死和尚耶。翰因警悚增歎。翰曰。禪者何為",
    "X83n1578_023:0651a19": "而散。師曰。擊鼓自集。翰遣裨校擊之。無至者。翰曰。不",
    "X83n1578_023:0651a20": "至何也。師曰。公有殺心故爾。因自起擊之。禪者乃集。",
    "X83n1578_023:0651a21": "翰拜問決勝之策。師曰。非禪者所知。師每領諸剎。無",
    "X83n1578_023:0651a22": "所事去留。惟頹然默坐。而學者自成規矩。平生著一",
    "X83n1578_023:0651a23": "衲裙。以繩貫其褶處。夜申其裙以當被。太平興國二",
    "X83n1578_023:0651a24": "年十月七日。升堂曰。脫離世緣。乃在今日。以衲衣并",
    "X83n1578_023:0651b01": "所著木屐。留付山中。使門人累青石為塔。曰他日塔",
    "X83n1578_023:0651b02": "作紅色。吾再來也。泊然而化。閱世八十。坐六十三夏。",
    "X83n1578_023:0651b03": "幻寄曰。德師說法。如雲如雨。世人不聞。以有耳聽",
    "X83n1578_023:0651b04": "也。無耳者。至今聞其雷音不絕也。",
    "X83n1578_023:0651b05": "▲郢州大陽山警玄禪師十九為大僧。聽圓覺了義。",
    "X83n1578_023:0651b06": "講席無能及者。旋棄去遊方。初到梁山問。如何是無",
    "X83n1578_023:0651b07": "相道場。山指觀音曰。這個是吳處士畵。師擬進語。山",
    "X83n1578_023:0651b08": "急索曰。這個是有相底。那個是無相底。師遂有省。便",
    "X83n1578_023:0651b09": "禮拜。山曰。何不道取一句。師曰。道即不辭。恐上紙筆。",
    "X83n1578_023:0651b10": "山笑曰。此語上碑去在。師獻偈曰。我昔初機學道迷。",
    "X83n1578_023:0651b11": "萬水千山覔見知。明今辨古終難會。直說無心轉更",
    "X83n1578_023:0651b12": "疑。蒙師點出秦時鏡。照見父母未生時。如今覺了何",
    "X83n1578_023:0651b13": "所得。夜放烏雞帶雪飛。山謂可興洞上之宗　上堂。",
    "X83n1578_023:0651b14": "諸禪德。須明平常無生句。妙玄無私句。體明無盡句。",
    "X83n1578_023:0651b15": "第一句通一路。第二句無賓主。第三句兼帶去。一句",
    "X83n1578_023:0651b16": "道得。師子嚬呻。二句道得。師子返躑。三句道得。師子",
    "X83n1578_023:0651b17": "踞地。縱也周徧十方。擒也一時坐斷。正當恁麼時。作",
    "X83n1578_023:0651b18": "麼生通得個消息。若不通得個消息。來朝更獻楚王",
    "X83n1578_023:0651b19": "看。問如何是平常無生句。師曰。白雲覆青山。青山頂",
    "X83n1578_023:0651b20": "不露。曰如何是妙玄無私句。師曰。寶殿無人不侍立。",
    "X83n1578_023:0651b21": "不種梧桐免鳳來。曰如何是體明無盡句。師曰。手指",
    "X83n1578_023:0651b22": "空時天地轉。回塗石馬出紗籠。曰如何是師子嚬呻。",
    "X83n1578_023:0651b23": "師曰。終無回顧意。爭肯落平常。曰如何是師子返躑。",
    "X83n1578_023:0651b24": "師曰。周旋往返全歸父。繁興大用體無虧。曰如何是",
    "X83n1578_023:0651c01": "師子踞地。師曰。迥絕去來機。古今無變異　僧問。亡",
    "X83n1578_023:0651c02": "僧遷化。向甚麼處去。師曰。亡僧幾時遷化。曰爭奈相",
    "X83n1578_023:0651c03": "送何。師曰。紅罏燄上縧絲縷。靉靆雲中不點頭　師",
    "X83n1578_023:0651c04": "神觀奇偉。從兒稚中。即日一食。住大陽。足不越限。脇",
    "X83n1578_023:0651c05": "不至席者五十年。天聖五年七月十六日辭眾。又三",
    "X83n1578_023:0651c06": "日。以偈寄王曙侍郎。其略曰。吾年八十五。修因至於",
    "X83n1578_023:0651c07": "此。問我歸何處。頂相終難覩。停筆而化　師初會下。",
    "X83n1578_023:0651c08": "有承剖兩衲子。號稱奇傑。皆先師卒。及年八十時。歎",
    "X83n1578_023:0651c09": "無可繼洞宗者。乃以頂相及偈。寄浮山遠公。使為求",
    "X83n1578_023:0651c10": "法器。遠得投子青。俾續洞宗。語在浮山章中。",
    "X83n1578_023:0651c11": "▲明州雪竇重顯禪師遂寧府李氏子。依普安院仁",
    "X83n1578_023:0651c12": "銑上人出家。受具之後。橫經講席。究理窮玄。詰問鋒",
    "X83n1578_023:0651c13": "馳。機辯無敵。首造智門。即伸問曰。不起一念。云何有",
    "X83n1578_023:0651c14": "過。門召師近前。師纔近前。門以拂子驀口打。師擬開",
    "X83n1578_023:0651c15": "口。門又打。師豁然開悟。留止五年。盡得其道。乃復徧",
    "X83n1578_023:0651c16": "參　洞山聰禪師。每新到參。便問。溈山水牯牛。意作",
    "X83n1578_023:0651c17": "麼生。對者多不契山旨。師到亦如前問。師曰。作後人",
    "X83n1578_023:0651c18": "標榜。山擬道。師以坐具拂一下便行。山曰。且來上座。",
    "X83n1578_023:0651c19": "師曰。未參堂　師到大龍為知客。一日問曰。語者默",
    "X83n1578_023:0651c20": "者不是。非語非默更非。總是總不是。拈却大用現前。",
    "X83n1578_023:0651c21": "時人知有。未審大龍如何。龍曰。子有如是見解。師曰。",
    "X83n1578_023:0651c22": "這老漢瓦解氷消。龍曰。放你三十棒。師禮拜歸眾。龍",
    "X83n1578_023:0651c23": "却喚。適來問話底僧來。師便出。龍曰。老僧因甚麼瓦",
    "X83n1578_023:0651c24": "解氷消。師曰。轉見敗闕。龍作色曰。叵耐叵耐。師休去。",
    "X83n1578_023:0652a01": "後舉似南嶽雅和尚。雅曰。大龍何不與本分草料。師",
    "X83n1578_023:0652a02": "曰。和尚更須行脚　問羅漢林曰。法爾不爾。如何指",
    "X83n1578_023:0652a03": "南。林曰。只為法爾不爾。師曰。大眾記取某甲話頭。拂",
    "X83n1578_023:0652a04": "衣歸眾。林下堂。却令侍者請師至方丈問。上座適來",
    "X83n1578_023:0652a05": "不肯老僧那。師曰。和尚當代宗匠。焉敢不肯。林曰。你",
    "X83n1578_023:0652a06": "為甚拂衣歸眾。師曰。還許某甲說道理也無。林曰。你",
    "X83n1578_023:0652a07": "說看。師拍一拍下去　參大愚芝。與雲峰悅遊最久。",
    "X83n1578_023:0652a08": "後出世燒香。法嗣北塔。(即智門)有大龍小師曰。何不與",
    "X83n1578_023:0652a09": "先師燒香。師曰。昔僧問先師。如何是堅固法身。先師",
    "X83n1578_023:0652a10": "曰。山花開似錦。澗水湛如藍。我頌此因緣。報他恩了",
    "X83n1578_023:0652a11": "也。雲峰悅。知師不嗣芝。特過勘師。一日與遊山次。驀",
    "X83n1578_023:0652a12": "曰。入荒田不揀。信手拈來草。觸目未甞無。臨機何不",
    "X83n1578_023:0652a13": "道。師拈起一莖禾示之。悅不肯曰。夢也未夢見在。師",
    "X83n1578_023:0652a14": "曰。你不肯即休　僧問。遠離翠峰祖席。已臨雪竇道",
    "X83n1578_023:0652a15": "場。未審是一是二。師曰。馬無千里謾追風。曰恁麼則",
    "X83n1578_023:0652a16": "雲散家家月。師曰。龍頭蛇尾漢　六人新到相看。便",
    "X83n1578_023:0652a17": "問參頭。夫為上將。須是七事隨身。兩刃交鋒作麼生。",
    "X83n1578_023:0652a18": "僧云。久嚮翠巖有此一著。師云。一著放過。還我草鞋",
    "X83n1578_023:0652a19": "錢來。僧便喝。師便棒。僧約住拄杖與師一拍。師云。未",
    "X83n1578_023:0652a20": "到翠峯。與你二十棒了也。僧無語。師曰。且在一邊。問",
    "X83n1578_023:0652a21": "第二。副將作麼生。僧茫然。師曰。一狀領過。喫茶了。師",
    "X83n1578_023:0652a22": "把住參頭。適來公案。這裏即與麼。堂中作麼生舉。僧",
    "X83n1578_023:0652a23": "無語。師打一坐具推出　師問新到。甚處人。僧提起",
    "X83n1578_023:0652a24": "坐具。師曰。蝦跳不出斗。僧曰[跳-兆+孛]跳。師便打。僧曰。更[跳-兆+孛]",
    "X83n1578_023:0652b01": "跳。師又打。僧便走。師喚回。僧作禮曰。觸忤和尚。師曰。",
    "X83n1578_023:0652b02": "我要這話行。你又走作甚麼。僧曰。已徧天下了也。師",
    "X83n1578_023:0652b03": "復打五棒。僧曰。有諸方在。師曰。你只管喫棒。師又喚",
    "X83n1578_023:0652b04": "第二底近前來。問甚處人。僧曰。鼎州人。師曰敗也。僧",
    "X83n1578_023:0652b05": "曰。青天白日。師曰。兩重公案。僧曰恰是。師以拄杖指",
    "X83n1578_023:0652b06": "曰。你擬[跳-兆+孛]跳。僧擬議。師亦打五棒。參頭曰。這僧喫棒。",
    "X83n1578_023:0652b07": "與某甲不同。師一時喚近前。僧珍重便走。師隨後與",
    "X83n1578_023:0652b08": "一拄杖　有數僧到。師曰。新到那。曰是。師曰。參堂去。",
    "X83n1578_023:0652b09": "僧纔行。師曰來來。僧回首。師曰。洞庭難得師僧到。與",
    "X83n1578_023:0652b10": "你一椀茶喫　寶華侍者來看師。師問。寶華多少眾。",
    "X83n1578_023:0652b11": "者云。不勞和尚如此。師云。我好好問。爾[跳-兆+孛]跳作甚麼。",
    "X83n1578_023:0652b12": "者云。也不得放過。師云。真師子兒。喫茶了。師把住云。",
    "X83n1578_023:0652b13": "適來得恁麼無禮。者擬議。被師一掌云。歸去分明舉",
    "X83n1578_023:0652b14": "似寶華　問僧。名甚麼。云義懷。師云。何不名懷義。云",
    "X83n1578_023:0652b15": "當時致得。師云。誰與汝安著。云某甲受戒來十年也。",
    "X83n1578_023:0652b16": "師云。行脚費却多少草鞋。云和尚莫謾人好。師云。我",
    "X83n1578_023:0652b17": "也沒量罪過。汝作麼生。僧無語。師云。脫空謾語漢。便",
    "X83n1578_023:0652b18": "打　僧問。昭昭於心目之間。而相不可覩。晃晃於色",
    "X83n1578_023:0652b19": "塵之內。而理不可分。既在心目之間。為甚麼不親其",
    "X83n1578_023:0652b20": "相。師曰。花須連夜發。莫待曉風吹。曰與麼則雲散家",
    "X83n1578_023:0652b21": "家月。師曰。毗婆尸佛早留心。僧方禮拜。師以拄杖打",
    "X83n1578_023:0652b22": "一下曰。不得放過　僧問。猿抱子歸青嶂裏。鳥銜花",
    "X83n1578_023:0652b23": "落碧巖前。古人意旨如何。曰夾山猶在。曰和尚如何。",
    "X83n1578_023:0652b24": "曰依稀似曲纔堪聽。又被風吹別調中。僧却問。如何",
    "X83n1578_023:0652c01": "是翠峰境。曰春至桃花亦滿溪。僧禮拜。師曰。山僧今",
    "X83n1578_023:0652c02": "日敗闕。有人點檢得出。許他頂門上具一隻眼。便下",
    "X83n1578_023:0652c03": "座　宗首座到。方擬人事。師約住云。既知信之韜略。",
    "X83n1578_023:0652c04": "便須拱手歸降。宗云。今日敗闕。師云。劒刃未施。賊身",
    "X83n1578_023:0652c05": "已露。宗云。氣急殺人。師云。敗將不斬。宗云是。師云禮",
    "X83n1578_023:0652c06": "拜著。宗云。三十年後有人舉在。師云。已放你過　問",
    "X83n1578_023:0652c07": "聰道者。久參事作麼生。道者曰。青天白日。師曰。亂走",
    "X83n1578_023:0652c08": "作麼。者便喝。師曰喫棒。者擬舉手。師打一坐具曰。你",
    "X83n1578_023:0652c09": "看這瞎漢亂與　師一日見僧來。拈拄杖云。我兩手",
    "X83n1578_023:0652c10": "分付。你作麼生。僧退身云不敢。師云。為甚麼捧上不",
    "X83n1578_023:0652c11": "成龍。云三十年後。恐孤負和尚。師放下拄杖云。吽吽",
    "X83n1578_023:0652c12": "　與數僧遊山次。見牯牛舉頭。師問。牯牛舉頭作甚",
    "X83n1578_023:0652c13": "麼。僧云。怕和尚穿却。師不肯。自云。看入草底　因燒",
    "X83n1578_023:0652c14": "亡僧。師問僧。還將得火來麼。曰將得來。師曰。弄假像",
    "X83n1578_023:0652c15": "真　問僧。甚處來。曰浴來。師曰。三身中那一身浴。曰",
    "X83n1578_023:0652c16": "或鼓聲前。或鼓聲後。師曰。飽叢林。又一日問僧。你浴",
    "X83n1578_023:0652c17": "未。曰某甲此生不浴。師曰。你不浴圖個甚麼。曰今日",
    "X83n1578_023:0652c18": "被和尚勘破。師曰。賊不打貧兒家　首座寫真。師曰。",
    "X83n1578_023:0652c19": "既是首座。為甚麼却有兩個。曰爭之不足。師曰。你問",
    "X83n1578_023:0652c20": "我。我與你道。座擬問。師曰。雪竇門下　上堂。僧問。如",
    "X83n1578_023:0652c21": "何是時節因緣。師曰。瞌睡漢。僧便喝。師云。詐惺惺。復",
    "X83n1578_023:0652c22": "云。譬若世界壞時。大水競作。其間無量眾生。或沒未",
    "X83n1578_023:0652c23": "沒。互相悲號。仰望蒼蒼。皆云相救。時四禪天人一見。",
    "X83n1578_023:0652c24": "高聲便喝。咄哉眾生。我預曾報汝。令頻頻上來。汝却",
    "X83n1578_023:0653a01": "不聽。如今有什麼救處。乃拍手云。歸堂　師云。十方",
    "X83n1578_023:0653a02": "無壁落。四面亦無門。古人向甚麼處見客。若道得接",
    "X83n1578_023:0653a03": "手句。許汝天上天下　上堂。田地穩密底。佛祖不敢",
    "X83n1578_023:0653a04": "近。為甚麼擡脚不起。神通遊戲底。鬼神不能測。為甚",
    "X83n1578_023:0653a05": "麼下脚不得。直饒十字縱橫。朝打三千。暮打八百。",
    "X83n1578_023:0653a06": "師又云。槌擊妙喜世界百雜碎底人。為甚麼處處",
    "X83n1578_023:0653a07": "解持鉢。又云。知時頻到香積國底人。為甚麼拄杖",
    "X83n1578_023:0653a08": "頭上失却眼。又云。一花開天下春。古佛為甚麼不",
    "X83n1578_023:0653a09": "著便。你若透得。救取天下老宿。忽若有個衲僧出",
    "X83n1578_023:0653a10": "來云。和尚且自救。也許伊是金毛師子。又云。義出",
    "X83n1578_023:0653a11": "豐年。儉生不孝。於佛法中。作麼生辨損益。又云。一",
    "X83n1578_023:0653a12": "塵一佛國。一葉一釋迦。德山何以卓牌於閙市。又",
    "X83n1578_023:0653a13": "云。入林不動草。入水不動波。投子因甚麼脚下五",
    "X83n1578_023:0653a14": "色索。透關底試辨看。",
    "X83n1578_023:0653a15": "或云。佛未出世時一人人鼻孔撩天。出世後為甚麼",
    "X83n1578_023:0653a16": "杳無消息。代云。賊不打貧兒家。復問僧。賊不打貧兒",
    "X83n1578_023:0653a17": "家。因甚麼却打。代云。須到如此。",
    "X83n1578_023:0653a18": "或云。善來文殊。還知敗闕麼。代云。一箭雨垛。又云。",
    "X83n1578_023:0653a19": "一箭雨垛。為甚麼却敗闕。代云。善來文殊。或云。上",
    "X83n1578_023:0653a20": "來則擾擾。端坐則昏昏。脫灑一句作麼生道。代云。",
    "X83n1578_023:0653a21": "春無三日晴。又云。春無三日晴。去住還堪笑。衲僧",
    "X83n1578_023:0653a22": "晒却何時了。代云。某甲看。或云。文殊起佛見法見。",
    "X83n1578_023:0653a23": "貶向二鐵圍山。衲僧起佛見法見。列在三條椽下。",
    "X83n1578_023:0653a24": "翠峰起佛見法見。誰敢覷著。代云。秤尺在手。或云。",
    "X83n1578_023:0653b01": "洞庭湖水一吸淨盡。魚鼈向甚麼處藏身。代云。咦。",
    "X83n1578_023:0653b02": "又問摘茶僧云。茶叢列作鼻孔。茶葉是你眼睛。作",
    "X83n1578_023:0653b03": "麼生摘。代云。今日不著便。",
    "X83n1578_023:0653b04": "師云。一問一答。總未有事在。直饒乾坤大地。草木叢",
    "X83n1578_023:0653b05": "林。盡為衲僧。異口同聲。各置百千問難。也不消長老",
    "X83n1578_023:0653b06": "彈指一下。乃竝高低普應。前後無差。",
    "X83n1578_023:0653b07": "徑山杲云。假使大地盡末為塵。一一塵有一一口。",
    "X83n1578_023:0653b08": "一一口具無礙廣長舌相。一一舌相出無量差別",
    "X83n1578_023:0653b09": "音聲。一一音聲發無量差別言詞。一一言詞有無",
    "X83n1578_023:0653b10": "量差別妙義。如上塵數衲僧。各各具如是口如是",
    "X83n1578_023:0653b11": "舌如是音聲如是言詞如是妙義。同時致百千問",
    "X83n1578_023:0653b12": "難。問問各別。不消長老咳嗽一聲。一時答了。乘時",
    "X83n1578_023:0653b13": "於中作無量無邊廣大佛事。一一佛事周徧法界。",
    "X83n1578_023:0653b14": "所謂一毛現神變。一切佛同說。經於無量劫。不得",
    "X83n1578_023:0653b15": "其邊際。便恁麼去。閙熱門庭即得。正眼觀來。正是",
    "X83n1578_023:0653b16": "業識茫茫。無本可據。祖師門下。一點也用不著",
    "X83n1578_023:0653b17": "　幻寄曰。摩醯首羅三眼。雪竇但見右眼。妙喜但見",
    "X83n1578_023:0653b18": "左眼。若是正眼。二師夢也未夢見在。",
    "X83n1578_023:0653b19": "戲靠安巖。呈雙溪大師頌。陝府鐵牛却知有。春秋幾",
    "X83n1578_023:0653b20": "幾成過咎。一身還作二如來。黑白不分辨香臭　疏",
    "X83n1578_023:0653b21": "黑白無從。天地不仁。萬物蠢蠢。若謂非緣。竹何從筍。",
    "X83n1578_023:0653b22": "髮兮髮兮。黑白是準　革轍二門頌。劫火曾洞然。木",
    "X83n1578_023:0653b23": "人淚先落。可憐傅大士。處處失樓閣。一德雲閒古錐。",
    "X83n1578_023:0653b24": "幾下妙峰頂。喚他癡聖人。擔雪共填井。二祖佛未生",
    "X83n1578_023:0653c01": "前。已振塗毒鼓。如今誰樂聞。請試分回互。三宛轉復",
    "X83n1578_023:0653c02": "宛轉。真金休百鍊。喪却毗耶離。無人解看箭。",
    "X83n1578_023:0653c03": "虗堂愚頌。迦葉聆箏起舞。淵明聞鐘皺眉。息耕古",
    "X83n1578_023:0653c04": "室危坐。半窓凍日熈熈　葛蘆覃頌。風捲浮雲盡。",
    "X83n1578_023:0653c05": "青天絕點埃。山川俱在目。何必上高臺。",
    "X83n1578_023:0653c06": "悲學者尋流失源。作為道日損。偈曰。三分光陰早二",
    "X83n1578_023:0653c07": "過。靈臺一點不揩磨。區區逐日貪生去。喚不回頭爭",
    "X83n1578_023:0653c08": "奈何。",
    "X83n1578_023:0653c09": "無禪才云。雪竇老漢。顢顢頇頇。儱儱侗侗。更參三",
    "X83n1578_023:0653c10": "十年。也未會禪在。然雖始。是。土曠人稀。試聽下個",
    "X83n1578_023:0653c11": "註脚。乃頌云。瞎却摩醯三隻眼。南北東西路不分。",
    "X83n1578_023:0653c12": "千林落葉無人掃。獨自松門展脚眠　且菴仁頌",
    "X83n1578_023:0653c13": "云。鋸解秤錘。油煎石磉。兩手擎來。有功者賞。",
    "X83n1578_023:0653c14": "緣生義頌。義列緣生笑未聞。孰呈布鼓過雷門。金剛",
    "X83n1578_023:0653c15": "鐵券諸方問。報道三千海嶽昏　名實無當偈。玉轉",
    "X83n1578_023:0653c16": "珠廻佛祖言。精通猶是汙心田。老盧只解長舂米。何",
    "X83n1578_023:0653c17": "得風流萬古傳　迷悟相反頌。霏霏梅雨灑高層。五",
    "X83n1578_023:0653c18": "月山房冷似氷。莫道乾坤乖大信。未明心地是炎蒸",
    "X83n1578_023:0653c19": "　道貴如愚頌。雨過寒雲曉半開。數峰如畵碧崔嵬。",
    "X83n1578_023:0653c20": "空生不解巖中坐。惹得天花動地來　大功不宰頌。",
    "X83n1578_023:0653c21": "牛頭峰頂鎖重雲。獨坐寥寥寄此身。百鳥不來春又",
    "X83n1578_023:0653c22": "過。不知誰是到菴人　晦跡自怡頌。圖畵當年愛洞",
    "X83n1578_023:0653c23": "庭。波心七十二峯青。如今高臥思前事。添得盧公倚",
    "X83n1578_023:0653c24": "石屏　與時寡合頌。居士門高謁未期。閑隈巖石且",
    "X83n1578_023:0654a01": "相宜。太湖三萬六千頃。月在波心說向誰　皇祐四",
    "X83n1578_023:0654a02": "年六月十日。沐浴罷。整衣側臥而化。閱世七十三。坐",
    "X83n1578_023:0654a03": "五十夏。建塔本山。",
    "X83n1578_023:0654a04": "▲瑞州洞山曉聰禪師遊方時。在雲居作燈頭。見僧",
    "X83n1578_023:0654a05": "說泗州大聖近日在揚州出現。有設問曰。既是泗州",
    "X83n1578_023:0654a06": "大聖。為甚麼却向揚州出現。師曰。君子愛財。取之以",
    "X83n1578_023:0654a07": "道。後僧舉似蓮花峯祥菴主。主大驚曰。雲門兒孫猶",
    "X83n1578_023:0654a08": "在。中夜望雲居拜之　僧問。達磨未傳心地印。釋迦",
    "X83n1578_023:0654a09": "未解髻中珠。此時若問西來意。還有西來意也無。師",
    "X83n1578_023:0654a10": "曰。六月雨淋淋。寬其萬姓心。曰恁麼則雲散家家月。",
    "X83n1578_023:0654a11": "春來處處花。師曰。脚跟下到金剛水際是多少。僧無",
    "X83n1578_023:0654a12": "語。師曰。祖師西來特唱此事。自是上座不薦。所以從",
    "X83n1578_023:0654a13": "門入者不是家珍。認影迷頭豈非大錯。既是祖師西",
    "X83n1578_023:0654a14": "來特唱此事。又何必更對眾忉忉。珍重　師甞負柴",
    "X83n1578_023:0654a15": "上山。路逢一僧。問山上有柴。何故向山下擔柴。師放",
    "X83n1578_023:0654a16": "柴於地曰。會麼。曰不會。師曰。我要燒。",
    "X83n1578_023:0654a17": "石林鞏頌。柴火煎熬擔在身。相逢狹路不堪論。淡",
    "X83n1578_023:0654a18": "烟落日青山外。滿地難收刀斧痕。",
    "X83n1578_023:0654a19": "發供養主。示眾云。住持之道。勞他十方高人。且實際",
    "X83n1578_023:0654a20": "理地不受一塵。佛事門中不捨一法。盖為清眾之故。",
    "X83n1578_023:0654a21": "所以忘勞。然盡大地作一胡餅。天下人盡得喫。惟有",
    "X83n1578_023:0654a22": "深沙神不得喫。怒發將蒺藜杖打一棒。瓦解氷消",
    "X83n1578_023:0654a23": "　師手植萬松於東嶺。而恒誦金剛般若經。山中人因",
    "X83n1578_023:0654a24": "名其嶺曰金剛。方植松。而寶禪師至。時覩自五祖來。",
    "X83n1578_023:0654b01": "師問。上嶺一句作麼生道。寶曰。氣急殺人。師拄钁呵",
    "X83n1578_023:0654b02": "曰。從何得此隨語生解阿師。見問上嶺。便言氣急。佛",
    "X83n1578_023:0654b03": "法却成流布。寶請代語。師曰。氣喘殺人　逍遙問。嶺",
    "X83n1578_023:0654b04": "在此。金剛在何處。師指曰。此一株是老僧親栽　天",
    "X83n1578_023:0654b05": "聖八年六月八日示疾。持不食七日。集道俗曰。法席",
    "X83n1578_023:0654b06": "當令自寶住持。因與門人敘透法身話。說偈曰。參禪",
    "X83n1578_023:0654b07": "學道莫茫茫。問透法身北斗藏。余今老倒尫羸甚。見",
    "X83n1578_023:0654b08": "人無力得商量。惟有鉏頌知我道。種松時復上金剛。",
    "X83n1578_023:0654b09": "言卒而化。又七日闍維。得五色舍利。塔於西阿。",
    "X83n1578_023:0654b10": "▲洞山自寶禪師作達磨讚云。師真徒邈。三界無著。",
    "X83n1578_023:0654b11": "擬欲安排。知君大錯。虗勞指點。何處捫摸。要識師真。",
    "X83n1578_023:0654b12": "乾坤廓落。(正法眼藏。自此上作敘。此下乃讚)師相兮世所希。師眉兮",
    "X83n1578_023:0654b13": "陣雲垂。師眼兮電光輝。師鼻兮聳須彌。師口門無齒",
    "X83n1578_023:0654b14": "兮過在誰。擬涉流沙兮何不自知非。彼此丈夫兮傳",
    "X83n1578_023:0654b15": "法與阿誰。更住少林兮懡[怡-台+羅]却西歸。遇衲僧兮好與",
    "X83n1578_023:0654b16": "一頓椎。雖然如是兮不會莫針錐。",
    "X83n1578_023:0654b17": "瑯琊覺和尚覩此讚。乃述頌云。師眼兮深。師鼻兮",
    "X83n1578_023:0654b18": "大。師耳兮穿。師舌兮快。師身兮黑。師心兮戴。手携",
    "X83n1578_023:0654b19": "隻履返流沙。熊耳石塔今猶在。只將此頌驗盡天",
    "X83n1578_023:0654b20": "下衲僧。妙喜曰。[○@戴]。此一字不得動著。動著則禍生。",
    "X83n1578_023:0654b21": "師少即持戒甚嚴。行脚時甞旅宿。為娼所窘。師坐達",
    "X83n1578_023:0654b22": "旦。及發。娼索宿錢。仍與之。自焚被褥而去。娼媿告父",
    "X83n1578_023:0654b23": "母。謂師真佛子。請致齋自懺。後住歸宗。一日扶杖出",
    "X83n1578_023:0654b24": "門。值縣尉過。呵令避路。師側立道左。尉馬見師忽跪",
    "X83n1578_023:0654c01": "伏不行。尉廉知是師。再拜而去。繼遷雲居。山神一夕",
    "X83n1578_023:0654c02": "以輿舁師遶山行。師呵令舁致方丈。神如教舁致焉。",
    "X83n1578_023:0654c03": "▲潭州北禪智賢禪師歲夜小參曰。年窮歲盡。無可",
    "X83n1578_023:0654c04": "與諸人分歲。老僧烹一頭露地白牛。炊黍米飯。煑野",
    "X83n1578_023:0654c05": "菜羹。燒榾柮火。大家喫了。唱村田樂。何故免見。倚他",
    "X83n1578_023:0654c06": "門戶傍他牆。剛被時人喚作郎。便下座歸方丈。至夜",
    "X83n1578_023:0654c07": "深。維那入方丈問訊曰。縣裏有公人到勾和尚。師曰。",
    "X83n1578_023:0654c08": "作甚麼。那曰。道和尚宰牛不納皮角。師遂捋下頭帽。",
    "X83n1578_023:0654c09": "擲在地上。那便拾去。師跳下禪牀。攔胸擒住。呌曰賊",
    "X83n1578_023:0654c10": "賊。那將帽子覆師頂曰。天寒且還和尚。師呵呵大笑。",
    "X83n1578_023:0654c11": "那便出去。時法昌為侍者。師顧昌曰。這公案作麼生。",
    "X83n1578_023:0654c12": "昌曰。潭州紙貴。一狀領過。",
    "X83n1578_023:0654c13": "▲南安巖自嚴尊者依雲豁五年。密契心法。自後頗",
    "X83n1578_023:0654c14": "著異跡。除懷仁江蛟害馴。武平黃石巖蛇虎至。可使",
    "X83n1578_023:0654c15": "令驅。南安江眠槎。民有禱者輙得如願。有僧自惠州",
    "X83n1578_023:0654c16": "來曰。河源有巨舟著沙。萬牛挽不可動。願得以載磚。",
    "X83n1578_023:0654c17": "建塔於南海。為眾生福田。師曰。此陰府之物。然付汝",
    "X83n1578_023:0654c18": "偈取之。偈曰。天零灞水生。陰府船王移。莫立沙中久。",
    "X83n1578_023:0654c19": "納福蔭菩提。僧即舟倡偈。而舟為動。萬眾歡呼。至五",
    "X83n1578_023:0654c20": "羊有巨商。從借以載。僧許之。方解繂。俄風作。失舟所",
    "X83n1578_023:0654c21": "在　有沙彌。無多聞性。而事師謹愿。師憐之。作偈使",
    "X83n1578_023:0654c22": "誦。久當聰明。偈曰。大智發於心。於心何處尋。成就一",
    "X83n1578_023:0654c23": "切義。無古亦無今。於是世間章句。吾伊上口　師示",
    "X83n1578_023:0654c24": "人。多以偈率題贈。以之中四字於其後。莫有識其旨",
    "X83n1578_023:0655a01": "者　初西竺尊者。至南康盤古山曰。後當有白衣菩",
    "X83n1578_023:0655a02": "薩來興此山。至是師以隣僧亡。遵教茶毗。而未聞官。",
    "X83n1578_023:0655a03": "迕吏。遂白衣。適遊此山。樂而棲息。三年竟成叢林。符",
    "X83n1578_023:0655a04": "波利所記云　淳化乙卯正月初六日。集眾曰。吾此",
    "X83n1578_023:0655a05": "日生今正是時。遂右脇而化。",
    "X83n1578_023:0655a06": "林間錄。集眾曰下。有汝等當知。妙性廓然。本無生",
    "X83n1578_023:0655a07": "滅。示有去來。更疑何事二十字。",
    "X83n1578_023:0655a08": "▲天台山德韶國師處州龍泉人。族陳氏。母葉夢白",
    "X83n1578_023:0655a09": "光觸體。覺而娠。生而傑異。年十五。有梵僧見之。拊其",
    "X83n1578_023:0655a10": "背曰。汝當出家。塵中無置汝所也。乃往依龍歸寺剃",
    "X83n1578_023:0655a11": "髮。十八詣信州開元寺。受滿分戒。後唐同光中。謁舒",
    "X83n1578_023:0655a12": "州投子菴主。不契。造龍牙遁禪師。問雄雄之尊。因甚",
    "X83n1578_023:0655a13": "麼親近不得。遁曰。如火與火。曰忽遇水來又作麼生。",
    "X83n1578_023:0655a14": "遁曰。汝不會我語。又問。天不盖地不載。此理如何。遁",
    "X83n1578_023:0655a15": "曰。合如是。師惘然。固要為說。遁曰。道者汝向後自會",
    "X83n1578_023:0655a16": "去(師後於通玄峯澡浴次。忽省前話。遂具威儀。望龍牙禮拜曰。當時若向我說。今日決定罵也)　時",
    "X83n1578_023:0655a17": "疎山有矮師叔者。精峭。號能齧鏃機。師問。百帀千重。",
    "X83n1578_023:0655a18": "是何人境界。矮曰。左搓芒繩縛鬼子。曰不落古今請",
    "X83n1578_023:0655a19": "師說。矮曰不說。曰為什麼不說。矮曰。個中不辨有無。",
    "X83n1578_023:0655a20": "師曰。師今善說。矮駭之。久而辭去。所至少留。見知識",
    "X83n1578_023:0655a21": "五十四人。括磨搜剝。窮極隱秘。後至臨川謁法眼。眼",
    "X83n1578_023:0655a22": "一見深契之。師以徧涉叢林。但隨眾而已。無所咨參。",
    "X83n1578_023:0655a23": "有僧問法眼禪師曰。十二時中。如何得頓息萬緣去。",
    "X83n1578_023:0655a24": "法眼曰。空與汝為緣耶。色與汝為緣耶。言空為緣。則",
    "X83n1578_023:0655b01": "空未無緣。言色為緣。則色心不二。日用果何物為汝",
    "X83n1578_023:0655b02": "緣乎。師聞悚然異之。又有問者曰。如何是曹源一滴",
    "X83n1578_023:0655b03": "水。法眼曰。是曹源一滴水。於是師大悟于座下。平生",
    "X83n1578_023:0655b04": "疑滯。渙若氷釋。感涕沾衣。法眼曰。汝當大弘吾宗。行",
    "X83n1578_023:0655b05": "矣。無自滯。",
    "X83n1578_023:0655b06": "洪覺範曰。僧問法眼。如何是曹源一滴水。而法眼",
    "X83n1578_023:0655b07": "但曰。是曹源一滴水。韶公乃開悟。後僧有問韶。如",
    "X83n1578_023:0655b08": "何是古佛心。曰此問不弱。問那吒太子。析骨還父。",
    "X83n1578_023:0655b09": "析肉還母。如何是太子身。曰大家見上座。問則問",
    "X83n1578_023:0655b10": "答之間。不令意根樁立。盖甞曰。大凡言教須絕滲",
    "X83n1578_023:0655b11": "漏。而學者方爭趨微妙之域。欲見佛祖之心。譬如",
    "X83n1578_023:0655b12": "趨越而首燕也歟。",
    "X83n1578_023:0655b13": "問。一人執炬自燼其身。一人抱氷橫屍於路。此二人",
    "X83n1578_023:0655b14": "阿誰辨道。師曰。不遺者。曰不會。乞師指示。師曰。你名",
    "X83n1578_023:0655b15": "敬新。曰未審還有人證明也無。師曰有。曰甚麼人證",
    "X83n1578_023:0655b16": "明。師曰敬新　興教明和尚問曰。飲光持釋迦丈六",
    "X83n1578_023:0655b17": "之衣。在雞足山。候彌勒下生。將丈六之衣。披在千尺",
    "X83n1578_023:0655b18": "之身。應量恰好。祇如釋迦身長丈六。彌勒身長千尺。",
    "X83n1578_023:0655b19": "為復是身解短耶。衣解長耶。師曰。汝却會。明拂袖便",
    "X83n1578_023:0655b20": "出去。師曰。小兒子。山僧若答汝不是。當有因果。汝若",
    "X83n1578_023:0655b21": "不是。吾當見之。明歸七日吐血。浮光和尚勸曰。汝速",
    "X83n1578_023:0655b22": "去懺悔。明乃至師方丈悲泣曰。願和尚慈悲。許某懺",
    "X83n1578_023:0655b23": "悔。師曰。如人倒地因地而起。不曾教汝起倒。明又曰。",
    "X83n1578_023:0655b24": "若許懺悔。某當終身給侍。師為出語曰。佛佛道齊。宛",
    "X83n1578_023:0655c01": "爾高低。釋迦彌勒。如印印泥　僧問。承古有言。若人",
    "X83n1578_023:0655c02": "見般若。即被般若縛。若人不見般若。亦被般若縛。既",
    "X83n1578_023:0655c03": "見般若。為甚麼却被縛。師曰。你道般若見甚麼。曰不",
    "X83n1578_023:0655c04": "見般若。為甚麼亦被縛。師曰。你道般若甚麼處不見。",
    "X83n1578_023:0655c05": "乃曰。若見般若。不名般若。不見般若。亦不名般若。且",
    "X83n1578_023:0655c06": "作麼生說見不見。所以古人道。若欠一法。不成法身。",
    "X83n1578_023:0655c07": "若剩一法。不成法身。若有一法不成法身。若無一法",
    "X83n1578_023:0655c08": "不成法身。此是般若之真宗也　云眾。真宗不二。萬",
    "X83n1578_023:0655c09": "德無言。正當明時。如王寶劍。所以如來於一切處成",
    "X83n1578_023:0655c10": "等正覺。於刀山劍樹上成等正覺。於鑊湯罏炭裏成",
    "X83n1578_023:0655c11": "等正覺。於棒下成等正覺。於喝下成等正覺。所以一",
    "X83n1578_023:0655c12": "動一靜。一去一來。一生一滅。未曾有纖毫異相。未曾",
    "X83n1578_023:0655c13": "有纖毫別相。更無毫釐絲髮許。作見聞心識解會。何",
    "X83n1578_023:0655c14": "故。誠謂是非路絕。妙性天機。所以云。汝生我亦生。汝",
    "X83n1578_023:0655c15": "殺我亦殺。生殺輪王機。交馳激電掣　上堂。佛法現",
    "X83n1578_023:0655c16": "成。一切具足。豈不見道。圓同太虗。無欠無餘。若如是。",
    "X83n1578_023:0655c17": "也且誰欠誰剩。誰是誰非。誰是會者。誰是不會者。所",
    "X83n1578_023:0655c18": "以道。東去亦是上座。西去亦是上座。南去亦是上座。",
    "X83n1578_023:0655c19": "北去亦是上座。因甚麼却成東西南北。若會得。自然",
    "X83n1578_023:0655c20": "見聞覺知路絕。一切諸法現前。何故如此。為法身無",
    "X83n1578_023:0655c21": "相。觸目皆形。般若無知。對緣而照。一時徹底會取好。",
    "X83n1578_023:0655c22": "諸上座。出家兒合作麼生。此是本有之理。未為分外。",
    "X83n1578_023:0655c23": "識心達本源。故名為沙門。若識心皎皎地。實無絲毫",
    "X83n1578_023:0655c24": "障癡上座。久立珍重　上堂。眼中無色識。色中無眼",
    "X83n1578_023:0656a01": "識。眼識二俱空。何能令見色。是眼則不能自見其己",
    "X83n1578_023:0656a02": "體。若不能自見。云何見餘物。古聖方便皆為說破。若",
    "X83n1578_023:0656a03": "於此明得寂靜法。不寂靜法也收盡。明得遠離法。不",
    "X83n1578_023:0656a04": "遠離法亦收盡。未來現在亦無遺餘。名一法界。何有",
    "X83n1578_023:0656a05": "遮障。各自信取　師有偈曰。通玄峰頂。不是人間。心",
    "X83n1578_023:0656a06": "外無法。滿目青山。法眼聞曰。即此一頌。可起吾宗。",
    "X83n1578_023:0656a07": "妙喜曰。滅却法眼宗。只緣這一頌。",
    "X83n1578_023:0656a08": "師以涅槃四種聞示學者。諸方目為韶國師四料揀。",
    "X83n1578_023:0656a09": "云聞聞。([○@放]百丈端頌云。秋江清淺時。白鷺和烟島。良哉觀世音。全身入荒草)聞不聞。([○@收]百",
    "X83n1578_023:0656a10": "丈端頌云。解語非干舌。能言豈是聲。不知常顯露。剛道有虧盈)不聞聞。([○@明]百丈端頌云。波生元是",
    "X83n1578_023:0656a11": "水。空性逐方圓。除却方圓器。胡孫夜播錢)不聞不聞。([○@(眝-丁+(?/口))]百丈端頌云。理事兩俱忘。誰人敢度量。",
    "X83n1578_023:0656a12": "渾崙無縫罅。徧界不曾藏)開寶四年辛未。華頂西峰忽摧。聲振一",
    "X83n1578_023:0656a13": "境。六月有星隕於峰頂。林木皆白。二十八日。集眾告",
    "X83n1578_023:0656a14": "別而化。",
    "X83n1578_023:0656a15": "▲金陵清凉泰欽法燈禪師在眾日。性豪逸。不事事。",
    "X83n1578_023:0656a16": "眾易之。法眼獨契重。眼一日問眾。虎項金鈴。是誰解",
    "X83n1578_023:0656a17": "得。眾無對。師適至。眼舉前語問。師曰。繫者解得。眼曰。",
    "X83n1578_023:0656a18": "汝輩輕渠不得　上堂。有僧出禮拜。師曰。道者前時",
    "X83n1578_023:0656a19": "謝汝請。我將甚麼與汝好。僧擬問次。師曰。將謂相悉。",
    "X83n1578_023:0656a20": "却成不委　上堂。某甲本欲居山。藏拙養病過時。奈",
    "X83n1578_023:0656a21": "緣先師有未了底公案。出來與他了却。時有僧問。如",
    "X83n1578_023:0656a22": "何是先師未了底公案。師便打曰。祖禰不了。殃及兒",
    "X83n1578_023:0656a23": "孫。曰過在甚麼處。師曰。過在我。殃及你。江南國主為",
    "X83n1578_023:0656a24": "鄭王時。受心法於法眼之室。聞此問師曰。先師有甚",
    "X83n1578_023:0656b01": "麼不了底公案。師曰。現分析次。",
    "X83n1578_023:0656b02": "翠巖芝云。為眾竭力。禍出私門　天童覺云。這僧",
    "X83n1578_023:0656b03": "若是個漢。出來便與掀倒禪牀。不惟自有出身之",
    "X83n1578_023:0656b04": "路。亦免祖禰不了殃及兒孫　圜悟舉云。山僧卑",
    "X83n1578_023:0656b05": "志。本亦如斯。今日出來。祇為正祖先師。有個現成",
    "X83n1578_023:0656b06": "公案。對眾舉揚。有不惜性命底。試出來挨拶看。如",
    "X83n1578_023:0656b07": "無。不免自拈自弄去也。喝一喝。以拂子擊禪牀下",
    "X83n1578_023:0656b08": "座。",
    "X83n1578_023:0656b09": "▲杭州靈隱清聳禪師參法眼。眼指雨謂師曰。滴滴",
    "X83n1578_023:0656b10": "落在上座眼裏。師初不喻旨。後因閱華嚴感悟。承眼",
    "X83n1578_023:0656b11": "印可　上堂曰。十方諸佛。常在汝前。還見麼。若言見。",
    "X83n1578_023:0656b12": "將心見。將眼見。所以道。一切法不生。一切法不滅。若",
    "X83n1578_023:0656b13": "能如是解。諸佛常現前。又曰。見色便見心。且喚甚麼",
    "X83n1578_023:0656b14": "作心。山河大地。萬象森羅。青黃赤白男女等相。是心",
    "X83n1578_023:0656b15": "不是心。若是心。為甚麼却成物象去。若不是心。又道",
    "X83n1578_023:0656b16": "見色便見心。還會麼。祇為迷此而成顛倒。種種不同。",
    "X83n1578_023:0656b17": "於無同異中。強生同異。且如今直下承當。頓豁本心。",
    "X83n1578_023:0656b18": "皎然無一物可作見聞。若離心別求解脫者。古人喚",
    "X83n1578_023:0656b19": "作迷波討源。卒難曉悟。",
    "X83n1578_023:0656b20": "▲洪州百丈道恒禪師參法眼。因請益外道問佛不",
    "X83n1578_023:0656b21": "問有言不問無言。敘語未終。眼曰。住住。汝擬向世尊",
    "X83n1578_023:0656b22": "良久處會那。師從此悟入　上堂。實是無事。諸人各",
    "X83n1578_023:0656b23": "各是佛。更有何疑。得到這裏。古人道。十方同聚會。個",
    "X83n1578_023:0656b24": "個學無為。此是選佛場。心空及第歸。且作麼生是心",
    "X83n1578_023:0656c01": "空。不是那裏閉目冷坐是心空。此正是意識想解。上",
    "X83n1578_023:0656c02": "座要會心空麼。但識自心。便見心空。所以道。過去已",
    "X83n1578_023:0656c03": "過去。未來更莫筭。兀然無事坐。何曾有人喚。設有人",
    "X83n1578_023:0656c04": "喚上座。應他好。不應他好。若應他。阿誰喚上座。若不",
    "X83n1578_023:0656c05": "應他。又不患聾也。三世體空。且不是木頭也。所以古",
    "X83n1578_023:0656c06": "人道。心空得見法王。還見法王麼。也祇是老病僧。又",
    "X83n1578_023:0656c07": "莫道渠自代好。珍重　上堂。眾纔集。便曰喫茶去。或",
    "X83n1578_023:0656c08": "時眾集。便曰珍重。或時眾集。便曰歇。後有頌曰。百丈",
    "X83n1578_023:0656c09": "有三訣。喫茶珍重歇。直下便承當。敢保君未徹。",
    "X83n1578_023:0656c10": "薦福古。舉此語示眾云。大眾。只如恒和尚。作此一",
    "X83n1578_023:0656c11": "頌。且道。見處如何。還知得失否。要會麼。據他三度",
    "X83n1578_023:0656c12": "上堂時節。恰似個好人。後來作此一頌。恰如面上",
    "X83n1578_023:0656c13": "雕兩行字。若是通人達士。舉起便知。後學初機。難",
    "X83n1578_023:0656c14": "為揀辨。老僧與汝從頭注出。百丈有三訣。賊身已",
    "X83n1578_023:0656c15": "露。喫茶珍重歇。贓物出來。直下便承當。敢保君未",
    "X83n1578_023:0656c16": "徹。大似抱贓判事。然雖如此。諸仁者。須具擇法眼。",
    "X83n1578_023:0656c17": "方能證明。如或邪正不分。可謂顢頇佛性。更須博",
    "X83n1578_023:0656c18": "問賢良。可惜虗生浪死。",
    "X83n1578_023:0656c19": "▲永明道潛禪師謁法眼。眼曰。子於參請外。看甚麼",
    "X83n1578_023:0656c20": "經。師曰。華嚴經。眼曰。總別同異成壞六相。是何門攝",
    "X83n1578_023:0656c21": "屬。師曰。文在十地品中。據理則世出世間一切法。皆",
    "X83n1578_023:0656c22": "具六相也。眼曰。空還具六相也無。師無對。眼曰。汝問",
    "X83n1578_023:0656c23": "我。師乃問。空還具六相也無。眼曰空。師於是開悟。踊",
    "X83n1578_023:0656c24": "躍禮謝。眼曰。子作麼生會。師曰空。眼然之。異日因四",
    "X83n1578_023:0657a01": "眾士女入院。眼問曰。律中道。隔壁聞釵釧聲。即名破",
    "X83n1578_023:0657a02": "戒。見覩金銀合雜朱紫駢闐。是破戒。不是破戒。師曰。",
    "X83n1578_023:0657a03": "好個入路。眼曰。汝向後有五百毳徒。為王侯所重在",
    "X83n1578_023:0657a04": "　師後於衢州古寺。覧閱藏經。甞宴坐中。見文殊現",
    "X83n1578_023:0657a05": "形。不覺起而作禮。及詣杭禮阿育王塔。跪而頂戴。淚",
    "X83n1578_023:0657a06": "下如雨。問掌塔僧曰。舍利人不目擊。還實有否。僧云。",
    "X83n1578_023:0657a07": "按傳記云。藏在內角中。望若懸鐘焉。師疑未已。遂苦",
    "X83n1578_023:0657a08": "到跪禮。更無間然。俄見舍利在懸鐘之外。蠢瞤而行。",
    "X83n1578_023:0657a09": "師悲喜交集。又光文大師。自為檀越。請於山齋。行三",
    "X83n1578_023:0657a10": "七日普賢懺。忽見徧吉御象。在塔寺三門亭下。其象",
    "X83n1578_023:0657a11": "鼻直。枕行懺所。建隆二年辛酉九月十八日示寂。入",
    "X83n1578_023:0657a12": "棺之際。有白光晝發。舉眾皆見。闍維舍利不可勝紀。",
    "X83n1578_023:0657a13": "有屠者。自惟惡業。展襟就火聚乞求。須臾獲七顆。",
    "X83n1578_023:0657a14": "▲杭州報恩慧明禪師一日有新到參。師問。近離甚",
    "X83n1578_023:0657a15": "處。曰都城。師曰。上座離都城到此山。則都城少上座。",
    "X83n1578_023:0657a16": "此間剩上座。剩則心外有法。少則心法不周。說得道",
    "X83n1578_023:0657a17": "理即住。不會即去。僧無對。",
    "X83n1578_023:0657a18": "妙喜代曰。和尚謾某甲不得。某甲亦謾和尚不得。",
    "X83n1578_023:0657a19": "復曰。即今莫有道得相謾句者麼。若也道得。許汝",
    "X83n1578_023:0657a20": "跳得金剛圈。吞得栗棘蓬。",
    "X83n1578_023:0657a21": "師問朋彥上座曰。從上諸聖。及諸先德。還有不悟者",
    "X83n1578_023:0657a22": "無。彥曰。諸聖先德豈有不悟者哉。師曰。一人發真歸",
    "X83n1578_023:0657a23": "源。十方虗空悉皆銷隕。今天台山嶷然。如何得銷隕",
    "X83n1578_023:0657a24": "去。彥無對　資嚴長老問。如何是現前三昧。師曰。還",
    "X83n1578_023:0657b01": "聞麼。嚴曰。某甲不患聾。師曰。果然患聾。",
    "X83n1578_023:0657b02": "▲雲居清錫禪師有廖天使入院。見供養法眼真。乃",
    "X83n1578_023:0657b03": "問曰。真前是什麼果子。師曰。假果子。廖曰。既是假果",
    "X83n1578_023:0657b04": "子。何以將供養真。師曰。也祇要天使識假。",
    "X83n1578_023:0657b05": "▲漳州羅漢智依禪師問僧。今夏在甚麼處。僧曰。在",
    "X83n1578_023:0657b06": "無言上座處。師曰。還曾問訊他否。僧曰。也曾問訊。師",
    "X83n1578_023:0657b07": "曰。無言作麼生問得。僧曰。若得無言。甚麼處不問得。",
    "X83n1578_023:0657b08": "師喝曰。恰似問老兄　師與彥端長老喫餅餤。端曰。",
    "X83n1578_023:0657b09": "百種千般。其體不二。師曰。作麼生是不二體。端拈起",
    "X83n1578_023:0657b10": "餅餤。師曰。祇守百種千般。端曰。也是和尚見處。師曰。",
    "X83n1578_023:0657b11": "汝也是羅公詠梳頭樣　師將示滅。乃謂眾曰。今晚",
    "X83n1578_023:0657b12": "四大不和暢。雲騰鳥飛。風動塵起。浩浩地還有人治",
    "X83n1578_023:0657b13": "得麼。若治得。永劫不相識。若治不得。時時常見我。言",
    "X83n1578_023:0657b14": "訖告寂。",
    "X83n1578_023:0657b15": "▲金陵報慈文邃禪師甞究首楞嚴。為之節解句釋。",
    "X83n1578_023:0657b16": "自謂深符經旨。謁法眼。眼曰。楞嚴豈不是有八還義。",
    "X83n1578_023:0657b17": "師曰是。眼曰。明還甚麼。師曰。明還日輪。眼曰。日輪還",
    "X83n1578_023:0657b18": "甚麼。師懵然。眼戒令焚所注文。師始依眼請益。",
    "X83n1578_023:0657b19": "▲金陵報恩院玄則禪師問青峰。如何是學人自己。",
    "X83n1578_023:0657b20": "峰曰。丙丁童子來求火。後謁法眼。眼問。甚處來。師曰",
    "X83n1578_023:0657b21": "青峰。眼曰。青峰有何言句。師舉前話。眼曰。上座作麼",
    "X83n1578_023:0657b22": "生會。師曰。丙丁屬火。而更求火。如將自己求自己。眼",
    "X83n1578_023:0657b23": "曰。與麼會。又爭得。師曰。某甲祇與麼。未審和尚如何。",
    "X83n1578_023:0657b24": "眼曰。你問我。我與你道。師問。如何是學人自己。眼曰。",
    "X83n1578_023:0657c01": "丙丁童子來求火。師於言下頓悟　開堂日。李王與",
    "X83n1578_023:0657c02": "法眼俱在會。僧問。龍吟霧起。虎嘯風生。學人知是出",
    "X83n1578_023:0657c03": "世邊事。到此為甚麼不會。師曰。會取好。僧舉頭看師。",
    "X83n1578_023:0657c04": "又看法眼。乃抽身入眾。法眼與李王。當時失色。眼歸",
    "X83n1578_023:0657c05": "方丈。令侍者喚問話僧至。眼曰。上座適來問底話。許",
    "X83n1578_023:0657c06": "你具眼。人天眾前。何不禮拜盖覆却。眼摵一坐具。其",
    "X83n1578_023:0657c07": "僧三日後吐光而終。",
    "X83n1578_023:0657c08": "▲歸宗策真禪師初名慧超。謁法眼問曰。慧超咨和",
    "X83n1578_023:0657c09": "尚。如何是佛。眼曰。汝是慧超。師從此悟入。",
    "X83n1578_023:0657c10": "圜悟勤云。諸方商量者。多作情解道。慧超便是佛。",
    "X83n1578_023:0657c11": "所以法眼恁麼答。有者道。大似騎牛覓牛。有者道。",
    "X83n1578_023:0657c12": "問處便是。有甚麼交涉。若恁麼會。不惟孤負自己。",
    "X83n1578_023:0657c13": "亦乃深屈古人。雪竇頌云。江國春風吹不起。鷓鴣",
    "X83n1578_023:0657c14": "啼在深花裏。三級浪高魚化龍。癡人猶戽夜塘水。",
    "X83n1578_023:0657c15": "圜悟云。江西江南。多作兩般解會道。江國春風吹",
    "X83n1578_023:0657c16": "不起。頌汝是慧超。這個消息。直饒江國春風。也吹",
    "X83n1578_023:0657c17": "不起。鷓鴣啼在深花裏。頌諸方商量浩浩。似鷓鴣",
    "X83n1578_023:0657c18": "啼在深花裏。有甚麼交涉。殊不知。雪竇這兩句。只",
    "X83n1578_023:0657c19": "是一句要得無縫無罅。明明向汝道。言也端。語也",
    "X83n1578_023:0657c20": "端。盖天盖地。他問如何是佛。眼云汝是慧超。雪竇",
    "X83n1578_023:0657c21": "道。江國春風吹不起。鷓鴣啼在深花裏。向這裏薦",
    "X83n1578_023:0657c22": "得去。可以丹霄獨步。何啻浪高魚化龍。若作情解。",
    "X83n1578_023:0657c23": "便是癡人猶戽夜塘水。昔端師翁亦有一偈云。三",
    "X83n1578_023:0657c24": "文大光錢。買得個油糍。喫向肚裏了。當下不聞饑。",
    "X83n1578_023:0658a01": "此頌甚好。只是不如雪竇措詞好。",
    "X83n1578_023:0658a02": "住後上堂。諸上座。見聞覺知。秖可一度。秖如會了。是",
    "X83n1578_023:0658a03": "見聞覺知。不是見聞覺知。要會麼。與諸上座說破了",
    "X83n1578_023:0658a04": "也。待汝悟始得。久立珍重。",
    "X83n1578_023:0658a05": "▲同安紹顯禪師因雲盖山乞瓦造殿。有人問。既是",
    "X83n1578_023:0658a06": "雲盖。何用乞瓦。僧無對。師代曰。瓦遇其人。",
    "X83n1578_023:0658a07": "▲觀音從顯禪師上堂。眾集。良久曰。文殊深讚居士。",
    "X83n1578_023:0658a08": "未審居士受讚也無。若受讚。何處有居士耶。若不受",
    "X83n1578_023:0658a09": "讚。文殊不可虗發言也。大眾作麼生會　太平興國",
    "X83n1578_023:0658a10": "八年九月中。謂檀那袁長史曰。老僧三兩日間歸鄉",
    "X83n1578_023:0658a11": "去。袁曰。和尚年尊。何更思鄉。師曰。歸鄉圖個好鹽喫。",
    "X83n1578_023:0658a12": "袁不測其言。翌日師不疾坐亡。",
    "X83n1578_023:0658a13": "▲洛京興善棲倫禪師因宮師李繼勳終世。有僧問。",
    "X83n1578_023:0658a14": "是法住法位。世間相常住。未審宮師李公。向甚麼處",
    "X83n1578_023:0658a15": "去也。師曰。恰被汝問著。曰恁麼即虗申一問。師曰。汝",
    "X83n1578_023:0658a16": "不妨靈利。",
    "X83n1578_023:0658a17": "▲古賢院謹禪師侍立法眼次。眼問。一僧曰。自離此",
    "X83n1578_023:0658a18": "間。甚麼處去來。曰入嶺來。眼曰不易。曰虗涉他如許",
    "X83n1578_023:0658a19": "多山水。眼曰。如許多山水也不惡。其僧無語。師於此",
    "X83n1578_023:0658a20": "有省。",
    "X83n1578_023:0658a22": "指月錄卷之二十三",
    "X83n1578_023:0658a23": "音釋　卷二十一之二十三",
    "X83n1578_023:0658a24": "舸(嘉我切歌上聲大船)　艨(莫紅切音蒙戰船)　[舟*侖](音論舟名)　讇(丑剡切音謟佞言)　毿(蘇含",
    "X83n1578_023:0658b01": "切糝平聲毛長貌)　梟(堅姚切音驕斷首倒懸也)　頷(五感切點頭以應也)　簉(初救切[山/芻]去聲疾衝",
    "X83n1578_023:0658b02": "也)　[馬*展](之善切音戰馬臥土中)　䫌(匹米切音嚭傾首也不正也)　揎(音宣捋也引也)　幀(側硬",
    "X83n1578_023:0658b03": "切音諍開張畵繪也)　弇(於檢切淹上聲)　摐(初莊切音瘡撞鐘鼓也)　僜(音鄧俊僜不著事)　[口*聿]",
    "X83n1578_023:0658b04": "(盧沒切音勒聲也)　畬(音于二歲所治之田)　[翟*支](直角切音濁築也)　糝(桑感切靸上聲)　窬(雲俱",
    "X83n1578_023:0658b05": "切音于門邊小竇)　燬(呼委切灰上聲火焚壞也)　戽(荒故切呼去聲舟中抒水器)　鐺(抽更切音",
    "X83n1578_023:0658b06": "撐釜屬)　沔(莫典切音勉)　揳(先結切音屑)　鑌(卑民切音賓鑌銕為刀甚利)　褶(席入切音",
    "X83n1578_023:0658b07": "集袴也)　繂(劣戌切音律大繩又曰以竹為索用維舟者)　瞤(殊倫切音純目動也)"
}