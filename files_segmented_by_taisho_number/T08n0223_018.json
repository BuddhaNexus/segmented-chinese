{
    "T08n0223_018:0349b15": "摩訶般若波羅蜜經卷第十八",
    "T08n0223_018:0349b17": "後秦龜茲國三藏鳩摩羅什譯",
    "T08n0223_018:0349b18": "59 河天品河天品第五十九",
    "T08n0223_018:0349b19": "爾時有女人字恒伽提婆，在眾中坐。是",
    "T08n0223_018:0349b20": "女人從座起，偏袒右肩，右膝著地，合手",
    "T08n0223_018:0349b21": "白佛言：「世尊！我當行六波羅蜜，取淨佛國",
    "T08n0223_018:0349b22": "土。如佛般若波羅蜜中所說，我盡當行。」是",
    "T08n0223_018:0349b23": "時女人以金銀華及水陸生華種種莊嚴供",
    "T08n0223_018:0349b24": "養之具，金縷織成㲲兩張，以散佛上。散已，於",
    "T08n0223_018:0349b25": "佛頂上虛空中化成四柱寶臺，端正嚴好。",
    "T08n0223_018:0349b26": "是女人持是功德，與一切眾生共之，迴向",
    "T08n0223_018:0349b27": "阿耨多羅三藐三菩提。爾時世尊知是女人",
    "T08n0223_018:0349b28": "深心因緣，即時微笑。如諸佛法，種種色光",
    "T08n0223_018:0349b29": "從口中出——青黃赤白紅縹——遍照十方無量",
    "T08n0223_018:0349c01": "無邊佛國，還繞佛三匝，從頂上入。爾時阿",
    "T08n0223_018:0349c02": "難從座起，右膝著地，合手白佛：「佛何因緣",
    "T08n0223_018:0349c03": "微笑？諸佛法不以無因緣而笑。」佛告阿",
    "T08n0223_018:0349c04": "難：「是恒伽提婆姊，未來世中當作佛，劫名",
    "T08n0223_018:0349c05": "星宿，佛號金華。阿難！是女人畢是女身，",
    "T08n0223_018:0349c06": "受男子形，當生阿閦佛阿鞞羅提國土，於",
    "T08n0223_018:0349c07": "彼淨修梵行。阿難！是菩薩在彼國土亦號",
    "T08n0223_018:0349c08": "金華。是金華菩薩於彼壽終，復至他方佛",
    "T08n0223_018:0349c09": "國。從一佛國至一佛國，不離諸佛。譬",
    "T08n0223_018:0349c10": "如轉輪聖王，從一觀至一觀，從生至終足",
    "T08n0223_018:0349c11": "不蹈地。阿難！是金華菩薩摩訶薩亦如是，",
    "T08n0223_018:0349c12": "從一佛國至一佛國，乃至阿耨多羅三藐",
    "T08n0223_018:0349c13": "三菩提，未常不見佛。」時阿難作是念言：",
    "T08n0223_018:0349c14": "「是金華菩薩摩訶薩後作佛時，諸菩薩摩訶",
    "T08n0223_018:0349c15": "薩會，當知為如佛會。」佛知阿難意所念，",
    "T08n0223_018:0349c16": "告阿難言：「如是，如是！金華佛時菩薩摩訶",
    "T08n0223_018:0349c17": "薩會，當知為如佛會。阿難！是金華佛，比丘",
    "T08n0223_018:0349c18": "僧無量無邊，不可稱不可數，若干百千萬",
    "T08n0223_018:0349c19": "億那由他。阿難！是金華菩薩作佛時，其國土",
    "T08n0223_018:0349c20": "無有眾惡，如上所說。」阿難白佛言：「世尊！",
    "T08n0223_018:0349c21": "是女人從何處殖德本、種善根？」佛告阿",
    "T08n0223_018:0349c22": "難：「是女人從然燈佛種善根、初發阿耨多",
    "T08n0223_018:0349c23": "羅三藐三菩提心，以是功德迴向阿耨多羅",
    "T08n0223_018:0349c24": "三藐三菩提，亦以金華散然燈佛上，求阿",
    "T08n0223_018:0349c25": "耨多羅三藐三菩提。阿難！如我爾時以五",
    "T08n0223_018:0349c26": "華散然燈佛上，求阿耨多羅三藐三菩提。",
    "T08n0223_018:0349c27": "然燈佛知我善根成就，與我受阿耨多羅",
    "T08n0223_018:0349c28": "三藐三菩提記。是女人聞我受記，發心言：",
    "T08n0223_018:0349c29": "『願我當來世，亦如是菩薩，得受阿耨多羅",
    "T08n0223_018:0350a01": "三藐三菩提記。』阿難！當知是女人於然燈",
    "T08n0223_018:0350a02": "佛初發心。」阿難白佛言：「世尊！是女人久",
    "T08n0223_018:0350a03": "習行阿耨多羅三藐三菩提。」佛言：「如是，如是！",
    "T08n0223_018:0350a04": "是女人久習行阿耨多羅三藐三菩提。」",
    "T08n0223_018:0350a05": "60 不證品摩訶般若波羅蜜經不證品第六十丹學空不證品",
    "T08n0223_018:0350a06": "須菩提白佛言：「世尊！若菩薩摩訶薩欲行般",
    "T08n0223_018:0350a07": "若波羅蜜，云何學空三昧？云何入空三昧？",
    "T08n0223_018:0350a08": "云何學無相、無作三昧？云何入無相、無作三",
    "T08n0223_018:0350a09": "昧？云何學四念處？云何修四念處？乃至云",
    "T08n0223_018:0350a10": "何學八聖道分？云何修八聖道分？」佛告須",
    "T08n0223_018:0350a11": "菩提：「菩薩摩訶薩行般若波羅蜜時，應觀",
    "T08n0223_018:0350a12": "色空，受想行識空，十二入、十八界空，乃至應",
    "T08n0223_018:0350a13": "觀欲、色、無色界空。作是觀時，不令心亂。",
    "T08n0223_018:0350a14": "是菩薩摩訶薩若心不亂則不見是法，若",
    "T08n0223_018:0350a15": "不見是法則不作證。何以故？是菩薩摩訶",
    "T08n0223_018:0350a16": "薩善學自相空故，不有餘、不有分，證法、",
    "T08n0223_018:0350a17": "證者皆不可見。」須菩提白佛言：「世尊！如",
    "T08n0223_018:0350a18": "佛所說，菩薩摩訶薩不應空法作證。世尊！",
    "T08n0223_018:0350a19": "云何菩薩住空法中而不作證？」佛告須菩",
    "T08n0223_018:0350a20": "提：「若菩薩摩訶薩具足觀空，先作是願：『我",
    "T08n0223_018:0350a21": "今不應空法作證，我今學時非是證時。』菩",
    "T08n0223_018:0350a22": "薩摩訶薩不專攝心繫在緣中，以是故，",
    "T08n0223_018:0350a23": "菩薩摩訶薩於阿耨多羅三藐三菩提中不",
    "T08n0223_018:0350a24": "退，亦不取漏盡證。須菩提！若菩薩摩訶薩",
    "T08n0223_018:0350a25": "如是大善妙法成就。何以故？住是空中，作",
    "T08n0223_018:0350a26": "是念：『我今是學時非是證時。』須菩提！菩薩",
    "T08n0223_018:0350a27": "摩訶薩應如是念：『我是學檀那波羅蜜時，",
    "T08n0223_018:0350a28": "非是證時。學尸羅波羅蜜、羼提波羅蜜、毘梨",
    "T08n0223_018:0350a29": "耶波羅蜜、禪那波羅蜜時，修四念處時，乃",
    "T08n0223_018:0350b01": "至修八聖道分時，非是證時。修空三昧、無",
    "T08n0223_018:0350b02": "相三昧、無作三昧時，非是證時。修佛十力、四",
    "T08n0223_018:0350b03": "無所畏、四無礙智、十八不共法、大慈大悲時，",
    "T08n0223_018:0350b04": "非是證時。我今學一切種智時，非是得須",
    "T08n0223_018:0350b05": "陀洹果證乃至阿羅漢果、辟支佛道證時。』如",
    "T08n0223_018:0350b06": "是、須菩提！菩薩摩訶薩行般若波羅蜜，學",
    "T08n0223_018:0350b07": "空觀，住空中；學無相、無作觀，住無相、無作",
    "T08n0223_018:0350b08": "中；修四念處不證四念處，乃至修八聖道",
    "T08n0223_018:0350b09": "分不證八聖道分。是菩薩雖學三十七品、",
    "T08n0223_018:0350b10": "雖行三十七品，而不作須陀洹果證乃至",
    "T08n0223_018:0350b11": "辟支佛道。須菩提！譬如壯夫勁勇猛健，善於",
    "T08n0223_018:0350b12": "兵法六十四能，堅持器仗安立不動，巧諸",
    "T08n0223_018:0350b13": "伎術端正淨潔，人所愛敬，少修事業得報",
    "T08n0223_018:0350b14": "利多。以是因緣故，眾所恭敬尊重讚歎，見",
    "T08n0223_018:0350b15": "人敬重倍復歡喜。少有因緣當至他處，扶",
    "T08n0223_018:0350b16": "將老弱過諸嶮難恐怖之處，安慰父母曉",
    "T08n0223_018:0350b17": "喻妻子：『莫有恐懅，我能過此必無所苦。』嶮",
    "T08n0223_018:0350b18": "難道中多有怨賊潛伏劫害，其人智力具足",
    "T08n0223_018:0350b19": "故，能度惡道還歸本處，不遇賊害歡喜安",
    "T08n0223_018:0350b20": "樂。須菩提！菩薩摩訶薩亦如是。於一切眾",
    "T08n0223_018:0350b21": "生中慈悲喜捨心遍滿足，爾時菩薩摩訶薩",
    "T08n0223_018:0350b22": "住四無量心、具足六波羅蜜，不取漏盡證、",
    "T08n0223_018:0350b23": "學一切種智，入空、無相、無作解脫門。是時菩",
    "T08n0223_018:0350b24": "薩不隨一切諸相，亦不證無相三昧。以不",
    "T08n0223_018:0350b25": "證無相三昧故，不墮聲聞、辟支佛地。須菩",
    "T08n0223_018:0350b26": "提！譬如有翼之鳥飛騰虛空而不墮墜，雖",
    "T08n0223_018:0350b27": "在空中亦不住空。須菩提！菩薩摩訶薩亦",
    "T08n0223_018:0350b28": "如是。學空解脫門，學無相、無作解脫門，亦",
    "T08n0223_018:0350b29": "不作證。以不證故，不墮聲聞、辟支佛地。",
    "T08n0223_018:0350c01": "未具足佛十力、大慈大悲、無量諸佛法一切",
    "T08n0223_018:0350c02": "種智，亦不證空、無相、無作解脫門。須菩提！",
    "T08n0223_018:0350c03": "譬如健人學諸射法善於射術，仰射空",
    "T08n0223_018:0350c04": "中，復以後箭射於前箭，箭箭相拄不令",
    "T08n0223_018:0350c05": "前墮，隨意自在。若欲令墮，便止後箭爾",
    "T08n0223_018:0350c06": "乃墮地。須菩提！菩薩摩訶薩亦如是。行般",
    "T08n0223_018:0350c07": "若波羅蜜，以方便力故，為阿耨多羅三藐",
    "T08n0223_018:0350c08": "三菩提。諸善根未具足，不於實際作證；",
    "T08n0223_018:0350c09": "若善根成就，是時便於實際作證。以是故，",
    "T08n0223_018:0350c10": "須菩提！菩薩摩訶薩行般若波羅蜜時，應",
    "T08n0223_018:0350c11": "如是觀諸法法相。」",
    "T08n0223_018:0350c12": "須菩提白佛言：「世尊！菩薩摩訶薩所為甚難。",
    "T08n0223_018:0350c13": "何以故？雖學是諸法相、學實際、學如、學法",
    "T08n0223_018:0350c14": "性、學畢竟空，乃至學自相空及三解脫門，",
    "T08n0223_018:0350c15": "終不中道墮落。世尊！是甚希有。」佛告須菩",
    "T08n0223_018:0350c16": "提：「是菩薩摩訶薩不捨一切眾生故，作如",
    "T08n0223_018:0350c17": "是願。須菩提！若是菩薩摩訶薩作是念：",
    "T08n0223_018:0350c18": "『我不應捨一切眾生，一切眾生沒在無所",
    "T08n0223_018:0350c19": "有法中，我應當度。』爾時即入空解脫門、無相",
    "T08n0223_018:0350c20": "解脫門、無作解脫門。須菩提！當知是菩薩摩",
    "T08n0223_018:0350c21": "訶薩成就方便力，未得一切種智，行是解",
    "T08n0223_018:0350c22": "脫門亦不中道取實際證。",
    "T08n0223_018:0350c23": "「復次，須菩提！菩薩摩訶薩欲觀是諸甚深法，",
    "T08n0223_018:0350c24": "所謂內空乃至無法有法空，四念處乃至三",
    "T08n0223_018:0350c25": "解脫門。爾時菩薩摩訶薩應生如是心：『是",
    "T08n0223_018:0350c26": "諸眾生長夜行我相乃至知者、見者相，著於",
    "T08n0223_018:0350c27": "得法。為眾生斷是諸相故，得阿耨多羅三",
    "T08n0223_018:0350c28": "藐三菩提時當說法。』爾時菩薩行空解脫",
    "T08n0223_018:0350c29": "門，無相、無作解脫門，亦不應取實際證。以",
    "T08n0223_018:0351a01": "不證故，不墮須陀洹果乃至辟支佛道。須菩",
    "T08n0223_018:0351a02": "提！是菩薩摩訶薩以是心欲成就善根故，",
    "T08n0223_018:0351a03": "不中道實際作證，不失四禪、四無量心、四",
    "T08n0223_018:0351a04": "無色定，四念處乃至八聖道分，空、無相、無作，",
    "T08n0223_018:0351a05": "佛十力、四無所畏、四無礙智、大慈大悲、十八",
    "T08n0223_018:0351a06": "不共法。是時菩薩摩訶薩成就一切助道法，",
    "T08n0223_018:0351a07": "乃至阿耨多羅三藐三菩提終不耗減。是菩",
    "T08n0223_018:0351a08": "薩有方便力故，常增益善法，諸根通利，勝",
    "T08n0223_018:0351a09": "於阿羅漢、辟支佛根。",
    "T08n0223_018:0351a10": "「復次，須菩提！若菩薩摩訶薩作是念：『眾生長",
    "T08n0223_018:0351a11": "夜著四顛倒——常相、樂相、淨相、我相——為是眾",
    "T08n0223_018:0351a12": "生故，求薩婆若。我得阿耨多羅三藐三菩",
    "T08n0223_018:0351a13": "提時，為說無常法，苦、不淨、無我法。』是菩薩",
    "T08n0223_018:0351a14": "成就是心，以方便力行般若波羅蜜，不得",
    "T08n0223_018:0351a15": "佛三昧，未具足佛十力、四無所畏、四無礙智、",
    "T08n0223_018:0351a16": "大慈大悲、十八不共法，亦不實際作證。爾時",
    "T08n0223_018:0351a17": "菩薩修無作解脫門，雖未得阿耨多羅三",
    "T08n0223_018:0351a18": "藐三菩提，亦不實際作證。「復次，須菩提！若",
    "T08n0223_018:0351a19": "菩薩摩訶薩作是念：『眾生長夜著得法，所",
    "T08n0223_018:0351a20": "謂我、眾生乃至知者、見者，是色、是受想行識，",
    "T08n0223_018:0351a21": "是入、是界，是四禪、四無量心、四無色定。我如",
    "T08n0223_018:0351a22": "是行，如我得阿耨多羅三藐三菩提時，令",
    "T08n0223_018:0351a23": "眾生無是得法。』菩薩是心成就以方便力",
    "T08n0223_018:0351a24": "行般若波羅蜜，未具足佛十力、四無所畏、四",
    "T08n0223_018:0351a25": "無礙智、大慈大悲、十八不共法，不於實際",
    "T08n0223_018:0351a26": "作證。爾時菩薩具足修空三昧。「復次，須菩",
    "T08n0223_018:0351a27": "提！若菩薩摩訶薩作是念：『眾生長夜行諸",
    "T08n0223_018:0351a28": "相，所謂男相女相、色相無色相。我如是行，",
    "T08n0223_018:0351a29": "如我得阿耨多羅三藐三菩提時，令眾生",
    "T08n0223_018:0351b01": "無是諸相過失。』是心成就，以方便力行般",
    "T08n0223_018:0351b02": "若波羅蜜，未具足佛十力乃至十八不共法，",
    "T08n0223_018:0351b03": "不於實際作證。爾時菩薩摩訶薩具足修",
    "T08n0223_018:0351b04": "無相三昧。須菩提！若菩薩摩訶薩學六波羅",
    "T08n0223_018:0351b05": "蜜，學內空乃至無法有法空，學四念處乃至",
    "T08n0223_018:0351b06": "空、無相、無作解脫門，學佛十力、四無所畏、四",
    "T08n0223_018:0351b07": "無礙智、大慈大悲，學十八不共法。如是智慧",
    "T08n0223_018:0351b08": "成就，若著作法、若住三界，無有是處。是菩",
    "T08n0223_018:0351b09": "薩摩訶薩學助道法、行助道法時，應當試",
    "T08n0223_018:0351b10": "問：『菩薩摩訶薩欲得阿耨多羅三藐三菩提，",
    "T08n0223_018:0351b11": "云何學是法？』觀空不證空、實際，以不證",
    "T08n0223_018:0351b12": "故，不墮須陀洹果乃至辟支佛道。觀無相、無",
    "T08n0223_018:0351b13": "作、無起、無生、無所有，亦不取證實際，而",
    "T08n0223_018:0351b14": "修行般若波羅蜜。應如是問。須菩提！若諸",
    "T08n0223_018:0351b15": "菩薩摩訶薩若試問時，是菩薩若如是答：『菩",
    "T08n0223_018:0351b16": "薩摩訶薩但應觀空，但應觀無相、無作、無",
    "T08n0223_018:0351b17": "起、無生、無所有。是菩薩摩訶薩不應學空、無",
    "T08n0223_018:0351b18": "相、無作、無起、無生、無所有，不應學是助道",
    "T08n0223_018:0351b19": "法。』須菩提！當知是菩薩諸佛未授阿耨",
    "T08n0223_018:0351b20": "多羅三藐三菩提記。何以故？是人不能說",
    "T08n0223_018:0351b21": "阿惟越致菩薩所學相，不能示、不能答。若",
    "T08n0223_018:0351b22": "是菩薩摩訶薩能說、能示、能答阿惟越致",
    "T08n0223_018:0351b23": "所學相，當知是菩薩摩訶薩已習學菩薩道",
    "T08n0223_018:0351b24": "入薄地，如餘阿惟越致菩薩摩訶薩阿惟",
    "T08n0223_018:0351b25": "越致地。」須菩提白佛言：「世尊！頗有未得",
    "T08n0223_018:0351b26": "阿惟越致菩薩能如是答不？」佛言：「有。須菩",
    "T08n0223_018:0351b27": "提！是菩薩摩訶薩六波羅蜜若聞若不聞，",
    "T08n0223_018:0351b28": "能如是答，如阿惟越致菩薩摩訶薩。」須菩",
    "T08n0223_018:0351b29": "提言：「世尊！多有菩薩求佛道，少有菩薩能",
    "T08n0223_018:0351c01": "如是答，如阿惟越致菩薩摩訶薩學道、無",
    "T08n0223_018:0351c02": "學道中。」佛語須菩提：「如是，如是！是菩薩甚",
    "T08n0223_018:0351c03": "少。何以故？菩薩摩訶薩少有如是得受記",
    "T08n0223_018:0351c04": "阿惟越致慧地。若有得受記，是人能如",
    "T08n0223_018:0351c05": "是答。是人善根明了，諸天世人所不能",
    "T08n0223_018:0351c06": "壞。」",
    "T08n0223_018:0351c07": "61 夢誓品摩訶般若波羅蜜經夢誓品第六十一",
    "T08n0223_018:0351c08": "丹夢中不證品",
    "T08n0223_018:0351c09": "佛告須菩提：「若菩薩摩訶薩乃至夢中不貪",
    "T08n0223_018:0351c10": "聲聞、辟支佛地，亦不貪三界，觀諸法如夢、",
    "T08n0223_018:0351c11": "如幻、如響、如焰、如化亦不作證。須菩提！",
    "T08n0223_018:0351c12": "當知是阿惟越致菩薩摩訶薩、阿惟越致",
    "T08n0223_018:0351c13": "相。「復次，須菩提！菩薩摩訶薩夢中見佛與無",
    "T08n0223_018:0351c14": "數百千萬億比丘、比丘尼、優婆塞、優婆夷、天、",
    "T08n0223_018:0351c15": "龍、鬼神、緊那羅等說法，從佛聞法，即解中",
    "T08n0223_018:0351c16": "義、隨法行。須菩提！當知是阿惟越致菩薩",
    "T08n0223_018:0351c17": "摩訶薩、阿惟越致相。",
    "T08n0223_018:0351c18": "「復次，須菩提！菩薩摩訶薩夢中見佛三十二",
    "T08n0223_018:0351c19": "相、八十隨形好，放大光明踊在虛空，於",
    "T08n0223_018:0351c20": "大比丘僧中說法，現大神力化作化人，到",
    "T08n0223_018:0351c23": "若菩薩摩訶薩夢中見兵起，若破聚落、若",
    "T08n0223_018:0351c24": "破城邑、若失火時，若見虎狼師子猛害之",
    "T08n0223_018:0351c25": "獸，若見欲來斷其頭者，若見父母喪亡、",
    "T08n0223_018:0351c26": "兄弟姊妹及諸親友知識死者，見如是等種",
    "T08n0223_018:0351c27": "種愁苦之事而不驚不怖亦不憂惱。從夢",
    "T08n0223_018:0351c28": "覺已，即時思惟：『三界虛妄皆如夢耳。我得",
    "T08n0223_018:0351c29": "阿耨多羅三藐三菩提時，亦當為眾生說",
    "T08n0223_018:0352a01": "三界如夢。』須菩提！當知是阿惟越致菩薩",
    "T08n0223_018:0352a02": "摩訶薩、阿惟越致相。「復次，須菩提！云何當",
    "T08n0223_018:0352a03": "知是阿惟越致菩薩摩訶薩得阿耨多羅",
    "T08n0223_018:0352a04": "三藐三菩提時國中無三惡道？須菩提！菩薩",
    "T08n0223_018:0352a05": "摩訶薩若夢中見地獄、畜生、餓鬼，作是念：『我",
    "T08n0223_018:0352a06": "當勤精進，得阿耨多羅三藐三菩提時，令",
    "T08n0223_018:0352a07": "我國中無一切三惡道。何以故？是夢及諸法",
    "T08n0223_018:0352a08": "無二無別。』須菩提！當知是阿惟越致菩薩",
    "T08n0223_018:0352a09": "摩訶薩、阿惟越致相。「復次，須菩提！菩薩摩",
    "T08n0223_018:0352a10": "訶薩夢中見地獄火燒眾生，作是誓：『若我",
    "T08n0223_018:0352a11": "實是阿惟越致者，是火當滅，是火即滅。』若地",
    "T08n0223_018:0352a12": "獄火即滅，是阿惟越致相。復次，若菩薩晝日",
    "T08n0223_018:0352a13": "見城郭火起，作是念：『我夢中見阿惟越",
    "T08n0223_018:0352a14": "致行、類、相貌。我今實有是者。』自立誓言：『是",
    "T08n0223_018:0352a15": "火當滅。』若火滅者，當知是菩薩得受阿耨",
    "T08n0223_018:0352a16": "多羅三藐三菩提記，住阿惟越致地。若火",
    "T08n0223_018:0352a17": "不滅，燒一家、置一家，燒一里、置一里。須",
    "T08n0223_018:0352a18": "菩提！當知被燒家破法業因緣厚集，以是",
    "T08n0223_018:0352a19": "故，燒一家、置一家，是諸眾生今世受破法",
    "T08n0223_018:0352a20": "餘殃故被燒。須菩提！以是因緣故，當知是",
    "T08n0223_018:0352a21": "阿惟越致菩薩摩訶薩、阿惟越致相。」佛告",
    "T08n0223_018:0352a22": "須菩提：「今當更為汝說阿惟越致行、類、相",
    "T08n0223_018:0352a23": "貌。須菩提！若男子、若女人為非人所持，是",
    "T08n0223_018:0352a24": "時菩薩摩訶薩作是念：『若我為過去諸佛所",
    "T08n0223_018:0352a25": "受記，我心清淨求阿耨多羅三藐三菩提，",
    "T08n0223_018:0352a26": "行清淨正道，遠離聲聞、辟支佛心，遠離聲",
    "T08n0223_018:0352a27": "聞、辟支佛念，應當成阿耨多羅三藐三菩提，",
    "T08n0223_018:0352a28": "我必得阿耨多羅三藐三菩提，非不得。十",
    "T08n0223_018:0352a29": "方國土中現在無量諸佛，無所不知、無所",
    "T08n0223_018:0352b01": "不見、無所不解、無所不證。諸佛知我深",
    "T08n0223_018:0352b02": "心審定，必當得阿耨多羅三藐三菩提。』以",
    "T08n0223_018:0352b03": "是至誠誓故，是男子、女人為非人所持、為非",
    "T08n0223_018:0352b04": "人所惱，是非人當遠去。須菩提！是菩薩摩",
    "T08n0223_018:0352b05": "訶薩如是誓，若非人不去者，當知是菩薩",
    "T08n0223_018:0352b06": "摩訶薩未從過去諸佛受阿耨多羅三藐三",
    "T08n0223_018:0352b07": "菩提記。須菩提！若菩薩摩訶薩如是誓，若",
    "T08n0223_018:0352b08": "非人去者，當知是菩薩摩訶薩已從過去諸",
    "T08n0223_018:0352b09": "佛受阿耨多羅三藐三菩提記。須菩提！以",
    "T08n0223_018:0352b10": "是行、類、相貌，當知是阿惟越致菩薩摩訶薩、",
    "T08n0223_018:0352b11": "阿惟越致相。「復次，須菩提！菩薩摩訶薩遠",
    "T08n0223_018:0352b12": "離六波羅蜜及方便力，不久行四念處乃至",
    "T08n0223_018:0352b13": "不久行空、無相、無作三昧，未入菩薩位。是",
    "T08n0223_018:0352b14": "菩薩為惡魔所嬈，菩薩作是誓：『若我實從",
    "T08n0223_018:0352b15": "諸佛受記者，是非人當去。』是時惡魔即作",
    "T08n0223_018:0352b16": "方便，勅非人令去。惡魔有威力，勝諸非",
    "T08n0223_018:0352b17": "人故，非人即去。是時菩薩作是念：『以我誓",
    "T08n0223_018:0352b18": "力故，非人去。』不知是惡魔力，恃是證故，",
    "T08n0223_018:0352b19": "輕弄毀蔑諸餘菩薩，作是言：『我已從諸佛",
    "T08n0223_018:0352b20": "受記，汝等未得。』用是空誓，無方便力故，生",
    "T08n0223_018:0352b21": "增上慢。以是事故，遠離薩婆若，遠離阿耨",
    "T08n0223_018:0352b22": "多羅三藐三菩提。須菩提！當知是人墮於二",
    "T08n0223_018:0352b23": "地，若聲聞地、若辟支佛地。以是誓因緣故，",
    "T08n0223_018:0352b24": "起於魔事。是人以不親近依止善知識，不",
    "T08n0223_018:0352b25": "問阿惟越致相故，為魔所縛益復堅固。",
    "T08n0223_018:0352b26": "所以者何？是菩薩不久行六波羅蜜，無方",
    "T08n0223_018:0352b27": "便力故。須菩提！當知是為菩薩魔事。須菩",
    "T08n0223_018:0352b28": "提！云何菩薩摩訶薩不久行六波羅蜜，乃至",
    "T08n0223_018:0352b29": "未入菩薩位，為惡魔所嬈？須菩提！惡魔變",
    "T08n0223_018:0352c01": "化作種種身，語菩薩言：『汝於諸佛所得",
    "T08n0223_018:0352c02": "受阿耨多羅三藐三菩提記，汝字某、汝父",
    "T08n0223_018:0352c03": "字某、汝母字某、汝兄弟姊妹字某、汝七世",
    "T08n0223_018:0352c04": "父母名字如是，汝在某方某國某城某聚落",
    "T08n0223_018:0352c05": "中生。』若見菩薩性行和柔，語菩薩言：『汝先",
    "T08n0223_018:0352c06": "世亦復柔和。』若見急性卒暴，便言：『汝先世",
    "T08n0223_018:0352c07": "亦爾。』若見菩薩修阿蘭若行，語言：『汝先世",
    "T08n0223_018:0352c08": "亦修阿蘭若行。』若見菩薩乞食納衣、中後不",
    "T08n0223_018:0352c09": "飲漿、一坐食、一鉢他食、死尸間住、露地住、",
    "T08n0223_018:0352c10": "樹下止、常坐不臥如敷座、但受三衣，若少",
    "T08n0223_018:0352c11": "欲、若知足、若遠離住、若不塗腳、若少言語，便",
    "T08n0223_018:0352c12": "語言：『汝先世亦有是行。何以故？汝今有",
    "T08n0223_018:0352c13": "此頭陀功德，汝先世亦必有是功德。』是菩",
    "T08n0223_018:0352c14": "薩聞是先世事及名姓，聞今讚頭陀功德，",
    "T08n0223_018:0352c15": "即歡喜，生憍慢心。是時惡魔語菩薩言：『汝",
    "T08n0223_018:0352c16": "有如是功德、如是相，汝實從諸佛受阿耨",
    "T08n0223_018:0352c17": "多羅三藐三菩提記。』須菩提！惡魔或作比丘",
    "T08n0223_018:0352c18": "被服、或作居士形、或作父母身，來到菩薩",
    "T08n0223_018:0352c19": "所，如是言：『汝已得受阿耨多羅三藐三菩提",
    "T08n0223_018:0352c20": "記。何以故？是阿惟越致功德相，汝盡具足",
    "T08n0223_018:0352c21": "有之。』須菩提！我所說實阿惟越致行、類、相",
    "T08n0223_018:0352c22": "貌，是人永無。須菩提！當知是菩薩摩訶薩為",
    "T08n0223_018:0352c23": "魔所持。何以故？是阿惟越致行、類、相貌，是",
    "T08n0223_018:0352c24": "人永無，以聞是名字故，生憍慢心，輕弄毀",
    "T08n0223_018:0352c25": "蔑餘人。須菩提！是名菩薩摩訶薩為魔所",
    "T08n0223_018:0352c26": "持，當知是為菩薩魔事。「復次，須菩提！菩",
    "T08n0223_018:0352c27": "薩摩訶薩不久行六波羅蜜，不知名字相、",
    "T08n0223_018:0352c28": "不知色相、不知受想行識相。惡魔來語",
    "T08n0223_018:0352c29": "言：『汝當來世得阿耨多羅三藐三菩提時，有",
    "T08n0223_018:0353a01": "如是名字。』隨其本念說其名號。是無智無",
    "T08n0223_018:0353a02": "方便菩薩作是念：『我先亦有是成佛名號",
    "T08n0223_018:0353a03": "念，是人如我所念說，是人所說合我本",
    "T08n0223_018:0353a04": "念，我必為諸佛所受記。』須菩提！我所說",
    "T08n0223_018:0353a05": "阿惟越致行、類、相貌，是人永無，但以空名",
    "T08n0223_018:0353a06": "字輕弄毀蔑餘人。以是事故，遠離阿耨多",
    "T08n0223_018:0353a07": "羅三藐三菩提。是菩薩摩訶薩遠離般若波",
    "T08n0223_018:0353a08": "羅蜜，無方便力，遠離善知識，與惡知識相",
    "T08n0223_018:0353a09": "得故，墮二地——聲聞、辟支佛地。若有即是身悔",
    "T08n0223_018:0353a10": "過，久久往來生死中，然後還依止般若波羅",
    "T08n0223_018:0353a11": "蜜。若值善知識，常隨逐親近故，當得阿耨",
    "T08n0223_018:0353a12": "多羅三藐三菩提。是人於是身若不即悔，",
    "T08n0223_018:0353a13": "當墮二地若，阿羅漢地、若辟支佛地。須菩提！",
    "T08n0223_018:0353a14": "譬如比丘於四重禁法若犯一事，非沙門、",
    "T08n0223_018:0353a15": "非釋子，是人現身不得四沙門果。須菩提！",
    "T08n0223_018:0353a16": "是菩薩著空名字，菩薩心亦如是，輕弄毀",
    "T08n0223_018:0353a17": "蔑餘人故，當知是罪重於比丘四禁。須菩",
    "T08n0223_018:0353a18": "提！置是重罪，其罪過於五逆，以受是名",
    "T08n0223_018:0353a19": "字故，生高心輕弄毀蔑餘人。若生是心，",
    "T08n0223_018:0353a20": "當知其罪甚重。如是名字等微細魔事，菩薩",
    "T08n0223_018:0353a21": "皆當覺知。「復次，須菩提！菩薩在空閑山澤",
    "T08n0223_018:0353a22": "曠遠之處，魔來到菩薩所，讚歎遠離法，作",
    "T08n0223_018:0353a23": "是言：『善男子！汝所行者是佛所稱譽遠離",
    "T08n0223_018:0353a24": "法。』須菩提！我不讚是遠離，所謂但在空",
    "T08n0223_018:0353a25": "閑山澤曠遠之處名為遠離。」須菩提言：「世",
    "T08n0223_018:0353a26": "尊！若空閑山澤曠遠之處，非遠離法者，云",
    "T08n0223_018:0353a27": "何更有異遠離法？」佛告須菩提：「若菩薩摩",
    "T08n0223_018:0353a28": "訶薩遠離聲聞、辟支佛心，住空閑山澤曠",
    "T08n0223_018:0353a29": "遠之處，是佛所許遠離法。須菩提！如是遠",
    "T08n0223_018:0353b01": "離法，菩薩摩訶薩應所修行。晝夜行是遠",
    "T08n0223_018:0353b02": "離法，是名遠離行菩薩。須菩提！若惡魔所說",
    "T08n0223_018:0353b03": "遠離法，空閑山澤曠遠之處，是菩薩心在憒",
    "T08n0223_018:0353b04": "閙，所謂不遠離聲聞、辟支佛心，不勤修",
    "T08n0223_018:0353b05": "般若波羅蜜，是菩薩摩訶薩不能具足一切",
    "T08n0223_018:0353b06": "種智。是菩薩行惡魔所說遠離法，心不清",
    "T08n0223_018:0353b07": "淨，而輕餘菩薩城傍心淨，無聲聞、辟支佛、憒",
    "T08n0223_018:0353b08": "閙心，亦無諸餘雜惡心，具足禪定、解脫智",
    "T08n0223_018:0353b09": "慧、神通者。是離般若波羅蜜無方便菩薩",
    "T08n0223_018:0353b10": "摩訶薩，雖在絕曠百由旬外，禽獸鬼神羅剎",
    "T08n0223_018:0353b11": "所住之處，若一歲百千萬億歲若過萬億歲，",
    "T08n0223_018:0353b12": "不知是菩薩遠離法。所謂諸菩薩以是遠",
    "T08n0223_018:0353b13": "離法，深心發阿耨多羅三藐三菩提不雜",
    "T08n0223_018:0353b14": "行，是菩薩憒閙行而依受著是遠離，是",
    "T08n0223_018:0353b15": "人所行，佛所不許。須菩提！我所說實遠離",
    "T08n0223_018:0353b16": "法，是菩薩不在是中，亦不見是遠離相。",
    "T08n0223_018:0353b17": "何以故？但行是空遠離故。爾時惡魔來，在",
    "T08n0223_018:0353b18": "虛空中住，讚言：『善哉，善哉！善男子！此是佛",
    "T08n0223_018:0353b19": "所說真遠離法，汝行是遠離，疾得阿耨多",
    "T08n0223_018:0353b20": "羅三藐三菩提。』是菩薩摩訶薩念著是遠離，",
    "T08n0223_018:0353b21": "而輕易諸餘求佛道清淨比丘以為憒閙。",
    "T08n0223_018:0353b22": "以憒閙為不憒閙，以不憒閙為憒閙，應",
    "T08n0223_018:0353b23": "恭敬而不恭敬，不應恭敬而恭敬。是菩薩",
    "T08n0223_018:0353b24": "作是言：『非人念我，來稱讚我，我所行者是",
    "T08n0223_018:0353b25": "真遠離。住城傍者誰當稱美汝？』以是因緣",
    "T08n0223_018:0353b26": "故，輕餘菩薩摩訶薩。須菩提！當知是名菩",
    "T08n0223_018:0353b27": "薩旃陀羅污染諸菩薩。是人以像菩薩，實",
    "T08n0223_018:0353b28": "是天上人中之大賊，亦是沙門被服中賊。",
    "T08n0223_018:0353b29": "如是人，諸求佛道者所不應親近、不應",
    "T08n0223_018:0353c01": "供養恭敬。何以故？須菩提！當知是人墮增上",
    "T08n0223_018:0353c02": "慢。以是故，若菩薩摩訶薩欲不捨一切智，",
    "T08n0223_018:0353c03": "欲得阿耨多羅三藐三菩提，一心欲求阿",
    "T08n0223_018:0353c04": "耨多羅三藐三菩提，欲利益一切眾生，不",
    "T08n0223_018:0353c05": "應親近是人、恭敬供養。菩薩摩訶薩法，常",
    "T08n0223_018:0353c06": "應勤求自利、厭患世間，心常遠離三界，於",
    "T08n0223_018:0353c07": "是人當起慈悲喜捨心：『我行菩薩道，不應",
    "T08n0223_018:0353c08": "生如是過罪；若生當疾滅。』須菩提！菩薩",
    "T08n0223_018:0353c09": "摩訶薩當善覺是事，是事中善自勉出。「復",
    "T08n0223_018:0353c10": "次，須菩提！菩薩摩訶薩深心欲得阿耨多羅",
    "T08n0223_018:0353c11": "三藐三菩提者，當親近恭敬供養善知識。」",
    "T08n0223_018:0353c12": "須菩提白佛言：「世尊！何等是菩薩摩訶薩善",
    "T08n0223_018:0353c13": "知識？」佛告須菩提：「諸佛是菩薩摩訶薩善知",
    "T08n0223_018:0353c14": "識，諸菩薩摩訶薩亦是菩薩善知識。須菩提！",
    "T08n0223_018:0353c15": "阿羅漢亦是菩薩善知識，是為菩薩摩訶",
    "T08n0223_018:0353c16": "薩善知識。「復次，須菩提！六波羅蜜亦是菩薩",
    "T08n0223_018:0353c17": "善知識，四念處乃至十八不共法亦是菩薩",
    "T08n0223_018:0353c18": "善知識。須菩提！如、實際、法性亦是菩薩善知",
    "T08n0223_018:0353c19": "識。須菩提！六波羅蜜是菩薩。」「世尊！六波羅",
    "T08n0223_018:0353c20": "蜜是菩薩摩訶薩道，六波羅蜜是大明，六波",
    "T08n0223_018:0353c21": "羅蜜是炬，六波羅蜜是智，六波羅蜜是慧，六",
    "T08n0223_018:0353c22": "波羅蜜是救，六波羅蜜是歸，六波羅蜜是洲，",
    "T08n0223_018:0353c23": "六波羅蜜是究竟道，六波羅蜜是父是母；四",
    "T08n0223_018:0353c24": "念處乃至一切種智亦如是。何以故？六波羅",
    "T08n0223_018:0353c25": "蜜、三十七道法，亦是過去諸佛父母。六波",
    "T08n0223_018:0353c26": "羅蜜、三十七道法，亦是未來現在十方諸",
    "T08n0223_018:0353c27": "佛父母。何以故？須菩提！六波羅蜜、三十七道",
    "T08n0223_018:0353c28": "法中，生過去未來現在十方諸佛故。以是",
    "T08n0223_018:0353c29": "故，須菩提！菩薩摩訶薩欲得阿耨多羅三藐",
    "T08n0223_018:0354a01": "三菩提，淨佛國土、成就眾生，當學六波羅",
    "T08n0223_018:0354a02": "蜜、三十七道法及四攝法攝取眾生。何等",
    "T08n0223_018:0354a03": "四？布施、愛語、利益、同事。須菩提！以是利益故，",
    "T08n0223_018:0354a04": "我言：『六波羅蜜及三十七道法是諸菩薩摩訶",
    "T08n0223_018:0354a05": "薩世尊、是道、是大明、是炬、是智、是慧、是救、是",
    "T08n0223_018:0354a06": "歸、是洲、是究竟道、是父是母。」「須菩提！以是故，",
    "T08n0223_018:0354a07": "菩薩摩訶薩欲不隨他人教住，欲斷一切",
    "T08n0223_018:0354a08": "眾生疑，欲淨佛國土、成就眾生，當學是般",
    "T08n0223_018:0354a09": "若波羅蜜。所以者何？是般若波羅蜜中廣說",
    "T08n0223_018:0354a10": "諸法，是菩薩摩訶薩所應學處。」爾時須菩",
    "T08n0223_018:0354a11": "提白佛言：「世尊！何等是般若波羅蜜相？」佛",
    "T08n0223_018:0354a12": "告須菩提：「如虛空相，是般若波羅蜜相。須",
    "T08n0223_018:0354a13": "菩提！般若波羅蜜無所有相。」須菩提白佛言：",
    "T08n0223_018:0354a14": "「世尊！頗有因緣如般若波羅蜜相，諸法相",
    "T08n0223_018:0354a15": "亦如是耶？」佛告須菩提：「如是，如是！如般",
    "T08n0223_018:0354a16": "若波羅蜜相，諸法相亦如是。何以故？須菩",
    "T08n0223_018:0354a17": "提！一切法離相、自性空相。以是因緣故，",
    "T08n0223_018:0354a18": "須菩提！如般若波羅蜜相，諸法相亦如是，",
    "T08n0223_018:0354a19": "所謂離相、空相故。」須菩提白佛言：「世尊！若",
    "T08n0223_018:0354a20": "一切法一切法離、一切法一切法空，云何知",
    "T08n0223_018:0354a21": "眾生若垢若淨？世尊！離相法無垢無淨，空",
    "T08n0223_018:0354a22": "相法無垢無淨，離相、空相法不能得阿耨",
    "T08n0223_018:0354a23": "多羅三藐三菩提，離相、空相無法可得。世",
    "T08n0223_018:0354a24": "尊！離相中、空相中無有菩薩得阿耨多羅",
    "T08n0223_018:0354a25": "三藐三菩提者。世尊！我云何當知佛所說",
    "T08n0223_018:0354a26": "義？」佛告須菩提：「於汝意云何，是眾生長夜",
    "T08n0223_018:0354a27": "行我、我所心不？」「如是，世尊！眾生長夜行我、",
    "T08n0223_018:0354a28": "我所心。」「於汝意云何，是我、我所心離相不？",
    "T08n0223_018:0354a29": "空相不？」須菩提言：「世尊！我、我所心，離相、空相。」",
    "T08n0223_018:0354b01": "「於汝意云何，以此我、我所心，眾生往來生",
    "T08n0223_018:0354b02": "死中不？」「如是，世尊！以此我、我所心，眾生往",
    "T08n0223_018:0354b03": "來生死中。」「如是，須菩提！眾生往來生死中",
    "T08n0223_018:0354b04": "故，知有垢惱。須菩提！若眾生無我、我所心，",
    "T08n0223_018:0354b05": "無著心，是眾生不復往來生死中，若不",
    "T08n0223_018:0354b06": "往來生死中則無垢惱。如是，須菩提！眾生",
    "T08n0223_018:0354b07": "有淨。」須菩提白佛言：「世尊！若菩薩摩訶薩",
    "T08n0223_018:0354b08": "如是行，為不行色、不行受想行識，為不",
    "T08n0223_018:0354b09": "行四念處乃至八聖道分，為不行內空乃",
    "T08n0223_018:0354b10": "至無法有法空，為不行佛十力乃至一切種",
    "T08n0223_018:0354b11": "智。何以故？是法不可得，亦無行者、亦無行",
    "T08n0223_018:0354b12": "處、亦無行法。世尊！菩薩摩訶薩如是行，一",
    "T08n0223_018:0354b13": "切世間諸天、人、阿修羅，不能降伏是菩薩摩",
    "T08n0223_018:0354b14": "訶薩；一切聲聞、辟支佛所不能及。何以故？",
    "T08n0223_018:0354b15": "所住處無能及故，所謂菩薩位。世尊！是菩",
    "T08n0223_018:0354b16": "薩摩訶薩行應薩婆若心，無能及者。」「須菩",
    "T08n0223_018:0354b17": "提！菩薩摩訶薩如是行疾近薩婆若。須菩",
    "T08n0223_018:0354b18": "提！於汝意云何，若閻浮提眾生盡得人身，",
    "T08n0223_018:0354b19": "得人身已，皆得阿耨多羅三藐三菩提。若",
    "T08n0223_018:0354b20": "有善男子、善女人盡其形壽供養恭敬尊重",
    "T08n0223_018:0354b21": "讚歎，持是善根迴向阿耨多羅三藐三菩",
    "T08n0223_018:0354b22": "提。是人以是因緣得福多不？」須菩提言：",
    "T08n0223_018:0354b23": "「甚多，世尊！」佛言：「不如是善男子、善女人於",
    "T08n0223_018:0354b24": "大眾中說是般若波羅蜜，顯示分別、照明",
    "T08n0223_018:0354b25": "開演，亦應般若波羅蜜行、正憶念，其福多。乃",
    "T08n0223_018:0354b26": "至三千大千世界中眾生亦如是。須菩提！",
    "T08n0223_018:0354b27": "於汝意云何，閻浮提中眾生一時皆得人",
    "T08n0223_018:0354b28": "身，得人身已，若善男子、善女人教行十善",
    "T08n0223_018:0354b29": "道、四禪、四無量心、四無色定，教令得須陀洹",
    "T08n0223_018:0354c01": "道乃至阿羅漢、辟支佛道，教令得阿耨多羅",
    "T08n0223_018:0354c02": "三藐三菩提，持是善根迴向阿耨多羅三藐",
    "T08n0223_018:0354c03": "三菩提。須菩提！於汝意云何，是善男子、善女",
    "T08n0223_018:0354c04": "人得福多不？」須菩提言：「甚多，世尊！」佛言：",
    "T08n0223_018:0354c05": "「不如是善男子、善女人以是甚深般若波羅",
    "T08n0223_018:0354c06": "蜜為眾生說，顯示分別、照明開演，亦不",
    "T08n0223_018:0354c07": "離薩婆若，得福多。乃至三千大千世界亦",
    "T08n0223_018:0354c08": "如是。是菩薩摩訶薩不遠離應薩婆若心，",
    "T08n0223_018:0354c09": "則到一切福田邊。何以故？除諸佛，無有餘",
    "T08n0223_018:0354c10": "法如菩薩摩訶薩勢力。何以故？諸菩薩摩訶",
    "T08n0223_018:0354c11": "薩行般若波羅蜜時，於一切眾生中起大",
    "T08n0223_018:0354c12": "慈心，見諸眾生趣死地故而起大悲，行是",
    "T08n0223_018:0354c13": "道時歡悅而生大喜，不與想俱便得大捨。",
    "T08n0223_018:0354c14": "須菩提！是為菩薩摩訶薩大智光明。大智明",
    "T08n0223_018:0354c15": "者，所謂六波羅蜜。須菩提！是諸善男子、善",
    "T08n0223_018:0354c16": "女人雖未作佛，能為一切眾生作大福田，",
    "T08n0223_018:0354c17": "於阿耨多羅三藐三菩提亦不轉，所受供",
    "T08n0223_018:0354c18": "養衣服、飲食、臥床、疾藥、資生所須，行應般若",
    "T08n0223_018:0354c19": "波羅蜜念，能必報施主之恩，疾近薩婆若。",
    "T08n0223_018:0354c20": "以是故，須菩提！若菩薩摩訶薩欲不虛食",
    "T08n0223_018:0354c21": "國中施，欲示眾生三乘道，欲為眾生作大",
    "T08n0223_018:0354c22": "明，欲拔出三界牢獄，欲與一切眾生眼，",
    "T08n0223_018:0354c23": "應常行般若波羅蜜。常行般若波羅蜜時，",
    "T08n0223_018:0354c24": "若欲有所說但說般若波羅蜜。說般若波",
    "T08n0223_018:0354c25": "羅蜜已，常憶念般若波羅蜜。常憶念般若",
    "T08n0223_018:0354c26": "波羅蜜已，常行般若波羅蜜，不令餘念得",
    "T08n0223_018:0354c27": "生，晝夜勤行般若波羅蜜相應念不息不",
    "T08n0223_018:0354c28": "休。須菩提！譬如士夫未曾得摩尼珠，後時",
    "T08n0223_018:0354c29": "得，得已大歡喜踊躍。後復失之，便大憂愁，",
    "T08n0223_018:0355a01": "常憶念是摩尼珠，作是念：『我奈何忽忘此",
    "T08n0223_018:0355a02": "大寶？』須菩提！菩薩摩訶薩亦如是，常憶念",
    "T08n0223_018:0355a03": "般若波羅蜜，不離薩婆若心。」須菩提白佛",
    "T08n0223_018:0355a04": "言：「世尊！一切念性自離，一切念性自空。云何",
    "T08n0223_018:0355a05": "菩薩摩訶薩行般若波羅蜜，不離應薩婆",
    "T08n0223_018:0355a06": "若念？是遠離、空法中，無菩薩亦無念，無應",
    "T08n0223_018:0355a07": "薩婆若。」佛告須菩提：「若菩薩摩訶薩如是",
    "T08n0223_018:0355a08": "知一切法性自離，一切法性自空，非聲聞、",
    "T08n0223_018:0355a09": "辟支佛作，亦非佛作，諸法相常住、法相、法住、",
    "T08n0223_018:0355a10": "法位、如、實際，是名菩薩行般若波羅蜜不",
    "T08n0223_018:0355a11": "離薩婆若念。何以故？般若波羅蜜性自離、性",
    "T08n0223_018:0355a12": "自空，不增不減故。」須菩提白佛言：「世尊！",
    "T08n0223_018:0355a13": "若般若波羅蜜性自離、性自空，云何菩薩摩",
    "T08n0223_018:0355a14": "訶薩與般若波羅蜜等，得阿耨多羅三藐三",
    "T08n0223_018:0355a15": "菩提？」佛告須菩提：「菩薩摩訶薩與般若波羅",
    "T08n0223_018:0355a16": "蜜等，不增不減。何以故？如、法性、實際，不增",
    "T08n0223_018:0355a17": "不減故。所以者何？般若波羅蜜非一非異",
    "T08n0223_018:0355a18": "故。若菩薩聞如是般若波羅蜜相，心不驚",
    "T08n0223_018:0355a19": "不沒不畏不怖不疑，須菩提！當知是菩薩",
    "T08n0223_018:0355a20": "摩訶薩行般若波羅蜜，當知是菩薩摩訶薩",
    "T08n0223_018:0355a21": "必住阿惟越致地中。」須菩提白佛言：「世尊！",
    "T08n0223_018:0355a22": "般若波羅蜜空、無所有、不堅固，是行般若",
    "T08n0223_018:0355a23": "波羅蜜不？」「不也，須菩提！」「世尊！離空更有",
    "T08n0223_018:0355a24": "法行般若波羅蜜不？」「不也，須菩提！」「世尊！是",
    "T08n0223_018:0355a25": "般若波羅蜜行般若波羅蜜不？」「不也，須菩提！」",
    "T08n0223_018:0355a26": "「世尊！離般若波羅蜜行般若波羅蜜不？」「不",
    "T08n0223_018:0355a27": "也，須菩提！」「世尊！色是行般若波羅蜜不？」「不",
    "T08n0223_018:0355a28": "也，須菩提！」「世尊！受想行識是行般若波羅蜜",
    "T08n0223_018:0355a29": "不？」「不也，須菩提！」「世尊！六波羅蜜是行般若",
    "T08n0223_018:0355b01": "波羅蜜不？」「不也，須菩提！」「世尊！四念處乃至",
    "T08n0223_018:0355b02": "十八不共法，是行般若波羅蜜不？」「不也，須",
    "T08n0223_018:0355b03": "菩提！」「世尊！色空相、虛誑不實、無所有、不堅",
    "T08n0223_018:0355b04": "固相、色如相、法相、法住、法位、實際，是行般",
    "T08n0223_018:0355b05": "若波羅蜜不？」「不也，須菩提！」「世尊！受想行識",
    "T08n0223_018:0355b06": "乃至十八不共法，空相、虛誑不實、無所有、",
    "T08n0223_018:0355b07": "不堅固相、如相、法相、法住、法位、實際，是行般",
    "T08n0223_018:0355b08": "若波羅蜜不？」「不也，須菩提！」「世尊！若是諸法皆",
    "T08n0223_018:0355b09": "不行般若波羅蜜，云何行名菩薩摩訶薩",
    "T08n0223_018:0355b10": "行般若波羅蜜？」佛告須菩提：「於汝意云何，",
    "T08n0223_018:0355b11": "汝見有法行般若波羅蜜者不？」「不也，世尊！」",
    "T08n0223_018:0355b12": "「須菩提！汝見般若波羅蜜，菩薩摩訶薩可行",
    "T08n0223_018:0355b13": "處不？」「不也，世尊！」「須菩提！汝所不見法，是法",
    "T08n0223_018:0355b14": "可得不？」「不也，世尊！」「須菩提！若法不可得，是",
    "T08n0223_018:0355b15": "法當生不？」「不也，世尊！」「須菩提！是名菩薩摩",
    "T08n0223_018:0355b16": "訶薩無生法忍。菩薩摩訶薩成就是忍，得",
    "T08n0223_018:0355b17": "受阿耨多羅三藐三菩提記。須菩提！是名",
    "T08n0223_018:0355b18": "諸佛無所畏無礙智。菩薩摩訶薩行是法勤",
    "T08n0223_018:0355b19": "精進，若不得大智一切種智，所謂阿耨多",
    "T08n0223_018:0355b20": "羅三藐三菩提智。若不得者，無有是處。何",
    "T08n0223_018:0355b21": "以故？是菩薩摩訶薩得無生法忍故，乃至",
    "T08n0223_018:0355b22": "阿耨多羅三藐三菩提不減不退。」須菩提白",
    "T08n0223_018:0355b23": "佛言：「世尊！諸法無生相，此中得阿耨多羅",
    "T08n0223_018:0355b24": "三藐三菩提記不？」「不也，須菩提！」「世尊！諸法生",
    "T08n0223_018:0355b25": "相，此中得阿耨多羅三藐三菩提記不？」「不也，",
    "T08n0223_018:0355b26": "須菩提！」「世尊！諸法非生非不生相，得阿耨",
    "T08n0223_018:0355b27": "多羅三藐三菩提記不？」「不也，須菩提！」「世尊！諸",
    "T08n0223_018:0355b28": "菩薩摩訶薩云何知諸法，得阿耨多羅三藐",
    "T08n0223_018:0355b29": "三菩提記？」佛告須菩提：「汝見有法得阿耨",
    "T08n0223_018:0355c01": "多羅三藐三菩提記不？」「不也，世尊！我不見",
    "T08n0223_018:0355c02": "有法得阿耨多羅三藐三菩提記，我亦不",
    "T08n0223_018:0355c03": "見法有得者、得處。」佛言：「如是，如是！須菩提！",
    "T08n0223_018:0355c04": "若菩薩摩訶薩於一切法無所得時，不作",
    "T08n0223_018:0355c05": "是念：『我當得阿耨多羅三藐三菩提；用是",
    "T08n0223_018:0355c06": "事得阿耨多羅三藐三菩提，是名阿耨多",
    "T08n0223_018:0355c07": "羅三藐三菩提處。』何以故？諸菩薩摩訶薩行",
    "T08n0223_018:0355c08": "般若波羅蜜，無諸憶想分別。所以者何？般若",
    "T08n0223_018:0355c09": "波羅蜜中無諸分別憶想故。」",
    "T08n0223_018:0355c10": "摩訶般若波羅蜜經卷第十八"
}