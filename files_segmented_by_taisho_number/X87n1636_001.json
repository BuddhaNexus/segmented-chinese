{
    "X87n1636_001:0554c06": "金剛經感應故事分類輯要序",
    "X87n1636_001:0554c08": "金剛經者。大乘正宗也。如來云。一切諸佛。及諸佛阿",
    "X87n1636_001:0554c09": "耨多羅三藐三菩提法。皆從此經出。是此經乃聖教",
    "X87n1636_001:0554c10": "之骨髓。其功德不可思議。誦之者。可以照破諸相。洞",
    "X87n1636_001:0554c11": "見性源。直達涅槃彼岸。豈徒種種福報。感應不爽已",
    "X87n1636_001:0554c12": "哉。然明其道不計其功。在利根上智或能之。若中下",
    "X87n1636_001:0554c13": "之士。不覩福報。信心不堅。何以使之樂誦不倦乎。此",
    "X87n1636_001:0554c14": "余既作句解。復有感應分類之輯也。第古今傳記。所",
    "X87n1636_001:0554c15": "載事跡。鑿鑿可據者。不下數千餘條。盡錄則煩。恐人",
    "X87n1636_001:0554c16": "難記。茲擇其切要者。五十條。分為十八類。皆有感輒",
    "X87n1636_001:0554c17": "應。捷於影响。洵足轉化未信。啟人樂誦之心矣。[(厂@((既-旡)-日+口))*頁]其",
    "X87n1636_001:0554c18": "應亦有淺深小大之不同。如自延壽愈疾。生子登科。",
    "X87n1636_001:0554c19": "以及脫難還陽等事。率皆享世間福報。乃有漏之因。",
    "X87n1636_001:0554c20": "非出世者所重。惟歸西一節。則能了生死。脫輪迴。直",
    "X87n1636_001:0554c21": "登極樂之鄉。與諸佛菩薩。共會一處。此真學道者之",
    "X87n1636_001:0554c22": "歸宿也。凡持誦。解說。書寫。刻施。原以求此而已。外此",
    "X87n1636_001:0554c23": "種種靈應。特緒餘耳。功有淺深。效有小大。願覧是編",
    "X87n1636_001:0554c24": "者。高處著眼。",
    "X87n1636_001:0555a01": "乾隆二十六年二月八日歸一居士王澤泩謹題",
    "X87n1636_001:0555a03": "金剛經感應故事分類輯要目錄",
    "X87n1636_001:0555a04": "延壽愈疾生子登科免溺止焚",
    "X87n1636_001:0555a05": "却鬼避邪伏虎化賊脫難還陽",
    "X87n1636_001:0555a06": "免畜如願度禽濟幽生天歸西",
    "X87n1636_001:0555a09": "金剛經感應分類輯要",
    "X87n1636_001:0555a11": "蓬萊王澤泩巨川甫編集",
    "X87n1636_001:0555a12": "子婿孫天錦雲卿繕寫",
    "X87n1636_001:0555a13": "延壽",
    "X87n1636_001:0555a14": "梁。天監中。琰法師。居長安招提寺。十一歲為僧。一日",
    "X87n1636_001:0555a15": "遇相士曰。可惜聰明壽夭。數盡十八歲。琰歸焚香。禮",
    "X87n1636_001:0555a16": "三寶發願。乞賜經一卷。精專受持。禱畢。隨手抽得一",
    "X87n1636_001:0555a17": "卷。乃金剛經也。專心受持。晝夜不捨。忽夜至更深。見",
    "X87n1636_001:0555a18": "房中五色光現。須臾見一梵僧。身長丈五。語琰曰。汝",
    "X87n1636_001:0555a19": "十八當亡。因持念大乘經功。增延壽數。言訖不見。因",
    "X87n1636_001:0555a20": "此愈加精勤。後壽至九十二歲。無疾坐化。",
    "X87n1636_001:0555a21": "唐。吳思玄。天后朝。為太學博士。持金剛經日兩遍。多",
    "X87n1636_001:0555a22": "有靈應。思玄在京病。有巫褚細兒。言事如神。星卜祈",
    "X87n1636_001:0555a23": "禱。思玄往見。細兒驚曰。公有何術。鬼見皆走。思玄知",
    "X87n1636_001:0555a24": "是經力。信加精勵。日念五遍。兄疾。醫無效。思玄至心",
    "X87n1636_001:0555b01": "念經。三日而愈。思玄曾於渭橋。見一老人。年八十餘。",
    "X87n1636_001:0555b02": "著縗麻衣。問之曰。為所生母也。思玄恠之。答云。母年",
    "X87n1636_001:0555b03": "四十三歲。有異僧教云。汝欲長壽。但念金剛經。母發",
    "X87n1636_001:0555b04": "心日念兩遍。壽一百七歲。姨及鄰母誦之。並過百歲。",
    "X87n1636_001:0555b05": "江陵。李玄宗。其女年十三。夢梵僧曰。汝有善心。何不",
    "X87n1636_001:0555b06": "持念金剛經。凡世間男女。每日能淨心誦一卷。陽間",
    "X87n1636_001:0555b07": "增延福壽。壽筭百年而終。即生天界。若能究竟般若。",
    "X87n1636_001:0555b08": "直登涅槃彼岸。或有看經未圓滿者。即死入陰府。不",
    "X87n1636_001:0555b09": "能拘錄。判生福貴家。受諸福報。李女依僧囑。日誦三",
    "X87n1636_001:0555b10": "卷。年二十四。不願嫁。忽患傷寒。三日而卒。有二使引",
    "X87n1636_001:0555b11": "見閻君。照看其女無罪。見頭上有佛光。王曰。此女既",
    "X87n1636_001:0555b12": "有般若功。宜判還魂。臨行。王囑曰。汝父有殺害之仇。",
    "X87n1636_001:0555b13": "先減壽二紀。不久追入陰司對證。汝父好將活魚切",
    "X87n1636_001:0555b14": "膾。今有魚七千餘頭。狀訴索命。汝父每夜。夢落網中。",
    "X87n1636_001:0555b15": "日日頭痛。此是魚求報也。女還魂。以此白父。父驚惶。",
    "X87n1636_001:0555b16": "遂同女往天寧寺。齋僧百員。願發斷除葷酒。手寫金",
    "X87n1636_001:0555b17": "剛經。四十九卷。寫畢。玄宗夜夢。數千青衣童子來拜",
    "X87n1636_001:0555b18": "謝。口稱我等被君殺戮。各訴宿冤。索君性命。今蒙寫",
    "X87n1636_001:0555b19": "經功德。出離三途之苦。往生善道。君既釋冤。復還原",
    "X87n1636_001:0555b20": "壽。又添遐筭。玄宗聞之。不勝忻喜。自爾持經不輟。壽",
    "X87n1636_001:0555b21": "至百二十歲。無疾而終。",
    "X87n1636_001:0555b22": "明。正德間。南嶽有大德僧。曰楚石。博通三藏。而專持",
    "X87n1636_001:0555b23": "金剛經。人有禮之乞佛法者。無賢愚貴賤。輒大聲曰。",
    "X87n1636_001:0555b24": "好持金剛經去。年一百七十一歲始化。同時有白藤",
    "X87n1636_001:0555c01": "和尚。無極和尚。亦專勸化持金剛經。白藤終一百三",
    "X87n1636_001:0555c02": "十歲。無極終一百二十四歲。",
    "X87n1636_001:0555c03": "愈疾",
    "X87n1636_001:0555c04": "王偁。家晉州。性頑鄙。唐元和四年。其家疾疫而亡。惟",
    "X87n1636_001:0555c05": "偁偶免。方疾食狗肉。目遂盲。不求醫藥。惟禱鬼神。數",
    "X87n1636_001:0555c06": "年無報。忽有異僧請飯。謂曰。金剛經能排眾苦。居士",
    "X87n1636_001:0555c07": "能受之乎。偁辭以無目。僧勸寫之。偁從其言。得七卷。",
    "X87n1636_001:0555c08": "請僧誦之數日夢前僧。持刀决其目。乃驚悟。覺有所",
    "X87n1636_001:0555c09": "見。久而復明。自此終身誦經不替。",
    "X87n1636_001:0555c10": "勾龍義。間州人。唐長慶中。於郪縣傭力。常因邑人有",
    "X87n1636_001:0555c11": "疾。往省之。見寫金剛經。義毀棄止絕之。歸即喑啞。醫",
    "X87n1636_001:0555c12": "不能愈。頑嚚無識。已五六年。忽聞鄰人念是經者。惕",
    "X87n1636_001:0555c13": "然曰。我前謗真經。得此啞病。今若悔謝。終身敬奉。可",
    "X87n1636_001:0555c14": "能言否。自後每聞念經。即倚壁聽之。月餘。偶行入寺。",
    "X87n1636_001:0555c15": "逢一老僧。禮之。僧問何事。遂指口中啞。僧以刀割舌",
    "X87n1636_001:0555c16": "下便能語。因與念經。正同鄰人之聲。後再訪僧。不復",
    "X87n1636_001:0555c17": "見。惟壁畵須菩提。乃悟曰。此是也。因寫經。畵須菩提",
    "X87n1636_001:0555c18": "像。終身禮拜。",
    "X87n1636_001:0555c19": "崑山處士。周少岳。諱之程。五十喪明。瞳子反背。碧色。",
    "X87n1636_001:0555c20": "自以廢人。乃皈心佛氏。用消宿諐。每日清晨。誦金剛",
    "X87n1636_001:0555c21": "經三卷。誦則高聲贊揚。客至不為禮。積十五年。一日",
    "X87n1636_001:0555c22": "烱然見物。猶以盲者不能視。妄想所結也。然令人視",
    "X87n1636_001:0555c23": "其目。已見童子搖動。如此兩月。清光盡復。比少年。更",
    "X87n1636_001:0555c24": "能瞭遠。少岳感金剛經力。持經益虔。年至八十考終。",
    "X87n1636_001:0556a01": "宋。紹興間。秀州宋承信。得翻胃疾。數年藥不能療。忽",
    "X87n1636_001:0556a02": "夜夢梵僧曰。汝乃宿世冤愆。遂致今生病苦。汝知否。",
    "X87n1636_001:0556a03": "凡世間男婦。瘋癱癆跛。盲聾瘖啞。疾病纏身。經年臥",
    "X87n1636_001:0556a04": "牀蓆者。其魂多攝在陰司。拷較前生今世所作罪惡。",
    "X87n1636_001:0556a05": "因果毫髮不差。若有奉施金剛經。或自他書寫。或畢",
    "X87n1636_001:0556a06": "世受持。纔動念。遂感陰官。較察善功。先放其魂。次遇",
    "X87n1636_001:0556a07": "良醫。其病即愈。睡覺省悟。明旦焚香。躬對佛前發願。",
    "X87n1636_001:0556a08": "許施金剛經一千卷。爾後又夢金剛神。賜藥一丸令",
    "X87n1636_001:0556a09": "吞之。次日其病即痊。將養月餘。身體復舊。凡見聞者。",
    "X87n1636_001:0556a10": "無不稱歎。",
    "X87n1636_001:0556a11": "生子",
    "X87n1636_001:0556a12": "秀水庠生。濮可重。妻王氏。有一子一女。相繼痘殤。哭",
    "X87n1636_001:0556a13": "之過哀。雙目成瞽。遂專心持誦金剛經。數歲不輟。一",
    "X87n1636_001:0556a14": "日誦經次。左目忽流水。痛割如裂。則豁然明矣。右目",
    "X87n1636_001:0556a15": "過數日。復如之。因持誦愈虔。夜夢佛語之曰。汝本無",
    "X87n1636_001:0556a16": "子。以誦經故。賜汝一子。氏忽復娠生子。因名經賜。",
    "X87n1636_001:0556a17": "施振宇。鄞縣人。性好善。年踰四旬無子。師禮天童密",
    "X87n1636_001:0556a18": "雲和尚。命名通等。示云。汝欲求嗣。能齋僧持金剛。自",
    "X87n1636_001:0556a19": "然有子。是夜依教。禮佛立願。夢金剛神。書一兆字與",
    "X87n1636_001:0556a20": "之。歸即茹素。手書金剛經一卷。每日虔誦。寒暑無間。",
    "X87n1636_001:0556a21": "歲歲進山設齋。種種善事。力行不倦。後果得子五。",
    "X87n1636_001:0556a22": "皇清順治間。浙江提督。張公名杰。年六十尚未有嗣。",
    "X87n1636_001:0556a23": "夫人陳氏。崇信三寶。日誦金剛。凡屬名山。咸往設齋。",
    "X87n1636_001:0556a24": "康熙五年二月。就天童寺。修華嚴懺法。山中現五色",
    "X87n1636_001:0556b01": "雲者七日。秋七月。副室舉一子。其家至今守遺訓。奉",
    "X87n1636_001:0556b02": "佛誦經不輟。",
    "X87n1636_001:0556b03": "登科",
    "X87n1636_001:0556b04": "唐。大曆中。夔州推司。揚旬。常持金剛經。處心正直。陰",
    "X87n1636_001:0556b05": "德播傳。有子年二十三歲。習舉業。將入試。旬。夜夢金",
    "X87n1636_001:0556b06": "剛神曰。汝念經有感。特預報汝子必貴。若應試。須改",
    "X87n1636_001:0556b07": "名揚椿納卷。吾于中助筆也。次日令子改名納試卷。",
    "X87n1636_001:0556b08": "果中第六名。次年赴省試。椿自夢一金剛神語曰。今",
    "X87n1636_001:0556b09": "年省題。乃行王道而王。汝可預辦入院。無洩。試日。正",
    "X87n1636_001:0556b10": "應此題中九十六名。就赴殿試畢。試官徼納上三名",
    "X87n1636_001:0556b11": "卷。奏御榻。當夜椿又夢前神曰。汝策極好。却不中主",
    "X87n1636_001:0556b12": "文意。打在第五卷。吾已簡尋汝真卷。却去御榻上。抽",
    "X87n1636_001:0556b13": "換了第一名卷子。後日唱名。定奪天下都魁。盖汝同",
    "X87n1636_001:0556b14": "父平昔念真經之騐也。及唱名果應。",
    "X87n1636_001:0556b15": "項希憲。憲副。初名德茶。夢己為辛卯鄉科。以汙兩少",
    "X87n1636_001:0556b16": "婢。被主科名籍神人削去。遂力行種德事。捐資懇友",
    "X87n1636_001:0556b17": "高松聲。精楷金剛經刊板歲施之。凡十餘年。夢至一",
    "X87n1636_001:0556b18": "所。見黃紙第八名為項姓。中字糢糊。下為原字。傍一",
    "X87n1636_001:0556b19": "人曰。審視此汝天榜名次也。因易名夢原。壬子中北",
    "X87n1636_001:0556b20": "京鄉試第二十九名。己未會試第三名。共疑夢名次",
    "X87n1636_001:0556b21": "之爽。迨殿試為二。甲第五名。方悟合鼎甲數之恰第",
    "X87n1636_001:0556b22": "八也。鄉試榜紙俱白。而殿榜獨黃。尤為冥定云。",
    "X87n1636_001:0556b23": "嘉禾。沈公光華。嘗判兩淮鹽鐵。歸田日。偶與同郡運",
    "X87n1636_001:0556b24": "同吳公淞。閑坐。從容遞問日間所為。沈云。晨朝茹素。",
    "X87n1636_001:0556c01": "持誦金剛經。積二十年。已踰二藏。吳亦漫然置之。居",
    "X87n1636_001:0556c02": "無何。吳忽晨起疾馳。詣沈賀云。郎君南闈必第矣。沈",
    "X87n1636_001:0556c03": "問何故。云夢一人言。郡中一士夫。以持金剛經功德。",
    "X87n1636_001:0556c04": "其子得雋。覺來。惟憶公當酬是夢。是歲之秋。沈公叔",
    "X87n1636_001:0556c05": "子應明。果登應天鄉薦。聞沈公持誦金剛經最虔。而",
    "X87n1636_001:0556c06": "行住坐臥。能自暗誦。嘗從東郭季子家往還。塗間一",
    "X87n1636_001:0556c07": "心持誦。計所經屠門市肆。及虗空一切。霑經功德超",
    "X87n1636_001:0556c08": "脫者。不知凡幾。又以無四相心。修一切善法。累世積",
    "X87n1636_001:0556c09": "德。故子孫蟬聯科第。為禾郡冠族。皆金剛經證驗云。",
    "X87n1636_001:0556c10": "免溺",
    "X87n1636_001:0556c11": "唐。元初。九江人。販薪於市。年七十。常持金剛經。一日",
    "X87n1636_001:0556c12": "渡江。中流浪起。同涉者俱沒。惟初浮水上。漂南岸。羣",
    "X87n1636_001:0556c13": "舟泊者。悉大驚。見初背上光高數尺。意其貴人。爭以",
    "X87n1636_001:0556c14": "衣遺之。更與以飯。語漸熟。乃知村叟。因詰光所自。云",
    "X87n1636_001:0556c15": "某讀金剛經十年。在背者經也。前後厄難。無不獲免。",
    "X87n1636_001:0556c16": "白仁哲。龍朔中。為來陽尉。運米遼東。過海遇風。四望",
    "X87n1636_001:0556c17": "昏黑。仁哲惧。急念金剛經忽如夢寐。見一梵僧謂曰。",
    "X87n1636_001:0556c18": "汝念真經。故來救汝。須臾風定。八十餘人俱濟。",
    "X87n1636_001:0556c19": "唐。乾元中。廣州僧虔慧。自幼持金剛經。寒暑不易。因",
    "X87n1636_001:0556c20": "與緇俗數十人。泛海往南安。忽風濤壞船。滿船人俱",
    "X87n1636_001:0556c21": "沒。惟虔慧在浪中。遇一叢蓬蒿著身。漸至蓬蒿之上。",
    "X87n1636_001:0556c22": "隨浪三日夜。方得濟岸。仔細視蒿中。乃金剛經一卷。",
    "X87n1636_001:0556c23": "並無淹濕。虔慧拜受此經。精誠供養。年至百三十歲。",
    "X87n1636_001:0556c24": "端坐告終。其經內自出香烟。漸成五色雲。徐徐上昇。",
    "X87n1636_001:0557a01": "止焚",
    "X87n1636_001:0557a02": "饒州。銀山採戶。逾萬。並是草屋。延和中。火發。萬室皆",
    "X87n1636_001:0557a03": "空。惟一家中。火獨不及。時本州揚體幾。自問老人。老",
    "X87n1636_001:0557a04": "人對曰。家事佛。持金剛經耳。",
    "X87n1636_001:0557a05": "却鬼",
    "X87n1636_001:0557a06": "魏恂。左庶子尚德之子。持金剛經。為監門衛大將軍。",
    "X87n1636_001:0557a07": "時有蔡策。暴亡。數日復蘇云。至冥司。怪使者追人不",
    "X87n1636_001:0557a08": "得。將撻之。使者云。魏恂持金剛經。善神擁護。追之不",
    "X87n1636_001:0557a09": "得。即別遣使復追。須臾還報並同。冥官曰。且罷追。恂",
    "X87n1636_001:0557a10": "聞。尤加精進。",
    "X87n1636_001:0557a11": "唐。王陁。為鷹揚府果毅。因病。遂斷葷肉。發心誦金剛",
    "X87n1636_001:0557a12": "經。日五遍。後染疾。見羣鬼來。陁即念經。鬼聞便退。遙",
    "X87n1636_001:0557a13": "曰。王令追汝。且住誦經。陁歇誦。鬼悉向前。陁乃昏迷。",
    "X87n1636_001:0557a14": "須臾又見一鬼云。念經人。王令權放六月。既寤。遂一",
    "X87n1636_001:0557a15": "心持誦。晝夜不息。至六月。鬼亦不來。夜聞空中呼曰。",
    "X87n1636_001:0557a16": "汝以持經功德。當壽九十矣。",
    "X87n1636_001:0557a17": "唐。沈嘉會。貞觀中。任校書郎。以事配蘭州。思歸甚切。",
    "X87n1636_001:0557a18": "每旦夕東向拜太山。願得生還。永徽六年。十月三日。",
    "X87n1636_001:0557a19": "夜見童子。儀服甚秀。云是太山府君之子。謝君拜禮。",
    "X87n1636_001:0557a20": "故遣奉迎。謂嘉會曰。人之為惡。生不受誅。死必為鬼",
    "X87n1636_001:0557a21": "所治。無有徼幸得免者也。若日持金剛經一遍。即萬",
    "X87n1636_001:0557a22": "罪皆滅。鬼官不能拘矣。嘉會自此持金剛經。遇赦得",
    "X87n1636_001:0557a23": "歸。",
    "X87n1636_001:0557a24": "避邪",
    "X87n1636_001:0557b01": "唐。于李面。舉進士。元和中。下第將歸。有僧勸曰。郎君",
    "X87n1636_001:0557b02": "欲及第。何不讀金剛經。遂日念數十遍。至王橋宿。因",
    "X87n1636_001:0557b03": "步月。見一美女。與言。遂被誘。至村舍。戲笑甚喧。升堂",
    "X87n1636_001:0557b04": "又見美女五六人。回疑為怪。乃陰念經。忽有異光自",
    "X87n1636_001:0557b05": "口出。羣女駭散。但聞猩穢氣。盖狐狸所宅也。榛棘滿",
    "X87n1636_001:0557b06": "目。不知所適。俄有白犬。導回前行。口有光照路。遂達",
    "X87n1636_001:0557b07": "本所。回後誦經。至數萬遍。",
    "X87n1636_001:0557b08": "伏虎",
    "X87n1636_001:0557b09": "唐。石首縣。沙彌道蔭。常念金剛經。長慶初。他出夜歸。",
    "X87n1636_001:0557b10": "中路遇虎。吼擲而前。沙彌乃閉目坐。默念經。虎遂伏",
    "X87n1636_001:0557b11": "草守之。及曙乃去。視其蹲處。涎流於地。",
    "X87n1636_001:0557b12": "唐。王令望。少持金剛經。還邛州。路極險阻。忽遇猛獸。",
    "X87n1636_001:0557b13": "振茆非常。急念金剛經。猛獸曳尾而去。後任安州判",
    "X87n1636_001:0557b14": "司。過洋子江。夜風暴起。船數百艘盡沒。惟令望船獨",
    "X87n1636_001:0557b15": "全。",
    "X87n1636_001:0557b16": "化賊",
    "X87n1636_001:0557b17": "唐。長慶初。陝州人。幵行立。常持金剛經。隨身到處。焚",
    "X87n1636_001:0557b18": "香拜禮。偶載貨往同州。途遇盜。立棄貨而逃。行李五",
    "X87n1636_001:0557b19": "六十斤。盜舉之不得動。相視驚異。追立問之。對曰。中",
    "X87n1636_001:0557b20": "有金剛經。想是神力。盜發囊見經。反與立錢百千。請",
    "X87n1636_001:0557b21": "經去。誓不作賊。",
    "X87n1636_001:0557b22": "脫難",
    "X87n1636_001:0557b23": "隋時。武牢縣宰。陸彥通。日誦金剛經十卷。李密盜起。",
    "X87n1636_001:0557b24": "破城。眾賊持劒赶殺。前有深澗。賊逼近。通躍入澗。空",
    "X87n1636_001:0557c01": "中見金剛神。以手接通臂。置石上。都無傷損。神曰。汝",
    "X87n1636_001:0557c02": "持經有感。特來救爾。因得保全還家。援筆書偈。香水",
    "X87n1636_001:0557c03": "沐浴。端坐而逝。",
    "X87n1636_001:0557c04": "唐。一富商。恒誦金剛經。每以經自隨。常販外國。夕宿",
    "X87n1636_001:0557c05": "海島。眾商利其財。殺之。盛以大籠。加巨石。並經沉於",
    "X87n1636_001:0557c06": "海而去。其所沉之島。乃是僧院。僧每夕聞人念經聲",
    "X87n1636_001:0557c07": "在海底。大異之。因命善泅者。沉水訪之。見一老人在",
    "X87n1636_001:0557c08": "籠中讀經。乃牽挽而上。僧問故。云。被殺沉海。不知是",
    "X87n1636_001:0557c09": "籠。忽覺身處宮殿。常有人送飲食。安樂自在。眾聞之。",
    "X87n1636_001:0557c10": "悉加贊羨。遂削髮出家島院。",
    "X87n1636_001:0557c11": "唐。陸康成。嘗任法曹椽。不避強禦。公退。忽見亡吏。抱",
    "X87n1636_001:0557c12": "文按數百紙。請押。問曰。汝已去世。何得來。曰此幽府",
    "X87n1636_001:0557c13": "文簿。康成視之。但有姓名。略無他事。吏曰。皆來年兵",
    "X87n1636_001:0557c14": "刃死者。即問曰。我在內乎。吏曰然。因大駭曰。君既舊",
    "X87n1636_001:0557c15": "吏。得不救我。曰我特來啟公。惟金剛經可託。語畢。即",
    "X87n1636_001:0557c16": "不見。康成乃發心讀經。日數十遍。明年朱泚反。果署",
    "X87n1636_001:0557c17": "康成為御史。康成叱泚曰。賊臣敢干國士。泚怒。命兵",
    "X87n1636_001:0557c18": "環射之。康成默念金剛。矢無傷者。泚曰。儒以忠信為",
    "X87n1636_001:0557c19": "甲冑。信矣。乃舍之。康成遂入終南山。不復仕。",
    "X87n1636_001:0557c20": "項蘭齋。在督。自云。丙辰春。夢謁至尊無敵大王。見帶",
    "X87n1636_001:0557c21": "血菜色人彌萬。曰此二東也。可識之。還勸人齋素。念",
    "X87n1636_001:0557c22": "佛誦金剛經。可生免兵荒。死度苦厄。居無何。山東數",
    "X87n1636_001:0557c23": "府大饑。死亡略盡。而遼事隨大壞。死更倍焉。夢之二",
    "X87n1636_001:0557c24": "東遂騐。項虔持金剛經。未甞一日輟。",
    "X87n1636_001:0558a01": "還陽",
    "X87n1636_001:0558a02": "慕容文策。隋人。常持金剛經。不喫酒肉。大業七年。暴",
    "X87n1636_001:0558a03": "卒。三日復活玄。初見二鬼。追至一城。極嚴峻。入行四",
    "X87n1636_001:0558a04": "五里。見有宮殿羽衛。王當殿坐。僧道四夷。不可勝數。",
    "X87n1636_001:0558a05": "使者入見。文策在後。一一問在生善惡。東西分立。乃",
    "X87n1636_001:0558a06": "唱策名。問曰。作何善。對曰。小來持金剛經。王合掌嘆",
    "X87n1636_001:0558a07": "曰。功德甚大。且放還。",
    "X87n1636_001:0558a08": "唐。江陵開元寺。僧法正。日持金剛經三七遍。長慶初。",
    "X87n1636_001:0558a09": "暴卒。至冥司見王。主問生平有何功德。答曰。常念金",
    "X87n1636_001:0558a10": "剛經。乃揖上殿。登繡座念經。侍衛悉合掌。階下考掠",
    "X87n1636_001:0558a11": "皆停息。念畢。遣一吏引還。王下階送曰。上人更得三",
    "X87n1636_001:0558a12": "十年在人間。勿廢讀誦。因隨吏行。至一大坑。吏自後",
    "X87n1636_001:0558a13": "推之。若隕空乃甦。死已七日。惟面不冷。",
    "X87n1636_001:0558a14": "武德間。長安蘇仁欽。其父文忠。家巨富。債利加五。大",
    "X87n1636_001:0558a15": "斗小秤。殺生害命。並無一念向善。老墮廁中而死。仁",
    "X87n1636_001:0558a16": "欽與父無二。恃富欺人。恣意宰殺。年未三十。忽生重",
    "X87n1636_001:0558a17": "病。見眾生面前索命。死見閻君。勑曰。汝前世修善。故",
    "X87n1636_001:0558a18": "今生受福。今生恣意殺害。不識因果。令獄卒驅至刀",
    "X87n1636_001:0558a19": "山劍樹。償眾生之命。欽哀告曰。欽在世。雖不看經作",
    "X87n1636_001:0558a20": "善。曾施財請金剛經一卷。捨與安國寺僧神敬受持。",
    "X87n1636_001:0558a21": "此僧遷化。豈無報應。須臾神敬。手持金剛經至王前。",
    "X87n1636_001:0558a22": "言欽曾施經。有般若功願。放其還魂。王即合掌放還。",
    "X87n1636_001:0558a23": "欽活後。印施法華一百部。金剛一千卷。修水陸大齋。",
    "X87n1636_001:0558a24": "作諸功德。忽夜夢亡父言。我受地獄無量之苦。今因",
    "X87n1636_001:0558b01": "汝修行。仗佛力。我及上祖七代亡魂。皆生天界矣。",
    "X87n1636_001:0558b02": "唐。昜州參軍。田氏。惟好畋獵。天寶初。放鷹叢林。棘上",
    "X87n1636_001:0558b03": "見一卷書。取視之。金剛經也。自爾發心持誦數年。已",
    "X87n1636_001:0558b04": "誦二千餘遍。然畋獵亦不輟。後遇疾暴卒。被追至地",
    "X87n1636_001:0558b05": "府。見諸鳥獸周回數畝。從己索命。頃之見王。問罪業",
    "X87n1636_001:0558b06": "何多。田無以對。王令推問。同行十人至吏局。吏合啟",
    "X87n1636_001:0558b07": "口。以一丸擲口中。便成烈火。遍身須臾灰滅。俄復成",
    "X87n1636_001:0558b08": "人。如是六七輩。至田氏。累三丸而不見火狀。吏怪之。",
    "X87n1636_001:0558b09": "具以實白。王問在生。作何福業。田曰。在生時。誦金剛",
    "X87n1636_001:0558b10": "經二千餘遍。王云。足可滅一切罪。因令田氏誦經。纔",
    "X87n1636_001:0558b11": "三紙。回視庭中禽獸。並不復見。誦畢。王稱美之云。誦",
    "X87n1636_001:0558b12": "三千遍。延十五年壽。遂放還。",
    "X87n1636_001:0558b13": "唐。天寶中。張判官失其名。奉使淮南。將渡淮。有黃衫",
    "X87n1636_001:0558b14": "人。自後奔來。求附載。御船者欲歐之。張云。不可。載一",
    "X87n1636_001:0558b15": "百姓渡淮。亦何苦也。見黃衫人饑。以餘食哺之。其人",
    "X87n1636_001:0558b16": "愧謝。既濟。與張分路。須臾至驛。其人已先在門。張心",
    "X87n1636_001:0558b17": "嫌之曰。吾適渡汝。何為復至。對曰。欲與判官議事。非",
    "X87n1636_001:0558b18": "左右可聞。張屏左右。其人曰。我奉命取君。合淮水溺",
    "X87n1636_001:0558b19": "死。適蒙厚意。只可停一日耳。張拜伏求救。答云。能一",
    "X87n1636_001:0558b20": "日內轉續命經千卷。尚得延壽。言訖即去。至門又回",
    "X87n1636_001:0558b21": "云。公知續命經否。即人間金剛經也。張云。今日已晚。",
    "X87n1636_001:0558b22": "如何轉得千卷。答云。但是人轉皆可。張乃傳呼本役",
    "X87n1636_001:0558b23": "數十人同轉。至晚果終千卷。鬼又至云。判官已免。但",
    "X87n1636_001:0558b24": "須一謁冥王。眾人見張。隨黃衫吏同去。張見王。王言",
    "X87n1636_001:0558c01": "轉經。當更益十載陽壽。放之重生。",
    "X87n1636_001:0558c02": "免畜",
    "X87n1636_001:0558c03": "宋。蘇州府。朱進士。習舉子業。罔知佛法。一日閒遊。至",
    "X87n1636_001:0558c04": "虎丘寺。值佛印禪師。講金剛經。至一切有為法四句。",
    "X87n1636_001:0558c05": "為說佛法大意。朱聞之大喜。自念平日。未嘗聞此佛",
    "X87n1636_001:0558c06": "法。回家午刻睡去。夢一鬼吏。押五罪人。朱亦隨之。約",
    "X87n1636_001:0558c07": "行里許。至大街入巷。一家門掛青簾。鬼吏揭簾。携罪",
    "X87n1636_001:0558c08": "人入。至厨房。竈上桶內有湯。罪人皆飲。朱亦覺渴。方",
    "X87n1636_001:0558c09": "欲飲。吏喝曰。聽佛法人。不得飲此。乃驚覺。心疑此夢。",
    "X87n1636_001:0558c10": "次日往大街入巷。果有人家。與夢中無異。扣門入。主",
    "X87n1636_001:0558c11": "翁見進士至。忙相接。朱問適來宅上。厨房有何動靜。",
    "X87n1636_001:0558c12": "主翁曰。厨養六個小犬。內死其一。朱大驚流汗。自謂。",
    "X87n1636_001:0558c13": "若非聞佛法之力。幾入狗胎矣。因持金剛經。寒暑不",
    "X87n1636_001:0558c14": "輟。壽至八十九。於八月十五日。遍請師友相送。昇後",
    "X87n1636_001:0558c15": "園樹梢。說四句偈。與眾相別。端然立化。偈曰。八十九",
    "X87n1636_001:0558c16": "年朱公。兩手劈破虗空。兩脚踏著白雲。立化菩提樹",
    "X87n1636_001:0558c17": "東。",
    "X87n1636_001:0558c18": "鄒軛。居崑山。世有善名。軛弟軫。不為善事。一日見兄",
    "X87n1636_001:0558c19": "請僧。誦金剛經。聞至第十五分。亦合掌稱善云。吾儒",
    "X87n1636_001:0558c20": "未嘗有此語。後患時疾。不知人事。半月惟胸前未冷。",
    "X87n1636_001:0558c21": "於床上霍然起。告家人云。我於閶門外。為李作坊家",
    "X87n1636_001:0558c22": "牛。身盡白色。見金剛神云。此人曾聞金剛經數分。何",
    "X87n1636_001:0558c23": "入此類。以寶杵擊牛首而醒。自覺頂門微痛。後訪其",
    "X87n1636_001:0558c24": "家。初生白犢。果亡矣。",
    "X87n1636_001:0559a01": "如願",
    "X87n1636_001:0559a02": "呂文展。開元三年。任閬中縣丞。雅好佛經。尤專心誦",
    "X87n1636_001:0559a03": "金剛經。至三萬餘遍。靈應奇異。年既衰暮。三牙并落。",
    "X87n1636_001:0559a04": "念經懇請。牙生如舊。時屬亢旱。刺史劉浚。令祈雨。誦",
    "X87n1636_001:0559a05": "經一遍。遂獲沛然。又苦淋潦。別駕使祈晴。應時便霽。",
    "X87n1636_001:0559a06": "前後證騐非一。",
    "X87n1636_001:0559a07": "度禽",
    "X87n1636_001:0559a08": "萬曆庚寅。湖州華林鎮一老者。誦金剛經。日有常課。",
    "X87n1636_001:0559a09": "其家有伏雌。抱十二卵。一夕老者。夢男女十二人。拜",
    "X87n1636_001:0559a10": "堂下曰。賴公經聲。悉得度脫禽倫。故來致謝。老者夢",
    "X87n1636_001:0559a11": "覺。偶思十二鷄卵。出之覺甚輕。劈視空殻也。因呼眾",
    "X87n1636_001:0559a12": "傳視。劈之俱然。卵生得度。靈騐如此。十二類皆然。持",
    "X87n1636_001:0559a13": "經功德。信乎不可思議。",
    "X87n1636_001:0559a14": "濟幽",
    "X87n1636_001:0559a15": "嘉隆間。大將戚繼光。素持金剛經。其守越也。有亡卒",
    "X87n1636_001:0559a16": "致夢云。明日當令妻詣公。乞誦金剛經一卷。以資冥",
    "X87n1636_001:0559a17": "道。公覺。誡門吏。有婦人來。勿呵禁。俄果一婦人。哀泣",
    "X87n1636_001:0559a18": "求見。因引入。如夢中所言。公允之。次日誦經。夜夢卒",
    "X87n1636_001:0559a19": "云。荷公大恩。僅得半卷功德。以中夾雜不用二字。公",
    "X87n1636_001:0559a20": "思其由。盖誦經時。內人遣婢送茶餅。公遙見。揮手却",
    "X87n1636_001:0559a21": "之。口雖不言。心謂不用故也。遂竭誠閉戶更誦。誦畢。",
    "X87n1636_001:0559a22": "是夜卒於夢中。稽首謝曰。已得超脫矣。",
    "X87n1636_001:0559a23": "蘇州楓橋。盛在德。從講師懸明受經。萬曆初。病赴冥",
    "X87n1636_001:0559a24": "司。則被仇鬼盛之化。告郡隍逮對也。在德理直。得縱",
    "X87n1636_001:0559b01": "觀冥獄釋還。經宿復絕。見郡隍降階諭曰。我生前荊",
    "X87n1636_001:0559b02": "州人。姓曹氏。自登神籙。我母張太君。轉世三度矣。咸",
    "X87n1636_001:0559b03": "女身不育。若代我懇懸明師。虔誦金剛經。月上女經。",
    "X87n1636_001:0559b04": "各五百部。拯我母轉男。諭甚切。在德再生。禮請懸明。",
    "X87n1636_001:0559b05": "誦滿牒告。",
    "X87n1636_001:0559b06": "泗州趙璧。赴京應舉。其妻李氏已亡。後璧及第還鄉。",
    "X87n1636_001:0559b07": "離家十里許倦睡。夢亡妻跪路旁。哀告曰。奴在生時。",
    "X87n1636_001:0559b08": "殺害物命甚重。每於蟹出時。買作醉蟹。恣意噉食。死",
    "X87n1636_001:0559b09": "後。閻君勑驅蟹山地獄。被羣蟹鉗其眼曰。徧身流血。",
    "X87n1636_001:0559b10": "晝夜受苦。又生前吐酒餘殘。飲剩盞脚。及作賤飯粥",
    "X87n1636_001:0559b11": "羮湯。陰司積聚。至五石九斗七升五合。使奴陽壽先",
    "X87n1636_001:0559b12": "減一紀。又受三七大地獄苦。再勑獄吏。監奴賣酒。以",
    "X87n1636_001:0559b13": "俟無常鬼追到亡魂。却就奴身刺血。應賣五石九斗",
    "X87n1636_001:0559b14": "七升五合。務要填足原數。別受地獄。今聞夫榮歸。特",
    "X87n1636_001:0559b15": "來哀告。陰府深敬書寫金剛經。乞將奴房奩變賣。為",
    "X87n1636_001:0559b16": "奴寫七卷。仗此般若功。可救地獄苦。其夫到家。即捨",
    "X87n1636_001:0559b17": "財請僧寫經。方完兩卷。一日偹祭禮。為妻上墳。至墓",
    "X87n1636_001:0559b18": "側。忽見老翁。言汝妻承寫經功德。昨午時准閻王勑。",
    "X87n1636_001:0559b19": "已昇天界矣。言訖不見。",
    "X87n1636_001:0559b20": "生天",
    "X87n1636_001:0559b21": "遂川。趙文信。貞觀元年暴死。三日復蘇。自云。初死時。",
    "X87n1636_001:0559b22": "被吏驅逐。同伴十人。相隨至閻王所。中有一僧。王先",
    "X87n1636_001:0559b23": "問云。師在世修何功德。答云。誦金剛經。王聞此語。即",
    "X87n1636_001:0559b24": "驚起。合掌贊言。善哉善哉。審誦般若。當得升天。因何",
    "X87n1636_001:0559c01": "錯來至此。言未訖。忽有天衣下來。引師上天去。文信",
    "X87n1636_001:0559c02": "回生。具述其事。",
    "X87n1636_001:0559c03": "開元中。有盧公。寄住滑州。常持金剛經。晝日閒坐。見",
    "X87n1636_001:0559c04": "二黃衫人入門。盧問為誰。答曰。是里正。奉帖追公。盧",
    "X87n1636_001:0559c05": "愕然。因求帖觀。見封上作衛縣字。遂開。文字錯鏐。不",
    "X87n1636_001:0559c06": "似人書。怪而詰焉。吏言。奉命相追。不知何故。俄見馬",
    "X87n1636_001:0559c07": "在堦下。不得已上馬。顧見屍在床上。甚惡之。倉卒間",
    "X87n1636_001:0559c08": "不知是死。又見馬出。不由門。皆行墻上。乃驚愕下淚。",
    "X87n1636_001:0559c09": "方知已死。恨不得與母妹等別。行可數十里。至一城。",
    "X87n1636_001:0559c10": "城甚壯麗。問此何城。吏言王國。入城經過一院。問此",
    "X87n1636_001:0559c11": "何院。吏曰。是御史大夫院。因問大夫何姓名。云姓李",
    "X87n1636_001:0559c12": "名某。盧驚喜曰。此吾表兄。令吏通刺。須臾出見甚喜。",
    "X87n1636_001:0559c13": "具言平昔。大夫謂曰。弟誦經。功德甚多。良由金剛是",
    "X87n1636_001:0559c14": "聖教之骨髓。乃不可思議功德也。盧初入院。見數十",
    "X87n1636_001:0559c15": "人皆衣冠。其後大半繫網中。或無衣。或露頂。盧問此",
    "X87n1636_001:0559c16": "悉何人。云是陽地衣冠。網中者罪重。弟若為一說法。",
    "X87n1636_001:0559c17": "見之者悉得升天。遂取高座。令盧升坐。誦金剛經。網",
    "X87n1636_001:0559c18": "中人已有出頭者。至半後皆出地上。或褎衣大袖。或",
    "X87n1636_001:0559c19": "乘車御雲。誦既終。往生都盡。及入謁王。呼為法師。致",
    "X87n1636_001:0559c20": "敬甚厚。王云。君功不可思議。算又不盡。令吏送回。既",
    "X87n1636_001:0559c21": "至舍。見家人披頭哭泣。屍臥地上。心甚惻然。俄有一",
    "X87n1636_001:0559c22": "婢。從庭前入。吏令隨上階。及前。魂忽入體。遂活。",
    "X87n1636_001:0559c23": "歸西",
    "X87n1636_001:0559c24": "嚴江。相城皮工也。中年棄業。於佛寺擔齋飯。在路專",
    "X87n1636_001:0560a01": "持金剛經。併念阿彌陀佛不絕聲。年六十餘。忽絕粒。",
    "X87n1636_001:0560a02": "飲水一月。乃言曰。我當以某月某日某時去。至期沐",
    "X87n1636_001:0560a03": "浴更衣。跏趺而化。焚之得舍利數合。其舌堅如金石。",
    "X87n1636_001:0560a04": "扣之有聲。時正德十三年事也。",
    "X87n1636_001:0560a05": "湖州屠戶。陸公。年二十三。於門前見一雲水僧。口稱",
    "X87n1636_001:0560a06": "教化有緣人。陸不解。僧云。汝宰殺猪羊無數。何不改",
    "X87n1636_001:0560a07": "業。陸云。承襲祖業。不能棄捨。僧云。汝若不改。後世必",
    "X87n1636_001:0560a08": "墮此類。仍被他殺。冤冤相報。無有出期。貧僧覩汝。宿",
    "X87n1636_001:0560a09": "有善根。可早持蓮華經金剛經。汝若專心受持。即能",
    "X87n1636_001:0560a10": "消除惡業。增長福善。僧說訖不見。陸遂省悟。即請工",
    "X87n1636_001:0560a11": "繪阿彌陀佛。觀音勢至相一軸。至誠供養。堅心素食。",
    "X87n1636_001:0560a12": "投師習誦二經。未及五年。自能暗誦。如明日宰殺。夜",
    "X87n1636_001:0560a13": "於佛前焚香。持誦蓮華一部。金剛一卷。對佛懺悔。口",
    "X87n1636_001:0560a14": "稱來晨殺猪羊幾口。願將看經功德。超度被殺猪羊。",
    "X87n1636_001:0560a15": "盡此報身。早生淨土。願我命終時。免此冤對。以此為",
    "X87n1636_001:0560a16": "常。陸反覺身輕體健。年至八十一。將死。半月前。徧請",
    "X87n1636_001:0560a17": "親友。言十一月初九辭世。聊具蔬食。祇迎相別。至期",
    "X87n1636_001:0560a18": "親友赴齋。索浴更衣。端然正坐。頌曰。六十餘年專殺",
    "X87n1636_001:0560a19": "業。手提刀稱暗修行。今朝得趣菩提路。水裏蓮花火",
    "X87n1636_001:0560a20": "裏生。頌畢化去。親朋無不瞻仰贊嘆。",
    "X87n1636_001:0560a21": "萬曆辛丑。順城門內監。張愛。晚年受持金剛經。屆易",
    "X87n1636_001:0560a22": "簧。家人囑之曰。莫忘持經念頭。愛心然之。而口噤不",
    "X87n1636_001:0560a23": "能答。覩二青衣押之曰。汝當往山東投胎。其行若飛。",
    "X87n1636_001:0560a24": "日中已到山東。見彼土山水。及受生父母。愛一心惟",
    "X87n1636_001:0560b01": "持經。隨押至一殿宇。心疑是東嶽。而無牛頭獄卒。殿",
    "X87n1636_001:0560b02": "上一人。冠平頂冠。引愛使前。冠者起曰。汝合到此地",
    "X87n1636_001:0560b03": "投胎。愛稱某一生持金剛經。但願往生。不願投胎。冠",
    "X87n1636_001:0560b04": "者曰。汝持經功少。愛云。曾聞十念成就。況某持經。已",
    "X87n1636_001:0560b05": "歷數年之久乎。冠者因顧兩青衣曰。且送回持經。受",
    "X87n1636_001:0560b06": "死已九日。心尚煖。未殮。復甦。遂離家住西山碧雲寺。",
    "X87n1636_001:0560b07": "專誦金剛經。又十一年。一日集眾云。我以持經力。今",
    "X87n1636_001:0560b08": "西去矣。沐浴更衣。端坐而逝。",
    "X87n1636_001:0560b09": "宣德間。川西鶴鳴。觀道士。陳入玄。志求長生。禱神授",
    "X87n1636_001:0560b10": "法。夜見一人。自稱金剛神。謂玄曰。爾往岷山。禮智融",
    "X87n1636_001:0560b11": "和尚。當授汝法。玄如言往問云。玄冀長生。願聞秘要。",
    "X87n1636_001:0560b12": "融云。不見金剛云。一切有為法。如夢幻泡影乎。玄云。",
    "X87n1636_001:0560b13": "既如幻泡。何謂長生。融云。若見諸相非相。即見如來。",
    "X87n1636_001:0560b14": "又云。即非如來。是名如來。玄於言下頓省。遂歸隱瓦",
    "X87n1636_001:0560b15": "屋山之虎踞岩。年九十八。一日集鄰居曰。吾始志仙",
    "X87n1636_001:0560b16": "長生。今幸得佛長生矣。願諸公得我所得。言訖。遂瞑",
    "X87n1636_001:0560b17": "目而逝。",
    "X87n1636_001:0560b18": "海鹽漁戶。張元。與弟貞。撒網夜歸。舟至青松塘。見水",
    "X87n1636_001:0560b19": "面異光。掩映星月。疑有寶珠。遂沒水取一石匣。兄弟",
    "X87n1636_001:0560b20": "相慶。歸家虔啟。得金剛經一卷。金字所書。遂供家堂",
    "X87n1636_001:0560b21": "中。夜夢金甲神曰。汝前生。為長水法師講壇作務人。",
    "X87n1636_001:0560b22": "因不信心。退墮至此。然微因未泯。賜汝大法。當精進",
    "X87n1636_001:0560b23": "持誦。元以不識字辭。神令開口。以一丸投之。明日啟",
    "X87n1636_001:0560b24": "誦。熟如久習。元以告昭慶寺僧傳如。如勉其回向西",
    "X87n1636_001:0560c01": "方。越三年。元謂親識曰。蓮台現矣。端坐而化。時萬曆",
    "X87n1636_001:0560c02": "丁丑七月事。",
    "X87n1636_001:0560c03": "歸一居士論曰。歸西與生天有別。盖生天尚未脫",
    "X87n1636_001:0560c04": "輪廻。歸西則永離生死也。何言之。輪廻共有六道。",
    "X87n1636_001:0560c05": "一曰天道。二曰人道。三曰修羅。四曰畜生。五曰餓",
    "X87n1636_001:0560c06": "鬼。六曰地獄。六道生死。皆輪轉不已。天上受福。雖",
    "X87n1636_001:0560c07": "勝人間。然壽命亦皆有數。如忉利夜摩兜率化樂",
    "X87n1636_001:0560c08": "諸天。壽以千計。多者不過數千歲。他化魔身光音",
    "X87n1636_001:0560c09": "徧淨諸天。壽以萬計。多者亦不過數萬。到數盡時。",
    "X87n1636_001:0560c10": "仍來欲界受生。不能永居天上。故曰未脫輪廻也。",
    "X87n1636_001:0560c11": "至若西方。過十萬億佛土。有世界名曰極樂。其教",
    "X87n1636_001:0560c12": "主號無量壽佛。至今現在說法。一歸其境。永不退",
    "X87n1636_001:0560c13": "轉。直至成佛。其人壽命。皆無量無邊。非筭數之所",
    "X87n1636_001:0560c14": "能知。經所謂天地壞時。這箇不壞。故曰永離生死",
    "X87n1636_001:0560c15": "也。較之生天者。不逈別手。又持金經。與修淨土同",
    "X87n1636_001:0560c16": "功。修淨土。與參禪家一致。何言之。盖參禪固能頓",
    "X87n1636_001:0560c17": "悟真空。立地成佛。而修淨。"
}