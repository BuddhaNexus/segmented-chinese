{
    "X67n1299_004:0022c04": "禪林類聚卷第四",
    "X67n1299_004:0022c06": "祖教　問法",
    "X67n1299_004:0022c07": "祖教",
    "X67n1299_004:0022c08": "六祖大師因僧問黃梅意旨甚麼人得。師云會佛法",
    "X67n1299_004:0022c09": "人得。云和尚還得不。師云我不得。云和尚為甚麼不",
    "X67n1299_004:0022c10": "得。師云我不會佛法。",
    "X67n1299_004:0022c11": "汾陽昭代云。方知密旨難傳。　翠巖芝云。會得二",
    "X67n1299_004:0022c12": "頭。不會得三首。作麼生道得出身之路。　白雲端",
    "X67n1299_004:0022c13": "云。大眾還識祖師麼。　徑山杲云。大眾還見祖師",
    "X67n1299_004:0022c14": "麼。若也不見。徑山為你指出。蕉芭蕉芭。有葉無了。",
    "X67n1299_004:0022c15": "忽然一陣狂風起。恰似東京大相國寺裏三十六",
    "X67n1299_004:0022c16": "院東廊下北角頭王和尚破袈裟。畢竟如何。歸堂",
    "X67n1299_004:0022c17": "喫茶。　佛性泰云。破布裹真珠。識者方知是寶。爛",
    "X67n1299_004:0022c18": "泥藏棘刺。踏著方乃驚人。諸人還見祖師麼。倒騎",
    "X67n1299_004:0022c19": "白額虎。突出眾人前。",
    "X67n1299_004:0022c20": "佛印元頌云。當日黃梅傳意旨。會佛法人如竹[竺-二+韋]。",
    "X67n1299_004:0022c21": "麟龍頭角盡成空。盧老無能較些子。",
    "X67n1299_004:0022c22": "馬祖一禪師。僧問。離四句絕百非。請師直指西來意。",
    "X67n1299_004:0022c23": "師云。我今日勞倦不能為汝說。問取智藏去。僧乃問",
    "X67n1299_004:0022c24": "藏。藏云何不問和尚。云和尚教來問。藏云。我今日頭",
    "X67n1299_004:0023a01": "痛不能與汝說。去問取海兄。僧遂問海。海云我到這",
    "X67n1299_004:0023a02": "裏却不會。僧舉似師。師云。藏頭白。海頭黑。",
    "X67n1299_004:0023a03": "溈山喆云。這僧與麼問。馬師與麼答。離四句絕百",
    "X67n1299_004:0023a04": "非。智藏海兄都不知。會麼。不見道馬駒踏殺天下",
    "X67n1299_004:0023a05": "人。　五祖演云。馬大師無著慚惶處。只道得箇藏",
    "X67n1299_004:0023a06": "頭白海頭黑。這僧將一檐朦[月*董]換得箇不會。若也",
    "X67n1299_004:0023a07": "眼似流星。多少人失錢遭罪。　佛眼遠云。大眾說",
    "X67n1299_004:0023a08": "白道黑理甚分明。諸人還見馬大師麼。久立也太",
    "X67n1299_004:0023a09": "無端。　文殊道云。馬師言中有響。這僧眼裏無筋。",
    "X67n1299_004:0023a10": "西堂百丈同坑無異士。依樣畫葫蘆。只如馬大師",
    "X67n1299_004:0023a11": "道藏頭白海頭黑。又作麼生。片雲橫谷口。迷却幾",
    "X67n1299_004:0023a12": "人源。",
    "X67n1299_004:0023a13": "雪竇顯頌云。藏頭白。海頭黑。明眼衲僧會不得。馬",
    "X67n1299_004:0023a14": "駒踏殺天下人。臨濟未是白拈賊。離四句。絕百非。",
    "X67n1299_004:0023a15": "天上人間唯我知。　南華昺云。四句百非皆杜絕。",
    "X67n1299_004:0023a16": "陽春白雪唱彌高。風清月皎無雲夜。誰把吹毛換",
    "X67n1299_004:0023a17": "寶刀。　照覺總云。百非四句絕何言。黑白分明定",
    "X67n1299_004:0023a18": "正偏。獅子窟中無異獸。驪龍行處浪滔天。　佛鑑",
    "X67n1299_004:0023a19": "懃云。湘靈二女神僊格。笑倚朱門香陌陌。一抹臙",
    "X67n1299_004:0023a20": "脂透臉紅。更加十分天真色。　圓覺演云。百非四",
    "X67n1299_004:0023a21": "句絕疎親。馬駒踏殺天下人。藏頭白兮海頭黑。門",
    "X67n1299_004:0023a22": "外金剛笑又嗔。",
    "X67n1299_004:0023a23": "水潦禪師問馬祖如何是西來的的。意祖乃當胷一",
    "X67n1299_004:0023a24": "踏踏倒。師忽契悟。起來拊掌大笑云。也大奇。也大奇。",
    "X67n1299_004:0023b01": "百千三昧無量妙義。只向一毛頭上便一時識得根",
    "X67n1299_004:0023b02": "源去。遂乃作禮而退。(廣燈小異)",
    "X67n1299_004:0023b03": "琅瑘覺云。大眾。你道水潦還曾悟也未。　天童覺",
    "X67n1299_004:0023b04": "云。馬大師不合放過。待伊起來恁麼道。但問祇這",
    "X67n1299_004:0023b05": "一毫從甚麼處得來。待伊擬議。更與一踏。　西禪",
    "X67n1299_004:0023b06": "需云。大小水潦喫人拳踢了。却道他悟。悟甚麼屎。",
    "X67n1299_004:0023b07": "及乎起來。更不識羞。猶道我向一毫頭上識得根",
    "X67n1299_004:0023b08": "源。且莫捏目生花。住山後告眾云。自從一喫馬師",
    "X67n1299_004:0023b09": "踏。直至如今笑不休。且道笑箇甚麼。　塗毒篥云。",
    "X67n1299_004:0023b10": "諸方咸云。瘥病不假驢駝藥。風流不在著衣多。殊",
    "X67n1299_004:0023b11": "不知水潦錯喫巴豆。吐得許多惡毒方盡。若是禪。",
    "X67n1299_004:0023b12": "全未夢見。具眼者試甄別看。",
    "X67n1299_004:0023b13": "照覺總頌云。水潦承機徹祖意。馬駒一踏曉根源。",
    "X67n1299_004:0023b14": "虗空撲落無閑地。却向滄溟駕鐵船。　白雲端云。",
    "X67n1299_004:0023b15": "一踏倒時堪大笑。從前伎倆盡徒勞。蛇頭却要重",
    "X67n1299_004:0023b16": "揩痒。萬萬千千出一毫。　旻古佛云。海上追奔天",
    "X67n1299_004:0023b17": "馬駒。偶來騰踏露全軀。百千妙義毫端現。拊掌呵",
    "X67n1299_004:0023b18": "呵笑識渠。　野軒遵云。馬駒一踏。驢兒倒地。大笑",
    "X67n1299_004:0023b19": "起來。羊鳴犬吠。",
    "X67n1299_004:0023b20": "趙州諗禪師。僧問如何是祖師西來意。師云庭前栢",
    "X67n1299_004:0023b21": "樹子。云和尚莫將境示人。師云我不將境示人。云如",
    "X67n1299_004:0023b22": "何是祖師西來意。師云庭前栢樹子。",
    "X67n1299_004:0023b23": "慈明圓頌云。趙州庭前栢。天下走禪客。養子莫教",
    "X67n1299_004:0023b24": "大。大了作家賊。　浮山遠云。庭前栢樹趙州道。廬",
    "X67n1299_004:0023c01": "陵米價吉陽敷。三歲兒童皆念得。八十翁翁會也",
    "X67n1299_004:0023c02": "無。　雲峯悅云。入門何必辨來機。老倒禪和不自",
    "X67n1299_004:0023c03": "知。栢樹庭前剛指示。番令平地下針錐。　雪竇顯",
    "X67n1299_004:0023c04": "云。七百甲子老禪和。安貼家邦苦是他。人問西來",
    "X67n1299_004:0023c05": "指庭栢。却令天下動干戈。　黃龍南云。趙州有語",
    "X67n1299_004:0023c06": "庭前栢。禪者相傳古到今。摘葉尋枝雖有解。須知",
    "X67n1299_004:0023c07": "獨樹不成林。　天衣懷云。趙州庭前栢。三冬括地",
    "X67n1299_004:0023c08": "寒。處處綠楊堪繫馬。家家門首透長安。　翠巖真",
    "X67n1299_004:0023c09": "云。僧問西來意。趙州栢樹酬。皮下若有血。官差不",
    "X67n1299_004:0023c10": "自由。　湛堂凖云。庭前栢樹子。少悟出常情。雨過",
    "X67n1299_004:0023c11": "山添翠。雲收日月明。　兜率悅云。趙州全不犯工",
    "X67n1299_004:0023c12": "夫。覿面寧有細與麤。重疊示君君不見。庭前栢樹",
    "X67n1299_004:0023c13": "本來無。",
    "X67n1299_004:0023c14": "趙州僧問如何是祖師西來意。師云欄中失却牛。(或作",
    "X67n1299_004:0023c15": "龍雲)",
    "X67n1299_004:0023c16": "慈雲圓照頌云。欄中失却牛。有問即有詶。更若求",
    "X67n1299_004:0023c17": "玄妙。猢猻築氣毬。",
    "X67n1299_004:0023c18": "趙州僧問如何是祖師西來意。師云板齒生毛。",
    "X67n1299_004:0023c19": "投子青頌云。九年少室自虗淹。爭似當頭一句傳。",
    "X67n1299_004:0023c20": "板齒生毛猶可事。石人踏破謝家船。",
    "X67n1299_004:0023c21": "靈樹敏禪師。僧問如何是禪師西來意。師默然。後遷",
    "X67n1299_004:0023c22": "化。欲立行狀碑。要選此語刻石。時雲門為首座。僧問",
    "X67n1299_004:0023c23": "先師默然處如何上碑。雲門代云。師。",
    "X67n1299_004:0023c24": "白雲端頌云。師之一字太巍巍。獨向寰中定是非。",
    "X67n1299_004:0024a01": "必竟水須朝海去。到頭雲定覔山歸。　佛印元云。",
    "X67n1299_004:0024a02": "靈樹當初密對揚。暗中文彩已全彰。後人不見雲",
    "X67n1299_004:0024a03": "門老。一字千般亂度量。　旻古佛云。師字相酬作",
    "X67n1299_004:0024a04": "者知。韶陽千古特光輝。茫茫宇宙人無數。到底誰",
    "X67n1299_004:0024a05": "明一字師。　寶峰明云。西來祖意若為酬。手把明",
    "X67n1299_004:0024a06": "珠已暗投。却被雲門添一字。致令千古閙啾啾。",
    "X67n1299_004:0024a07": "龍牙遁禪師。僧問如何是祖師西來意。師云待石烏",
    "X67n1299_004:0024a08": "龜解語即向汝道。云石烏龜解語也。師云向汝道甚",
    "X67n1299_004:0024a09": "麼。僧無對。",
    "X67n1299_004:0024a10": "保寧勇代云。和尚也須忌口始得。",
    "X67n1299_004:0024a11": "投子青頌云。石龜語話是誰聞。無耳髑髏夜聽深。",
    "X67n1299_004:0024a12": "天曉便藏無影樹。太陽雖照不能尋。",
    "X67n1299_004:0024a13": "龍牙初參翠微。師乃問云如何是祖師西來意。翠微",
    "X67n1299_004:0024a14": "云與我過禪板來。師過與微。微接得便打。師云。打則",
    "X67n1299_004:0024a15": "任打。要且無祖師意。又參臨濟亦如是問。濟云與我",
    "X67n1299_004:0024a16": "過蒲團來。師過與濟。濟接得便打。師云。打即任打。要",
    "X67n1299_004:0024a17": "且無祖師意。師後住山。有僧問。和尚當年問二尊宿。",
    "X67n1299_004:0024a18": "祖師意明也未。師云。明則明已。要且無祖師意。(廣燈先參",
    "X67n1299_004:0024a19": "臨濟)",
    "X67n1299_004:0024a20": "五祖戒云。祖師土宿臨頭。又云。和尚得與麼面長。",
    "X67n1299_004:0024a21": "　雪竇顯云。臨濟翠微只解放不解収。我當時若",
    "X67n1299_004:0024a22": "作龍牙。待伊索蒲團禪板。拈得劈胷便擲。　翠巖",
    "X67n1299_004:0024a23": "芝云。當初如是。今時衲僧皮下還有血麼。　大溈",
    "X67n1299_004:0024a24": "喆云。翠微臨濟可謂本分宗師。龍牙一等是撥草",
    "X67n1299_004:0024b01": "瞻風。與他後人為龜為鑑。又舉住山後僧問處乃",
    "X67n1299_004:0024b02": "云。龍牙瞻前顧後應病與藥。大溈則不然。待問當",
    "X67n1299_004:0024b03": "時二尊宿明不明。劈脊便棒。非唯扶竪翠微臨濟。",
    "X67n1299_004:0024b04": "乃不辜他來問。　石門聰云。龍牙無人挨著猶可。",
    "X67n1299_004:0024b05": "纔被箇衲子挨著。失却一隻眼。",
    "X67n1299_004:0024b06": "雪竇顯頌云。龍牙山裏龍無眼。死水何曾振古風。",
    "X67n1299_004:0024b07": "禪板蒲團不能用。只應分付與盧公。盧公付了亦",
    "X67n1299_004:0024b08": "何憑。坐倚休將繼祖燈。堪對暮雲歸未合。遠山無",
    "X67n1299_004:0024b09": "限碧層層。　佛性泰云。子鄉不下單于拜。始末常",
    "X67n1299_004:0024b10": "遵漢帝儀。雪後乃知松栢操。事難方見丈夫兒。",
    "X67n1299_004:0024b11": "　天童覺云。蒲團禪板對龍牙。何事當機不作家。未",
    "X67n1299_004:0024b12": "意成褫明月下。恐將流落在天涯。虗空那掛劒。星",
    "X67n1299_004:0024b13": "漢却浮槎。不萠草解藏香象。無底藍能著活蛇。今",
    "X67n1299_004:0024b14": "日江湖何障礙。通方津渡有船車。",
    "X67n1299_004:0024b15": "龍牙問洞山如何是祖師西來意。山云待洞水逆流",
    "X67n1299_004:0024b16": "即向汝道。師從此悟旨。",
    "X67n1299_004:0024b17": "汾陽昭頌云。龍牙未息狂心地。遍問諸師不肯休。",
    "X67n1299_004:0024b18": "先達慜他親志切。直言洞水逆須流。　投子青云。",
    "X67n1299_004:0024b19": "古源無水月何生。滿岸西流一派分。蔥嶺罷詢熊",
    "X67n1299_004:0024b20": "耳夢。雪庭休話少林春。",
    "X67n1299_004:0024b21": "三聖然禪師。僧問如何是祖師西來意。師云臭肉來",
    "X67n1299_004:0024b22": "蠅。僧舉似興化。化云我即不與麼。僧云如何是祖師",
    "X67n1299_004:0024b23": "西來意。化云破驢脊上足蒼蠅。",
    "X67n1299_004:0024b24": "正覺逸頌云。水母有骨。靈龜無殻。瞎驢臭肉來於",
    "X67n1299_004:0024c01": "蠅。佛意祖意如山嶽。　白雲端云。破脊蠅多臭肉",
    "X67n1299_004:0024c02": "蠅。誰知興化不徒行。慣從五鳳樓前過。手握金鏘",
    "X67n1299_004:0024c03": "賀太平。　黃蘗勝云。匝地風光無間違。因何不信",
    "X67n1299_004:0024c04": "却生疑。老婆為君重指出。臭肉團上青蠅飛。",
    "X67n1299_004:0024c05": "投子大同禪師遇翠微於法堂上行。便問西來意旨",
    "X67n1299_004:0024c06": "和尚如何示人。微顧視之小頃。師云乞師垂示。微云",
    "X67n1299_004:0024c07": "更要第二杓惡水那。師便禮拜。微云莫垛却。時至根",
    "X67n1299_004:0024c08": "苗自生。(或作夾山。小異)",
    "X67n1299_004:0024c09": "本覺一頌云。曾把西來問翠微。經行駐步太慈悲。",
    "X67n1299_004:0024c10": "當時投子如能會。惡水重將更潑誰。",
    "X67n1299_004:0024c11": "枝請師直指云。春風一陣來。滿地紅英落。大眾作",
    "X67n1299_004:0024c12": "麼生會。且各自歸堂去。",
    "X67n1299_004:0024c13": "仰山湧禪師。僧問曹溪意旨如何。師云一鏁入寒空。",
    "X67n1299_004:0024c14": "投子青頌云。重峯層仞插寒空。塔鏁深雲勢莫窮。",
    "X67n1299_004:0024c15": "千古松聲來有韻。萬年溪水去無蹤。",
    "X67n1299_004:0024c16": "荷玉慧禪。師僧問如何是西來的的意。師云不禮拜",
    "X67n1299_004:0024c17": "更待何時。",
    "X67n1299_004:0024c18": "丹霞淳頌云。虗堂寂寂夜深寒。攜得瑤琴月下彈。",
    "X67n1299_004:0024c19": "不是知音徒側耳。悲風流水豈相干。",
    "X67n1299_004:0024c20": "谷山像禪師。僧問如何是祖師西來意。師云。半夜烏",
    "X67n1299_004:0024c21": "兒頭戴雪。天明啞子抱頭歸。",
    "X67n1299_004:0024c22": "丹霞淳頌云。瑞霧祥煙鏁玉樓。妙年王子恣優遊。",
    "X67n1299_004:0024c23": "琉璃殿上騎金馬。明月堂前輥繡毬。",
    "X67n1299_004:0024c24": "雲門偃禪師。僧問如何是祖師西來意。師云日裏看",
    "X67n1299_004:0025a01": "山。",
    "X67n1299_004:0025a02": "智門祚頌云。日裡看山也是常。西來祖意謾商量。",
    "X67n1299_004:0025a03": "金色獅子希逢有。多是狐狸喚作狼。　無為子云。",
    "X67n1299_004:0025a04": "日裏看山滿眼青。千巖萬壑鬥縱橫。洞門疑是雲",
    "X67n1299_004:0025a05": "遮斷。到者須知路坦平。　三祖宗云。匡真不惜兩",
    "X67n1299_004:0025a06": "莖眉。日裏看山對祖機。﨟月火燒春又綠。只宜飛",
    "X67n1299_004:0025a07": "走會相依。　佛鑑懃云。雨餘江上兩三峯。堆疊煙",
    "X67n1299_004:0025a08": "嵐不記重。眼裏看來端的瞎。耳根聞處出天聰。",
    "X67n1299_004:0025a09": "　投子青云。坦然曾問老師安。爭似韶陽一句傳。日",
    "X67n1299_004:0025a10": "裏華山僊掌露。夜深猿呌月當軒。",
    "X67n1299_004:0025a11": "雲門僧問如何是一代時教。師云對一說。",
    "X67n1299_004:0025a12": "雪竇顯頌云。對一說。太孤絕。無孔鐵鎚重下楔。閻",
    "X67n1299_004:0025a13": "浮樹下笑呵呵。昨夜驪龍拗角折。別別。韶陽老人",
    "X67n1299_004:0025a14": "得一橛。　五祖演云。對一說。卷盡五千四十八。風",
    "X67n1299_004:0025a15": "花雪月任流傳。金剛腦後添生鐵。　佛性泰云。對",
    "X67n1299_004:0025a16": "一說。五教二乘盡該攝。龍宮海藏任縱橫。水底泥",
    "X67n1299_004:0025a17": "牛吞却月。",
    "X67n1299_004:0025a18": "洛浦安禪師。僧問如何是祖師西來意。師云。青嵐覆",
    "X67n1299_004:0025a19": "處。出岫藏峯。白月輝時。碧潭無影。",
    "X67n1299_004:0025a20": "丹霞淳頌云。群花未發梅先折。萬木凋零栢轉奇。",
    "X67n1299_004:0025a21": "雲淡不彰篩月影。煙輕那露引風枝。",
    "X67n1299_004:0025a22": "洛浦僧問如何是祖師西來意。師以拂子擊繩床云",
    "X67n1299_004:0025a23": "會麼。云不會。師云。天上忽雷驚宇宙。井底蝦蟆不舉",
    "X67n1299_004:0025a24": "頭。",
    "X67n1299_004:0025b01": "洛浦僧問祖意教意是同是別。師云。日月並輪輝。誰",
    "X67n1299_004:0025b02": "言別有路。云恁麼則顯晦殊途事非一揆。師云。但自",
    "X67n1299_004:0025b03": "不亡羊。何須泣岐路。",
    "X67n1299_004:0025b04": "丹霞淳頌云。月篩松影高低樹。日照池心上下天。",
    "X67n1299_004:0025b05": "赫赫炎空非卓午。團團秋夜不知圓。",
    "X67n1299_004:0025b06": "即大行。受記之緣亦就矣。厥後眾緣不備。果如所",
    "X67n1299_004:0025b07": "記。",
    "X67n1299_004:0025b08": "梁山觀禪師。僧問如何是祖師西來意。師云莫亂道。",
    "X67n1299_004:0025b09": "投子青頌云。國令嚴嚴擬者危。毫釐纔動鐵輪隨。",
    "X67n1299_004:0025b10": "心萌口應三千里。齒露言來苦怨誰。",
    "X67n1299_004:0025b11": "梁山僧問祖意教意是同是別。師云。金烏東上人皆",
    "X67n1299_004:0025b12": "貴。玉兔西沈佛祖迷。",
    "X67n1299_004:0025b13": "丹霞淳頌云。靈山會上言雖普。少室峯前句未形。",
    "X67n1299_004:0025b14": "瑞草蒙茸含月秀。寒松蓊鬱出雲青。",
    "X67n1299_004:0025b15": "巴陵鑑禪師。僧問祖意教意是同是別。師云。雞寒上",
    "X67n1299_004:0025b16": "樹。鴨寒下水。",
    "X67n1299_004:0025b17": "五祖演云。大小巴陵只道得一半。白雲即不然。掬",
    "X67n1299_004:0025b18": "水月在手。弄花香滿衣。　松源岳云。白雲盡力道。",
    "X67n1299_004:0025b19": "只道得八成。有問靈隱。只向他道。人我無明一串",
    "X67n1299_004:0025b20": "穿。",
    "X67n1299_004:0025b21": "保寧勇頌云。昨夜三更屈指輪。世間休說兩三人。",
    "X67n1299_004:0025b22": "數聲羗笛離亭晚。君向瀟湘我向秦。　投子青云。",
    "X67n1299_004:0025b23": "同別祖教問端由。便將元價與他酬。絲綸夜靜人",
    "X67n1299_004:0025b24": "垂釣。曉得金烏帶月收。　湛堂凖云。雞寒上樹。鴨",
    "X67n1299_004:0025c01": "寒下水。時節不相饒。古今自然理。寒松十里吼清",
    "X67n1299_004:0025c02": "風。流水一溪聲未已。",
    "X67n1299_004:0025c03": "香林遠禪師。僧問如何是祖師西來意。師云坐久成",
    "X67n1299_004:0025c04": "勞。",
    "X67n1299_004:0025c05": "雪竇顯頌云。一箇兩箇千萬箇。脫却籠頭卸角駄。",
    "X67n1299_004:0025c06": "左轉右轉隨後來。紫湖要打劉鐵磨。　野軒遵云。",
    "X67n1299_004:0025c07": "香林無雜木。一一是旃檀。野火忽然發。清風天地",
    "X67n1299_004:0025c08": "寬。祖意報爾曹。坐久自成勞。",
    "X67n1299_004:0025c09": "光孝鐵觜覺禪師至法眼處。眼問近離甚處。師云趙",
    "X67n1299_004:0025c10": "州。眼云承聞趙州有栢樹子話是不。師云無。眼云。往",
    "X67n1299_004:0025c11": "往皆謂。僧問如何是祖師西來意。趙州云庭前栢樹",
    "X67n1299_004:0025c12": "子。上座何得道無。師云。先師實無此語。和尚莫謗先",
    "X67n1299_004:0025c13": "師好。眼云真獅子兒。",
    "X67n1299_004:0025c14": "白雲端頌云。新羅鷂子刺天飛。鈍鳥籬邊懞不去。",
    "X67n1299_004:0025c15": "趙州庭栢一何高。誰道先師無此語。　溈山秀云。",
    "X67n1299_004:0025c16": "僧問西來栢樹酬。何必斯言謗趙州。令人長憶清",
    "X67n1299_004:0025c17": "涼老。一句當年喚轉頭。　正覺逸云。日炎風吹瘦",
    "X67n1299_004:0025c18": "影孤。趙州嘗指庭前株。昇元大小清凉老。未會先",
    "X67n1299_004:0025c19": "師此語無。　大洪遂云。趙州無語幾人知。江北江",
    "X67n1299_004:0025c20": "南見者稀。山寺桃花復何在。相逢空愛白公詩。",
    "X67n1299_004:0025c21": "　佛印元云。庭前栢樹子。趙州無此語。承言須會宗。",
    "X67n1299_004:0025c22": "勿自立規矩。　真淨文云。庭前栢樹子。趙州無此",
    "X67n1299_004:0025c23": "語。若是本色人。直下未相許。",
    "X67n1299_004:0025c24": "石門徹禪師。僧問如何是三乘教外別傳一句。師云",
    "X67n1299_004:0026a01": "東村王老夜燒錢。",
    "X67n1299_004:0026a02": "洞山聰頌云。東村王老夜燒錢。草鞋踏地帽指天。",
    "X67n1299_004:0026a03": "家無白澤招禍福。窮時相炒餓相煎。　地藏恩云。",
    "X67n1299_004:0026a04": "東村王老夜燒錢。眼中塵霧口中煙。招神引鬼成",
    "X67n1299_004:0026a05": "妖恠。三脚蝦蟆飛上天。　上方益云。東村王老夜",
    "X67n1299_004:0026a06": "燒錢。野鬼閑神滿目前。休更逢人覔玄旨。謝家人",
    "X67n1299_004:0026a07": "不在漁船。　無為子云。三乘教外別流傳。瞎漢多",
    "X67n1299_004:0026a08": "知喚作禪。天下衲僧參不到。東村王老夜燒錢。",
    "X67n1299_004:0026a09": "首山念禪師。僧問如何是祖師西來意。師云風吹日",
    "X67n1299_004:0026a10": "炎。",
    "X67n1299_004:0026a11": "汾陽昭頌云。日炙風吹不計年。行人塵路辨應難。",
    "X67n1299_004:0026a12": "擬心早已深三尺。更教誰問箇中玄。　法華舉云。",
    "X67n1299_004:0026a13": "風吹日炎少人知。頂仰先賢對此機。饒君曠劫生",
    "X67n1299_004:0026a14": "前會。穿耳胡僧也皺眉。　翠巖真云。日炙風吹問",
    "X67n1299_004:0026a15": "祖來。紅塵亘野眼難擡。忙忙役役知多少。二月春",
    "X67n1299_004:0026a16": "深動地雷。　二祖宗云。日炙風吹也大奇。根鏘疋",
    "X67n1299_004:0026a17": "馬將家兒。皇圖自古元無事。撥動煙塵更是誰。",
    "X67n1299_004:0026a18": "　雲溪恭云。日炎風吹當路頭。衲僧見後莫遲留。我",
    "X67n1299_004:0026a19": "今到此堪惆悵。葉落花紅經幾秋。",
    "X67n1299_004:0026a20": "汾陽昭禪師。僧問如何是祖師西來意。師云青絹扇",
    "X67n1299_004:0026a21": "子足風凉。",
    "X67n1299_004:0026a22": "白雲端頌云。青絹扇子足風凉。親得搖來始息狂。",
    "X67n1299_004:0026a23": "只愛團團無縫者。人前空自眼如羊。　正覺逸云。",
    "X67n1299_004:0026a24": "叢林傑出鎮汾陽。譽走名馳振八方。人問西來祖",
    "X67n1299_004:0026b01": "師意。解云扇子足風凉。　上方益云。汾陽青扇價",
    "X67n1299_004:0026b02": "難酬。為有凉風卒未休。不見鹽官多少眾。競頭爭",
    "X67n1299_004:0026b03": "角覔犀牛。　慈受深云。青絹扇子足風凉。日用何",
    "X67n1299_004:0026b04": "曾有覆藏。堪笑塵中無限客。手遮西日汗如湯。",
    "X67n1299_004:0026b05": "　楚安方云。親得搖來始息狂。風動荷花滿坐香。自",
    "X67n1299_004:0026b06": "從一得真歸趣。無意涼人人自凉。",
    "X67n1299_004:0026b07": "浮山遠禪師。僧問如何是祖師西來意。師云平地起",
    "X67n1299_004:0026b08": "骨堆。",
    "X67n1299_004:0026b09": "海印信頌云。平地起骨堆。三春震地雷。只聞千萬",
    "X67n1299_004:0026b10": "去。不見一人回。　地藏恩云。平地起骨堆。金毛獅",
    "X67n1299_004:0026b11": "子吼。誰知無味談。塞斷眾人口。　投子青云。嫩草",
    "X67n1299_004:0026b12": "疏斜徑。山泉帶碧流。文曾要渭水。烈士耻莊周。",
    "X67n1299_004:0026b13": "　天寧璉云。大朴未分時。混然成一片。明暗不曾彰。",
    "X67n1299_004:0026b14": "已過新羅箭。",
    "X67n1299_004:0026b15": "南臺勤禪師。僧問如何是祖師西來意。師云一寸龜",
    "X67n1299_004:0026b16": "毛重七斤。",
    "X67n1299_004:0026b17": "投子青頌云。等閑不語未逢人。語便傷直似太親。",
    "X67n1299_004:0026b18": "不顧火中鸞鳳息。驚他石虎暗生瞋。",
    "X67n1299_004:0026b19": "鐘山章禪師。僧問如何是祖師西來意。師云不東不",
    "X67n1299_004:0026b20": "西。",
    "X67n1299_004:0026b21": "保寧勇頌云。西來祖意不東西。猿鳥春深抱樹啼。",
    "X67n1299_004:0026b22": "多少行人空悵望。青山孤聳白雲低。",
    "X67n1299_004:0026b23": "三祖宗禪師。僧問祖意西來願垂開示。師云泥牛吞",
    "X67n1299_004:0026b24": "巨浪。云中下之機如何體究。師云木馬踐紅塵。云恁",
    "X67n1299_004:0026c01": "麼則法輪再轉祖道重光。師云土上加泥。",
    "X67n1299_004:0026c02": "問法",
    "X67n1299_004:0026c03": "清原思禪師。僧問如何是佛法大意。師云廬陵米作",
    "X67n1299_004:0026c04": "麼價。",
    "X67n1299_004:0026c05": "汾陽昭頌云。出家學道未心開。請問宗師大意來。",
    "X67n1299_004:0026c06": "却問廬陵米幾價。當時心境一齋灰。　黃龍南云。",
    "X67n1299_004:0026c07": "廬陵米價逐年新。道聽虗傳未必真。大意不須歧",
    "X67n1299_004:0026c08": "路問。高低宜見本來人。　法昌遇云。烏龜三眼赤。",
    "X67n1299_004:0026c09": "祥麟一角尖。騰雲生暮雨。溪月夜明簾。　高庵悟",
    "X67n1299_004:0026c10": "云。老清原。沒縫罅。問佛法。酬米價。衲僧一粒若沾",
    "X67n1299_004:0026c11": "唇。拄杖橫擔繞天下。　天童覺云。太平治業無象。",
    "X67n1299_004:0026c12": "野老家風至淳。只管村歌社舞。那知舜德堯仁。",
    "X67n1299_004:0026c13": "無著禪師因往五臺禮文殊。文殊問近離甚處。師云",
    "X67n1299_004:0026c14": "南方。殊云南方佛法如何住持。師云末法比丘少奉",
    "X67n1299_004:0026c15": "戒律。殊云多少眾。師云或三百或五百。師却問此間",
    "X67n1299_004:0026c16": "佛法如何住持。殊云龍蛇混雜凡聖同居。師云多少",
    "X67n1299_004:0026c17": "眾。殊云前三三後三三。師退乃問童子。適來大聖道",
    "X67n1299_004:0026c18": "前三三後三三。是多少。童子云大德。師應諾。子云是",
    "X67n1299_004:0026c19": "多少。",
    "X67n1299_004:0026c20": "汾陽昭代云。識得你。　翠巖芝云。文殊道前三三",
    "X67n1299_004:0026c21": "後三三。作麼生會。要會麼。千年無影樹。今時沒底",
    "X67n1299_004:0026c22": "靴。　徑山杲云。徑山當時若見。即向他道和尚如",
    "X67n1299_004:0026c23": "此住持極是不易。",
    "X67n1299_004:0026c24": "雪竇顯頌云。千峯盤屈色如藍。誰謂文殊是對談。",
    "X67n1299_004:0027a01": "堪笑清凉多少眾。前三三與後三三。　正覺逸云。",
    "X67n1299_004:0027a02": "首後三三問若干。應機召發轉顢頇。如今大有如",
    "X67n1299_004:0027a03": "斯者。負鉢腰囊到處摶。　佛印元云。堪笑前三與",
    "X67n1299_004:0027a04": "後三。當時相對語喃喃。却因無著分明見。後此清",
    "X67n1299_004:0027a05": "凉沒可參。　照覺總云。聖者由來不可陪。相逢相",
    "X67n1299_004:0027a06": "問豈安排。三三前後輝今古。一向無私振九垓。",
    "X67n1299_004:0027a07": "　雲溪恭云。文殊前後答二三。獨泛輕舟過海南。洪",
    "X67n1299_004:0027a08": "浪波心看水勢。一輪明月印寒潭。　地藏恩云。前",
    "X67n1299_004:0027a09": "三三與後三三。筭數籌量卒未諳。芳草凄凄煙景",
    "X67n1299_004:0027a10": "裏。鷓鴣啼處是江南。",
    "X67n1299_004:0027a11": "臨濟玄禪師因定上座問如何是佛法大意。師下禪",
    "X67n1299_004:0027a12": "床擒住打一掌便托開。定佇立。傍僧云。定上座何不",
    "X67n1299_004:0027a13": "禮拜。定纔作禮。忽然大悟。",
    "X67n1299_004:0027a14": "雪竇顯頌云。斷際全機繼後蹤。持來何必在從容。",
    "X67n1299_004:0027a15": "巨靈擡手無多子。分破華山千萬重。　南華昺云。",
    "X67n1299_004:0027a16": "一棒一條痕。一摑一掌血。若無般若靈根。到此如",
    "X67n1299_004:0027a17": "何打發。　佛鑑懃云。掣電之機過趙州。為人須到",
    "X67n1299_004:0027a18": "結窮頭。掌中擎出香山子。直上高高十二樓。　天",
    "X67n1299_004:0027a19": "童覺云。不墮前後。獨超古今。喚回千歲夢。飛出九",
    "X67n1299_004:0027a20": "臯禽。直下一槌光迸散。斬新彈子出爐金。",
    "X67n1299_004:0027a21": "趙州諗禪師。僧問萬法歸一一歸何處。師云我在青",
    "X67n1299_004:0027a22": "州作一領布衫重七斤。",
    "X67n1299_004:0027a23": "圓悟勤云。摩醯三眼一句洞明。似海朝宗千途合",
    "X67n1299_004:0027a24": "轍。雖然如是。更有一著在。忽有人問蔣山。萬法歸",
    "X67n1299_004:0027b01": "一一歸何處。只向他道。饑來喫飯困來眠。　佛眼",
    "X67n1299_004:0027b02": "遠云。大眾。至音絕韻。妙曲非聲。通身不掛。寸絲赤",
    "X67n1299_004:0027b03": "體。全無忌諱。諸人切莫拈[飢-几+追]舐指。直須截斷舌頭",
    "X67n1299_004:0027b04": "放下身心。自然快活。眼若不睡諸夢自除。心若不",
    "X67n1299_004:0027b05": "異復名何物。快活快活。歸堂喫茶。",
    "X67n1299_004:0027b06": "雪竇顯頌云。編辟曾挨老古錐。七斤衫重幾人知。",
    "X67n1299_004:0027b07": "而今拋向西湖裏。下載清風付與誰。　白雲端云。",
    "X67n1299_004:0027b08": "七斤衫重豈難提。日出東方定落西。一擊珊瑚枝",
    "X67n1299_004:0027b09": "粉碎。轟轟雷雨滿山溪。　保寧勇云。獨坐獨行真",
    "X67n1299_004:0027b10": "竭斗。無規無矩老禪和。四方八面難拘檢。天下誰",
    "X67n1299_004:0027b11": "能柰你何。　文殊道云。趙老布衫重七斤。問處分",
    "X67n1299_004:0027b12": "明答處親。大地山河都蓋却。誰是當機裁剪人。",
    "X67n1299_004:0027b13": "　普融平云。七斤衫重絕纖挨。妙手何人解剪裁。堪",
    "X67n1299_004:0027b14": "笑東村王大姐。滿身風雨入門來。",
    "X67n1299_004:0027b15": "趙州僧問。方外忽有人問和尚說甚麼法。如何祗對。",
    "X67n1299_004:0027b16": "師云鹽貴米賤。",
    "X67n1299_004:0027b17": "西禪需頌云。鹽貴米賤。諸事成現。擬欲商量。腦後",
    "X67n1299_004:0027b18": "拔箭。",
    "X67n1299_004:0027b19": "洛浦安禪師。僧問如何是佛法大意。師云。雪覆孤峯",
    "X67n1299_004:0027b20": "峯不白。雨滴石笋笋須生。",
    "X67n1299_004:0027b21": "丹霞淳頌云。海底龍吟雲雨潤。林中虎嘯谷風清。",
    "X67n1299_004:0027b22": "莫言滿路生荊棘。況是貧家少送迎。",
    "X67n1299_004:0027b23": "長慶稜禪師問靈雲。如何是佛法大意。雲云。驢事未",
    "X67n1299_004:0027b24": "了。馬事到來。",
    "X67n1299_004:0027c01": "汾陽昭頌云。靈雲因問出家才。驢使前行馬使來。",
    "X67n1299_004:0027c02": "長慶不明真實地。句中認影影難開。予今報你諸",
    "X67n1299_004:0027c03": "禪侶。九衢杲日照香街。　保寧勇云。東行不見西",
    "X67n1299_004:0027c04": "行利。南頭買賤北賣貴。橫千竪百筭河沙。九九翻",
    "X67n1299_004:0027c05": "成八十一。　佛鑑懃云。驢事未了馬事來。鐘聲未",
    "X67n1299_004:0027c06": "了鼓聲催。春來縱步林間看。無限桃花夾李開。",
    "X67n1299_004:0027c07": "　無為子云。驢事未了馬事來。一花欲謝一花開。安",
    "X67n1299_004:0027c08": "南已得煙塵息。塞北將軍唱凱回。",
    "X67n1299_004:0027c09": "鼎州文殊禪師。僧問萬法歸一一歸何處。師云黃河",
    "X67n1299_004:0027c10": "九曲。",
    "X67n1299_004:0027c11": "投子青頌云。問法窮因歸何處。黃河透過碧波瀾。",
    "X67n1299_004:0027c12": "須知雲外千峯上。別有靈松帶露寒。　西禪需云。",
    "X67n1299_004:0027c13": "路窮崖斷進無門。賴有山頌指去原。九曲黃河清",
    "X67n1299_004:0027c14": "徹底。誰知別是一乾坤。　木庵云。九曲那容眨眼",
    "X67n1299_004:0027c15": "看。操舟誰解別波瀾。文殊曾展回天手。直得朝宗",
    "X67n1299_004:0027c16": "萬派乾。",
    "X67n1299_004:0027c17": "首山念禪師。僧問如何是佛法大意。師云楚王城畔",
    "X67n1299_004:0027c18": "汝水東流。其僧於此悟入。",
    "X67n1299_004:0027c19": "佛慧泉頌云。楚王城畔水東流。逐浪隨波早晚休。",
    "X67n1299_004:0027c20": "唯有謝郎生計在。夜深明月上孤舟。　三祖宗云。",
    "X67n1299_004:0027c21": "楚國成邊水去東。發船便被打頭風。蘆花彎裏聽",
    "X67n1299_004:0027c22": "漁唱。熨斗煎茶銚不同。　雲溪恭云。楚王城畔水",
    "X67n1299_004:0027c23": "東流。日夜波濤去不休。巖下忽逢湘水客。謂言依",
    "X67n1299_004:0027c24": "舊注悠悠。　溈山秀云。楚王城畔水東流。今古朝",
    "X67n1299_004:0028a01": "宗是到頭。逐浪隨波如未息。輸他漁父泛孤舟。",
    "X67n1299_004:0028a02": "　普融平云。千波萬波曾無盡。去槳來帆浩莫窮。謝",
    "X67n1299_004:0028a03": "客睡惺孤月白。閑吹一笛渡頭風。",
    "X67n1299_004:0028a04": "慈明圓禪師。僧問如何是佛法大意。師云洞庭湖水",
    "X67n1299_004:0028a05": "浪滔天。",
    "X67n1299_004:0028a06": "翠巖真頌云。水出高源上。風翻浪作銀。絲毫聊一",
    "X67n1299_004:0028a07": "頌。夢裏說書紳。　水庵一云。洞庭湖水若為窮。南",
    "X67n1299_004:0028a08": "北東西浩浩風。鸞鳳翱翔非鷰雀。野田深處謾尋",
    "X67n1299_004:0028a09": "蹤。",
    "X67n1299_004:0028a11": "禪林類聚卷第四"
}