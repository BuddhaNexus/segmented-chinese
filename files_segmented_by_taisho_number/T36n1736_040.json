{
    "T36n1736_040:0304c02": "2大方廣佛華嚴經隨疏演義鈔卷",
    "T36n1736_040:0304c03": "第四十",
    "T36n1736_040:0304c05": "唐清涼山大華嚴寺沙門澄觀述",
    "T36n1736_040:0304c06": "疏「夫機差教別」下，第三結成前義。於中有",
    "T36n1736_040:0304c07": "六：一歎深謙推、二進退立理、三結成損益、",
    "T36n1736_040:0304c08": "四舉例證成、五況出功高、六引文成立。今",
    "T36n1736_040:0304c09": "初。初雙明教旨深玄，歎法也；次明未證，謙",
    "T36n1736_040:0304c10": "也；後「共詳」下，推也。疏「且以淺」下，第二進退立",
    "T36n1736_040:0304c11": "理，明有損有益。初住頓具佛法，深也。而",
    "T36n1736_040:0304c12": "推在登地，地前所無，淺也，故成謗法。《智度",
    "T36n1736_040:0304c13": "論》云「謗有二種：一者言此非佛說等，即為",
    "T36n1736_040:0304c14": "深重，墮大地獄；二者說不契理，並為謗法。」",
    "T36n1736_040:0304c15": "即深為淺是也。「且以淺為深」等者，以初",
    "T36n1736_040:0304c16": "住之淺，釋為圓融該博，深也。豈非符合",
    "T36n1736_040:0304c17": "於理，理本具故。然此二對，亦是泛舉一切深",
    "T36n1736_040:0304c18": "淺法也。「以遠為近」者，一僧祇滿方證初地，",
    "T36n1736_040:0304c19": "遠也。今為初住，近也。則一生有望，豈非有",
    "T36n1736_040:0304c20": "益行人。「以近為遠」者，初住近也。而推在登",
    "T36n1736_040:0304c21": "地，此為遠也。未歷僧祇，何由造此？故云",
    "T36n1736_040:0304c22": "「法非我分」。疏「諸佛」下，第三結成損益，可知。",
    "T36n1736_040:0304c23": "疏「且夕釣磻溪」下，第四舉例證成，以君臣",
    "T36n1736_040:0304c24": "為一對。磻溪即是太公垂釣之處，頓為武",
    "T36n1736_040:0304c25": "王之丞相，豈要歷資？略舉一事，其例甚多。諸",
    "T36n1736_040:0304c26": "葛亮受黃鉞於茅廬，韓信昇將壇於一卒，蔡",
    "T36n1736_040:0304c27": "澤奪范睢之印，張儀霸秦主之威，皆布衣",
    "T36n1736_040:0304c28": "也。「纔生王宮」，約主亦是外事。約經，即七十八",
    "T36n1736_040:0304c29": "中，譬如王子初生，即為耆舊臣佐禮敬。此",
    "T36n1736_040:0305a01": "菩提心亦復如是，〈出現品〉云「如轉輪王所",
    "T36n1736_040:0305a02": "生太子，具王相者七寶不散，即紹輪王。」若",
    "T36n1736_040:0305a03": "約外典，其事甚多。如周成王、晉獻公，皆",
    "T36n1736_040:0305a04": "自小為人主。「百戰夷項」，即漢高祖，古人詠",
    "T36n1736_040:0305a05": "史云「百戰方夷項，三章且代秦，功歸蕭相",
    "T36n1736_040:0305a06": "國，氣盡戚夫人。」十年征戰七十二瘡，方南",
    "T36n1736_040:0305a07": "面稱孤，在位無幾，豈與上同？疏「況十千劫」",
    "T36n1736_040:0305a08": "下，第五況出功高。以修行十千劫，方入初",
    "T36n1736_040:0305a09": "住成正定聚，亦非但發無分限心即得爾",
    "T36n1736_040:0305a10": "也。言「非聊爾人耳」者，聊耳，為且略也。史",
    "T36n1736_040:0305a11": "書敘周公為文王之子，武王之弟，成王之叔，",
    "T36n1736_040:0305a12": "非聊爾人耳。今借此言用之。疏「是以語其",
    "T36n1736_040:0305a13": "智」下，即是功高所成之德也。天池，即海也。疏",
    "T36n1736_040:0305a14": "「故經云發心畢竟二不別」下，第二引文成立。",
    "T36n1736_040:0305a15": "即《涅槃》文。下半頌云「自未得度先度他，是",
    "T36n1736_040:0305a16": "故我禮初發心。」至〈法界品〉當更廣引。「法慧",
    "T36n1736_040:0305a17": "仰推」，即當經意。「如或未喻」者，未喻即未曉",
    "T36n1736_040:0305a18": "也。《勝鬘》有文，〈十地〉廣釋。《勝鬘》說三種智，",
    "T36n1736_040:0305a19": "此即第三仰推智也。疏「或曰十六分之一」者，",
    "T36n1736_040:0305a20": "如秤斤有十六兩故。然此言出《涅槃》第六",
    "T36n1736_040:0305a21": "〈如來性品〉云「若有眾生於四恒河沙佛所",
    "T36n1736_040:0305a22": "發菩提心，然後乃能於惡世中不謗是法，",
    "T36n1736_040:0305a23": "受持讀誦書寫經卷，為他廣說十六分中一",
    "T36n1736_040:0305a24": "分之義，雖復演說亦不具足。供五恒佛，能",
    "T36n1736_040:0305a25": "說十六分之八分；六恒說十二分；七恒說",
    "T36n1736_040:0305a26": "十四分；八恒佛所方說十六分方具。」遠公",
    "T36n1736_040:0305a27": "亦舉如秤，不別解釋。疏「此云近少」，即《音義》",
    "T36n1736_040:0305a28": "中引《大般若》。譯為塢波尼殺曇，塢波近也，",
    "T36n1736_040:0305a29": "尼殺曇少也。或云近對，謂相近比對。或謂",
    "T36n1736_040:0305b01": "極少也。疏「事隨性融此彼相即」者，如經「一",
    "T36n1736_040:0305b02": "毛端中一切世界差別性」者，謂一毛端性即",
    "T36n1736_040:0305b03": "是一切世界差別性。今一切世界即事，隨其",
    "T36n1736_040:0305b04": "法性即一毛端，以性即毛端，諸界即性故。",
    "T36n1736_040:0305b05": "下句亦然。一切世界中性，即是一毛端性；一",
    "T36n1736_040:0305b06": "毛隨性，即一切世界。上句多即一，下句一",
    "T36n1736_040:0305b07": "即多。言「事攬性起彼此相入」者，謂一毛端之",
    "T36n1736_040:0305b08": "事，攬一切世界性成，故一切世界隨其多",
    "T36n1736_040:0305b09": "性在一毛中。下句亦然。一切世界攬一毛",
    "T36n1736_040:0305b10": "端性成，故一毛隨性遍在一切世界中。言",
    "T36n1736_040:0305b11": "「各有同體異體」者，謂一毛端及一切剎為各",
    "T36n1736_040:0305b12": "有也。云何異體？一一剎等各有體故。云何",
    "T36n1736_040:0305b13": "同體？差別界體同一體故。今一毛中自有體",
    "T36n1736_040:0305b14": "性是為異體，而同諸剎體故曰同體。一一",
    "T36n1736_040:0305b15": "諸剎各自有體，即與毛端共同一體。今諸",
    "T36n1736_040:0305b16": "剎相隨其異體即彼毛端之同體，故剎即",
    "T36n1736_040:0305b17": "毛端，毛端異體隨其同體遍於諸剎之異",
    "T36n1736_040:0305b18": "體，故彼體即剎，故毛即諸剎體。然上釋",
    "T36n1736_040:0305b19": "理性融通之中却不廣出同異體義但有",
    "T36n1736_040:0305b20": "其意。如上文云「謂不異理之一事，具攝理",
    "T36n1736_040:0305b21": "性時」，即同體義。今彼不異理之多事，隨",
    "T36n1736_040:0305b22": "所依理皆於一中現，即異體隨同也。故云",
    "T36n1736_040:0305b23": "「準上思之」。疏「謂諸緣起更互相生」者，一毛之",
    "T36n1736_040:0305b24": "一由剎之多，剎為能生、毛為所生。因毛之",
    "T36n1736_040:0305b25": "一有剎之多，多為所生，所生無體。多即一",
    "T36n1736_040:0305b26": "毛，能生有體，毛攝諸剎。上毛為所生，反此",
    "T36n1736_040:0305b27": "可知。一毛是能生，即是有力。諸剎是所生，即",
    "T36n1736_040:0305b28": "是無力。力攝無力，一毛有於多剎。多剎能",
    "T36n1736_040:0305b29": "生一毛，一毛即無力，力攝無力，毛入多",
    "T36n1736_040:0305c01": "剎。同體異體，廣如玄中。疏「以大非定大故",
    "T36n1736_040:0305c02": "能即小」等者，等取小非定小故能即大，及",
    "T36n1736_040:0305c03": "等染非定染故能即淨，淨非定淨故能",
    "T36n1736_040:0305c04": "即染等。至大有於小相，不壞於大，小入",
    "T36n1736_040:0305c05": "大也。反顯至小有於大相，不壞小相，則芥",
    "T36n1736_040:0305c06": "納須彌。疏「別中言平等者，通相即」等者，",
    "T36n1736_040:0305c07": "總取諸句平等。而平等字，要須長短等相方",
    "T36n1736_040:0305c08": "有即入故。然云劫者，《婆沙》一百三十五云",
    "T36n1736_040:0305c09": "「分別時分，故名為劫。體即五蘊生滅以成",
    "T36n1736_040:0305c10": "於劫。」大乘即以時為體。經云「長劫與短劫",
    "T36n1736_040:0305c11": "平等」等者，意云：長劫即短劫、短劫即長劫，",
    "T36n1736_040:0305c12": "亦是平等。長劫入短劫，短劫亦長劫，亦是",
    "T36n1736_040:0305c13": "平等。「就緣」即緣起相由門，「就性」即法性融通",
    "T36n1736_040:0305c14": "門，「唯心」即唯心所現門，即十因中之三，等取",
    "T36n1736_040:0305c15": "餘夢幻等七。疏「二三及四文並可知」者，二即",
    "T36n1736_040:0305c16": "一多。三即有佛無佛，如過去莊嚴、現在賢",
    "T36n1736_040:0305c17": "劫、未來星宿，各有千佛，名為有佛劫。此",
    "T36n1736_040:0305c18": "後六萬二千劫，空過無有佛，名為無佛劫。",
    "T36n1736_040:0305c19": "四即多少，如威光修因，種種莊嚴劫中，有十",
    "T36n1736_040:0305c20": "須彌山微塵數佛。《法華》大通智勝佛處，東南",
    "T36n1736_040:0305c21": "方梵王讚云「一百八十劫，空過無有佛。」準",
    "T36n1736_040:0305c22": "《十住毘婆沙》第十云「如經中說：『諸比丘！是",
    "T36n1736_040:0305c23": "賢劫前九十一劫，毘婆尸佛出。百三十一劫，",
    "T36n1736_040:0305c24": "有二佛出，一名尸棄、二名毘式婆。此賢劫",
    "T36n1736_040:0305c25": "中，鳩樓孫、迦那含牟尼、迦葉佛出。六萬二千",
    "T36n1736_040:0305c26": "劫，空過無佛。』」疏「如勝蓮華界」等，即〈壽量品〉。疏",
    "T36n1736_040:0305c27": "「謂於決定境印持為性」等，謂以邪正等教",
    "T36n1736_040:0305c28": "理證力，於所取境審決印持，由此異緣不",
    "T36n1736_040:0305c29": "能引轉故。猶豫境，勝解全無，非審決故。疏",
    "T36n1736_040:0306a01": "「別中總有十三句」者，此是義句，以一解為一",
    "T36n1736_040:0306a02": "句故。疏「即勝解智所攝」者，約十力智言，以",
    "T36n1736_040:0306a03": "種種解智亦名樂欲。若約法相，欲與解",
    "T36n1736_040:0306a04": "別，皆是別境五中之一，而在十力合之為",
    "T36n1736_040:0306a05": "一，取名有差。疏「所望別故」等者，前三方",
    "T36n1736_040:0306a06": "便屬解，今屬諸禪故。疏「即他心智」者，若是",
    "T36n1736_040:0306a07": "十力，即屬界攝。疏「一切煩惱各有輕重」者，",
    "T36n1736_040:0306a08": "分九品故。「約起惑」下，出輕重所由。如一",
    "T36n1736_040:0306a09": "貪惑重者，於下劣境起猛利貪。中者，稱境",
    "T36n1736_040:0306a10": "而起。下者，設於勝境心亦微薄等。三品各",
    "T36n1736_040:0306a11": "三，故成九品。疏「據難易」下，別別相望以論輕",
    "T36n1736_040:0306a12": "重。言「種子為重」者，如俱生惑種，金剛喻定",
    "T36n1736_040:0306a13": "方斷盡故。故下經云「金剛道滅方畢竟」。疏「又",
    "T36n1736_040:0306a14": "分別為輕」者，真見道中一時頓斷，故《唯識》云",
    "T36n1736_040:0306a15": "「見所斷惑十俱頓斷，以真見道總緣諦故。」此",
    "T36n1736_040:0306a16": "約大乘。若通三乘，《唯識論》云「煩惱障重",
    "T36n1736_040:0306a17": "見所斷者，三乘見道位真見道中一時頓斷。」",
    "T36n1736_040:0306a18": "「俱生為重」者，於修道位中，數數修習無分別",
    "T36n1736_040:0306a19": "智方能斷故。餘如〈十地〉初說。疏「邪見最重」",
    "T36n1736_040:0306a20": "者，《涅槃經》云「一切煩惱邪見攝盡」。戒經十重，",
    "T36n1736_040:0306a21": "謗三寶為最重，十惡亦然。疏「嗔恚最重」者，",
    "T36n1736_040:0306a22": "如〈普賢行品〉「一念嗔心起，百萬障門開。」疏「無",
    "T36n1736_040:0306a23": "明愛取為重」者，《淨名經》云「從癡有愛則我病",
    "T36n1736_040:0306a24": "生」。《涅槃經》云「生死本際凡有二種：一者無",
    "T36n1736_040:0306a25": "明、二者愛等。」疏「三毒為重」者，《本行經》云「世",
    "T36n1736_040:0306a26": "間之毒莫過三毒，又諸隨惑等皆從此生。」",
    "T36n1736_040:0306a27": "疏「見慢為重」者，見則遍執一理究徹在心，",
    "T36n1736_040:0306a28": "安受聖教？慢既恃己，豈復他求？疏「我愛慢",
    "T36n1736_040:0306a29": "重」者，略有三義：一約識，至第七故四惑相",
    "T36n1736_040:0306b01": "應是也。二約行，通至諸禪故，如〈明法品〉",
    "T36n1736_040:0306b02": "當辨。三約四果阿羅漢，若作是念：我得",
    "T36n1736_040:0306b03": "阿羅漢道。則不得故。疏「十大煩惱為重」者，",
    "T36n1736_040:0306b04": "《唯識》云「諸煩惱，謂貪、嗔、癡、慢、疑、惡見，即六",
    "T36n1736_040:0306b05": "根本。」《俱舍論》云「六由見異十。謂開惡見為",
    "T36n1736_040:0306b06": "五：一身見、二邊見、三邪見、四見取、五戒禁",
    "T36n1736_040:0306b07": "取故。」疏「隨煩惱中大中小隨展轉輕重」者，大",
    "T36n1736_040:0306b08": "隨為重、中小為輕，中隨為重、小隨為輕，名",
    "T36n1736_040:0306b09": "為展轉。言「隨惑」者，《唯識論》云「隨煩惱謂",
    "T36n1736_040:0306b10": "忿，恨覆惱嫉慳，誑諂與害憍，無慚及無愧，",
    "T36n1736_040:0306b11": "掉舉與昏沈，不信并懈怠，放逸及失念，散",
    "T36n1736_040:0306b12": "亂不正知。」長行釋云「唯是煩惱分位差別等",
    "T36n1736_040:0306b13": "流性故，名隨煩惱。」彼疏釋云「謂忿等十，及",
    "T36n1736_040:0306b14": "失念不正知放逸等。假染心所，是貪等差別",
    "T36n1736_040:0306b15": "分位，名隨煩惱。無慚、無愧、掉舉、昏沈、散亂、不",
    "T36n1736_040:0306b16": "信、懈怠七法，雖別分位有，體是前根本之等",
    "T36n1736_040:0306b17": "流故，名隨煩惱。由煩惱為因此得有，故論",
    "T36n1736_040:0306b18": "云，此二十種類別說有三：謂忿等十各別起",
    "T36n1736_040:0306b19": "故，名小隨煩惱。無慚等二，遍不善故，名中",
    "T36n1736_040:0306b20": "隨煩惱。掉舉等八，遍染心故，名大隨煩惱。」",
    "T36n1736_040:0306b21": "疏釋云「然忿等十，自類相望各別起故，非不",
    "T36n1736_040:0306b22": "共他中大惑俱行位局故，名之為小。無慚愧",
    "T36n1736_040:0306b23": "二，自類得俱行通忿等，唯遍不善位局。後",
    "T36n1736_040:0306b24": "八但得名中。掉舉等八自得俱生，但染皆",
    "T36n1736_040:0306b25": "遍，得俱生故，不可名小；但染皆遍故，不得",
    "T36n1736_040:0306b26": "名中，二義既殊故八名大。」疏「習氣為輕」",
    "T36n1736_040:0306b27": "者，此即阿羅漢等餘習也，可知。疏「更有異",
    "T36n1736_040:0306b28": "門可略言也」者，上來已有十門解釋。有以",
    "T36n1736_040:0306b29": "五住煩惱無明為重，障大菩提故；前四為",
    "T36n1736_040:0306c01": "輕，障見修故。今以前四住亦障菩提，",
    "T36n1736_040:0306c02": "無明住地亦障見修，故不存之。又有云：等",
    "T36n1736_040:0306c03": "分為輕，稱境起故；多分為重，過境起故。又",
    "T36n1736_040:0306c04": "云：暫起、間起、羸劣起者為輕，多起、常起、猛利",
    "T36n1736_040:0306c05": "起者為重。此二即前約品中收之。又云：迷",
    "T36n1736_040:0306c06": "事為輕，後得智斷故；迷理為重，根本智斷",
    "T36n1736_040:0306c07": "故。此則與前無明為重，障菩提故，亦小相",
    "T36n1736_040:0306c08": "違，故略不言耳。非無有理，故云「可略」。迷",
    "T36n1736_040:0306c09": "事迷理，至〈十地〉中當廣分別。疏「能生貪等",
    "T36n1736_040:0306c10": "無量煩惱如涅槃說」者，即第二十三經〈高",
    "T36n1736_040:0306c11": "貴德王菩薩品〉。經云「復次善男子！一切凡夫",
    "T36n1736_040:0306c12": "雖善護身心，猶故生於三種惡覺。以是因",
    "T36n1736_040:0306c13": "緣，雖斷煩惱，得生非想非非想處，猶故",
    "T36n1736_040:0306c14": "還墮三惡道中。善男子！譬如有人渡於大",
    "T36n1736_040:0306c15": "海，垂至彼岸沒水而死。凡夫之人亦復如",
    "T36n1736_040:0306c16": "是，垂盡三有還墮三塗。何以故？無善覺",
    "T36n1736_040:0306c17": "故。云何善覺？所謂六念。」下廣說惡覺之過，",
    "T36n1736_040:0306c18": "故云「如涅槃說」。言「加五說有八覺」者，即《俱",
    "T36n1736_040:0306c19": "舍》等論，亦名八尋。下疏所列惱覺，即是害覺。",
    "T36n1736_040:0306c20": "《涅槃》通說六念為善，今別說之，故以不淨",
    "T36n1736_040:0306c21": "等治為善，大意可知。疏「利中身見為本生",
    "T36n1736_040:0306c22": "六十二」者，言身見者，《唯識論》名薩迦耶見。",
    "T36n1736_040:0306c23": "論云「謂五取蘊執著我我所，一切見趣所",
    "T36n1736_040:0306c24": "依為業。此見差別有二十句，六十五等分別",
    "T36n1736_040:0306c25": "起攝。」釋曰：後此見差別下，即疏云「一依三",
    "T36n1736_040:0306c26": "世五蘊」說者。彼疏釋云「薩迦耶見，具足梵",
    "T36n1736_040:0306c27": "云薩迦耶達利瑟致。經部師云：薩是偽義，迦",
    "T36n1736_040:0306c28": "耶是身，達利瑟致是見。身是聚義，即聚集假。",
    "T36n1736_040:0306c29": "應言緣聚身起見名為身見。薩婆多云：薩",
    "T36n1736_040:0307a01": "是有義，迦耶等如前。雖見聚身，而是實有。",
    "T36n1736_040:0307a02": "身者即是自體異名，應言自體見。大乘法",
    "T36n1736_040:0307a03": "師解云：僧吃爛底薩，便成移轉，以大乘",
    "T36n1736_040:0307a04": "心心上所變之法故。」言移轉身見，依五蘊",
    "T36n1736_040:0307a05": "起此我見，此為依故，諸見得生故。言見趣",
    "T36n1736_040:0307a06": "所依為業者，趣者投也，惑所歸處也。言",
    "T36n1736_040:0307a07": "二十句者，《對法》第一云「謂如計色是我、我",
    "T36n1736_040:0307a08": "有色、色屬我、我在色中。一蘊有四，五蘊",
    "T36n1736_040:0307a09": "合有二十句也。五為我見，餘皆我所，謂相",
    "T36n1736_040:0307a10": "應我所即我有色、隨逐我所即色屬我、不離我所即我在",
    "T36n1736_040:0307a11": "色中，故有十五我所。此即分別行緣蘊，不分",
    "T36n1736_040:0307a12": "別所起處。若歷三世，便有六十。加身即我，",
    "T36n1736_040:0307a13": "為六十一。我復異身，為六十二。」又計常無",
    "T36n1736_040:0307a14": "常等為六十二，如〈十藏品〉。論言六十五者，",
    "T36n1736_040:0307a15": "《婆沙論》云「謂如以色為我，於餘四蘊各三",
    "T36n1736_040:0307a16": "我所，謂是我瓔珞、我僮僕、我器，即有十二。",
    "T36n1736_040:0307a17": "色為一我，即總有十三。五蘊，總有六十我",
    "T36n1736_040:0307a18": "所見。有五我見，為六十五。」此即分別行緣",
    "T36n1736_040:0307a19": "蘊，亦分別所起處。此等皆是分別我見。疏「二",
    "T36n1736_040:0307a20": "依異道邪見具如瑜伽八十七說」者，論中約",
    "T36n1736_040:0307a21": "迷前際後際為次。今依《唯識》，約所依見",
    "T36n1736_040:0307a22": "分之。謂於前際計四遍常、四一分常，及依；",
    "T36n1736_040:0307a23": "計後際有想十六、無想、俱非各有八論，共",
    "T36n1736_040:0307a24": "四十種常見差別。有計後際七斷滅論，此",
    "T36n1736_040:0307a25": "四十七，共因我見而起邊見。有計前際，二",
    "T36n1736_040:0307a26": "無因論、四有邊論、四不死矯亂，及計後際",
    "T36n1736_040:0307a27": "五現涅槃，故六十二。此六十二，以邪見邊見",
    "T36n1736_040:0307a28": "二為自體，以餘二見而為眷屬，依於身",
    "T36n1736_040:0307a29": "見以為根本。此亦舉大數。次依《瑜伽》以釋",
    "T36n1736_040:0307b01": "相者。初四遍常者，謂我及世間一切皆常，但",
    "T36n1736_040:0307b02": "有隱顯，依上中下靜慮等起，起宿住隨念",
    "T36n1736_040:0307b03": "生四常論，一由能憶二十成壞劫、二能憶",
    "T36n1736_040:0307b04": "四十劫、三能憶八十劫、四依天眼所見現在",
    "T36n1736_040:0307b05": "世見諸有情死時生時諸蘊相續，彼便執我",
    "T36n1736_040:0307b06": "及世間俱常。言四一分常者，謂四皆一分。",
    "T36n1736_040:0307b07": "一者從梵天沒來生此間，得宿住通，作如",
    "T36n1736_040:0307b08": "是等執：梵王是常，我等無常。故名一分。二",
    "T36n1736_040:0307b09": "聞梵王有如是見：大種是常，心是無常。或",
    "T36n1736_040:0307b10": "復翻此。三有先從戲忘天沒來生此間，得",
    "T36n1736_040:0307b11": "通起執：不生此者常我，生此者是無常。四",
    "T36n1736_040:0307b12": "有先從恚憤天沒，一分同前。此天住處，住",
    "T36n1736_040:0307b13": "妙高層級，或三十三天。釋曰：若依《瑜伽》，此",
    "T36n1736_040:0307b14": "中即說二無因，以同計前際故。《唯識》此後",
    "T36n1736_040:0307b15": "即明有想十六等，言十六者，有四四句：一",
    "T36n1736_040:0307b16": "我有色，死後有想，執色為我，名我有色。",
    "T36n1736_040:0307b17": "取諸法說，名為有想。即欲界全，色界一分，",
    "T36n1736_040:0307b18": "除無想天。二我無色，死後有想，執無色蘊",
    "T36n1736_040:0307b19": "為我。此在欲界乃至無所有處，唯除非想。",
    "T36n1736_040:0307b20": "三我亦有色亦無色，死後有想，執五蘊為",
    "T36n1736_040:0307b21": "我。四我非有色非無色，死後有色，遮第",
    "T36n1736_040:0307b22": "三也，依尋伺等至皆容得起。第二四句云：",
    "T36n1736_040:0307b23": "一執我有邊，死後有想，執色為我，體有分",
    "T36n1736_040:0307b24": "限，如指節等。二執我無邊，死後有想，執",
    "T36n1736_040:0307b25": "非色為我，遍一切處故。三執我亦有邊亦",
    "T36n1736_040:0307b26": "無邊，死後有想，執我隨身卷舒等。四執我",
    "T36n1736_040:0307b27": "非有邊非無邊，死後有想，遮第三也，或",
    "T36n1736_040:0307b28": "依尋伺等至皆起。第三四句者，一我有一",
    "T36n1736_040:0307b29": "想，二我有種種想，三我有小想，四我有無",
    "T36n1736_040:0307c01": "量想。一一想者，在前三無色。二種種想者，",
    "T36n1736_040:0307c02": "在欲界色界，除無想天。三執少色或執少",
    "T36n1736_040:0307c03": "無色為我想、為我所，我與彼合名為小想。",
    "T36n1736_040:0307c04": "在欲色界，除無想天。四無量想者，執無量",
    "T36n1736_040:0307c05": "色為我想、為我所，我與彼合，名無量想。",
    "T36n1736_040:0307c06": "第四四句者，一我純有樂，死後有想，在前",
    "T36n1736_040:0307c07": "三靜慮。二我純有苦，死後有想，在地獄中。",
    "T36n1736_040:0307c08": "三我有苦有樂，死後有想，在人欲天鬼",
    "T36n1736_040:0307c09": "畜生界。四我無苦無樂，死後有想，在第",
    "T36n1736_040:0307c10": "四禪。已上尋伺等至皆容得起。無想俱非",
    "T36n1736_040:0307c11": "各八論者，無想八論者，有二四句。初四句",
    "T36n1736_040:0307c12": "者，一我有色，死後無想，執色為我，得無想",
    "T36n1736_040:0307c13": "定，見他有人得定生彼，作如是計。二我",
    "T36n1736_040:0307c14": "無色，死後無想，執命根為我，得無想定。三",
    "T36n1736_040:0307c15": "執我亦有色亦無色，死後無想，雙執色命",
    "T36n1736_040:0307c16": "根為我，於此二中起一我想。四執我非",
    "T36n1736_040:0307c17": "有色非無色，死後無想，遮第三句，等至尋",
    "T36n1736_040:0307c18": "伺皆容起故。第二四句者，一執我有邊，死",
    "T36n1736_040:0307c19": "後無想，執色為我，其量狹小等，得無想定。",
    "T36n1736_040:0307c20": "二執我無邊，死後無想，執色為我，遍一切",
    "T36n1736_040:0307c21": "處等。三執我亦有邊亦無邊，死後無想，執",
    "T36n1736_040:0307c22": "色為我，隨身有卷舒故。第四句者，遮第",
    "T36n1736_040:0307c23": "三句，更無別義，等至尋伺皆容得起。後俱",
    "T36n1736_040:0307c24": "非八論者，有二四句。一云執我有色，死後",
    "T36n1736_040:0307c25": "非有想非無想，執色為我，見諸有情入",
    "T36n1736_040:0307c26": "非想非非想定，想不明利，作如是執，唯尋",
    "T36n1736_040:0307c27": "伺執，非得定也。二執我無色，死後如前，執",
    "T36n1736_040:0307c28": "無色蘊為我等，入非想非非想定，想不明",
    "T36n1736_040:0307c29": "了故，作如是執。三執我亦有色亦無色，死",
    "T36n1736_040:0308a01": "後如前，執色無色為我，見有情等同前。",
    "T36n1736_040:0308a02": "上皆依尋伺起，非由等至。其第四句，遮第",
    "T36n1736_040:0308a03": "三句，更無別義。第二四句云：一執我有邊，",
    "T36n1736_040:0308a04": "死後非有想非無想，乃至第四句，其文易知。",
    "T36n1736_040:0308a05": "如是一切皆執四無色為我，以得非想非",
    "T36n1736_040:0308a06": "非想定，容有此執。一由彼定時分位促故，",
    "T36n1736_040:0308a07": "別以一一蘊而為所緣，執我有邊。二由彼",
    "T36n1736_040:0308a08": "定時分長故，總以四蘊為所緣故，執我",
    "T36n1736_040:0308a09": "無邊。三由彼定，或一一蘊、或總為所緣故，",
    "T36n1736_040:0308a10": "成第三句。第四句遮第三，更無別義。七斷",
    "T36n1736_040:0308a11": "滅論者，一執我有麁色，四大種所造為性，",
    "T36n1736_040:0308a12": "死後斷滅畢竟無有，見身死後有而無故。",
    "T36n1736_040:0308a13": "二我欲界天，死後斷滅。三我色界天，死後斷",
    "T36n1736_040:0308a14": "滅。四我空無邊處，乃至非想，皆云死後斷",
    "T36n1736_040:0308a15": "滅。後之四執，執彼彼地為生死頂故。前四",
    "T36n1736_040:0308a16": "十見為常，後七見為斷，此皆見斷，名分別",
    "T36n1736_040:0308a17": "起。言有計前際二無因論等者，皆因邪見",
    "T36n1736_040:0308a18": "起，見不正故，名之為邪。二無因者，一從無",
    "T36n1736_040:0308a19": "想天沒，來生此間，無宿住通，不能憶彼",
    "T36n1736_040:0308a20": "出心已前所有諸位，便執諸法本無而起，如",
    "T36n1736_040:0308a21": "我亦應本無而起，便起執言：我及世間無",
    "T36n1736_040:0308a22": "因而起。二由尋伺不憶前身，作如是執，",
    "T36n1736_040:0308a23": "無因而起。如是二見，由無想天及虛妄尋伺",
    "T36n1736_040:0308a24": "二事而起。四有邊者，一由一向能憶上下，",
    "T36n1736_040:0308a25": "下至無間地獄，上至第四靜慮，執我於中",
    "T36n1736_040:0308a26": "悉皆充滿，便作是念：過此有我，我應能見，",
    "T36n1736_040:0308a27": "故知有邊。二由一向能憶傍無有邊，執我",
    "T36n1736_040:0308a28": "遍滿，故執無邊。三由能憶上下及傍故，雙",
    "T36n1736_040:0308a29": "執有邊無邊。四由能憶壞劫分位，便生非",
    "T36n1736_040:0308b01": "有邊非無邊想，諸器世間無所得故。四不",
    "T36n1736_040:0308b02": "死矯亂者，先總釋名。準《婆沙》意，外道計天",
    "T36n1736_040:0308b03": "常住，名為不死，計不亂答，得生彼天。今",
    "T36n1736_040:0308b04": "佛法訶云：汝言祕密等，即是矯亂，言四種",
    "T36n1736_040:0308b05": "者，一恐無知，念我不知善不善等，有餘",
    "T36n1736_040:0308b06": "問我不得定答。我若定答，恐他鑒我無知",
    "T36n1736_040:0308b07": "因，即輕笑於我。彼天祕密義，不應皆說等。",
    "T36n1736_040:0308b08": "二行諂曲者，作是思惟：非我淨天一切隱",
    "T36n1736_040:0308b09": "密皆許記別，謂自所證及清淨道故。三懷",
    "T36n1736_040:0308b10": "恐怖而無記別，恐我昧劣為他所知，由是",
    "T36n1736_040:0308b11": "因緣不得解脫，以此為室而自安處，懷",
    "T36n1736_040:0308b12": "恐怖故。四有愚戇，專修止行而無所知，若",
    "T36n1736_040:0308b13": "有問我，我當反詰；一切隨言，無減而印",
    "T36n1736_040:0308b14": "順之。言五現涅槃者，一見現在受若天若人",
    "T36n1736_040:0308b15": "諸五欲樂，便謂涅槃。二雖厭五欲，現住初",
    "T36n1736_040:0308b16": "定以為涅槃，引在身中名為得樂，見他",
    "T36n1736_040:0308b17": "現在住定亦爾。下皆準此。三厭尋伺故，現",
    "T36n1736_040:0308b18": "得第二定，以為涅槃。四厭諸尋伺喜故，",
    "T36n1736_040:0308b19": "現住第三定，以為涅槃。五厭喜樂，乃至出",
    "T36n1736_040:0308b20": "入息，現住第四定，以為涅槃。待過去故，名",
    "T36n1736_040:0308b21": "為後際。又此計我現既有樂，後亦有樂，故",
    "T36n1736_040:0308b22": "後際攝。以現樂為先，而執後樂，總名現",
    "T36n1736_040:0308b23": "法。此不依我見起，故邪見攝。六十二見大",
    "T36n1736_040:0308b24": "意已周。疏「皆已無得」，即《大般若》意，至〈迴向〉",
    "T36n1736_040:0308b25": "當釋。疏「貪欲即道」，勝熱處說。疏「古德判此一",
    "T36n1736_040:0308b26": "段以為攝位修成」者，上直就初住之德以",
    "T36n1736_040:0308b27": "為深勝。今明攝位，即初後圓融，不違經宗",
    "T36n1736_040:0308b28": "事事無礙，故云「亦是一理」。疏「力等未證亦定",
    "T36n1736_040:0308b29": "無疑」者，即是偈意。偈云「菩薩於佛十力中，",
    "T36n1736_040:0308c01": "雖未證得亦無疑」故。十八不共，〈淨行品〉已",
    "T36n1736_040:0308c02": "說。疏「望圓極之果」等者，當得佛言，且順經文，",
    "T36n1736_040:0308c03": "分為二義。故引晉經梵本，即知當字是譯",
    "T36n1736_040:0308c04": "人之意，譯人意欲不壞初後，故作此譯。若",
    "T36n1736_040:0308c05": "此意存不壞初後，則前〈梵行品〉初發心即",
    "T36n1736_040:0308c06": "得菩提，如何會釋？此改為當，彼亦須改；彼",
    "T36n1736_040:0308c07": "成無妨，此即何違？故此即佛，正是梵行初心",
    "T36n1736_040:0308c08": "即成耳。且順彼釋，故云「見性即成智身」。若",
    "T36n1736_040:0308c09": "約圓融，此後更無別佛。疏「三得知身無從」等",
    "T36n1736_040:0308c10": "者，釋經「得如來一身無量身，究竟平等真實",
    "T36n1736_040:0308c11": "智慧」，即用上〈光明覺品〉偈釋。偈云「一身為",
    "T36n1736_040:0308c12": "無量，無量復為一，了知諸世間，現形遍一",
    "T36n1736_040:0308c13": "切。此身無所從，亦無所積聚，眾生分別故，",
    "T36n1736_040:0308c14": "見佛種種身。」文意可知。疏「其十行十向十",
    "T36n1736_040:0308c15": "地皆爾，各自品說」者，十行，第十智度滿故，",
    "T36n1736_040:0308c16": "入因陀羅網境界，明知已攝諸位。〈十迴向",
    "T36n1736_040:0308c17": "品〉第十，入法界無量迴向，證窮法界故。十地，",
    "T36n1736_040:0308c18": "墮在佛數故。「如普賢作用」下，例引等妙二",
    "T36n1736_040:0308c19": "覺證成。疏「二約見性」下，此上即藏和尚意，",
    "T36n1736_040:0308c20": "此下即天台圓教之意，故云「昔人豎說五種",
    "T36n1736_040:0308c21": "菩提，我即橫開六即。」此中當其分真即也。",
    "T36n1736_040:0308c22": "於中四：一正明；二「若爾」下設難；三「請以」下",
    "T36n1736_040:0308c23": "解釋，先喻圓融法、後喻行布；四「依於此",
    "T36n1736_040:0308c24": "義」下結成。疏「又即由此義廢高就下」等者，亦",
    "T36n1736_040:0308c25": "天台意。智者雖說四教三教及至果處無",
    "T36n1736_040:0308c26": "有實事，但就教中施設有果，進入位後",
    "T36n1736_040:0308c27": "果即便虛。如別教說三賢十地，修三賢位",
    "T36n1736_040:0308c28": "則有可修，及至登地更無有別。別教十",
    "T36n1736_040:0308c29": "地證竟，但是圓家住耳。即由此義，圓教初住",
    "T36n1736_040:0309a01": "自在過地。不知此意，故謂此會是說十地。",
    "T36n1736_040:0309a02": "疏「文含多意」者，標也。前二敘昔。言「求之於",
    "T36n1736_040:0309a03": "己尚未免求」者，破第二釋也，則違《淨名》於",
    "T36n1736_040:0309a04": "一切法應無所求。疏「今釋有二」下，述正義",
    "T36n1736_040:0309a05": "也。前意即順般若性空，後意則明事理雙",
    "T36n1736_040:0309a06": "現。經云「無所求中，吾故求之。」即方等經中佛",
    "T36n1736_040:0309a07": "為雷音菩薩說於法華昔因緣已，又云「過",
    "T36n1736_040:0309a08": "去有佛名栴檀華。彼佛去世甚久，我於彼",
    "T36n1736_040:0309a09": "時如汝無異。彼有菩薩名曰上首，作一",
    "T36n1736_040:0309a10": "乞士入城乞食。時有比丘名曰恒伽，謂乞",
    "T36n1736_040:0309a11": "士言：『汝從何來？』答曰：『我從真實中來。』又",
    "T36n1736_040:0309a12": "問：『何謂真實？』答曰：『寂滅相故，名為真實。』又",
    "T36n1736_040:0309a13": "問：『寂滅相中，有所求、無所求耶？』答曰：『無",
    "T36n1736_040:0309a14": "所求。』又問：『無所求者，何用求耶？』答曰：『無",
    "T36n1736_040:0309a15": "所求中，吾故求之。』又問：『無所求中何用求",
    "T36n1736_040:0309a16": "耶？』答曰：『有所求者一切皆空，得者亦空、著",
    "T36n1736_040:0309a17": "者亦空、實者亦空、求者亦空、語者亦空、問",
    "T36n1736_040:0309a18": "者亦空，寂滅涅槃一切虛空，一切世界亦復",
    "T36n1736_040:0309a19": "皆空。吾為如是次第空法而求真實。』又",
    "T36n1736_040:0309a20": "問：『菩薩於何處求？』答曰：『於六波羅蜜中",
    "T36n1736_040:0309a21": "求。』恒伽聞已，賣身供養。」釋曰：然上經文雙",
    "T36n1736_040:0309a22": "證二意，以正說求者皆空，即般若意，故不",
    "T36n1736_040:0309a23": "礙求即雙行意，雙行亦即不共般若之意耳。",
    "T36n1736_040:0309a24": "疏「而經多劫」者，此標舉，亦是問難也。應有",
    "T36n1736_040:0309a25": "問言：前來讚經玄妙，則言一生圓曠劫之",
    "T36n1736_040:0309a26": "果；今既圓妙，何以多劫方成？後「然餘教」下，",
    "T36n1736_040:0309a27": "答。於中四：一標他宗；二「此宗」下，示其正說；",
    "T36n1736_040:0309a28": "三「起信則以若遲」下，雙出二宗之意；四「並有」",
    "T36n1736_040:0309a29": "下，結勸修學。三中，即《起信》發趣道相中證發",
    "T36n1736_040:0309b01": "心，後云「或示超地速成正覺，以為怯弱眾",
    "T36n1736_040:0309b02": "生故，或說我於無量阿僧祇劫當成佛",
    "T36n1736_040:0309b03": "道。以為懈慢眾生故，能示如是無數方便",
    "T36n1736_040:0309b04": "不可思議，而實菩薩種性根等、發心則等、所",
    "T36n1736_040:0309b05": "證亦等，無有超過之法，以一切菩薩皆經",
    "T36n1736_040:0309b06": "三僧祇劫故。但隨眾生世界不同，所見所",
    "T36n1736_040:0309b07": "聞根欲性異，故示所行亦有差別。」釋曰：此",
    "T36n1736_040:0309b08": "即以遲速皆方便也。此宗則楷定為權，以",
    "T36n1736_040:0309b09": "不定或遲或速為實，如前第二段明。故毘",
    "T36n1736_040:0309b10": "目瞿沙暫時執手時經多劫，則一生不定；一",
    "T36n1736_040:0309b11": "生無量劫，即一念多劫。豈為多劫故結勸",
    "T36n1736_040:0309b12": "之？勿執也。疏「大旨同前十住」者，同〈十住〉",
    "T36n1736_040:0309b13": "中加所為也。此中顯示佛法，即前持說佛",
    "T36n1736_040:0309b14": "法故。二智光普照，即前覺一切佛法。三開",
    "T36n1736_040:0309b15": "闡實義，即前增長佛智。四證得法性，即",
    "T36n1736_040:0309b16": "所入無礙。五眾會歡喜，即善了眾生界，及",
    "T36n1736_040:0309b17": "知眾生根。六開示佛法因，即前所行無障",
    "T36n1736_040:0309b18": "礙，及得無等方便。七為得一切佛平等，即",
    "T36n1736_040:0309b19": "前入一切智性。八為了法界無有二故，即前",
    "T36n1736_040:0309b20": "深入法界。故結云：說如是法明是說因。疏",
    "T36n1736_040:0309b21": "「一淨業顯理」者，業淨則理顯故。「二除惑開信」",
    "T36n1736_040:0309b22": "者，若無妄想即增信解故。餘可知。疏「八大",
    "T36n1736_040:0309b23": "人覺」者，《遺教經》明：一少欲、二知足、三寂靜、",
    "T36n1736_040:0309b24": "四精進、五正念、六正定、七正慧、八無戲論。",
    "T36n1736_040:0309b25": "《涅槃》二十七加二為十，云「善男子！菩薩成",
    "T36n1736_040:0309b26": "就十法，雖見佛法，不得明了。」前七同上，",
    "T36n1736_040:0309b27": "八即解脫、九讚歎解脫、十以涅槃化他",
    "T36n1736_040:0309b28": "眾生，十地抄中更當廣釋。疏「亦總相頌前歎",
    "T36n1736_040:0309b29": "深難說，若將別配則令證等互有局」者，昔",
    "T36n1736_040:0309c01": "以二十三偈頌前歎深難說，即分為十，初",
    "T36n1736_040:0309c02": "四頌甚深、二有一偈頌難知、三有二偈",
    "T36n1736_040:0309c03": "頌難分別、四「菩提心」下二偈頌難信解、五",
    "T36n1736_040:0309c04": "三偈頌難證、六二偈頌難行、七二偈頌難",
    "T36n1736_040:0309c05": "通達、八「了法自性」下二偈頌難思惟、九二",
    "T36n1736_040:0309c06": "偈頌難說、十有三偈頌難度量。故云若將",
    "T36n1736_040:0309c07": "別配。言則令難證等互有所局者，如一切",
    "T36n1736_040:0309c08": "獨覺及聲聞，悉以發心作根本。頌難證者，",
    "T36n1736_040:0309c09": "前文十力十八不共等豈易證耶？故云互有",
    "T36n1736_040:0309c10": "所局。今二十三偈皆通難信、難知、難證等，故",
    "T36n1736_040:0309c11": "云總相頌前則令證等互有所局。",
    "T36n1736_040:0309c12": "18 明法品1明法品第十八疏「統有四義」者，然法光明，《攝",
    "T36n1736_040:0309c13": "論》中釋本論，釋云「能正了知周遍無量、無",
    "T36n1736_040:0309c14": "分限相大法光明。」今疏取諸釋意，參為四",
    "T36n1736_040:0309c15": "義：初一即世親意。世親先牒本論竟，釋云",
    "T36n1736_040:0309c16": "「謂正了達十方無邊無分限相，如善習誦文",
    "T36n1736_040:0309c17": "字光明，名法光明。」今疏取意，以能正了達，",
    "T36n1736_040:0309c18": "即法智慧。十方無邊法，即此勝進。能所詮法",
    "T36n1736_040:0309c19": "也。二即無性意。彼牒本論竟，釋云「謂正通",
    "T36n1736_040:0309c20": "達十方無邊無分限相，顯照行故，名法光",
    "T36n1736_040:0309c21": "明。」今疏取意，無性但有顯照行言異於世",
    "T36n1736_040:0309c22": "親，故取意義以能詮為光明，而無性意亦",
    "T36n1736_040:0309c23": "有菩薩智為明耳。上二《攝論》所釋，皆是第",
    "T36n1736_040:0309c24": "七。三即梁論意。梁論即世親同本異譯，而文",
    "T36n1736_040:0309c25": "稍廣多，是敵對譯故。彼論第十，先牒本論",
    "T36n1736_040:0309c26": "云「三能見一切處無量分別相善法光明。」次",
    "T36n1736_040:0309c27": "釋云「約三乘法說一切處，又約內外法說",
    "T36n1736_040:0309c28": "一切處，又約真俗法說一切處。如此一切",
    "T36n1736_040:0309c29": "處，菩薩能見無量相，如佛所說法相及世",
    "T36n1736_040:0310a01": "間所立法相，菩薩皆能了達，即如量智。如其",
    "T36n1736_040:0310a02": "本數量，菩薩以如理智通達，無分別相。此",
    "T36n1736_040:0310a03": "二智能照了真俗境故，名法光明。」釋曰：此",
    "T36n1736_040:0310a04": "中論意不異初釋，但文廣說一切處等耳。",
    "T36n1736_040:0310a05": "而能了達者，亦通諸菩薩智。今取其別意，",
    "T36n1736_040:0310a06": "但取所詮中菩薩之智異法慧智，故為別",
    "T36n1736_040:0310a07": "耳。其第四意，一向義加，顯此四解後後狹",
    "T36n1736_040:0310a08": "於前前耳。疏「德雖無量」下，總結。謂顯其當",
    "T36n1736_040:0310a09": "位已得勝進，云何上求？故云「而於勝進義",
    "T36n1736_040:0310a10": "非愜當」。疏「非明無之處即名無明」等者，即",
    "T36n1736_040:0310a11": "《俱舍》第十偈云「明所治無明，如非親實等。」上",
    "T36n1736_040:0310a12": "句正明有體，謂此無明不了四諦，明所對",
    "T36n1736_040:0310a13": "治名曰無明。與明相違方名無明，非是離",
    "T36n1736_040:0310a14": "明之外皆是無明。此揀眼等亦非明無之",
    "T36n1736_040:0310a15": "處即名無明，此即正明有體。下句舉喻釋",
    "T36n1736_040:0310a16": "成，六地當釋。正說中，疏「不守根門名為放",
    "T36n1736_040:0310a17": "逸」，即《瑜伽》意，前文曾引此段。疏文乃有三",
    "T36n1736_040:0310a18": "義：初略釋名；二「涅槃云不放逸」下，明先",
    "T36n1736_040:0310a19": "彰所以；三世其體業。二中，即《涅槃》二十四",
    "T36n1736_040:0310a20": "〈高貴德王菩薩品〉十功德中第四十事利益",
    "T36n1736_040:0310a21": "功德。於中，一根深難拔。經自牒云「云何根",
    "T36n1736_040:0310a22": "深難拔？所言根者，名不放逸。不放逸者為",
    "T36n1736_040:0310a23": "是何根？所謂阿耨多羅三藐三菩提根。善",
    "T36n1736_040:0310a24": "男子！一切諸佛諸善根本皆不放逸，不放逸",
    "T36n1736_040:0310a25": "故諸餘善根展轉增長，以能增長諸善根",
    "T36n1736_040:0310a26": "故，於諸善中最為殊勝。善男子！如諸跡中",
    "T36n1736_040:0310a27": "象跡為上云云，如諸明中日光為最，如諸",
    "T36n1736_040:0310a28": "王中轉輪聖王為最第一，如諸流中四河",
    "T36n1736_040:0310a29": "為最，如諸山中須彌山王為最第一。善",
    "T36n1736_040:0310b01": "男子！如水生華中青蓮華為最。不放逸法",
    "T36n1736_040:0310b02": "亦復如是，於諸善法為最為上。善男子！",
    "T36n1736_040:0310b03": "如陸生華中婆利師華為最為上。不放逸法",
    "T36n1736_040:0310b04": "亦復如是，為最為上。師子、金翅、羅睺大身，",
    "T36n1736_040:0310b05": "乃至佛僧為諸眾中最。」廣引喻竟，結云「以",
    "T36n1736_040:0310b06": "是義故，不放逸根深固難拔。」即其文也。疏",
    "T36n1736_040:0310b07": "「即精進三根」下，第二出體業，即《唯識》第六釋",
    "T36n1736_040:0310b08": "曰「謂依精進及無貪等三種善根，此之四",
    "T36n1736_040:0310b09": "法於所斷惡防令不起，於所修善修令增",
    "T36n1736_040:0310b10": "長。體是四法，約別功能而假建立，名不放",
    "T36n1736_040:0310b11": "逸，非別有體。」疏「寧起疥癲」下，即《薩遮尼犍",
    "T36n1736_040:0310b12": "子經》。「難反復故」，即《淨名》文，彼第二經云「凡夫",
    "T36n1736_040:0310b13": "於佛法有反復，而聲聞無也。」疏「謂離善知",
    "T36n1736_040:0310b14": "識」下，合上四種重任，此合大海最深重難",
    "T36n1736_040:0310b15": "持故。諸山喻菩薩，如十地十山故。草木喻",
    "T36n1736_040:0310b16": "緣覺，獨善不從師故。眾生喻聲聞，有師",
    "T36n1736_040:0310b17": "屬故。疏「言五印者」，即同《淨名》迦旃延章五",
    "T36n1736_040:0310b18": "非常觀。然前四非常即是有為，寂靜為涅",
    "T36n1736_040:0310b19": "槃即是無為，攝為無為盡。又前四俗諦，後",
    "T36n1736_040:0310b20": "一真諦。疏「言四印者」下，即《莊嚴論》第十一，名",
    "T36n1736_040:0310b21": "四法印。論云「四法印者，一者一切行無常",
    "T36n1736_040:0310b22": "印、二者一切行苦印、三者一切法無我印、四",
    "T36n1736_040:0310b23": "者涅槃寂滅印。」所以知合空入於無我者，",
    "T36n1736_040:0310b24": "論云「此中應知無常印及苦印，為成無願",
    "T36n1736_040:0310b25": "三昧依止；無我印為成空三昧依止；寂滅",
    "T36n1736_040:0310b26": "印為成無相三昧依止。說此法印為三",
    "T36n1736_040:0310b27": "三昧依止故。」疏「或名優陀那」者，即《地持》第八",
    "T36n1736_040:0310b28": "亦名優檀那。論云「有四優檀那，諸佛菩薩",
    "T36n1736_040:0310b29": "為令眾生得清淨，故說為四。云何為四？一",
    "T36n1736_040:0310c01": "切行無常、一切行苦、一切法無我、涅槃寂",
    "T36n1736_040:0310c02": "滅。諸佛菩薩具足此法，復以此法傳授眾",
    "T36n1736_040:0310c03": "生，是名優檀那。過去寂滅諸牟尼尊展轉",
    "T36n1736_040:0310c04": "相傳，是名優檀那。」疏「菩薩藏經第二名法鄔",
    "T36n1736_040:0310c05": "陀南」者，亦是《大寶積》第三十六〈菩薩藏會〉第",
    "T36n1736_040:0310c06": "十二卷末，即〈試驗菩薩品〉。經云「舍利子！諸",
    "T36n1736_040:0310c07": "佛世尊具大智力，總攝諸法安處四種鄔",
    "T36n1736_040:0310c08": "陀南中。何等為四？所謂一切行無常、一切行",
    "T36n1736_040:0310c09": "苦、一切法無我、涅槃寂滅。舍利子！所演一",
    "T36n1736_040:0310c10": "切行無常者，如來謂諸常想眾生斷常想",
    "T36n1736_040:0310c11": "故。所演一切行苦法者，如來謂諸樂想眾",
    "T36n1736_040:0310c12": "生斷樂想故。所演一切無我法者，如來",
    "T36n1736_040:0310c13": "謂諸我想眾生斷我想故。所演寂滅涅槃",
    "T36n1736_040:0310c14": "法者，如來為諸住有所得顛倒眾生斷有",
    "T36n1736_040:0310c15": "所得顛倒心故。舍利子！是諸菩薩若聞如",
    "T36n1736_040:0310c16": "來說一切行為無常者，則能善入畢竟無",
    "T36n1736_040:0310c17": "常。若有聞說一切行苦，則能興起厭離願",
    "T36n1736_040:0310c18": "心。若有聞說諸法無我，則能修習空三摩",
    "T36n1736_040:0310c19": "地妙解脫門。若有聞說寂滅涅槃，則能修",
    "T36n1736_040:0310c20": "習無相三摩地而不非時趣入真際。如是",
    "T36n1736_040:0310c21": "舍利子！若諸菩薩摩訶薩能善修習如是",
    "T36n1736_040:0310c22": "法者，終不退失一切善法，速得圓滿一",
    "T36n1736_040:0310c23": "切佛法。」疏「鄔陀南者此云標相」者，釋經",
    "T36n1736_040:0310c24": "也。言「涅槃寂靜是無為法標相」者，略舉，亦應",
    "T36n1736_040:0310c25": "云無常是有為法標相、苦是有漏法標相、無",
    "T36n1736_040:0310c26": "我是諸法標相。亦有說言鄔陀南者，應言",
    "T36n1736_040:0310c27": "說也，佛常說故，義當無問自說經。疏「印即",
    "T36n1736_040:0310c28": "決定義」者，却釋法印之名。「決定無常」等者，",
    "T36n1736_040:0310c29": "諸有漏法決定是苦，一切法決定無我，無為",
    "T36n1736_040:0311a01": "法決定寂靜。疏「善戒第七」下，略示源由。「地",
    "T36n1736_040:0311a02": "持第八」，已如上說。《善戒》第七者，經云「智有",
    "T36n1736_040:0311a03": "三種：一者能捨外物：二者捨內物：三者捨",
    "T36n1736_040:0311a04": "內外已兼化眾生。云何教化？見貧窮者先",
    "T36n1736_040:0311a05": "當語言：『汝能歸依於三寶不？受齋戒不？』若",
    "T36n1736_040:0311a06": "言能者，先受三歸及以齋戒，後則施物。",
    "T36n1736_040:0311a07": "若言不能，復應語言：『若不能者，汝能隨",
    "T36n1736_040:0311a08": "我說一切法無常無我、寂滅涅槃不？』若言能",
    "T36n1736_040:0311a09": "者，復當教之，教已便施。乃至云若能如是",
    "T36n1736_040:0311a10": "先教後施，是名大施。」釋曰：此即次下云「言",
    "T36n1736_040:0311a11": "三法印者，四中合苦入於無常，即《智論》所說",
    "T36n1736_040:0311a12": "三法印也。」疏「瑜伽四十六」者，論云「復次有四",
    "T36n1736_040:0311a13": "種法嗢陀南，諸佛菩薩欲令有情清淨故",
    "T36n1736_040:0311a14": "說。」與《地持》同，《地持》即《瑜伽》同本異譯耳。疏",
    "T36n1736_040:0311a15": "「或除涅槃」等者，此三唯說有為，即不合苦",
    "T36n1736_040:0311a16": "入無常也。言三者，一無常、二苦、三無我也。",
    "T36n1736_040:0311a17": "然嗢陀南，此云集施，應與鄔陀南異。今論",
    "T36n1736_040:0311a18": "亦云嗢陀南，或譯之少巧。此三即涅槃三",
    "T36n1736_040:0311a19": "修。疏「今以諸印」下，結前諸印生後，釋一印",
    "T36n1736_040:0311a20": "義。疏「法華云佛自住大乘」者，即第一經偈",
    "T36n1736_040:0311a21": "中。此前偈云「唯此一事實，餘二則非真。終",
    "T36n1736_040:0311a22": "不以小乘，濟度於眾生。」疏「住地觀修」者，梁",
    "T36n1736_040:0311a23": "論云「地者對治義」。疏「雖數名小異，大同十行，",
    "T36n1736_040:0311a24": "亦通十度」等者，以《刊定》不許通十行，故雙",
    "T36n1736_040:0311a25": "定之。彼云「初四五七名同十行，餘並全別，",
    "T36n1736_040:0311a26": "不可懸指。次後有文，具顯十度。」釋曰：此",
    "T36n1736_040:0311a27": "公雖為十度釋經，意明但是行法，亦非十",
    "T36n1736_040:0311a28": "行，亦非十度。故今雙定，俱是無過。次云「十",
    "T36n1736_040:0311a29": "行所行即十度」者，明二義相成，俱明無失。",
    "T36n1736_040:0311b01": "次云「欲勝進彼故此前修」者，別通十行。以",
    "T36n1736_040:0311b02": "其上意云十行自是後位，何用懸指？今疏",
    "T36n1736_040:0311b03": "通云：夫勝進者進修後位，今十住勝進正",
    "T36n1736_040:0311b04": "修十行，何有違耶？從「又下文由為物」下，通",
    "T36n1736_040:0311b05": "其不許十度。彼云「下文自有十度。此是十",
    "T36n1736_040:0311b06": "度，乃成重也。」故今釋云：彼約說法成度，此",
    "T36n1736_040:0311b07": "約通修。所望既差，亦非繁重。彼唯前四名",
    "T36n1736_040:0311b08": "同，今取其後二說同十行，指文顯著，前七",
    "T36n1736_040:0311b09": "雙具文理自顯。疏「依彼文次者，五七一二」",
    "T36n1736_040:0311b10": "等，如次將今之十以對彼十。此中第一即",
    "T36n1736_040:0311b11": "彼第五，是成熟眾生等。疏「五深心則可久」等",
    "T36n1736_040:0311b12": "者，此則用《周易．繫辭》。《繫辭》云「乾以易知，坤",
    "T36n1736_040:0311b13": "以簡能天地之道不為而善始，不勞而善成，故曰易簡。易則易知，簡則易",
    "T36n1736_040:0311b14": "從。易知則有親，易從則有功順萬物之情故曰有親，通天",
    "T36n1736_040:0311b15": "下之志故曰有功。有親則可久，有功則可大有易簡之德，則能成",
    "T36n1736_040:0311b16": "可久可大之功。可久則賢人之德，可大則賢人之業",
    "T36n1736_040:0311b17": "天地易簡，萬物各載其形；聖人不為，群方各遂其業。德業既成，則入於形器，故以賢人目其德業也。易簡",
    "T36n1736_040:0311b18": "而天下之理得矣天地之理莫不由於易簡而各得順其分位也。天下",
    "T36n1736_040:0311b19": "之理得，而成位乎其中矣成位，況立象也。極易簡則能通天下之理，",
    "T36n1736_040:0311b20": "通天下之理故能成象並乎天地之。言其中者，則明並天地也。」但觀向引，疏",
    "T36n1736_040:0311b21": "文可見，但取可大可久之言，而不取易簡",
    "T36n1736_040:0311b22": "之義。疏「文有五對並顯可知」者，一見佛持法",
    "T36n1736_040:0311b23": "對、二智深悲廣對、三多定廣福對、四辯深通",
    "T36n1736_040:0311b24": "勝對、五竪永擴該對。疏「金師之子」等者，《涅槃",
    "T36n1736_040:0311b25": "經》說，乃是身子差機，〈十地〉當引，今且引《莊",
    "T36n1736_040:0311b26": "嚴論》說。目連教二弟子，金師之子教不淨",
    "T36n1736_040:0311b27": "觀、浣衣之子教數息觀，久無所證。舍利弗",
    "T36n1736_040:0311b28": "問目連：「汝以何法而教之乎？」答之以二觀。",
    "T36n1736_040:0311c01": "又問：「二人從何來？」答：「一浣衣、二鍛金。」身子",
    "T36n1736_040:0311c02": "云：「鍛金之子應教數息，浣衣之子令修",
    "T36n1736_040:0311c03": "不淨。」於是目連於法教之，則得羅漢。即",
    "T36n1736_040:0311c04": "說五頌讚身子云「第二轉法輪，佛法之",
    "T36n1736_040:0311c05": "大將，於諸聲聞中，得於最上智。」又云「行自",
    "T36n1736_040:0311c06": "境界中，獲得所應得。行他境界中，如魚",
    "T36n1736_040:0311c07": "墮陸地。我常在河邊，習浣衣自淨，安心",
    "T36n1736_040:0311c08": "於白骨，相類易開解。不大加功力，速疾入",
    "T36n1736_040:0311c09": "我意，金師常吹囊，出入氣是風。以其相類",
    "T36n1736_040:0311c10": "故，易樂入安般，眾生所翫習，各自有勝劣。」",
    "T36n1736_040:0311c11": "釋曰：上皆隨宜之意。",
    "T36n1736_040:0311c12": "大方廣佛華嚴經隨疏演義鈔卷第四十"
}