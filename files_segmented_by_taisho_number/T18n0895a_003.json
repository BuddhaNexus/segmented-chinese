{
    "T18n0895a_003:0730a15": "蘇婆呼童子請問經卷下",
    "T18n0895a_003:0730a17": "唐天竺三藏輸波迦羅奉　制譯",
    "T18n0895a_003:0730a18": "分別道分品第十",
    "T18n0895a_003:0730a19": "復次蘇婆呼童子。我今為念誦人。說八聖道",
    "T18n0895a_003:0730a20": "法為正見正分別正語正業正命正勤正定",
    "T18n0895a_003:0730a21": "正念。此是諸佛所行之道。念誦之人行此道",
    "T18n0895a_003:0730a22": "者。真言乃成。於此報盡。復生人天勝上妙處。",
    "T18n0895a_003:0730a23": "過去諸佛行此道故。成等正覺。現在未來諸",
    "T18n0895a_003:0730a24": "佛亦復如是。身口意業所修功德。常依正教",
    "T18n0895a_003:0730a25": "不生疲倦。欲如是修行。乃名正業。飲食衣服",
    "T18n0895a_003:0730a26": "臥具及受湯藥。常懷知足不生染著。是名正",
    "T18n0895a_003:0730a27": "命。不讚己身不毀他人。遠離諸過。如避火坑",
    "T18n0895a_003:0730a28": "及以猛獸。常樂寂靜。是名正語。不學占相吉",
    "T18n0895a_003:0730a29": "凶男女等事。天文地理調鷹調馬。及以調象",
    "T18n0895a_003:0730b01": "射藝書算。世間言論無益之典。遠離斯過。是",
    "T18n0895a_003:0730b02": "名正分別。不觀象鬪馬鬪牛羊雞犬等鬪。男",
    "T18n0895a_003:0730b03": "女相扠相撲亦不往觀。",
    "T18n0895a_003:0730b04": "離如上之戲。是名正念。不說王臣盜賊鬪戰",
    "T18n0895a_003:0730b05": "相殺婬女之論。及以謎語。說往昔之事。念誦",
    "T18n0895a_003:0730b06": "之人乃至未成就中間。不應入城村落邑里。",
    "T18n0895a_003:0730b07": "及生緣伽藍制底處。外道神祀所居之處。若",
    "T18n0895a_003:0730b08": "園林池河。如此等處並不應往。",
    "T18n0895a_003:0730b09": "若不作如前七愆事業。常居山林高峻崖峯",
    "T18n0895a_003:0730b10": "四絕之頂晝夜不懈念誦真言。無不獲果。是",
    "T18n0895a_003:0730b11": "名正勤。",
    "T18n0895a_003:0730b12": "復次蘇婆呼童子。若念誦人不獲如前上妙",
    "T18n0895a_003:0730b13": "勝處。應居空閑神廟或居樹下或住河邊或",
    "T18n0895a_003:0730b14": "居山側或泉池林間。或無人處或居空室。一",
    "T18n0895a_003:0730b15": "心念誦或一年之中除安居外。春秋二時隨",
    "T18n0895a_003:0730b16": "意。遊行山林河邊泉池空室專心念誦。譬如",
    "T18n0895a_003:0730b17": "比丘夏月安居。念誦之人亦復如是。行人念",
    "T18n0895a_003:0730b18": "誦雖滿遍數。正夏安居勿作成就之法。雖不",
    "T18n0895a_003:0730b19": "作法。念誦不得間斷。解夏已後如法護身。方",
    "T18n0895a_003:0730b20": "可作成就之法。慎勿法外行事。",
    "T18n0895a_003:0730b21": "復次蘇婆呼童子。今為念誦人。說呼摩法置",
    "T18n0895a_003:0730b22": "爐差別之法。此法或作團圓。或作三角或作",
    "T18n0895a_003:0730b23": "四方。或如蓮花之形。並須有基。爐口安唇。泥",
    "T18n0895a_003:0730b24": "拭細滑。外邊基階並須牢固。",
    "T18n0895a_003:0730b25": "若作善事及求錢財。令他敬念作息災法者。",
    "T18n0895a_003:0730b26": "其爐須圓。",
    "T18n0895a_003:0730b27": "若求成就一切諸事。或求女人及童子女等",
    "T18n0895a_003:0730b28": "者。其爐須蓮花之形。",
    "T18n0895a_003:0730b29": "若作阿毘者囉之法。或為走等事者。其爐須",
    "T18n0895a_003:0730c01": "作三角。",
    "T18n0895a_003:0730c02": "若欲調伏諸龍及餘鬼類。或令火燒或令苦",
    "T18n0895a_003:0730c03": "者。其爐須方。基唇及爐。以瞿摩塗。復用茅",
    "T18n0895a_003:0730c04": "草。布於基上及安基下。所塗之處。塗花香等",
    "T18n0895a_003:0730c05": "隨所辦物。供養三寶及本部主。并諸明王本",
    "T18n0895a_003:0730c06": "真言主等爐中生火。不應以口吹。以扇扇火。",
    "T18n0895a_003:0730c07": "然後取稻穀花和酥。或胡麻和酥。以本部明",
    "T18n0895a_003:0730c08": "王真言念誦。而作呼摩七遍。或八或十乃至",
    "T18n0895a_003:0730c09": "二十一遍。供養明王。其作法人。面向東坐。取",
    "T18n0895a_003:0730c10": "酥蜜酪等。共和一器中。取呼摩木。向器中搵",
    "T18n0895a_003:0730c11": "於兩頭。擲於爐內燒之。如是日月不停。或",
    "T18n0895a_003:0730c12": "七日　三七　四七　五七　六七　七七日",
    "T18n0895a_003:0730c13": "　或一月　成百日　或百二十日　其驗證",
    "T18n0895a_003:0730c14": "現。",
    "T18n0895a_003:0730c15": "若如上作法。不得成者。以年為期。三年　六",
    "T18n0895a_003:0730c16": "年　或十年　十二年　作不退者畢得大悉",
    "T18n0895a_003:0730c17": "地。必須如法呼摩。正燒火法之時。應觀火色。",
    "T18n0895a_003:0730c18": "於其爐中。火色炮焰聲合成。不成者自有相",
    "T18n0895a_003:0730c19": "貌現耳。其火無煙焰如金色。右旋婉轉焰",
    "T18n0895a_003:0730c20": "峯熾多。其色或白或如紅色。或焰極赤。由",
    "T18n0895a_003:0730c21": "如珊瑚色滋潤。其焰上衝。復流下廣或如日",
    "T18n0895a_003:0730c22": "月光其焰形狀瓶幢傘蓋吉祥字形。螺貝蓮",
    "T18n0895a_003:0730c23": "花。或如呼摩酥杓等形。或似三鈷五鈷金",
    "T18n0895a_003:0730c24": "剛杵。形或如橫刀如草束形。或似車形。或如",
    "T18n0895a_003:0730c25": "蠅拂聲吹笛篳篥等聲。或如螺聲。得如上種",
    "T18n0895a_003:0730c26": "種音聲其氣由如燒酥之香。復無炮烈。其",
    "T18n0895a_003:0730c27": "火不扇自然而著。得如斯相現必當獲得廣",
    "T18n0895a_003:0730c28": "大悉地。又觀燒火不成就相貌法者。正燒火",
    "T18n0895a_003:0730c29": "之時。或起煙多。亦復炮烈。其焰難發。假令",
    "T18n0895a_003:0731a01": "發時亦不增盛。後時頓滅由若無火。焰色憔",
    "T18n0895a_003:0731a02": "悴黑如闇雲如波羅賒形。由如一鈷之叉。",
    "T18n0895a_003:0731a03": "又如簸箕男根牛角之形。其火出聲狀如驢",
    "T18n0895a_003:0731a04": "鳴。又復迸火燒念誦人。爐內香煙如燒死人",
    "T18n0895a_003:0731a05": "之氣。現如斯相已。念誦之人悉地難得。行者",
    "T18n0895a_003:0731a06": "見斯不祥之相。即應以赤身明王或吉利吉",
    "T18n0895a_003:0731a07": "羅。或以不淨忿怒等明王真言。而作呼摩。其",
    "T18n0895a_003:0731a08": "不吉相即當消滅。必須如法非是輕爾。念誦",
    "T18n0895a_003:0731a09": "人慎勿剃除三處之毛。亦不應火燒復塗藥",
    "T18n0895a_003:0731a10": "遣落。及以手拔。譬如有人手執金刀。若不善",
    "T18n0895a_003:0731a11": "解執持。自當損害。持真言者不依法則。婬亂",
    "T18n0895a_003:0731a12": "熾盛。以除三處之毛呈示女人。發生欲想。",
    "T18n0895a_003:0731a13": "非但真言不成。如執利刀自害其身。念誦人",
    "T18n0895a_003:0731a14": "縱不依法則者。其部主明王真言主等。皆是",
    "T18n0895a_003:0731a15": "菩薩終不損害人。左右侍從見被過故。即",
    "T18n0895a_003:0731a16": "便損害。當須謹卓。勿行非違自招其禍。",
    "T18n0895a_003:0731a17": "復次蘇婆呼童子。若念誦人。及欲成就并作",
    "T18n0895a_003:0731a18": "諸法。無有障難求悉地者。以諸飲食。祭祀",
    "T18n0895a_003:0731a19": "諸天修羅藥叉龍等。伽路羅共命鳥等。羯吒",
    "T18n0895a_003:0731a20": "布單那乾闥婆部多諸鬼魅等。或居地或在",
    "T18n0895a_003:0731a21": "虛空行者。右膝著地啟請言曰。居妙高山天",
    "T18n0895a_003:0731a22": "諸部多。居歡喜園及餘天宮。居日月宮。或居",
    "T18n0895a_003:0731a23": "河海所。或居陂澤泉水。或居村落及諸神廟。",
    "T18n0895a_003:0731a24": "或居空室或居天室。或住伽藍制底或居外",
    "T18n0895a_003:0731a25": "道草庵。或居象室或居庫藏。或住街巷或居",
    "T18n0895a_003:0731a26": "四衢道邊。或依獨樹或在大路。或住塚間或",
    "T18n0895a_003:0731a27": "居屍陀林。或寄大樹林。或居師子大蟲遊戲",
    "T18n0895a_003:0731a28": "之處。或住大砂磧中。或居諸洲上妙處所。皆",
    "T18n0895a_003:0731a29": "諮啟請。與諸眷屬降臨來此。我所營辦花鬘",
    "T18n0895a_003:0731b01": "塗香燒香飲食及妙燈明。願垂歆饗。我所求",
    "T18n0895a_003:0731b02": "事滿足其果。以供養諸鬼神已。後應別日供",
    "T18n0895a_003:0731b03": "養護方諸神。如前辦供胡跪合掌。即應召請。",
    "T18n0895a_003:0731b04": "謹請東方憍尸迦天。與諸眷屬來降道場願",
    "T18n0895a_003:0731b05": "垂受供。",
    "T18n0895a_003:0731b06": "次請東南方火天仙等。與諸眷屬來降道場",
    "T18n0895a_003:0731b07": "願垂受供。",
    "T18n0895a_003:0731b08": "次請南方閻摩羅法王等。與諸眷屬來降道",
    "T18n0895a_003:0731b09": "場願垂受供。",
    "T18n0895a_003:0731b10": "次請西南方泥唎底部多大王等。與諸眷屬",
    "T18n0895a_003:0731b11": "來降道場願垂受供。",
    "T18n0895a_003:0731b12": "次請西方嚩嚕拏龍王等。與諸眷屬等來降",
    "T18n0895a_003:0731b13": "道場願垂受供。",
    "T18n0895a_003:0731b14": "次請西北方風神王等。與諸眷屬來降道場",
    "T18n0895a_003:0731b15": "願垂受供。",
    "T18n0895a_003:0731b16": "次請北方多聞天王等。與諸眷屬來降道場",
    "T18n0895a_003:0731b17": "願垂受供。",
    "T18n0895a_003:0731b18": "次請東北方伊舍羅天王等。與諸眷屬來降",
    "T18n0895a_003:0731b19": "道場願垂受供。",
    "T18n0895a_003:0731b20": "次請上方梵天王等。與諸眷屬來降道場願",
    "T18n0895a_003:0731b21": "垂受供。",
    "T18n0895a_003:0731b22": "次請地居所有諸大神王等。與諸眷屬來降",
    "T18n0895a_003:0731b23": "道場。各住本方所辦供養願垂納受。復願常",
    "T18n0895a_003:0731b24": "時衛護於我。如是供養諸鬼神等及護方神",
    "T18n0895a_003:0731b25": "王。行者無諸難事。意所求願皆悉滿足。",
    "T18n0895a_003:0731b26": "蘇婆呼請問分別諸部分品第十一",
    "T18n0895a_003:0731b27": "復次蘇婆呼童子。世尊為利益未來一切眾",
    "T18n0895a_003:0731b28": "生故。說三俱胝五落叉真言及明。名曰持明",
    "T18n0895a_003:0731b29": "藏。",
    "T18n0895a_003:0731c01": "又聖觀自在說三俱胝五落叉真言。於此部",
    "T18n0895a_003:0731c02": "中。真言主名曰何耶吉唎婆(此云馬頭)此部曼茶",
    "T18n0895a_003:0731c03": "羅。名曰儞毘耶(二合)。",
    "T18n0895a_003:0731c04": "復有七真言主。十二臂為真言主。",
    "T18n0895a_003:0731c05": "六臂。上髻　滿如意願　四面。不空　羂索",
    "T18n0895a_003:0731c06": "二臂。由如日光照耀世間。此等七真言主。",
    "T18n0895a_003:0731c07": "並是馬頭曼荼羅所管。",
    "T18n0895a_003:0731c08": "復有八明妃。為目睛。妙白。居白。觀世。獨髻。",
    "T18n0895a_003:0731c09": "金顏名利稱。苾唎俱胝。此等皆是蓮花部中",
    "T18n0895a_003:0731c10": "明妃。",
    "T18n0895a_003:0731c11": "復說種種妙曼荼羅及諸手印。我利益貧窮",
    "T18n0895a_003:0731c12": "眾生。及摧諸鬼類故。說七俱胝真言及曼荼",
    "T18n0895a_003:0731c13": "羅　復有十使者七明妃。",
    "T18n0895a_003:0731c14": "又有六十四嬪　又有八大心真言　又有軍",
    "T18n0895a_003:0731c15": "荼利等無量忿怒　又有最勝明等無量真",
    "T18n0895a_003:0731c16": "言王。",
    "T18n0895a_003:0731c17": "是故此部名曰廣大跋折囉。",
    "T18n0895a_003:0731c18": "復有大神名曰般支迦。說二萬真言。此神有",
    "T18n0895a_003:0731c19": "妃名曰彌佉羅。說一萬真言。名曰般支迦部。",
    "T18n0895a_003:0731c20": "復有大神名曰摩尼跋陀羅說十萬真言。",
    "T18n0895a_003:0731c21": "多聞天王說三萬真言名曰摩尼部。",
    "T18n0895a_003:0731c22": "復有諸天及阿修羅等。於世尊前說無量明",
    "T18n0895a_003:0731c23": "及諸真言。其中有入金剛部內者。",
    "T18n0895a_003:0731c24": "亦有入蓮花部者　亦有入般支迦部者　亦",
    "T18n0895a_003:0731c25": "有入於摩尼部　亦有非部所管者　如上所",
    "T18n0895a_003:0731c26": "說真言。略教種種法則。於五部中並應修行。",
    "T18n0895a_003:0731c27": "復有諸天所說真言。世尊印可許者。亦應修",
    "T18n0895a_003:0731c28": "行。如是法則者。若乘此法者即得所願成就。",
    "T18n0895a_003:0731c29": "復次世尊於內亦有勝上妙寶。從此復流究",
    "T18n0895a_003:0732a01": "竟法寶中。復生八大丈夫不退眾寶。如是三",
    "T18n0895a_003:0732a02": "寶。世所稱。是故念誦人。若欲滅罪生福。希",
    "T18n0895a_003:0732a03": "速得現前滿願者。先歸命三寶。",
    "T18n0895a_003:0732a04": "又若欲持誦金剛部內真言者。初歸三寶已。",
    "T18n0895a_003:0732a05": "次稱那施旃荼跋折囉波拏曳。摩訶藥叉栖",
    "T18n0895a_003:0732a06": "那波多曳。次後即誦真言。蓮花部內亦然",
    "T18n0895a_003:0732a07": "　般支迦部亦然　摩尼部亦如上法　初歸三",
    "T18n0895a_003:0732a08": "寶。",
    "T18n0895a_003:0732a09": "次歸部主。然後乃可念誦真言。若不歸依",
    "T18n0895a_003:0732a10": "釋教。復行聲聞乘緣覺乘者。信不具足。內懷",
    "T18n0895a_003:0732a11": "腐朽外示精進。復懷慳貪悋者。不應執我此",
    "T18n0895a_003:0732a12": "跋折囉。",
    "T18n0895a_003:0732a13": "若有苾芻苾芻尼及優婆塞迦優波斯迦。毀",
    "T18n0895a_003:0732a14": "訾深妙大乘。言此所說皆是魔教。復懷愚癡",
    "T18n0895a_003:0732a15": "為言。執金剛菩薩。是大藥叉。復不敬禮諸",
    "T18n0895a_003:0732a16": "大菩薩。心生輕慢。為利故詐解。持誦如是妙",
    "T18n0895a_003:0732a17": "真言者。如是等愚人。不久當自損害軀命。亦",
    "T18n0895a_003:0732a18": "如前說。佛菩薩終不害人。然於部內。有諸毒",
    "T18n0895a_003:0732a19": "猛鬼神。見彼癡人謬執金剛杵者。便生瞋怒",
    "T18n0895a_003:0732a20": "即害彼命。摩醯首羅天說十俱胝真言。",
    "T18n0895a_003:0732a21": "那羅延天王說三萬真言。",
    "T18n0895a_003:0732a22": "大梵天王說六萬真言。",
    "T18n0895a_003:0732a23": "日天子說三十萬真言。",
    "T18n0895a_003:0732a24": "伽路荼王說八萬一千真言。",
    "T18n0895a_003:0732a25": "摩醯首羅大妃說八千真言。",
    "T18n0895a_003:0732a26": "火神王說七百真言。",
    "T18n0895a_003:0732a27": "摩登伽天王復說三千真言。",
    "T18n0895a_003:0732a28": "諸龍王妃說五千真言。",
    "T18n0895a_003:0732a29": "羅剎大將說一萬真言。",
    "T18n0895a_003:0732b01": "四天大王說四十萬真言。",
    "T18n0895a_003:0732b02": "阿修羅王說二十萬真言。",
    "T18n0895a_003:0732b03": "忉利天王說三十萬真言。",
    "T18n0895a_003:0732b04": "各各俱說真言手印及曼荼羅。依法受持。若",
    "T18n0895a_003:0732b05": "為此教。非真不誠亦當自害。",
    "T18n0895a_003:0732b06": "蘇婆呼童子請問分別八法分品第十二",
    "T18n0895a_003:0732b07": "復次蘇婆呼童子。念誦人所有成就之法。總",
    "T18n0895a_003:0732b08": "有八種。何等為八。謂成真言法。成金水法",
    "T18n0895a_003:0732b09": "　成長年法　出伏藏法　入修羅宮法　合成",
    "T18n0895a_003:0732b10": "金法　土成金法　成無價寶法。",
    "T18n0895a_003:0732b11": "是名八法。於中有三。成真言法。入修羅宮法。",
    "T18n0895a_003:0732b12": "得長年法是。",
    "T18n0895a_003:0732b13": "三種法。是名上上悉地法。",
    "T18n0895a_003:0732b14": "成無價寶法。土成金法。出伏藏法。",
    "T18n0895a_003:0732b15": "此三種法。是名為中。合成金法。成金水法。",
    "T18n0895a_003:0732b16": "此之二法是名下法。若有眾生具有戒慧。",
    "T18n0895a_003:0732b17": "樂此法者。如是之人樂上上成就。",
    "T18n0895a_003:0732b18": "若有眾生多貪財欲者。如是之人樂中成就。",
    "T18n0895a_003:0732b19": "若有眾生多愚癡故。反價求利者。如是之人",
    "T18n0895a_003:0732b20": "得下成就。",
    "T18n0895a_003:0732b21": "上上之人唯求上驗勿。應求中下證。",
    "T18n0895a_003:0732b22": "若遭窮貧者。應求中品。亦勿求上。驗亦莫",
    "T18n0895a_003:0732b23": "取下。證下下之人依前求。之亦勿改易。",
    "T18n0895a_003:0732b24": "若欲獲得如上所說種種成就。應須修福。具",
    "T18n0895a_003:0732b25": "福之人求前八種之樂。延命長壽威力自在",
    "T18n0895a_003:0732b26": "端正聰慧皆得成就。若人戀家業修善法。敬",
    "T18n0895a_003:0732b27": "念三寶常不離心。憶真言念誦不間。如是之",
    "T18n0895a_003:0732b28": "人速得成就。念救眾生。復能滅己身罪。并",
    "T18n0895a_003:0732b29": "彼獲今世及後世樂。真言之外。更無異法能",
    "T18n0895a_003:0732c01": "與眾生樂者。譬如天火下降及與霜雹。能",
    "T18n0895a_003:0732c02": "損諸物無可避脫。真言威力降下眾生心田。",
    "T18n0895a_003:0732c03": "能摧苦惱及諸罪障碎壞無餘。善功德芽日",
    "T18n0895a_003:0732c04": "日滋茂。如意寶樹。能益有情種種意願。真言",
    "T18n0895a_003:0732c05": "妙藏亦復如是。或與成就菩薩位地乃至佛",
    "T18n0895a_003:0732c06": "果。或與成就明仙位地。或與富樂色力長年。",
    "T18n0895a_003:0732c07": "有諸菩薩觀諸有情。遭諸苦難及餘怖畏。王",
    "T18n0895a_003:0732c08": "難惡賊火雹等苦。即自變身。為真言主形。",
    "T18n0895a_003:0732c09": "救濟眾生令脫苦難。使安無怖。快樂恣情盡",
    "T18n0895a_003:0732c10": "報壽命。若復有人。雖處居家受諸欲樂。佛說",
    "T18n0895a_003:0732c11": "真言發心欲持。設得少法似行不行。念誦多",
    "T18n0895a_003:0732c12": "有違犯。作其事法多不備具。彼人每日。不喜",
    "T18n0895a_003:0732c13": "念誦遍數足與不足。中間即停。心貪餘部真",
    "T18n0895a_003:0732c14": "言。法則無驗。却就舊業而剋其心。心不休",
    "T18n0895a_003:0732c15": "廢數當漸滿。忽覺少驗心生歡喜。歡喜已即",
    "T18n0895a_003:0732c16": "發露。已首諸過其罪即滅。離五欲障還具戒",
    "T18n0895a_003:0732c17": "體。清淨之身還入清室。更誦真言滿十萬遍",
    "T18n0895a_003:0732c18": "已。即須作求成就法。不久即得如意所樂真",
    "T18n0895a_003:0732c19": "言悉地。於後所作一切諸餘真言法則。皆得",
    "T18n0895a_003:0732c20": "成就。",
    "T18n0895a_003:0732c21": "復次蘇婆呼童子。若念誦人正澡浴時。用淨",
    "T18n0895a_003:0732c22": "土和水。遍塗其身。然後入於清淨大水。隨意",
    "T18n0895a_003:0732c23": "洗已。或面向東面北。洗手足已。以其兩手置",
    "T18n0895a_003:0732c24": "於膝內以水遍灑於身吸水。勿使有聲。即用",
    "T18n0895a_003:0732c25": "右手作掬水法。於其手掌勿令有沫。呪水三",
    "T18n0895a_003:0732c26": "遍吸水三遍。勿使有聲。以手母指兩邊拭口。",
    "T18n0895a_003:0732c27": "及以灑身即作護聲。作護聲訖。然後齒間",
    "T18n0895a_003:0732c28": "垢穢舌中覺觸。或復咳嗽涕唾。更須如上呪",
    "T18n0895a_003:0732c29": "水口吸。乃至拭口澡浴畢已。即往淨室。中間",
    "T18n0895a_003:0733a01": "不應與餘外人。或男或女出家在家淨婆羅",
    "T18n0895a_003:0733a02": "門。童男童女及黃門等語及與相觸。若有相",
    "T18n0895a_003:0733a03": "觸者。一依如前澡浴及飲水拭口。然後莫共",
    "T18n0895a_003:0733a04": "人語。即入淨室念誦。設使急事不得停休。要",
    "T18n0895a_003:0733a05": "須數滿。然後出於精舍。亦勿受他利養。乞食",
    "T18n0895a_003:0733a06": "已作業。日夜不闕。如是之人。妙真言神唐然",
    "T18n0895a_003:0733a07": "入身。若求成就者。念誦之時有施主。惠施衣",
    "T18n0895a_003:0733a08": "裳金銀珍寶。鞍乘嚴具塗香燒香飲食臥具。",
    "T18n0895a_003:0733a09": "如上等物。乃至分毫不應納受。",
    "T18n0895a_003:0733a10": "復次蘇婆呼童子。念誦人大小便利畢已。應",
    "T18n0895a_003:0733a11": "用五聚土。三聚洗後。一聚洗前。其一聚獨洗。",
    "T18n0895a_003:0733a12": "即出惡處就於淨處。分土十聚。先用三聚獨",
    "T18n0895a_003:0733a13": "洗左手。復用七聚洗其兩手已。後更取三聚。",
    "T18n0895a_003:0733a14": "二手內外通淨洗令淨。然後已重。任用土水。",
    "T18n0895a_003:0733a15": "清淨洗之。譬如春時風揩樹木。自然火出。以",
    "T18n0895a_003:0733a16": "省功力遍燒草木。以念誦火用淨戒風。以勤",
    "T18n0895a_003:0733a17": "相揩盡燒罪草亦復如是。復如寒霜日曜即",
    "T18n0895a_003:0733a18": "消。以用戒日。念誦之光曜。消罪霜亦復如是。",
    "T18n0895a_003:0733a19": "譬如室內久來有闇。若將燈入即便闇滅。以",
    "T18n0895a_003:0733a20": "念誦燈照罪障闇。悉得消滅。念誦真言乃至",
    "T18n0895a_003:0733a21": "呼摩。便獲成就。若此法不成就者。應近江",
    "T18n0895a_003:0733a22": "河地上取淨好砂。印成十萬窣堵波。安置",
    "T18n0895a_003:0733a23": "河邊。以香泥塗塔。如是一一塔前。各誦本真",
    "T18n0895a_003:0733a24": "言。至誠懺悔作滅罪法。無始已來所造罪障",
    "T18n0895a_003:0733a25": "悉皆消滅。此世當獲成就現報。",
    "T18n0895a_003:0733a26": "念誦之人持戒為本。精進忍辱於諸佛所。深",
    "T18n0895a_003:0733a27": "心恭敬發菩提心。勿使退轉。恒須念誦莫有",
    "T18n0895a_003:0733a28": "懈怠。譬如國王具七種法。能治人民及自安",
    "T18n0895a_003:0733a29": "樂。持誦之人具此七法。即滅諸罪乃獲成就。",
    "T18n0895a_003:0733b01": "初應念誦如法勿有闕錯。以次呼摩。以呼摩",
    "T18n0895a_003:0733b02": "故本尊歡喜。即便施與如意樂果。",
    "T18n0895a_003:0733b03": "復次蘇婆呼童子。念誦之人若欲成就攝喜",
    "T18n0895a_003:0733b04": "人法。乃至欲取百由旬外者。皆是藥叉之婦",
    "T18n0895a_003:0733b05": "力耶。為愛欲故求成此法。藥叉女者。假令悉",
    "T18n0895a_003:0733b06": "地者還與藥叉之婦。譬如衒賣女色者。為窺",
    "T18n0895a_003:0733b07": "財故。共男子欲。其藥叉婦亦復如是雖復共",
    "T18n0895a_003:0733b08": "居一劫。終無善意。伺人其過損害食噉。以愚",
    "T18n0895a_003:0733b09": "癡人貪餘色故。欲行此法。成已。非直犯斯邪",
    "T18n0895a_003:0733b10": "行之咎。亦乃自當有損。諸念誦人法他不可",
    "T18n0895a_003:0733b11": "廢。有業相當者。任行此法。於佛法中有心",
    "T18n0895a_003:0733b12": "趣向者。勿行此軌。非利益事。是愚人法。為初",
    "T18n0895a_003:0733b13": "學人示現說之。非正道。",
    "T18n0895a_003:0733b14": "復次蘇婆呼童子。有諸菩薩金剛及天龍藥",
    "T18n0895a_003:0733b15": "叉修羅等。對於佛前及緣覺聲聞眾中。各自",
    "T18n0895a_003:0733b16": "說真言。世尊為我證明。如來為利益諸有情",
    "T18n0895a_003:0733b17": "故。皆悉證許。復慈加被。我今說真言。皆有三",
    "T18n0895a_003:0733b18": "品。",
    "T18n0895a_003:0733b19": "成上品者。謂昇空而去。入修羅宮。自在變",
    "T18n0895a_003:0733b20": "形。作藥叉女夫主者。長年成幻化法。自變己",
    "T18n0895a_003:0733b21": "身為密跡等。",
    "T18n0895a_003:0733b22": "成中品者。獲得賤財乃至自在富貴。舉意從",
    "T18n0895a_003:0733b23": "心。",
    "T18n0895a_003:0733b24": "下品者令人相憎。及能攝來。從國令去。乃至",
    "T18n0895a_003:0733b25": "令枯。",
    "T18n0895a_003:0733b26": "下中下者。為療鬼魅龍鬼嬰兒。令人惽沈多",
    "T18n0895a_003:0733b27": "睡。兩手或展或舒令攫拳縛抱。及遣耳語。及",
    "T18n0895a_003:0733b28": "阿引吠設那鞭打令去。乃至損害。及令眾人",
    "T18n0895a_003:0733b29": "共誦真言。或令眾人以脚踏地。令著鬼魅悶",
    "T18n0895a_003:0733c01": "絕躄地。置於四衢道頭。以白[疊*毛]蓋。來者令看。",
    "T18n0895a_003:0733c02": "復令一人。從脚徐挽白[疊*毛]。隨起[疊*毛]盡。還復",
    "T18n0895a_003:0733c03": "本心。及療鼠毒。攝閉人口呼召諸龍。縛眾",
    "T18n0895a_003:0733c04": "多人令不得動。療治被毒。及能移毒。以毒毒",
    "T18n0895a_003:0733c05": "人。毒成人眼。亦復治却被之人。禁令不引",
    "T18n0895a_003:0733c06": "發。遣毒蛇不令傷人。作人及成使者。示現人",
    "T18n0895a_003:0733c07": "龍以為音樂。著魅者令差。如是等類皆是外",
    "T18n0895a_003:0733c08": "法。不可依行。",
    "T18n0895a_003:0733c09": "復有毒蛇類。合有八十。其中有二十。舉頭而",
    "T18n0895a_003:0733c10": "行。於中六種。住即盤身。",
    "T18n0895a_003:0733c11": "復有十二種。雖螫人無毒。",
    "T18n0895a_003:0733c12": "數內復有十三蛇。蛇中之毒。於外之地。餘",
    "T18n0895a_003:0733c13": "雖螫人。有時被毒有時無毒。復有蝦蟇辟宮",
    "T18n0895a_003:0733c14": "蜥蜴蜘蛛等類及雜毒蛇蟲。如是分別。其數",
    "T18n0895a_003:0733c15": "雖多。然所行猛烈毒者。數不過六種。",
    "T18n0895a_003:0733c16": "一者其蟲尿穢。溺人便有毒。",
    "T18n0895a_003:0733c17": "二者溺著人身。便即有毒。",
    "T18n0895a_003:0733c18": "三者觸毒。蟲行時。不令人見。若觸人身即便",
    "T18n0895a_003:0733c19": "有毒。",
    "T18n0895a_003:0733c20": "四者涎唾著人。即便有毒。",
    "T18n0895a_003:0733c21": "五者眼毒。其蟲以眼視人。便即有毒。",
    "T18n0895a_003:0733c22": "六者嚙毒。其蟲著人者。便即得毒。",
    "T18n0895a_003:0733c23": "持真言者。不畏彼毒。如是諸蟲。上中下品分",
    "T18n0895a_003:0733c24": "別。合成數種之毒。是故餘天神。說如是諸蟲",
    "T18n0895a_003:0733c25": "或以毒惽醉而放猛毒。",
    "T18n0895a_003:0733c26": "或以大瞋而放猛毒。",
    "T18n0895a_003:0733c27": "　或恐怖而放猛毒　　或飢餓而放猛毒",
    "T18n0895a_003:0733c28": "　或懷怨而放猛毒　　或死時至而放猛毒",
    "T18n0895a_003:0733c29": "　其嚙毒復有四種",
    "T18n0895a_003:0734a01": "一者傷　二者血塗　三者極損　四者命終",
    "T18n0895a_003:0734a02": "其嚙毒者云何知耶。所嚙之處有一齒痕。其",
    "T18n0895a_003:0734a03": "毒微少。為是名傷。",
    "T18n0895a_003:0734a04": "血塗之毒其狀云何。有二齒痕。致使有血。",
    "T18n0895a_003:0734a05": "名曰血塗。",
    "T18n0895a_003:0734a06": "極損之毒有三齒痕。令使傷肉。名曰極損。命",
    "T18n0895a_003:0734a07": "終之毒其狀云何。所嚙之處有四齒痕。便纏",
    "T18n0895a_003:0734a08": "其身。是名命終。此之一毒。縱使外道真言妙",
    "T18n0895a_003:0734a09": "藥。無能治差。譬如猛火燒身或以刀割。被毒",
    "T18n0895a_003:0734a10": "之苦亦復如是。持真言者其毒即滅。譬如大",
    "T18n0895a_003:0734a11": "火興盛。若以雨灑。其火便滅。真言攝毒亦復",
    "T18n0895a_003:0734a12": "如是。智者妙解種種類。印以持誦大威真",
    "T18n0895a_003:0734a13": "言。共諸毒戲。一無怖畏。如師子王入於牛群。",
    "T18n0895a_003:0734a14": "無有顧視恐懼之心。",
    "T18n0895a_003:0734a15": "復次蘇婆呼童子。世間人等。常有種種鬼魅",
    "T18n0895a_003:0734a16": "病苦　或天魅　或龍魅　或阿修羅魅　或",
    "T18n0895a_003:0734a17": "乾闥婆魅　或伽魯荼魅　或緊那羅魅　或",
    "T18n0895a_003:0734a18": "摩呼羅伽魅　或藥叉魅　或羅叉莎魅　或",
    "T18n0895a_003:0734a19": "持明所魅　或餓鬼魅　或毘舍遮魅　或宮",
    "T18n0895a_003:0734a20": "盤荼魅。",
    "T18n0895a_003:0734a21": "如上種種諸鬼魅等。求見祭祀故。",
    "T18n0895a_003:0734a22": "或戲弄故　或殺害故　或遊行世間多求利",
    "T18n0895a_003:0734a23": "故　或常噉血肉故　或伺求人過失故　或",
    "T18n0895a_003:0734a24": "常瞋怒故　或繫捉眾生故　或煩惱熾盛故",
    "T18n0895a_003:0734a25": "　或飢餓故　或繫眾生令他心亂故　或歌",
    "T18n0895a_003:0734a26": "或舞故　或喜或悲故　或懷愁惱故　或時",
    "T18n0895a_003:0734a27": "亂語故。",
    "T18n0895a_003:0734a28": "如上種種異相。令人怪笑病等。應以金剛",
    "T18n0895a_003:0734a29": "鉤。或以甘露瓶忿怒金剛等真言。作法療治。",
    "T18n0895a_003:0734b01": "即得除差。如上病患之徒。又火神真言　風",
    "T18n0895a_003:0734b02": "神真言　摩醯首羅真言　大梵天王真言",
    "T18n0895a_003:0734b03": "　忉利天王真言　那羅延天王真言　四天王",
    "T18n0895a_003:0734b04": "真言　日月天王真言　藥叉王真言　金翅",
    "T18n0895a_003:0734b05": "鳥王真言。",
    "T18n0895a_003:0734b06": "彼等鬼魅不懼如上餘外天神真言者。若聞",
    "T18n0895a_003:0734b07": "金剛鉤之名號者。自然退散。何況作法。持真",
    "T18n0895a_003:0734b08": "言而療治。不愈者。智者知彼魅鬼性行及療",
    "T18n0895a_003:0734b09": "治法然後無畏。諸佛菩薩所說真言。以如來",
    "T18n0895a_003:0734b10": "加被力故。餘外天神真言。不能破壞如上真",
    "T18n0895a_003:0734b11": "言之者。",
    "T18n0895a_003:0734b12": "又欲滅罪之者。於空閑靜處。應以香泥。或以",
    "T18n0895a_003:0734b13": "近江河處。以砂造制底。中安緣起法身之偈。",
    "T18n0895a_003:0734b14": "梵天藥叉持明大仙。迦樓羅乾闥婆類部多",
    "T18n0895a_003:0734b15": "等類。聞此法已恭敬頂禮。一時合掌而作是",
    "T18n0895a_003:0734b16": "言。希有尊者愍念眾生希有。如是微妙悲行。",
    "T18n0895a_003:0734b17": "或見尊者。手執赫燿大跋折羅。或執堅固鐵",
    "T18n0895a_003:0734b18": "杵。或執猛利火輪。或見手執不空羂索。或見",
    "T18n0895a_003:0734b19": "手執三鈷大叉。或見手執大橫刀。或見手執",
    "T18n0895a_003:0734b20": "弓箭。或見手執棒。或見其器仗殊異。令人怖",
    "T18n0895a_003:0734b21": "畏。或見相好端嚴令人可樂。或見尊者為藥",
    "T18n0895a_003:0734b22": "叉將。我等歸命大慈悲者。我等修行。諸天修",
    "T18n0895a_003:0734b23": "羅人非人等。恒常護念深心恭敬。依教修行",
    "T18n0895a_003:0734b24": "不敢忘失。若世間閻浮提內及四天下。有四",
    "T18n0895a_003:0734b25": "眾比丘比丘尼優婆塞優婆夷童男童女。得",
    "T18n0895a_003:0734b26": "聞此法者。現世得離苦難。若能如法依教。修",
    "T18n0895a_003:0734b27": "行一切真言。與此教相應。報得悉地無有疑",
    "T18n0895a_003:0734b28": "耶。得聞上法。何況依教修行而不獲果。我等",
    "T18n0895a_003:0734b29": "八部眷屬。常恒護衛修道人故。一切惡魔毘",
    "T18n0895a_003:0734c01": "那夜迦藥叉等類。不得其便。若有貧窮眾生。",
    "T18n0895a_003:0734c02": "依此法教持明真言者。現世遠離貧窮苦惱。",
    "T18n0895a_003:0734c03": "富貴自在人所欽敬。一切鬼神冥加護衛。若",
    "T18n0895a_003:0734c04": "欲進求勝上出世解脫者。前件已列。任意所",
    "T18n0895a_003:0734c05": "樂依教修行。勤精不退。不久獲得持明悉地。",
    "T18n0895a_003:0734c06": "威耀世間如日出現。無有障礙心無亂動。除",
    "T18n0895a_003:0734c07": "不至心。日夜不懈。我等眷屬常不離左右。助",
    "T18n0895a_003:0734c08": "益其力畢獲成功。時執金剛主告言。汝等天",
    "T18n0895a_003:0734c09": "龍八部能隨我語。衛護真言及大乘藏。并一",
    "T18n0895a_003:0734c10": "切眾生。助成修道者。我亦往昔作天身龍身。",
    "T18n0895a_003:0734c11": "并受一切大力之身。於彼身中以威力故。常",
    "T18n0895a_003:0734c12": "護佛法。於僧寶及大乘藏真言密典。并愍眾",
    "T18n0895a_003:0734c13": "生。佐助修道人力。不令惡人得其便故。不使",
    "T18n0895a_003:0734c14": "國王大臣生瞋怒故。從凡至金剛已來。此願",
    "T18n0895a_003:0734c15": "不曾退廢。今獲如是執金剛忿怒自在之身。",
    "T18n0895a_003:0734c16": "我若左顧右眄。觀察十方兩目視瞬。一切世",
    "T18n0895a_003:0734c17": "間界地六震動。上至有頂下至水際。於中有",
    "T18n0895a_003:0734c18": "魔宮眷屬。光明失色由如聚墨。在珂貝邊",
    "T18n0895a_003:0734c19": "所有宮殿。碎壞由如微塵。修羅種類四散逃",
    "T18n0895a_003:0734c20": "避。自然殄滅。魔家眷屬迷悶躄地。或有身體",
    "T18n0895a_003:0734c21": "由如火燒。或身乾枯者。或有臥屎尿中者。",
    "T18n0895a_003:0734c22": "或被山壓身者。或臥氷山中者。或臥鐵圍山",
    "T18n0895a_003:0734c23": "中者。臥須彌峯。倒垂欲墜。生恐怖者。或臥大",
    "T18n0895a_003:0734c24": "河波中。生恐怖者。或臥海底。不見日月光",
    "T18n0895a_003:0734c25": "者。或臥空中。被日所炙受苦惱者。或飢寒者。",
    "T18n0895a_003:0734c26": "或受貧窮者。或受地獄苦者。受餓鬼身者。",
    "T18n0895a_003:0734c27": "或受畜生身者。或受飛鳥身者。或受毒蛇身",
    "T18n0895a_003:0734c28": "者。或失本身形生者。或身火出。自燒而受苦",
    "T18n0895a_003:0734c29": "者。或兩目出火自燒面者。或男身上生女根",
    "T18n0895a_003:0735a01": "出不淨臭穢者。或女身上生男根。不羞恥者。",
    "T18n0895a_003:0735a02": "或屎尿從口出者。或被猛獸食噉者。或被蛇",
    "T18n0895a_003:0735a03": "螫。受苦痛者。或食飯。口中出火燒舌齒焦",
    "T18n0895a_003:0735a04": "者。或手脚墮落者。或身體洪爛者。或病臥者。",
    "T18n0895a_003:0735a05": "或氣欲斷者。或死者。受牟矟苦者。或受火輪",
    "T18n0895a_003:0735a06": "苦者。或受劍戟苦者。或被白象踏者。或被水",
    "T18n0895a_003:0735a07": "牛觝殺者。或被人殺者。汝等天人雜類應知。",
    "T18n0895a_003:0735a08": "此等天魔常障修道人故。我今現少右顧左",
    "T18n0895a_003:0735a09": "視三昧神通。其魔眷屬即受如斯苦惱。何況",
    "T18n0895a_003:0735a10": "入火三昧。現奮迅神通。從往至今。常護此",
    "T18n0895a_003:0735a11": "修道持真言人故。及護佛法并一切眾生。得",
    "T18n0895a_003:0735a12": "如此力。令魔怕懼不得正視我面。何況世間",
    "T18n0895a_003:0735a13": "惡人能不怕者。若有比丘或在家菩薩。能發",
    "T18n0895a_003:0735a14": "丈夫心。恭敬佛法僧寶。及護大乘典。并祕密",
    "T18n0895a_003:0735a15": "藏修持真言者。能制國王大臣及一切惡人",
    "T18n0895a_003:0735a16": "等。勿令得便。毀訾惡言者。此等獲福得神通",
    "T18n0895a_003:0735a17": "威力。共我無異。一切魔王怖懼。生其苦惱。與",
    "T18n0895a_003:0735a18": "前件無別。當得果報至我住處。汝等天龍八",
    "T18n0895a_003:0735a19": "部人非人等。今於我前。發大誓莊嚴。護眾生",
    "T18n0895a_003:0735a20": "心。并護法藏。佐助其力。以汝善心深厚故。善",
    "T18n0895a_003:0735a21": "哉善哉甚善。汝亦不久當獲執金剛身。得奮",
    "T18n0895a_003:0735a22": "迅自在無礙。降魔勞怨。若我同等。時執金剛",
    "T18n0895a_003:0735a23": "主。告蘇婆呼童子。汝當於世流行。勿使忘失。",
    "T18n0895a_003:0735a24": "時蘇婆呼童子言。如尊所教。展轉流行不敢",
    "T18n0895a_003:0735a25": "忘失。時會大眾皆悉起立。蘇婆呼童子。人天",
    "T18n0895a_003:0735a26": "八部大梵天王并及四眾。圍遶數匝頂禮恭",
    "T18n0895a_003:0735a27": "敬。頭面著地各發誓願。願我及一切眾生。得",
    "T18n0895a_003:0735a28": "聞此法。依教修行。速獲如是大威神身力。重",
    "T18n0895a_003:0735a29": "頂禮執金剛主足已。各乘本座。辭退還宮忽",
    "T18n0895a_003:0735b01": "然不現。",
    "T18n0895a_003:0735b02": "蘇婆呼童子請問經卷下"
}