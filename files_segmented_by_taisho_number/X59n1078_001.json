{
    "X59n1078_001:0243a03": "刻準提心要序",
    "X59n1078_001:0243a05": "一切菩薩之德不可思議。況稱七俱胝佛母乎。一切",
    "X59n1078_001:0243a06": "總持之功不可測量。況稱陀羅尼之王乎。故念準提",
    "X59n1078_001:0243a07": "王者速滅四重五逆。持其神呪者。頓生三昧智慧。滅",
    "X59n1078_001:0243a08": "惡生善。其用至矣哉。予師伯長壽。香法師信奉準提",
    "X59n1078_001:0243a09": "誦持神呪有年矣。一日視予準提心要一冊。而謂曰。",
    "X59n1078_001:0243a10": "此之法也。其行簡易。其効神速。大有裨於叔世行人",
    "X59n1078_001:0243a11": "者也。請子傍加國訓。梓行於世焉。則其利亦豈尠少",
    "X59n1078_001:0243a12": "哉。予聞其言欣然乃諾。遂為校閱。授之劂生。仍書數",
    "X59n1078_001:0243a13": "字冠於卷首。",
    "X59n1078_001:0243a14": "寶永己丑七月僧自恣日",
    "X59n1078_001:0243a15": "天台山飯谷沙門(慧曇)　謹序",
    "X59n1078_001:0243a21": "準提心要",
    "X59n1078_001:0243a22": "準提心要序",
    "X59n1078_001:0243a23": "經言佛國無諸女人。解之者曰。女人作佛者皆變成",
    "X59n1078_001:0243a24": "佛相。不復有女人舊相也。而準提王獨以佛母名者",
    "X59n1078_001:0243b01": "何哉。一日瞻拜之下。忽有思曰。母者養育之義也。慈",
    "X59n1078_001:0243b02": "愛之稱也。葢父師之督責不能施於有生之初。母氏",
    "X59n1078_001:0243b03": "之劬勞偏能適其赤子之性。古佛之戒律甚嚴。父師",
    "X59n1078_001:0243b04": "教誨之道也。準提之接引甚寬。母氏慈祥之德也。何",
    "X59n1078_001:0243b05": "者古佛欲眾生之出世也。必嚴其防而正告之。曰。人",
    "X59n1078_001:0243b06": "生好色者不能成佛。爾之妻子不必有也。人生殘忍",
    "X59n1078_001:0243b07": "者不能成佛。爾於有情之肉不必食也。人生迷亂其",
    "X59n1078_001:0243b08": "性者不能成佛。爾於清酒美醴不必染指而沾唇也。",
    "X59n1078_001:0243b09": "其教可謂嚴矣。於是眾生能者從之。不能者去之。準",
    "X59n1078_001:0243b10": "提王慮其從之者少。去之者多也。因立一法。以誘之",
    "X59n1078_001:0243b11": "曰。爾能從吾教。吾聽爾有妻子也。但勿邪淫足矣。爾",
    "X59n1078_001:0243b12": "能從吾教。吾聽爾食肉以果腹也。但一月數齋戒足",
    "X59n1078_001:0243b13": "矣。爾能從吾教。吾聽爾取旨酒而少甞之也。但令溫",
    "X59n1078_001:0243b14": "克不沉湎焉亦足矣。若爾不吾信。將爾所欲求如官",
    "X59n1078_001:0243b15": "爵。如眷屬。如寶珠。仙藥之難致者。第從吾教而誦吾",
    "X59n1078_001:0243b16": "呪皆可大慰其懷。來吾教不以飲酒食肉有妻子之",
    "X59n1078_001:0243b17": "故而拒絕於爾也。亦見吾教之寬而可從乎。於是眾",
    "X59n1078_001:0243b18": "生之從佛者。聞準提之名而信之向之。即眾生之不",
    "X59n1078_001:0243b19": "從佛者。亦聞準提之名而信之向之。所以然者何也。",
    "X59n1078_001:0243b20": "人情畏父師之嚴。樂母氏之寬。故世尊之法人畏其",
    "X59n1078_001:0243b21": "難。準提之法人樂其寬。此佛母之名所由來也歟。雖",
    "X59n1078_001:0243b22": "然立教者既寬而奉教者又欲嚴。必體慈母愛子之",
    "X59n1078_001:0243b23": "心。如臨深如履薄。有善必進。有過必知而改。然後可",
    "X59n1078_001:0243b24": "以立身揚名耳。倘恃母氏之寬而不吾責也。遂肆情",
    "X59n1078_001:0243c01": "欲以自陷於罪戾。雖有聖善之母不能為之地。是可",
    "X59n1078_001:0243c02": "悲也。夫是可畏也。夫奉準提者必作如是觀。方有合",
    "X59n1078_001:0243c03": "於準提之旨也。請以是言為序。",
    "X59n1078_001:0243c04": "天運壬子歲長至日閩中佛弟子施堯挺薰沐拜",
    "X59n1078_001:0243c05": "撰",
    "X59n1078_001:0243c09": "寶像記",
    "X59n1078_001:0243c10": "準提佛母寶像。有無量光明。相好身黃白色。結趺跏",
    "X59n1078_001:0243c11": "坐。上衣下裳皆白縠花紋者。體掛瓔珞。胸生卍字。綬",
    "X59n1078_001:0243c12": "帶繫腰。朝霞絡身。手腕白螺為釧。臂上七寶為釧。兩",
    "X59n1078_001:0243c13": "耳懸寶鐺。眾指著指環。首戴花冠。冠上化現五如來。",
    "X59n1078_001:0243c14": "面上三目。目色澄清。有下視眾生。生悲愍意。全身十",
    "X59n1078_001:0243c15": "八手臂。上兩手作說法相(或作結准提印)。第二手左執如意",
    "X59n1078_001:0243c16": "幢右施無畏。第三手左執紅蓮花右執劒。第四手左",
    "X59n1078_001:0243c17": "執澡罐(一作灌澡瓶)右執摩尼數珠(一作執寶鬘)。第五手左執",
    "X59n1078_001:0243c18": "金剛索右執徵若布羅迦菓(漢言子滿菓此間無西國有)。第六手",
    "X59n1078_001:0243c19": "左執輪右執鉞斧。第七手左執法螺(一名商佉)右執鈎。第",
    "X59n1078_001:0243c20": "八手左執賢瓶(一名如意瓶)右執拔折羅(一名金剛杵)。第九手",
    "X59n1078_001:0243c21": "左執般若波羅蜜經右執寶鬘(一作執數珠)。坐蓮花上。花",
    "X59n1078_001:0243c22": "下有二龍王擁護。此寶像大略也。若持誦行者。欲想",
    "X59n1078_001:0243c23": "出寶像。應作如是觀。不能作如是觀者。隨意所便。諦",
    "X59n1078_001:0243c24": "觀一物(十八臂所執法物)。則念慮誠一。雜妄不生。是謂意密。",
    "X59n1078_001:0244a01": "加以誦呪口密。結印身密。是謂三密相應。上根持誦",
    "X59n1078_001:0244a02": "方能有此。久不間斷則獲福廣大。即於此生得進菩",
    "X59n1078_001:0244a03": "提矣。癸丑年九日記。",
    "X59n1078_001:0244a04": "今世所傳寶像十八臂中法物彼此互異。堯挺",
    "X59n1078_001:0244a05": "詳攷經懺遺文。參酌至當。援筆記之。使後之觀",
    "X59n1078_001:0244a06": "想者知所據。即作像者亦知所準云。",
    "X59n1078_001:0244a11": "集提印法",
    "X59n1078_001:0244a12": "大三昧印",
    "X59n1078_001:0244a13": "兩手仰掌展舒。右手壓左手。兩大拇指以指甲相著",
    "X59n1078_001:0244a14": "放在臍輪下。澄定身心後。頂上散印。○此印能滅一",
    "X59n1078_001:0244a15": "切狂亂妄想雜染思維。",
    "X59n1078_001:0244a16": "金剛拳印",
    "X59n1078_001:0244a17": "大拇指捻無名指根第一節。捻時。念唵字。餘四指遞",
    "X59n1078_001:0244a18": "握大拇指作拳。遞念四吽字誦呪畢。亦遞念五吽字。",
    "X59n1078_001:0244a19": "遞開五指散印。○此印能除內外障染成就一切功",
    "X59n1078_001:0244a20": "德。",
    "X59n1078_001:0244a21": "準提印",
    "X59n1078_001:0244a22": "兩手無名指并小指相乂於內。右指壓左指(左指疊近胸右",
    "X59n1078_001:0244a23": "指疊在外)。兩中指直竪相柱。兩頭指屈附中指第一節(一云",
    "X59n1078_001:0244a24": "第二節側)。兩大拇指並捻右手無名指中節屈指時念九",
    "X59n1078_001:0244b01": "聖梵字。欲有召請時以二頭指去來。誦呪畢。舉印頂",
    "X59n1078_001:0244b02": "上兩手散開。各用响聲訣。念吽字散之。○此印菩薩",
    "X59n1078_001:0244b03": "即來護持。能消一切業障。積集無量福德皆得現前。",
    "X59n1078_001:0244b04": "速證無上菩提。",
    "X59n1078_001:0244b05": "响聲訣",
    "X59n1078_001:0244b06": "大拇指捻中指頭肚頭。指屈附中指第一節。打响一",
    "X59n1078_001:0244b07": "聲念一吽字。",
    "X59n1078_001:0244b08": "上來諸印總要身密。若不曉諸印者。但結金剛拳",
    "X59n1078_001:0244b09": "亦是身密。更有散持者。凡行住坐臥皆可持。只持",
    "X59n1078_001:0244b10": "唵折隸。以下呪文不必結印。不必記數。不必觀想。",
    "X59n1078_001:0244b11": "不必對佛對鏡。所謂口誦便是。真行能除煩惱。安",
    "X59n1078_001:0244b12": "樂法身者也。",
    "X59n1078_001:0244b13": "准提印外式",
    "X59n1078_001:0244b19": "准提印內式",
    "X59n1078_001:0244c01": "金剛拳",
    "X59n1078_001:0244c08": "大三昧印",
    "X59n1078_001:0244c18": "持誦儀軌",
    "X59n1078_001:0244c19": "持呪人須立鏡壇。取一新鏡未曾用者。鏡面向西。",
    "X59n1078_001:0244c20": "行者面向東。每月十五日夜隨力設供養。具結准",
    "X59n1078_001:0244c21": "提印當心。呪鏡一百八遍。然後照常持呪。",
    "X59n1078_001:0244c22": "每日早晚對鏡焚香禮拜已。便觀想諸佛菩薩寶",
    "X59n1078_001:0244c23": "像有無量光明相好一一現前念。",
    "X59n1078_001:0244c24": "南無七俱胝佛母大聖准提王菩薩(三拜或一拜)。",
    "X59n1078_001:0245a01": "南無准提會上諸佛諸菩薩(一拜)。",
    "X59n1078_001:0245a02": "南無准提會上護法護呪一切聖眾(一拜)。拜竟。誦普",
    "X59n1078_001:0245a03": "供養真言曰。",
    "X59n1078_001:0245a04": "唵哦哦曩三婆縛韈日囉吽(口中念普供養真言。手中要結普通吉祥印。其",
    "X59n1078_001:0245a05": "印法以右手大指與無名指相捻。着餘三指皆放散是也。即以此印印諸器物。自然遍法界皆有無盡香．",
    "X59n1078_001:0245a06": "花．燈．塗．幢幡．珍饈等物供養。以表虔誠。若無種種香．花等物諸供養具者。止念此呪。結此印。亦成無盡供",
    "X59n1078_001:0245a07": "養具。誦呪畢頂上散印)跪祝曰。弟子(某甲)奉持神呪。祈求(某",
    "X59n1078_001:0245a08": "事云云)如意者。一拜而起(按顯密圓通凡有祈求要先持准提真言五十",
    "X59n1078_001:0245a09": "萬遍。或七十萬遍。或百萬遍。以為先行。然後誦呪。祈求決定成就。若求出世間法者。預前持准提真言五",
    "X59n1078_001:0245a10": "百萬遍。或七百萬遍。或千萬遍而為先行。然後誦呪。定有靈騐)。乃金剛正坐(以右脚壓",
    "X59n1078_001:0245a11": "左脚髀上。或隨人意坐亦得)手結大三昧印。想自身頂上有梵",
    "X59n1078_001:0245a12": "書[口*藍]字。此字遍有光明如明珠如滿月。然後誦",
    "X59n1078_001:0245a13": "呪。(有不能想得梵字者。只專心誦呪亦具一切三昧。餘倣此)。或又想字變成",
    "X59n1078_001:0245a14": "火輪燒盡自己有漏之身。復想大蓮花上有阿",
    "X59n1078_001:0245a15": "字生成無漏智身。更想暗字灌頂已。又想[口*藍]",
    "X59n1078_001:0245a16": "字變成大火燒此有為世界。如同刼火燒盡無遺。",
    "X59n1078_001:0245a17": "但有空寂。復想建立無為之壇。於最下方遍想",
    "X59n1078_001:0245a18": "欠字雜色而為空輪。於空輪上遍想含字黑色",
    "X59n1078_001:0245a19": "變成風輪。於風輪上遍想[口*藍]字赤色變成火輪。",
    "X59n1078_001:0245a20": "於火輪上遍想鑁字白色變成水輪。於水輪上",
    "X59n1078_001:0245a21": "遍想阿字黃色變成金剛地。於金剛地上遍想",
    "X59n1078_001:0245a22": "有大蓮花。一一蓮花上皆有准提菩薩。無量聖眾",
    "X59n1078_001:0245a23": "圍繞。一一准提前皆有行者自身。一一自身各出",
    "X59n1078_001:0245a24": "無量華．菓．飲食．幢幡等諸供養具而為供養。又皆",
    "X59n1078_001:0245b01": "對准提鏡壇三密相應(又行者若無准提像并花菓飲食等供具。但作此觀",
    "X59n1078_001:0245b02": "亦得吉祥成就。有不能想火輪灌頂建立無為壇等法者。但依上文想字頂上如明珠如滿月止亦得)",
    "X59n1078_001:0245b03": "觀想畢。捧淨水念准提真言二十一遍。上下八方",
    "X59n1078_001:0245b04": "灑之即成辟除結界(不便洒水者。以手擬水想作洒水狀。亦同洒水)次誦",
    "X59n1078_001:0245b05": "淨法界真言二十一遍。左手握金剛拳。右手持念",
    "X59n1078_001:0245b06": "珠(或跪或坐隨便)誦真言曰。",
    "X59n1078_001:0245b07": "唵[口*藍](心想梵字)",
    "X59n1078_001:0245b09": "次誦護身真言二十一遍真言曰。",
    "X59n1078_001:0245b10": "唵嚙[口*臨](二合)([口*臨]字去聲彈舌呼之。心想梵字)",
    "X59n1078_001:0245b12": "次誦六字大明真言一百八遍真言曰。",
    "X59n1078_001:0245b13": "唵麼抳鉢訥銘(二合)吽(心想梵字光明。又想自身完滿潔白。徧有光明。心作思維曰。一",
    "X59n1078_001:0245b14": "切眾生身中悉得清淨不染煩惱)",
    "X59n1078_001:0245b15": "(二合)",
    "X59n1078_001:0245b16": "誦畢以金剛拳印額上。次印左肩右肩。次印心上",
    "X59n1078_001:0245b17": "喉上於頂上散之。印五處時遞念五吽字散時遞",
    "X59n1078_001:0245b18": "開五指亦遞念五吽字。",
    "X59n1078_001:0245b19": "次誦准提真言。兩手結准提印。以准提真言與一",
    "X59n1078_001:0245b20": "字大輪呪一次。同誦一百八遍(若不能結准提印者。如前式左手結",
    "X59n1078_001:0245b21": "金剛拳。右手執念珠持。若結准提印欲記數時。於自身分手指上記。或准提菩薩手臂上記。若忙者只散",
    "X59n1078_001:0245b22": "持之。或有不樂大輪呪者。只持准提真言亦得。○或不能從普供養淨法界等真言次第持誦者。只持準",
    "X59n1078_001:0245b23": "提神呪亦得。更或鈍根只唵字以下持之)。",
    "X59n1078_001:0245b24": "稽首皈依蘇悉帝。頭面頂禮七俱胝。我今稱讚大",
    "X59n1078_001:0245c01": "准提。惟願慈悲垂加護(念一遍)。",
    "X59n1078_001:0245c02": "七俱胝佛母心大准提陀羅尼真言曰。",
    "X59n1078_001:0245c03": "南無颯哆喃三藐三菩馱俱胝喃怛你也(二合)他",
    "X59n1078_001:0245c04": "唵折隸主隸隸提娑婆(二合)訶　唵部林(二合)",
    "X59n1078_001:0245c05": "(二合)",
    "X59n1078_001:0245c06": "(二合)　(二合)",
    "X59n1078_001:0245c07": "誦竟。於頂上散准提手印。或結印誦得一千八十",
    "X59n1078_001:0245c08": "遍更好。或一百八遍外但以左手作金剛印。右手",
    "X59n1078_001:0245c09": "掐念珠持。或持三百遍。或五百遍。或七百遍。或千",
    "X59n1078_001:0245c10": "八十遍。或三五千遍。或無數無記隨力以持皆可。",
    "X59n1078_001:0245c11": "但一百八遍外自唵字以下持之(初學者宜全呪持之。或不樂持",
    "X59n1078_001:0245c12": "全呪者。槩從唵字以下持之。或不樂唵字以下持之者。從初至終已全呪持之。更有息灾法。增益法。敬愛",
    "X59n1078_001:0245c13": "法。降伏法。及出世間法五種壇法。各有不同。只照前法持之。凡有所求。決定成就。詳見顯密圓通。○又正",
    "X59n1078_001:0245c14": "持誦時。未滿一百八遍不得共人語話。若欲語話時。舌上想字縱有語話。不成間斷)。",
    "X59n1078_001:0245c15": "誦畢。仍念完滿補闕真言十遍。真言曰。",
    "X59n1078_001:0245c16": "唵呼魯呼魯社野穆契莎訶",
    "X59n1078_001:0245c17": "南無七俱胝佛母大聖准提王菩薩(三拜或一拜)。",
    "X59n1078_001:0245c18": "南無准提會上諸佛諸菩薩(一拜)。",
    "X59n1078_001:0245c19": "南無准提會上護法護呪一切聖眾(一拜)。",
    "X59n1078_001:0245c20": "拜竟。收鏡入囊。上來持誦儀軌竟。",
    "X59n1078_001:0245c21": "准提呪說",
    "X59n1078_001:0245c22": "唵哦哦曩三婆縛韈日囉吽是普供養真言。加以吉",
    "X59n1078_001:0245c23": "祥印能令遍法界皆有無盡香．花．燈．塗．幢幡．傘。葢",
    "X59n1078_001:0245c24": "衣服．臥具．樓閣．宮殿．獅子座．音樂．歌舞．種種珍饈",
    "X59n1078_001:0246a01": "等物遍虗空界而為供養。以表虔誠。若無香花等",
    "X59n1078_001:0246a02": "物諸供養具者。止念此呪。結此印。亦成無盡供養",
    "X59n1078_001:0246a03": "具(此呪原不屬准提。古人恐持准提者乏供養。以致敬故。補此呪於前云)。",
    "X59n1078_001:0246a04": "唵[口*藍]是淨法界真言。想一[口*藍]字能令三業悉皆清",
    "X59n1078_001:0246a05": "淨。一切罪障盡得消除。又能成辦一切勝事。隨所",
    "X59n1078_001:0246a06": "住處悉得清淨。衣服不淨便成淨衣。身不澡浴便",
    "X59n1078_001:0246a07": "當澡浴。若用水作淨不名真淨。真言一字變染成",
    "X59n1078_001:0246a08": "淨。偈云。囉字色鮮白。空點以嚴之。如彼髻明珠置",
    "X59n1078_001:0246a09": "之於頂上。真言同法界。無量眾罪除。一切觸穢處。",
    "X59n1078_001:0246a10": "當加此字門。○若實外緣不具。但用此[口*藍]字淨之。",
    "X59n1078_001:0246a11": "若外緣具者。先水澡浴著新淨衣。更用字淨之。",
    "X59n1078_001:0246a12": "即內外俱清淨也。",
    "X59n1078_001:0246a13": "唵嚙[口*臨]是護身真言。能滅五逆十惡一切罪業。能除",
    "X59n1078_001:0246a14": "一切種種病苦灾障惡夢邪魅鬼神諸不祥事。而",
    "X59n1078_001:0246a15": "能成辦一切勝事。令一切所願皆得圓滿。此呪是",
    "X59n1078_001:0246a16": "諸佛心。若人專心誦一遍能守護自身。一切鬼神",
    "X59n1078_001:0246a17": "天魔不敢侵近。誦兩遍能守護同伴。誦三遍能守",
    "X59n1078_001:0246a18": "護一宅中人。誦四遍能守護一城中人。乃至誦七",
    "X59n1078_001:0246a19": "遍能守護四天下人。",
    "X59n1078_001:0246a20": "唵麼抳鉢訥銘吽是六字大明真言。若誦此呪。隨所",
    "X59n1078_001:0246a21": "住處有無量諸佛菩薩天龍八部集會。又具無量",
    "X59n1078_001:0246a22": "三昧法門。持誦之人七代種族皆得解脫。腹中諸",
    "X59n1078_001:0246a23": "蟲當得菩薩之位。是人日日得具六波羅蜜圓滿",
    "X59n1078_001:0246a24": "功德。得無盡辨才清淨眾聚。口中所出之氣。觸他",
    "X59n1078_001:0246b01": "人身蒙所觸者離諸嗔毒。當得菩薩之位。假若四",
    "X59n1078_001:0246b02": "天下人皆得七地菩薩之位。彼諸菩薩所有功德",
    "X59n1078_001:0246b03": "與誦六字呪一遍功德等無有異。此呪是觀世音",
    "X59n1078_001:0246b04": "菩薩微玅本心。若人書寫此六字大明。則同書寫",
    "X59n1078_001:0246b05": "八萬四千法藏所獲功德等無有異。若以金寶造",
    "X59n1078_001:0246b06": "如來像數如微塵。不如書寫此六字中一字功德。",
    "X59n1078_001:0246b07": "若人得持誦此六字大明。是人貪嗔癡不能染著。",
    "X59n1078_001:0246b08": "若戴持此呪在身者。亦不染著貪嗔癡病。此戴持",
    "X59n1078_001:0246b09": "人身手所觸眼目所覩一切有情速得菩薩之位。",
    "X59n1078_001:0246b10": "永不復受生．老．病．死等苦。說此六字大明竟。有七",
    "X59n1078_001:0246b11": "十七俱胝佛一時現前。同聲說准提呪。即知此六",
    "X59n1078_001:0246b12": "字大明與准提真言次第相須也。",
    "X59n1078_001:0246b13": "南無颯哆喃三藐三菩駄俱胝喃怛你也他唵折隸",
    "X59n1078_001:0246b14": "主隸准提娑婆訶是准提呪。能滅五逆十惡一切",
    "X59n1078_001:0246b15": "罪障。成就一切白法功德。持此呪者。不問在家出",
    "X59n1078_001:0246b16": "家飲酒食肉有妻子不揀淨穢。但志心持誦能使",
    "X59n1078_001:0246b17": "短命眾生增壽無量。迦摩羅疾尚得差除何況餘",
    "X59n1078_001:0246b18": "病。若不消滅無有是處。若誦滿四十九日。准提菩",
    "X59n1078_001:0246b19": "薩令二聖者常隨其人。所有善惡。心之所念。皆於",
    "X59n1078_001:0246b20": "耳邊一一具報。若有無福無相。求官不遂。貧苦所",
    "X59n1078_001:0246b21": "逼者。常誦此呪。能令現世得輪王福。所求官位必",
    "X59n1078_001:0246b22": "得稱遂。若求智慧得大智慧。求男女者便得男女。",
    "X59n1078_001:0246b23": "凡有所求。無不稱遂。似如意珠一切隨心。又誦此",
    "X59n1078_001:0246b24": "呪。能令國王大臣及諸四眾生愛敬心。見即歡喜。",
    "X59n1078_001:0246c01": "誦此呪人。水不能溺。火不能燒。毒藥怨家軍陣強",
    "X59n1078_001:0246c02": "賊及惡龍猛獸諸鬼魅等皆不能害。若欲請梵王",
    "X59n1078_001:0246c03": "帝釋四天王閻羅天子等。但誦此呪。隨請必至。不",
    "X59n1078_001:0246c04": "敢前次。所有驅使隨心皆得。此呪於南瞻部州有",
    "X59n1078_001:0246c05": "大勢力。移須彌山竭大海水。呪乾枯木能生花菓。",
    "X59n1078_001:0246c06": "何況更能依法持誦。不轉肉身得大神足往兜率",
    "X59n1078_001:0246c07": "天。若求長生及諸仙藥。但依法誦呪。即得見觀世",
    "X59n1078_001:0246c08": "音菩薩或金剛手菩薩授與神仙妙藥。隨取食之。",
    "X59n1078_001:0246c09": "即成仙道。得延壽命。齊於日月。證菩薩位。若依法",
    "X59n1078_001:0246c10": "誦滿一百萬遍。便得往詣十方淨土。歷事諸佛。普",
    "X59n1078_001:0246c11": "聞玅法。得證菩提。龍樹菩薩以偈讚曰。准提功德",
    "X59n1078_001:0246c12": "聚。寂靜心常誦。一切諸大難。無能侵是人。天上及",
    "X59n1078_001:0246c13": "人間。受福如佛等。遇此如意珠。定獲無等等。",
    "X59n1078_001:0246c14": "唵部林是一字大輪呪。亦名末法中一字心呪。此呪",
    "X59n1078_001:0246c15": "於末法時。法欲滅時。有大勢力能於世間作大利",
    "X59n1078_001:0246c16": "益。能護如來一切法藏。能降伏一切八部之眾。能",
    "X59n1078_001:0246c17": "摧世間一切惡呪。是一切諸佛之頂。文殊菩薩之",
    "X59n1078_001:0246c18": "心。能施一切眾生無畏。能與一切眾生快樂。凡有",
    "X59n1078_001:0246c19": "修持。隨意得果。同如意珠。能滿一切之願。若誦此",
    "X59n1078_001:0246c20": "呪。於四方面五百驛內。諸惡鬼神皆自馳散。諸惡",
    "X59n1078_001:0246c21": "星曜及諸天魔不敢侵近。若持誦餘一切真言。恐",
    "X59n1078_001:0246c22": "不成就。即用此呪共餘真言一處同誦。決定成就。",
    "X59n1078_001:0246c23": "若不成就及無現騐。其呪神等即當頭破七分。是",
    "X59n1078_001:0246c24": "知此呪能助一切真言疾得成就。或別持此呪亦",
    "X59n1078_001:0247a01": "得。",
    "X59n1078_001:0247a02": "唵呼嚕呼嚕社野穆契莎訶是圓滿補闕真言。所以",
    "X59n1078_001:0247a03": "補諸呪之闕失而獲圓滿之全功也。凡持諸真言",
    "X59n1078_001:0247a04": "者。如有手印不次第存想。不專注誦持有斷續等",
    "X59n1078_001:0247a05": "過。一念此呪。皆有功無罪。故編附於後。以為准提",
    "X59n1078_001:0247a06": "呪一助焉(此呪原不屬准提。自他呪採入。故云編附)。",
    "X59n1078_001:0247a07": "若能如法誦呪。即有一切善神龍王金剛密跡常隨",
    "X59n1078_001:0247a08": "衛護不離其側。如護眼睛。如護己命。",
    "X59n1078_001:0247a09": "設有眾生於散亂心口持神呪。常有無量金剛藏王",
    "X59n1078_001:0247a10": "菩薩種族眷屬晝夜常隨侍衛。此人縱令魔王求",
    "X59n1078_001:0247a11": "其方便。終不可得。諸小鬼神去此善人十由旬外。",
    "X59n1078_001:0247a12": "若魔眷屬欲來侵擾是善人者。諸金剛眾以寶杵",
    "X59n1078_001:0247a13": "碎其首猶如微塵。恒令此人所作如願(心未開悟。自有散亂",
    "X59n1078_001:0247a14": "處。即散亂持呪。尚有如是功用也。況不散亂者乎)。",
    "X59n1078_001:0247a15": "若亡人廣造惡業死墮三塗。真言行者即稱亡人名",
    "X59n1078_001:0247a16": "字。專心誦呪。亡者應時得離惡趣生於天上(若亡人未",
    "X59n1078_001:0247a17": "造惡業者。其得呪力生天更無疑也。凡仁孝慈悲之士更當留意於此)。",
    "X59n1078_001:0247a18": "依餘門成佛。如乘羊馬行千里程經久方到。依陀羅",
    "X59n1078_001:0247a19": "尼門成佛。如乘神通行千里程。舉意便到。所至處",
    "X59n1078_001:0247a20": "雖無異。所乘法有遲疾也。",
    "X59n1078_001:0247a21": "持誦呪者一切所求皆得果遂。惟除於呪生疑(不深信者",
    "X59n1078_001:0247a22": "其持呪必無騐。勿訝呪之罔功也)。",
    "X59n1078_001:0247a23": "以上說呪功用。",
    "X59n1078_001:0247a24": "每日持誦須要定其時分。若一時持。定早晨。二時持。",
    "X59n1078_001:0247b01": "加黃昏。三昧持。加正午。若務忙者不拘時分。有暇",
    "X59n1078_001:0247b02": "則持(若日間有事者從夜間持之。若奔走不給者。凡應事接物皆散持之。○散持謂不結印。不",
    "X59n1078_001:0247b03": "記數。不對鏡。不觀想)。",
    "X59n1078_001:0247b04": "持誦有五種隨根所樂。一瑜伽持。想自心如一月輪",
    "X59n1078_001:0247b05": "湛然清淨。內外分明。以九聖梵字布心月中。唵",
    "X59n1078_001:0247b06": "字居中。折隸主隸准提娑婆",
    "X59n1078_001:0247b07": "訶字從前右旋。次第周布輪緣(去聲)。終而復始。二出",
    "X59n1078_001:0247b08": "入息持。謂出入息中想有九聖梵字。息出字出。息",
    "X59n1078_001:0247b09": "入字入。字字朗然。如貫明珠不得間斷。三金剛持。",
    "X59n1078_001:0247b10": "唇齒不動。舌不至齶。但口中微動。四微聲持。但令",
    "X59n1078_001:0247b11": "自耳聞之。不緩不急。字字須得分明稱之。五高聲",
    "X59n1078_001:0247b12": "持。令他聞之。亦得滅罪。",
    "X59n1078_001:0247b13": "復有二種持誦。一無數持。謂不持珠。定數常無間斷。",
    "X59n1078_001:0247b14": "二有數持。謂掐數珠。每日須限定其數。不得闕少。",
    "X59n1078_001:0247b15": "(倘有要事阻礙。闕少其數。事已必須補還。或限數簡易。不過三五百。或一二百。每日寧過其數。不至闕少",
    "X59n1078_001:0247b16": "亦得)。",
    "X59n1078_001:0247b17": "上根持須得三密相應。一身密結印。二語密誦呪。三",
    "X59n1078_001:0247b18": "意密。或想真言梵字。或緣持誦之聲。或想准提菩",
    "X59n1078_001:0247b19": "薩。或想菩薩手中所執杵瓶花菓等物。若用三密",
    "X59n1078_001:0247b20": "為門。不須經歷劫數具修諸行。只於此生足滿諸",
    "X59n1078_001:0247b21": "波羅蜜。",
    "X59n1078_001:0247b22": "行者不須苦節勞形。恐心神散亂。於行住坐臥四威",
    "X59n1078_001:0247b23": "儀中。皆得三密修習。於見聞覺知。惟觀阿字。要",
    "X59n1078_001:0247b24": "在勤策身心不令懈怠。欲近成就時。必有種種障",
    "X59n1078_001:0247c01": "起。應作息灾降伏等法。隨行者性根差別。於其中",
    "X59n1078_001:0247c02": "間必獲三昧現前。即於定中見無數佛會。聞玅法",
    "X59n1078_001:0247c03": "音。證得十地菩薩之位。",
    "X59n1078_001:0247c04": "若人緊切持誦時。或逢種種魔障。或忽然怕怖。或舌",
    "X59n1078_001:0247c05": "難持誦。或身心不安。或多嗔多睡。或見諸異相。或",
    "X59n1078_001:0247c06": "於呪反生疑心不欲持誦等(云云)。若對治者應觀",
    "X59n1078_001:0247c07": "梵書囉字。或觀[口*藍]字。或觀阿字等。但隨觀",
    "X59n1078_001:0247c08": "一字。彼境界自然消滅。若分別心多。當觀灑字。",
    "X59n1078_001:0247c09": "即成無分別。若著有心多。應觀含字。即因緣法",
    "X59n1078_001:0247c10": "本空也。○此上且約一途而說。若實言之。隨一字",
    "X59n1078_001:0247c11": "一切處皆得用之。謂一字實具一切字。一切功用。",
    "X59n1078_001:0247c12": "是一切佛菩薩也。",
    "X59n1078_001:0247c13": "真言行者用功持誦。或夢見諸佛菩薩聖僧天女。或",
    "X59n1078_001:0247c14": "夢見自身騰空自在。或渡大海。或浮江河。或上樓",
    "X59n1078_001:0247c15": "臺高樹。或登白山。或乘獅子白馬白象。或夢見好",
    "X59n1078_001:0247c16": "花菓。或夢見著黃衣白衣沙門。或喫白物吐黑物。",
    "X59n1078_001:0247c17": "或吞日月等。即是無始罪滅之相。或正持呪時。見",
    "X59n1078_001:0247c18": "諸[番*去]光明。或見空中遍地奇特之花。或見諸佛菩",
    "X59n1078_001:0247c19": "薩聖僧天仙等。或見諸佛淨土。或自遊佛國。親承",
    "X59n1078_001:0247c20": "供養。或見燈光高一二尺。乃至一丈。或無火。爐中",
    "X59n1078_001:0247c21": "自有煙起。或見佛像幡葢自動。或聞諸佛菩薩種",
    "X59n1078_001:0247c22": "種美聲。或覺自身巍巍高大。或齒落重生。或髮白",
    "X59n1078_001:0247c23": "返黑。或身潤白不生蚤虱。或貪嗔癡心自然消滅。",
    "X59n1078_001:0247c24": "或總持不忘一字能演多義。或智慧頓生自然通",
    "X59n1078_001:0248a01": "曉一切經律論。或一切三昧法門自然現前。或福",
    "X59n1078_001:0248a02": "德頓高四眾歸仰等(云云)。若逢如上之事。但見福",
    "X59n1078_001:0248a03": "慧增長近成就相。莫生疑惑之心。勿起取捨之念。",
    "X59n1078_001:0248a04": "應觀所逢境界皆是阿字。或[口*藍]字等。或想皆",
    "X59n1078_001:0248a05": "如夢幻。或想皆是法界一心。若得逢如是應騐。更",
    "X59n1078_001:0248a06": "須策發三業。加功持誦。不得宣說呪中境界。衒買",
    "X59n1078_001:0248a07": "與人。惟同道者不為名利敬讚方得說之。○此上",
    "X59n1078_001:0248a08": "所說正持呪時。見諸[番*去]光明等事。皆是經文今有",
    "X59n1078_001:0248a09": "閑僧儒士汎參禪理者。闕見相以為妖異。此則非",
    "X59n1078_001:0248a10": "但毀謗最上乘教。亦是捨相取性之邪見也。不知",
    "X59n1078_001:0248a11": "其相本來自性耳。",
    "X59n1078_001:0248a12": "以上說持呪工夫。",
    "X59n1078_001:0248a13": "呪為如來密教。惟佛與佛不言而喻。即因位菩",
    "X59n1078_001:0248a14": "薩亦不能知其微旨也。況(挺)世間凡夫又何能",
    "X59n1078_001:0248a15": "取而說之也。然呪不可說而呪之功用與持呪",
    "X59n1078_001:0248a16": "之功夫則可說也。苟能從功夫而獲功用。精進",
    "X59n1078_001:0248a17": "不已。亦將超因位菩薩而上之。則凡不可說者",
    "X59n1078_001:0248a18": "而皆為可說者矣。佛弟子施(堯挺)謹述",
    "X59n1078_001:0248a19": "此呪文所在。必有天龍八部擁護。最為靈應。",
    "X59n1078_001:0248a20": "即不能持誦者。亦當虔心奉祀。與家中佛神",
    "X59n1078_001:0248a21": "供養一處。獲福無量。切不可混置。褻慢自取",
    "X59n1078_001:0248a22": "罪過。敬之。敬之。",
    "X59n1078_001:0248a23": "福省南臺後洲準提堂藏板"
}