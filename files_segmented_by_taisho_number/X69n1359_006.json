{
    "X69n1359_006:0528b01": "應菴和尚語錄卷第六",
    "X69n1359_006:0528b03": "明州天童山景德禪寺語錄",
    "X69n1359_006:0528b04": "嗣法門人　(守詮)　等編",
    "X69n1359_006:0528b05": "入寺上堂云。風行草偃。水到渠成。正令既行。十方坐",
    "X69n1359_006:0528b06": "斷。若也向上論去。語默不及處。棒喝未施前。總是依",
    "X69n1359_006:0528b07": "草附木漢。事不獲已。且作死馬醫。所以道。隨處作主。",
    "X69n1359_006:0528b08": "遇緣即宗。法幢隨處建立。展臨濟三玄戈甲。會曹洞",
    "X69n1359_006:0528b09": "五位君臣。敲倡雙行。殺活自在。拈一莖草。穿天下衲",
    "X69n1359_006:0528b10": "僧鼻孔。布縵天網。要打衝浪錦鱗。是則是便與麼去。",
    "X69n1359_006:0528b11": "達磨一宗掃土而盡。驀拈拄杖。劃一劃云。劍為不平",
    "X69n1359_006:0528b12": "離寶匣。藥因救病出金瓶。以拄杖卓一卓(謝詞不錄)。",
    "X69n1359_006:0528b13": "復舉僧問當山第一代啟禪師云。學人卓卓上來。請",
    "X69n1359_006:0528b14": "師的的。啟云。我這裏一屙便了。有甚麼卓卓的的。僧",
    "X69n1359_006:0528b15": "云。和尚恁麼答話。更買草鞋行脚始得。啟喚僧近前。",
    "X69n1359_006:0528b16": "僧乃近前。啟云。老僧恁麼道。過在什麼處。其僧擬議。",
    "X69n1359_006:0528b17": "啟便打。師云。啟禪師。故是本分鉗鎚。塞新天童口未",
    "X69n1359_006:0528b18": "得在。這僧雖深入閫奧。要且未具透關眼。下座。",
    "X69n1359_006:0528b19": "上堂。舉僧問趙州。如何是毗盧圓相。州云。自小出家",
    "X69n1359_006:0528b20": "不曾眼華。師云。趙州見處偏枯。若有人問天童。如何",
    "X69n1359_006:0528b21": "是毗盧圓相。祇對佗道。大底大小底小。且道與趙州",
    "X69n1359_006:0528b22": "還有優劣也無。具擇法眼。試檢點看。",
    "X69n1359_006:0528b23": "上堂。舉昔日崔郎中。問趙州和尚云。大善知識。還入",
    "X69n1359_006:0528b24": "地獄也無。州云。老僧末上便入。崔云。既是大善知識",
    "X69n1359_006:0528c01": "為甚却入地獄。州云。老僧若不入。爭救得郎中　師",
    "X69n1359_006:0528c02": "云。善知識者是大因緣。臨垂手時。著著有出身之路。",
    "X69n1359_006:0528c03": "何故如此。不入虎穴。爭得虎子。",
    "X69n1359_006:0528c04": "上堂云。禪禪。更不相煎。坐底自坐。眠底自眠。大家安",
    "X69n1359_006:0528c05": "樂。無法可傳。禪禪。曹洞五位臨濟三玄。大年三十夜。",
    "X69n1359_006:0528c06": "脚踏地頭頂天。禪禪。不直半文錢。海枯終見底。人死",
    "X69n1359_006:0528c07": "脚皮穿。",
    "X69n1359_006:0528c08": "施主請上堂。當機不昧。千眼頓開。智鑑洞明。十虗普",
    "X69n1359_006:0528c09": "應。直得如天普葢似地普擎如日普照如風普吹。無",
    "X69n1359_006:0528c10": "一絲毫許。為緣為對為死為生。為去為來。所以道。一",
    "X69n1359_006:0528c11": "切法不生。一切法不滅。若能如是解。諸佛常現前。又",
    "X69n1359_006:0528c12": "道。未達境唯心。起種種分別。達境唯心已。分別即不",
    "X69n1359_006:0528c13": "生。於分別不生法中。識取不變動清淨本然周徧法",
    "X69n1359_006:0528c14": "界本來面目。若了得去。天地未分。生佛未立已前。乃",
    "X69n1359_006:0528c15": "至劫火洞然。大千俱壞。於中無一絲毫動搖。無一絲",
    "X69n1359_006:0528c16": "毫起滅。無一絲毫增減。無一絲毫榮辱。若能恁麼便",
    "X69n1359_006:0528c17": "知得。亡者曠大劫來。至于今日。生死去來。了不可得。",
    "X69n1359_006:0528c18": "且道超然㧞萃一句作麼生道。九蓮開合處。百寶自",
    "X69n1359_006:0528c19": "莊嚴。",
    "X69n1359_006:0528c20": "官客入山上堂云。釋迦老子道。吾有正法眼藏涅槃",
    "X69n1359_006:0528c21": "妙心。分付摩訶大迦葉。恁麼說話。大似傍若無人。豈",
    "X69n1359_006:0528c22": "不見。陳操尚書。一日訪資福。福見來。以手畫一圓相。",
    "X69n1359_006:0528c23": "尚書云。弟子恁麼來。早是不著便那堪更畫圓相。資",
    "X69n1359_006:0528c24": "福便歸方丈閉却門。後來雪竇道。尚書祇具一隻眼。",
    "X69n1359_006:0529a01": "真如喆和尚云。資福雖是本分鉗鎚。爭柰尚書是煅",
    "X69n1359_006:0529a02": "了底精金。師云。雖然如是若到天童門下未放過在。",
    "X69n1359_006:0529a03": "當時待尚書道弟子恁麼來。早是不著便。那堪更畫",
    "X69n1359_006:0529a04": "圓相。天童則大開東閣。明窻下如法安排。何故。門內",
    "X69n1359_006:0529a05": "有君子門外君子至。",
    "X69n1359_006:0529a06": "上堂。良工未出。玉石不分。巧冶無人。金沙混雜。縱使",
    "X69n1359_006:0529a07": "無師自悟。向天童門下。何啻朝打三千。暮打八百。驀",
    "X69n1359_006:0529a08": "拈拄杖云。喚作拄杖。玉石不分不喚作拄杖。金沙混",
    "X69n1359_006:0529a09": "襍。其間一箇半箇。善別端由。管取平步青雲。苟或未",
    "X69n1359_006:0529a10": "然。以拄杖卓一卓云。急著眼看。",
    "X69n1359_006:0529a11": "上堂。舉慈明示眾云。一切賢聖皆以無為法。而有差",
    "X69n1359_006:0529a12": "別。前是案山後是主山。且道無為法在什麼處。良久",
    "X69n1359_006:0529a13": "云。向下文長付在來日。師云。天童也著一隻眼。一切",
    "X69n1359_006:0529a14": "賢聖皆以無為法而有差別。東弗于逮。西瞿耶尼。南",
    "X69n1359_006:0529a15": "贍部洲。北鬱單越。到處去來。不如在此。",
    "X69n1359_006:0529a16": "劉氏請上堂云。四月初八佛生日。天下叢林皆浴佛。",
    "X69n1359_006:0529a17": "佛身充滿太虗空。何處更有虗空覔。見前僧俗等。金",
    "X69n1359_006:0529a18": "軀長短方圓。皆顯赫放光動地。二六時從本至今無",
    "X69n1359_006:0529a19": "間隔。今有檀越女弟子劉氏。同男王承直。曠大劫來",
    "X69n1359_006:0529a20": "植善根。所行真實如菩薩。當知功德福無涯。回向癸",
    "X69n1359_006:0529a21": "未誕生日。唯願歲君嚮此誠。諸天星曜同昭格。資持",
    "X69n1359_006:0529a22": "劉氏從此去。壽同趙州百二十。更祈不盡大功勳。保",
    "X69n1359_006:0529a23": "男察判官崇極。子子孫孫福祿昌。無量福田咸併集。",
    "X69n1359_006:0529a24": "此月十四往臨安。龍天當護為般挈。三江九堰聰明",
    "X69n1359_006:0529b01": "神。稽首歸依助英傑。全家既達九重城。母子忻懽仰",
    "X69n1359_006:0529b02": "天力。",
    "X69n1359_006:0529b03": "舉傑首座立僧上堂云。一棒一條痕。一摑一手血。臨",
    "X69n1359_006:0529b04": "濟老瞎驢。至今猶未瞥。須彌頂上浪拍天。大洋海水",
    "X69n1359_006:0529b05": "無一滴。偉哉本色人。頂門亞三隻。辨龍蛇百草頭。擒",
    "X69n1359_006:0529b06": "虎兕一毫力。穿大地人鼻孔。坐斷衲僧搖舌。雖然猶",
    "X69n1359_006:0529b07": "未撥動向上一竅在。且作麼是向上一竅。問取堂中",
    "X69n1359_006:0529b08": "首座傑。",
    "X69n1359_006:0529b09": "上堂。五月五日端午節。天童為汝開真訣。駈釋迦逐",
    "X69n1359_006:0529b10": "彌勒。佛病祖病毛病頓清涼。魍魎邪神俱殄滅。相從",
    "X69n1359_006:0529b11": "唯喜。本色人非我同流誰與別。拄杖子非列挈公心",
    "X69n1359_006:0529b12": "一字更無說。千古萬古休饒舌。",
    "X69n1359_006:0529b13": "上堂。舉懷禪師云。青蘿夤緣直上寒松之頂。白雲澹",
    "X69n1359_006:0529b14": "泞出沒太虗之中。南山起雲。北山下雨。會麼。甜瓜徹",
    "X69n1359_006:0529b15": "蒂甜。苦瓠連根苦。師云。天童也下一著。青蘿夤緣直",
    "X69n1359_006:0529b16": "上寒松之頂。白雲澹泞出沒太虗之中。狗子尾巴書",
    "X69n1359_006:0529b17": "梵字。野狐窟宅梵王宮。",
    "X69n1359_006:0529b18": "應庵和尚小參",
    "X69n1359_006:0529b19": "住湖州顯忠資福禪寺門人(守詮)等編",
    "X69n1359_006:0529b20": "廣德軍趙中大。施法衣請小參。僧問判府中大所施",
    "X69n1359_006:0529b21": "法衣。彌勒千尺之軀。披來不短。釋迦丈六金身。搭來",
    "X69n1359_006:0529b22": "不長。和尚用之。恰恰相稱。未審此意如何。師云。逼塞",
    "X69n1359_006:0529b23": "虗空。進云。恁麼則葢覆大千去也。師云。天上天下。進",
    "X69n1359_006:0529b24": "云。直得竪窮三際橫亘十方。師云。一句道著。進云。者",
    "X69n1359_006:0529c01": "一句甚處得來。師云。者一句也無來處。進云。只如韓",
    "X69n1359_006:0529c02": "文公。問大顛和尚。弟子公務事繁。佛法省要處。乞師",
    "X69n1359_006:0529c03": "一言。大顛默然。意旨如何　師云。斬釘截鐵。進云。只",
    "X69n1359_006:0529c04": "如侍者敲禪床三下。大顛云。作什麼。者云。先以定動",
    "X69n1359_006:0529c05": "後以智拔。文公忽然大悟又作麼生。師云。入地獄如",
    "X69n1359_006:0529c06": "箭。進云。和尚門風高峻。弟子向侍者邊得箇入處。還",
    "X69n1359_006:0529c07": "契大顛也無。師云。家醜莫外揚。進云。青山不鎻長飛",
    "X69n1359_006:0529c08": "勢。滄海合知來處高。師云。無錢沽酒。僧禮拜。師云。何",
    "X69n1359_006:0529c09": "不進語　師乃舉。教中道。若以色見我以音聲求我。",
    "X69n1359_006:0529c10": "是人行邪道。不能見如來。乃喝一喝云。諸人還聞麼。",
    "X69n1359_006:0529c11": "要且不是聲。提起袈裟角云。諸人還見麼。要且不是",
    "X69n1359_006:0529c12": "色。既不向聲色上辨向什麼處見如來。若道二六時",
    "X69n1359_006:0529c13": "中一動一靜一語一默。折旋俯仰處見如來。即是認",
    "X69n1359_006:0529c14": "賊為子。若道不向二六時中動靜語默折旋俯仰處",
    "X69n1359_006:0529c15": "辨。正是癡狂外邊走。到者裏若是明眼漢。瞞它一點",
    "X69n1359_006:0529c16": "不得。豈不見本仁和尚道。尋常不欲向聲前句後。鼓",
    "X69n1359_006:0529c17": "弄人家男女。要且聲不是聲。色不是色。時有僧出問。",
    "X69n1359_006:0529c18": "如何是聲不是聲。仁云。喚作色得麼。曰如何是色不",
    "X69n1359_006:0529c19": "是色。仁云。喚作聲得麼。且道為你說答你話。若辨得",
    "X69n1359_006:0529c20": "出。於佛法中。不妨有箇入處。雪竇拈云。本仁也甚奇",
    "X69n1359_006:0529c21": "恠。要且貪觀天上。既非聲前句後。從什麼處入師拈",
    "X69n1359_006:0529c22": "云。雪竇到者裏。盡其神通。無插手處。只如道既非聲",
    "X69n1359_006:0529c23": "前句後。從什麼處入。往往十箇有五雙蹉過。還知薦",
    "X69n1359_006:0529c24": "福落處麼。一箭落雙鵰。了智上人。遠自廣德。持判府",
    "X69n1359_006:0530a01": "中大回施俸資。特就今辰齋僧。營辦種種佛事。及捨",
    "X69n1359_006:0530a02": "法衣一頂。與山僧受用。乃命小參。舉揚正法眼藏涅",
    "X69n1359_006:0530a03": "槃妙心。集此無涯上善。並用祝陪台筭。并諸寶眷。福",
    "X69n1359_006:0530a04": "壽延鴻。不盡功德。四恩總報。三有齊資。法界有情。同",
    "X69n1359_006:0530a05": "圓種智。判府中大雖未參識。竊聞深知有此一段大",
    "X69n1359_006:0530a06": "事。雖相去千有餘里。而未甞隔一絲毫許。正所謂千",
    "X69n1359_006:0530a07": "里同風也。既作宗門外護。而又於此道不倦。信知於",
    "X69n1359_006:0530a08": "過去無量塵沙劫中。熏習得熟纔出頭來。一撥便轉。",
    "X69n1359_006:0530a09": "豈在忉忉也。然做工夫。別無佗術。只要有大信根具",
    "X69n1359_006:0530a10": "大種智。知有此事。於二六時中。行住坐臥處。切切提",
    "X69n1359_006:0530a11": "撕。看是什麼道理。但恁麼推來推去。推到無依倚處。",
    "X69n1359_006:0530a12": "驀地撞著。更不費絲毫氣力。便是從孃肚裏出來底",
    "X69n1359_006:0530a13": "未嘗別有一物與你也。與它從上佛祖。同一受用。正",
    "X69n1359_006:0530a14": "如斬一綟絲。一斬一切斬。如染一綟絲。一染一切染。",
    "X69n1359_006:0530a15": "前後際斷。三祇劫空。覔其虗空。了不可得。全體是箇",
    "X69n1359_006:0530a16": "金剛正體。了無出沒。在諸佛分上。不曾添一絲毫。在",
    "X69n1359_006:0530a17": "凡夫身中。不曾減一絲毫。如水洗水。似金愽金。有時",
    "X69n1359_006:0530a18": "拈一莖草。作丈六金身。有時將丈六金身。作一莖草。",
    "X69n1359_006:0530a19": "擒縱自在。殺活自由。者箇話頭。乃從靈山會上。黃面",
    "X69n1359_006:0530a20": "老子處來。佛佛祖祖。以心契心。至於今日。未嘗有一",
    "X69n1359_006:0530a21": "絲毫許錯悞。謂之正法眼藏涅槃妙心。未有天地。未",
    "X69n1359_006:0530a22": "有日月。未有人倫已前。此心亦逼塞虗空。逮乎天地",
    "X69n1359_006:0530a23": "既分。有日月人倫。此心亦逼塞虗空。所以道生也恁",
    "X69n1359_006:0530a24": "麼。死也恁麼。要且生死籠罩它不得。何故為它著著",
    "X69n1359_006:0530b01": "有出身之路。不見教中道。若在長者。長者中尊為說",
    "X69n1359_006:0530b02": "勝法。若在居士。居士中尊。斷其貪著。若在剎利。剎利",
    "X69n1359_006:0530b03": "中尊。教以忍辱。若在婆羅門。婆羅門中尊。除其我慢。",
    "X69n1359_006:0530b04": "若在大臣。大臣中尊。教以正法。若在王子。王子中尊。",
    "X69n1359_006:0530b05": "示以忠孝。若在內宮內宮中尊。化正宮女。若在庶民。",
    "X69n1359_006:0530b06": "庶民中尊。令興福力。若在梵天。梵天中尊。誨以勝慧。",
    "X69n1359_006:0530b07": "若在帝釋帝釋中尊。示現無常。若在護世。護世中尊。",
    "X69n1359_006:0530b08": "護諸眾生。此葢從清淨微妙根本智中。廣發如是勝",
    "X69n1359_006:0530b09": "妙方便大解脫門。又謂之金剛正體。又謂之頂王三",
    "X69n1359_006:0530b10": "昧。又謂之。浮幢王剎海。又謂之第一義。至於楊岐和",
    "X69n1359_006:0530b11": "尚。以金剛圈栗棘蓬。揭示學者。洞明少室直指之由。",
    "X69n1359_006:0530b12": "其變通逸格超量。得大自在。與一切人抽釘拔楔。解",
    "X69n1359_006:0530b13": "粘去縛。令各各自證。透頂透底。要且不可以心知。不",
    "X69n1359_006:0530b14": "可以識。識長沙和尚道。我若舉揚宗教。法堂前草深",
    "X69n1359_006:0530b15": "一丈。事不獲已。所以向諸人道。盡十方世界是沙門",
    "X69n1359_006:0530b16": "眼。盡十方世界是沙門全身。盡十方世界是自己光",
    "X69n1359_006:0530b17": "明。盡十方世界。在自己光明裏。盡十方世界無一人",
    "X69n1359_006:0530b18": "不是自己。我常向諸人道。三世諸佛。共盡法界眾生。",
    "X69n1359_006:0530b19": "是摩訶般若光。光未發時。汝等諸人。向什麼處委。光",
    "X69n1359_006:0530b20": "未發時。尚無佛無眾生消息。既無佛無眾生消息。且",
    "X69n1359_006:0530b21": "道大地山河。日月星辰。人畜草芥。纖洪長短。從什麼",
    "X69n1359_006:0530b22": "處得來。還知落處麼。天上有星皆拱北。人間無水不",
    "X69n1359_006:0530b23": "朝東。",
    "X69n1359_006:0530b24": "檀越散藏經請小參云。釋迦老子道。始從鹿野苑。終",
    "X69n1359_006:0530c01": "至跋提河。於是二中間。未甞說一字。祇如一大藏教。",
    "X69n1359_006:0530c02": "從甚處。得來這裏若覰得徹去。便知釋迦老子落處。",
    "X69n1359_006:0530c03": "既知落處。便具看經眼目。豈不見。昔有一婆子。請趙",
    "X69n1359_006:0530c04": "州看經。州遶禪床一匝。婆云。此來請和尚看全藏。如",
    "X69n1359_006:0530c05": "何祇轉半藏。如此看經。忒煞省力。更不用鎚鍾擊磬。",
    "X69n1359_006:0530c06": "歌贊佛乘。五千餘軸。不在彈指頃。一切了畢。須是恁",
    "X69n1359_006:0530c07": "麼看經始得。若肚裏著箇元字脚。便被黑豆子換却",
    "X69n1359_006:0530c08": "眼睛了也。更隨人舌頭轉。一藏半藏。有甚了期。大丈",
    "X69n1359_006:0530c09": "夫漢。直須一刀兩段。方知一句一偈一文一義。無不",
    "X69n1359_006:0530c10": "從自己胸中流出。葢天葢地。至於折旋俯仰。動作施",
    "X69n1359_006:0530c11": "為。皆是如來清淨妙輪。轉轆轆地。所以道。從無住本",
    "X69n1359_006:0530c12": "立一切法。昔有僧見老宿看經次。乃問。如何是看經",
    "X69n1359_006:0530c13": "眼。老宿竪起拳頭看佗用處。不妨嶮峻。且如何領會。",
    "X69n1359_006:0530c14": "若喚作看經眼。又是拳頭。若喚作拳頭。又失却看經",
    "X69n1359_006:0530c15": "眼。到這裏。不假三寸舌。辨明得出。方信道終日著衣。",
    "X69n1359_006:0530c16": "未甞挂一縷絲。終日喫飯。未甞咬破一粒米。終日看",
    "X69n1359_006:0530c17": "經。不曾道著箇元字脚。如是則不唯看經眼目分明。",
    "X69n1359_006:0530c18": "至於所獲利益不可思議。其或未然報恩更為諸人",
    "X69n1359_006:0530c19": "下箇切脚。毗盧遮那清淨海充滿三千與大千。",
    "X69n1359_006:0530c20": "虞七員外請小參。僧問。道高龍虎伏。德重鬼神欽。常",
    "X69n1359_006:0530c21": "年無此事。今夏有知音。正恁麼時如何。師云。知音知",
    "X69n1359_006:0530c22": "後更誰知。僧云。這知音還是王老師向上事也無。師",
    "X69n1359_006:0530c23": "云。喚作向上事也得。僧云。恁麼則向上向下。總由和",
    "X69n1359_006:0530c24": "尚去也。師云。老僧從來不曾脫空。僧云祇如大盡三",
    "X69n1359_006:0531a01": "十日。小盡二十九。豈不是脫空。師云汝還脫得也未。",
    "X69n1359_006:0531a02": "僧云。從朝至暮。不曾動著舌頭。師云。未見脫空在。又",
    "X69n1359_006:0531a03": "僧問。國清炙茄。光孝煎茄。是同是別。師云。飽便休。僧",
    "X69n1359_006:0531a04": "云至道無難唯嫌揀擇。師云自領出去　師乃云。是",
    "X69n1359_006:0531a05": "真精進。是名真法供養如來。爾時靈山一會儼然未",
    "X69n1359_006:0531a06": "散。豈不是今日恁麼時節。雖然不言我家醋淡。葢為",
    "X69n1359_006:0531a07": "天人各有一坐具地。侵佗一絲毫也不得光孝恁麼",
    "X69n1359_006:0531a08": "提唱。須是箇人始得。還有獨脫底麼。出來與光孝相",
    "X69n1359_006:0531a09": "見。其或未然。是法住法位。世間相常住。復云。老僧自",
    "X69n1359_006:0531a10": "到光孝首荷七員外令閤。喜道人令嗣祖道昆仲。舉",
    "X69n1359_006:0531a11": "家學般若眷屬。無不勠力外護。自非夙昔有大因緣",
    "X69n1359_006:0531a12": "安能若是耶。然而與人相聚。莫非身心真實。心若真",
    "X69n1359_006:0531a13": "實。至於動轉施為。行住坐臥。一語一默。無不真實。豈",
    "X69n1359_006:0531a14": "不見古人道。祇箇心心心是佛。十方世界最靈物。縱",
    "X69n1359_006:0531a15": "橫妙用可憐生。一切不如心真實。所以山河大地。日",
    "X69n1359_006:0531a16": "月星辰。人畜草芥。皆依真實而現相好。然真實之義。",
    "X69n1359_006:0531a17": "即是從上佛祖清淨大解脫門。祇看當人各各所行",
    "X69n1359_006:0531a18": "如何。其間一生為善者。至於多生為善者。無量劫來",
    "X69n1359_006:0531a19": "為善者。其殊勝果報。歷歷現前。苟為不善者。其不善",
    "X69n1359_006:0531a20": "境界。亦常歷歷現前。信之。善惡報應。毫髮無差。且如",
    "X69n1359_006:0531a21": "衲僧家。親近善知識。悠久辦一片真實身心。窮己躬",
    "X69n1359_006:0531a22": "大事。無有不成辦底道理。是故從上佛祖。天下老和",
    "X69n1359_006:0531a23": "尚。無不以真實顯示。豈不見。疎山矮師叔在溈山會",
    "X69n1359_006:0531a24": "下。聞示眾云。行脚高士。直須向聲色裏睡眠。聲色裏",
    "X69n1359_006:0531b01": "坐臥始得。是時踈山出問云。如何是不落聲色句。溈",
    "X69n1359_006:0531b02": "山竪起拂子。踈山云。此是落聲色句。溈山便歸方丈。",
    "X69n1359_006:0531b03": "踈山不契。遂辭香嚴。嚴云。何不且住。踈云。某甲與和",
    "X69n1359_006:0531b04": "尚無緣。嚴云。有何因緣不契。試舉看。踈山遂舉前話。",
    "X69n1359_006:0531b05": "嚴云。某甲有箇語。踈云。道什麼嚴云。言發非聲色前",
    "X69n1359_006:0531b06": "不物。踈云。元來此中有人。乃囑香嚴云。師兄向後有",
    "X69n1359_006:0531b07": "住處。某甲却來相見。諸人要識言發非聲色前不物",
    "X69n1359_006:0531b08": "麼。便是釋迦老子道。一人發真歸源。十方虗空悉皆",
    "X69n1359_006:0531b09": "消殞底。螢火之光也然踈山痒處既被香嚴抓著。豈",
    "X69n1359_006:0531b10": "止溈山檢點。千古之下。具大眼目尊宿皆不放過。溈",
    "X69n1359_006:0531b11": "山至晚。乃問香嚴。問聲色話底。矮闍梨在麼。嚴云。已",
    "X69n1359_006:0531b12": "去也。溈山云。向子道什麼。嚴云。某甲亦曾對佗來溈",
    "X69n1359_006:0531b13": "云。試舉看。嚴云。言發非聲。色前不物。溈云。佗道什麼。",
    "X69n1359_006:0531b14": "嚴云。佗深肯之。溈山失笑云。我將謂這矮子有長處。",
    "X69n1359_006:0531b15": "元來祇在這裏。看溈山下這一著。不妨驚天動地。惜",
    "X69n1359_006:0531b16": "乎土曠人稀。溈山又云。此子向去設有住處。近山無",
    "X69n1359_006:0531b17": "柴燒。近水無水喫。爛泥裏有刺。然古人之言。必不妄",
    "X69n1359_006:0531b18": "矣。在今天下。討一箇言發非聲色。前不物底。正如掘",
    "X69n1359_006:0531b19": "地覔天。何況要會溈山說話。不言可知矣。雖然切忌",
    "X69n1359_006:0531b20": "鑽龜打瓦。大底宗師據曲彔床。不是細事。山野自出",
    "X69n1359_006:0531b21": "世來。隨所住處。非不為兄弟激揚此事。然未甞動著",
    "X69n1359_006:0531b22": "箇一著子。頃住薦福。偶然二三百衲子相聚。因而略",
    "X69n1359_006:0531b23": "露鋒鋩。遂惹起無限風波。自後一向隨宜施設。終不",
    "X69n1359_006:0531b24": "將真珠作豌豆糶却也。古人有見賢思齊之說。在今",
    "X69n1359_006:0531c01": "日。去聖時遙。邪師過謬非眾生咎。是佗本色道流。做",
    "X69n1359_006:0531c02": "工夫底。祇向脚跟下推究。推來推去驀然推徹。豈不",
    "X69n1359_006:0531c03": "是大力量人。苟推未徹。語意活脫。終不為閑言市語。",
    "X69n1359_006:0531c04": "魍魎魑魅語。邪師印證語。有箇見處語。知是般事語。",
    "X69n1359_006:0531c05": "硬配在生滅斷常坑子裏。所謂善知識者。是大因緣。",
    "X69n1359_006:0531c06": "老僧行脚。走遍江西湖南。及乎到圓悟師翁爐鞴中。",
    "X69n1359_006:0531c07": "更開口不得。正如就地彈雀相似。是佗為人。不妄下",
    "X69n1359_006:0531c08": "手。至下手時。峻峭無道理與人湊泊。後到先師處。稍",
    "X69n1359_006:0531c09": "知觸淨。方見圓悟師翁說話分曉。葢尊宿為人。古今",
    "X69n1359_006:0531c10": "難得其人。是佗本分手段逈別。比其和泥合水阿師。",
    "X69n1359_006:0531c11": "豈可同日而語耶。昔高安白水仁禪師示眾云。尋常",
    "X69n1359_006:0531c12": "不欲向聲前句後。鼓弄人家男女。何故。且聲不是",
    "X69n1359_006:0531c13": "聲。色不是色。時有僧問。如何是聲不是聲。仁云。喚作",
    "X69n1359_006:0531c14": "色得麼。僧云。如何是色不是色。仁云。喚作聲得麼。僧",
    "X69n1359_006:0531c15": "禮拜。仁云。且道為你說答你話。若向這裏見得。溈山",
    "X69n1359_006:0531c16": "道這矮子將謂別有長處。元來祇在這裏。箇些子明",
    "X69n1359_006:0531c17": "白。便見得白水仁禪師道。且道。為你說答你話。無不",
    "X69n1359_006:0531c18": "透頂透底。刢利漢。聞恁麼舉。豈止醍醐灌頂。苟或未",
    "X69n1359_006:0531c19": "然。參須實參。悟須實悟。閻羅大王。不怕多語。久立。",
    "X69n1359_006:0531c20": "檀越張子明裝佛慶懺請小參。示眾云。如來密語。初",
    "X69n1359_006:0531c21": "不覆藏。覿體無私。當陽顯示。祇如一大藏教從甚處",
    "X69n1359_006:0531c22": "得來。非頂門具眼。肘後有符。又安能洞明這一著子。",
    "X69n1359_006:0531c23": "祇今坐立儼然。各各頂天立地。含齒戴髮。且作麼生。",
    "X69n1359_006:0531c24": "說箇。初不覆藏底道理。莫是一動一靜。告往知來是",
    "X69n1359_006:0532a01": "麼。莫是折旋俯仰。周徧一切處是麼。莫是一語一默",
    "X69n1359_006:0532a02": "坐臥談笑是麼。若把這箇。作不覆藏底。無異吹毛覔",
    "X69n1359_006:0532a03": "縫撥火。求漚。殊不知。正是業識忙忙。無本可據。豈不",
    "X69n1359_006:0532a04": "見長沙和尚道。學道之人不識真。祇為從前認識神。",
    "X69n1359_006:0532a05": "無量劫來生死本。癡人喚作本來人。是佗古人。見得",
    "X69n1359_006:0532a06": "如來密語徹底無疑。等閑拈一機示一境。無不透頂",
    "X69n1359_006:0532a07": "透底。終不向夢幻殻子裏顛倒。肉團心識上揑恠也。",
    "X69n1359_006:0532a08": "又有僧問古德。學人有一問。在和尚處時如何。古德",
    "X69n1359_006:0532a09": "云。設有也斬為三段。看佗得底人。趯出來不妨烜赫。",
    "X69n1359_006:0532a10": "何甞有一[糸*系]頭許。與學者作道理。直是乾嚗嚗地。如",
    "X69n1359_006:0532a11": "一座須彌山相似。世間一切逆順境界。搖撼不動。善",
    "X69n1359_006:0532a12": "惡因緣。籠罩無門。豈不是大丈夫。格外道人也。敢問",
    "X69n1359_006:0532a13": "諸人。祇如釋迦老子。未入母胎時。三十二相。八十種",
    "X69n1359_006:0532a14": "好。又向什麼處塑裝。這裏見得徹去。便見得大心檀",
    "X69n1359_006:0532a15": "越張子明。同妻趙氏。裝嚴釋迦老子。最初一念起處。",
    "X69n1359_006:0532a16": "祇如子明未起裝嚴最初一念釋迦老子。又在甚處。",
    "X69n1359_006:0532a17": "切忌向夢幻殻子裏顛倒肉團心識上揑怪到這裏",
    "X69n1359_006:0532a18": "莫問釋迦老子如之若何。但直下了却最初一念此",
    "X69n1359_006:0532a19": "念若了。未入母胎底也不是。入母胎後也不是從母",
    "X69n1359_006:0532a20": "胎出底也不是塑底也不是裝底也不是最初一念",
    "X69n1359_006:0532a21": "也不是。了却最初一念也不是。然後張子明。與妻趙",
    "X69n1359_006:0532a22": "氏。男宗朝。舉家眷等。却有與釋迦老子相見分既是",
    "X69n1359_006:0532a23": "從頭俱不是了又向什麼處相見。還委悉麼。將此身",
    "X69n1359_006:0532a24": "心奉塵剎。是則名為報佛。恩喝一喝。下座。",
    "X69n1359_006:0532b01": "小參罷。復舉茗溪示眾云。吾有大病。非世所醫。看佗",
    "X69n1359_006:0532b02": "古人吐露箇消息。不妨烜赫。其實無它。祇是踏著向",
    "X69n1359_006:0532b03": "上關捩子。拈出來。便該天括地。近傍不得。是佗往日",
    "X69n1359_006:0532b04": "有知音。後來僧持問曹山。未審是什麼病。山知佗落",
    "X69n1359_006:0532b05": "處。便道攢簇不得底病。這箇便是知音也。豈似而今",
    "X69n1359_006:0532b06": "無地頭。恣意乱道。纔見人問未審是什麼病。便打入",
    "X69n1359_006:0532b07": "葛藤窠裏。恰如拽鋸相似。你拖去。我又拽來。幾時得",
    "X69n1359_006:0532b08": "歇。於本參中。有甚麼交涉。這般病諸人皆有之。祇是",
    "X69n1359_006:0532b09": "不會病。灼然攢簇不得。既不會病。變成毛病去既成",
    "X69n1359_006:0532b10": "毛病。祇是業識忙忙。無本可據。到年窮歲盡。總無得",
    "X69n1359_006:0532b11": "力處。豈不哀。哉若踏著攢簇不得底病。便有超生離",
    "X69n1359_006:0532b12": "死之由。這僧又問。一切眾生。還有此病也無。山云。有。",
    "X69n1359_006:0532b13": "僧云既有。因什麼不病。山云。眾生若病。即非眾生。者",
    "X69n1359_006:0532b14": "僧也會推勘。又問曹山和尚還有此病也無。山云。老",
    "X69n1359_006:0532b15": "僧正覔起處不得。不妨嶮峻。這一句子難道。非曹山",
    "X69n1359_006:0532b16": "如何啟口雖然正覔起處不得。諸方具正知正見者。",
    "X69n1359_006:0532b17": "其護惜珍育。為出世妙訣。不肯容易發露與人。若向",
    "X69n1359_006:0532b18": "薦福門下。正是大病。謂之貼肉汗衫。謂之解脫深坑。",
    "X69n1359_006:0532b19": "又謂之死水。又謂之墨汁又謂之明白。你諸人。若病",
    "X69n1359_006:0532b20": "到覔起處不得。但來問薦福當為顯示。諸方柰你何",
    "X69n1359_006:0532b21": "不得。何故。葢正坐此病。這僧又問。一切諸佛還有此",
    "X69n1359_006:0532b22": "病也無。山云。有僧云為什麼不病。山云為伊惺惺此",
    "X69n1359_006:0532b23": "老人是曹洞正傳。有回互傍參不犯底手段。臨機八",
    "X69n1359_006:0532b24": "面得大自在。豈守窠臼。瞎學者眼。諸道流。既來此間",
    "X69n1359_006:0532c01": "相聚。二六時中。急著精彩。時不待人。儒者尚云。朝聞",
    "X69n1359_006:0532c02": "道夕死可矣況衲子乎。",
    "X69n1359_006:0532c03": "傳法寺智都僧正請鳴鍾",
    "X69n1359_006:0532c04": "師示眾云。頑銅鈍鐵美玉精金大冶紅爐一模鑄就",
    "X69n1359_006:0532c05": "不假毗沙門天王神力。豈從須彌頂[寧*頁]上持來。器重",
    "X69n1359_006:0532c06": "千鈞。樓高百尺。啟圓通三昧。發清淨妙音。直須眼處。",
    "X69n1359_006:0532c07": "承當莫向耳邊領略。鑊湯爐炭不用吹而自滅。刀山",
    "X69n1359_006:0532c08": "劒樹何待喝而後摧。昬夢頓除。沉迷了悟。萬象森羅",
    "X69n1359_006:0532c09": "俱作舞。大千沙界一時聞大眾。且道末上一槌。落在",
    "X69n1359_006:0532c10": "什麼處。劫石有消日。洪音無盡時。",
    "X69n1359_006:0532c12": "應菴和尚語錄卷第六"
}