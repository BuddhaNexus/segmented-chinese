{
    "T33n1693_001:0001a24": "佛說人本欲生經",
    "T33n1693_001:0001a26": "後漢安息三藏安世高譯",
    "T33n1693_001:0001a27": "聞如是：一時佛在拘類國行拘類國法治處。",
    "T33n1693_001:0001a28": "阿難記所聞聖教土也。法治處，王城也。",
    "T33n1693_001:0001a29": "是時賢者阿難獨閑處，傾猗念：如是意生未曾",
    "T33n1693_001:0001b01": "有，是意是微妙本，生死亦微妙，中微妙，但為分",
    "T33n1693_001:0001b02": "明易現。現當為見也。是意微妙本，句倒。",
    "T33n1693_001:0001b03": "便賢者阿難，夜已竟，起到佛。已到，為佛足下禮",
    "T33n1693_001:0001b04": "已，訖一處止。已止一處，賢者阿難白佛：如是我",
    "T33n1693_001:0001b05": "為獨閑處傾猗念，如是意生未曾有，是意是微",
    "T33n1693_001:0001b06": "妙本。本，癡也。解癡者，四諦之所照也。",
    "T33n1693_001:0001b07": "生死亦微妙。生死，極末也。微明之諦達于",
    "T33n1693_001:0001b08": "末也。",
    "T33n1693_001:0001b09": "中微妙。中者，本末之間。九，用諦燭之，之亦",
    "T33n1693_001:0001b10": "甚微妙也。",
    "T33n1693_001:0001b11": "但為分明易現。現，當作見也。言四諦觀十",
    "T33n1693_001:0001b12": "一因緣了了分明，不難知也。",
    "T33n1693_001:0001b13": "佛告阿難：勿說是分明易知易見深微妙。阿難！",
    "T33n1693_001:0001b14": "從有本，生死是。阿難！從本因緣生死如有，不知",
    "T33n1693_001:0001b15": "不見、不解不受，令是世間如織機躡撰往來。",
    "T33n1693_001:0001b16": "言從癡者有是生死，至深至妙，何得言易見",
    "T33n1693_001:0001b17": "乎？自有癡來經劫累身，悠悠者比丘有不了",
    "T33n1693_001:0001b18": "諦，反視如有者者萬無一人，曷云分明耶？",
    "T33n1693_001:0001b19": "從是世後世，從後世是世，更苦世間居，令不得",
    "T33n1693_001:0001b20": "離世間。此說生死苦為苦諦也。今死則後",
    "T33n1693_001:0001b21": "身生，生死猶晝夜，而愚者以生而感死，頻以",
    "T33n1693_001:0001b22": "成苦。",
    "T33n1693_001:0001b23": "如是因緣，阿難！可知為深微妙，從有本生死明",
    "T33n1693_001:0001b24": "亦微妙。由生有死故，故曰因緣。達今世後世",
    "T33n1693_001:0001b25": "累繼生死，故曰更苦。明照三世，故曰微妙也。結",
    "T33n1693_001:0001b26": "苦諦也。",
    "T33n1693_001:0001b27": "若有問：有老死因緣？問是，便報：有因緣。何因緣？",
    "T33n1693_001:0001b28": "阿難！老死便報生故。死因于生，習生有十，",
    "T33n1693_001:0001b29": "上知苦。此推習也。",
    "T33n1693_001:0001c01": "若有問：有生因緣？問是。有生因緣，猶生有",
    "T33n1693_001:0001c02": "所因不也。",
    "T33n1693_001:0001c03": "便報：有因緣。何因緣生？有故為生。生因乎三",
    "T33n1693_001:0001c04": "有也。",
    "T33n1693_001:0001c05": "若有問：有因緣有？便報有因緣有。何因緣有？報：",
    "T33n1693_001:0001c06": "受因緣有。因四受有三有。",
    "T33n1693_001:0001c07": "若有問：有因緣受？報：有因緣受。何因緣受？報：為",
    "T33n1693_001:0001c08": "愛求因緣受。言從前身習八愛故，中陰有",
    "T33n1693_001:0001c09": "四受，四受既受則有今身。二世現故，略而止",
    "T33n1693_001:0001c10": "與也。常習諦皆竟十二因緣具三世，癡人不",
    "T33n1693_001:0001c11": "知今世後世，故令運心彌綸三世；令知輪迴、",
    "T33n1693_001:0001c12": "寤四諦也，故曰癡人以挍計。挍計本末，本末",
    "T33n1693_001:0001c13": "為藥，為藥謂斯四諦也。",
    "T33n1693_001:0001c14": "如是阿難！從愛求因緣受，從受因緣有，從有因",
    "T33n1693_001:0001c15": "緣生，從生因緣老死憂悲苦不可意惱生，如是",
    "T33n1693_001:0001c16": "為具足最苦陰。如是五事展轉相因，則名習",
    "T33n1693_001:0001c17": "也。知五事苦，為苦諦也。愛別離苦，在有胎苦，",
    "T33n1693_001:0001c18": "生老悲腦真為苦藪也。",
    "T33n1693_001:0001c19": "從是有習。句倒也，言從習有是苦也。",
    "T33n1693_001:0001c20": "生因緣，阿難！為老死，是故說是為從是致有是。",
    "T33n1693_001:0001c21": "是故從聖說，從癡致行德，生有是老死。",
    "T33n1693_001:0001c22": "當從是，阿難！分明為生因緣老死。分明者，諦",
    "T33n1693_001:0001c23": "了了知習也。諸言因緣皆習也，將欲反盡故，",
    "T33n1693_001:0001c24": "更推習併之也。",
    "T33n1693_001:0001c25": "若阿難！無有生為無有魚，魚種無有飛鳥，飛鳥",
    "T33n1693_001:0001c26": "種為無有蚊虻，蚊虻種為無有龍，龍種為無有",
    "T33n1693_001:0001c27": "神，神種為無有鬼，鬼種為無有人，人種各各種。",
    "T33n1693_001:0001c28": "假知盡諦無有生者，何從得五道也。",
    "T33n1693_001:0001c29": "若如有如有，生無有亦無，應有令有生。解",
    "T33n1693_001:0002a01": "盡諦真如心，則生無有也，亦無有能令生有。",
    "T33n1693_001:0002a02": "一切，阿難！無有生為有老死不？阿難白佛言：不。",
    "T33n1693_001:0002a03": "無生則無死。誠哉此言也。",
    "T33n1693_001:0002a04": "佛便告阿難：從是因緣，當知為從是本、從是習、",
    "T33n1693_001:0002a05": "從是因緣老死為生。故生因緣，阿難！為老死。",
    "T33n1693_001:0002a06": "從是因緣，從是因緣發也生也。解無，無生則",
    "T33n1693_001:0002a07": "不老死苦。不了無者，從四習生便有苦也。此",
    "T33n1693_001:0002a08": "四習與止，至愛還下異也。自是下結句，皆反",
    "T33n1693_001:0002a09": "覆而成也。",
    "T33n1693_001:0002a10": "生因緣，阿難！為老死。重結也。",
    "T33n1693_001:0002a11": "若有問：有因緣生？可報：有因緣生。何因緣生？為",
    "T33n1693_001:0002a12": "有因緣故，從是，阿難！因緣，當知令從是有，有因",
    "T33n1693_001:0002a13": "緣生。墮胎三有更有生，十二因連之一世也。",
    "T33n1693_001:0002a14": "若阿難！有因緣無有，寧有魚魚種、飛鳥飛鳥種、",
    "T33n1693_001:0002a15": "蚊虻蚊虻種、龍龍種、神神種、鬼鬼種、人人種",
    "T33n1693_001:0002a16": "各各種。解盡無有則無五道也。",
    "T33n1693_001:0002a17": "如應應有無有，亦無有者為有，無有一切。阿難！",
    "T33n1693_001:0002a18": "無有為有生不？阿難言：不。得真如諦，則便",
    "T33n1693_001:0002a19": "應有無有亦復有也。既以無有者為辟，有覩",
    "T33n1693_001:0002a20": "無有，如令群有一切無有，為有生不？反以質",
    "T33n1693_001:0002a21": "阿難。阿難云。無也。",
    "T33n1693_001:0002a22": "是故阿難！從是發、從是本、從是習、從是因緣生",
    "T33n1693_001:0002a23": "為有。有故，從有因緣，阿難！為生。以作是四習，",
    "T33n1693_001:0002a24": "故生以有為本也。",
    "T33n1693_001:0002a25": "若有問：有因緣有？便言：有何因緣，阿難！有？可報：",
    "T33n1693_001:0002a26": "為受因緣，有因緣有。如是分明為受因緣有。",
    "T33n1693_001:0002a27": "因四受則有三有也。",
    "T33n1693_001:0002a28": "設阿難！受因緣無有，亦無有受有。一切，阿難！無",
    "T33n1693_001:0002a29": "有受為有現不？阿難報：不。無有受緣，亦無有",
    "T33n1693_001:0002b01": "受現，當為見也。一切無受為有，可見不也。",
    "T33n1693_001:0002b02": "如是阿難！為從是起，從是本、從是習、從是因緣",
    "T33n1693_001:0002b03": "令有受，受因緣，阿難！為有，有因緣，阿難！受。若",
    "T33n1693_001:0002b04": "不達無，便從四習也。令有受倒，宜言令受有",
    "T33n1693_001:0002b05": "也。",
    "T33n1693_001:0002b06": "有因緣，阿難！受。如是問，對為有。何因緣有受？可",
    "T33n1693_001:0002b07": "報：愛因緣。從是因緣，阿難！當知為愛因緣受。",
    "T33n1693_001:0002b08": "有因緣阿難受，句倒也，言有受因緣也。八愛",
    "T33n1693_001:0002b09": "心是則受胎也。",
    "T33n1693_001:0002b10": "若阿難！無有愛亦無有受，亦無有當受。一切，阿",
    "T33n1693_001:0002b11": "難！無有愛，為有受不？亦有受名不？阿難言：不。",
    "T33n1693_001:0002b12": "解無，無愛則無受及當受也。又反反以質，文",
    "T33n1693_001:0002b13": "之常也。",
    "T33n1693_001:0002b14": "如是阿難！為從是發、從是本、從是習、從是因緣",
    "T33n1693_001:0002b15": "為愛因緣受。愛因緣，阿難！為受。如是，阿難！為愛",
    "T33n1693_001:0002b16": "因緣求，求因緣利，利因緣計，計因緣樂欲，樂欲",
    "T33n1693_001:0002b17": "因緣發求以往，愛因緣便不欲捨；慳以不捨，慳",
    "T33n1693_001:0002b18": "因緣便有家，以有家因緣便守。不解則從是",
    "T33n1693_001:0002b19": "致是也。重結也。",
    "T33n1693_001:0002b20": "從守行本，阿難！便有刀杖，從有刀杖便有鬪諍",
    "T33n1693_001:0002b21": "言語上下欺侵，若干兩舌多非一致弊惡法。",
    "T33n1693_001:0002b22": "多非弊法，從守始起也，八愛之一也。",
    "T33n1693_001:0002b23": "若阿難！本無有，亦無所守，亦無有守。一切，阿難！",
    "T33n1693_001:0002b24": "無有守，為有刀杖、鬪諍語言、上下欺侵、若干兩",
    "T33n1693_001:0002b25": "舌多非一致弊惡法不？阿難言：不。若解滅，",
    "T33n1693_001:0002b26": "不守於色，寧致若干弊惡不？質以明理也。云",
    "T33n1693_001:0002b27": "無所護，故無所守也。下亦無二字，重合句耳。",
    "T33n1693_001:0002b28": "如是阿難！是從、是發、是為本、是為習、是為因緣，",
    "T33n1693_001:0002b29": "刀杖、鬪諍語言、上下欺侵、若干兩舌多非一致",
    "T33n1693_001:0002c01": "弊惡法。並守不守二理已現，欲更舉四習合",
    "T33n1693_001:0002c02": "為守也。",
    "T33n1693_001:0002c03": "從守故，阿難！便有刀杖、鬪諍語言、上下欺侵、若",
    "T33n1693_001:0002c04": "干兩舌多非一致弊惡法，如是但為多苦，為從",
    "T33n1693_001:0002c05": "五陰習致。不守者，不了色而守之也。刀杖",
    "T33n1693_001:0002c06": "非一惡，即知大苦，苦諦也。思惟十二因緣，經",
    "T33n1693_001:0002c07": "十二事，一一皆有四諦也。諸習諦推本非一",
    "T33n1693_001:0002c08": "端也，不根十二而止。十六無無漏習盡二",
    "T33n1693_001:0002c09": "慧五耶？推本叱則八愛盡有四習，以此推之",
    "T33n1693_001:0002c10": "則可知也。又愛為穢海，眾惡歸焉，何但八耶？",
    "T33n1693_001:0002c11": "言八，舉其麁耳。欲界蠢蠢，何互無婬，至乎不",
    "T33n1693_001:0002c12": "還，乃舉別耳。",
    "T33n1693_001:0002c13": "家因緣令有守，是故為說是。當從是知，阿難！為",
    "T33n1693_001:0002c14": "家因緣守。由有妻室則有重門擊柝之守也。",
    "T33n1693_001:0002c15": "向使捿遲高岸，擊柝何施也。故說者，云是上言",
    "T33n1693_001:0002c16": "爾也。",
    "T33n1693_001:0002c17": "若家因緣無有，已無有受，當何因緣有家？一切",
    "T33n1693_001:0002c18": "家因緣無有，寧有家不？寧有刀杖、鬪諍語言、上",
    "T33n1693_001:0002c19": "下欺侵、若干兩舌多非一致弊惡法不？阿難言：",
    "T33n1693_001:0002c20": "不。不受此色人，無緣有家。無緣有家，寧有",
    "T33n1693_001:0002c21": "守而惜刀大苦集不？",
    "T33n1693_001:0002c22": "如是阿難！從是有、從是本、從是習、從是因緣令",
    "T33n1693_001:0002c23": "有守。為守故，從家，阿難！令有守。上從是有者，",
    "T33n1693_001:0002c24": "從家起有守也。以家本習結，因家守成。守因",
    "T33n1693_001:0002c25": "於家，亦顛倒相明也。",
    "T33n1693_001:0002c26": "難捨慳因緣令有家，從是因緣有是。當從是因",
    "T33n1693_001:0002c27": "緣知，阿難？為難捨慳因緣令有家。腦因色欲，",
    "T33n1693_001:0002c28": "思存不捨，由之為家也，故曰是緣有是也。",
    "T33n1693_001:0002c29": "若難捨慳，阿難！無有，亦無有受。已無有受，寧當",
    "T33n1693_001:0003a01": "有慳難捨不？一切，阿難！慳難捨已無有，寧當有",
    "T33n1693_001:0003a02": "家不？阿難白佛言：無有。無有受不捨受也。",
    "T33n1693_001:0003a03": "已無有受，寧當有慳難捨？慳難捨已無有，寧",
    "T33n1693_001:0003a04": "有家不？",
    "T33n1693_001:0003a05": "如是阿難！從是起、從是本、從是習、從是因緣受",
    "T33n1693_001:0003a06": "家慳難捨故，阿難！令有家。是，是慳惜心也。",
    "T33n1693_001:0003a07": "從往受，阿難！因緣，令有慳難捨，是故有是言，亦",
    "T33n1693_001:0003a08": "從是因緣有是。如是當從是因緣，阿難！可解。為",
    "T33n1693_001:0003a09": "從發受，從是受慳難捨。即彼好仇因之甚惜，",
    "T33n1693_001:0003a10": "故曰往受令有難捨也。是故上說，說從往有",
    "T33n1693_001:0003a11": "是慳也。",
    "T33n1693_001:0003a12": "若阿難！發受無有，寧有受？亦何因緣往受？一切，",
    "T33n1693_001:0003a13": "阿難！無有發受，寧當有慳難捨不？阿難白佛言：",
    "T33n1693_001:0003a14": "不。解無發往，則不有受與至彼也。普不往",
    "T33n1693_001:0003a15": "受，豈慳惜也。本未上。",
    "T33n1693_001:0003a16": "如是阿難！從是起、從是本、從是習、從是因緣令",
    "T33n1693_001:0003a17": "慳難捨。為發往受故，亦為發有因緣故，阿難！令",
    "T33n1693_001:0003a18": "有慳難捨。從發習發遂至不捨也。",
    "T33n1693_001:0003a19": "欲貪因緣，阿難！令有發，是故說是。當從是因緣，",
    "T33n1693_001:0003a20": "阿難！知，為從欲貪因緣令發。婬貪內足則發",
    "T33n1693_001:0003a21": "而適彼也。",
    "T33n1693_001:0003a22": "若欲貪，阿難！無有，已無有因緣，亦何因緣當有",
    "T33n1693_001:0003a23": "欲貪？一切，阿難！欲貪無有，寧當有發往不？阿難",
    "T33n1693_001:0003a24": "言：不。若行人解婬無有因緣，亦何計當有",
    "T33n1693_001:0003a25": "淫貪耶？普無貪心，何有往受也。凡上云無有，",
    "T33n1693_001:0003a26": "皆明因無有也。一切已下，皆以因及緣無有。",
    "T33n1693_001:0003a27": "如是阿難！從是發、從是本、從是習、從是因緣令",
    "T33n1693_001:0003a28": "發為有欲貪，故為從欲貪，阿難！令發。令發為",
    "T33n1693_001:0003a29": "有欲貪，句倒也。",
    "T33n1693_001:0003b01": "已發，從發往令有欲貪，是故為說，當從是因緣",
    "T33n1693_001:0003b02": "知，為從發往令有欲貪。此發往計挍，欲相造",
    "T33n1693_001:0003b03": "也。《陰持入》曰「願得往相也」，即第三計也。故說",
    "T33n1693_001:0003b04": "者是，故上說因計生貪也。",
    "T33n1693_001:0003b05": "若無有發往，阿難！亦無有令發往。一切，阿難！雖",
    "T33n1693_001:0003b06": "發往，若有貪欲不？阿難言：不。假解無，無住之",
    "T33n1693_001:0003b07": "因，亦住貪有生不也。",
    "T33n1693_001:0003b08": "如是阿難！為從是有、從是本、從是習、從是因緣",
    "T33n1693_001:0003b09": "貪欲為有發往因緣令有欲貪。解無如上，若",
    "T33n1693_001:0003b10": "不解則如上為習也於，皆結句反復，少發往",
    "T33n1693_001:0003b11": "二字也。",
    "T33n1693_001:0003b12": "從是利故，阿難！令發往，為從是說是。當從是因",
    "T33n1693_001:0003b13": "緣知，為從利因緣令發往。好利甚則思存往",
    "T33n1693_001:0003b14": "也。是上說是，當了利為往緣也。",
    "T33n1693_001:0003b15": "若阿難！以無有利，亦無有求，亦何因緣有求？一",
    "T33n1693_001:0003b16": "切，阿難！已無有利，寧當有發往不？阿難言：不。",
    "T33n1693_001:0003b17": "既解知利，則無有利之求，何當有利求因緣",
    "T33n1693_001:0003b18": "耶？普無有利，豈有發往乎？",
    "T33n1693_001:0003b19": "如是阿難！從是有、從是本、從是習、從是因緣發",
    "T33n1693_001:0003b20": "往利故，利故亦發求，從求因緣故令有利，故說",
    "T33n1693_001:0003b21": "是。從是因緣，當知令從求因緣有利。此八愛",
    "T33n1693_001:0003b22": "或言故說、或云是說，義不異也。以具文於上，",
    "T33n1693_001:0003b23": "此二解之，故云是故首言爾也。",
    "T33n1693_001:0003b24": "若求因緣，阿難！無有，亦何因緣有求？亦從何因",
    "T33n1693_001:0003b25": "緣求？一切，阿難！以無有求，若有見利不？阿難言：",
    "T33n1693_001:0003b26": "不。若求本無所因，亦何得求也。普無求者，",
    "T33n1693_001:0003b27": "利可見不？",
    "T33n1693_001:0003b28": "如是阿難！從是有、從是本、從是習、從是因緣為",
    "T33n1693_001:0003b29": "有利為有求故，求故，阿難！令有利。或曰發曰",
    "T33n1693_001:0003c01": "生、或曰起、或曰有，義同文別耳。",
    "T33n1693_001:0003c02": "從發故令有求，是故說。當從是知，令從愛求。",
    "T33n1693_001:0003c03": "愛心內無，求之由生。",
    "T33n1693_001:0003c04": "若阿難！無有愛，亦無有求，亦無有因緣，求亦無",
    "T33n1693_001:0003c05": "有愛。一切，阿難！愛無有，寧當有求不？阿難言：不。",
    "T33n1693_001:0003c06": "諸因緣唯此一說反上，愛受中即若無有",
    "T33n1693_001:0003c07": "愛，下曰二無有愛耳，餘皆在一切上說。因一",
    "T33n1693_001:0003c08": "切下說以因及緣。",
    "T33n1693_001:0003c09": "如是阿難！從是有、從是本、從是習、從是因緣有",
    "T33n1693_001:0003c10": "愛故令有求，求故令有愛。愛之滋長成乎八",
    "T33n1693_001:0003c11": "也。",
    "T33n1693_001:0003c12": "彼阿難！欲愛亦有愛，是二皆痛相會。此推愛",
    "T33n1693_001:0003c13": "本文終也。欲愛，色愛也。亦有愛，非一也。經曰",
    "T33n1693_001:0003c14": "「心可則為欲」也。是兩愛，痛為本、為習、為因緣。",
    "T33n1693_001:0003c15": "從痛發。解如有，則無也。相會，猶相因也。",
    "T33n1693_001:0003c16": "有痛因緣，阿難！若有問是，便言：有。何因緣有？便",
    "T33n1693_001:0003c17": "言：更因緣有。從是因緣，阿難！亦當知令更因緣",
    "T33n1693_001:0003c18": "痛。設問教答也。有六更，故三痛由生也。",
    "T33n1693_001:0003c19": "若阿難！眼不更，亦無有應當更，眼亦不得更。一",
    "T33n1693_001:0003c20": "切，阿難！眼已不更，寧有眼更不？亦有眼當因緣",
    "T33n1693_001:0003c21": "生不？為樂為苦為亦不樂亦不苦？阿難應：不。",
    "T33n1693_001:0003c22": "若眼知如有不更，眼亦無有。應作眼更者，一",
    "T33n1693_001:0003c23": "復不得此更也。普眼已不更，豈有眼更因緣",
    "T33n1693_001:0003c24": "生三痛不也。",
    "T33n1693_001:0003c25": "如是阿難！從是有、從是本、從是習、從是因緣令",
    "T33n1693_001:0003c26": "眼更痛。眼更因緣，阿難！令眼知痛。耳亦如是、鼻",
    "T33n1693_001:0003c27": "亦如是、舌亦如是、身亦如是，心不更，阿難！亦無",
    "T33n1693_001:0003c28": "有當更，亦無更因緣令心更。一切，阿難！心無有",
    "T33n1693_001:0003c29": "更，寧當有心更入因緣令有痛不？令有樂不？令",
    "T33n1693_001:0004a01": "有苦不？令有不苦不樂不？阿難應：不。如是阿難！",
    "T33n1693_001:0004a02": "是為有、是為本、是為習、是為因緣痛令有更，心",
    "T33n1693_001:0004a03": "更因緣，阿難！令有痛。更即有三痛，呼阿難重",
    "T33n1693_001:0004a04": "結，於比顛倒相明結言也。",
    "T33n1693_001:0004a05": "若有問：有因緣更不？對：為有。何等更有因緣？對：",
    "T33n1693_001:0004a06": "為名字因緣。當從是，阿難！可知令從名字因緣",
    "T33n1693_001:0004a07": "更。更本應是六入，而今是名字六入同出",
    "T33n1693_001:0004a08": "六更，六更同出六情，六情之本則名字，是故",
    "T33n1693_001:0004a09": "想曰名色也。亦應出經時失次也。",
    "T33n1693_001:0004a10": "若從所處有，亦從所處應受，令名身聚有。句",
    "T33n1693_001:0004a11": "倒，云在所處四身，為在所處三有也。將欲說",
    "T33n1693_001:0004a12": "無色，故云受之與有也。有受有有，乃有名色",
    "T33n1693_001:0004a13": "也。",
    "T33n1693_001:0004a14": "若阿難！從所處有，亦從所處應受無有，為有更",
    "T33n1693_001:0004a15": "有名字不？阿難言：不。如有知無受之與有，",
    "T33n1693_001:0004a16": "豈有更而因名字耶？",
    "T33n1693_001:0004a17": "若阿難！從所處有，亦從所應受無有，令名身有",
    "T33n1693_001:0004a18": "無有，寧當有對更不？阿難言：不。反覆明之。",
    "T33n1693_001:0004a19": "上句云豈有更因名字不？此句言寧有名字",
    "T33n1693_001:0004a20": "與更對為因也。",
    "T33n1693_001:0004a21": "一切，阿難！名字亦色身無有，為有更不？為從有",
    "T33n1693_001:0004a22": "更不？阿難言：不。此上三反問。於此一問，云",
    "T33n1693_001:0004a23": "普無名色，何從有更乎？天竺言質，無慊其悉",
    "T33n1693_001:0004a24": "也。",
    "T33n1693_001:0004a25": "如是阿難！為從是是發、為從是是本、為從是是",
    "T33n1693_001:0004a26": "習、為從是是因緣、從是是更，令從是名字名字",
    "T33n1693_001:0004a27": "因緣，阿難！令有更。凡上云是因緣是有，次",
    "T33n1693_001:0004a28": "云無，是則無取。後云從發習因緣，即成上句",
    "T33n1693_001:0004a29": "從是有是，故皆如是也。",
    "T33n1693_001:0004b01": "阿難！有名字因緣，設有問，便對為有。何因緣名",
    "T33n1693_001:0004b02": "字？謂識因緣為有。當從是因緣，阿難！解知為識",
    "T33n1693_001:0004b03": "因緣名字。中陰淫識，遂處胎，有五陰。",
    "T33n1693_001:0004b04": "若識，阿難！不下母腹中，當為是名色隨精得駐",
    "T33n1693_001:0004b05": "不？阿難言：不。設無中陰淫識，當有猗。精住",
    "T33n1693_001:0004b06": "成名色不？名色已後至有中世也。識已前，前",
    "T33n1693_001:0004b07": "世也。三世成十二也。",
    "T33n1693_001:0004b08": "若識，阿難！母腹已下，不得駐去，為有名字得致",
    "T33n1693_001:0004b09": "不？阿難言：不。識，阿難！為本，若男兒、若女兒已壞",
    "T33n1693_001:0004b10": "已亡令無，有為得名字令增長、令所應足不？阿",
    "T33n1693_001:0004b11": "難言：不。縱使中陰乘精入胎，或一二七日",
    "T33n1693_001:0004b12": "而亡，豈有此身耶？或成根男女及命，便墮傷",
    "T33n1693_001:0004b13": "胎，寧得五陰身不乎？自下母胎，則淫識也。一",
    "T33n1693_001:0004b14": "二七日男根女根，已是名字之成。",
    "T33n1693_001:0004b15": "如是阿難！從是起有，從是本、從是習、從是因緣",
    "T33n1693_001:0004b16": "為名字，從識識因緣，阿難！為有名字。每至結",
    "T33n1693_001:0004b17": "句輒重者，云名色從識注，識為名色因緣，反覆",
    "T33n1693_001:0004b18": "言也。",
    "T33n1693_001:0004b19": "有因緣，阿難！識，若問是，便對有。從何因緣有識？",
    "T33n1693_001:0004b20": "名字因緣有識。當從是因緣，阿難！分別解為名",
    "T33n1693_001:0004b21": "字因緣識。惟識之本，本當是行；而今言名",
    "T33n1693_001:0004b22": "字，五大名識也，即六大癡也。有六大癡心作",
    "T33n1693_001:0004b23": "淫行，淫行中有識，共出六大，故名字也。",
    "T33n1693_001:0004b24": "若阿難！識不得名字駐已，識不得駐，得增上為",
    "T33n1693_001:0004b25": "有生老死苦、習能致有不？阿難言：不。省文有",
    "T33n1693_001:0004b26": "似上。乘望識入胎受有名字，身或七日或三根",
    "T33n1693_001:0004b27": "成而胎傷，寧滋長成十二緣不也？若當爾者",
    "T33n1693_001:0004b28": "與上不畢也。又此說無名字是無常之說，非",
    "T33n1693_001:0004b29": "盡諦言也。而今少行又文亂，似出經時未皮",
    "T33n1693_001:0004c01": "缺也。就而通之者云：大不信無癡，豈得望行",
    "T33n1693_001:0004c02": "與望識不也。夫萬冥存乎癡、萬照存乎慧，故",
    "T33n1693_001:0004c03": "此經以癡為本，以諦對也。",
    "T33n1693_001:0004c04": "如是阿難！從是致。致，生也。從六大生望識",
    "T33n1693_001:0004c05": "也。",
    "T33n1693_001:0004c06": "從是本。望識以六大為。",
    "T33n1693_001:0004c07": "從是習。習癡以成識也。",
    "T33n1693_001:0004c08": "從是因緣。因癡有識緣也。上二十事實有，",
    "T33n1693_001:0004c09": "十八皆然也。",
    "T33n1693_001:0004c10": "識令有名字，名字因緣有識。十二事窮此。",
    "T33n1693_001:0004c11": "是如是為識因緣名字，名字因緣識，止是說名",
    "T33n1693_001:0004c12": "止是處。對止是諍本現，當從有慧莫受。稱名",
    "T33n1693_001:0004c13": "字反覆而結之。云止是者，十二事終，是說名",
    "T33n1693_001:0004c14": "字處也。對止是者，上諸云便對也。諍本見者，",
    "T33n1693_001:0004c15": "三耶見也，墮耶見則失正觀。正觀四慧也，現",
    "T33n1693_001:0004c16": "當見也，故曰諍本見當從慧莫受也。",
    "T33n1693_001:0004c17": "幾因緣，阿難！為計痛是為身？阿難言：是法本從",
    "T33n1693_001:0004c18": "佛，是法正本佛，自歸本佛，願令佛說，令從佛說",
    "T33n1693_001:0004c19": "是說，受解利。佛言：聽。阿難！善哉善哉！諦受念，佛",
    "T33n1693_001:0004c20": "便說。賢者阿難應：唯然。從佛聞。佛便說是：或，阿",
    "T33n1693_001:0004c21": "難！有見是痛為身。失憂三更而愚墮為身。",
    "T33n1693_001:0004c22": "或有見是痛計非身，但為身更痛法，見是為身。",
    "T33n1693_001:0004c23": "但為已上稱痛而云無也。此云身更痛法，",
    "T33n1693_001:0004c24": "與漏分布三痛身更知同也。上三痛亦皆云",
    "T33n1693_001:0004c25": "更知也，以身更為異耳。",
    "T33n1693_001:0004c26": "或一身為是痛，見不為身亦不為痛法，見痛法",
    "T33n1693_001:0004c27": "計是不為身，但為見是身為身。但為已上，亦",
    "T33n1693_001:0004c28": "稱上二事云無也。見後解中云不覺，乃後問",
    "T33n1693_001:0004c29": "解三事亦云見也。覺、見，義同耳，但有有為異",
    "T33n1693_001:0005a01": "也。不不解也。覺悟之稱也。漏分布曰三痛，心",
    "T33n1693_001:0005a02": "更知，似其事也。若不爾者，宜言三痛覺由身",
    "T33n1693_001:0005a03": "也，上言三痛更由身也，猶六覺六更也。此",
    "T33n1693_001:0005a04": "下散說為三痛病，其文亡而錯。得下慧心解",
    "T33n1693_001:0005a05": "三事之重釋，以次此，非其事也。",
    "T33n1693_001:0005a06": "彼，阿難！或為在是痛計為身。由痛而修身",
    "T33n1693_001:0005a07": "也。此即下道慧解痛文也，而迸續此為痛病",
    "T33n1693_001:0005a08": "也。",
    "T33n1693_001:0005a09": "當為對說是。此文意稱上計痛為身者，辟而",
    "T33n1693_001:0005a10": "執之也。下色重解，不稱為賓主也。",
    "T33n1693_001:0005a11": "是痛，賢者！為三輩，有樂痛、有苦痛、有不樂不苦",
    "T33n1693_001:0005a12": "痛。是賢者！三痛見，何痛應作身？樂痛時，阿難！是",
    "T33n1693_001:0005a13": "時二痛已為滅。為苦、亦不樂亦不苦？是時但為",
    "T33n1693_001:0005a14": "樂。更樂痛，阿難！非常，苦要滅。樂，阿難！痛已滅離",
    "T33n1693_001:0005a15": "身，不在身計。將明無身，故云痛有三而身",
    "T33n1693_001:0005a16": "一，何適為身耶？欲言樂痛是身，當其親樂則",
    "T33n1693_001:0005a17": "無苦與不樂不苦。三痛而今一，樂非身明矣。",
    "T33n1693_001:0005a18": "又令𭙼譃觀其常，身死敗滅，以諦照之復非",
    "T33n1693_001:0005a19": "身，明白矣。",
    "T33n1693_001:0005a20": "是如是是時，阿難！苦痛便時，是時為兩痛已滅，",
    "T33n1693_001:0005a21": "為樂亦苦，是時但為更苦痛。苦，阿難！痛非常，苦",
    "T33n1693_001:0005a22": "盡法。苦，阿難！痛已盡，身不復更知是時。阿難！",
    "T33n1693_001:0005a23": "與樂痛同義，不別解也。此中樂亦苦，苦上少",
    "T33n1693_001:0005a24": "三字，宜言樂亦不樂不苦也。便字從宜為更",
    "T33n1693_001:0005a25": "也。",
    "T33n1693_001:0005a26": "亦不苦亦不樂，不更是痛，是時兩痛滅，痛亦苦。",
    "T33n1693_001:0005a27": "但為是時不苦不樂，更是痛。不苦不樂，阿難！痛",
    "T33n1693_001:0005a28": "法非常，苦盡。不苦不樂，阿難！痛已盡，應無有身，",
    "T33n1693_001:0005a29": "自有是計。或，阿難！為行道。亦同上二義也。長",
    "T33n1693_001:0005b01": "下不字也。中云痛亦苦，宜云樂亦苦也。不大",
    "T33n1693_001:0005b02": "樂不大苦，中中人也。",
    "T33n1693_001:0005b03": "為是非常法，痛為計見身。或有，阿難！為行道。",
    "T33n1693_001:0005b04": "常觀三痛計身之見也。",
    "T33n1693_001:0005b05": "放散樂苦痛，為自見計身。如是阿難。因緣不應",
    "T33n1693_001:0005b06": "可為痛作身見身。得明慧觀則三痛放散，因",
    "T33n1693_001:0005b07": "緣長息，永無痛之作身想。",
    "T33n1693_001:0005b08": "彼，阿難！或不痛計見是身，但為身法更痛。但",
    "T33n1693_001:0005b09": "為上稱痛而云無也。但云身更痛者，身歷三痛",
    "T33n1693_001:0005b10": "而作身也。漏分布曰三痛，身更知，即此事也。",
    "T33n1693_001:0005b11": "便可報：若賢者無有痛更，亦不見所更，寧當應",
    "T33n1693_001:0005b12": "有是不？上更痛計為身，佛教答曰：尚不痛",
    "T33n1693_001:0005b13": "計身，寧猶有身更可修身耶？上痛更稱反身",
    "T33n1693_001:0005b14": "更法。身更法，言所更，約耳。言二不見，似盡滅",
    "T33n1693_001:0005b15": "也。設問對，計非身，寧應是法更？",
    "T33n1693_001:0005b16": "是時，阿難！比丘不痛為見計非是身，寧應是法",
    "T33n1693_001:0005b17": "更痛亦見是身不？阿難言：不。既教答無痛，更",
    "T33n1693_001:0005b18": "無緣修身，又反以質阿難也。不痛為見計非",
    "T33n1693_001:0005b19": "是者，言第二身更痛，無第一痛計身也。二與",
    "T33n1693_001:0005b20": "三都無，非常、盡、滅。直言寧應者，此二事皆仍",
    "T33n1693_001:0005b21": "上三痛，故云寧。寧者，既兩痛滅，安得獨稱身",
    "T33n1693_001:0005b22": "耶？雅理並羅，義不隻立也。",
    "T33n1693_001:0005b23": "如是阿難！是因緣亦不應，亦不可令或一，無有",
    "T33n1693_001:0005b24": "痛計是身，但為身更痛。但為已上亦稱也。",
    "T33n1693_001:0005b25": "反稱，結句也。",
    "T33n1693_001:0005b26": "彼，阿難！所不計痛為身，亦不見是痛非身。將",
    "T33n1693_001:0005b27": "說第三，云無第一也。",
    "T33n1693_001:0005b28": "亦不身更痛，亦痛法不見不計是身。云無第",
    "T33n1693_001:0005b29": "二也。",
    "T33n1693_001:0005c01": "但為計我，為不覺是身是身。覺，見也。覺三",
    "T33n1693_001:0005c02": "痛計為身也，云不覺覺也。",
    "T33n1693_001:0005c03": "便可報：一切賢者自計身。計獨覺也，覺是身",
    "T33n1693_001:0005c04": "也。",
    "T33n1693_001:0005c05": "不更痛。句倒也，即無第二也。",
    "T33n1693_001:0005c06": "寧應有身不？此言自覺身為身，不更痛法。又",
    "T33n1693_001:0005c07": "不痛計身，三名並寧，應獨覺身是身耶？獨上",
    "T33n1693_001:0005c08": "三痛，何痛應作身也？當一兩滅，何得並稱也？",
    "T33n1693_001:0005c09": "是時比丘不痛為身，身亦不更痛，痛法亦不為",
    "T33n1693_001:0005c10": "身有身。二無，第一第二也。",
    "T33n1693_001:0005c11": "但為不覺身耳。如是觀身，寧應身不？阿難言：不。",
    "T33n1693_001:0005c12": "云三事並列，何得獨有身也。上設問對，此",
    "T33n1693_001:0005c13": "問阿難。",
    "T33n1693_001:0005c14": "如是因緣，阿難！不應令無有痛為身，亦不身為",
    "T33n1693_001:0005c15": "更，亦不應法為身，亦不應不覺身為身。如是阿",
    "T33n1693_001:0005c16": "難！一切痛為作身已，痛見見是身。事無適作",
    "T33n1693_001:0005c17": "身也。",
    "T33n1693_001:0005c18": "幾因緣，阿難！或為行道，不為痛作身，為見不見",
    "T33n1693_001:0005c19": "身！阿難報：是法本從佛，教令亦從佛，願佛為說，",
    "T33n1693_001:0005c20": "佛說已弟子當受，令是說當為解利。佛告阿難：",
    "T33n1693_001:0005c21": "聽是、受是，諦受、重受，念是當為說。如是賢者阿",
    "T33n1693_001:0005c22": "難從佛聞，佛便說是：有，阿難！比丘，不為痛作身，",
    "T33n1693_001:0005c23": "亦不見痛為身。行者得四非常，解盡諦慧者，",
    "T33n1693_001:0005c24": "不計三痛而有身也。既不計三痛，則不快痛",
    "T33n1693_001:0005c25": "之見著身想也。",
    "T33n1693_001:0005c26": "亦不為身更，亦不痛法計為身。分痛法耳。宜",
    "T33n1693_001:0005c27": "合痛法。亦上三痛，但身更知、心更知，望得知",
    "T33n1693_001:0005c28": "為異也。",
    "T33n1693_001:0005c29": "亦不見身見為身。見，覺也。上身更、此身覺",
    "T33n1693_001:0006a01": "為異耳。",
    "T33n1693_001:0006a02": "亦不從或有是身，亦不從是見見是身已，如是",
    "T33n1693_001:0006a03": "見不復致世間，令不復受世間。有是身者故，",
    "T33n1693_001:0006a04": "上計痛有是身也。撮三事之二云既無半，則",
    "T33n1693_001:0006a05": "不致受世間也。致，至也。",
    "T33n1693_001:0006a06": "已不復受致世間，便不復憂；已不復憂，便無為",
    "T33n1693_001:0006a07": "度世，便自知為己盡生義，病死憂已畢。三痛",
    "T33n1693_001:0006a08": "身盡則不致不受十一苦也。",
    "T33n1693_001:0006a09": "行已足，所應作已作，不復還在世間。齊是，阿難！",
    "T33n1693_001:0006a10": "或為行道不計痛為身，自方便作，亦不見見為",
    "T33n1693_001:0006a11": "身。齊，至也。至此身最後竟身也。身則畢於",
    "T33n1693_001:0006a12": "此，不受更身，故曰不還世間也。",
    "T33n1693_001:0006a13": "幾因緣，阿難！或為行道為色作身？阿難報：法本",
    "T33n1693_001:0006a14": "從佛，教令亦從佛，願佛為說。佛說已，弟子當受",
    "T33n1693_001:0006a15": "令是說，當為解利。佛告阿難：聽是、受是，諦受、重",
    "T33n1693_001:0006a16": "受，念是當為說。如是賢者阿難從佛聞，佛便說",
    "T33n1693_001:0006a17": "是：有，阿難！或為行道，為少色行為身。少貪身",
    "T33n1693_001:0006a18": "不乃慇勤。",
    "T33n1693_001:0006a19": "阿難！或為行道，為不少色行為身。將及二，勝",
    "T33n1693_001:0006a20": "一無也。",
    "T33n1693_001:0006a21": "亦色無有量行為身，但為少不色行為身。但",
    "T33n1693_001:0006a22": "為二字宜上在色無量上也。不為少不色，重",
    "T33n1693_001:0006a23": "騰焉也。無量者，慇勤貪內外色也。",
    "T33n1693_001:0006a24": "或有，阿難！為行道，亦不為少色，亦不為無有量",
    "T33n1693_001:0006a25": "色。騰無第一第二及三也。",
    "T33n1693_001:0006a26": "亦不色少行為身。不色小及第一也。內不少",
    "T33n1693_001:0006a27": "貪、外微著也。",
    "T33n1693_001:0006a28": "或有，阿難！為行道，亦不為少色，亦不為無有量",
    "T33n1693_001:0006a29": "色，亦不無有少色行為身。騰無上三。",
    "T33n1693_001:0006b01": "但為不色無有量行為身。反第二也。內不",
    "T33n1693_001:0006b02": "色無有量，外慇勤也。",
    "T33n1693_001:0006b03": "彼，阿難！或為行道，少色行為身現在。阿難！或為",
    "T33n1693_001:0006b04": "行道，少色行為身，己身壞死，令復見身相像，如",
    "T33n1693_001:0006b05": "是不為是對，行對如是，致亦如是。齊是。現在",
    "T33n1693_001:0006b06": "猶是計貪。少計貪少色以起者，身時雖身死",
    "T33n1693_001:0006b07": "亡，續貪身思存想像，未知繫癡，行道不應與",
    "T33n1693_001:0006b08": "此為匹。而愚與俱，以致此身，此而還也。對，匹",
    "T33n1693_001:0006b09": "也、俱也。齊，至也。死而不解無常也。",
    "T33n1693_001:0006b10": "阿難！或為行道，色少行為身，自方便計作。齊是，",
    "T33n1693_001:0006b11": "阿難！或為行道，色少行為身，自方計作。齊是，阿",
    "T33n1693_001:0006b12": "難！或為行道，色少行為身令結使。自計方便，",
    "T33n1693_001:0006b13": "方便貪色，命終不絕也。不自坊閑，至此而止，",
    "T33n1693_001:0006b14": "故為身結身使也。上自計方便如當過，下寧也",
    "T33n1693_001:0006b15": "可無一條耳，此說病耳，而云行道道當知也。",
    "T33n1693_001:0006b16": "彼，阿難！或為行道，不少色為作行身，但為色無",
    "T33n1693_001:0006b17": "有量，計作為是身現是。阿難！或為行道，色無有",
    "T33n1693_001:0006b18": "量為計作身，身已壞死，令復現身相像。如是不",
    "T33n1693_001:0006b19": "為是對，行對如是，致亦如是。齊是，阿難！或為行",
    "T33n1693_001:0006b20": "道，為計身色無有量。齊是，阿難！或為行道令色",
    "T33n1693_001:0006b21": "無有量為身令使結。彼，阿難！或為行道，不少色",
    "T33n1693_001:0006b22": "亦無有量色計，但為念少色為身現在。阿難！或",
    "T33n1693_001:0006b23": "為行道，不色少為計身，身壞死，令復見身相像。",
    "T33n1693_001:0006b24": "如是不為是對，行對如是，致亦如是。齊是，阿難！",
    "T33n1693_001:0006b25": "或為行道，不色少自計為致身。齊是，阿難！或為",
    "T33n1693_001:0006b26": "行道，不色少令身使結。彼，阿難！或為行道，亦不",
    "T33n1693_001:0006b27": "色少、亦不色無有量，亦不無有色少、亦不無有",
    "T33n1693_001:0006b28": "色無有量，為墮行身現在。阿難！或為行道，亦不",
    "T33n1693_001:0006b29": "色少、亦不色無有量，亦不無有色少、亦不無有",
    "T33n1693_001:0006c01": "色無有量，為計墮身，己身壞死，令復見身相像。",
    "T33n1693_001:0006c02": "如是不為是對，行對如是，致亦如是。齊是，阿難！",
    "T33n1693_001:0006c03": "或為行道，不色無有量，自計為致身。齊是，阿難！",
    "T33n1693_001:0006c04": "或為行道，令不色為使結。齊是，阿難！或為行道，",
    "T33n1693_001:0006c05": "自計為致身。身幾因緣，阿難！為行道，色不行作",
    "T33n1693_001:0006c06": "身？阿難報：是法本從佛，教令亦從佛，願佛為說。",
    "T33n1693_001:0006c07": "佛說已，弟子當受令是說，當為解利。佛告阿難：",
    "T33n1693_001:0006c08": "聽是、受是，諦受、重受，念是當為說。如是賢者阿",
    "T33n1693_001:0006c09": "難從佛聞，佛便說是：或，阿難！為行道，或不為色",
    "T33n1693_001:0006c10": "作身。計四大有身相也都曰也。",
    "T33n1693_001:0006c11": "亦不為色計為身。少色也，脫少字。云解道",
    "T33n1693_001:0006c12": "行者不起小色而滯身也。",
    "T33n1693_001:0006c13": "亦不為色無有量。量多著四大，息此多色也。",
    "T33n1693_001:0006c14": "亦不為色少。為下小無字也。無色小，反第",
    "T33n1693_001:0006c15": "一也，亦息此結也。十報內無有小色，外見小",
    "T33n1693_001:0006c16": "端正也。",
    "T33n1693_001:0006c17": "亦不為色無有量計為身。為下亦少不字也。",
    "T33n1693_001:0006c18": "此反第二也，行諦亦癈之也。十報內不念不",
    "T33n1693_001:0006c19": "趣端正，外見色不趣端正色也。",
    "T33n1693_001:0006c20": "彼，阿難！為行道，不少色為作身，亦不為計是身。",
    "T33n1693_001:0006c21": "如道行道，行諦也。得此慧者，忘少著四大",
    "T33n1693_001:0006c22": "色也。",
    "T33n1693_001:0006c23": "現是，阿難！為行道，不為少色作身，亦不為墮是",
    "T33n1693_001:0006c24": "身，己身壞死，令不復見是身相像。現是，猶是",
    "T33n1693_001:0006c25": "時也。是行時不貪小色，見身非常滅盡，永絕",
    "T33n1693_001:0006c26": "今身著色之想也。",
    "T33n1693_001:0006c27": "不為是對，行對如是，是無有。齊是。對今身後",
    "T33n1693_001:0006c28": "也。無有身猗之二至，此一也。",
    "T33n1693_001:0006c29": "阿難！為行道，為不少色為身，亦不計為是身。齊",
    "T33n1693_001:0007a01": "是，阿難！為行道，為不少色為身，不使結。云至",
    "T33n1693_001:0007a02": "此無身之相，則無貪身之七使九結也。",
    "T33n1693_001:0007a03": "彼，阿難！或為行道，不為色無有量為身，亦不作",
    "T33n1693_001:0007a04": "色為身現在。是，阿難！為行道不色無有量為身，",
    "T33n1693_001:0007a05": "亦不計是身，己身壞死，令不復見身相像。不為",
    "T33n1693_001:0007a06": "是對，如是如是，是為無有是。齊是，阿難！為行道",
    "T33n1693_001:0007a07": "不色無有量為身，亦不墮身計。如是，阿難！齊是，",
    "T33n1693_001:0007a08": "或為行道，不色無有量為身，不使結。彼，阿難！或",
    "T33n1693_001:0007a09": "為行道，不為不色少為身，亦不墮身計。現是，阿",
    "T33n1693_001:0007a10": "難！為行道，不色少為身，亦不墮身計，己身壞死，",
    "T33n1693_001:0007a11": "令不復見身相像。不為是對，如是如是，是為無",
    "T33n1693_001:0007a12": "有是。齊是，阿難！為行道，不為不色少為身，亦不",
    "T33n1693_001:0007a13": "墮身計。如是，阿難！齊是為行道，不為不色少，令",
    "T33n1693_001:0007a14": "不使結。彼，阿難！或為行道，不行不色無有量為",
    "T33n1693_001:0007a15": "身，亦不墮計是身。現是，阿難！為行道，不為不色，",
    "T33n1693_001:0007a16": "阿難！為身，亦不墮計為成身，己身壞死，如是身",
    "T33n1693_001:0007a17": "令不復見是計。不為是對，如是如是，是為無有",
    "T33n1693_001:0007a18": "是。齊是，阿難！為行道，不行不色無有量為身，亦",
    "T33n1693_001:0007a19": "不墮計是身。齊是，阿難！為行道，不行不色無有",
    "T33n1693_001:0007a20": "量，亦令不使結。齊是，阿難！或為行道，不行不色",
    "T33n1693_001:0007a21": "無有量為身，亦不成身，亦不墮計是身。亦有是",
    "T33n1693_001:0007a22": "七處，阿難！令識得駐，亦有二受行從得解。三",
    "T33n1693_001:0007a23": "道則張欲界為五，并三界天為一，九神止處，",
    "T33n1693_001:0007a24": "則分色無色，合欲為一也。論五道者，以流浪",
    "T33n1693_001:0007a25": "受苦為失，故精說三惡道，總天為一也。說九",
    "T33n1693_001:0007a26": "止者，論能弘教受三觀者，故自人始，不及三苦",
    "T33n1693_001:0007a27": "也。分一受者精粗相，從觀法不異也。二受皆",
    "T33n1693_001:0007a28": "居滿畢之位，故有解名也。",
    "T33n1693_001:0007a29": "有色為令從是有若干身、若干思想辟，或人或",
    "T33n1693_001:0007b01": "天，是為第一識止處。有色為令從是一身，若干",
    "T33n1693_001:0007b02": "思想辟天，名為梵天長壽本在處，是為第二識",
    "T33n1693_001:0007b03": "止處。有色為令從是一身，若干思想辟天，名為",
    "T33n1693_001:0007b04": "明聲，是為第三識止處。有色為令從是一身一",
    "T33n1693_001:0007b05": "像思，亦一辟天，名為遍淨，是為第四識止處。有",
    "T33n1693_001:0007b06": "不色為令從是一切從色想度多想滅，為無有",
    "T33n1693_001:0007b07": "量空，空慧受意止辟天，名為空慧行，是名第五",
    "T33n1693_001:0007b08": "識止處。有不色為令從是一切從空行竟，過無",
    "T33n1693_001:0007b09": "有量識，從慧受意止辟天，名為識慧，是名為第",
    "T33n1693_001:0007b10": "六識止處。有不色為令從是一切從識慧過度",
    "T33n1693_001:0007b11": "無有量，不用從是慧意受止辟天，名為不用從",
    "T33n1693_001:0007b12": "受慧，是為第七識止處。何等為，阿難！亦有二受",
    "T33n1693_001:0007b13": "行？從得解有，從色因緣行道，令不更思想辟天，",
    "T33n1693_001:0007b14": "名為不思想，是為一受行。從得解有，從不色因",
    "T33n1693_001:0007b15": "緣行道，一切從不用得度，為受不思想亦有思",
    "T33n1693_001:0007b16": "想受行止辟天，名為不思想亦有思想。是為二",
    "T33n1693_001:0007b17": "受行。從得解彼，阿難！所第一識止處，為從色行",
    "T33n1693_001:0007b18": "因緣行道，若干身、若干思想辟，名為人，亦一處。",
    "T33n1693_001:0007b19": "色，身也、有也，有欲之形，故曰色也。由欲界",
    "T33n1693_001:0007b20": "身行道諦，故曰行道也。六天已下其形非一，",
    "T33n1693_001:0007b21": "故曰若干也。心亦各異，故曰若干想也。辟，行",
    "T33n1693_001:0007b22": "字也。",
    "T33n1693_001:0007b23": "若阿難！行道，是識止處已知。知欲天及人，陰",
    "T33n1693_001:0007b24": "持入身為本也。",
    "T33n1693_001:0007b25": "亦知是識從是習。習天及人，識不能捨也。",
    "T33n1693_001:0007b26": "知者，慧也。",
    "T33n1693_001:0007b27": "亦知從是沒。沒，盡也。從天及人身天下滅",
    "T33n1693_001:0007b28": "者，諦知如篾曰盡也。",
    "T33n1693_001:0007c01": "亦知是所樂。七處結曰昧也。貪樂天及人",
    "T33n1693_001:0007c02": "身，故曰樂也。知之為盡。",
    "T33n1693_001:0007c03": "亦知是更苦。天及人身由之受苦也。知一",
    "T33n1693_001:0007c04": "苦則慧也。",
    "T33n1693_001:0007c05": "亦知是從得出要，如有知。出要法句，言得要，",
    "T33n1693_001:0007c06": "生盡也。故七處曰欲，能治、能棄、能度也。盡諦",
    "T33n1693_001:0007c07": "有四事，出要是其一也。凡六事皆曰知，行道",
    "T33n1693_001:0007c08": "諦之慧也。六事皆曰是，是六天已下下及人",
    "T33n1693_001:0007c09": "身，識所依也。《七處三觀經》一皆知五陰之一。",
    "T33n1693_001:0007c10": "而陰有六情也，一一皆知陰。陰有習三四，知",
    "T33n1693_001:0007c11": "陰盡行道。又曰：亦知色味、亦知色出要。此七",
    "T33n1693_001:0007c12": "處也。三觀者，觀身色、觀五陰、觀六情也。三觀",
    "T33n1693_001:0007c13": "即七處之每第一陰入也。言以道諦、盡諦、苦",
    "T33n1693_001:0007c14": "出要諦，觀陰人及樂而陰之也。五陰𣫘蓋，經",
    "T33n1693_001:0007c15": "以五陰為五習。盡為七處昧，苦出要為三觀。",
    "T33n1693_001:0007c16": "文小異大同。身三經，唯《七處三觀經》有道諦，二",
    "T33n1693_001:0007c17": "經皆七事而已。然俱曰行道亦道諦也，皆曰",
    "T33n1693_001:0007c18": "知亦諦也，如至識知。或曰如本知，知非諦。何",
    "T33n1693_001:0007c19": "也？知觀同義也。九九止即天身為觀地，習天",
    "T33n1693_001:0007c20": "之習，天之身會滅，行道味樂天樂。天樂，樂必有",
    "T33n1693_001:0007c21": "苦，能斷天貪，可名活道，故曰出要也。皆四諦",
    "T33n1693_001:0007c22": "觀觀九處也，所謂微而顯、約而具也。十報單",
    "T33n1693_001:0007c23": "用陰習盡而止也。",
    "T33n1693_001:0007c24": "是時阿難！為行道所識止處，可應求、可應望、可",
    "T33n1693_001:0007c25": "應住處？阿難言：不。若行道慧，以四諦觀觀",
    "T33n1693_001:0007c26": "人身，寧有貪求望想此住止處不？答曰無也。",
    "T33n1693_001:0007c27": "彼，阿難！第二識止處，為從色行因緣行道，若干",
    "T33n1693_001:0007c28": "身一想辟天，名為梵身長壽本第一在處。始",
    "T33n1693_001:0007c29": "行一禪生四梵，名梵、小梵、無量大梵、梵輔。身",
    "T33n1693_001:0008a01": "不相類，故曰若干身，猶此人之優劣也。心未",
    "T33n1693_001:0008a02": "純一，故曰非一想也。",
    "T33n1693_001:0008a03": "若阿難！行道，是識止處以知，亦是識止處，從是",
    "T33n1693_001:0008a04": "習、亦知從是沒、亦知是所樂、亦知是更苦、亦知",
    "T33n1693_001:0008a05": "是從得出要如有知。是時，阿難！為行道所識止",
    "T33n1693_001:0008a06": "處，可應求、可應望、可應住處？阿難對言：不。彼，阿",
    "T33n1693_001:0008a07": "難！第三識止處，為從色行因緣行道，一身若干",
    "T33n1693_001:0008a08": "想辟天，名為明。若阿難！為行道是識止處已知，",
    "T33n1693_001:0008a09": "亦是識止處從是習、亦知從是沒、亦知是所樂、",
    "T33n1693_001:0008a10": "亦知是更苦、亦知是從要得出如有知。是時，阿",
    "T33n1693_001:0008a11": "難！為行道所識止處，可應求、可應望、可應住處？",
    "T33n1693_001:0008a12": "阿難對言：不。進行二禪。以知養恬陰乎念",
    "T33n1693_001:0008a13": "持，生此四明天，身表光相、混然大齊，心猶不",
    "T33n1693_001:0008a14": "一，故曰若干也。",
    "T33n1693_001:0008a15": "彼，阿難！第四識止處，為從色行因緣行道，一像",
    "T33n1693_001:0008a16": "身一思想辟天，名為遍淨。若阿難！為行道是識",
    "T33n1693_001:0008a17": "止處己知，亦是識止處從是習、亦知從是沒、亦",
    "T33n1693_001:0008a18": "知是所樂、亦知是更苦、亦知從是要得出如有",
    "T33n1693_001:0008a19": "知。是時，阿難！為行道所識止處，可應求、可應望、",
    "T33n1693_001:0008a20": "可應住處？阿難對言：不。此是第三天也。宜",
    "T33n1693_001:0008a21": "言淨天天也，容表暉炎四天。若一其心，恬豫",
    "T33n1693_001:0008a22": "恒遊禪思，故曰一。",
    "T33n1693_001:0008a23": "彼，阿難！第五識止處，為從不色行因緣行道，一",
    "T33n1693_001:0008a24": "切從色得度，地想已沒，無有量空空慧行受止",
    "T33n1693_001:0008a25": "辟天，名為空慧。若阿難！為行道是識止處已知，",
    "T33n1693_001:0008a26": "亦是識止處從是習、亦知從是沒、亦知是所樂、",
    "T33n1693_001:0008a27": "亦知是更苦、亦知從是要得出如有知。是時，阿",
    "T33n1693_001:0008a28": "難！為行道所識止處，可應求、可應望、可應住處？",
    "T33n1693_001:0008a29": "阿難對言：不。地者，恚滅，心如地也。想已沒，",
    "T33n1693_001:0008b01": "斷求也，無量空也。",
    "T33n1693_001:0008b02": "彼，阿難！第六識止處，為從不色行因緣行道，一",
    "T33n1693_001:0008b03": "切從空慧度識無有量受慧行止辟天，名為識",
    "T33n1693_001:0008b04": "慧。若阿難！為行道，是識止處已知，亦是識止處",
    "T33n1693_001:0008b05": "從是習、亦知從是沒、亦知是所樂、亦知是更苦、",
    "T33n1693_001:0008b06": "亦知從是要得出如有知。是時，阿難！為行道所",
    "T33n1693_001:0008b07": "識止處，可應求、可應望、可應住處？阿難對言：不。",
    "T33n1693_001:0008b08": "空識定者，觀對識空，不本來也。",
    "T33n1693_001:0008b09": "彼，阿難！第七識止處，為從不色行因緣行道，一",
    "T33n1693_001:0008b10": "切從識慧度，無有量不用，已捨受慧行辟天，名",
    "T33n1693_001:0008b11": "為不用受慧行。若阿難！為行道，是識止處已知，",
    "T33n1693_001:0008b12": "亦是識止處從是習、亦知從是沒、亦知是所樂、",
    "T33n1693_001:0008b13": "亦知是更苦、亦知從是要得出如有知。是時阿",
    "T33n1693_001:0008b14": "難！為行道所識止處，可應求、可應望、可應住處？",
    "T33n1693_001:0008b15": "阿難對言：不。色恚求生，生而即遣，不俟終",
    "T33n1693_001:0008b16": "日觀而後知也，不用觀也。",
    "T33n1693_001:0008b17": "彼，阿難！第一受行從得解有，從色因緣行道無",
    "T33n1693_001:0008b18": "有想，亦不受辟天，名不思。若阿難！為行道，己知",
    "T33n1693_001:0008b19": "是從受、亦知從受習、亦知從是沒、亦知是所樂、",
    "T33n1693_001:0008b20": "亦知是更苦亦知從是要得出如有知。是時阿",
    "T33n1693_001:0008b21": "難！為行道，是受行從得解，可應求、可應望、可應",
    "T33n1693_001:0008b22": "住處？阿難對言：不。不思無結愛天也，四阿",
    "T33n1693_001:0008b23": "那含之第四天也。四阿那含愛，身生第四禪。",
    "T33n1693_001:0008b24": "六增之第二已上四天，此無漏第四禪局也。",
    "T33n1693_001:0008b25": "四禪之第六天名愛勝，是無思天，共在一天",
    "T33n1693_001:0008b26": "上耳。",
    "T33n1693_001:0008b27": "彼，阿難！第二受行從得解，有從不色因緣行道，",
    "T33n1693_001:0008b28": "一切不用從慧得度，過無有思想亦未離思想",
    "T33n1693_001:0008b29": "為受行止。正受定也。",
    "T33n1693_001:0008c01": "辟天名為無有思想解。若阿難！為行道，是受行",
    "T33n1693_001:0008c02": "從得解，已知為是解從是習、亦知從是沒、亦知",
    "T33n1693_001:0008c03": "是所樂、亦知是更苦、亦知從是要得出如有知。",
    "T33n1693_001:0008c04": "是時，阿難！為行道，是受行從得解，可應求、可應",
    "T33n1693_001:0008c05": "望、可應住處？阿難對言：不。無想者，知空而",
    "T33n1693_001:0008c06": "制想不令起也。此上八止皆如，應知此八處，",
    "T33n1693_001:0008c07": "亦知八處習、亦知八處盡、亦知八處樂、亦知",
    "T33n1693_001:0008c08": "八處苦、亦知八處要得出，義同故不二訓之",
    "T33n1693_001:0008c09": "也。",
    "T33n1693_001:0008c10": "若，阿難！為行道，如是知、如是見，說為不知不見。",
    "T33n1693_001:0008c11": "若有是結使，是時應說為常，是時應說非常。",
    "T33n1693_001:0008c12": "波羅門云斷滅見常也。",
    "T33n1693_001:0008c13": "是時應說世間有本，是時應說世間無有本。",
    "T33n1693_001:0008c14": "本，要也。有要、無要耳。",
    "T33n1693_001:0008c15": "是時應說得道以死復生，是時應說得道不得",
    "T33n1693_001:0008c16": "死。或見七反生死者，故曰死復生。或至尼",
    "T33n1693_001:0008c17": "惟先天者，故曰不死也。",
    "T33n1693_001:0008c18": "為有無有。或曰有度世，或曰無度世。",
    "T33n1693_001:0008c19": "度世死，從是結使。是時阿難！為行道，是七識止",
    "T33n1693_001:0008c20": "處，二受行從得解。如是如有從諦慧見。從是意",
    "T33n1693_001:0008c21": "已解、已得解脫，是名為，阿難！為行道無所著、從",
    "T33n1693_001:0008c22": "慧得解脫。反稱得道不得死。是五耶結使，",
    "T33n1693_001:0008c23": "經乎九止，行者以四諦觀之，長得息解，成阿",
    "T33n1693_001:0008c24": "羅漢也。",
    "T33n1693_001:0008c25": "亦有，阿難！八解脫處。何等為八？色觀色，是為第",
    "T33n1693_001:0008c26": "一解脫處。內外身著觀兩事也。",
    "T33n1693_001:0008c27": "內觀色，不想外觀色，是為第二解脫處。徧著",
    "T33n1693_001:0008c28": "外身也。",
    "T33n1693_001:0008c29": "觀三十六物，淨身受觀行止，是為第三解脫處。",
    "T33n1693_001:0009a01": "遍著己身，則三十六物觀也。從第一禪至",
    "T33n1693_001:0009a02": "四禪，皆三觀也。人病不同，或貪己身、或貪",
    "T33n1693_001:0009a03": "外色、內外俱貪，故有三觀也。四意止觀亦復",
    "T33n1693_001:0009a04": "如是，單舉禪要則三觀也，耳其轉除，則四禪",
    "T33n1693_001:0009a05": "也。",
    "T33n1693_001:0009a06": "一切從色想已度。已過四禪色天，次及空",
    "T33n1693_001:0009a07": "也。",
    "T33n1693_001:0009a08": "滅地想。滅恚心如土塵，故曰如地也。",
    "T33n1693_001:0009a09": "若干想不念，無有量空慧已受竟辟天，名為空",
    "T33n1693_001:0009a10": "慧，是名為第四解脫處。四空定文同，故不",
    "T33n1693_001:0009a11": "一一解也。",
    "T33n1693_001:0009a12": "一切從空慧，已度無有量識慧受竟辟天，名為",
    "T33n1693_001:0009a13": "識慧，是名為第五解脫處。一切從識慧得度，無",
    "T33n1693_001:0009a14": "所有，不用受慧竟行辟天，名為不用無所用慧",
    "T33n1693_001:0009a15": "行，是為第六解脫處。一切從不用慧得度，無有",
    "T33n1693_001:0009a16": "思想亦不無有思想竟受止辟天，名為思想，是",
    "T33n1693_001:0009a17": "名為第七解脫處。一切從無有思想竟得度。",
    "T33n1693_001:0009a18": "將已竟四空，次及滅定也。",
    "T33n1693_001:0009a19": "滅思想亦覺盡身已更竟受止，是為第八解脫",
    "T33n1693_001:0009a20": "處。心之流放眴息生滅之間，𭶭撫宇宙之表",
    "T33n1693_001:0009a21": "矣。身之所復，無不待行。行慈定者，滅心想身",
    "T33n1693_001:0009a22": "知，屈如根株、冥如死灰，雷霆不能駭其念、山",
    "T33n1693_001:0009a23": "燋不能傷其慮，蕭然與大虛齊量、恬然與造",
    "T33n1693_001:0009a24": "化俱遊，曰滅定也。",
    "T33n1693_001:0009a25": "若已，阿難！行道，七識止處、二受行從得解脫，亦",
    "T33n1693_001:0009a26": "是八解脫處是。如有是慧已，更見從是竟戢却",
    "T33n1693_001:0009a27": "不用，已得解脫，如是本福，己身更竟止，是名，阿",
    "T33n1693_001:0009a28": "難！行道無所著，從兩行得解脫。佛說如是，阿難",
    "T33n1693_001:0009a29": "受行。",
    "T33n1693_001:0009b01": "佛說人本欲生經"
}