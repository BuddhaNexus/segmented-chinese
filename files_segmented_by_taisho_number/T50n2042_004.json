{
    "T50n2042_004:0112b04": "阿育王傳卷第四",
    "T50n2042_004:0112b06": "西晉安息三藏安法欽譯",
    "T50n2042_004:0112b07": "2憂波毱多因緣之餘",
    "T50n2042_004:0112b08": "說此偈已即入涅槃。如是乃至起八舍利",
    "T50n2042_004:0112b09": "塔。第九瓶塔第十灰炭塔。乃至釋提桓因及",
    "T50n2042_004:0112b10": "四天王。以香花音樂末香塗香供養舍利。而",
    "T50n2042_004:0112b11": "作是言。佛付囑我等法而般涅槃。從今已去",
    "T50n2042_004:0112b12": "當護持佛法。帝釋告提頭羅吒。汝當擁護東",
    "T50n2042_004:0112b13": "方佛法。復告毘樓勒。汝當擁護南方佛法。",
    "T50n2042_004:0112b14": "告毘樓博叉。汝當擁護西方佛法。告毘沙",
    "T50n2042_004:0112b15": "門天王。汝當擁護北方佛法。所以者何未來",
    "T50n2042_004:0112b16": "當有三邪見王毀滅佛法。佛之所記汝當護",
    "T50n2042_004:0112b17": "持。佛滅度後數千億萬阿羅漢等悉入涅槃。",
    "T50n2042_004:0112b18": "諸天空中出大音聲而作是言。諸佛弟子皆",
    "T50n2042_004:0112b19": "從佛去。法燈欲滅大闇將至。若不聚集三藏",
    "T50n2042_004:0112b20": "經書。若諸羅漢入涅槃已佛法即滅。釋提桓",
    "T50n2042_004:0112b21": "因將四天王及諸天眾。往尊者摩訶迦葉所。",
    "T50n2042_004:0112b22": "頭面作禮而白迦葉言。尊者如來之法付囑",
    "T50n2042_004:0112b23": "尊者。尊者今當聚集法眼。令諸天人千載之",
    "T50n2042_004:0112b24": "後利益眾生。迦葉即時於虛空中打大揵",
    "T50n2042_004:0112b25": "搥。三千世界皆聞其聲。五百羅漢即來集於",
    "T50n2042_004:0112b26": "拘尸那城。迦葉語阿那律言諸羅漢中誰有",
    "T50n2042_004:0112b27": "不來。答言唯有尊者驕梵波提。在尸利沙",
    "T50n2042_004:0112b28": "宮而未來至。迦葉問言今此眾中誰為下座。",
    "T50n2042_004:0112b29": "弗那答言我是下座尊者語言汝當從僧如",
    "T50n2042_004:0112c01": "法教不。弗那答言我能從順。尊者言善哉善",
    "T50n2042_004:0112c02": "哉。汝能為下座莊嚴眾僧。今可往彼尸利",
    "T50n2042_004:0112c03": "天宮語驕梵波提言。迦葉等比丘僧喚汝。此",
    "T50n2042_004:0112c04": "間今有僧事喚於大德。弗那即往至尸利沙",
    "T50n2042_004:0112c05": "宮白驕梵波提言。迦葉等比丘僧今有僧事",
    "T50n2042_004:0112c06": "暫喚尊者。答言長老弗那應言如來等比丘",
    "T50n2042_004:0112c07": "僧。何以乃言迦葉等比丘僧。佛不入涅槃耶。",
    "T50n2042_004:0112c08": "將非外道壞佛法也。將非惡比丘破和合僧",
    "T50n2042_004:0112c09": "也。弗那言如尊者語如來已入涅槃。法橋已",
    "T50n2042_004:0112c10": "壞法須彌山已崩。聲聞由乾陀山已壞。尊者",
    "T50n2042_004:0112c11": "驕梵波提言。世尊若在閻浮提者我可往彼",
    "T50n2042_004:0112c12": "今已滅度。閻浮提內空曠不樂。我何故去。",
    "T50n2042_004:0112c13": "我今乃欲入於涅槃。遙以我心頂禮迦葉及",
    "T50n2042_004:0112c14": "眾僧足。作是語已即入涅槃。",
    "T50n2042_004:0112c15": "於是弗那還閻浮提。到眾僧前向上座言。驕",
    "T50n2042_004:0112c16": "梵波提不肯來下。禮上座足并諸眾僧即入",
    "T50n2042_004:0112c17": "涅槃。致此命已而作言曰。十力大象沒象",
    "T50n2042_004:0112c18": "子亦隨沒。諸羅漢等多有隨佛而涅槃者。",
    "T50n2042_004:0112c19": "摩訶迦葉作是制言。未集法藏不聽比丘入",
    "T50n2042_004:0112c20": "於涅槃。乃集五百諸阿羅漢皆共和合欲集",
    "T50n2042_004:0112c21": "法藏。又語阿難長老汝是佛弟子多聞總持",
    "T50n2042_004:0112c22": "有大智慧。常隨從佛有清淨行。知見具足",
    "T50n2042_004:0112c23": "最後法中利安眾僧佛所讚歎。尊者迦葉告",
    "T50n2042_004:0112c24": "諸比丘。佛般涅槃眾人雲集此處妨鬧我等。",
    "T50n2042_004:0112c25": "宜向閑靜之處撰集經法。於是乃與五百羅",
    "T50n2042_004:0112c26": "漢向王舍城。尊者阿難將弟子婆闍弗哆遊",
    "T50n2042_004:0112c27": "行婆利闍聚落。時彼聚落四部之眾聞佛涅",
    "T50n2042_004:0112c28": "槃皆生悲苦悶絕懊惱。阿難見已生哀愍心",
    "T50n2042_004:0112c29": "昇師子座為說法要解喻其意。時有弟子婆",
    "T50n2042_004:0113a01": "闍弗哆觀其和上尊者阿難。猶是學人未得",
    "T50n2042_004:0113a02": "羅漢。即向阿難而說偈言。",
    "T50n2042_004:0113a03": "安靜樹下坐　　寂滅證涅槃",
    "T50n2042_004:0113a04": "瞿曇應入定　　莫修放逸行",
    "T50n2042_004:0113a05": "不久得寂滅　　涅槃清淨法",
    "T50n2042_004:0113a06": "婆闍弗哆說如此偈覺悟阿難。阿難聞已竟",
    "T50n2042_004:0113a07": "夜經行坐禪念定。於後夜初右脇著地頭未",
    "T50n2042_004:0113a08": "到枕豁爾意解得阿羅漢。即向王舍城。尊者",
    "T50n2042_004:0113a09": "摩訶迦葉亦將五百羅漢到王舍城。阿闍世",
    "T50n2042_004:0113a10": "王韋提希子。聞迦葉將五百羅漢在王舍城。",
    "T50n2042_004:0113a11": "莊嚴城池修治道路出城往迎。王先獲得無",
    "T50n2042_004:0113a12": "根信故見世尊時自投象下。今見尊者摩訶",
    "T50n2042_004:0113a13": "迦葉亦投象下。尊者以神通力接令無患。即",
    "T50n2042_004:0113a14": "語王言如來神足捷疾不似聲聞。聲聞極用",
    "T50n2042_004:0113a15": "功夫方得神足。自今已往若見我等莫投象",
    "T50n2042_004:0113a16": "下如見佛。時王言唯然受教。時阿闍世王五",
    "T50n2042_004:0113a17": "體投地頂禮尊者足合掌而言。如來涅槃我",
    "T50n2042_004:0113a18": "不得見。尊者涅槃必使我見。答言爾。許可王",
    "T50n2042_004:0113a19": "已即告王言。我今欲集如來法眼。唯願大王",
    "T50n2042_004:0113a20": "為我檀越。王言願諸比丘終身受我房舍臥",
    "T50n2042_004:0113a21": "具病瘦醫藥衣服飲食。尊者迦葉即便印可。",
    "T50n2042_004:0113a22": "往至竹林作是念言。此中多饒房舍多諸比",
    "T50n2042_004:0113a23": "丘或能妨鬧。畢鉢羅窟房舍臥具不多不少。",
    "T50n2042_004:0113a24": "當於彼中撰集法眼。於是迦葉即共五百羅",
    "T50n2042_004:0113a25": "漢至畢鉢羅窟。敷臥具坐而作是言。未來比",
    "T50n2042_004:0113a26": "丘少憶念力我等於日前集法句偈。於其食",
    "T50n2042_004:0113a27": "後當集法眼。時諸比丘五百羅漢等悉皆已",
    "T50n2042_004:0113a28": "集而作是言。我等先集何法。尊者迦葉答言",
    "T50n2042_004:0113a29": "先集修多羅。諸比丘言今此眾中誰可使集",
    "T50n2042_004:0113b01": "修多羅者。迦葉言阿難多聞第一。諸修多羅",
    "T50n2042_004:0113b02": "藏阿難盡持。我等今共問於阿難而修集之。",
    "T50n2042_004:0113b03": "即告阿難言阿難法眼者是佛所出。諸多聞",
    "T50n2042_004:0113b04": "者去世已盡守法藏者唯汝一人。今當集法",
    "T50n2042_004:0113b05": "汝可說之。阿難言如尊者語。即上座前觀察",
    "T50n2042_004:0113b06": "眾心而說偈言。",
    "T50n2042_004:0113b07": "比丘所行道　　離佛不莊嚴",
    "T50n2042_004:0113b08": "如似虛空中　　眾星之無月",
    "T50n2042_004:0113b09": "眾僧中無佛　　醜陋亦如是",
    "T50n2042_004:0113b10": "說是偈已禮上座足即昇高座心自念言。有",
    "T50n2042_004:0113b11": "修多羅從佛聞者。有修多羅從聲聞聞者。尊",
    "T50n2042_004:0113b12": "者迦葉即便問言。佛於何處最初說修多羅。",
    "T50n2042_004:0113b13": "阿難答言。如是我聞一時佛住波羅㮏鹿野",
    "T50n2042_004:0113b14": "苑中古仙住處。為五比丘三轉法輪。此苦",
    "T50n2042_004:0113b15": "聖諦如是廣說。尊者驕陳如便作是念。昔本",
    "T50n2042_004:0113b16": "佛為我說如是法。今阿難說與本無異。即從",
    "T50n2042_004:0113b17": "座起在地而坐說是偈言。",
    "T50n2042_004:0113b18": "咄哉諸有苦　　迴動如水月",
    "T50n2042_004:0113b19": "不堅如芭蕉　　譬如幻影響",
    "T50n2042_004:0113b20": "如來大雄猛　　功德盡三界",
    "T50n2042_004:0113b21": "猶為無常風　　漂流而不住",
    "T50n2042_004:0113b22": "五百羅漢聞是偈已皆從座起在地而坐。尊",
    "T50n2042_004:0113b23": "者摩訶迦葉告諸比丘。阿難所說為是實不。",
    "T50n2042_004:0113b24": "皆答言如是。阿難如是乃至廣說修多羅藏。",
    "T50n2042_004:0113b25": "尊者迦葉心復念言。今當使誰說於毘尼。又",
    "T50n2042_004:0113b26": "念尊者憂波離佛說持律最為第一。一切毘",
    "T50n2042_004:0113b27": "尼皆從佛受。當問憂波離撰集毘尼。摩訶",
    "T50n2042_004:0113b28": "迦葉即語憂波離。汝誦毘尼今欲撰集汝",
    "T50n2042_004:0113b29": "可說之。憂波離答言爾。迦葉問言佛於何",
    "T50n2042_004:0113c01": "處說最初戒。答言在毘舍離國因須達迦蘭",
    "T50n2042_004:0113c02": "陀子制於初戒。如是第二第三乃至廣集毘",
    "T50n2042_004:0113c03": "尼藏。尊者迦葉作是念。我今當自誦摩得勒",
    "T50n2042_004:0113c04": "伽藏即告諸比丘。摩得勒伽藏者。所謂四念",
    "T50n2042_004:0113c05": "處四正勤四如意足五根五力七覺八聖道分",
    "T50n2042_004:0113c06": "四難行道四易行道無諍三昧願智三昧增一",
    "T50n2042_004:0113c07": "之法百八煩惱世論記結使記業記定慧等",
    "T50n2042_004:0113c08": "記。諸長老此名摩得羅藏。集法藏訖尊者迦",
    "T50n2042_004:0113c09": "葉而說偈言。",
    "T50n2042_004:0113c10": "以此尊法輪　　濟諸群生類",
    "T50n2042_004:0113c11": "十力尊所說　　皆當勤奉行",
    "T50n2042_004:0113c12": "此法是明燈　　壞破諸黑闇",
    "T50n2042_004:0113c13": "無明之障翳　　攝心莫放逸",
    "T50n2042_004:0113c14": "尊者阿難作念言。佛臨涅槃時作是語。若放",
    "T50n2042_004:0113c15": "捨細微戒僧得安樂。我今當向僧說是語。尊",
    "T50n2042_004:0113c16": "者阿難向上座頭合掌說言。我親從佛聞於",
    "T50n2042_004:0113c17": "是言。若捨細微戒僧得安樂住。尊者迦葉告",
    "T50n2042_004:0113c18": "阿難言。何者是細微戒汝問佛不。答言不問。",
    "T50n2042_004:0113c19": "迦葉語言汝不問此事犯突吉羅罪。阿難答",
    "T50n2042_004:0113c20": "言我本不以無慚愧故而不問也。我以憂惱",
    "T50n2042_004:0113c21": "故不問耳。又復告言汝更有過。佛臨涅槃時",
    "T50n2042_004:0113c22": "從汝索水而汝不與。汝亦是犯突吉羅罪。阿",
    "T50n2042_004:0113c23": "難答言我實不以無慚愧故而不取水。直以",
    "T50n2042_004:0113c24": "爾時有五百兩車新入水過使水擾濁是以",
    "T50n2042_004:0113c25": "不取。又復告言汝亦曾以足躡如來金色衣",
    "T50n2042_004:0113c26": "上亦是汝罪。阿難答言我實不以無慚愧心",
    "T50n2042_004:0113c27": "更無比丘共捉此衣。迦葉言若無人共捉何",
    "T50n2042_004:0113c28": "不仰擲空中。若擲空中諸天自當取之。汝",
    "T50n2042_004:0113c29": "更有過如來為汝說言。若比丘善修四如意",
    "T50n2042_004:0114a01": "足者則能住壽一劫半劫。如意足中我最善",
    "T50n2042_004:0114a02": "修如是三說。汝時默然而不請佛久住於世。",
    "T50n2042_004:0114a03": "此亦是汝犯突吉羅罪。阿難答言我非無慚",
    "T50n2042_004:0114a04": "愧。爾時惡魔蔽我心都不覺知。又復告言汝",
    "T50n2042_004:0114a05": "更有過。汝以如來陰馬之藏示諸女人亦是",
    "T50n2042_004:0114a06": "汝罪。阿難答言我不無慚愧故示諸女人。所",
    "T50n2042_004:0114a07": "以示者欲使女人厭患女身求男子身。又復",
    "T50n2042_004:0114a08": "告言汝更有過。汝昔慇懃勸請如來度諸女",
    "T50n2042_004:0114a09": "人令使出家亦是汝過。阿難答言我實不以",
    "T50n2042_004:0114a10": "無慚愧故強勸如來。所以勸者我聞過去諸",
    "T50n2042_004:0114a11": "佛皆有四部眾是故勸請。尊者迦葉使阿難",
    "T50n2042_004:0114a12": "作六突吉羅懺悔訖告諸比丘言。我等不應",
    "T50n2042_004:0114a13": "捨微細戒。何以故。諸比丘當言七滅諍是細",
    "T50n2042_004:0114a14": "微戒。復有比丘當言眾學法是細微戒。復",
    "T50n2042_004:0114a15": "有比丘當言四波羅提提舍尼法是微細戒。",
    "T50n2042_004:0114a16": "復有比丘當言波夜提是細微戒。若捨此細",
    "T50n2042_004:0114a17": "微戒。諸比丘當言捨二不定法十三事。乃至",
    "T50n2042_004:0114a18": "四事一切皆捨。諸外道若聞當言瞿曇沙門",
    "T50n2042_004:0114a19": "所有之法如似於煙。隨佛在時修持諸戒。佛",
    "T50n2042_004:0114a20": "涅槃後諸比丘等欲持者持欲捨者捨。尊者",
    "T50n2042_004:0114a21": "迦葉告諸比丘言。佛作是語我所制者皆制",
    "T50n2042_004:0114a22": "之。我所不制者慎莫制也。如我所制不增不",
    "T50n2042_004:0114a23": "減。諸比丘等當奉禁戒使善法增長。不善法",
    "T50n2042_004:0114a24": "者當令永滅。以是義故佛所制戒皆應護持。",
    "T50n2042_004:0114a25": "若如是者法得久住。",
    "T50n2042_004:0114a26": "摩訶迦葉涅槃因緣摩訶迦葉涅槃因緣",
    "T50n2042_004:0114a27": "尊者迦葉集修多羅及阿毘曇毘尼已訖。入",
    "T50n2042_004:0114a28": "願智三昧觀所集法藏無闕少不。思惟已訖",
    "T50n2042_004:0114a29": "知無闕少。五百羅漢亦入願智如是觀察。",
    "T50n2042_004:0114b01": "迦葉自念。如來是我大善知識當報佛恩。報",
    "T50n2042_004:0114b02": "佛恩者所謂佛所欲作我已作訖。以法饒益",
    "T50n2042_004:0114b03": "同梵行者。為諸眾生作大利益。示未來眾",
    "T50n2042_004:0114b04": "生作大悲想。欲使大法流布不絕。為無慚愧",
    "T50n2042_004:0114b05": "者作擯羯磨。為慚愧者作安樂行。如是報恩",
    "T50n2042_004:0114b06": "皆悉已竟。重作思惟。我極年邁身為老壞臭",
    "T50n2042_004:0114b07": "爛之身甚可厭惡。涅槃時到。尊者迦葉以法",
    "T50n2042_004:0114b08": "付囑阿難而作是言。長老阿難佛以法藏付",
    "T50n2042_004:0114b09": "囑於我。我今欲入涅槃以法付汝。汝善守護。",
    "T50n2042_004:0114b10": "阿難合掌答尊者言唯然受教。時王舍城有",
    "T50n2042_004:0114b11": "一長者生一男兒。合衣而出衣名商那。即名",
    "T50n2042_004:0114b12": "此兒為商那和修。以漸長大將入大海。迦葉",
    "T50n2042_004:0114b13": "語阿難言。商那和修發意入海得寶來還欲",
    "T50n2042_004:0114b14": "作般遮于瑟。若作會已汝度令出家以法付",
    "T50n2042_004:0114b15": "囑。迦葉付囑阿難佛法已作是思惟。我今應",
    "T50n2042_004:0114b16": "當至於大悲難行苦行婆伽婆善知識無量淨",
    "T50n2042_004:0114b17": "善功德之所熏修真妙舍利所在之處。皆自",
    "T50n2042_004:0114b18": "往至禮拜恭敬仰飛至四塔所極上恭敬禮",
    "T50n2042_004:0114b19": "拜已。復更往八大舍利塔所禮拜供養。如大",
    "T50n2042_004:0114b20": "雁王飛至大海莎竭羅宮敬禮佛牙。敬禮佛",
    "T50n2042_004:0114b21": "牙已向於天上。如金翅鳥屈申臂頃至忉利",
    "T50n2042_004:0114b22": "天。時釋提桓因與諸天眾禮拜供養尊者迦",
    "T50n2042_004:0114b23": "葉已。釋提桓因觀察摩訶迦葉而作是言。",
    "T50n2042_004:0114b24": "尊者今來欲供養舍利而入涅槃故來至此。",
    "T50n2042_004:0114b25": "迦葉答言我今欲來敬禮如來牙禮如來髮如",
    "T50n2042_004:0114b26": "來天冠如來鉢。今者是我最後供養。時釋提",
    "T50n2042_004:0114b27": "桓因及諸天等聞最後語。低頭悲慘憂愁苦",
    "T50n2042_004:0114b28": "惱。釋提桓因自取佛牙恭敬授與尊者迦葉。",
    "T50n2042_004:0114b29": "尊者迦葉舉著額上。以牛頭旃檀曼陀羅花",
    "T50n2042_004:0114c01": "供養佛牙。供養已語諸天眾慎莫放逸。作",
    "T50n2042_004:0114c02": "是語已從彼天沒還王舍城。時尊者阿難受",
    "T50n2042_004:0114c03": "付囑已。恒常隨逐未曾捨離。畏入涅槃或不",
    "T50n2042_004:0114c04": "覩見是故隨逐。尊者迦葉語阿難言。汝獨入",
    "T50n2042_004:0114c05": "王舍城乞食。我亦欲獨入王舍城乞食。尊者",
    "T50n2042_004:0114c06": "阿難於中前著衣持鉢入王舍城。乞食以三",
    "T50n2042_004:0114c07": "種善事。一以真善色貌。二以多聞總持真",
    "T50n2042_004:0114c08": "善說法能令聽者無有厭足。三以阿難之名",
    "T50n2042_004:0114c09": "真善利益。尊者摩訶迦葉亦中前著衣持鉢",
    "T50n2042_004:0114c10": "入城乞食。作是念阿闍世王本與我有要。",
    "T50n2042_004:0114c11": "若涅槃時必當語我。我今當往即到阿闍世",
    "T50n2042_004:0114c12": "王門中。語守門人言。為我白王摩訶迦葉今",
    "T50n2042_004:0114c13": "在門外欲見於王。守門人言王今眠睡。尊者",
    "T50n2042_004:0114c14": "復言可覺語之。守門人言王甚難惡不敢覺",
    "T50n2042_004:0114c15": "之。後自覺時我當白語。尊者復言今若覺",
    "T50n2042_004:0114c16": "者好為我語。摩訶迦葉欲入涅槃故來相",
    "T50n2042_004:0114c17": "語。",
    "T50n2042_004:0114c18": "於是尊者迦葉至雞脚山三岳中坐草敷上。",
    "T50n2042_004:0114c19": "加趺而坐作是念言。我今此身著佛所與",
    "T50n2042_004:0114c20": "糞掃衣。自持己鉢乃至彌勒令不朽壞。使彌",
    "T50n2042_004:0114c21": "勒弟子皆見我身而生厭惡。尊者迦葉作是",
    "T50n2042_004:0114c22": "念言。若阿闍世王不見我身沸血當從面出",
    "T50n2042_004:0114c23": "命不存濟。尊者迦葉已捨命行唯留少壽。即",
    "T50n2042_004:0114c24": "時大地六種震動。尊者迦葉將欲入定作是",
    "T50n2042_004:0114c25": "念言。若阿難阿闍世王來時山當為開令其",
    "T50n2042_004:0114c26": "得入。若還去時山復還合。釋提桓因將數",
    "T50n2042_004:0114c27": "萬諸天。以天曼陀羅花天末香。供養尊者摩",
    "T50n2042_004:0114c28": "訶迦葉舍利禮拜供養已。山即自合覆尊者",
    "T50n2042_004:0114c29": "身。釋提桓因見尊者迦葉放捨身命心中惱",
    "T50n2042_004:0115a01": "熱。如來涅槃苦惱少息。今日尊者迦葉入於",
    "T50n2042_004:0115a02": "涅槃將復重苦。畢鉢羅窟神聞尊者涅槃作",
    "T50n2042_004:0115a03": "如是言。今日此窟即便空曠摩竭國界悉皆",
    "T50n2042_004:0115a04": "空寂。里巷窮酸苦厄羸劣。貧賤之者彼恒悲",
    "T50n2042_004:0115a05": "愍為作利益。今彼諸苦厄之眾失於覆護。從",
    "T50n2042_004:0115a06": "今已去遂當貧窮乏於善法。今日法岳崩壞",
    "T50n2042_004:0115a07": "法船已沒。法樹已摧法海枯竭。今日諸魔得",
    "T50n2042_004:0115a08": "大歡喜一切天人哀摧悲泣。語已即還天上。",
    "T50n2042_004:0115a09": "尊者阿難乞食已訖深自思惟諸行無常。時",
    "T50n2042_004:0115a10": "阿闍世王夢大梁折壞覺已心生驚怖。守",
    "T50n2042_004:0115a11": "門者來白王言。向者摩訶迦葉故來白王欲",
    "T50n2042_004:0115a12": "入涅槃。王聞是語悶絕躄地以水灑面小",
    "T50n2042_004:0115a13": "得醒悟。於是王即詣竹園禮阿難足白言。",
    "T50n2042_004:0115a14": "尊者迦葉今日欲入涅槃。阿難答言已入涅",
    "T50n2042_004:0115a15": "槃。王復問言示我尊者身處我欲供養。於是",
    "T50n2042_004:0115a16": "阿難將王向雞足山。王既至已山自開張。",
    "T50n2042_004:0115a17": "王與阿難即見尊者。天曼陀羅花天末香牛",
    "T50n2042_004:0115a18": "頭栴檀覆其身上。阿闍世王即舉兩手舉身",
    "T50n2042_004:0115a19": "投地從地起已索栴檀薪。阿難問言欲作何",
    "T50n2042_004:0115a20": "等。答言欲燒尊者。阿難言尊者摩訶迦葉",
    "T50n2042_004:0115a21": "以定住身待於彌勒不可得燒。彌勒出時當",
    "T50n2042_004:0115a22": "將徒眾九十六億至此山上見於迦葉。爾時",
    "T50n2042_004:0115a23": "眾中皆作是念聲聞身小彼佛亦然皆生輕",
    "T50n2042_004:0115a24": "想。摩訶迦葉踊身虛空作十八變變身為",
    "T50n2042_004:0115a25": "大。即時彌勒從迦葉取釋迦文佛僧伽梨當",
    "T50n2042_004:0115a26": "摩訶迦葉現神變時。九十六億沙門見其身",
    "T50n2042_004:0115a27": "小道德光備神通如是。深自慚愧憍慢心息",
    "T50n2042_004:0115a28": "皆成羅漢。阿闍世王設供養已即便還去。",
    "T50n2042_004:0115a29": "阿難亦去。二人去後山自還合。阿闍世王合",
    "T50n2042_004:0115b01": "掌白尊者阿難言。如來涅槃我不得見。尊者",
    "T50n2042_004:0115b02": "迦葉入於涅槃我亦不見。若尊者入涅槃時",
    "T50n2042_004:0115b03": "必使我令見。阿難答言爾。至後商那和修",
    "T50n2042_004:0115b04": "安隱得還安置珍寶而向竹林。時尊者阿難",
    "T50n2042_004:0115b05": "在精舍門前經行。商那和修直向阿難所禮",
    "T50n2042_004:0115b06": "阿難足在一面立作是言。我本發意入海期",
    "T50n2042_004:0115b07": "安隱還當為佛及僧作般遮于瑟。今佛在何",
    "T50n2042_004:0115b08": "所。尊者答言佛已入涅槃。即時悶絕躄地",
    "T50n2042_004:0115b09": "以水灑面還得醒悟。又問尊者舍利弗目",
    "T50n2042_004:0115b10": "揵連摩訶迦葉為何所在。答言盡入涅槃。",
    "T50n2042_004:0115b11": "商那和修白阿難言。大德我欲作般遮于瑟。",
    "T50n2042_004:0115b12": "尊者答言可隨意作。乃作般遮于瑟訖。阿難",
    "T50n2042_004:0115b13": "語言汝已作財施今可作法施。問言尊者欲",
    "T50n2042_004:0115b14": "使我作何等法施。尊者答言於佛法中出家",
    "T50n2042_004:0115b15": "是名法施。商那和修答言爾。阿難即度令",
    "T50n2042_004:0115b16": "使出家為受具足。乃至為作白四羯磨。商",
    "T50n2042_004:0115b17": "那和修言我本生時著商那衣。我今盡形受",
    "T50n2042_004:0115b18": "持此衣。即得總持阿難所持八萬四千法藏。",
    "T50n2042_004:0115b19": "悉能受持得阿羅漢。三明六通具知三藏。尊",
    "T50n2042_004:0115b20": "者阿難在竹園中聞一比丘誦法句偈言。若",
    "T50n2042_004:0115b21": "人生百歲不見水鵠鸛不如生一日得見水",
    "T50n2042_004:0115b22": "鵠鸛。",
    "T50n2042_004:0115b23": "尊者阿難在傍邊過已語言。子佛不作是說。",
    "T50n2042_004:0115b24": "佛所說者若人生百歲不解生滅法。不如生",
    "T50n2042_004:0115b25": "一日得解生滅法。阿難語言子有二種人謗",
    "T50n2042_004:0115b26": "佛。何等為二。一者多聞不解義理空無果",
    "T50n2042_004:0115b27": "報。二者顛倒解義是名為毒。若解正義得涅",
    "T50n2042_004:0115b28": "槃果。彼比丘往至和上所而白師言。尊者",
    "T50n2042_004:0115b29": "阿難道此偈非是佛語。彼比丘和上言。尊者",
    "T50n2042_004:0115c01": "阿難老朽忘誤汝但如前讀誦。阿難還來",
    "T50n2042_004:0115c02": "聞讀此偈如前不異。阿難語言子我不語汝",
    "T50n2042_004:0115c03": "佛不作是說耶。比丘答言我和上言阿難年",
    "T50n2042_004:0115c04": "已老耄不憶此語。汝但如本讀。阿難思惟",
    "T50n2042_004:0115c05": "言我躬自為說終不信受。阿難入定觀頗有",
    "T50n2042_004:0115c06": "比丘能使此比丘改是語不。亦復無有能使",
    "T50n2042_004:0115c07": "改者。舍利弗目揵連摩訶迦葉皆入涅槃。",
    "T50n2042_004:0115c08": "我今當向誰說如此事。我亦當入於涅槃。佛",
    "T50n2042_004:0115c09": "之法眼足千年住。我今但當涅槃。我同學",
    "T50n2042_004:0115c10": "善伴久已過去。今日親厚莫過身念處。尊",
    "T50n2042_004:0115c11": "者阿難語商那和修。佛以法付囑尊者迦葉。",
    "T50n2042_004:0115c12": "迦葉以法付囑於我。我今欲入涅槃。汝當擁",
    "T50n2042_004:0115c13": "護佛法。摩突羅國有優留曼荼山。當於彼",
    "T50n2042_004:0115c14": "立塔寺。時有長者兄弟二人。一名那羅。二",
    "T50n2042_004:0115c15": "名拔利。佛說此二檀越。當於此優留曼荼",
    "T50n2042_004:0115c16": "山造僧房阿練若處。摩突羅國有長者名",
    "T50n2042_004:0115c17": "毱多。當生一子名優波毱多。汝好度使出家。",
    "T50n2042_004:0115c18": "佛記此人我百年後當大作佛事。",
    "T50n2042_004:0115c19": "商那和修答言唯然受教。尊者阿難付囑商",
    "T50n2042_004:0115c20": "那和修佛法已。於晨朝著衣持鉢入城乞食",
    "T50n2042_004:0115c21": "而生念言。阿闍世王與我有要我今當往辭",
    "T50n2042_004:0115c22": "阿闍世王。即到阿闍世王門。語守門者言。",
    "T50n2042_004:0115c23": "汝往白王阿難今在門外欲得見王。時守門",
    "T50n2042_004:0115c24": "人見王眠睡還白尊者阿難言王今睡眠。阿",
    "T50n2042_004:0115c25": "難語言汝往覺之。答阿難言王甚性惡我不",
    "T50n2042_004:0115c26": "敢覺。又復語言王若覺時可白王言。阿難今",
    "T50n2042_004:0115c27": "者欲入涅槃故來語王。尊者阿難乞食食訖",
    "T50n2042_004:0115c28": "思惟。我若於王舍城入於涅槃。阿闍世王",
    "T50n2042_004:0115c29": "與毘舍離常不相能。阿闍世王以我舍利不",
    "T50n2042_004:0116a01": "與毘舍離。我若毘舍離入涅槃者。毘舍離人",
    "T50n2042_004:0116a02": "以我舍利亦不與阿闍世王。二國共諍於理",
    "T50n2042_004:0116a03": "不可。我今於恒河中當入涅槃。尊者阿難往",
    "T50n2042_004:0116a04": "詣恒河所。阿闍世王夢見為王捉蓋之人折",
    "T50n2042_004:0116a05": "於蓋莖。王夢見已恐怖即覺。守門者言向者",
    "T50n2042_004:0116a06": "阿難故來辭王欲入涅槃。王聞此語悶絕躄",
    "T50n2042_004:0116a07": "地。以水灑面還得醒悟。王醒悟已問言阿難",
    "T50n2042_004:0116a08": "去可近遠。欲在何邊入於涅槃。時竹園神",
    "T50n2042_004:0116a09": "來語王言。阿難向毘舍離入般涅槃。王聞此",
    "T50n2042_004:0116a10": "已即集四兵往詣恒河。毘舍離神語毘舍離",
    "T50n2042_004:0116a11": "人。尊者阿難向此涅槃毘舍離人聞神語已",
    "T50n2042_004:0116a12": "即集四兵往趣恒河既至河已。尊者阿難乘",
    "T50n2042_004:0116a13": "船在於恒河中流。阿闍世王見尊者時頭面",
    "T50n2042_004:0116a14": "禮足合掌而言。如來三界明燈已棄我去。汝",
    "T50n2042_004:0116a15": "是我明燈是我歸依。願見哀愍莫見棄捨入",
    "T50n2042_004:0116a16": "於涅槃。毘舍離人禮尊者阿難足合掌而言。",
    "T50n2042_004:0116a17": "唯願尊者在毘舍離入般涅槃。尊者阿難欲",
    "T50n2042_004:0116a18": "入涅槃即時大地六種震動。時雪山中五百",
    "T50n2042_004:0116a19": "仙人皆具五通而作是念。今此大地以何因",
    "T50n2042_004:0116a20": "緣六種震動。觀見阿難欲入涅槃是以大地",
    "T50n2042_004:0116a21": "六種震動。彼仙人中有一導首將五百仙人",
    "T50n2042_004:0116a22": "翼從而來至阿難所。敬禮其足合掌而言聽",
    "T50n2042_004:0116a23": "我出家。阿難心念言我諸賢聖弟子今當來",
    "T50n2042_004:0116a24": "至。作是念已五百羅漢自然來至。尊者阿難",
    "T50n2042_004:0116a25": "化彼河水變成金地。乃至五百仙人出家皆",
    "T50n2042_004:0116a26": "得羅漢。是諸仙人在恒河中受戒故。即名為",
    "T50n2042_004:0116a27": "摩田提。所作已辦得阿羅漢。禮阿難足合掌",
    "T50n2042_004:0116a28": "而言佛最後弟子須拔陀先佛涅槃。我今亦",
    "T50n2042_004:0116a29": "是阿難最後弟子欲入涅槃。不忍見於和",
    "T50n2042_004:0116b01": "上涅槃。尊者阿難語言世尊以法付囑於我",
    "T50n2042_004:0116b02": "而入涅槃。我今亦付囑汝之佛法而入涅槃。",
    "T50n2042_004:0116b03": "汝等當於罽賓國中竪立佛法。佛記我涅槃",
    "T50n2042_004:0116b04": "後當有摩田提比丘當持佛法在罽賓國。尊",
    "T50n2042_004:0116b05": "者阿難以法付囑摩田提比丘已。踊身虛空",
    "T50n2042_004:0116b06": "作十八變令諸檀越作喜樂心已。入風奮迅",
    "T50n2042_004:0116b07": "三昧分身為四分。一分向忉利天與釋提桓",
    "T50n2042_004:0116b08": "因。一分至大海中與莎竭羅龍王。一分與阿",
    "T50n2042_004:0116b09": "闍世王。一分與毘舍離諸梨車等。如是四處",
    "T50n2042_004:0116b10": "各皆起塔供養舍利。",
    "T50n2042_004:0116b11": "摩田提因緣摩田提因緣",
    "T50n2042_004:0116b12": "摩田提作是念言。和上阿難付囑我佛法。使",
    "T50n2042_004:0116b13": "我以法安置罽賓國。時罽賓國有一大龍先",
    "T50n2042_004:0116b14": "在彼住。摩田提即向罽賓國結跏趺坐作是",
    "T50n2042_004:0116b15": "念。若不惱觸龍此龍終不可降。即時入定令",
    "T50n2042_004:0116b16": "罽賓國六種震動。龍瞋恚而起放雷電霹靂",
    "T50n2042_004:0116b17": "雨大雹雨。尊者摩田提入慈心三昧。乃至不",
    "T50n2042_004:0116b18": "能動衣一角況能動身。化彼雷雹霹靂及以",
    "T50n2042_004:0116b19": "大雨。作鉢頭摩花拘物頭花分陀利華優鉢",
    "T50n2042_004:0116b20": "羅花。龍復雨劍輪刀矟種種器仗。摩田提",
    "T50n2042_004:0116b21": "復化作七寶。復雨大樹復雨大石山。摩田",
    "T50n2042_004:0116b22": "提化彼樹山為飲食衣被。復注大雨七日七",
    "T50n2042_004:0116b23": "夜。尊者接雨著大海中。又口中出火欲燒",
    "T50n2042_004:0116b24": "尊者。尊者變火為真珠。彼復化作數千龍",
    "T50n2042_004:0116b25": "身。尊者化作數千金翅鳥。龍見金翅鳥恐",
    "T50n2042_004:0116b26": "怖走來至尊者所問言。尊者欲何所為。答言",
    "T50n2042_004:0116b27": "可受三自歸。龍復問言欲作何事。尊者答言",
    "T50n2042_004:0116b28": "與我此處。龍言不與。尊者復語龍言佛臨涅",
    "T50n2042_004:0116b29": "槃時記此國當作安隱坐禪之處。龍問言是",
    "T50n2042_004:0116c01": "佛所記耶。答言是佛所記。龍問言欲得幾許",
    "T50n2042_004:0116c02": "地。答言欲得一坐處。摩田提即時現身滿罽",
    "T50n2042_004:0116c03": "賓國跏趺而坐。龍問言用爾許地為。答言",
    "T50n2042_004:0116c04": "我今有諸伴黨。即復問言有幾伴黨。答言有",
    "T50n2042_004:0116c05": "五百羅漢。龍言若減一人還歸我土。尊者入",
    "T50n2042_004:0116c06": "定觀於佛法隨幾時住世。此阿羅漢常能滿",
    "T50n2042_004:0116c07": "足五百不耶。觀必常有五百不減。答言爾。",
    "T50n2042_004:0116c08": "龍言與之。尊者將無量人來入此國。自安村",
    "T50n2042_004:0116c09": "落城邑。摩田提將人飛向香山中欲取欝金",
    "T50n2042_004:0116c10": "種來至罽賓住之。時香山龍瞋恚護之。龍",
    "T50n2042_004:0116c11": "復問言須幾時種耶。答言隨有佛法時。問",
    "T50n2042_004:0116c12": "曰佛法幾時。答言佛法千歲。龍言隨有佛法",
    "T50n2042_004:0116c13": "時與汝欝金。摩田提作是念。我和上約勅",
    "T50n2042_004:0116c14": "我以佛法著罽賓國廣作佛事。我已作竟今",
    "T50n2042_004:0116c15": "涅槃時到。即踊身虛空作十八變。使諸檀越",
    "T50n2042_004:0116c16": "得歡喜心而大饒益同梵行者。譬如以水滅",
    "T50n2042_004:0116c17": "火入於涅槃。以栴檀薪燒訖收骨起塔。",
    "T50n2042_004:0116c18": "阿育王傳卷第四"
}