{
    "T36n1736_026:0194b21": "2大方廣佛華嚴經隨疏演義鈔卷",
    "T36n1736_026:0194b22": "第二十六",
    "T36n1736_026:0194b24": "唐清涼山大華嚴寺沙門澄觀述",
    "T36n1736_026:0194b25": "疏「土既不同」下，第二釋文。於中四：一躡前",
    "T36n1736_026:0194b26": "生起、二正釋經文、三料揀解妨、四次第鉤",
    "T36n1736_026:0194b27": "鎖。疏「初三者」下，第二正釋經文。釋第一句，",
    "T36n1736_026:0194b28": "疏文有二：一正釋、二解妨。今初。言「一切淨",
    "T36n1736_026:0194b29": "穢」者，此通三土，唯除法性，以言通慧力",
    "T36n1736_026:0194c01": "所成故。此即偈文「智慧神通力如是」也。言「為",
    "T36n1736_026:0194c02": "物而取擬將普應」者，除自受用，皆為物故。",
    "T36n1736_026:0194c03": "疏「佛應統之」下，解妨。此有二妨：一皆名佛",
    "T36n1736_026:0194c04": "土妨。謂土有淨穢，穢豈佛土？故今答云：穢",
    "T36n1736_026:0194c05": "亦佛土。三界朽宅屬于一人，娑婆雜惡居華",
    "T36n1736_026:0194c06": "藏內，是我佛土。二然就佛言之，故無國而不",
    "T36n1736_026:0194c07": "淨者。通於穢土，稱為淨妨。此由《淨名經》中，",
    "T36n1736_026:0194c08": "寶積願聞得佛國土清淨，而佛答云：「眾生之",
    "T36n1736_026:0194c09": "類。」是則不揀淨穢，穢亦淨土，故生疑云穢",
    "T36n1736_026:0194c10": "名佛土，就佛統之穢名淨土。復據何理故",
    "T36n1736_026:0194c11": "有此答？然佛土皆淨，所以身子見丘陵坑坎，",
    "T36n1736_026:0194c12": "佛言：「我此土淨，而汝不見。」言既即穢而淨",
    "T36n1736_026:0194c13": "故不思議者，即以上義會下偈文，偈云「世",
    "T36n1736_026:0194c14": "尊境界不思議」故。疏「若是法性即本識」等者，",
    "T36n1736_026:0194c15": "約如來藏隨緣成立淨穢諸土，如〈三昧品〉引",
    "T36n1736_026:0194c16": "《楞伽》說。此從通相，不局眾生亦不局佛。",
    "T36n1736_026:0194c17": "若云法爾者，即法爾道理，如〈十地〉說，故疏",
    "T36n1736_026:0194c18": "會二文，於理可見。疏「業有善惡」下，先總釋；",
    "T36n1736_026:0194c19": "後「淨名」下，後引證。引三經四文，《淨名》有二，",
    "T36n1736_026:0194c20": "皆〈佛國品〉。初云「以萬行為因」者，經云「寶積！",
    "T36n1736_026:0194c21": "當知直心是菩薩淨土，菩薩成佛時，不諂眾",
    "T36n1736_026:0194c22": "生來生其國。深心是菩薩淨土，菩薩成佛",
    "T36n1736_026:0194c23": "時，具足功德眾生來生其國。菩提心是菩薩",
    "T36n1736_026:0194c24": "淨土，菩薩成佛時，大乘眾生來生其國。」次列",
    "T36n1736_026:0194c25": "六度等，故云萬行為因。二又云「眾生之類",
    "T36n1736_026:0194c26": "是菩薩佛土」等者，亦是此文。次云「為法性雖",
    "T36n1736_026:0194c27": "一」下，雙釋上二。疏文有三：初隨業成異，釋",
    "T36n1736_026:0194c28": "上萬行為因，此是土因；二佛隨異類，取土攝",
    "T36n1736_026:0194c29": "生，釋上文「又云眾生之類是菩薩佛土」，此",
    "T36n1736_026:0195a01": "是土緣。三「涅槃」下，別引他經成其初義。就第",
    "T36n1736_026:0195a02": "二中，亦具引文。〈佛國品〉寶積獻蓋，佛為現",
    "T36n1736_026:0195a03": "變化淨土相，便求其因。故初問云「願聞",
    "T36n1736_026:0195a04": "得佛國土清淨」，舉果也。「唯願世尊說諸菩",
    "T36n1736_026:0195a05": "薩淨土之行」徵因也。佛答云：「眾生之類是菩薩",
    "T36n1736_026:0195a06": "佛土標也，下徵釋文。所以者何？菩薩隨所化眾生而",
    "T36n1736_026:0195a07": "取佛土，隨所調伏眾生而取佛土。」釋曰：",
    "T36n1736_026:0195a08": "上二句總明取土一向為物。經云「隨諸眾",
    "T36n1736_026:0195a09": "生應以何國入佛智慧，而取佛土。隨諸",
    "T36n1736_026:0195a10": "眾生應以何國起菩薩根，而取佛土。」釋曰：",
    "T36n1736_026:0195a11": "此明土異之由。下經徵釋云「所以者何？菩",
    "T36n1736_026:0195a12": "薩取於淨國，皆為饒益諸眾生故。」釋經意",
    "T36n1736_026:0195a13": "云：菩薩修因取土皆緣眾生，若無眾生，取",
    "T36n1736_026:0195a14": "土何用？此皆他受用土及變化土緣故。《唯識》",
    "T36n1736_026:0195a15": "中二土，皆以利他行成，明為物取，故彼經",
    "T36n1736_026:0195a16": "舉喻：欲造宮室，須依空地。若無虛空，終",
    "T36n1736_026:0195a17": "不能成。欲修淨土，必緣眾生。若無眾生，",
    "T36n1736_026:0195a18": "無修土處。疏「涅槃微善」者下，別引他經成",
    "T36n1736_026:0195a19": "其初義。即二十一經，〈高貴德王菩薩品〉。琉璃",
    "T36n1736_026:0195a20": "光菩薩從不動世界而來，無畏菩薩問佛：",
    "T36n1736_026:0195a21": "「此土眾生當造何業，而得生彼不動世界？」",
    "T36n1736_026:0195a22": "佛以偈答，廣列十善，一一皆生。言微善者，",
    "T36n1736_026:0195a23": "彼有偈云「若於佛法僧，供養一香燈，乃至",
    "T36n1736_026:0195a24": "獻一華，則生不動國。若為怖畏故，利養及",
    "T36n1736_026:0195a25": "福德，書是經一偈，則生不動國。」又云「造像",
    "T36n1736_026:0195a26": "若佛塔，猶如大拇指，常生歡喜心，即生不",
    "T36n1736_026:0195a27": "動國」是也。疏「觀經三心」者，有三種三心，第",
    "T36n1736_026:0195a28": "一佛為韋提希現淨土竟，韋提希願生求",
    "T36n1736_026:0195a29": "因。佛言：「欲生彼國，當修三福：一者孝養",
    "T36n1736_026:0195b01": "父母、奉事師長、慈心不殺、修十善業。二者",
    "T36n1736_026:0195b02": "受持三歸、具足眾戒，不犯威儀。三者發菩",
    "T36n1736_026:0195b03": "提心，深信因果，讀誦大乘，勸進行者。如是",
    "T36n1736_026:0195b04": "三事名為淨業。」佛告阿難及韋提希：「汝今知",
    "T36n1736_026:0195b05": "不？此三種業，過去未來現在三世諸佛淨業",
    "T36n1736_026:0195b06": "正因。」釋曰：若具此三，何淨不致。然以生",
    "T36n1736_026:0195b07": "就佛總名為生，如上引「直心是菩薩佛土，",
    "T36n1736_026:0195b08": "菩薩成佛時，不諂眾生來生其國。」第二上品",
    "T36n1736_026:0195b09": "上生文中云「若有眾生願生彼國，發三種",
    "T36n1736_026:0195b10": "心即便往生。何等為三，一者至誠心、二者",
    "T36n1736_026:0195b11": "深心、三者迴向發願心。具足三心者，必生",
    "T36n1736_026:0195b12": "彼國。」第三云「復有三種眾生，當得往生。何",
    "T36n1736_026:0195b13": "等為三？一者慈心不殺、具諸戒行；二者讀",
    "T36n1736_026:0195b14": "誦大乘方等經典；三者修行六念，迴向發願，",
    "T36n1736_026:0195b15": "願生彼國。具此功德，一日乃至七日，即得",
    "T36n1736_026:0195b16": "往生。」釋曰：第三三心多同初三句，而合初",
    "T36n1736_026:0195b17": "二開其後一。此上諸心，非但得生彼國而",
    "T36n1736_026:0195b18": "為生因，亦能成彼淨國得為修因，故《觀經》",
    "T36n1736_026:0195b19": "云「三世諸佛淨業正因」，故今引為佛國因",
    "T36n1736_026:0195b20": "也。疏「上三，初一因二緣三因」者，然因略有",
    "T36n1736_026:0195b21": "二：一變化因：即第一如來通慧。二感淨剎",
    "T36n1736_026:0195b22": "因，即是第三。緣亦有二：一約境利物眾生",
    "T36n1736_026:0195b23": "為緣，二攝境從心皆自識變。此中第二義而",
    "T36n1736_026:0195b24": "是真心隨緣變耳。疏「次四別明有因有緣」者，",
    "T36n1736_026:0195b25": "如鏡智所成，是緣，變化土因通因通緣，佛",
    "T36n1736_026:0195b26": "以生為緣、生以佛為緣。疏「眾生菩薩共搆",
    "T36n1736_026:0195b27": "一緣」者，上已總明即是直心是菩薩淨土等。",
    "T36n1736_026:0195b28": "若菩薩自修直心，眾生諂曲何由得生？是故",
    "T36n1736_026:0195b29": "勸物同修直心。故菩薩以直心之因，取直",
    "T36n1736_026:0195c01": "心之土，以應直心眾生為同搆一緣來生",
    "T36n1736_026:0195c02": "其國。萬行皆然，故云隨其行業。言「凡聖同",
    "T36n1736_026:0195c03": "居」者，即變化土。若他受用，唯聖所居。變化之",
    "T36n1736_026:0195c04": "土，凡聖同居，有二意：一就機化故、二於凡",
    "T36n1736_026:0195c05": "身中初證聖果，尚亦為居之。疏「三四二種",
    "T36n1736_026:0195c06": "他受用土因」者，略如上引《唯識論》文。唯識",
    "T36n1736_026:0195c07": "一向就佛說因，今通菩薩，謂佛因中修此",
    "T36n1736_026:0195c08": "二因，成他受用，即是佛因。二住地菩薩修此",
    "T36n1736_026:0195c09": "二因，得他受用，約菩薩因。初地八地，《地經》",
    "T36n1736_026:0195c10": "廣說。疏「勝解印持隨心轉變」者，勝解以於",
    "T36n1736_026:0195c11": "境印持為性，印持萬境隨心轉變。疏「一",
    "T36n1736_026:0195c12": "善根所流因中」者，即圓融修行自他二利無",
    "T36n1736_026:0195c13": "障礙行，故得爾也。疏「其法性土」下，第三料",
    "T36n1736_026:0195c14": "揀妨難。問：上之十句含於四土，何以特明三",
    "T36n1736_026:0195c15": "土因耶？故為此釋。次復問云：四土之外別",
    "T36n1736_026:0195c16": "說圓融，應有五土。故今答云：故其後三但",
    "T36n1736_026:0195c17": "融他四，即是我宗，非別有體。其圓融之因，",
    "T36n1736_026:0195c18": "亦如上說。又說淨土總有二義：一者行淨",
    "T36n1736_026:0195c19": "業為因，感淨相果；二以德業為因，感自在",
    "T36n1736_026:0195c20": "淨果。行業始自凡夫、終至十地，德業始起",
    "T36n1736_026:0195c21": "不動、終至如來故。第二別明，是行業淨。第",
    "T36n1736_026:0195c22": "三融攝，是自在淨。第一總明，具斯二淨，故",
    "T36n1736_026:0195c23": "疏為三。疏「又此十事」下，生鉤鎖偈中。疏「成",
    "T36n1736_026:0195c24": "唯識」下，此下之文前已總引，今當略釋。大圓",
    "T36n1736_026:0195c25": "鏡智相應淨識，即果位第八，此是依因，依此",
    "T36n1736_026:0195c26": "頓變故。「由昔所修」下，此是行因。「從初成佛」下，",
    "T36n1736_026:0195c27": "辯其果相。初明竪長，後「周圓」下明其橫廣。",
    "T36n1736_026:0195c28": "疏「論云：謂平等性智」等者，上已具引。先智後",
    "T36n1736_026:0195c29": "行，俱是緣因。亦以行為因、以智為緣，故",
    "T36n1736_026:0196a01": "云因緣。亦上二皆因，隨十地菩薩為緣，如",
    "T36n1736_026:0196a02": "上隨所化眾生等變化為淨土即是果相。",
    "T36n1736_026:0196a03": "初地見剎等百三千，故名為小。二地即千，三",
    "T36n1736_026:0196a04": "地萬等。後後大於前前，前前即劣、後後漸勝。",
    "T36n1736_026:0196a05": "下所引地義，並如本品。疏「又第七偈依中有",
    "T36n1736_026:0196a06": "依」下，以義料揀成無礙行門。此即賢首華藏",
    "T36n1736_026:0196a07": "觀意。彼有五門：一成立因緣，正當此門起",
    "T36n1736_026:0196a08": "具因緣；二相狀布列，即〈華藏品〉風輪香海等；",
    "T36n1736_026:0196a09": "三具德圓滿；四依正融攝；五攝成觀智。今",
    "T36n1736_026:0196a10": "疏有二：先牒經略明，即彼第四。二從「然其無",
    "T36n1736_026:0196a11": "礙通有十種」下，即彼第三。但解此二自成觀",
    "T36n1736_026:0196a12": "智，略無第五。然彼具德指一香樹，亦明十",
    "T36n1736_026:0196a13": "義：一此香樹即佛智身德、二即轉法輪、三事",
    "T36n1736_026:0196a14": "理無礙、四悲智德、五難思德、六體用無礙、七",
    "T36n1736_026:0196a15": "定亂無礙、八微細德、九佛境界德、十緣起",
    "T36n1736_026:0196a16": "無礙德。而內外相參以成十門，亦不引證。",
    "T36n1736_026:0196a17": "今為順經，加減廢立皆引文證，而具事理",
    "T36n1736_026:0196a18": "事事無礙。疏中有四：初總摽。二「諸教說土」下，",
    "T36n1736_026:0196a19": "立意。「或是無常」者，通大小乘。「或云心變」，唯",
    "T36n1736_026:0196a20": "是大乘理事懸隔，明非實教。三「一事理無礙」",
    "T36n1736_026:0196a21": "下，開門別釋。一中引經，即第十經偈末句云",
    "T36n1736_026:0196a22": "「安住於空虛」，今但取莊嚴為事、法界為理，",
    "T36n1736_026:0196a23": "無差別言即是無礙。二成壞中不引文者，義",
    "T36n1736_026:0196a24": "易了故。亦是此偈，故云一一。剎種中，劫燒",
    "T36n1736_026:0196a25": "不思議，所現雖敗惡，其處常清淨。三中「經云",
    "T36n1736_026:0196a26": "體相如本」等者，即第八經，釋剎種章偈。及",
    "T36n1736_026:0196a27": "後四相入中所引，即前偈前半，具云「以一剎",
    "T36n1736_026:0196a28": "種入一切，一切入一亦無餘，體相如本無",
    "T36n1736_026:0196a29": "差別，無等無量普周遍。」五相即無礙，證文即",
    "T36n1736_026:0196b01": "第七經。六「清淨珠玉」等，即第八香水河偈，",
    "T36n1736_026:0196b02": "具云「清淨珠玉布若雲，一切香河悉彌覆，其",
    "T36n1736_026:0196b03": "珠等佛眉間相，炳然顯現諸佛影。」今但取",
    "T36n1736_026:0196b04": "初後二句，是顯微細之義。七隱顯中略不",
    "T36n1736_026:0196b05": "引經，以義多故。即此中偈「隨心造業不思",
    "T36n1736_026:0196b06": "議，一切剎土斯成立。」即其義也。以同處異",
    "T36n1736_026:0196b07": "見，故不可思議。又形狀偈云「一切塵中所",
    "T36n1736_026:0196b08": "現剎，皆是本願神通力，隨其心樂種種殊，於",
    "T36n1736_026:0196b09": "虛空中悉能作。」釋曰：既一塵隨樂種種皆作，",
    "T36n1736_026:0196b10": "則隱顯自在也。然疏文中略出二種隱顯：一",
    "T36n1736_026:0196b11": "染淨隱顯，如感娑婆者，對華藏而見娑",
    "T36n1736_026:0196b12": "婆，則淨隱染顯；感華藏者，對娑婆而見華",
    "T36n1736_026:0196b13": "藏，則染隱淨顯，故摩竭提國其地金剛等。",
    "T36n1736_026:0196b14": "二明異類隱顯，如須彌山形世界一類顯",
    "T36n1736_026:0196b15": "時，江河等形即皆隱也。長剎顯時，短剎則隱。",
    "T36n1736_026:0196b16": "餘可例知。八重現無礙，亦不引文，以「華藏",
    "T36n1736_026:0196b17": "世界所有塵，一一塵中見法界」已頻引故。若",
    "T36n1736_026:0196b18": "更引者，依住偈云「或有國土周法界，清淨",
    "T36n1736_026:0196b19": "離垢從心現，如影如幻廣無邊，如因陀羅",
    "T36n1736_026:0196b20": "各差別」等。九所引即第八經，釋小海中偈十",
    "T36n1736_026:0196b21": "中。「又下文云」，即第八經，河間樹林偈。疏「此十",
    "T36n1736_026:0196b22": "無礙」下，四結釋六相之義。略如前說，廣如",
    "T36n1736_026:0196b23": "〈十地〉別章。疏「如何廣大」下，隨難別釋。釋第",
    "T36n1736_026:0196b24": "八九，有二義釋，前通諸教、後「由無漏」下即",
    "T36n1736_026:0196b25": "事事無礙宗。故上普賢云「一切剎土入我身，",
    "T36n1736_026:0196b26": "所住諸佛亦復然。汝應觀我諸毛孔，我今",
    "T36n1736_026:0196b27": "示汝佛境界」等。疏「所現國土似彼報故重重",
    "T36n1736_026:0196b28": "而現不離一毛」者，如十盞燈共照一毛，",
    "T36n1736_026:0196b29": "則一毛之上有千重光也。準喻思法。疏「第",
    "T36n1736_026:0196c01": "四剎體中諸教不同」下，即五教出體釋有二",
    "T36n1736_026:0196c02": "意：一則別配八微是小乘，唯心是始教，法",
    "T36n1736_026:0196c03": "性是終頓二教，或一切法是圓教。二則通明",
    "T36n1736_026:0196c04": "圓教具於四義，頓教唯法性，小乘唯八微，始",
    "T36n1736_026:0196c05": "終二教通於前三，若三各別即二是始教、若",
    "T36n1736_026:0196c06": "三無礙性相圓融即是終教故。法相宗出體",
    "T36n1736_026:0196c07": "之別，一法性土，以真如為體。二實報土，力",
    "T36n1736_026:0196c08": "無畏等一切功德，無漏五蘊以為體性，若",
    "T36n1736_026:0196c09": "攝相歸性亦真如為體。三色相土，攝境從",
    "T36n1736_026:0196c10": "心，自利後得智為體故。《佛地論》云「最極自在",
    "T36n1736_026:0196c11": "淨識為相。」相即體相。若約相別，即四塵為",
    "T36n1736_026:0196c12": "體。四他受用土，攝境從心，利他後得智為",
    "T36n1736_026:0196c13": "體。攝相歸性，亦以真如為體。若約相別，",
    "T36n1736_026:0196c14": "亦是四塵。五變化土，同前他受用體。是知始",
    "T36n1736_026:0196c15": "教具用三法，圓教則以性融相，相無礙故",
    "T36n1736_026:0196c16": "通一切法，則事事無礙而為其體。是故疏",
    "T36n1736_026:0196c17": "云「今皆具之」。次引經具收，後融無礙。疏「第",
    "T36n1736_026:0196c18": "五段剎莊嚴中至或寶為嚴」等者，然莊嚴有",
    "T36n1736_026:0196c19": "三，即名三淨：一處所淨，即眾寶為嚴；二住",
    "T36n1736_026:0196c20": "處眾生淨，即人寶為嚴；三法門流布淨，即",
    "T36n1736_026:0196c21": "以法為嚴。對文可知。疏「第六段明剎清",
    "T36n1736_026:0196c22": "淨」，疏文有四：一總摽大意、二別顯其相、三",
    "T36n1736_026:0196c23": "對教揀定、四對文揀濫。今初。言「唯約淨」",
    "T36n1736_026:0196c24": "者，以言清淨故，不同形等通於染淨。言",
    "T36n1736_026:0196c25": "「行致」者，即生公意。彼《淨名注》云「行致淨土，",
    "T36n1736_026:0196c26": "非造之也。造於土者，眾生之類矣。」十四",
    "T36n1736_026:0196c27": "科中釋致義云「問：云何致而非得耶？答：夫",
    "T36n1736_026:0196c28": "稱致者，體為物假，雖獲非己。」釋曰：謂因他",
    "T36n1736_026:0196c29": "而得，故名為致。謂佛修萬行直趣真極，不",
    "T36n1736_026:0197a01": "取色相他受用等，因他眾生，遂以大悲為",
    "T36n1736_026:0197a02": "物取土，故云行致。既因萬行而致於土，",
    "T36n1736_026:0197a03": "必招淨也。疏「然淨有二」下，第二別顯其相。",
    "T36n1736_026:0197a04": "展轉開之，乃成四重，皆以方便為因、清淨",
    "T36n1736_026:0197a05": "為果。第一對中言「以六行為方便」者，謂厭",
    "T36n1736_026:0197a06": "下苦麁障、欣上淨妙離，故以色無色界而",
    "T36n1736_026:0197a07": "為淨土。疏「此復二種」下，第二對二乘淨土，玄",
    "T36n1736_026:0197a08": "中已明。疏「然出世上上淨中」下，第三對。言「仁",
    "T36n1736_026:0197a09": "王經」等者，即〈菩薩行品〉波斯匿王讚佛。此前",
    "T36n1736_026:0197a10": "一偈半云「正覺無相遍法界，無生忍盡智圓",
    "T36n1736_026:0197a11": "明。寂照無礙真解脫，大悲應現無與等。湛然",
    "T36n1736_026:0197a12": "不動常安隱，光明遍照無所照。三賢十聖",
    "T36n1736_026:0197a13": "住果報，唯佛一人居淨土。」在文易知。若《瓔",
    "T36n1736_026:0197a14": "珞經》亦云「佛子！有土名一切賢聖所居之處。",
    "T36n1736_026:0197a15": "是故一切眾生、一切聖賢，各有自居果報之",
    "T36n1736_026:0197a16": "土。若凡夫眾生住五陰中，為正報之土；山",
    "T36n1736_026:0197a17": "林大地，名為依報之土。初地聖人亦有二",
    "T36n1736_026:0197a18": "土：一實智土，前智為住、後智為土；二變化",
    "T36n1736_026:0197a19": "淨穢經多劫數量應現之土，乃至無垢地土亦",
    "T36n1736_026:0197a20": "如是。一切眾生乃至無垢地，盡非淨土，住",
    "T36n1736_026:0197a21": "果報故。唯佛獨居中道第一法性之土，是故",
    "T36n1736_026:0197a22": "我昔在普光堂，廣為一切眾生說淨土門。」",
    "T36n1736_026:0197a23": "以上二經，唯佛為淨。疏「未極之中」下，第四對",
    "T36n1736_026:0197a24": "也。言「永絕色累」者，即生公十四科淨土義",
    "T36n1736_026:0197a25": "云「夫未免形累者，八地已前在生空觀，即淨",
    "T36n1736_026:0197a26": "土出，即居穢土。八地已上長在生空，即長在",
    "T36n1736_026:0197a27": "淨土，故須託土以自居之。八地已上永絕",
    "T36n1736_026:0197a28": "色累，照體獨立、神無方所，土復何為？」意云：",
    "T36n1736_026:0197a29": "八地淨無生忍得色自在，捨於分段，故云",
    "T36n1736_026:0197b01": "永絕色累。一切世間出世間心悉不現前，故",
    "T36n1736_026:0197b02": "云照體獨立。稱性普周，故云神無方所。神即",
    "T36n1736_026:0197b03": "心神，《易》云「神者，妙萬物而為言者也。故神",
    "T36n1736_026:0197b04": "無方而易無體。」既無色累，故其土相難以",
    "T36n1736_026:0197b05": "名目。疏「七地已還」等者，未出三界者，依直",
    "T36n1736_026:0197b06": "往者，未捨分段故。「無漏觀智有間斷」者，即",
    "T36n1736_026:0197b07": "六地已下，若至七地觀無有間。依《十地經》，",
    "T36n1736_026:0197b08": "六地已下為染，八地已上為淨，七地亦名",
    "T36n1736_026:0197b09": "中間，亦可名染、亦得名淨、或非染非淨。今",
    "T36n1736_026:0197b10": "取染義，故非純淨。疏「若依瑜伽」下，第三對",
    "T36n1736_026:0197b11": "教揀定，可知。疏「然淨方便」下，第四對文揀",
    "T36n1736_026:0197b12": "濫。於中有二：先對此文。上來四對，皆約清",
    "T36n1736_026:0197b13": "淨為果、方便為因。今以義通，方便亦果，親",
    "T36n1736_026:0197b14": "近善友即是方便，今得人寶為嚴則兼於",
    "T36n1736_026:0197b15": "果，故極樂等土，諸上善人俱會一處，是等流",
    "T36n1736_026:0197b16": "果也。疏「然望莊嚴」下，第二對前文揀也。如莊",
    "T36n1736_026:0197b17": "嚴中云「或以說一切菩薩功德莊嚴」，與此",
    "T36n1736_026:0197b18": "「增長廣大功德雲遍法界故」文同。又彼偈",
    "T36n1736_026:0197b19": "中多舉因顯果，與此長行同。此云「慈悲廣",
    "T36n1736_026:0197b20": "大遍眾生，以此莊嚴諸剎海。」與莊嚴同。起",
    "T36n1736_026:0197b21": "具因緣諸淨剎因，與此長行修淨因同。故",
    "T36n1736_026:0197b22": "為此揀。疏文有二：一明門別，謂所用雖一，",
    "T36n1736_026:0197b23": "用處不同。猶如說法在布施門名為法施，",
    "T36n1736_026:0197b24": "在智慧門名為方便等。疏「又起具」下，更以",
    "T36n1736_026:0197b25": "別理揀於二門，則具緣是通、此處則局，故",
    "T36n1736_026:0197b26": "前疏云「唯約淨也。」對於莊嚴則多少不同，",
    "T36n1736_026:0197b27": "如多藥和合從疆得名，定中有慧但資於",
    "T36n1736_026:0197b28": "定，慧中有定但名般若等，故云彼多約果、",
    "T36n1736_026:0197b29": "此多約因。從前多修善者，亦從多少，前則",
    "T36n1736_026:0197c01": "以因對果論其多少，此則唯就因中自有",
    "T36n1736_026:0197c02": "多少。前云菩薩無邊功德海，及〈普賢行〉「願諸",
    "T36n1736_026:0197c03": "佛子等，眾生劫勤修習」，此多修善也。今乃",
    "T36n1736_026:0197c04": "文云「淨修廣大諸勝解，成就方便清淨力」，",
    "T36n1736_026:0197c05": "即治惡多。文顯可知。疏「如善財夜神處說」，",
    "T36n1736_026:0197c06": "即七十三經，大願精進力夜神，善財初見，起",
    "T36n1736_026:0197c07": "於善知識同已等十心，便得佛剎微塵數行。",
    "T36n1736_026:0197c08": "所謂同念心，常憶念十方三世佛故。同慧心，",
    "T36n1736_026:0197c09": "分別決定一切法故等。廣如彼說。此下數",
    "T36n1736_026:0197c10": "段皆如〈十地〉經文。疏「前半方便、後半清淨」",
    "T36n1736_026:0197c11": "者，以各下句有方便清淨言故。言「皆上句",
    "T36n1736_026:0197c12": "果、下句因」者，從多分說，則方便為因、清淨",
    "T36n1736_026:0197c13": "為果。若從通說，俱通因果。方便約因，善巧",
    "T36n1736_026:0197c14": "出生於土。方便約果，依正業用是淨土相清",
    "T36n1736_026:0197c15": "淨。約因，離諸障蓋清淨；約果，無有三惡八",
    "T36n1736_026:0197c16": "難等故。疏「初二隨彼類」者，如佛出娑婆但",
    "T36n1736_026:0197c17": "可丈六，若生極樂無量由旬，不可以無量",
    "T36n1736_026:0197c18": "由旬之如來以化三尺身眾生，丈六之佛",
    "T36n1736_026:0197c19": "化萬丈之人；壽亦然矣，居於此剎不滿百",
    "T36n1736_026:0197c20": "年，彌陀人民壽皆無量。然此一對，亦通化機",
    "T36n1736_026:0197c21": "多少。次「一緣廣狹」者，緣廣則剎廣，如文殊普",
    "T36n1736_026:0197c22": "賢之邦；緣狹則剎狹，如迦葉光德之國。四宜",
    "T36n1736_026:0197c23": "聞三則祕一乘之妙寶，宜聞一則廢羊鹿",
    "T36n1736_026:0197c24": "之小車。五根熟者化多，如釋迦之化；未熟",
    "T36n1736_026:0197c25": "則化少，如須扇多如來。亦是因中緣廣狹故。",
    "T36n1736_026:0197c26": "疏「一念與劫」下，釋唯心方便之義。然一念",
    "T36n1736_026:0197c27": "與劫並由想心，此有二意：一者由有想",
    "T36n1736_026:0197c28": "念即有剎那，積此剎那終竟成劫。心想若",
    "T36n1736_026:0197c29": "滅，生死長絕。此順經文。二者一切境界皆",
    "T36n1736_026:0198a01": "依妄念而有差別，若離心念則無一切境",
    "T36n1736_026:0198a02": "界之相。此順經意成唯心觀，是故疏云「心",
    "T36n1736_026:0198a03": "想不生長短安在」。無長無短即心體清淨，",
    "T36n1736_026:0198a04": "是以經言「以一方便皆清淨」也。此約真性",
    "T36n1736_026:0198a05": "故。第三句是不壞相義，相性無礙剎海義",
    "T36n1736_026:0198a06": "也。疏「二唯約住劫之中居人善惡」，復有二",
    "T36n1736_026:0198a07": "義：一約眾生引因所得；二約菩薩居中作",
    "T36n1736_026:0198a08": "用，心純善故，染淨交徹耳。疏「一遇惡緣故淨",
    "T36n1736_026:0198a09": "變為染」，即是劫中染污眾生住故。七十二經",
    "T36n1736_026:0198a10": "云「往昔此城邑，大王未出時，一切不可樂，",
    "T36n1736_026:0198a11": "猶如饑鬼處。眾生相殺害，竊盜縱婬佚，兩舌",
    "T36n1736_026:0198a12": "不實語，無義麁惡言，貪愛他財物，瞋恚懷毒",
    "T36n1736_026:0198a13": "心，邪見不善行，命終墮惡道。以是諸眾生，",
    "T36n1736_026:0198a14": "愚癡所覆蔽，住於顛倒見。」上惡緣也。「天旱",
    "T36n1736_026:0198a15": "不降澤，以時無雨故，百穀悉不生，草木皆",
    "T36n1736_026:0198a16": "枯槁，泉流亦乾竭。大王未興世，河池悉枯",
    "T36n1736_026:0198a17": "涸，園苑多骸骨，望之如曠野。」即劫變也。疏",
    "T36n1736_026:0198a18": "「粳米自然生」等，即是上經次文云「大王昇",
    "T36n1736_026:0198a19": "寶位，廣濟諸群生，油雲被八方，普雨皆充",
    "T36n1736_026:0198a20": "洽。」乃翻十惡成十善也。其中翻偷盜云",
    "T36n1736_026:0198a21": "「往昔諸眾生，貧窮少衣服，以草自遮蔽，饑羸",
    "T36n1736_026:0198a22": "如餓鬼。大王既興世，粳米自然生，樹中生",
    "T36n1736_026:0198a23": "妙衣，男女皆嚴飾。」即其事也。疏「三即地前」",
    "T36n1736_026:0198a24": "者，信解是地前通稱，亦名勝解行住，未證",
    "T36n1736_026:0198a25": "真如但依解力而修行故。疏「或以多莊嚴",
    "T36n1736_026:0198a26": "而嚴一剎」者，如第五迴向，即願普攝十方三",
    "T36n1736_026:0198a27": "世所有佛剎一切莊嚴而嚴一一剎，一切亦",
    "T36n1736_026:0198a28": "然。至登地竟，能如願成，如八地十地中說。",
    "T36n1736_026:0198a29": "言「或以一嚴而嚴多剎」者，第二迴向云「以一",
    "T36n1736_026:0198b01": "莊嚴嚴一切，亦不於法生分別，如是開",
    "T36n1736_026:0198b02": "悟諸眾生，一切無性無所觀。」「如上口光召眾」",
    "T36n1736_026:0198b03": "者，即第六經。「其諸菩薩既至會中現自在",
    "T36n1736_026:0198b04": "用，如是坐已，其諸菩薩身毛孔中，一一各",
    "T36n1736_026:0198b05": "現十世界海微塵數一切寶種種色光明，一",
    "T36n1736_026:0198b06": "一光中現十世界海微塵數諸菩薩，皆坐蓮",
    "T36n1736_026:0198b07": "華藏師子之座。此諸菩薩悉能遍往一切法",
    "T36n1736_026:0198b08": "界，諸安立海所有微塵。彼一一塵中皆有",
    "T36n1736_026:0198b09": "十佛世界微塵數諸廣大剎，一一剎中皆有",
    "T36n1736_026:0198b10": "三世諸佛世尊，此諸菩薩悉能遍往親近供",
    "T36n1736_026:0198b11": "養」等，即嚴微塵中剎也。疏「佛滅度百年乳",
    "T36n1736_026:0198b12": "不及水」者，《育王經》說：育王常供養諸聖僧，上",
    "T36n1736_026:0198b13": "座食乳稍多，育王白言：「乳若多食，恐生疾",
    "T36n1736_026:0198b14": "患。」上座云：「此乳有何力？不及世尊在世時",
    "T36n1736_026:0198b15": "水。今佛滅度，一切精淳皆沈地下。」育王願",
    "T36n1736_026:0198b16": "見佛在時水，上座展手地下取水，育王甞",
    "T36n1736_026:0198b17": "之，實過於乳，明知福人滅矣能事隨滅。百",
    "T36n1736_026:0198b18": "年上爾，況今去聖將二千年，尤更淡薄況於",
    "T36n1736_026:0198b19": "減極。鐵為上嚴、稗為上味，如《起世》等經說。",
    "T36n1736_026:0198b20": "疏「八如彌勒來」者，即《彌勒下生經》說。佛告",
    "T36n1736_026:0198b21": "舍利弗云：「四大海水以漸減少三千由旬，是",
    "T36n1736_026:0198b22": "時閻浮提地長十千由旬、廣八千由旬，平坦",
    "T36n1736_026:0198b23": "如鏡，名華軟草遍覆其地，種種樹木華果茂",
    "T36n1736_026:0198b24": "盛，其樹悉皆高三十里。城邑次比，雞飛相及。",
    "T36n1736_026:0198b25": "人壽八萬歲，智慧威德色力具足，安隱快樂。",
    "T36n1736_026:0198b26": "有一大城名翅頭末底，長十二由旬、廣七由",
    "T36n1736_026:0198b27": "旬。其城七寶，上有樓閣戶牖軒窓，皆是眾寶",
    "T36n1736_026:0198b28": "真珠網覆。塹廣十二里，街巷道陌處處皆有",
    "T36n1736_026:0198b29": "明珠之柱、處處皆有金銀之聚。便利不淨",
    "T36n1736_026:0198c01": "地裂受之，受已還合，亦無衰惱水火力兵及",
    "T36n1736_026:0198c02": "諸饑饉毒害之事。園林池沼八功德水、眾華",
    "T36n1736_026:0198c03": "異香皆悉盈滿，不生草穢。一種七穫味甚香",
    "T36n1736_026:0198c04": "美，增色力身」等，廣如彼說。疏「淨名足指案",
    "T36n1736_026:0198c05": "地」者，即〈佛國品〉說，隨其心淨則佛土淨。",
    "T36n1736_026:0198c06": "爾時舍利弗承佛威神，作是念言：「若菩薩",
    "T36n1736_026:0198c07": "心淨則佛土淨者，我世尊本為菩薩道時",
    "T36n1736_026:0198c08": "意豈不淨？而是佛土不淨若此。」佛即答云：「我",
    "T36n1736_026:0198c09": "此土淨，而汝不見。」爾時世尊即以足指案",
    "T36n1736_026:0198c10": "地，即時三千大千世界若干百千眾寶莊嚴",
    "T36n1736_026:0198c11": "土。一切大眾歎未曾有，而皆自見坐寶蓮",
    "T36n1736_026:0198c12": "華等是也。疏「法華三變淨土」者，即〈寶塔品〉。大",
    "T36n1736_026:0198c13": "樂說請開塔戶，佛言：「須集分身。」大樂說請",
    "T36n1736_026:0198c14": "集分身佛。世尊放光遠召，為欲受分身",
    "T36n1736_026:0198c15": "佛故，一變娑婆；二於八方各更變二百萬",
    "T36n1736_026:0198c16": "億那由他國土皆令清淨，坐佛不足；第三",
    "T36n1736_026:0198c17": "更變二百萬億那由他國土皆令清淨。故",
    "T36n1736_026:0198c18": "云三變。疏「謂前九辯諸世界約相不同至",
    "T36n1736_026:0198c19": "皆周遍故」，皆釋標名。於中有三：一約性相",
    "T36n1736_026:0198c20": "相對，相則有差、性則無差。二「又約權設」下約",
    "T36n1736_026:0198c21": "權實相對，實則無差。三「又皆是諸佛之所用",
    "T36n1736_026:0198c22": "故」下收差與無差皆歸果用。前之二對性",
    "T36n1736_026:0198c23": "相權實二不相即，今則融即。言「無差之差」",
    "T36n1736_026:0198c24": "者，是圓融上之行布也。「差之無差」者，是行布",
    "T36n1736_026:0198c25": "上之圓融也。若離圓融則無可差別也，若",
    "T36n1736_026:0198c26": "離差別無可圓融。如攬別成總，非離別",
    "T36n1736_026:0198c27": "外而有此總。引《法華經》但明二不相離。「由",
    "T36n1736_026:0198c28": "依此義」下，顯十八圓滿由此而成。疏「盡海",
    "T36n1736_026:0198c29": "之塵一塵一剎已是含攝之義」者，以經云",
    "T36n1736_026:0199a01": "「一一世界海中，有世界海微塵數世界無差",
    "T36n1736_026:0199a02": "別」，謂一箇世界海，還有世界海微塵數世界，",
    "T36n1736_026:0199a03": "則義當一塵是一世界竟。唯就此一句已",
    "T36n1736_026:0199a04": "顯融攝，釋無差別義善成矣。若界界相望",
    "T36n1736_026:0199a05": "論無差者，無差全少；今十句中句句各有",
    "T36n1736_026:0199a06": "世界海塵，則一海之中已有十世界海塵數",
    "T36n1736_026:0199a07": "無差，故須融攝。思之。疏「而前但約平漫無",
    "T36n1736_026:0199a08": "差」者，即長行云「一一世界海中，所有佛威力",
    "T36n1736_026:0199a09": "無差別」，今乃皆云一一塵中無量光等，即是",
    "T36n1736_026:0199a10": "重疊無差別也。疏「若云約共同事」下，結彈古",
    "T36n1736_026:0199a11": "人。謂經舉十事皆約融攝，若依昔義，何以",
    "T36n1736_026:0199a12": "不言一一世界海中染淨無差別？一一世界",
    "T36n1736_026:0199a13": "海由眾生受苦無差別？以世界海中皆有",
    "T36n1736_026:0199a14": "染有苦故，故疏結云「豈世界海中都無此",
    "T36n1736_026:0199a15": "耶？」今經不言，明知約融攝無差別耳。世界",
    "T36n1736_026:0199a16": "成就品竟。",
    "T36n1736_026:0199a17": "5 華藏世界品1華藏世界品第五盡第二會初如來名號品疏「梵本具云」等者，",
    "T36n1736_026:0199a18": "梵云拘蘇磨華也多羅藏也驃訶莊嚴也阿楞伽嚴具也",
    "T36n1736_026:0199a19": "嚕迦馱都世界也三牟達囉海也鉢履輸陀云遍清淨也懼",
    "T36n1736_026:0199a20": "曩功德也三牟達囉海也阿羅婆上娑光明也鉢履勿多",
    "T36n1736_026:0199a21": "品也，此云華藏莊嚴嚴具世界海遍清淨功德",
    "T36n1736_026:0199a22": "海光明品。然疏文有四：一舉梵名；二「譯者嫌",
    "T36n1736_026:0199a23": "繁」下申其義釋；三「其梵本云」下釋前梵本；四",
    "T36n1736_026:0199a24": "「約事可爾」下覈其本源，不為此釋，豈委剎",
    "T36n1736_026:0199a25": "海之興由。三宗趣。言「有十德」者，前品已引四",
    "T36n1736_026:0199a26": "文也。疏「初明華藏因果自體」者，然第二安布",
    "T36n1736_026:0199a27": "莊嚴亦是果相，故應對果分因。總為二段，",
    "T36n1736_026:0199a28": "謂先明剎因、後彰果相。以第一段中長行",
    "T36n1736_026:0199b01": "具有因果，偈中雙明因果，故合於因，屬自",
    "T36n1736_026:0199b02": "體中。疏「謂指此剎海是我本師」下，疏文二：先",
    "T36n1736_026:0199b03": "通釋經文、後隨難別釋。今初。疏「不唯勝觀釋",
    "T36n1736_026:0199b04": "迦等」者，《俱舍論》第十八說：於三無數劫各",
    "T36n1736_026:0199b05": "供養七萬，又如次供養五六七千佛，三無",
    "T36n1736_026:0199b06": "數劫滿，逆次逢勝觀、然燈、寶髻佛、初釋迦牟",
    "T36n1736_026:0199b07": "尼。釋曰：此三偈中，初偈明供養佛數。謂初",
    "T36n1736_026:0199b08": "無數劫供養七萬五千佛，第二無數劫供養",
    "T36n1736_026:0199b09": "七萬六千佛，第三無數劫供養七萬七千佛。",
    "T36n1736_026:0199b10": "後頌意明供養何佛。言逆次者，從第三無",
    "T36n1736_026:0199b11": "數劫向前以明，謂第三無數劫滿逢勝觀",
    "T36n1736_026:0199b12": "佛，第二無數劫滿逢然燈佛，第一無數劫滿",
    "T36n1736_026:0199b13": "逢寶髻佛，最初發心逢釋迦牟尼佛，發誓",
    "T36n1736_026:0199b14": "願言：「願我當作佛，一如今世尊。彼佛世尊",
    "T36n1736_026:0199b15": "末劫出世時，法住千年，今我如來一一同彼。」",
    "T36n1736_026:0199b16": "故今疏云「不唯勝觀」者，舉第三阿僧祇劫滿",
    "T36n1736_026:0199b17": "佛。言「釋迦」者，舉初發心之佛。而言等者，乃",
    "T36n1736_026:0199b18": "有三義：一等然燈寶髻、二等所供佛數、三",
    "T36n1736_026:0199b19": "等餘教所明。設言供養三十六恒三十八",
    "T36n1736_026:0199b20": "恒佛等，皆未足為多也。疏「不唯淨一無生",
    "T36n1736_026:0199b21": "等」者，如《智論》說：五華供養然燈，得無生法",
    "T36n1736_026:0199b22": "忍。故《金剛經》云「若有少法可得，然燈佛則",
    "T36n1736_026:0199b23": "不與我授記」等。無法可得，是無生相。而言",
    "T36n1736_026:0199b24": "等者，等餘法門。《俱舍頌》云「但由悲普施，被",
    "T36n1736_026:0199b25": "折心無忿，讚歎底沙佛。次無上菩提，六波",
    "T36n1736_026:0199b26": "羅蜜多，於如是四位，一二又一二，如次修",
    "T36n1736_026:0199b27": "圓滿。」釋曰：初之四句即是四位。初位一滿，謂",
    "T36n1736_026:0199b28": "普施成檀。次位二滿，謂尸及忍，被折不報",
    "T36n1736_026:0199b29": "故能滿尸，由內無忿故成於忍。第三位中",
    "T36n1736_026:0199c01": "但一度滿，謂精進度。第四位中定慧雙滿，",
    "T36n1736_026:0199c02": "故云一二復一二等。言底沙者，此云圓滿。",
    "T36n1736_026:0199c03": "讚佛偈云「天地此界多聞室，逝宮天處十方",
    "T36n1736_026:0199c04": "無，丈夫牛王大沙門，尋地山林遍無等。」",
    "T36n1736_026:0199c05": "七日七夜忘下一足歎底沙，故超於彌勒",
    "T36n1736_026:0199c06": "九劫先成佛。《智論》之中亦同此說。故六度滿，",
    "T36n1736_026:0199c07": "前後不多。今經一一佛所淨修世界海微塵",
    "T36n1736_026:0199c08": "數大願，況於多佛、況多劫耶，故結云「由上",
    "T36n1736_026:0199c09": "三重故云深廣」。疏「然瑜伽起信」下，第二隨",
    "T36n1736_026:0199c10": "難別釋，即重釋三祇，約三乘一乘以通。言",
    "T36n1736_026:0199c11": "「該通十方」者，對上一方化儀言。「及樹形等",
    "T36n1736_026:0199c12": "界」者，對上一類世界。且如娑婆一劫，方知",
    "T36n1736_026:0199c13": "安養得為一日，則安養世界乃經三無數",
    "T36n1736_026:0199c14": "日耳。更方袈裟幢剎未經歲月，況於後後",
    "T36n1736_026:0199c15": "以劫為日之剎耶？是則不可以此一方一",
    "T36n1736_026:0199c16": "類定於成佛時劫之數。二異類剎者，即於一",
    "T36n1736_026:0199c17": "界即具諸界互不相見，時劫亦殊，安知脩",
    "T36n1736_026:0199c18": "短。故朝菌不知晦朔，況識春秋耶，況於大",
    "T36n1736_026:0199c19": "椿之歲耶。言「寶雲經」者，經云「善男子！菩薩",
    "T36n1736_026:0199c20": "不能思議如來境界。如來境界不可思議，",
    "T36n1736_026:0199c21": "但為淺近眾生說三僧祇修習所得菩提，",
    "T36n1736_026:0199c22": "而實發心已來不可計數。」賢首釋云：不可計",
    "T36n1736_026:0199c23": "者，不可計數阿僧祇也。義分齊云：始教三",
    "T36n1736_026:0199c24": "祇不同小乘十十數之，此即倍倍數之，仍",
    "T36n1736_026:0199c25": "說百劫修相好等。《智度論》破此別修相好，",
    "T36n1736_026:0199c26": "不許三祇之外別修，即是實教之意。然實教",
    "T36n1736_026:0199c27": "之意，自有二義：一定，三僧祇一方化儀故，",
    "T36n1736_026:0199c28": "又是實佛故。《起信》云「或示超地速成正覺，",
    "T36n1736_026:0199c29": "以為怯弱眾生故。或說我於無量阿僧祇",
    "T36n1736_026:0200a01": "劫當成佛道，以為懈慢眾生故。能示如",
    "T36n1736_026:0200a02": "是無量方便不可思議，而實菩薩種性根等，",
    "T36n1736_026:0200a03": "發心則等所證亦等，無有超過之法，以一",
    "T36n1736_026:0200a04": "切菩薩皆經於三阿僧祇劫故。」斯則定也。二",
    "T36n1736_026:0200a05": "者不定，復有二意：一為通餘類世界故，如",
    "T36n1736_026:0200a06": "《勝天王》說，即前樹形等剎是。二據佛實德無",
    "T36n1736_026:0200a07": "限故，如《寶雲經》。若《瑜伽》，說有二種無數劫：",
    "T36n1736_026:0200a08": "一者日夜月半月等，方便顯時無量故；二者",
    "T36n1736_026:0200a09": "如常說。若依初義，經無量劫；若依後義，但",
    "T36n1736_026:0200a10": "三僧祇。然依此釋，不同《寶雲》，《寶雲》不言",
    "T36n1736_026:0200a11": "為淺近眾生說於大劫，為於深勝說日月",
    "T36n1736_026:0200a12": "劫，明知意殊。是則《瑜伽》亦是一方所宜說",
    "T36n1736_026:0200a13": "耳。疏「又時無別體」下，別教一乘融攝以說，",
    "T36n1736_026:0200a14": "如毘目仙人執善財手，時經多劫、處歷無",
    "T36n1736_026:0200a15": "邊，故不可以長短思也。若顯超勝，一生頓",
    "T36n1736_026:0200a16": "圓；若約甚深，多劫莫究。故云不可定執，",
    "T36n1736_026:0200a17": "貴在入玄。疏「第二諸佛子下彰果體相」，疏文",
    "T36n1736_026:0200a18": "有四：一總相生起、二彰其分量、三科釋經",
    "T36n1736_026:0200a19": "文、四用義通局。疏「然所依剎量」下，第二彰",
    "T36n1736_026:0200a20": "其分量。言「大小之化」者，如《梵網經》「周匝千",
    "T36n1736_026:0200a21": "華上，復現千釋迦」，即大化也。「一華百億國，一",
    "T36n1736_026:0200a22": "國一釋迦」，即小化也。小化唯一四洲，大化",
    "T36n1736_026:0200a23": "總該百億。「且依一相」等者，且依一種義相，",
    "T36n1736_026:0200a24": "不壞邊表有蓮華外別佛剎海等，實則稱",
    "T36n1736_026:0200a25": "性橫不可尋，故云法界無差別。若以性融",
    "T36n1736_026:0200a26": "相，則一塵中法界無量。疏「然準下別顯」，下",
    "T36n1736_026:0200a27": "第三科釋經文。言「應有十事」者，以文廣釋",
    "T36n1736_026:0200a28": "十事故。此中長行略標列故，是以古德一品",
    "T36n1736_026:0200a29": "之中先分土因，就果相中即分十段。今不",
    "T36n1736_026:0200b01": "依者，以下六事各有長行偈頌，而前四事",
    "T36n1736_026:0200b02": "同一長行，故科十段於文不便，先科為三，",
    "T36n1736_026:0200b03": "於第一華藏自體中長行之內方為四耳。疏",
    "T36n1736_026:0200b04": "「然其剎因」下，第四明用義通局。「已見上文」者，",
    "T36n1736_026:0200b05": "即起具因緣中通義易知，故示別相。列中，",
    "T36n1736_026:0200b06": "疏「風力遙持」者，古有二釋：一云一重風輪持",
    "T36n1736_026:0200b07": "一重物。疏以〈出現品〉中有十風輪持欲色",
    "T36n1736_026:0200b08": "等，皆是遙持，故今案定。疏「所持香海」下，疏",
    "T36n1736_026:0200b09": "有二釋：一約事釋、二「又藏識」下約表。於中",
    "T36n1736_026:0200b10": "又二：一約眾生、二「又佛性名水」下約通生",
    "T36n1736_026:0200b11": "佛。佛性即是真法性故，故此品初海表三義。",
    "T36n1736_026:0200b12": "今舉其二，略不說悲。《涅槃》亦云「有人聞香」，",
    "T36n1736_026:0200b13": "即第七經，至〈問明品〉當具引之。疏「又所發",
    "T36n1736_026:0200b14": "萬行」下，上約事釋，此約表法，但通相表行。",
    "T36n1736_026:0200b15": "若別說者，略示十德表於十度：一開敷鮮",
    "T36n1736_026:0200b16": "榮以表施度，二自性無染以表戒度，三香",
    "T36n1736_026:0200b17": "氣芬馥、四寶莖堅固、五寶葉扶疎、六寶蘂",
    "T36n1736_026:0200b18": "光幢、七相巧成就、八含藏蓮子、九寶臺堅",
    "T36n1736_026:0200b19": "住、十普放光明，下八如次顯於八度。疏「宿",
    "T36n1736_026:0200b20": "因現緣經離頌合」等者，此中詺長行為經，",
    "T36n1736_026:0200b21": "以取長行綴葺略說所應說義，別相修多羅",
    "T36n1736_026:0200b22": "故。言經離頌合者，宿因即前顯因深廣，現",
    "T36n1736_026:0200b23": "緣即前風持香海等，此二離明。言頌合者，",
    "T36n1736_026:0200b24": "初偈頌總，前半宿因、後半現緣。第二偈，三句",
    "T36n1736_026:0200b25": "宿因、第四句是現緣故。疏「所成果相經略頌",
    "T36n1736_026:0200b26": "廣」者，長行云「華藏世界海住在其中者」，即",
    "T36n1736_026:0200b27": "所成果相，此文則略。以十偈之內皆有果相，",
    "T36n1736_026:0200b28": "故云頌廣。疏「三現緣風輪經廣頌略」者，經列",
    "T36n1736_026:0200b29": "十種風輪，偈中但云「風力所持無動搖」耳。",
    "T36n1736_026:0200c01": "疏「四山地海樹經有頌無」者，長行云「金剛輪",
    "T36n1736_026:0200c02": "山周匝圍繞，地海眾樹各有區別」，此經有也；",
    "T36n1736_026:0200c03": "頌無可知。上言有四者，但有四例，唯廣略",
    "T36n1736_026:0200c04": "一種乃成一對，離合有無但成一例耳。若",
    "T36n1736_026:0200c05": "成對者，應須經合頌離、經無頌有，方成三",
    "T36n1736_026:0200c06": "對耳。餘四例二對，此中則無，下頌則有。疏",
    "T36n1736_026:0200c07": "「是無邊之邊不礙理而即事」等者，意明理",
    "T36n1736_026:0200c08": "無分限，總曰無邊。事有分限，故名有邊。若",
    "T36n1736_026:0200c09": "理成事，理性全隱，則無邊即邊。若會事歸",
    "T36n1736_026:0200c10": "理，事相全盡，則邊即無邊。今則不爾，不失",
    "T36n1736_026:0200c11": "理而事現，云無邊之邊；不壞事而理顯，云",
    "T36n1736_026:0200c12": "邊之無邊。此是事理無礙義，不是相即相作",
    "T36n1736_026:0200c13": "之義，思之。疏「但云諸嚴」下，此句稍長，故牒",
    "T36n1736_026:0200c14": "釋云：即從「諸莊嚴具」下是第九句，「摩尼妙",
    "T36n1736_026:0200c15": "寶」下皆第十句。疏「準下剎種及梵本皆有十」",
    "T36n1736_026:0200c16": "者，以中一海管十海，而此十海一道布列，",
    "T36n1736_026:0200c17": "結有不可說佛剎微塵數香水海。十道皆然，",
    "T36n1736_026:0200c18": "一海一種，故有十不可說也。言「下摽種處",
    "T36n1736_026:0200c19": "亦然」者，摽云「諸佛子！此不可說佛剎微塵數",
    "T36n1736_026:0200c20": "香水海中，有不可說佛剎微塵數世界種。」",
    "T36n1736_026:0200c21": "釋曰：此即摽種處無十字，亦例合有。疏「芬",
    "T36n1736_026:0200c22": "陀利即白蓮華」者，即唐三藏等諸師所翻。而",
    "T36n1736_026:0200c23": "言「亦是正敷榮時」者，即付公意，故叡公《法",
    "T36n1736_026:0200c24": "華．序》云「華有三時之異：華而未敷名屈摩",
    "T36n1736_026:0200c25": "羅，凋而將落名迦摩羅，處中盛時名芬陀",
    "T36n1736_026:0200c26": "利。」生公亦云：「器像之妙，莫踰蓮華。蓮華之",
    "T36n1736_026:0200c27": "美，榮在始敷。始敷之盛，則子盈於內，色香味",
    "T36n1736_026:0200c28": "足，諸之芬陀利。」意亦同也。今存二譯，各是",
    "T36n1736_026:0200c29": "一義，梵語多含，故兩存耳。疏「即隨一一心",
    "T36n1736_026:0201a01": "同時相應功德流注」者，大海既喻藏識，小海",
    "T36n1736_026:0201a02": "復表種子，二皆心王故。河表同時心，所謂",
    "T36n1736_026:0201a03": "善十一、遍行別境二，千福河流注心地也。",
    "T36n1736_026:0201a04": "疏「嚴中嚴事」下，釋第二辯嚴也。疏中先略",
    "T36n1736_026:0201a05": "釋、後結十句，可知。今先示十句、後示別釋。",
    "T36n1736_026:0201a06": "十句者，一岸體金剛、二「淨光」下摩尼嚴岸、三",
    "T36n1736_026:0201a07": "「常現」下現佛光色、四「及諸」下出同類音、五「其",
    "T36n1736_026:0201a08": "河」下旋澓出影、六「摩尼」下網鐸垂覆、七「諸世",
    "T36n1736_026:0201a09": "界」下總顯多嚴、八「摩尼寶雲」下寶雲覆上、九",
    "T36n1736_026:0201a10": "「復出妙音」下浪出妙音、十「其香水」下水湧光",
    "T36n1736_026:0201a11": "雲，以文易知，故長行不出，但偈中具示。今",
    "T36n1736_026:0201a12": "示略釋者，疏云「寶體」是初句，「寶嚴」是第二",
    "T36n1736_026:0201a13": "句，「聖靈遊集」即三四五句，「光雲相映」即六八",
    "T36n1736_026:0201a14": "與十，「萬像浮輝」即七九二句。疏「如劍葉林」者，",
    "T36n1736_026:0201a15": "其林樹葉猶如刀劍，下即傷人。言如「天意樹」",
    "T36n1736_026:0201a16": "者，《涅槃》四十二問中當第二十四，問云「云",
    "T36n1736_026:0201a17": "何觀三寶猶如天意樹？言天意樹者，隨天",
    "T36n1736_026:0201a18": "意轉故。」至第九經方始答之，云「復次善男",
    "T36n1736_026:0201a19": "子！如菴羅樹及閻浮樹，一年三變，有時生",
    "T36n1736_026:0201a20": "華光色敷榮、有時生葉滋茂蓊欝、有時凋落",
    "T36n1736_026:0201a21": "狀如枯死。善男子！於意云何？是樹實為枯",
    "T36n1736_026:0201a22": "死不耶？」「不也。世尊！」「善男子！如來亦耳。於三",
    "T36n1736_026:0201a23": "界中示三種身，有時初生、有時長大、有時涅",
    "T36n1736_026:0201a24": "槃，而如來身實非無常。」釋曰：意明三寶隨",
    "T36n1736_026:0201a25": "物轉變而實常存，如天意樹隨天意轉而",
    "T36n1736_026:0201a26": "實不死。隨天之意，明是善業矣。言「男女林」",
    "T36n1736_026:0201a27": "者，即《楞伽》第一百六問「云何男女林？」一百",
    "T36n1736_026:0201a28": "七問「云何訶梨勒阿摩勒？」解曰：謂令觀世",
    "T36n1736_026:0201a29": "間，如男女林等。依《立世阿毘曇論》第一云",
    "T36n1736_026:0201b01": "「閻浮提林外有二林，一名訶梨勒、二名阿",
    "T36n1736_026:0201b02": "摩勒。此二林南復有七林，中有人林，是人",
    "T36n1736_026:0201b03": "林中果形如人。如閻浮提聖人王種，若男",
    "T36n1736_026:0201b04": "子十六歲、如女十五歲，莊嚴具足，狀如行",
    "T36n1736_026:0201b05": "嫁。是人林果可愛如是。其子蔕形，如人頭",
    "T36n1736_026:0201b06": "髻。未離欲者，見此果子便生愛心。諸外道",
    "T36n1736_026:0201b07": "等有離欲人，若見此果即失禪定，欲心還",
    "T36n1736_026:0201b08": "生。其子熟時唯鳥競食，鳥食之餘殘落於",
    "T36n1736_026:0201b09": "地，如尸陀林甚可厭惡。諸退禪定者見",
    "T36n1736_026:0201b10": "是相已，深生厭離還得本定。」意表世間男",
    "T36n1736_026:0201b11": "女如林，所見榮飾悉皆如幻，與此無別。遍",
    "T36n1736_026:0201b12": "計所執妄謂之實，菩薩觀之都無所有。故",
    "T36n1736_026:0201b13": "《楞伽》云「觀諸眾生如死屍無知，以妄想故",
    "T36n1736_026:0201b14": "見有往來。若離妄想，如彼死屍無鬼入",
    "T36n1736_026:0201b15": "中云為自在。」故有經說「菩薩所見世間資生，",
    "T36n1736_026:0201b16": "無非實相。」此之謂矣。疏「後三結嚴所因」，疏",
    "T36n1736_026:0201b17": "文有三：初總明、二「然此三偈」下別釋、三「顯華",
    "T36n1736_026:0201b18": "嚴」下結歎。二中示難思相，總有六重，六重",
    "T36n1736_026:0201b19": "之中皆通一偈，而各取一句中言。又此四句",
    "T36n1736_026:0201b20": "各是一義，如第一偈初句所現之境、二能現",
    "T36n1736_026:0201b21": "之處、三所現相、四能現之因。下二例然。其第",
    "T36n1736_026:0201b22": "一重料揀初句所現不同，三偈各一世間，而",
    "T36n1736_026:0201b23": "初偈是初句、次偈是第二句、後偈是第二三",
    "T36n1736_026:0201b24": "兩句。言「影略其文」者，謂隨一能現，能現三",
    "T36n1736_026:0201b25": "世間。今各舉其一，故云影略。非但此義，六",
    "T36n1736_026:0201b26": "重皆影略。疏「又初明一果能現」下，第二重約",
    "T36n1736_026:0201b27": "現處明矣。初偈是第二句、後二偈皆第一句。",
    "T36n1736_026:0201b28": "疏「又初明佛力」下，第三重約能現因差各",
    "T36n1736_026:0201b29": "顯一因，皆第四句。疏「又初果後因願通因果」",
    "T36n1736_026:0201c01": "者，是第四重，亦約現因明異重釋第四句，",
    "T36n1736_026:0201c02": "而約因果不同。疏「又初自」下，第五亦約能現",
    "T36n1736_026:0201c03": "因，句亦第四，約二利不同。疏「初明即性無性」",
    "T36n1736_026:0201c04": "下，第六重，約所現性相明差。三偈皆第三",
    "T36n1736_026:0201c05": "句，以各見不同，同體無來等故。此之一義更",
    "T36n1736_026:0201c06": "須解釋，謂若順上釋，既從佛力等因故，所",
    "T36n1736_026:0201c07": "現之體即無生等。二者此句亦是能現，由體",
    "T36n1736_026:0201c08": "無生故，現而叵取，稱性而來故無來去，隨",
    "T36n1736_026:0201c09": "機隱顯各見不同。疏「應成四句」者，文出二",
    "T36n1736_026:0201c10": "句。三一因一果，釋文已用。四多因多果，隨修",
    "T36n1736_026:0201c11": "一行無德不招。廣如〈問明〉及〈昇兜率品〉。四",
    "T36n1736_026:0201c12": "句相融，故一一難思。疏「一者令多」等者，第四",
    "T36n1736_026:0201c13": "偈「一切剎海咸周遍」，是令周給他也。第二偈",
    "T36n1736_026:0201c14": "中「靡暫停」、第三偈中「恒聞見」是令常也。第三",
    "T36n1736_026:0201c15": "偈中「其音美妙」是令妙也。第十偈中「無等無",
    "T36n1736_026:0201c16": "生無有相」是稱性也。第八偈「能於一切微塵",
    "T36n1736_026:0201c17": "中，普現其身淨眾剎」，及第九偈「一剎那中",
    "T36n1736_026:0201c18": "悉能現」，皆自在也。疏「後半悲應」，即他受用及",
    "T36n1736_026:0201c19": "變化淨，一偈之中四土具矣。疏「摽二章者謂",
    "T36n1736_026:0201c20": "種及剎」下，疏文有三：一總釋徵名、二「欲明世",
    "T36n1736_026:0201c21": "界」下雙顯名相、三「而言世界」下對難釋通。於",
    "T36n1736_026:0201c22": "中二：初通世界無邊難、後「若爾」下釋種無",
    "T36n1736_026:0201c23": "體難。「雖依種類」下，釋通。於中，先正釋、二結",
    "T36n1736_026:0201c24": "成。今初。前為成海，故取種類略無別體。今",
    "T36n1736_026:0201c25": "別喻蜂窠以彰有體，蜂孔如剎，一窠如種，",
    "T36n1736_026:0201c26": "則顯魚龍乃成分喻。疏「即依後義」下，二結成",
    "T36n1736_026:0201c27": "也。先會同晉經成種性義。種有二義：一類、",
    "T36n1736_026:0201c28": "二性。以禾喻種、以粒喻剎，禾能生穀故",
    "T36n1736_026:0201c29": "有性義。二「恐濫」下，顯今經意，亦是通難。",
    "T36n1736_026:0202a01": "難云：若有種生之義，何不依昔為世界性？",
    "T36n1736_026:0202a02": "故為此通，則種兼二義，今經存之。疏「今初",
    "T36n1736_026:0202a03": "也。然此十門剎種之異」下，疏文分四：一顯",
    "T36n1736_026:0202a04": "種所依、二對前會釋、三隨文別解、四別示",
    "T36n1736_026:0202a05": "義門。疏「所列十事」下，二對前會釋。於中亦",
    "T36n1736_026:0202a06": "四：一總顯不同；二「若別別相望」下互出同",
    "T36n1736_026:0202a07": "異；三「皆顯十」下彰互所以；四「何以起具？前有",
    "T36n1736_026:0202a08": "此無」下牒問釋成，聖即問也。問意云：一種起",
    "T36n1736_026:0202a09": "具等五，此無前有；方所等五，此有前無。從「前",
    "T36n1736_026:0202a10": "段總明」下，答也。答中，對上牒起具問。而下",
    "T36n1736_026:0202a11": "結云「餘可思準」者，即是結例餘四。但用何等",
    "T36n1736_026:0202a12": "世界住言，總通五難。劫住即是果，起具是因，",
    "T36n1736_026:0202a13": "此通易了，餘四猶難。謂清淨佛出，劫住轉變，",
    "T36n1736_026:0202a14": "正是果相，正辯果住，何得全無？今云無者，",
    "T36n1736_026:0202a15": "清淨方便亦是約因。又不通染，今則通染。",
    "T36n1736_026:0202a16": "又不語因，佛住約人，今此辯剎，故亦無之。",
    "T36n1736_026:0202a17": "劫住轉變，此二竪明。今語現住，亦非此要，",
    "T36n1736_026:0202a18": "故略不說。疏「然與前同」下，第三隨文別釋。",
    "T36n1736_026:0202a19": "但解五句。言「若圓滿方所」等者。釋此五句",
    "T36n1736_026:0202a20": "皆是十八圓滿中意，次下當明。此中每句",
    "T36n1736_026:0202a21": "各二義。方所二者，圓滿方所，即自受用。方",
    "T36n1736_026:0202a22": "所，如上引《唯識》明自受用土相。隨宜方所",
    "T36n1736_026:0202a23": "者，即他受用及變化淨。然依《佛地》，十八圓",
    "T36n1736_026:0202a24": "滿唯約他受用說。今約圓通，故進入自受",
    "T36n1736_026:0202a25": "用，下該變化。疏「依門趣入」等者，彼有事門，",
    "T36n1736_026:0202a26": "即如向說。二約法為門，今但出此。又「互相",
    "T36n1736_026:0202a27": "現入」者，是約此宗以辯門義，並如下說。分",
    "T36n1736_026:0202a28": "齊分二，隨宜即他受用等，約佛即自受用",
    "T36n1736_026:0202a29": "土。行列與下第十加持，各約事法分為二",
    "T36n1736_026:0202b01": "問。圓滿方所云無處不有，圓滿分齊十方無",
    "T36n1736_026:0202b02": "際，二相何別？答：若識隨宜，方所分齊，即知圓",
    "T36n1736_026:0202b03": "滿二相不同。謂隨宜方所者，此之淨土十方",
    "T36n1736_026:0202b04": "之內為在何方？如極樂在西，妙喜在東等。",
    "T36n1736_026:0202b05": "言分齊者，此之淨土廣狹云何？或等一娑",
    "T36n1736_026:0202b06": "婆、或等百千，是分齊也。是則圓滿方所明",
    "T36n1736_026:0202b07": "「無處不有」者，即遍在一切處也。分齊云「十方",
    "T36n1736_026:0202b08": "無際」者，量周法界也。",
    "T36n1736_026:0202b09": "大方廣佛華嚴經隨疏演義鈔卷第二十六"
}