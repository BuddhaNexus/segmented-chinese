{
    "T16n0660_005:0301c16": "佛說寶雨經卷第五",
    "T16n0660_005:0301c18": "唐天竺三藏達摩流支譯",
    "T16n0660_005:0301c19": "「善男子！云何名為如來十力？一、處、非處智",
    "T16n0660_005:0301c20": "力；二、去、來、現在異熟業因要期智力；三、種種",
    "T16n0660_005:0301c21": "勝解智力；四、種種界智力；五、根勝劣智力；六、",
    "T16n0660_005:0301c22": "遍趣行智力；七、一切靜慮、解脫、三摩地、三摩",
    "T16n0660_005:0301c23": "鉢底出離雜染清淨智力；八、宿住隨念智力；",
    "T16n0660_005:0301c24": "九、生死智力；十、漏盡智力。是名如來十種智",
    "T16n0660_005:0301c25": "力。「云何如來四無所畏？一、諸法現等覺無畏；",
    "T16n0660_005:0301c26": "二、一切漏盡智無畏；三、障法不虛決定授記",
    "T16n0660_005:0301c27": "無畏；四、具足修行證於出離無畏。是名如來",
    "T16n0660_005:0301c28": "四無所畏。「云何十八佛不共法？一、如來無有",
    "T16n0660_005:0301c29": "誤失；二、無卒暴音；三、無忘失念；四、無不定心；",
    "T16n0660_005:0302a01": "五、無種種想；六、無不擇捨；七、欲無減；八、精進",
    "T16n0660_005:0302a02": "無減；九、念無減；十、定無減；十一、慧無減；十二、",
    "T16n0660_005:0302a03": "解脫無減；十三、於過去世智見無著、無礙；十",
    "T16n0660_005:0302a04": "四、於未來世智見無著、無礙；十五、於現在世",
    "T16n0660_005:0302a05": "智見無著、無礙；十六、一切身業智為前導，隨",
    "T16n0660_005:0302a06": "智而轉；十七、一切語業智為前導，隨智而轉；",
    "T16n0660_005:0302a07": "十八、一切意業智為前導，隨智而轉。是名十",
    "T16n0660_005:0302a08": "八佛不共法。",
    "T16n0660_005:0302a09": "「善男子！云何如來大悲？善男子！如來成就大",
    "T16n0660_005:0302a10": "悲有三十二種，能於十方無量無邊一切世",
    "T16n0660_005:0302a11": "界諸有情中，起於種種大悲不可思議。云何",
    "T16n0660_005:0302a12": "三十二種大悲？一者、一切諸法皆無有我，有",
    "T16n0660_005:0302a13": "情不信諸法無我，是故如來為彼有情而起",
    "T16n0660_005:0302a14": "大悲；二者、一切諸法無實有情，眾生自謂有",
    "T16n0660_005:0302a15": "實有情，是故如來為諸有情起於大悲；三者、",
    "T16n0660_005:0302a16": "一切諸法無實命者，有情謂言有實命者，是",
    "T16n0660_005:0302a17": "故如來為諸有情而起大悲；四者、一切諸法",
    "T16n0660_005:0302a18": "無補特伽羅，有情執有補特伽羅，是故如來",
    "T16n0660_005:0302a19": "為諸有情而起大悲；五者、一切諸法無實體",
    "T16n0660_005:0302a20": "性，有情執法實有體性，是故如來為諸有情",
    "T16n0660_005:0302a21": "而起大悲；六者、一切諸法無實處所，有情執",
    "T16n0660_005:0302a22": "著有實處所，是故如來為諸有情起於大悲；",
    "T16n0660_005:0302a23": "七者、一切諸法無實執藏，有情妄執有實執",
    "T16n0660_005:0302a24": "藏，是故如來為諸有情起於大悲；八者、一切",
    "T16n0660_005:0302a25": "諸法無我、我所，有情執有實我、我所，是故如",
    "T16n0660_005:0302a26": "來為彼有情起於大悲；九者、一切諸法無實",
    "T16n0660_005:0302a27": "主宰，有情妄執有實主宰，是故如來為諸有",
    "T16n0660_005:0302a28": "情而起大悲；十者、一切諸法無實事物，有情",
    "T16n0660_005:0302a29": "妄執有實事物，是故如來為彼有情起於大",
    "T16n0660_005:0302b01": "悲；十一、諸法無生，有情妄執諸法有生，是故",
    "T16n0660_005:0302b02": "如來為諸有情而起大悲；十二、一切諸法無",
    "T16n0660_005:0302b03": "起、無滅，有情妄執有起、有滅，是故如來為諸",
    "T16n0660_005:0302b04": "有情而起大悲；十三、一切諸法無有雜染，有",
    "T16n0660_005:0302b05": "情妄執實有雜染，是故如來為諸有情而起",
    "T16n0660_005:0302b06": "大悲；十四、諸法無貪，有情起貪，是故如來為",
    "T16n0660_005:0302b07": "諸有情而起大悲；十五、諸法離瞋，有情起瞋，",
    "T16n0660_005:0302b08": "是故如來為諸有情而起大悲；十六、諸法離",
    "T16n0660_005:0302b09": "癡，有情起癡，是故如來為諸有情而起大悲；",
    "T16n0660_005:0302b10": "十七、一切諸法皆因緣生，自性寂靜、自性清",
    "T16n0660_005:0302b11": "淨，有情妄執有實可得，是故如來為諸有情",
    "T16n0660_005:0302b12": "而起大悲；十八、一切諸法無來，而諸有情妄",
    "T16n0660_005:0302b13": "執有來，是故如來為彼有情起於大悲；十九、",
    "T16n0660_005:0302b14": "一切諸法無去，而諸有情妄執有去，是故如",
    "T16n0660_005:0302b15": "來為彼有情起於大悲；二十、一切諸法無實",
    "T16n0660_005:0302b16": "造作，有情妄執有實造作，是故如來為諸有",
    "T16n0660_005:0302b17": "情而起大悲。二十一、一切諸法無有戲論，有",
    "T16n0660_005:0302b18": "情愛樂執有戲論，是故如來為彼有情而起",
    "T16n0660_005:0302b19": "大悲；二十二、諸法體空，眾生執有，是故如來",
    "T16n0660_005:0302b20": "為諸有情而起大悲；二十三、諸法無相，有情",
    "T16n0660_005:0302b21": "妄執而行有相，是故如來為彼有情而起大",
    "T16n0660_005:0302b22": "悲；二十四、諸法無願，有情妄執諸法有願，是",
    "T16n0660_005:0302b23": "故如來為彼有情而起大悲；二十五、此界有",
    "T16n0660_005:0302b24": "情安住世間，由各執著，互相諍論，起貪、瞋、癡，",
    "T16n0660_005:0302b25": "觀見如是諸有情故，『我今當為有情說法，令",
    "T16n0660_005:0302b26": "彼永斷貪、瞋、癡故。』是以如來為諸有情起於",
    "T16n0660_005:0302b27": "大悲；二十六、謂諸有情安住世間，具足顛倒，",
    "T16n0660_005:0302b28": "墜險惡路，墮於非處，『我應令彼諸有情等入",
    "T16n0660_005:0302b29": "真實路。』由是如來為諸有情起於大悲；二十",
    "T16n0660_005:0302c01": "七、此界有情戀著世間，貪愛所蔽，侵奪他財，",
    "T16n0660_005:0302c02": "心無厭足，『我應令彼諸有情類得聖法財，謂",
    "T16n0660_005:0302c03": "施、戒、聞等。』是故如來為彼有情而起大悲；二",
    "T16n0660_005:0302c04": "十八、一切有情為貪愛驅役，耽染舍宅、妻子、財",
    "T16n0660_005:0302c05": "物、諸穀麥等，經求守護，與諸財物而作奴僕，",
    "T16n0660_005:0302c06": "『我應為彼演說妙法，觀舍宅等畢竟無常、不",
    "T16n0660_005:0302c07": "堅之法，是諸有情妄作堅想。』是故如來為諸",
    "T16n0660_005:0302c08": "有情起於大悲；二十九、此界有情互為欺誑，",
    "T16n0660_005:0302c09": "更相侵奪，以惡活命，『我為說法令諸有情得",
    "T16n0660_005:0302c10": "清淨活命。』是故如來為諸有情而起大悲；三",
    "T16n0660_005:0302c11": "十、此界有情親近惡友，得諸供養及讚歎等",
    "T16n0660_005:0302c12": "之所饒益，自謂是我真實知識，『我應為彼一",
    "T16n0660_005:0302c13": "切有情真善知識，我應為作畢竟善友，令彼",
    "T16n0660_005:0302c14": "有情眾苦息滅，而得究竟安樂涅槃。』是故如",
    "T16n0660_005:0302c15": "來為諸有情而起大悲；三十一、三界有情在",
    "T16n0660_005:0302c16": "於居家，一向煩勞，眾苦器中於一切時愛樂",
    "T16n0660_005:0302c17": "戀著，『我應為彼說如是法，令諸有情於三界",
    "T16n0660_005:0302c18": "中而得出離。』是故如來為彼有情而起大悲；",
    "T16n0660_005:0302c19": "三十二、解脫聖者作如是說：『一切諸法由因",
    "T16n0660_005:0302c20": "而生，眾緣長養，果相滋茂。若諸有情起於懈",
    "T16n0660_005:0302c21": "怠，即為捨離增上殊勝無染正智及最上涅",
    "T16n0660_005:0302c22": "槃！』此諸有情雖復希求下劣聲聞、辟支佛乘，",
    "T16n0660_005:0302c23": "『我應為彼說如是法，令諸有情樂廣大慧，希",
    "T16n0660_005:0302c24": "求佛智。』是故如來為諸有情而起大悲。善男",
    "T16n0660_005:0302c25": "子！此是如來所成大悲，有三十二種於有情",
    "T16n0660_005:0302c26": "中起，應知即是菩薩摩訶薩真實福田，威光",
    "T16n0660_005:0302c27": "熾盛，具不退者，復能利益一切有情。「善男子！",
    "T16n0660_005:0302c28": "一切如來及諸菩薩得自在者，所有功德無",
    "T16n0660_005:0302c29": "量無邊阿僧企耶，此百福相而為上首。若諸",
    "T16n0660_005:0303a01": "如來經無量劫，演說如是無量無邊諸功德",
    "T16n0660_005:0303a02": "相，終不可盡。我今略說，為令有情生喜樂故，",
    "T16n0660_005:0303a03": "是名菩薩攝取有情清淨等流一切諸法，出",
    "T16n0660_005:0303a04": "息入息活命善巧。「善男子！云何菩薩能持無",
    "T16n0660_005:0303a05": "量大法雲雨？善男子！譬如風輪廣大無邊，普",
    "T16n0660_005:0303a06": "遍世界，堅固不動，於成、壞時能持雲雨、海及",
    "T16n0660_005:0303a07": "大洲、牟真隣陀山、摩訶牟真隣陀山、輪圍山、",
    "T16n0660_005:0303a08": "大輪圍山、諸香山等、河、林、宮室，以彼風輪為",
    "T16n0660_005:0303a09": "所依持。菩薩摩訶薩亦復如是，以無量無邊",
    "T16n0660_005:0303a10": "諸陀羅尼而為風輪，發起一切正等覺雲，如",
    "T16n0660_005:0303a11": "成劫時安立世界——蘇迷盧山、輪圍山、大輪圍",
    "T16n0660_005:0303a12": "山、香山、雪山、海及大洲、河、林、宮殿。又復流澍",
    "T16n0660_005:0303a13": "大法雲雨，能持世間及出世間無邊法蘊——百",
    "T16n0660_005:0303a14": "福之相、諸地、波羅蜜多、一切三摩地、諸陀羅",
    "T16n0660_005:0303a15": "尼、神通、自在、力、無畏等及無礙解、不共、大悲，",
    "T16n0660_005:0303a16": "成就一切佛及菩薩。是名菩薩能持無量大",
    "T16n0660_005:0303a17": "法雲雨。「善男子！云何菩薩能得安立最勝宮",
    "T16n0660_005:0303a18": "殿種種莊嚴？善男子！譬如風力周遍安立一",
    "T16n0660_005:0303a19": "切宮殿種種莊嚴，令諸草木萌牙增長，根莖、",
    "T16n0660_005:0303a20": "枝葉、花果茂盛，又復能令一切有情支分差",
    "T16n0660_005:0303a21": "別。菩薩如是，以無邊智、無著智、無礙解智、辯",
    "T16n0660_005:0303a22": "才智，如風布列一切世間及出世間種種具",
    "T16n0660_005:0303a23": "足，復能了知示現施與種種差別。今當略說：",
    "T16n0660_005:0303a24": "謂此諸法能生惡趣及生善趣，所生為主；謂",
    "T16n0660_005:0303a25": "此諸法生捺洛迦及以傍生；謂此諸法生",
    "T16n0660_005:0303a26": "琰魔界或生人、天或生釋、梵、護世諸天；謂此",
    "T16n0660_005:0303a27": "諸法所生之處，色相端嚴，人所憙見，聰明智",
    "T16n0660_005:0303a28": "慧及好眷屬。又菩薩善巧了知此法，是諸明",
    "T16n0660_005:0303a29": "處種種伎能、種種工巧、一切色類及諸異論。",
    "T16n0660_005:0303b01": "又能顯示有聲聞種姓故，起聲聞乘；有辟",
    "T16n0660_005:0303b02": "支佛種姓故，起辟支佛乘；有大乘種姓故，起",
    "T16n0660_005:0303b03": "菩薩乘。今當略說：發起種種自利、利他殊勝",
    "T16n0660_005:0303b04": "功德，得普賢地及一切智。復能了知此是諸",
    "T16n0660_005:0303b05": "地、此是波羅蜜多、此是諸三摩地、此是諸陀",
    "T16n0660_005:0303b06": "羅尼、此是神通、此是諸明、此是自在、此是解",
    "T16n0660_005:0303b07": "脫、此是諸力、此是無畏、此是無礙解、此是諸",
    "T16n0660_005:0303b08": "佛不共之法。善男子！菩薩以蓮花等數總持",
    "T16n0660_005:0303b09": "善巧，建立如是無量諸法種種莊嚴。善男子！",
    "T16n0660_005:0303b10": "是名菩薩能得安立最勝大法一切宮殿種種",
    "T16n0660_005:0303b11": "莊嚴。「善男子！云何菩薩能於眾會決定演說",
    "T16n0660_005:0303b12": "種種妙法，猶如風吹諸劫波樹，於常常時雨",
    "T16n0660_005:0303b13": "適意花，如雨而下？善男子！如風吹動諸劫波",
    "T16n0660_005:0303b14": "樹，適意之花如雨而下，及諸珍寶莊嚴之具、",
    "T16n0660_005:0303b15": "衣服、飲食種種具足，微風吹動，展轉出現，遍",
    "T16n0660_005:0303b16": "於天、人。眾生得已，無復憂惱，心生慶悅；獲增",
    "T16n0660_005:0303b17": "上喜，身心安樂；歡娛遊戲，受法苑樂；於一切",
    "T16n0660_005:0303b18": "時色相端嚴，威力速疾；受諸勝樂，而無退減。",
    "T16n0660_005:0303b19": "菩薩亦爾！猶如彼風，於清淨世界請諸如來",
    "T16n0660_005:0303b20": "及諸菩薩，於眾會中決定演說相應妙法，雨",
    "T16n0660_005:0303b21": "法寶花，如雨而下，謂契經、應頌、記別、諷誦、",
    "T16n0660_005:0303b22": "自說、緣起、譬喻、本事、本生、方廣、希法、論議，或",
    "T16n0660_005:0303b23": "上或下、若順若逆，種種演說。復能示現一切",
    "T16n0660_005:0303b24": "世俗所有言說，於其所緣無我法性、寂靜清",
    "T16n0660_005:0303b25": "淨，演說、解釋，離諸染相。復能顯現一切諸法",
    "T16n0660_005:0303b26": "平等法門，令有情入。復能示現不可思議如",
    "T16n0660_005:0303b27": "幻諸法，令如幻智之所趣向。復令有情於一",
    "T16n0660_005:0303b28": "切法種種增長，遊戲神通，歡喜悅樂；但有問",
    "T16n0660_005:0303b29": "答，能令知足；離於中、邊，發起廣大善巧神通。",
    "T16n0660_005:0303c01": "由彼常能愛樂法苑，身無疲厭；語及意業終",
    "T16n0660_005:0303c02": "不違犯；一切人、天威德廣大；具足受用一切",
    "T16n0660_005:0303c03": "諸法，恒不退減；常起般若明耀觀察，趣向增",
    "T16n0660_005:0303c04": "上殊勝之法。是名菩薩能於眾會決定演說",
    "T16n0660_005:0303c05": "種種妙法，如劫波樹，於常常時雨適意花，如雨",
    "T16n0660_005:0303c06": "而下。「善男子！云何菩薩於阿僧祇劫積集無",
    "T16n0660_005:0303c07": "量清淨法輪及三摩地、解脫總持，於彼大海",
    "T16n0660_005:0303c08": "及迷盧山、輪圍山等之所圍繞眾會之處，若",
    "T16n0660_005:0303c09": "有眾生堪應調伏成熟者中，發智風輪轉滅",
    "T16n0660_005:0303c10": "所依一切無餘？善男子！譬如劫盡壞世界時，",
    "T16n0660_005:0303c11": "以無礙風力速疾吹壞三千大千世界百千",
    "T16n0660_005:0303c12": "那庾多蘇迷盧山、輪圍山等，及諸大海破壞",
    "T16n0660_005:0303c13": "離散，猶若虛空都無所有。菩薩亦爾！於多劫",
    "T16n0660_005:0303c14": "中積集種種福智資糧之所莊嚴，能於一切",
    "T16n0660_005:0303c15": "眾會之中發智風輪，以速疾神力示現神變；",
    "T16n0660_005:0303c16": "發大音聲說諸法蘊，無礙法輪；令一切有情",
    "T16n0660_005:0303c17": "所起我慢如山峯者皆得銷滅。復能證得勝",
    "T16n0660_005:0303c18": "法光明，毘鉢舍那常現在前；如理思惟一切",
    "T16n0660_005:0303c19": "諸行，內心正住三摩呬多，諸三摩地皆得具",
    "T16n0660_005:0303c20": "足；破壞離散諸蘊、界、處、一切諸行、不堅之身；",
    "T16n0660_005:0303c21": "了知一切虛妄分別，即能超出一切世間；無",
    "T16n0660_005:0303c22": "有色相，不可思議，增長出世福德圓滿。復能",
    "T16n0660_005:0303c23": "示現一切色相，了知轉得清淨所依，盡未",
    "T16n0660_005:0303c24": "來際一切時住。是名菩薩於阿僧祇劫積集",
    "T16n0660_005:0303c25": "無量清淨法輪，及三摩地解脫總持，於彼大",
    "T16n0660_005:0303c26": "海及迷盧山、輪圍山等之所圍遶眾會之處，",
    "T16n0660_005:0303c27": "若有眾生堪應調伏成熟者中，發智風輪轉",
    "T16n0660_005:0303c28": "滅所依一切無餘。「善男子！菩薩成就此十種",
    "T16n0660_005:0303c29": "法，等之於風。」",
    "T16n0660_005:0304a01": "爾時止蓋菩薩白佛言：「世尊！說此十種法門，",
    "T16n0660_005:0304a02": "種種具足，甚為希有！一切有情悉皆喜足。世",
    "T16n0660_005:0304a03": "尊！若有天、人於此法中能起淨信，勝解修行，",
    "T16n0660_005:0304a04": "如佛所說，當證具足今世、後世，能得釋、梵所",
    "T16n0660_005:0304a05": "有安樂、一向利他。」",
    "T16n0660_005:0304a06": "佛告止蓋菩薩：「善男子！如是，如是！觀彼有情",
    "T16n0660_005:0304a07": "當得出過一切世間。若有能於是諸法中而",
    "T16n0660_005:0304a08": "修行者，永斷一切諸不善法，成就一切清淨",
    "T16n0660_005:0304a09": "善法，為諸世間之所歸依。若誹謗者，是名愚",
    "T16n0660_005:0304a10": "人，墮於惡處，受諸苦惱，又為一切世間天、人、",
    "T16n0660_005:0304a11": "阿素洛等之所輕賤。",
    "T16n0660_005:0304a12": "「復次，善男子！菩薩成就十種法故，等於虛空。",
    "T16n0660_005:0304a13": "何等為十？一者、得離於垢；二者、得無所著；三",
    "T16n0660_005:0304a14": "者、能證寂靜；四者、證無邊般若；五者、得無邊",
    "T16n0660_005:0304a15": "智；六者、於平等法界能隨順行；七者、得淨勝",
    "T16n0660_005:0304a16": "解，信一切法猶若虛空；八者、得無所住；九者、",
    "T16n0660_005:0304a17": "超過所行；十者、超過計度。善男子！菩薩成就",
    "T16n0660_005:0304a18": "此十種法故，等於虛空。",
    "T16n0660_005:0304a19": "「復次，善男子！菩薩成就十種法，等於虛空。何",
    "T16n0660_005:0304a20": "等為十？一者、於可愛、不可愛色中不貪、不瞋；",
    "T16n0660_005:0304a21": "二者、於愛、不愛聲中不貪、不瞋；三者、於愛、不",
    "T16n0660_005:0304a22": "愛香中不貪、不瞋；四者、於愛、不愛味中不貪、",
    "T16n0660_005:0304a23": "不瞋；五者、於愛、不愛觸中不貪、不瞋；六者、於",
    "T16n0660_005:0304a24": "愛、不愛法中不貪、不瞋；七者、於利、衰中不貪、",
    "T16n0660_005:0304a25": "不瞋；八者、於毀、譽中不貪、不瞋；九者、於稱、譏",
    "T16n0660_005:0304a26": "中不貪、不瞋；十者、於苦、樂中不貪、不瞋。善男",
    "T16n0660_005:0304a27": "子！菩薩成就此十種法，等於虛空。",
    "T16n0660_005:0304a28": "「復次，善男子！菩薩成就十種法，等之於月。何",
    "T16n0660_005:0304a29": "者為十？一者、能令一切有情身得悅樂；二者、",
    "T16n0660_005:0304b01": "得喜樂見；三者、增長白淨諸法；四者、能斷黑",
    "T16n0660_005:0304b02": "闇之法；五者、能令稱讚；六者、得身清淨；七者、",
    "T16n0660_005:0304b03": "得最上乘；八者、常得莊嚴；九者、得愛樂法；十",
    "T16n0660_005:0304b04": "者、得大威神及大威德。「善男子！云何菩薩令",
    "T16n0660_005:0304b05": "一切有情身得悅樂？善男子！如月出現能作",
    "T16n0660_005:0304b06": "清涼，性可愛樂，令諸有情身得悅樂。菩薩亦",
    "T16n0660_005:0304b07": "爾！出現於世能除有情一切熱惱，性可愛樂，",
    "T16n0660_005:0304b08": "令一切有情身得悅樂。「云何菩薩得喜樂見？",
    "T16n0660_005:0304b09": "善男子！如月出現光色鮮潔，令諸有情歡喜",
    "T16n0660_005:0304b10": "樂見。菩薩出現亦復如是，諸根寂靜，威儀、功",
    "T16n0660_005:0304b11": "德清淨具足，為一切有情歡喜樂見。「云何菩",
    "T16n0660_005:0304b12": "薩能得增長白淨諸法？善男子！譬如白月日",
    "T16n0660_005:0304b13": "日增長，乃至圓滿種種光色皆得具足。菩薩",
    "T16n0660_005:0304b14": "亦爾！初發心時乃至坐於菩提道場，諸白淨",
    "T16n0660_005:0304b15": "法漸漸增長，乃至圓滿一切種智。「云何菩薩",
    "T16n0660_005:0304b16": "能斷一切黑闇之法？善男子！譬如黑月所有",
    "T16n0660_005:0304b17": "光色日日減少，至十五日，諸光色相皆不可",
    "T16n0660_005:0304b18": "得。菩薩如是，證出世智，諸不善法漸漸除",
    "T16n0660_005:0304b19": "滅，乃至坐於菩提道場，一切無有。「云何菩薩",
    "T16n0660_005:0304b20": "能令稱讚？善男子！如月出現，能使人間城邑、",
    "T16n0660_005:0304b21": "聚落諸剎帝利、婆羅門等，若男、若女悉皆稱",
    "T16n0660_005:0304b22": "讚。菩薩如是，如月出現，為一切世間天、人、阿",
    "T16n0660_005:0304b23": "素洛、健達縛等悉皆稱讚。「云何菩薩身得清",
    "T16n0660_005:0304b24": "淨？善男子！如月天子業果成就得清淨身，光",
    "T16n0660_005:0304b25": "色明朗。菩薩如是，出現於世，證於法性，從法",
    "T16n0660_005:0304b26": "化生，不依父母羯邏藍等不淨所生故，身得",
    "T16n0660_005:0304b27": "清淨，光色明朗。「云何菩薩得最上乘？善男子！",
    "T16n0660_005:0304b28": "如月天子乘最上乘，光耀四洲。菩薩如是，乘",
    "T16n0660_005:0304b29": "最上乘，智慧光耀無量無邊一切世界。「云何",
    "T16n0660_005:0304c01": "菩薩常得莊嚴？善男子！如月天子威德莊嚴，",
    "T16n0660_005:0304c02": "其莊嚴具，常不萎歇。菩薩如是，以功德法常",
    "T16n0660_005:0304c03": "自莊嚴。「云何菩薩得愛樂法？善男子！如月天",
    "T16n0660_005:0304c04": "子於一切時愛樂欲樂。菩薩如月，於一切時",
    "T16n0660_005:0304c05": "愛法苑樂，不愛欲樂。「云何菩薩得大威神及",
    "T16n0660_005:0304c06": "大威德？善男子！如月天子有大神通及大威",
    "T16n0660_005:0304c07": "德。菩薩亦爾！有大神通及大威德，謂大福性",
    "T16n0660_005:0304c08": "及大智性。「善男子！菩薩成就此十種法故，等",
    "T16n0660_005:0304c09": "於月。",
    "T16n0660_005:0304c10": "「復次，善男子！菩薩成就十種法，等之於日。何",
    "T16n0660_005:0304c11": "等為十？一者、能破一切無明黑闇；二者、能調",
    "T16n0660_005:0304c12": "伏有情令得覺悟；三者、能光耀十方；四者、能",
    "T16n0660_005:0304c13": "出現善法；五者、諸漏滅盡；六者、能作光明；七",
    "T16n0660_005:0304c14": "者、能映蔽一切外道邪論；八者、能示現高下；",
    "T16n0660_005:0304c15": "九者、起所作業，所謂一切白淨善法；十者、得",
    "T16n0660_005:0304c16": "善人愛樂。「云何菩薩能破一切無明黑闇？善",
    "T16n0660_005:0304c17": "男子！如日出現破諸黑闇。菩薩日出亦復如",
    "T16n0660_005:0304c18": "是，能破一切無明黑闇。「云何菩薩調伏有情",
    "T16n0660_005:0304c19": "令得覺悟？善男子！如日出現能令一切蓮花",
    "T16n0660_005:0304c20": "開敷。菩薩日出，調伏有情令得覺悟。「云何菩",
    "T16n0660_005:0304c21": "薩能光耀十方？如日出現，光耀十方。菩薩日",
    "T16n0660_005:0304c22": "現，以般若威力光明朗耀於十方界，而不嬈",
    "T16n0660_005:0304c23": "亂諸有情等。「云何菩薩能出現善法？善男子！",
    "T16n0660_005:0304c24": "如日天子出現之時，於贍部洲光明可得。菩",
    "T16n0660_005:0304c25": "薩出世，以智光明現諸善法。「云何菩薩諸漏",
    "T16n0660_005:0304c26": "已盡？如日沒時，於贍部洲名日光隱沒。菩薩",
    "T16n0660_005:0304c27": "煩惱得滅盡時，說名永斷一切諸漏。「云何菩",
    "T16n0660_005:0304c28": "薩能作光明？善男子！如日出現，為贍部洲一",
    "T16n0660_005:0304c29": "切有情作種種光明。菩薩出現，為一切有情",
    "T16n0660_005:0305a01": "放智慧光明，能破愚癡一切闇障。「云何菩薩",
    "T16n0660_005:0305a02": "能映蔽一切外道邪論？如日出現，能盡映蔽，",
    "T16n0660_005:0305a03": "彼日不念：『我能映蔽一切無明！』然法性如是。",
    "T16n0660_005:0305a04": "菩薩日出，能現威光，映蔽外道諸邪異論，菩",
    "T16n0660_005:0305a05": "薩不作如是思惟：『我能映蔽諸邪異論！』然法",
    "T16n0660_005:0305a06": "性如是。「云何菩薩能示高下？善男子！如日出",
    "T16n0660_005:0305a07": "現於贍部洲，高、下有情悉能顯示。菩薩日現，",
    "T16n0660_005:0305a08": "以智慧光於等、不等有情悉見。謂入諸聖",
    "T16n0660_005:0305a09": "道，說名為等；處於非道，說名不等。「云何菩薩",
    "T16n0660_005:0305a10": "起所作業？善男子！如日出現，令一切農夫起",
    "T16n0660_005:0305a11": "所作業。菩薩日現，發起一切善法之業。「云何",
    "T16n0660_005:0305a12": "菩薩得善人愛樂？善男子！如日出現，為諸善",
    "T16n0660_005:0305a13": "人之所愛樂，諸惡人類所共憎嫉。菩薩日現，",
    "T16n0660_005:0305a14": "聰慧善人之所愛樂，愚夫種類、無智惡人、向",
    "T16n0660_005:0305a15": "諸邪道、背於涅槃、樂生死者所共憎嫉。「善男",
    "T16n0660_005:0305a16": "子！菩薩成就此十種法，等之於日。",
    "T16n0660_005:0305a17": "「復次，善男子！菩薩成就十種法，猶如師子。何",
    "T16n0660_005:0305a18": "等為十？一者、得不驚怖；二者、得無怯懼；三者、",
    "T16n0660_005:0305a19": "得不退道；四者、如師子吼；五者、得無所畏；六",
    "T16n0660_005:0305a20": "者、遊行園林；七者、依止巖窟；八者、得無所取；",
    "T16n0660_005:0305a21": "九者、勢力勇猛，能破他軍；十者、守護一切善",
    "T16n0660_005:0305a22": "法苗稼。「云何菩薩得不驚怖？善男子！譬如師",
    "T16n0660_005:0305a23": "子所遊行處終無驚怖，自見己身無有等者。",
    "T16n0660_005:0305a24": "菩薩如是，所行之處無有驚怖，自見己身無",
    "T16n0660_005:0305a25": "與等者。「云何菩薩得無怯懼？善男子！猶如師",
    "T16n0660_005:0305a26": "子聞彼野干諸惡獸聲終無怯懼。菩薩如是，",
    "T16n0660_005:0305a27": "能於一切他諍論時終無怯懼，不自沈沒亦",
    "T16n0660_005:0305a28": "無倨傲。「云何菩薩不退於道？善男子！譬如師",
    "T16n0660_005:0305a29": "子喚使前來，其心終無退避於道。菩薩如是，",
    "T16n0660_005:0305b01": "能於一切諍論之處喚菩薩來，心無退屈。「云",
    "T16n0660_005:0305b02": "何菩薩如師子吼？善男子！譬如師子哮吼之",
    "T16n0660_005:0305b03": "時，惡獸野干各於方處驚駭馳走。菩薩如是，",
    "T16n0660_005:0305b04": "說無上乘如師子吼，能令一切外道野干執",
    "T16n0660_005:0305b05": "我、我所諸惡獸等，於諸方所馳走而去。菩薩",
    "T16n0660_005:0305b06": "雖作是師子吼，終不惱亂一切有情，但欲",
    "T16n0660_005:0305b07": "令彼執我、我所諸有情類皆令調伏，永捨離",
    "T16n0660_005:0305b08": "故。「云何菩薩得無所畏？善男子！譬如師子普",
    "T16n0660_005:0305b09": "觀諸處，得無所畏。菩薩如是，普能觀察諸有",
    "T16n0660_005:0305b10": "情界，威儀清淨，得無所畏。「云何菩薩遊行園",
    "T16n0660_005:0305b11": "林？譬如師子自性無畏，能現威勢遊諸園林。",
    "T16n0660_005:0305b12": "菩薩如是，自性寂靜，常能遊戲無礙法林。「云",
    "T16n0660_005:0305b13": "何菩薩依止巖窟？善男子！譬如師子依據山",
    "T16n0660_005:0305b14": "窟。菩薩如是，常能安住智慧巖窟。「云何菩薩",
    "T16n0660_005:0305b15": "得無所取？善男子！譬如師子棄捨藏積，得無",
    "T16n0660_005:0305b16": "所取。菩薩如是，棄捨一切煩惱重擔，永無所",
    "T16n0660_005:0305b17": "取。「云何菩薩如彼師子——性能勇猛，有大勢力，",
    "T16n0660_005:0305b18": "獨一無二，能破他軍？善男子！菩薩坐於菩提",
    "T16n0660_005:0305b19": "道場，獨一無二，力能摧破諸魔軍眾。「云何菩",
    "T16n0660_005:0305b20": "薩守護一切善法苗稼？善男子！譬如師子所",
    "T16n0660_005:0305b21": "遊行處近於村邑，一切惡獸無能損壞近彼",
    "T16n0660_005:0305b22": "苗稼。菩薩如是，所近人間及遊行處，一切外",
    "T16n0660_005:0305b23": "道諸惡禽獸無能損壞善法苗稼。「善男子！菩",
    "T16n0660_005:0305b24": "薩成就此十種法，得如師子。",
    "T16n0660_005:0305b25": "「復次，善男子！菩薩成就十種法，能善調伏。何",
    "T16n0660_005:0305b26": "等為十？一者、菩提心堅固；二者、所作能淨菩",
    "T16n0660_005:0305b27": "提之心；三者、密護諸根；四者、能趣向正道；五",
    "T16n0660_005:0305b28": "者、能荷重擔；六者、終無厭倦；七者、得於正命，",
    "T16n0660_005:0305b29": "利益有情；八者、捨離一切矯詐言論；九者、永",
    "T16n0660_005:0305c01": "離諂誑；十者、自性質直。善男子！菩薩成就此",
    "T16n0660_005:0305c02": "十種法，能善調伏。",
    "T16n0660_005:0305c03": "「復次，善男子！菩薩成就十種法，得自性寂靜。",
    "T16n0660_005:0305c04": "何等為十？一者、得瑜伽師；二者、多習空性；三",
    "T16n0660_005:0305c05": "者、開發聖道，離一切纏無有障礙；四者、順如",
    "T16n0660_005:0305c06": "來教，修行無違；五者、隨順諸法平等理趣，通",
    "T16n0660_005:0305c07": "達實相，遊止世間，心常下劣如旃荼羅子；六",
    "T16n0660_005:0305c08": "者、於一切時常能起於乞匃之想，遠離我慢、",
    "T16n0660_005:0305c09": "憍醉、放逸；七者、於佛法中無有疑惑，於佛正",
    "T16n0660_005:0305c10": "智現前能證；八者、於一切法無有猶豫，以自",
    "T16n0660_005:0305c11": "內證知法性故；九者、不由他悟，自見道故；十",
    "T16n0660_005:0305c12": "者、為世福田，向菩提故。善男子！菩薩成就此",
    "T16n0660_005:0305c13": "十種法，得自性寂靜。",
    "T16n0660_005:0305c14": "「復次，善男子！菩薩成就十種法，得如蓮花。何",
    "T16n0660_005:0305c15": "等為十？一者、無所染著；二者、不為少分罪垢",
    "T16n0660_005:0305c16": "所染；三者、得妙戒香；四者、常得清淨；五者、面",
    "T16n0660_005:0305c17": "門微笑；六者、得不麁獷；七者、能現吉祥；八者、",
    "T16n0660_005:0305c18": "開發覺悟；九者、成熟覺悟；十者、為他攝取。「云",
    "T16n0660_005:0305c19": "何菩薩無所染著？善男子！譬如蓮花從水出",
    "T16n0660_005:0305c20": "現無所染著。何以故？由彼蓮花性清淨故。菩",
    "T16n0660_005:0305c21": "薩如是，雖從生死水中出現，既出現已，無所染",
    "T16n0660_005:0305c22": "著。何以故？菩薩能證方便般若法自性故，由",
    "T16n0660_005:0305c23": "菩薩善巧處生死中，不為生死過患染著，以",
    "T16n0660_005:0305c24": "方便般若能攝彼故。「云何菩薩不為少分罪",
    "T16n0660_005:0305c25": "垢所染？善男子！譬如蓮花不為少分水所染",
    "T16n0660_005:0305c26": "污。菩薩如是，不為少分罪垢所染。「云何菩薩",
    "T16n0660_005:0305c27": "得妙戒香？善男子！如地方所若有能生蓮花",
    "T16n0660_005:0305c28": "之處，其香普遍彼彼地方。菩薩如是，遊行一",
    "T16n0660_005:0305c29": "切人間地方，戒香遍滿彼遊行處。「云何菩薩",
    "T16n0660_005:0306a01": "常得清淨？善男子！如地方所生蓮花處，即為",
    "T16n0660_005:0306a02": "一切世間聚落諸婆羅門、剎帝利等悉皆以",
    "T16n0660_005:0306a03": "彼為清淨處。菩薩如是，所生之處，寂靜清淨",
    "T16n0660_005:0306a04": "故，常為諸佛護持憶念，及諸菩薩之所稱歎，",
    "T16n0660_005:0306a05": "又為天、龍、藥叉、健達縛、阿素洛、緊捺洛、莫呼洛",
    "T16n0660_005:0306a06": "伽、人非人等皆往趣之。「云何菩薩面門微笑？",
    "T16n0660_005:0306a07": "善男子！譬如蓮花周遍開敷，一切有情若有",
    "T16n0660_005:0306a08": "見者，心皆悅樂。菩薩如是，於一切時和顏微",
    "T16n0660_005:0306a09": "笑，離於顰蹙，諸根清淨。「云何菩薩得不麁獷？",
    "T16n0660_005:0306a10": "善男子！譬如蓮花其性柔軟而不麁獷。菩",
    "T16n0660_005:0306a11": "薩如是，性恒柔軟，語無麁獷又無矯詐。「云何",
    "T16n0660_005:0306a12": "菩薩能現吉祥？善男子！譬如有人若覺、若夢",
    "T16n0660_005:0306a13": "乃至於一牟呼栗多，若見蓮花以為吉祥、瑞應",
    "T16n0660_005:0306a14": "之相，稱揚讚歎。菩薩如是，於一切時，若有見",
    "T16n0660_005:0306a15": "者為善吉祥，稱揚讚歎，為大利益，乃至能得",
    "T16n0660_005:0306a16": "一切智故。「云何菩薩開發覺悟？善男子！譬如",
    "T16n0660_005:0306a17": "蓮花敷榮之時名為開發。菩薩如是，若得般",
    "T16n0660_005:0306a18": "若菩提分花開敷之時，說名覺悟。「云何菩薩",
    "T16n0660_005:0306a19": "成熟覺悟？善男子！譬如蓮花成熟之時，若有",
    "T16n0660_005:0306a20": "見者，能令眼根增上悅樂；若有嗅者，能令鼻",
    "T16n0660_005:0306a21": "根增上悅樂；若有觸者，能令身根增上悅樂；",
    "T16n0660_005:0306a22": "若歡喜者，能令意根增上悅樂。菩薩如是，若",
    "T16n0660_005:0306a23": "得般若光明成就，能令見者眼根清淨，能令",
    "T16n0660_005:0306a24": "聞者耳根清淨，能令觸時及供養者身根清",
    "T16n0660_005:0306a25": "淨，能令稱揚讚歎功德、思惟之者意根清淨。",
    "T16n0660_005:0306a26": "「云何菩薩為他攝取？善男子！譬如蓮花開敷",
    "T16n0660_005:0306a27": "之時，能令一切人及非人之所攝取。菩薩如",
    "T16n0660_005:0306a28": "是，所生之處為一切佛及諸菩薩、釋、梵、護世",
    "T16n0660_005:0306a29": "之所攝取。「善男子！菩薩成就此十種法，得如",
    "T16n0660_005:0306b01": "蓮花。",
    "T16n0660_005:0306b02": "佛說寶雨經卷第五"
}