{
    "T07n0220_486:0466b10": "大般若波羅蜜多經卷第四百八",
    "T07n0220_486:0466b11": "十六",
    "T07n0220_486:0466b13": "三藏法師玄奘奉　詔譯",
    "T07n0220_486:0466b14": "第三分善現品第三之五",
    "T07n0220_486:0466b15": "爾時，善現復白佛言：「所說菩薩摩訶薩者，何",
    "T07n0220_486:0466b16": "等名為菩薩句義？」佛告善現：「無句義是菩薩",
    "T07n0220_486:0466b17": "句義。何以故？善現！菩提不生，薩埵非有，句",
    "T07n0220_486:0466b18": "於其中理不可得故，無句義是菩薩句義。「善",
    "T07n0220_486:0466b19": "現！譬如空中實無鳥跡，菩薩句義亦復如是",
    "T07n0220_486:0466b20": "實無所有。「善現！譬如夢境實無所有，菩薩句",
    "T07n0220_486:0466b21": "義亦復如是實無所有。「善現！譬如幻事實無",
    "T07n0220_486:0466b22": "所有，菩薩句義亦復如是實無所有。「善現！譬",
    "T07n0220_486:0466b23": "如陽焰實無所有，菩薩句義亦復如是實無",
    "T07n0220_486:0466b24": "所有。「善現！譬如光影、響、像、變化實無所有，菩",
    "T07n0220_486:0466b25": "薩句義亦復如是實無所有。「善現！譬如真如",
    "T07n0220_486:0466b26": "句義實無所有，菩薩句義亦復如是實無所",
    "T07n0220_486:0466b27": "有。「善現！譬如法界句義實無所有，菩薩句義",
    "T07n0220_486:0466b28": "亦復如是實無所有。「善現！譬如法性句義實",
    "T07n0220_486:0466b29": "無所有，菩薩句義亦復如是實無所有。「善現！",
    "T07n0220_486:0466c01": "譬如不虛妄性、不變異性、平等性、離生性、法",
    "T07n0220_486:0466c02": "定、法住、實際句義實無所有，菩薩句義亦復",
    "T07n0220_486:0466c03": "如是實無所有。「善現！譬如幻士色句義乃至",
    "T07n0220_486:0466c04": "識句義實無所有，菩薩句義亦復如是實無",
    "T07n0220_486:0466c05": "所有。「善現！譬如幻士眼處句義乃至意處句",
    "T07n0220_486:0466c06": "義實無所有，菩薩句義亦復如是實無所有。",
    "T07n0220_486:0466c07": "「善現！譬如幻士色處句義乃至法處句義實",
    "T07n0220_486:0466c08": "無所有，菩薩句義亦復如是實無所有。「善現！",
    "T07n0220_486:0466c09": "譬如幻士眼界句義乃至意界句義實無所",
    "T07n0220_486:0466c10": "有，菩薩句義亦復如是實無所有。「善現！譬如",
    "T07n0220_486:0466c11": "幻士色界句義乃至法界句義實無所有，菩",
    "T07n0220_486:0466c12": "薩句義亦復如是實無所有。「善現！譬如幻士",
    "T07n0220_486:0466c13": "眼識界句義乃至意識界句義實無所有，菩",
    "T07n0220_486:0466c14": "薩句義亦復如是實無所有。「善現！譬如幻士",
    "T07n0220_486:0466c15": "眼觸句義乃至意觸句義實無所有，菩薩句",
    "T07n0220_486:0466c16": "義亦復如是實無所有。「善現！譬如幻士眼觸",
    "T07n0220_486:0466c17": "為緣所生諸受句義乃至意觸為緣所生諸受",
    "T07n0220_486:0466c18": "句義實無所有，菩薩句義亦復如是實無所",
    "T07n0220_486:0466c19": "有。「善現！譬如幻士地界句義乃至識界句義",
    "T07n0220_486:0466c20": "實無所有，菩薩句義亦復如是實無所有。「善",
    "T07n0220_486:0466c21": "現！譬如幻士無明句義乃至老死句義實無",
    "T07n0220_486:0466c22": "所有，菩薩句義亦復如是實無所有。「善現！譬",
    "T07n0220_486:0466c23": "如幻士行內空句義乃至無性自性空句義實",
    "T07n0220_486:0466c24": "無所有，菩薩句義亦復如是實無所有。「善現！",
    "T07n0220_486:0466c25": "譬如幻士行四念住句義乃至十八佛不共法",
    "T07n0220_486:0466c26": "句義實無所有，菩薩句義亦復如是實無所",
    "T07n0220_486:0466c27": "有。「善現！譬如如來、應、正等覺色相句義乃至",
    "T07n0220_486:0466c28": "識相句義實無所有，諸菩薩摩訶薩行深般",
    "T07n0220_486:0466c29": "若波羅蜜多時菩薩句義亦復如是實無所",
    "T07n0220_486:0467a01": "有。「善現！譬如如來、應、正等覺眼處相句義乃",
    "T07n0220_486:0467a02": "至意處相句義實無所有，諸菩薩摩訶薩行",
    "T07n0220_486:0467a03": "深般若波羅蜜多時菩薩句義亦復如是實無",
    "T07n0220_486:0467a04": "所有。「善現！譬如如來、應、正等覺色處相句義",
    "T07n0220_486:0467a05": "乃至法處相句義實無所有，諸菩薩摩訶薩",
    "T07n0220_486:0467a06": "行深般若波羅蜜多時菩薩句義亦復如是實",
    "T07n0220_486:0467a07": "無所有。「善現！譬如如來、應、正等覺眼界相句",
    "T07n0220_486:0467a08": "義乃至意界相句義實無所有，諸菩薩摩訶",
    "T07n0220_486:0467a09": "薩行深般若波羅蜜多時菩薩句義亦復如是",
    "T07n0220_486:0467a10": "實無所有。「善現！譬如如來、應、正等覺色界相",
    "T07n0220_486:0467a11": "句義乃至法界相句義實無所有，諸菩薩摩",
    "T07n0220_486:0467a12": "訶薩行深般若波羅蜜多時菩薩句義亦復如",
    "T07n0220_486:0467a13": "是實無所有。「善現！譬如如來、應、正等覺眼識",
    "T07n0220_486:0467a14": "界相句義乃至意識界相句義實無所有，諸",
    "T07n0220_486:0467a15": "菩薩摩訶薩行深般若波羅蜜多時菩薩句義",
    "T07n0220_486:0467a16": "亦復如是實無所有。「善現！譬如如來、應、正等",
    "T07n0220_486:0467a17": "覺眼觸相句義乃至意觸相句義實無所有，",
    "T07n0220_486:0467a18": "諸菩薩摩訶薩行深般若波羅蜜多時菩薩句",
    "T07n0220_486:0467a19": "義亦復如是實無所有。「善現！譬如如來、應、",
    "T07n0220_486:0467a20": "正等覺眼觸為緣所生諸受相句義乃至意觸",
    "T07n0220_486:0467a21": "為緣所生諸受相句義實無所有，諸菩薩摩",
    "T07n0220_486:0467a22": "訶薩行深般若波羅蜜多時菩薩句義亦復如",
    "T07n0220_486:0467a23": "是實無所有。「善現！譬如如來、應、正等覺地界",
    "T07n0220_486:0467a24": "相句義乃至識界相句義實無所有，諸菩薩",
    "T07n0220_486:0467a25": "摩訶薩行深般若波羅蜜多時菩薩句義亦復",
    "T07n0220_486:0467a26": "如是實無所有。「善現！譬如如來、應、正等覺",
    "T07n0220_486:0467a27": "無明句義乃至老死句義實無所有，諸菩薩",
    "T07n0220_486:0467a28": "摩訶薩行深般若波羅蜜多時菩薩句義亦復",
    "T07n0220_486:0467a29": "如是實無所有。「善現！譬如如來、應、正等覺行",
    "T07n0220_486:0467b01": "內空相句義乃至無性自性空相句義實無所",
    "T07n0220_486:0467b02": "有，諸菩薩摩訶薩行深般若波羅蜜多時菩",
    "T07n0220_486:0467b03": "薩句義亦復如是實無所有。「善現！譬如如來、",
    "T07n0220_486:0467b04": "應、正等覺行四念住相句義乃至十八佛不共",
    "T07n0220_486:0467b05": "法相句義實無所有，諸菩薩摩訶薩行深般",
    "T07n0220_486:0467b06": "若波羅蜜多時菩薩句義亦復如是實無所",
    "T07n0220_486:0467b07": "有。「善現！譬如無為界中有為界句義實無所",
    "T07n0220_486:0467b08": "有，有為界中無為界句義亦實無所有，諸菩",
    "T07n0220_486:0467b09": "薩摩訶薩行深般若波羅蜜多時菩薩句義亦",
    "T07n0220_486:0467b10": "復如是實無所有。「善現！譬如無生無滅、無作",
    "T07n0220_486:0467b11": "無為、無成無壞、無得無捨、無染無淨句義實無",
    "T07n0220_486:0467b12": "所有，諸菩薩摩訶薩行深般若波羅蜜多時",
    "T07n0220_486:0467b13": "菩薩句義亦復如是實無所有。「所以者何？善",
    "T07n0220_486:0467b14": "現！譬如色乃至識無生無滅句義乃至無染",
    "T07n0220_486:0467b15": "無淨句義實無所有，諸菩薩摩訶薩行深般",
    "T07n0220_486:0467b16": "若波羅蜜多時菩薩句義亦復如是實無所",
    "T07n0220_486:0467b17": "有。「善現！譬如眼處乃至意處無生無滅句義",
    "T07n0220_486:0467b18": "乃至無染無淨句義實無所有，諸菩薩摩訶",
    "T07n0220_486:0467b19": "薩行深般若波羅蜜多時菩薩句義亦復如是",
    "T07n0220_486:0467b20": "實無所有。「善現！譬如色處乃至法處無生無",
    "T07n0220_486:0467b21": "滅句義乃至無染無淨句義實無所有，諸菩",
    "T07n0220_486:0467b22": "薩摩訶薩行深般若波羅蜜多時菩薩句義亦",
    "T07n0220_486:0467b23": "復如是實無所有。「善現！譬如眼界乃至意界",
    "T07n0220_486:0467b24": "無生無滅句義乃至無染無淨句義實無所",
    "T07n0220_486:0467b25": "有，諸菩薩摩訶薩行深般若波羅蜜多時菩",
    "T07n0220_486:0467b26": "薩句義亦復如是實無所有。「善現！譬如色界",
    "T07n0220_486:0467b27": "乃至法界無生無滅句義乃至無染無淨句義",
    "T07n0220_486:0467b28": "實無所有，諸菩薩摩訶薩行深般若波羅蜜",
    "T07n0220_486:0467b29": "多時菩薩句義亦復如是實無所有。「善現！譬",
    "T07n0220_486:0467c01": "如眼識界乃至意識界無生無滅句義乃至無",
    "T07n0220_486:0467c02": "染無淨句義實無所有，諸菩薩摩訶薩行深",
    "T07n0220_486:0467c03": "般若波羅蜜多時菩薩句義亦復如是實無所",
    "T07n0220_486:0467c04": "有。「善現！譬如眼觸乃至意觸無生無滅句義",
    "T07n0220_486:0467c05": "乃至無染無淨句義實無所有，諸菩薩摩訶",
    "T07n0220_486:0467c06": "薩行深般若波羅蜜多時菩薩句義亦復如是",
    "T07n0220_486:0467c07": "實無所有。「善現！譬如眼觸為緣所生諸受乃",
    "T07n0220_486:0467c08": "至意觸為緣所生諸受無生無滅句義乃至無",
    "T07n0220_486:0467c09": "染無淨句義實無所有，諸菩薩摩訶薩行深",
    "T07n0220_486:0467c10": "般若波羅蜜多時菩薩句義亦復如是實無所",
    "T07n0220_486:0467c11": "有。「善現！譬如地界乃至識界無生無滅句義",
    "T07n0220_486:0467c12": "乃至無染無淨句義實無所有，諸菩薩摩訶",
    "T07n0220_486:0467c13": "薩行深般若波羅蜜多時菩薩句義亦復如是",
    "T07n0220_486:0467c14": "實無所有。「善現！譬如無明乃至老死無生無",
    "T07n0220_486:0467c15": "滅句義乃至無染無淨句義實無所有，諸菩",
    "T07n0220_486:0467c16": "薩摩訶薩行深般若波羅蜜多時菩薩句義亦",
    "T07n0220_486:0467c17": "復如是實無所有。「善現！譬如內空乃至無",
    "T07n0220_486:0467c18": "性自性空無生無滅句義乃至無染無淨句義",
    "T07n0220_486:0467c19": "實無所有，諸菩薩摩訶薩行深般若波羅蜜",
    "T07n0220_486:0467c20": "多時菩薩句義亦復如是實無所有。「善現！",
    "T07n0220_486:0467c21": "譬如四念住乃至十八佛不共法無生無滅句",
    "T07n0220_486:0467c22": "義乃至無染無淨句義實無所有，諸菩薩摩",
    "T07n0220_486:0467c23": "訶薩行深般若波羅蜜多時菩薩句義亦復如",
    "T07n0220_486:0467c24": "是實無所有。「善現！譬如色乃至識畢竟清",
    "T07n0220_486:0467c25": "淨諸相句義實無所有，諸菩薩摩訶薩行深",
    "T07n0220_486:0467c26": "般若波羅蜜多時菩薩句義亦復如是實無所",
    "T07n0220_486:0467c27": "有。「善現！譬如眼處乃至意處畢竟清淨諸相",
    "T07n0220_486:0467c28": "句義實無所有，諸菩薩摩訶薩行深般若波",
    "T07n0220_486:0467c29": "羅蜜多時菩薩句義亦復如是實無所有。「善",
    "T07n0220_486:0468a01": "現！譬如色處乃至法處畢竟清淨諸相句義",
    "T07n0220_486:0468a02": "實無所有，諸菩薩摩訶薩行深般若波羅蜜",
    "T07n0220_486:0468a03": "多時菩薩句義亦復如是實無所有。「善現！譬",
    "T07n0220_486:0468a04": "如眼界乃至意界畢竟清淨諸相句義實無所",
    "T07n0220_486:0468a05": "有，諸菩薩摩訶薩行深般若波羅蜜多時菩",
    "T07n0220_486:0468a06": "薩句義亦復如是實無所有。「善現！譬如色",
    "T07n0220_486:0468a07": "界乃至法界畢竟清淨諸相句義實無所有，",
    "T07n0220_486:0468a08": "諸菩薩摩訶薩行深般若波羅蜜多時菩薩句",
    "T07n0220_486:0468a09": "義亦復如是實無所有。「善現！譬如眼識界乃",
    "T07n0220_486:0468a10": "至意識界畢竟清淨諸相句義實無所有，諸",
    "T07n0220_486:0468a11": "菩薩摩訶薩行深般若波羅蜜多時菩薩句義",
    "T07n0220_486:0468a12": "亦復如是實無所有。「善現！譬如眼觸乃至意",
    "T07n0220_486:0468a13": "觸畢竟清淨諸相句義實無所有，諸菩薩摩",
    "T07n0220_486:0468a14": "訶薩行深般若波羅蜜多時菩薩句義亦復如",
    "T07n0220_486:0468a15": "是實無所有。「善現！譬如眼觸為緣所生諸受",
    "T07n0220_486:0468a16": "乃至意觸為緣所生諸受畢竟清淨諸相句義實無所",
    "T07n0220_486:0468a17": "有，諸菩薩摩訶薩行深般若波羅蜜多時菩",
    "T07n0220_486:0468a18": "薩句義亦復如是實無所有。「善現！譬如地界",
    "T07n0220_486:0468a19": "乃至識界畢竟清淨諸相句義實無所有，諸",
    "T07n0220_486:0468a20": "菩薩摩訶薩行深般若波羅蜜多時菩薩句義",
    "T07n0220_486:0468a21": "亦復如是實無所有。「善現！譬如無明乃至老",
    "T07n0220_486:0468a22": "死畢竟清淨諸相句義實無所有，諸菩薩摩",
    "T07n0220_486:0468a23": "訶薩行深般若波羅蜜多時菩薩句義亦復如",
    "T07n0220_486:0468a24": "是實無所有。「善現！譬如內空乃至無性自性",
    "T07n0220_486:0468a25": "空畢竟清淨諸相句義實無所有，諸菩薩摩",
    "T07n0220_486:0468a26": "訶薩行深般若波羅蜜多時菩薩句義亦復如",
    "T07n0220_486:0468a27": "是實無所有。「善現！譬如四念住乃至十八佛",
    "T07n0220_486:0468a28": "不共法畢竟清淨諸相句義實無所有，諸菩",
    "T07n0220_486:0468a29": "薩摩訶薩行深般若波羅蜜多時菩薩句義亦",
    "T07n0220_486:0468a30": "復如是實無所有。「善現！譬如我乃至見者句",
    "T07n0220_486:0468b01": "義畢竟淨中實無所有性非有故，諸菩薩摩",
    "T07n0220_486:0468b02": "訶薩行深般若波羅蜜多時菩薩句義亦復如",
    "T07n0220_486:0468b03": "是實無所有。「善現！譬如日出現時闇冥句義",
    "T07n0220_486:0468b04": "實無所有，諸菩薩摩訶薩行深般若波羅蜜",
    "T07n0220_486:0468b05": "多時菩薩句義亦復如是實無所有。「善現！譬",
    "T07n0220_486:0468b06": "如大劫盡時諸行句義實無所有，諸菩薩摩",
    "T07n0220_486:0468b07": "訶薩行深般若波羅蜜多時菩薩句義亦復如",
    "T07n0220_486:0468b08": "是實無所有。「善現！譬如如來、應、正等覺淨戒",
    "T07n0220_486:0468b09": "蘊中犯戒句義實無所有，淨定蘊中散亂句",
    "T07n0220_486:0468b10": "義實無所有，淨慧蘊中愚癡句義實無所有，",
    "T07n0220_486:0468b11": "解脫蘊中繫縛句義實無所有，解脫智見蘊",
    "T07n0220_486:0468b12": "中無解脫智見句義實無所有，諸菩薩摩訶",
    "T07n0220_486:0468b13": "薩行深般若波羅蜜多時菩薩句義亦復如是",
    "T07n0220_486:0468b14": "實無所有。「善現！譬如日月三十三天廣說乃",
    "T07n0220_486:0468b15": "至色究竟天諸光明中佛光句義實無所有，",
    "T07n0220_486:0468b16": "諸菩薩摩訶薩行深般若波羅蜜多時菩薩句",
    "T07n0220_486:0468b17": "義亦復如是實無所有。「所以者何？善現！若",
    "T07n0220_486:0468b18": "菩提、若薩埵、若菩薩、若菩薩句義，如是諸法",
    "T07n0220_486:0468b19": "皆非相應非不相應，無色、無見、無對、一相所",
    "T07n0220_486:0468b20": "謂無相。「諸菩薩摩訶薩於一切法非實有中無",
    "T07n0220_486:0468b21": "著無礙，應懃修學、應正覺知。」爾時，具壽善現",
    "T07n0220_486:0468b22": "白佛言：「世尊！云何一切法？諸菩薩摩訶薩云",
    "T07n0220_486:0468b23": "何於一切法非實有中無著無礙，應懃修學、應",
    "T07n0220_486:0468b24": "正覺知？」佛告善現：「一切法者，謂善法非善法、",
    "T07n0220_486:0468b25": "有記法無記法、世間法出世間法、有漏法無漏",
    "T07n0220_486:0468b26": "法、有為法無為法、共法不共法，諸如是等名一",
    "T07n0220_486:0468b27": "切法。諸菩薩摩訶薩於如是一切法非實有",
    "T07n0220_486:0468b28": "中無著無礙，應懃修學、應正覺知。」具壽善現",
    "T07n0220_486:0468b29": "復白佛言：「云何名為世間善法？」佛告善現：「世",
    "T07n0220_486:0468c01": "間善法者，謂孝順父母，供養沙門及婆羅門，",
    "T07n0220_486:0468c02": "敬事師長，若施性福業事，若戒性福業事，若",
    "T07n0220_486:0468c03": "供侍病者俱行福業，若方便善巧俱行福業，",
    "T07n0220_486:0468c04": "若世間十善業道，若膖脹想，若膿爛想，若青",
    "T07n0220_486:0468c05": "瘀想，若異赤想，若破壞想，若啄噉想，若離",
    "T07n0220_486:0468c06": "散想，若骸骨想，若焚燒想，若世間四靜慮、",
    "T07n0220_486:0468c07": "四無量、四無色定，若佛隨念、法隨念、僧隨念、",
    "T07n0220_486:0468c08": "戒隨念、捨隨念、天隨念、入出息隨念、寂靜隨念、",
    "T07n0220_486:0468c09": "身隨念、死隨念，此等名為世間善法。」具壽善",
    "T07n0220_486:0468c10": "現復白佛言：「云何名為非善法？」佛告善現：",
    "T07n0220_486:0468c11": "「非善法者，謂害生命，若不與取，若欲邪",
    "T07n0220_486:0468c12": "行，若虛誑語，若麁惡語，若離間語，若雜穢",
    "T07n0220_486:0468c13": "語，若貪欲，若瞋恚，若邪見，若忿，若害，若嫉，",
    "T07n0220_486:0468c14": "若慳，諸如是等名非善法。」具壽善現復白佛",
    "T07n0220_486:0468c15": "言：「云何名為有記法？」佛告善現：「一切善法及",
    "T07n0220_486:0468c16": "不善法，名有記法。」具壽善現復白佛言：「云",
    "T07n0220_486:0468c17": "何名為無記法。」佛告善現：「若無記身業、語業、",
    "T07n0220_486:0468c18": "意業，若無記四大種，若無記五根，若無記六",
    "T07n0220_486:0468c19": "處，若無記無色諸蘊、界、處，若無記異熟，諸如",
    "T07n0220_486:0468c20": "是等名無記法。」具壽善現復白佛言：「云何名",
    "T07n0220_486:0468c21": "為世間法？」佛告善現：「謂世間五蘊、十二處、十",
    "T07n0220_486:0468c22": "八界、十業道、四靜慮、四無量、四無色定、十二",
    "T07n0220_486:0468c23": "緣起，諸如是等名世間法。」具壽善現復白",
    "T07n0220_486:0468c24": "佛言：「云何名為出世間法？」佛告善現：「謂三",
    "T07n0220_486:0468c25": "十七菩提分法、三解脫門，若未知當知根、已",
    "T07n0220_486:0468c26": "知根、具知根，若有尋有伺三摩地、無尋有伺",
    "T07n0220_486:0468c27": "三摩地、無尋無伺三摩地，若明解脫，若念正",
    "T07n0220_486:0468c28": "知，若如理作意，若八解脫、九次第定，若內空、",
    "T07n0220_486:0468c29": "外空、內外空、空空、大空、勝義空、有為空、無為空、",
    "T07n0220_486:0469a01": "畢竟空、無際空、無散空、本性空、相空、一切法空、",
    "T07n0220_486:0469a02": "無性空、無性自性空，若如來十力、四無所畏、十",
    "T07n0220_486:0469a03": "八佛不共法，此等名為出世間法。」具壽善現",
    "T07n0220_486:0469a04": "復白佛言：「云何名為有漏法？」佛告善現：「謂三",
    "T07n0220_486:0469a05": "界攝，若五蘊、十二處、十八界，若四靜慮、四無",
    "T07n0220_486:0469a06": "量、四無色定，諸如是等名有漏法。」具壽善現",
    "T07n0220_486:0469a07": "復白佛言：「云何名為無漏法？」佛告善現：「謂三",
    "T07n0220_486:0469a08": "十七菩提分法，廣說乃至如來十力、四無所",
    "T07n0220_486:0469a09": "畏、四無礙解、十八佛不共法，諸如是等名無漏",
    "T07n0220_486:0469a10": "法。」具壽善現復白佛言：「云何名為有為法？」佛",
    "T07n0220_486:0469a11": "告善現：「若法有生、住、異、滅，或三界攝，或三十",
    "T07n0220_486:0469a12": "七菩提分法，廣說乃至如來十力、四無所畏、",
    "T07n0220_486:0469a13": "四無礙解、十八佛不共法，諸如是等名有為法。」",
    "T07n0220_486:0469a14": "具壽善現復白佛言：「云何名為無為法？」佛告",
    "T07n0220_486:0469a15": "善現：「若法無生、住、異、滅，若貪、瞋、癡盡，若真如、",
    "T07n0220_486:0469a16": "法界、法性、不虛妄性、不變異性、平等性、離生性、",
    "T07n0220_486:0469a17": "法定、法住、實際。諸如是等名無為法。」具壽善",
    "T07n0220_486:0469a18": "現復白佛言：「云何名為共法？」佛告善現：「謂世",
    "T07n0220_486:0469a19": "間四靜慮、四無量、四無色定，諸如是等名為共",
    "T07n0220_486:0469a20": "法。」具壽善現復白佛言：「云何名為不共法？」佛",
    "T07n0220_486:0469a21": "告善現：「謂三十七菩提分法、三解脫門，廣說",
    "T07n0220_486:0469a22": "乃至十八佛不共法。諸如是等名不共法。「諸",
    "T07n0220_486:0469a23": "菩薩摩訶薩於如是等自相空法不應執著，以",
    "T07n0220_486:0469a24": "一切法無分別故。諸菩薩摩訶薩於一切法，",
    "T07n0220_486:0469a25": "應以無二而為方便如實覺知，以一切法皆無",
    "T07n0220_486:0469a26": "動故。善現當知！於一切法無二、無動、無分別、",
    "T07n0220_486:0469a27": "無執著是菩薩句義，以是故，無句義是菩薩句",
    "T07n0220_486:0469a28": "義。」爾時，具壽善現復白佛言：「世尊！何故菩薩",
    "T07n0220_486:0469a29": "名摩訶薩？」佛告善現：「是諸菩薩於大有情眾",
    "T07n0220_486:0469b01": "中當為上首故，復名摩訶薩。」具壽善現白言：",
    "T07n0220_486:0469b02": "「世尊！云何名為大有情眾，菩薩於中當為上",
    "T07n0220_486:0469b03": "首？」佛告善現：「若種姓地、若第八地、若預流、",
    "T07n0220_486:0469b04": "若一來、若不還、若阿羅漢、若獨覺、若初發心，",
    "T07n0220_486:0469b05": "展轉乃至不退轉地諸菩薩摩訶薩，如是皆名",
    "T07n0220_486:0469b06": "大有情眾，菩薩於中當為上首故，復名摩訶",
    "T07n0220_486:0469b07": "薩。謂諸菩薩已發堅固金剛喻心定不退壞，",
    "T07n0220_486:0469b08": "是故能於大有情眾當為上首。」具壽善現白",
    "T07n0220_486:0469b09": "言：「世尊！何謂堅固金剛喻心？」佛告善現：「若",
    "T07n0220_486:0469b10": "菩薩摩訶薩發如是心：『我今當被大功德鎧，",
    "T07n0220_486:0469b11": "無邊生死大曠野中，為諸有情破煩惱敵。我",
    "T07n0220_486:0469b12": "當普為一切有情，枯竭無邊生死大海。我當",
    "T07n0220_486:0469b13": "捨棄一切所有，為諸有情作大饒益。我當平",
    "T07n0220_486:0469b14": "等利益安樂一切有情心無偏黨。我當普令",
    "T07n0220_486:0469b15": "諸有情類遊三乘路趣涅槃城。我當雖以三",
    "T07n0220_486:0469b16": "乘濟度一切有情，而嘗不見有一有情得涅槃",
    "T07n0220_486:0469b17": "者。我當覺了一切法性無染無淨、無生無滅。",
    "T07n0220_486:0469b18": "我當純以一切智智相應作意，修行布施乃至",
    "T07n0220_486:0469b19": "般若波羅蜜多。我當勤學隨入一切通達究",
    "T07n0220_486:0469b20": "竟微妙智門。我當通達一切法相一理趣門。",
    "T07n0220_486:0469b21": "我當通達一切法相二理趣門。我當通達一",
    "T07n0220_486:0469b22": "切法相多理趣門無所執著。我當修學種種",
    "T07n0220_486:0469b23": "妙智達諸法性引勝功德。』善現！是謂菩薩所",
    "T07n0220_486:0469b24": "發堅固金剛喻心。若菩薩摩訶薩以無所得",
    "T07n0220_486:0469b25": "而為方便，安住此心決定能於大有情眾當",
    "T07n0220_486:0469b26": "為上首。「復次，善現！諸菩薩摩訶薩生如是心：",
    "T07n0220_486:0469b27": "『一切地獄、傍生、鬼界及人、天中，諸有情類所受",
    "T07n0220_486:0469b28": "苦惱，我當代受令彼安樂。』諸菩薩摩訶薩生",
    "T07n0220_486:0469b29": "如是心：『我為饒益一切有情故，經於無量百",
    "T07n0220_486:0469c01": "千俱胝那庾多劫受大地獄種種重苦，無數",
    "T07n0220_486:0469c02": "方便教化令得無餘涅槃。如是次第普為饒益",
    "T07n0220_486:0469c03": "一切有情，為彼一一各經無量百千俱胝那庾",
    "T07n0220_486:0469c04": "多劫，受大地獄種種重苦，一一各以無數方",
    "T07n0220_486:0469c05": "便教化令得無餘涅槃。作是事已，自種善根，",
    "T07n0220_486:0469c06": "復經無量百千俱胝那庾多劫，圓滿修集菩",
    "T07n0220_486:0469c07": "提資糧，然後方證所求無上正等菩提。』善現！",
    "T07n0220_486:0469c08": "如是廣大誓願，亦名菩薩所發堅固金剛喻",
    "T07n0220_486:0469c09": "心。若菩薩摩訶薩以無所得而為方便，安住",
    "T07n0220_486:0469c10": "此心決定能於大有情眾當為上首。「復次，善",
    "T07n0220_486:0469c11": "現！諸菩薩摩訶薩常應發起廣大之心，由此",
    "T07n0220_486:0469c12": "心故決定能於大有情眾當為上首。此中菩薩",
    "T07n0220_486:0469c13": "廣大心者，謂諸菩薩生如是心：『我從初發大",
    "T07n0220_486:0469c14": "菩提心乃至證得一切智智，定當不起貪欲、",
    "T07n0220_486:0469c15": "瞋恚、愚癡、忿害、見慢等心，亦定不起趣求聲",
    "T07n0220_486:0469c16": "聞、獨覺地心。』是為菩薩廣大之心。若菩薩摩",
    "T07n0220_486:0469c17": "訶薩以無所得而為方便，安住此心決定能於",
    "T07n0220_486:0469c18": "大有情眾當為上首。「復次，善現！諸菩薩摩訶",
    "T07n0220_486:0469c19": "薩常應發起不傾動心，由此心故，決定能於",
    "T07n0220_486:0469c20": "大有情眾當為上首。此中何謂不傾動心？謂",
    "T07n0220_486:0469c21": "諸菩薩生如是心：『我當常依一切智智相應",
    "T07n0220_486:0469c22": "作意，修習發起一切所修所作事業而無憍",
    "T07n0220_486:0469c23": "慢。』是謂菩薩不傾動心。若菩薩摩訶薩以無",
    "T07n0220_486:0469c24": "所得而為方便，安住此心決定能於大有情",
    "T07n0220_486:0469c25": "眾當為上首。「復次，善現！諸菩薩摩訶薩於諸",
    "T07n0220_486:0469c26": "有情平等發起利樂之心，由此心故，決定能",
    "T07n0220_486:0469c27": "於大有情眾當為上首。此中菩薩利樂心者，",
    "T07n0220_486:0469c28": "謂諸菩薩生如是心：『我當決定窮未來際，利",
    "T07n0220_486:0469c29": "益安樂一切有情，為作歸依、洲渚、舍宅，常不",
    "T07n0220_486:0470a01": "捨離。』是謂菩薩利樂之心。若菩薩摩訶薩以",
    "T07n0220_486:0470a02": "無所得而為方便，安住此心決定能於大有",
    "T07n0220_486:0470a03": "情眾當為上首。「復次，善現！諸菩薩摩訶薩常",
    "T07n0220_486:0470a04": "勤精進愛法、樂法、欣法、憙法，由是因緣，決定",
    "T07n0220_486:0470a05": "能於大有情眾當為上首。此中法者，謂一切",
    "T07n0220_486:0470a06": "法無差別性，是名為法。言愛法者，謂於此法",
    "T07n0220_486:0470a07": "起欲希求。言樂法者，謂於此法稱讚功德。言",
    "T07n0220_486:0470a08": "欣法者，謂於此法歡喜信受。言憙法者，謂於",
    "T07n0220_486:0470a09": "此法樂多修習。若菩薩摩訶薩以無所得而",
    "T07n0220_486:0470a10": "為方便，常能如是愛、樂、欣、憙無差別法而無",
    "T07n0220_486:0470a11": "執著，決定能於大有情眾當為上首。「復次，善",
    "T07n0220_486:0470a12": "現！若菩薩摩訶薩行深般若波羅蜜多，以無",
    "T07n0220_486:0470a13": "所得而為方便，安住內空乃至無性自性空，",
    "T07n0220_486:0470a14": "是菩薩摩訶薩決定能於大有情眾當為上",
    "T07n0220_486:0470a15": "首。「復次，善現！若菩薩摩訶薩行深般若波羅",
    "T07n0220_486:0470a16": "蜜多，以無所得而為方便，修三十七菩提分",
    "T07n0220_486:0470a17": "法，廣說乃至如來十力、四無所畏、四無礙解、十",
    "T07n0220_486:0470a18": "八佛不共法，是菩薩摩訶薩決定能於大有",
    "T07n0220_486:0470a19": "情眾當為上首。「復次，善現！若菩薩摩訶薩行",
    "T07n0220_486:0470a20": "深般若波羅蜜多，以無所得而為方便，住金",
    "T07n0220_486:0470a21": "剛喻三摩地，乃至住無著、無為、無染、解脫如",
    "T07n0220_486:0470a22": "虛空三摩地，是菩薩摩訶薩決定能於大有",
    "T07n0220_486:0470a23": "情眾當為上首。「善現！當知諸菩薩摩訶薩",
    "T07n0220_486:0470a24": "安住此等微妙勝法行深般若波羅蜜多，決",
    "T07n0220_486:0470a25": "定能於大有情眾當為上首，是故菩薩名摩",
    "T07n0220_486:0470a26": "訶薩。」爾時，具壽舍利子白佛言：「世尊！我以辯",
    "T07n0220_486:0470a27": "才樂說菩薩由是義故名摩訶薩，唯願聽許！」",
    "T07n0220_486:0470a28": "佛告舍利子：「隨汝意說。」舍利子言：「以諸菩",
    "T07n0220_486:0470a29": "薩方便善巧，能為有情宣說法要，令斷我見、",
    "T07n0220_486:0470b01": "有情見乃至知者見、見者見，令斷常見、斷見、",
    "T07n0220_486:0470b02": "有見、無見、蘊處界見、諸聖諦見及緣起見，令",
    "T07n0220_486:0470b03": "斷三十七菩提分法見廣說乃至十八佛不共",
    "T07n0220_486:0470b04": "法見、成熟有情見、嚴淨佛土見、菩薩見、如來見、",
    "T07n0220_486:0470b05": "菩提見、涅槃見、轉法輪見，以諸菩薩方便善",
    "T07n0220_486:0470b06": "巧，以無所得而為方便，為諸有情宣說永",
    "T07n0220_486:0470b07": "斷此等見法，依如是義名摩訶薩。」爾時，善現",
    "T07n0220_486:0470b08": "便問具壽舍利子言：「若菩薩摩訶薩能為有",
    "T07n0220_486:0470b09": "情，以無所得而為方便，宣說永斷諸見法要，",
    "T07n0220_486:0470b10": "何因何緣，有諸菩薩自有所得而為方便起",
    "T07n0220_486:0470b11": "蘊等見？」舍利子言：「若菩薩摩訶薩行深般若",
    "T07n0220_486:0470b12": "波羅蜜多時，無方便善巧者，以有所得而為",
    "T07n0220_486:0470b13": "方便起蘊等見，是菩薩摩訶薩無方便善巧",
    "T07n0220_486:0470b14": "故，決定不能為諸有情，以無所得而為方便，",
    "T07n0220_486:0470b15": "宣說永斷諸見法要。若菩薩摩訶薩行深般",
    "T07n0220_486:0470b16": "若波羅蜜多時，有方便善巧者，能為有情以",
    "T07n0220_486:0470b17": "無所得而為方便，宣說永斷諸見法要，是菩",
    "T07n0220_486:0470b18": "薩摩訶薩決定不起蘊等諸見。」",
    "T07n0220_486:0470b19": "爾時，具壽善現白佛言：「世尊！我以辯才樂說",
    "T07n0220_486:0470b20": "菩薩由是義故名摩訶薩，唯願聽許！」佛告",
    "T07n0220_486:0470b21": "善現：「隨汝意說。」善現白言：「以諸菩薩為欲證",
    "T07n0220_486:0470b22": "得一切智智，發菩提心、無等等心、不共聲聞",
    "T07n0220_486:0470b23": "獨覺等心，於如是心亦不執著，依如是義名",
    "T07n0220_486:0470b24": "摩訶薩。所以者何？以一切智智心是真無漏",
    "T07n0220_486:0470b25": "不墮三界，求一切智智心亦是真無漏不墮",
    "T07n0220_486:0470b26": "三界，於如是心不應執著，是故菩薩名摩訶",
    "T07n0220_486:0470b27": "薩。」時，舍利子問善現言：「云何菩薩摩訶薩無",
    "T07n0220_486:0470b28": "等等心、不共聲聞獨覺等心？」善現答言：「諸菩",
    "T07n0220_486:0470b29": "薩摩訶薩從初發心，不見少法有生有滅、有增",
    "T07n0220_486:0470c01": "有減、有往有來、有染有淨，若不見法有生有滅、",
    "T07n0220_486:0470c02": "有增有減、有往有來、有染有淨，亦不見有聲",
    "T07n0220_486:0470c03": "聞、獨覺、菩薩等心，是名菩薩摩訶薩無等等",
    "T07n0220_486:0470c04": "心、不共聲聞獨覺等心，諸菩薩摩訶薩於如",
    "T07n0220_486:0470c05": "是心亦不執著。」時，舍利子問善現言：「若菩薩",
    "T07n0220_486:0470c06": "摩訶薩於如是心不應執著，則於聲聞、獨覺",
    "T07n0220_486:0470c07": "等心亦不應執著，及於一切蘊、處、界等心并",
    "T07n0220_486:0470c08": "四念住廣說乃至十八佛不共法心亦不應執",
    "T07n0220_486:0470c09": "著。何以故？如是諸心無心性故。」善現答言：",
    "T07n0220_486:0470c10": "「如是！如是！」時，舍利子問善現言：「若一切心無",
    "T07n0220_486:0470c11": "心性故不應執著，則蘊、處、界等廣說乃至十",
    "T07n0220_486:0470c12": "八佛不共法亦無彼性不應執著。」善現答言：",
    "T07n0220_486:0470c13": "「如是！如是！」舍利子言：「若一切智智心是真無",
    "T07n0220_486:0470c14": "漏不墮三界，則諸愚夫異生、聲聞、獨覺等心",
    "T07n0220_486:0470c15": "亦應是真無漏不墮三界，何以故？如是諸心",
    "T07n0220_486:0470c16": "皆本性空故。」善現答言：「如是！如是！」舍利子言：",
    "T07n0220_486:0470c17": "「若如是心本性空故是真無漏不墮三界，則",
    "T07n0220_486:0470c18": "蘊、處、界等廣說乃至十八佛不共法亦應是",
    "T07n0220_486:0470c19": "真無漏不墮三界，何以故？蘊、處、界等皆本性",
    "T07n0220_486:0470c20": "空故。」善現答言：「如是！如是！」舍利子言：「若心",
    "T07n0220_486:0470c21": "色等法無心色等性故不應執著，則一切法",
    "T07n0220_486:0470c22": "皆應平等都無差別。」善現答言：「如是！如是！」舍",
    "T07n0220_486:0470c23": "利子言：「若一切法等無差別，云何如來說心",
    "T07n0220_486:0470c24": "色等有種種異？」善現答言：「此是如來隨世俗",
    "T07n0220_486:0470c25": "說，非隨勝義。」舍利子言：「若諸異生、聲聞、獨覺、",
    "T07n0220_486:0470c26": "菩薩、如來心色等法皆真無漏不墮三界，則",
    "T07n0220_486:0470c27": "諸異生、聲聞、獨覺、菩薩、如來應無差別。」善現",
    "T07n0220_486:0470c28": "答言：「如是！如是！」舍利子言：「若諸異生、聲",
    "T07n0220_486:0470c29": "聞、獨覺、菩薩、如來無差別者，云何佛說凡聖",
    "T07n0220_486:0471a01": "大小有種種異？」善現答言：「此亦如來依世俗",
    "T07n0220_486:0471a02": "說，不依勝義。舍利子！諸菩薩摩訶薩行深般",
    "T07n0220_486:0471a03": "若波羅蜜多時，以無所得為方便故，於所發",
    "T07n0220_486:0471a04": "起大菩提心、無等等心、不共聲聞獨覺等心不",
    "T07n0220_486:0471a05": "恃不執，於蘊、處、界等廣說乃至十八佛不共",
    "T07n0220_486:0471a06": "法無取無著，依如是義名摩訶薩。」爾時，具壽",
    "T07n0220_486:0471a07": "滿慈子白佛言：「世尊！我以辯才，樂說菩薩由",
    "T07n0220_486:0471a08": "是義故名摩訶薩，唯願聽許！」佛告滿慈子：「隨",
    "T07n0220_486:0471a09": "汝意說。」滿慈子言：「以諸菩薩普為利樂一切",
    "T07n0220_486:0471a10": "有情，被大功德鎧故，發趣大乘故，乘大乘故，",
    "T07n0220_486:0471a11": "名摩訶薩。」時，舍利子問滿慈子言：「云何菩薩",
    "T07n0220_486:0471a12": "摩訶薩普為利樂一切有情被大功德鎧？」滿",
    "T07n0220_486:0471a13": "慈子言：「諸菩薩摩訶薩修行布施波羅蜜多",
    "T07n0220_486:0471a14": "時，不為利樂少分有情，普為利樂一切有情，",
    "T07n0220_486:0471a15": "修行淨戒、安忍、精進、靜慮、般若波羅蜜多時，",
    "T07n0220_486:0471a16": "亦復如是。舍利子！是為菩薩摩訶薩普為利",
    "T07n0220_486:0471a17": "樂一切有情被大功德鎧。",
    "T07n0220_486:0471a18": "「復次，舍利子！諸菩薩摩訶薩被大功德鎧利",
    "T07n0220_486:0471a19": "樂有情不為分限，不作是念：『我當拔濟爾許",
    "T07n0220_486:0471a20": "有情入無餘依般涅槃界，爾許有情不令其",
    "T07n0220_486:0471a21": "入；我當拔濟爾許有情令住無上正等菩提，",
    "T07n0220_486:0471a22": "爾許有情不令其住。』然諸菩薩摩訶薩普為",
    "T07n0220_486:0471a23": "拔濟一切有情入無餘依般涅槃界及住無",
    "T07n0220_486:0471a24": "上正等菩提。舍利子！是為菩薩摩訶薩普為",
    "T07n0220_486:0471a25": "利樂一切有情被大功德鎧。「復次，舍利子！諸",
    "T07n0220_486:0471a26": "菩薩摩訶薩作如是念：『我當自圓滿布施、淨",
    "T07n0220_486:0471a27": "戒、安忍、精進、靜慮、般若波羅蜜多，亦令一切",
    "T07n0220_486:0471a28": "有情圓滿。』復作是念：『我依六種波羅蜜多，自",
    "T07n0220_486:0471a29": "住內空乃至無性自性空，自修四念住乃至",
    "T07n0220_486:0471b01": "十八佛不共法，亦令有情依此六種波羅蜜",
    "T07n0220_486:0471b02": "多，安住內空乃至無性自性空，修四念住乃至",
    "T07n0220_486:0471b03": "十八佛不共法。』復作是念：『我依六種波羅蜜",
    "T07n0220_486:0471b04": "多，速證無上正等菩提，入無餘依般涅槃界，",
    "T07n0220_486:0471b05": "亦令有情依此六種波羅蜜多，速證無上正等",
    "T07n0220_486:0471b06": "菩提，入無餘依般涅槃界。』舍利子！是為菩薩",
    "T07n0220_486:0471b07": "摩訶薩普為利樂一切有情被大功德鎧。「復",
    "T07n0220_486:0471b08": "次，舍利子！諸菩薩摩訶薩修行布施波羅蜜",
    "T07n0220_486:0471b09": "多時，以一切智智相應作意，而修布施波羅",
    "T07n0220_486:0471b10": "蜜多，不雜聲聞、獨覺作意，持此善根，以無所",
    "T07n0220_486:0471b11": "得而為方便，與諸有情平等共有，迴向無上",
    "T07n0220_486:0471b12": "正等菩提。於布施時，都無所悋，是為布施波",
    "T07n0220_486:0471b13": "羅蜜多大功德鎧；於布施時，不起聲聞、獨覺",
    "T07n0220_486:0471b14": "作意，是為淨戒波羅蜜多大功德鎧；於布施",
    "T07n0220_486:0471b15": "時，信忍欲樂修布施法，是為安忍波羅蜜多",
    "T07n0220_486:0471b16": "大功德鎧；於布施時，精進勇猛不捨加行，是",
    "T07n0220_486:0471b17": "為精進波羅蜜多大功德鎧；於布施時，一心",
    "T07n0220_486:0471b18": "趣向一切智智，究竟利樂一切有情，不雜聲",
    "T07n0220_486:0471b19": "聞、獨覺作意，是為靜慮波羅蜜多大功德鎧；",
    "T07n0220_486:0471b20": "於布施時，住如幻想，不得施者、受者、施物、施",
    "T07n0220_486:0471b21": "所得果，是為般若波羅蜜多大功德鎧。舍利",
    "T07n0220_486:0471b22": "子！如是菩薩摩訶薩修行布施波羅蜜多時，",
    "T07n0220_486:0471b23": "具被六種波羅蜜多大功德鎧。若菩薩摩訶",
    "T07n0220_486:0471b24": "薩以一切智智相應作意，修行布施波羅蜜",
    "T07n0220_486:0471b25": "多時，於六波羅蜜多相無取無得，當知是菩",
    "T07n0220_486:0471b26": "薩摩訶薩被大功德鎧。",
    "T07n0220_486:0471b27": "「復次，舍利子！諸菩薩摩訶薩修行淨戒波羅",
    "T07n0220_486:0471b28": "蜜多時，以一切智智相應作意，而修淨戒波",
    "T07n0220_486:0471b29": "羅蜜多，不雜聲聞、獨覺作意，持此善根，以無",
    "T07n0220_486:0471c01": "所得而為方便，與諸有情平等共有，迴向無",
    "T07n0220_486:0471c02": "上正等菩提。修淨戒時，於諸所有都無慳悋，",
    "T07n0220_486:0471c03": "是為布施波羅蜜多大功德鎧；修淨戒時，於",
    "T07n0220_486:0471c04": "諸聲聞及獨覺地尚不趣求，況異生地！是為",
    "T07n0220_486:0471c05": "淨戒波羅蜜多大功德鎧；修淨戒時，於淨戒",
    "T07n0220_486:0471c06": "法信忍欲樂，是為安忍波羅蜜多大功德鎧，",
    "T07n0220_486:0471c07": "修淨戒時，精進勇猛不捨加行，是為精進波",
    "T07n0220_486:0471c08": "羅蜜多大功德鎧；修淨戒時，純以大悲而為",
    "T07n0220_486:0471c09": "上首，尚不間雜二乘作意，況異生心！是為靜",
    "T07n0220_486:0471c10": "慮波羅蜜多大功德鎧；修淨戒時，於一切法",
    "T07n0220_486:0471c11": "住如幻想，於淨戒行無恃無得達本性空，是",
    "T07n0220_486:0471c12": "為般若波羅蜜多大功德鎧。舍利子！如是菩",
    "T07n0220_486:0471c13": "薩摩訶薩修行淨戒波羅蜜多時，具被六種",
    "T07n0220_486:0471c14": "波羅蜜多大功德鎧。若菩薩摩訶薩以一切",
    "T07n0220_486:0471c15": "智智相應作意，修行淨戒波羅蜜多時，於六",
    "T07n0220_486:0471c16": "波羅蜜多相無取無得，當知是菩薩摩訶薩",
    "T07n0220_486:0471c17": "被大功德鎧。",
    "T07n0220_486:0471c18": "「復次，舍利子！諸菩薩摩訶薩修行安忍波羅",
    "T07n0220_486:0471c19": "蜜多時，以一切智智相應作意，而修安忍波",
    "T07n0220_486:0471c20": "羅蜜多，不雜聲聞、獨覺作意，持此善根，以無",
    "T07n0220_486:0471c21": "所得而為方便，與諸有情平等共有，迴向無",
    "T07n0220_486:0471c22": "上正等菩提。修安忍時，為成安忍，於身命等",
    "T07n0220_486:0471c23": "無所戀著，是為布施波羅蜜多大功德鎧；修",
    "T07n0220_486:0471c24": "安忍時，不雜聲聞及獨覺等下劣作意，是為",
    "T07n0220_486:0471c25": "淨戒波羅蜜多大功德鎧；修安忍時，於安忍",
    "T07n0220_486:0471c26": "法信忍欲樂，是為安忍波羅蜜多大功德鎧；",
    "T07n0220_486:0471c27": "修安忍時，精進勇猛不捨加行，是為精進波",
    "T07n0220_486:0471c28": "羅蜜多大功德鎧；修安忍時，攝心一境雖遇",
    "T07n0220_486:0471c29": "眾苦而心不亂，是為靜慮波羅蜜多大功德",
    "T07n0220_486:0472a01": "鎧；修安忍時，住如幻想，為集佛法成熟有情，",
    "T07n0220_486:0472a02": "觀諸法空不執怨害，是為般若波羅蜜多大",
    "T07n0220_486:0472a03": "功德鎧。舍利子！如是菩薩摩訶薩修行安忍",
    "T07n0220_486:0472a04": "波羅蜜多時，具被六種波羅蜜多大功德鎧。",
    "T07n0220_486:0472a05": "若菩薩摩訶薩以一切智智相應作意，修行",
    "T07n0220_486:0472a06": "安忍波羅蜜多時，於六波羅蜜多相無取無",
    "T07n0220_486:0472a07": "得，當知是菩薩摩訶薩被大功德鎧。",
    "T07n0220_486:0472a08": "大般若波羅蜜多經卷第四百八十六"
}