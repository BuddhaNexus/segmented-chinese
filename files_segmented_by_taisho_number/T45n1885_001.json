{
    "T45n1885_001:0692c11": "華嚴七字經題法界觀三十門頌",
    "T45n1885_001:0692c12": "卷上",
    "T45n1885_001:0692c14": "夷門山廣智大師本嵩述",
    "T45n1885_001:0692c15": "師本京人也。始聽華嚴大經深通玄奧。終歷",
    "T45n1885_001:0692c16": "諸祖禪林洞明宗旨。於神宗元豐六年甲子",
    "T45n1885_001:0692c17": "罷參隱嵩。少間無盡居士響師德。於元祐戊",
    "T45n1885_001:0692c18": "辰歲。謹率群賢邀師入京。請講此觀。被禪教",
    "T45n1885_001:0692c19": "二種學徒。造通玄記三卷。剖文析義映古奪",
    "T45n1885_001:0692c20": "今。述七字經題并三十觀門頌。紀綱經觀節",
    "T45n1885_001:0692c21": "要。顯出禪門眼目。天覺群賢皆展卷而時時",
    "T45n1885_001:0692c22": "聽之。大異其辯耳。乃輒出疏帖。強請出世住",
    "T45n1885_001:0692c23": "開封夷門大剎。又奏特賜廣智大師佳號。後",
    "T45n1885_001:0692c24": "住報本禪寺而終焉。",
    "T45n1885_001:0692c25": "大方廣佛華嚴經　旋塔之偈。",
    "T45n1885_001:0692c26": "大　從來無比並。滿口道不及謂。華嚴性海",
    "T45n1885_001:0692c27": "一字全收。法界義天亦從斯出。且道這箇字",
    "T45n1885_001:0692c28": "向甚麼處收攝。向甚麼處流出。若人明得。非",
    "T45n1885_001:0692c29": "但海墨書而不盡。亦乃識無住之本。苟或未",
    "T45n1885_001:0693a01": "然。豈免入海算沙也。",
    "T45n1885_001:0693a02": "大　嘆上體大。獨存。起下絕相包遍。",
    "T45n1885_001:0693a03": "包含法界　森羅萬象總在其中。",
    "T45n1885_001:0693a04": "絕去來非中外　三世十方何處可覓。",
    "T45n1885_001:0693a05": "為三際師作四生宰　三世信賢聖果稟之證",
    "T45n1885_001:0693a06": "真師摸也。十方胎卵濕化依之逐妄主宰也。",
    "T45n1885_001:0693a07": "蕩然豈有無歷劫何成壞　放蕩沙界不屬有",
    "T45n1885_001:0693a08": "無。歷塵劫來何曾成壞。",
    "T45n1885_001:0693a09": "任是僧繇妙筆。那邊下手圖繪　世間無限",
    "T45n1885_001:0693a10": "丹青手。到此都盧畫不成。",
    "T45n1885_001:0693a11": "波斯失却夜明珠走向江邊漉螃蟹　拋却甜",
    "T45n1885_001:0693a12": "桃樹。延山覓醋梨。波斯者別寶人也。如看大",
    "T45n1885_001:0693a13": "經不悟最初大字。一向尋行數墨。恰似失却",
    "T45n1885_001:0693a14": "驪珠。返尋螃蟹之目。以當明珠。是深可傷也。",
    "T45n1885_001:0693a15": "敢問夷門。如何是大。下云。",
    "T45n1885_001:0693a16": "咦　石人冷笑。大音希聲。",
    "T45n1885_001:0693a17": "方　隨緣真德相。觸目盡昭彰。",
    "T45n1885_001:0693a18": "方　嘆上純真相大。起下依正萬差。",
    "T45n1885_001:0693a19": "大矣汪洋　性海冲虛大矣。隨緣波相汪洋。",
    "T45n1885_001:0693a20": "耳鼻舌色聲香　六根六塵。總十二處。",
    "T45n1885_001:0693a21": "或肥或瘦若短若長　肥瘦短長諸相。恒無",
    "T45n1885_001:0693a22": "異而差別。",
    "T45n1885_001:0693a23": "中外大昭昭古今常堂堂　十方三世萬像齊",
    "T45n1885_001:0693a24": "彰。",
    "T45n1885_001:0693a25": "四聖六凡列派　染淨正報。羅列分派。",
    "T45n1885_001:0693a26": "刀山劍樹分光　器界依報區分光像。依正",
    "T45n1885_001:0693a27": "二報攝一切法。",
    "T45n1885_001:0693a28": "三幅曉風楊柳路一竿春色杏花牆　會得唯",
    "T45n1885_001:0693a29": "心萬像空。頭頭盡露真消息。",
    "T45n1885_001:0693b01": "看　開眼合眼。真境無間。",
    "T45n1885_001:0693b02": "廣　繁興妙用。應物無私。",
    "T45n1885_001:0693b03": "廣　嘆上難思。用大起下。隨機有準。",
    "T45n1885_001:0693b04": "靈然浩蕩　靈機赴感。隨類昭然。浩浩蕩蕩。",
    "T45n1885_001:0693b05": "其量無涯。",
    "T45n1885_001:0693b06": "悟心源開寶藏　心源者。流注無窮。寶藏者。",
    "T45n1885_001:0693b07": "含藏眾妙。能悟能開。是善巧智用也。",
    "T45n1885_001:0693b08": "隨高隨下無偏無黨　道物智平。體絕憎愛。",
    "T45n1885_001:0693b09": "海印發光輝　海印者。定名也。猶海晏清萬",
    "T45n1885_001:0693b10": "像俱現。心光定光物無不見。如印印物文體",
    "T45n1885_001:0693b11": "皆現。大經賢首品云。或有剎土無有佛於彼",
    "T45n1885_001:0693b12": "示現成正覺。乃至云。眾生形相各不同。行業",
    "T45n1885_001:0693b13": "音聲亦無量。如是一切皆能現。海印三昧威",
    "T45n1885_001:0693b14": "神力。科云。圓明海印。正報大用所依也。",
    "T45n1885_001:0693b15": "微塵含萬像　善財讚喜目夜神曰。我於所",
    "T45n1885_001:0693b16": "經處悉見諸微塵。一一微塵中各見微塵剎。",
    "T45n1885_001:0693b17": "觀云。如一微塵其相不大而能容攝無邊法",
    "T45n1885_001:0693b18": "界。由剎等諸法不離法界。是故俱在一塵中",
    "T45n1885_001:0693b19": "現。依報體空用也。然依正相容義有六句。一",
    "T45n1885_001:0693b20": "依內現依。謂塵含世界。二正內現正。謂毛端",
    "T45n1885_001:0693b21": "含眾生念念等。三正內現依。謂毛端世界塵",
    "T45n1885_001:0693b22": "塵等。四依內現正。謂塵含佛及眾生。五依內",
    "T45n1885_001:0693b23": "現正依。謂塵中見佛菩薩及世界等。六正內",
    "T45n1885_001:0693b24": "現依正。謂毛孔中現剎土并四聖六凡等。然",
    "T45n1885_001:0693b25": "一塵毛為能含遍者。具有三義。一有力。二為",
    "T45n1885_001:0693b26": "主。三具非一非異義。謂一塵毛與理非一故。",
    "T45n1885_001:0693b27": "不壞一塵一毛之小相。為能含遍。與理即非",
    "T45n1885_001:0693b28": "異故。方能含遍也。世界等法無力為所含遍",
    "T45n1885_001:0693b29": "也。清涼云。圓至功於頃刻。觀佛境於塵毛。",
    "T45n1885_001:0693c01": "倏忽雲起南山須臾雨傾北嶂　賢首品云。",
    "T45n1885_001:0693c02": "大海龍王游戲時。普現諸處得自在。興雲充",
    "T45n1885_001:0693c03": "遍四天下。其雲種種莊嚴色。閻浮提雨清淨",
    "T45n1885_001:0693c04": "水。微細悅澤常應時。長養眾花及果藥。成熟",
    "T45n1885_001:0693c05": "一切諸苗稼。乃至龍王自在悉能作。而身不",
    "T45n1885_001:0693c06": "動無分別。清涼云。龍王大用不同德。又雲門",
    "T45n1885_001:0693c07": "垂語云。古佛與露柱相交。是第幾機。眾無語。",
    "T45n1885_001:0693c08": "自代云。南山起雲北山下雨。且道是何用也。",
    "T45n1885_001:0693c09": "大師下云。",
    "T45n1885_001:0693c10": "王婆街裏弄猴猻露柱却嫌無伎倆　竿頭絲",
    "T45n1885_001:0693c11": "線從君弄。不犯清波意自殊。斯則無用之用。",
    "T45n1885_001:0693c12": "用不涉功。",
    "T45n1885_001:0693c13": "吽　泥牛吼月。齒冷牙寒。",
    "T45n1885_001:0693c14": "佛　滿分覺者。具足十身。",
    "T45n1885_001:0693c15": "佛　嘆上妙覺。果大起下。真應難分。",
    "T45n1885_001:0693c16": "光含慧日　謂佛說法先放身光。後展慧照",
    "T45n1885_001:0693c17": "破暗除疑。故慧如日。",
    "T45n1885_001:0693c18": "朗重昏　二十六根本隨惑障等。佛慧盡能",
    "T45n1885_001:0693c19": "除之。如破重昏。",
    "T45n1885_001:0693c20": "開祕密　祕者。非器不傳。密者。隨機有受。唯",
    "T45n1885_001:0693c21": "佛一人能開能示。",
    "T45n1885_001:0693c22": "或則談經　修多羅經藏也。隨三乘人契機",
    "T45n1885_001:0693c23": "合理。演說法也。",
    "T45n1885_001:0693c24": "或時說律　毘尼四分律藏等。謂調伏三業",
    "T45n1885_001:0693c25": "不合造惡等。不言論者。菩薩造也。",
    "T45n1885_001:0693c26": "譬如優曇花時時乃一出　此翻希有。佛將",
    "T45n1885_001:0693c27": "出世。此花先開。表瑞應也。",
    "T45n1885_001:0693c28": "跋提槨示雙趺　跋提者。此云泥連。或云金",
    "T45n1885_001:0693c29": "水。是河名也。謂佛示壽七十九歲。說法四十",
    "T45n1885_001:0694a01": "九年。度人無量。末後至拘尸城邊泥連河側",
    "T45n1885_001:0694a02": "娑羅雙樹下。右脇累足寂然而逝。人天聖眾",
    "T45n1885_001:0694a03": "莫不大慟。乃以白㲲香油塗之。纏塗已畢。內",
    "T45n1885_001:0694a04": "金銀鐵三重棺槨之中。諸天神等咸獻香薪。",
    "T45n1885_001:0694a05": "積若高山。將赴荼毘。是時大迦葉波在耆闍",
    "T45n1885_001:0694a06": "崛山大石窟中。見諸異相乃謂眾曰。佛今捨",
    "T45n1885_001:0694a07": "我入大涅槃。遂將五百弟子趨步而至。方禮",
    "T45n1885_001:0694a08": "足已。如來出示雙趺。而說偈言。我法最長子。",
    "T45n1885_001:0694a09": "是名大迦葉。阿難勤精進。能斷一切疑。偈畢",
    "T45n1885_001:0694a10": "收足。金棺自舉高七多羅樹。遶城數匝還至",
    "T45n1885_001:0694a11": "本處。諸天奉火皆不能然。自化火光三昧而",
    "T45n1885_001:0694a12": "自焚之。得舍利八斛四斗。遍周沙界起塔供",
    "T45n1885_001:0694a13": "養。斯則是入涅槃相也。",
    "T45n1885_001:0694a14": "雪嶺蘆芽穿膝　謂佛為太子時。年一十九",
    "T45n1885_001:0694a15": "歲。時淨居天人於窓隙前跪而報曰。出家時",
    "T45n1885_001:0694a16": "至。勿戀深宮。太子遂圖遊四門賞翫花果。因",
    "T45n1885_001:0694a17": "見生老病死而大厭惡。夜夢諸瑞。時方三更。",
    "T45n1885_001:0694a18": "淨居天王率八部等空中旋遶。時四天王各",
    "T45n1885_001:0694a19": "捧馬足踰城而出。初到檀特山。脫珍御衣。身",
    "T45n1885_001:0694a20": "披鹿皮。自除紺髮。乃師阿藍迦藍。習不用處",
    "T45n1885_001:0694a21": "非想之定。經三年知非究竟。次至欝頭藍弗",
    "T45n1885_001:0694a22": "處。修非想非非想定。又經三年知非亦捨。後",
    "T45n1885_001:0694a23": "乃往詣雪山。假以苦行兼降魔外。現種種相",
    "T45n1885_001:0694a24": "調伏眾生。容鵲巢於頂上。掛蛛網於眉間。蘆",
    "T45n1885_001:0694a25": "芽長於膝中。白醭生於口畔。又經六載。二",
    "T45n1885_001:0694a26": "月八日。於夜後分明星現時。示成正覺。號天",
    "T45n1885_001:0694a27": "人師。時年三十。此成道相也。大經五十九說",
    "T45n1885_001:0694a28": "妙覺果有十種相。一住天相。二示沒相。三入",
    "T45n1885_001:0694a29": "胎相。四住胎相。五初生相。六在家相。七出家",
    "T45n1885_001:0694b01": "相。八成道相。九轉輪相。十入涅槃相。然諸",
    "T45n1885_001:0694b02": "教言八相成道此又言十。何者端的。下云。",
    "T45n1885_001:0694b03": "要會老胡端的處　西域記說。葱嶺東有胡",
    "T45n1885_001:0694b04": "國。至五印土數萬餘里。非佛生處。此方凡外",
    "T45n1885_001:0694b05": "相習。呼佛為西胡人也。然華嚴經如來名號",
    "T45n1885_001:0694b06": "品云。此娑婆世界有百億四天下。如來於彼",
    "T45n1885_001:0694b07": "有百億萬種種名號。令諸眾生各別知見而",
    "T45n1885_001:0694b08": "為說法。今大師順俗呼佛為老胡。有何不可。",
    "T45n1885_001:0694b09": "一二三四五六七　去一拈七。言端語的。恁",
    "T45n1885_001:0694b10": "麼會得絕爾情識。故佛言。是法非思量分別",
    "T45n1885_001:0694b11": "之所能解。所以僧問洞山。如何是佛。山云。麻",
    "T45n1885_001:0694b12": "三斤。僧問法眼。如何是佛。眼云。汝是慧超。",
    "T45n1885_001:0694b13": "自餘答佛例皆如此。與大師此語好本多同",
    "T45n1885_001:0694b14": "何也。不見道。懷州牛膝青州棗。到底輸他出",
    "T45n1885_001:0694b15": "處精。夷門下云。",
    "T45n1885_001:0694b16": "收　收得龜毛。失却兔角。",
    "T45n1885_001:0694b17": "華　普賢萬行。德若敷榮。",
    "T45n1885_001:0694b18": "華　嘆上真流行大。起下契果深因。",
    "T45n1885_001:0694b19": "萬蘂千葩　三千威儀。八萬細行。",
    "T45n1885_001:0694b20": "香遠布天涯　真流行滿三千界。實願香騰",
    "T45n1885_001:0694b21": "百萬州。",
    "T45n1885_001:0694b22": "居文殊地向普賢家　行因解生似地。能證",
    "T45n1885_001:0694b23": "極果如家。",
    "T45n1885_001:0694b24": "昔日五莖施徒勞記釋迦　案本行經說。佛",
    "T45n1885_001:0694b25": "於第二阿僧祇劫修行時。爾時有城。名曰蓮",
    "T45n1885_001:0694b26": "花。城中有王名降怨。彼國有大菩薩。名曰然",
    "T45n1885_001:0694b27": "燈。出家成佛時。降怨王虔心迎請供養然燈。",
    "T45n1885_001:0694b28": "王勅城外十二由旬禁斷諸花不令私賣。王",
    "T45n1885_001:0694b29": "皆自買以供如來。彼國雪山有一梵志仙人。",
    "T45n1885_001:0694c01": "名曰珍寶。有一弟子。名曰雲童。法號善慧。於",
    "T45n1885_001:0694c02": "彼眾中而為上首。所有仙法皆學已畢。童子",
    "T45n1885_001:0694c03": "辭師赴無遮會。得金錢五百欲送於師。至蓮",
    "T45n1885_001:0694c04": "花城見城嚴麗。因問於人。何故如斯。人乃報",
    "T45n1885_001:0694c05": "曰。王請然燈如來作大供養。童子聞已踴躍",
    "T45n1885_001:0694c06": "歡喜。遂捨金錢。於一女處買得優鉢羅花五",
    "T45n1885_001:0694c07": "枝。供養然燈佛。時佛入城。散佛頂上。以願力",
    "T45n1885_001:0694c08": "故變成花蓋。隨佛行住。佛以神力化一方泥。",
    "T45n1885_001:0694c09": "童子見之布髮而掩。復作是念。願得如來踏",
    "T45n1885_001:0694c10": "我身過。若不蒙記我終不起。如來既至履之",
    "T45n1885_001:0694c11": "而過。止諸徒眾皆不令踏。佛與授記。汝於來",
    "T45n1885_001:0694c12": "世當得作佛。號釋迦牟尼。十號具足。與我無",
    "T45n1885_001:0694c13": "異矣。今夷門推之。從始發心合於本覺成究",
    "T45n1885_001:0694c14": "竟位。顯自功圓不從他得。故曰。徒勞記矣。",
    "T45n1885_001:0694c15": "靈雲見處鹵莽玄沙特地週遮　鹵莽者。輕",
    "T45n1885_001:0694c16": "薄不用心也。莊子云。君為正焉勿鹵莽。治民",
    "T45n1885_001:0694c17": "勿易滅裂矣。昔福州靈雲山志勒禪師。久依",
    "T45n1885_001:0694c18": "大溈祐禪師。一日因見桃花忽然悟道。以一",
    "T45n1885_001:0694c19": "偈呈於溈山曰。三十年來尋劍客。幾逢葉落",
    "T45n1885_001:0694c20": "又抽枝。自從一見桃花後。直至如今更不疑。",
    "T45n1885_001:0694c21": "溈山曰。從緣悟入永無退失。汝善護持。時玄",
    "T45n1885_001:0694c22": "沙聞舉乃云。諦當甚諦。當敢保老兄未徹在。",
    "T45n1885_001:0694c23": "故號週遮。是宛轉未許之義也。",
    "T45n1885_001:0694c24": "會得南泉親的旨　南泉願禪師。因與陸亘",
    "T45n1885_001:0694c25": "大夫坐次。大夫曰。肇法師也甚奇特。解道天",
    "T45n1885_001:0694c26": "地與我同根。萬物與我一體。南泉以手指庭",
    "T45n1885_001:0694c27": "前一株花云。大夫時人見此一株花如夢相",
    "T45n1885_001:0694c28": "似也。",
    "T45n1885_001:0694c29": "東村王老賣甜瓜　當行中買賣。不許外人。",
    "T45n1885_001:0695a01": "知。噫時人皆道王老賣瓜。以因行花得佛滿",
    "T45n1885_001:0695a02": "果。或云。王老是南泉。常自呼為王老師。切莫",
    "T45n1885_001:0695a03": "錯會。何則。南泉呌大夫。鶯吟堤畔柳。以手指",
    "T45n1885_001:0695a04": "庭花。蝶舞樹頭春。恐人不領。又出王老賣瓜",
    "T45n1885_001:0695a05": "絕情之語。若更不明夷門亡。",
    "T45n1885_001:0695a06": "合　合取唇皮。却較㱔子。",
    "T45n1885_001:0695a07": "嚴　權實俱通。因果兩嚴。",
    "T45n1885_001:0695a08": "嚴　嘆上能嚴智大。起下更互通依。",
    "T45n1885_001:0695a09": "因果相兼　運普賢萬行因花。嚴遮那十身",
    "T45n1885_001:0695a10": "滿果。故曰相兼也。",
    "T45n1885_001:0695a11": "智為鉤行作簾　權實二智導物冥真。如廉",
    "T45n1885_001:0695a12": "得鉤收卷。有則理事二行妙合天真。如門得",
    "T45n1885_001:0695a13": "廉遮魔外。故斯乃明能嚴因。行下明所嚴果",
    "T45n1885_001:0695a14": "德也。",
    "T45n1885_001:0695a15": "長空雲起　雲喻如理智。空比法身也。",
    "T45n1885_001:0695a16": "錦上花添　花喻如量智。錦比報身也。",
    "T45n1885_001:0695a17": "一輪晃秋夜千派落寒蟾　月喻智也。秋夜",
    "T45n1885_001:0695a18": "比法身也。千派類報身善應群器。斯則現自",
    "T45n1885_001:0695a19": "他受用。是理量雙融智。",
    "T45n1885_001:0695a20": "淨穢樓閣重疊　二十重華藏世界。染淨區",
    "T45n1885_001:0695a21": "分。百萬億佛國莊嚴。樓閣無盡。二種依報更",
    "T45n1885_001:0695a22": "互通依種種相容。故曰重疊也。",
    "T45n1885_001:0695a23": "聖凡影像交參　四聖六凡。若燈影像交互",
    "T45n1885_001:0695a24": "相參同時包遍。此明二種正報也。李長者云。",
    "T45n1885_001:0695a25": "依正二報身土交參。上二句明混融無礙智",
    "T45n1885_001:0695a26": "也。",
    "T45n1885_001:0695a27": "若人欲了箇中意苦者苦兮甜者甜　會得舌",
    "T45n1885_001:0695a28": "根知味者。黃連甘草盡圓通。",
    "T45n1885_001:0695a29": "知　眾妙之門。於斯顯矣。",
    "T45n1885_001:0695b01": "經　體則聲名句文。義乃貫攝常法。",
    "T45n1885_001:0695b02": "經　嘆上一乘教大。起下圓別幽深。",
    "T45n1885_001:0695b03": "萬古芳馨　正法一千年。像法一千年。末法",
    "T45n1885_001:0695b04": "一萬年盡末法數。故曰萬古。聲教流傳。如香",
    "T45n1885_001:0695b05": "遠騰也。",
    "T45n1885_001:0695b06": "花得線免凋零　西天佛教。呼之為線。取貫",
    "T45n1885_001:0695b07": "花作纓絡。不失墮義。此方儒典稱經。取經緯",
    "T45n1885_001:0695b08": "相織為義。其理頗同也。",
    "T45n1885_001:0695b09": "塵中剖出　華嚴五十一偈云。如有大經卷。",
    "T45n1885_001:0695b10": "量等三千界。在一微塵內。一切塵悉然。有一",
    "T45n1885_001:0695b11": "聰慧人。淨眼悉明見。破塵出經卷。普饒益眾",
    "T45n1885_001:0695b12": "生。佛智亦如是。遍在眾生心。妄想之所纏。不",
    "T45n1885_001:0695b13": "覺亦不知。諸佛大慈悲。令其除妄想。如是乃",
    "T45n1885_001:0695b14": "出現。饒益諸菩薩。清涼云剖微塵之經卷。念",
    "T45n1885_001:0695b15": "念果成。",
    "T45n1885_001:0695b16": "言下惺惺　且如憍陳那五比丘等。初聞佛",
    "T45n1885_001:0695b17": "於鹿野苑中說法。悟四諦人空。皆證阿羅漢",
    "T45n1885_001:0695b18": "果。圭峯云。一言之下心地開通。一軸之中義",
    "T45n1885_001:0695b19": "天朗耀。自餘聞經悟道之者。不可具引也。",
    "T45n1885_001:0695b20": "四流波浪息　十地品云。欲流有流無明流。",
    "T45n1885_001:0695b21": "見流。相續起心。漂流苦海。難得出離。今聞圓",
    "T45n1885_001:0695b22": "音頓悟心源。湛然凝寂不隨四流。是息生死",
    "T45n1885_001:0695b23": "之波浪矣。",
    "T45n1885_001:0695b24": "六國得安寧　謂迷時於六根境內各有一類",
    "T45n1885_001:0695b25": "心心所法。識於自境之內取捨無休。如國有",
    "T45n1885_001:0695b26": "賊不得安靜。今則因經證性達妄全真。根境",
    "T45n1885_001:0695b27": "不偶識魔自消。似國無賊故得安寧矣。",
    "T45n1885_001:0695b28": "這迴朝看暮轉　因指見月何妨時戲。指端",
    "T45n1885_001:0695b29": "悟教。通真豈礙。隨流看轉。如有僧問藥山云。",
    "T45n1885_001:0695c01": "和尚尋常誡人不令看經。何故却自看耶。山",
    "T45n1885_001:0695c02": "云我要遮眼。是此意也。",
    "T45n1885_001:0695c03": "休更拔楔抽釘　二執二障於真理中。若釘",
    "T45n1885_001:0695c04": "楔在於木內。難以除之。今既聞經解悟。執障",
    "T45n1885_001:0695c05": "俱消。更說甚麼轉凡成聖。古德云。道泰不傳",
    "T45n1885_001:0695c06": "天子令。時清休唱太平歌。",
    "T45n1885_001:0695c07": "昨夜長天吼霹靂金剛推倒望州亭　泥牛哮",
    "T45n1885_001:0695c08": "吼誰是知音。然則大經圓音。若霹靂震於乾",
    "T45n1885_001:0695c09": "坤。無聲之聲。似泥人推倒華亭。這般穿鑿一",
    "T45n1885_001:0695c10": "場好笑。且道如何是此一卷經。大師云。",
    "T45n1885_001:0695c11": "哂　句裏呈機。堪悲堪笑。",
    "T45n1885_001:0695c12": "咄　七字經題。一喝歷然。",
    "T45n1885_001:0695c13": "咄　嘆上現量機大。起下三根獲益。",
    "T45n1885_001:0695c14": "無知枯杌　不得大經。何異朽木。",
    "T45n1885_001:0695c15": "臭形骸皮裹骨　不妨道著。永嘉云。深嗟懵",
    "T45n1885_001:0695c16": "憧頑皮靼。大經云。譬如生盲不見日月光。亦",
    "T45n1885_001:0695c17": "為作饒益。頌下根人也。",
    "T45n1885_001:0695c18": "精精冥冥　半明半暗。",
    "T45n1885_001:0695c19": "恍恍惚惚　謂中根人。乍聞大經說。初發心",
    "T45n1885_001:0695c20": "時便攝五位而成正覺。暫爾聞熏。足不放光。",
    "T45n1885_001:0695c21": "三圓十地。語驚凡聽理出常情。恍惚驚疑。若",
    "T45n1885_001:0695c22": "存若忘。性莫能決定也。",
    "T45n1885_001:0695c23": "金烏暘谷生玉兔咸池沒　金烏急玉兔速。",
    "T45n1885_001:0695c24": "不可展事見夷門也。然雖如是。扶桑國有山。",
    "T45n1885_001:0695c25": "號曰暘谷。取日出貌也。咸者周易卦也。兌上",
    "T45n1885_001:0695c26": "艮下矣。象曰。山上有澤咸。今夷門意取日沒",
    "T45n1885_001:0695c27": "西山澤也。又日出結上二根獲益。起下上根",
    "T45n1885_001:0695c28": "頓證矣。經云。譬如日光出現時。先照山王次",
    "T45n1885_001:0695c29": "餘山。後照高源及大地。而日未始有分別。月",
    "T45n1885_001:0696a01": "沒者。比上根悟理難以傳受韜其光耳。故下",
    "T45n1885_001:0696a02": "云。",
    "T45n1885_001:0696a03": "且恁遲駑遲駘。休話俊鷹俊鶻　且恁者。不",
    "T45n1885_001:0696a04": "盡之辭也。駑駘者。蹇人鈍馬也。喻上智通明",
    "T45n1885_001:0696a05": "大經玄奧。又悟祖域幽宗。罕遇知音。不能傳",
    "T45n1885_001:0696a06": "授。故且混俗佯癡佯鈍說。甚麼如鷹似鶻之",
    "T45n1885_001:0696a07": "俊。到此一筆句下。清涼云。調高格寡。唱極應",
    "T45n1885_001:0696a08": "希。難得其人也。",
    "T45n1885_001:0696a09": "大方廣佛華嚴經打破無明山鬼窟　一丸療",
    "T45n1885_001:0696a10": "眾病。不假藥方多。若不得後語前話難圓然。",
    "T45n1885_001:0696a11": "而如是一法普益三機。其在茲焉。故感應傳",
    "T45n1885_001:0696a12": "云。聞七字之功德不墮修羅。念一偈之殊勳",
    "T45n1885_001:0696a13": "脫離地獄。又恁麼去也。畢竟合如何。夷門",
    "T45n1885_001:0696a14": "云。",
    "T45n1885_001:0696a15": "斬　利刀斬斷俱忘像。千古令人愛作家。山",
    "T45n1885_001:0696a16": "野云。儉。",
    "T45n1885_001:0696a17": "修大方廣佛華嚴法界觀門有三重　撮略本",
    "T45n1885_001:0696a18": "章精義。豈敢妄。如穿鑿義曰。修者。止觀熏習",
    "T45n1885_001:0696a19": "造詣也。止觀者。能入之法也。妙絕諸緣曰止。",
    "T45n1885_001:0696a20": "幽靈獨耀曰觀。因名止觀。果名定慧。止為觀",
    "T45n1885_001:0696a21": "體。觀為止用。以此兩法雙融照無盡之妙境",
    "T45n1885_001:0696a22": "也。熏習者。正明其修也。造詣者。修之趣也。",
    "T45n1885_001:0696a23": "用止觀二法熏習其心。成造入之妙行。大方",
    "T45n1885_001:0696a24": "廣佛華嚴者。所依經也。下七字。能依觀文也。",
    "T45n1885_001:0696a25": "大方廣所證法也。佛華嚴者。能證人也。大者。",
    "T45n1885_001:0696a26": "體也。諸佛眾生之心體也。方廣者。即體之相",
    "T45n1885_001:0696a27": "用也。佛者。果人也。華嚴。因人也。華喻普賢",
    "T45n1885_001:0696a28": "萬行。嚴即文殊大智。大智為主運於萬行。嚴",
    "T45n1885_001:0696a29": "大方廣而成佛果也。法界者。所觀三重妙境",
    "T45n1885_001:0696b01": "也。總該萬有統唯一真。更無別法但一心耳。",
    "T45n1885_001:0696b02": "謂一心有軌持故。名之為法。有性分故復立",
    "T45n1885_001:0696b03": "界名矣。真心不變自體曰持。隨緣成德曰軌。",
    "T45n1885_001:0696b04": "成事差別曰分。體空同一曰性。故知法界即",
    "T45n1885_001:0696b05": "心之義用也。觀者。能觀淨慧也。情盡見除也。",
    "T45n1885_001:0696b06": "情謂識情。通諸妄心。見謂推求。總目諸見。謂",
    "T45n1885_001:0696b07": "顛倒推求乖背正理。今都除之。方可契合三",
    "T45n1885_001:0696b08": "重妙境也。門者。即能詮之教。此八九紙之文",
    "T45n1885_001:0696b09": "也。兼所詮義。是觀智所遊履之門也。有三重",
    "T45n1885_001:0696b10": "者。除事法界也。謂事不獨立矣。故法界宗中",
    "T45n1885_001:0696b11": "無孤單法。離理無事。若獨觀之。即是情計之",
    "T45n1885_001:0696b12": "境。故今除之也。若以六相釋此題者。總者。舉",
    "T45n1885_001:0696b13": "體不分。別者分總成別。同者。別別帶總。異",
    "T45n1885_001:0696b14": "者。各談功能。成者。更互相資。壞者。各住自",
    "T45n1885_001:0696b15": "位。一一法上六相皆然。又修者。總貫一題。",
    "T45n1885_001:0696b16": "為悟入之先。大者。當體得名。常遍為義。方者。",
    "T45n1885_001:0696b17": "就法得名。軌持為義。廣者。從用得名。包博為",
    "T45n1885_001:0696b18": "義。佛者。就人得名。覺照為義。華者。從喻得",
    "T45n1885_001:0696b19": "名。惑果嚴身為義。嚴者。功用受稱。資莊為",
    "T45n1885_001:0696b20": "義。法界者。從軌持性分得名。交徹融攝為義。",
    "T45n1885_001:0696b21": "觀者。攝境從心得名。忘情了法為義。門者。從",
    "T45n1885_001:0696b22": "出入無擁得名。能生妙智為義。有三重者",
    "T45n1885_001:0696b23": "　真空觀第一。於中略開四句十門。揀情妄以",
    "T45n1885_001:0696b24": "顯用也　理事無礙觀第二。於中十門分別。",
    "T45n1885_001:0696b25": "融事理以顯用也　周遍含容觀第三。於中",
    "T45n1885_001:0696b26": "十門分別。攝事事以顯玄也。",
    "T45n1885_001:0696b27": "真空觀第一　著語云。題目分明。好箇入路。",
    "T45n1885_001:0696b28": "義曰。揀非虛妄念慮曰真。揀非形礙色相曰",
    "T45n1885_001:0696b29": "空。依一心體義用立名矣。觀者。無分別如理",
    "T45n1885_001:0696c01": "妙智也。妄情了法攝境從心得名也。絕相離",
    "T45n1885_001:0696c02": "念不空之空。玄寂獨存端第一。此門行離相",
    "T45n1885_001:0696c03": "之行。運如理之智。除斷空實色之情。離能證",
    "T45n1885_001:0696c04": "所證之見。契實際之真空。具真常之妙德。有",
    "T45n1885_001:0696c05": "斯次第行布。略開四句十門。既然。垂手入纏",
    "T45n1885_001:0696c06": "不免科分多段。",
    "T45n1885_001:0696c07": "一會色歸空觀　鎔瓶盆釵釧為一金。變乳",
    "T45n1885_001:0696c08": "酪酥醍作一味。義曰。融會緣生幻色歸於真",
    "T45n1885_001:0696c09": "空矣。觀者。能觀智也。從所觀境得名。或可所",
    "T45n1885_001:0696c10": "歸空是體也。觀是智用。依主持業二種釋也。",
    "T45n1885_001:0696c11": "下皆同此。心通者。可會可歸。意閉者。須遣須",
    "T45n1885_001:0696c12": "除。妄情久執難除。故作四門分別矣。",
    "T45n1885_001:0696c13": "一揀斷空　切忌錯認故須拮却。然有夷門",
    "T45n1885_001:0696c14": "所下之語。此不合著語。曲為初學更代一轉",
    "T45n1885_001:0696c15": "語。亦不妨也。義曰。揀者。通能所也。下五皆",
    "T45n1885_001:0696c16": "同。擇去妄執存真法也。斯揀外道小乘人著",
    "T45n1885_001:0696c17": "斷滅空病耳。觀云。一幻色不即斷空。是所揀",
    "T45n1885_001:0696c18": "也。以幻色即真空故。是能揀法也。下皆同",
    "T45n1885_001:0696c19": "此。",
    "T45n1885_001:0696c20": "無物可斷本來寂滅　此是夷門所下揀斷空",
    "T45n1885_001:0696c21": "空空語。意顯真空外無斷滅空。因妄計成。物",
    "T45n1885_001:0696c22": "本寂然。無非真空也。故法華云。諸法從本來。",
    "T45n1885_001:0696c23": "常自寂滅相　頌曰下皆合有準此略之。",
    "T45n1885_001:0696c24": "真空不壞有　就路還家。有何不可。此頌滅",
    "T45n1885_001:0696c25": "色。明空之病。疏云。如穿井除土。出空要須滅",
    "T45n1885_001:0696c26": "色。中論云。先有而後無。是為斷滅。今簡易此",
    "T45n1885_001:0696c27": "故云不壞有也。論肇云。豈待割宰以求通哉。",
    "T45n1885_001:0696c28": "白樂天云。不離妄有而得真空矣。",
    "T45n1885_001:0696c29": "離色非真空　切忌話作雨橛。棄有著空是",
    "T45n1885_001:0697a01": "錯。此頌離色明空之病。疏云。空在色外如",
    "T45n1885_001:0697a02": "牆。處不空牆外是空。永嘉云。棄有著空病亦",
    "T45n1885_001:0697a03": "然還如避溺而投火矣。",
    "T45n1885_001:0697a04": "驚覺去聲呼之聲聞夢　涅槃床上夢。聞教忽然",
    "T45n1885_001:0697a05": "醒。此頌著空斷滅之病。謂此等人心外取法。",
    "T45n1885_001:0697a06": "滅色明空。執蘊界等實有自體。妄計未來諸",
    "T45n1885_001:0697a07": "根境滅以為涅槃。便乃厭苦欣寂灰身滅智。",
    "T45n1885_001:0697a08": "永同太虛取寂為樂也。故帝心禪師。集大經",
    "T45n1885_001:0697a09": "中真空不壞幻有之義。用驚趣寂聲聞迴心",
    "T45n1885_001:0697a10": "向大。若不迴心。如作長夜之大夢耳。何時而",
    "T45n1885_001:0697a11": "覺寤矣。疏二乘斷滅歸於涅槃。",
    "T45n1885_001:0697a12": "豁開外道蒙　撥去無明翳。閃出舊精明。此",
    "T45n1885_001:0697a13": "頌凡外撥無因果之病耳。心遊道外。故曰外",
    "T45n1885_001:0697a14": "道。謂彼凡夫不知三界唯心萬形由業。因果",
    "T45n1885_001:0697a15": "不斷生死相續。自計執云。諸無因自然而有。",
    "T45n1885_001:0697a16": "聚而為有。散而為無。神滅形離。根無來報。疏",
    "T45n1885_001:0697a17": "云。外道斷滅歸於太虛。此二種人既蒙法力。",
    "T45n1885_001:0697a18": "迴心決定兵隨印轉。",
    "T45n1885_001:0697a19": "有星皆拱北無水不朝東　畢竟水潮滄海",
    "T45n1885_001:0697a20": "去。到頭雲覓故山歸。此頌會色歸空。如拱北",
    "T45n1885_001:0697a21": "潮東無有不歸者也。",
    "T45n1885_001:0697a22": "轉面觀諸法都來一照中　瞥然心自醒。妄",
    "T45n1885_001:0697a23": "計悉歸真。此頌聲聞外道迴頭返覻。前執斷",
    "T45n1885_001:0697a24": "空盡歸真空智照之中。肇論云。真諦無兔馬",
    "T45n1885_001:0697a25": "之遺。般若無不窮之鑒也。",
    "T45n1885_001:0697a26": "二揀實色　不知蹈破茄子。一夜蝦䗫索命。",
    "T45n1885_001:0697a27": "義曰。謂凡夫執色實有自體。以青黃之相。非",
    "T45n1885_001:0697a28": "是真空之理。疏云。以聞經說色空不知色性",
    "T45n1885_001:0697a29": "空。便執色相以為真空。計色不忘。故須揀也。",
    "T45n1885_001:0697b01": "觀云。二實色不即真空。實色是所揀。以幻色",
    "T45n1885_001:0697b02": "即真空。故是能揀法也。",
    "T45n1885_001:0697b03": "物本寂然因計成有　依他境寂遍計執而似",
    "T45n1885_001:0697b04": "有。古德云。妄計因成執。迷繩謂是蛇。",
    "T45n1885_001:0697b05": "鏡裏元無影影虛顯鏡明水因有月方知淨。天",
    "T45n1885_001:0697b06": "為無雲始見高。此頌真空中無實色也。幻色",
    "T45n1885_001:0697b07": "無體。以顯真空也。",
    "T45n1885_001:0697b08": "空中何有色　本來無一物。何假拂塵埃。此",
    "T45n1885_001:0697b09": "頌青黃無體莫不皆空。故云。即空真理也。然",
    "T45n1885_001:0697b10": "疏中空有三義以破於色。謂無邊義無壞義",
    "T45n1885_001:0697b11": "無雜義。顯世間虛空中尚無色法可存。況真",
    "T45n1885_001:0697b12": "空理中而有實色於中可存焉。",
    "T45n1885_001:0697b13": "有色為迷盲　一翳在眼。空花亂墜。此頌以",
    "T45n1885_001:0697b14": "青黃之相。非是真空之理。故云。不即空也。揀",
    "T45n1885_001:0697b15": "凡夫執色實有體在空中包含矣。兼揀初心",
    "T45n1885_001:0697b16": "菩薩計色相。以為真空之病。不揀二乘人。彼",
    "T45n1885_001:0697b17": "無此執也。",
    "T45n1885_001:0697b18": "了幻幻非幻　糊餅麪成人盡信。秤鎚是鐵",
    "T45n1885_001:0697b19": "我無疑。此頌色法緣會所成。如幻師術所成",
    "T45n1885_001:0697b20": "像。以智了知元無自體。即是真空。圓覺經",
    "T45n1885_001:0697b21": "云。幻滅滅故非幻不滅。非幻者即是真空也。",
    "T45n1885_001:0697b22": "當生生不生　石牛吞華岳。木女產嬰兒。此",
    "T45n1885_001:0697b23": "頌幻色仗緣而生。緣無自性生無生相。雖生",
    "T45n1885_001:0697b24": "不生也。然幻生幻滅。他豈然哉。或有外疑云。",
    "T45n1885_001:0697b25": "幻而非幻。生而不生。如何是非幻不生之的",
    "T45n1885_001:0697b26": "旨。故下云。",
    "T45n1885_001:0697b27": "終南的的旨日午打三更　半夜日頭明。不",
    "T45n1885_001:0697b28": "識大疲極。此頌不犯無生玄旨妙會非幻幽",
    "T45n1885_001:0697b29": "宗。帝心密顯雙融。夷門傍通一線。真可謂語",
    "T45n1885_001:0697c01": "帶玄而無路。舌頭談而不談。終南者。長安南",
    "T45n1885_001:0697c02": "壽山名也。帝心生居於此。今舉起辨人。故曰",
    "T45n1885_001:0697c03": "終南也。",
    "T45n1885_001:0697c04": "三雙揀斷實　兩岸蘆花色正絴。一陣金風",
    "T45n1885_001:0697c05": "暗除掃。義曰。前雖己揀約偏執而除之。今則",
    "T45n1885_001:0697c06": "雙遣以顯同時。此以幻色即不即法。揀去斷",
    "T45n1885_001:0697c07": "空實色之情計訖。觀云。二實色不即真空。實",
    "T45n1885_001:0697c08": "色是所揀。以幻色即真空故。不即斷空。斷空",
    "T45n1885_001:0697c09": "是所揀也。",
    "T45n1885_001:0697c10": "有無不計是非香絕　二執既遣。那有能遣",
    "T45n1885_001:0697c11": "為是所遣為非。故曰冥絕也。",
    "T45n1885_001:0697c12": "休厭黑暗女莫憐功德天　一念無私照。憂喜",
    "T45n1885_001:0697c13": "悉皆除。此頌喻顯雙遣也。涅槃經說。有一女。",
    "T45n1885_001:0697c14": "名曰功德天。常在前行問人求宿。人問之。汝",
    "T45n1885_001:0697c15": "何能也。彼女答曰。我所至處。人民和合悉皆",
    "T45n1885_001:0697c16": "歡喜。人遂留矣。說住未久。又見一女在門外",
    "T45n1885_001:0697c17": "立。主人問曰。汝何人也。答曰。我名黑暗。亦",
    "T45n1885_001:0697c18": "來求止。主人曰。汝何能也。彼女答曰。我所至",
    "T45n1885_001:0697c19": "處。令人憂怖全家不樂。人曰。爾去。吾不用",
    "T45n1885_001:0697c20": "汝。女曰。汝太愚也。吾之妹在爾家。我何不",
    "T45n1885_001:0697c21": "往。自從無始已來常相隨逐。未常離也。作是",
    "T45n1885_001:0697c22": "語已即入室矣。是時宅主見女人入。果然全",
    "T45n1885_001:0697c23": "家哀哭憂苦也。經意功德天喻人之愛生也。",
    "T45n1885_001:0697c24": "黑暗女喻人之怖死也。有智之者。不憐不厭",
    "T45n1885_001:0697c25": "悉免憂喜。此舉雙揀之妙況也。三祖云。至道",
    "T45n1885_001:0697c26": "無難。唯嫌揀擇。但莫憎愛。洞然明白。",
    "T45n1885_001:0697c27": "無心一亦棄有智二俱捐　兩頭撒開。中間",
    "T45n1885_001:0697c28": "放下。此頌法合雙揀也。無心者二乘人。入灰",
    "T45n1885_001:0697c29": "心定。并斷滅外道著空病也。有智者。計常凡",
    "T45n1885_001:0698a01": "夫。并初心菩薩著有病也。既是二執俱捨。方",
    "T45n1885_001:0698a02": "達三界唯心。苟且不然。看取。夷門向下注脚",
    "T45n1885_001:0698a03": "耳。",
    "T45n1885_001:0698a04": "風送和煙雨池開菡萏蓮　雨滴千峯翠。花",
    "T45n1885_001:0698a05": "無一點塵。此頌塵惑俱遣物物唯心。純是真",
    "T45n1885_001:0698a06": "空更無他法耳。法燈云。岸柳含煙翠。溪花帶",
    "T45n1885_001:0698a07": "露鮮。誰人知此意。令我憶南泉。",
    "T45n1885_001:0698a08": "到頭只這是休要問南泉　人有古今異。道",
    "T45n1885_001:0698a09": "無前後殊。此頌達唯心之旨。何必只在於前",
    "T45n1885_001:0698a10": "人哉。法燈云。令我憶南泉。目前實際。同道方",
    "T45n1885_001:0698a11": "知。夷門云。休要問南泉。截斷葛藤自肯親切。",
    "T45n1885_001:0698a12": "然二師舉南泉因緣。花字頌中具引。且如夷",
    "T45n1885_001:0698a13": "門道只這是旨意如何為當。是指上風送池",
    "T45n1885_001:0698a14": "蓮之詞。為復是奪人聲價也。若定當得出。便",
    "T45n1885_001:0698a15": "見句裏呈機劈面來。爍迦羅眼絕纖埃。苟或",
    "T45n1885_001:0698a16": "未明只這之機。顯理頌中全然漏豆也。",
    "T45n1885_001:0698a17": "四顯理　塵垢盡時光始現。心法雙亡性即",
    "T45n1885_001:0698a18": "真。義曰。前斷實情境俱盡顯出一真之理。觀",
    "T45n1885_001:0698a19": "云。凡是色法必不異真空。以諸法必無性故。",
    "T45n1885_001:0698a20": "是故幻色即真空。故依他無性即圓成矣。",
    "T45n1885_001:0698a21": "頭頭物物獨曜無私　萬像光中獨露身。唯",
    "T45n1885_001:0698a22": "人自肯乃方親。",
    "T45n1885_001:0698a23": "雲散家家月　昨夜浮雲風掃盡。一輪明月",
    "T45n1885_001:0698a24": "滿山川此頌雲喻。依他相虛前已除之。今顯",
    "T45n1885_001:0698a25": "理如月。即家家人人心地明白矣。",
    "T45n1885_001:0698a26": "情蠲處處彰　情忘開正眼。觸處見全真。此",
    "T45n1885_001:0698a27": "頌遍計情除。處處物物一真獨露。下云。",
    "T45n1885_001:0698a28": "曉風楊柳路春色杏花牆暑雨琴碁潤熏飈枕",
    "T45n1885_001:0698a29": "簞涼　唯心的的旨。物物露真機。此頌一真",
    "T45n1885_001:0698b01": "之理。處處昭彰也。法燈云。誰信天真佛。興悲",
    "T45n1885_001:0698b02": "幾萬般。蓼花開古岸。白鷺立沙𡔃。露滴庭莎",
    "T45n1885_001:0698b03": "長。雲收溪月寒。頭頭垂示處。仔細好生看。",
    "T45n1885_001:0698b04": "肇論云。物我同根是非一氣潛微幽隱。殆非",
    "T45n1885_001:0698b05": "群情之所盡耳。",
    "T45n1885_001:0698b06": "無依無用處便是法中王　諦觀法王法。法王",
    "T45n1885_001:0698b07": "法如是。此頌無依者。揀去斷實依他境也。無",
    "T45n1885_001:0698b08": "用者。亡二執遍計情用也。法王者。三界依正",
    "T45n1885_001:0698b09": "所歸之主也。今正結顯緣幻色會歸真空之",
    "T45n1885_001:0698b10": "理也。明證此理是法空之王矣。若明空即色",
    "T45n1885_001:0698b11": "觀中獨王三界。故曰法王。次當辨矣。",
    "T45n1885_001:0698b12": "二明空即色觀　密移一步。大地逢春。義曰。",
    "T45n1885_001:0698b13": "此辨真空不異幻色也。一一反上以成中道。",
    "T45n1885_001:0698b14": "更無別義也。然妙解者。迴光返照不守虛凝。",
    "T45n1885_001:0698b15": "擔板者。只見一邊。墮坑落塹。曲為擔板流。重",
    "T45n1885_001:0698b16": "宣四句偈也。",
    "T45n1885_001:0698b17": "一揀斷空　前來雖點破。疑情恐未消。義曰。",
    "T45n1885_001:0698b18": "前門約境。此約心揀之。然文勢相翻成後二",
    "T45n1885_001:0698b19": "門之義。觀云。一斷空不即幻色。斷空是所揀",
    "T45n1885_001:0698b20": "也。以真空即幻色。是能揀法也。",
    "T45n1885_001:0698b21": "境空心寂言不頓彰　色歸空已聞命。空即",
    "T45n1885_001:0698b22": "色而願聞。",
    "T45n1885_001:0698b23": "色空空色難　會色歸空猶易。明空即色尤",
    "T45n1885_001:0698b24": "難。此頌色空者。前門以三義破色似易領解。",
    "T45n1885_001:0698b25": "此門即空為色難可比況。亦難解會。故曰明",
    "T45n1885_001:0698b26": "空即色難也。",
    "T45n1885_001:0698b27": "子細思量看　事不厭細。再思可矣。此頌誡",
    "T45n1885_001:0698b28": "會色歸空之人。不令守空而住。住則成斷空",
    "T45n1885_001:0698b29": "之病。與外道無異也。故曰子細看耳。",
    "T45n1885_001:0698c01": "外道計冥諦　莫將堤岸柳。喚作古巖松。此",
    "T45n1885_001:0698c02": "頌楞伽經云。大慧。或有外道。有覺二十五真",
    "T45n1885_001:0698c03": "實作涅槃想。謂彼教中立二十五種諦理。最",
    "T45n1885_001:0698c04": "初一諦號為冥性諦。計以為常。皆二十五名",
    "T45n1885_001:0698c05": "神我。亦計為常。我思勝境冥性變即。二十三",
    "T45n1885_001:0698c06": "諦為我受用。我既受用。為境纏縛不得解脫。",
    "T45n1885_001:0698c07": "我若不思冥諦不變。既無纏縛我即解脫。名",
    "T45n1885_001:0698c08": "為涅槃又楞嚴經云。分別都無非色非空。拘",
    "T45n1885_001:0698c09": "舍離等昧為冥諦也。",
    "T45n1885_001:0698c10": "聲聞趣涅槃　只見錐頭利。不見鑿頭方。此",
    "T45n1885_001:0698c11": "頌涅槃者。此翻滅度無為圓寂三義。為二乘",
    "T45n1885_001:0698c12": "人厭生死之苦受。欣涅槃之寂樂。捨有餘而",
    "T45n1885_001:0698c13": "趣無餘。昧本覺而成空病矣。檐寂情深。故成",
    "T45n1885_001:0698c14": "不迴病耳。",
    "T45n1885_001:0698c15": "只知雲冉冉不覺水漫漫　徐六擔板。只見",
    "T45n1885_001:0698c16": "一邊。此頌冉冉者。雲行貌也。漫漫者。大水",
    "T45n1885_001:0698c17": "行貌也。謂小乘外道認小為大。以妄為真。只",
    "T45n1885_001:0698c18": "知其一也。",
    "T45n1885_001:0698c19": "月落蒹葭岸何人把釣竿　身閑臨葦岸。心",
    "T45n1885_001:0698c20": "靜樂煙波。此頌上句約境明空。下句約人即",
    "T45n1885_001:0698c21": "色也。如把釣竿人。心心只在釣竿頭。何落空",
    "T45n1885_001:0698c22": "之有也。肇論云。諸家通第一義諦。皆言。廓",
    "T45n1885_001:0698c23": "然空寂。無有聖人。乃至若無聖人。知無者誰。",
    "T45n1885_001:0698c24": "誰與道遊明空即色。妙解潛彰於斯顯然。",
    "T45n1885_001:0698c25": "二揀實色　已除鼻上泥痕。更遣心頭妄計。",
    "T45n1885_001:0698c26": "義曰。謂彼凡夫妄計色法實有自體情執難",
    "T45n1885_001:0698c27": "忘。故再揀耳。觀云。二真空不即實色。實色是",
    "T45n1885_001:0698c28": "所揀。以真空即幻色故。是能揀法也。",
    "T45n1885_001:0698c29": "空既即色何色之有　真既成渠。實渠何立。",
    "T45n1885_001:0699a01": "水凍結成氷心迷境界縈　法喻雙彰。二妄",
    "T45n1885_001:0699a02": "顯然。此頌氷仗朔風緣成。心因妄境迷執。二",
    "T45n1885_001:0699a03": "俱無體。是所揀也。",
    "T45n1885_001:0699a04": "水消元舊水心悟本無生　法喻齊舉。心境",
    "T45n1885_001:0699a05": "全真。此頌妄氷消而清水現。真心悟而本無",
    "T45n1885_001:0699a06": "生。",
    "T45n1885_001:0699a07": "礦穢仍須鍊　埋塵大寶。須設治方。此頌除",
    "T45n1885_001:0699a08": "實色之情。必假觀智之力。去礦內之石。須重",
    "T45n1885_001:0699a09": "重而鍊過可矣。",
    "T45n1885_001:0699a10": "真金豈用烹　一成真金體。不復重為礦。此",
    "T45n1885_001:0699a11": "頌喻聖人悟真空之後。不復再同凡夫見妄",
    "T45n1885_001:0699a12": "色也。然而如是我有試金石也。須重驗過。若",
    "T45n1885_001:0699a13": "見十分色。不設餘門矣。理事門中要成器用。",
    "T45n1885_001:0699a14": "數數入火。又且何妨。",
    "T45n1885_001:0699a15": "一輪秋夜月何處不分明　此夜一輪滿。清",
    "T45n1885_001:0699a16": "光何處無。此頌實色妄情雲盡圓明。心月全",
    "T45n1885_001:0699a17": "彰也。處處分明。皎然獨露。",
    "T45n1885_001:0699a18": "三雙揀斷實　心境既雙遣。斷實一齊休。義",
    "T45n1885_001:0699a19": "曰。前雖單揀遍計之情。今顯同時。故曰雙揀。",
    "T45n1885_001:0699a20": "此以真空即不即法。揀去斷空實色之情計",
    "T45n1885_001:0699a21": "訖。觀云。三斷空不即幻色。斷空是所揀。以",
    "T45n1885_001:0699a22": "真空即幻色故。真空不即實色。實色是所揀",
    "T45n1885_001:0699a23": "也。",
    "T45n1885_001:0699a24": "彼此俱亡湛然寂靜　二病既瘥。一體輕安。",
    "T45n1885_001:0699a25": "說有何曾有　須知遠煙浪。別有好思量。此",
    "T45n1885_001:0699a26": "頌法相宗。佛言。一切法無我。一切法者。略有",
    "T45n1885_001:0699a27": "五種。細而分之有一百名數。一一有法於賴",
    "T45n1885_001:0699a28": "耶脚下。自有親生名言種子。至如賴耶識等",
    "T45n1885_001:0699a29": "亦從種生。多談法相少談法性。所談法性亦",
    "T45n1885_001:0699b01": "法相數。如六無為等乃至成佛。皆從修因斷",
    "T45n1885_001:0699b02": "障。歷三僧祇轉識成智。智為能證。二空真理",
    "T45n1885_001:0699b03": "為所證也。從此而學者。多分計一切法實有。",
    "T45n1885_001:0699b04": "自體成計常病者多矣。佛說相教為始空病。",
    "T45n1885_001:0699b05": "空病既除有亦不真。意顯中道。故云何曾有。",
    "T45n1885_001:0699b06": "言無未便無　眼觀東南。意在西北。此頌破",
    "T45n1885_001:0699b07": "相宗。且如大般若經八十餘科名數。皆是遣",
    "T45n1885_001:0699b08": "執蕩相遮境明空。說三性三無性。至於佛德",
    "T45n1885_001:0699b09": "言大空真如。金剛云。凡所有相皆是虛妄。若",
    "T45n1885_001:0699b10": "見諸相非相即見如來。又云。離一切諸相即",
    "T45n1885_001:0699b11": "名諸佛。又般若心經中所離文中。無世間三科",
    "T45n1885_001:0699b12": "謂五蘊十二處十八界。及出世三科。謂四諦",
    "T45n1885_001:0699b13": "十二緣能證所證。亦不可得也。從此而學者。",
    "T45n1885_001:0699b14": "多分計一切法空。成斷滅病者多矣。佛雖說",
    "T45n1885_001:0699b15": "空法謂遣執有之計。有執既除空藥亦遣。意",
    "T45n1885_001:0699b16": "顯中道。故云未便無也。賢首國師判上二種",
    "T45n1885_001:0699b17": "教法。未盡大乘至極之說。為大乘始教。",
    "T45n1885_001:0699b18": "有無俱不計　二邊純莫立。中道不須安。此",
    "T45n1885_001:0699b19": "頌法性宗。謂佛說終頓經等。圓覺云。有無俱",
    "T45n1885_001:0699b20": "遣。是則名為淨覺隨順。又法華涅槃會上。呵",
    "T45n1885_001:0699b21": "小讚大會權歸實。三乘同會一佛乘。五性皆",
    "T45n1885_001:0699b22": "歸一佛性。方盡大乘終實至極之說也。然前",
    "T45n1885_001:0699b23": "來隨機設教。為破斷常之執。今則二執既遣。",
    "T45n1885_001:0699b24": "中道雙融。解真空是不空之空。達妙有是不",
    "T45n1885_001:0699b25": "有之有。故能有無不計妙解雙通。既成無功",
    "T45n1885_001:0699b26": "之功。決定功不虛棄。",
    "T45n1885_001:0699b27": "賞汝髻中珠　重賞之下必有勇夫。此頌。法",
    "T45n1885_001:0699b28": "華云。譬如強力。轉輪聖王。兵戰有功。賞賜諸",
    "T45n1885_001:0699b29": "物。唯髻中珠。不以與之。如有勇健能為難",
    "T45n1885_001:0699c01": "事。王解髻中明珠賜之。舉斯妙況用明契中",
    "T45n1885_001:0699c02": "道之深旨耳。賢首判為終教。方盡大乘至極",
    "T45n1885_001:0699c03": "之說。",
    "T45n1885_001:0699c04": "覆庇貧和病提携獨與孤　煩惱海中為雨",
    "T45n1885_001:0699c05": "露。無明山上作雲雷。此頌。無法財曰貧。有惑",
    "T45n1885_001:0699c06": "障曰病。凡外病也專自利曰獨。闕明導曰孤。",
    "T45n1885_001:0699c07": "小乘病也。是故至聖契中道妙理。空有齊觀。",
    "T45n1885_001:0699c08": "運悲智心設權實教。慈廕貧病。智拔孤獨。如",
    "T45n1885_001:0699c09": "得輪王髻珠。普資一切也。",
    "T45n1885_001:0699c10": "迴光歸去來始覺廢功夫　當時不憚穿雲",
    "T45n1885_001:0699c11": "路。過後思量愁殺人。此頌至聖出世為一大",
    "T45n1885_001:0699c12": "事因緣出現於世。為眾生緣熟而來。眾生緣",
    "T45n1885_001:0699c13": "盡而去。非但如今。歷劫已來為斷常之流難",
    "T45n1885_001:0699c14": "可化度。曲設種種方便引導眾生。令離諸著。",
    "T45n1885_001:0699c15": "能事畢矣。後入涅槃。始覺利生廢其功夫耳。",
    "T45n1885_001:0699c16": "或可多是來賢人通徹性相二宗。妙達圓頓",
    "T45n1885_001:0699c17": "一乘。見權實方便多門。仰歎先聖云廢却多",
    "T45n1885_001:0699c18": "少功夫耶。",
    "T45n1885_001:0699c19": "四顯解　功夫不到不方圓。言語不通非眷",
    "T45n1885_001:0699c20": "屬。義曰。前門約境。境相無實歸於真空。故云",
    "T45n1885_001:0699c21": "顯理也。此門約心。心非斷滅不異幻色。故云",
    "T45n1885_001:0699c22": "顯解也。觀云。四真空即幻色故。凡是真空必",
    "T45n1885_001:0699c23": "不異色。非斷滅故。",
    "T45n1885_001:0699c24": "華嚴七字經題法界觀三十門頌卷上"
}