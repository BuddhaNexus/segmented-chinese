{
    "X26n0517_005:0289b21": "仁王護國般若波羅蜜多經卷下科疏卷五",
    "X26n0517_005:0289b22": "唐三藏沙門大廣智不空奉　詔譯",
    "X26n0517_005:0289b23": "明慈慧寺開山比丘蜀東普真貴述",
    "X26n0517_005:0289b24": "△十遠行地。三。初標示名位。",
    "X26n0517_005:0289c01": "復次遠行地菩薩摩訶薩。",
    "X26n0517_005:0289c02": "盡真如際。玄達妙超。故名遠行。即下品無生忍位",
    "X26n0517_005:0289c03": "也。△二本地觀修。二。初總明斷證行。",
    "X26n0517_005:0289c04": "修無生忍。證法無別。斷諸業果。細現行相。",
    "X26n0517_005:0289c05": "初二句明證行。謂諸法從本寂滅。故云無生。然因",
    "X26n0517_005:0289c06": "迷執。遂見一異等相。此地方了法空。故入觀常恒。",
    "X26n0517_005:0289c07": "然且在無間道中。未至解脫。故云修云忍。忍即行",
    "X26n0517_005:0289c08": "之成名。證法無別。即智所依真如。以了法無生。平",
    "X26n0517_005:0289c09": "等一性故。然此證者。亦以照如內證。非能所故。義",
    "X26n0517_005:0289c10": "如前說。次二句。明斷行。即所斷細相。現行障。即三",
    "X26n0517_005:0289c11": "界習煩惱。此習幽綿難知。故云細相。亦照惑無體。",
    "X26n0517_005:0289c12": "無明即明。非有二相。約義言斷。所謂無相地中。盡",
    "X26n0517_005:0289c13": "斷法俱生也。△二別明不住行。",
    "X26n0517_005:0289c14": "住於寂滅。起殊勝行。雖常寂滅。廣化眾生。示入聲聞。",
    "X26n0517_005:0289c15": "常隨佛智。示同外道。示作魔王。隨順世間。而常出世。",
    "X26n0517_005:0289c16": "初二句。所謂不起滅盡定。而現諸威儀也。行云殊",
    "X26n0517_005:0289c17": "勝者。以依真而修。不為魔攝故。次二句。寂滅即智。",
    "X26n0517_005:0289c18": "化生即悲。以即智之悲故。寂滅不礙化生。以即悲",
    "X26n0517_005:0289c19": "之智故。化生常住寂滅。悲智雙行。二利齊舉。是無",
    "X26n0517_005:0289c20": "住行也。又上即定散無礙。下即權實無礙。示入下。",
    "X26n0517_005:0289c21": "不同那小聲聞。怖三界苦。未了法空。滯寂滅偏見。",
    "X26n0517_005:0289c22": "此爝火之照光也。佛智了法本空。皆是實相。如麗",
    "X26n0517_005:0289c23": "天之杲日也。故此示入如此。而常隨如彼也。外道",
    "X26n0517_005:0289c24": "妄度諸法。不達心源。即異端害正者。魔即魔羅。此",
    "X26n0517_005:0290a01": "云殺者。盖喜塵勞。傷慧命戕法身者。今皆示入者。",
    "X26n0517_005:0290a02": "以同事攝化。先同後異。革彼邪緣。同入佛地故。隨",
    "X26n0517_005:0290a03": "順下。不染世累。和光同塵曰隨世。堅白無染云出",
    "X26n0517_005:0290a04": "世。昧心精者。皆迷於世業。躭幻有者。俱染於魔累。",
    "X26n0517_005:0290a05": "此地常順常出。盖了世相常住。即世出世者。非般",
    "X26n0517_005:0290a06": "若漚和。兩相輔翼者。孰能與此。前云永斷分段超",
    "X26n0517_005:0290a07": "諸有。常觀勝義照無二。此之謂也。△三入位時行。",
    "X26n0517_005:0290a08": "於十阿僧祇劫。行百萬三昧。善巧方便。廣宣法藏。一",
    "X26n0517_005:0290a09": "切莊嚴。皆得圓滿。",
    "X26n0517_005:0290a10": "三昧方便。即依持正定。而廣修方便波羅蜜多。如",
    "X26n0517_005:0290a11": "上云住滅定起勝行是也。廣宣法藏。即隨類示入。",
    "X26n0517_005:0290a12": "觀根逗教也。一切下。即定慧二種。所修功德。具足",
    "X26n0517_005:0290a13": "無缺。故云圓滿。△十一不動地。三。初標名示位。",
    "X26n0517_005:0290a14": "復次不動地菩薩摩訶薩。",
    "X26n0517_005:0290a15": "楞嚴謂一真如心。故名不動。此即中品無生忍也。",
    "X26n0517_005:0290a16": "△二當位修證。二。初明寂滅忘緣。",
    "X26n0517_005:0290a17": "住無生忍體無增減。斷諸功用心心寂滅無身心相",
    "X26n0517_005:0290a18": "猶如虗空。此菩薩佛心菩提心。涅槃心。悉皆不起。",
    "X26n0517_005:0290a19": "初三句。明斷證也。前云修。此云住。即知此忍證入",
    "X26n0517_005:0290a20": "有淺深也。體無增減者。即體達真如。非可益相。非",
    "X26n0517_005:0290a21": "可損相。如心經云。是諸法空相。乃至不增不減等。",
    "X26n0517_005:0290a22": "即所證無增減真如。斷諸功用即所斷無相加行",
    "X26n0517_005:0290a23": "障。以此位任運兩利。非修作用故。心心下。顯寂滅。",
    "X26n0517_005:0290a24": "此內忘身心。謂無功用道。純一真如。故心心寂滅。",
    "X26n0517_005:0290b01": "然寂滅有二義。一本來無妄可得故。二障盡離相",
    "X26n0517_005:0290b02": "故。繇此內外泯忘。身心絕迹。得非忘能所。滅影像",
    "X26n0517_005:0290b03": "乎。虗空。喻明無相寂滅義也。此菩薩下。外泯因果",
    "X26n0517_005:0290b04": "謂了法無生。純一真如。繇是任運寂滅。上求下化",
    "X26n0517_005:0290b05": "灰心冷念。云悉皆不起。佛心即覺心。約迹即別指",
    "X26n0517_005:0290b06": "果位圓極。徹證萬法故。約理即覺體清淨一性真",
    "X26n0517_005:0290b07": "如名佛故。菩提。即智果。轉煩惱而成者。涅槃即斷",
    "X26n0517_005:0290b08": "果。轉生死而成者。△二明悲願雙運。二。初佛加起",
    "X26n0517_005:0290b09": "行。",
    "X26n0517_005:0290b10": "由本願故諸佛加持。能一念頃。而起智業。雙照平等。",
    "X26n0517_005:0290b11": "上云身心相滅悲智不起。今內繇夙願任持。了因",
    "X26n0517_005:0290b12": "返照。外感勝緣加被。緣因冥資。故能不假多時。而",
    "X26n0517_005:0290b13": "妙慧自彰。於一念頃。而正因頓起即此根本智體。",
    "X26n0517_005:0290b14": "顯發無邊業用。繇此業用。遍照諸法。非真非俗。故",
    "X26n0517_005:0290b15": "能有能無。絕智絕悲故即智即悲不住二邊。妙達",
    "X26n0517_005:0290b16": "中道。無二無別。渾一平等。然本願與佛加。遞相感",
    "X26n0517_005:0290b17": "招。何則。繇內有本願故。外感佛加。繇外感佛加故。",
    "X26n0517_005:0290b18": "方顯夙願。感佛加持之意。即華嚴大疏。依經明此",
    "X26n0517_005:0290b19": "地得變易身。到無功用。心心寂滅大悲不起。諸佛",
    "X26n0517_005:0290b20": "作七勸橋度之。然後悲願無礙。真俗雙照方趣向",
    "X26n0517_005:0290b21": "果海。不然。與二乘沉空者等矣。△二悲利羣生。",
    "X26n0517_005:0290b22": "以十力智。徧不可說大千世界。隨諸眾生普皆利樂。",
    "X26n0517_005:0290b23": "智不住寂。則悲心增上。故能以十力智。徧大千界。",
    "X26n0517_005:0290b24": "為諸眾生作利益事。十力智。即能化之智。大千界。",
    "X26n0517_005:0290c01": "即化境分齊十力智者。如大論云。一發一切智心",
    "X26n0517_005:0290c02": "堅固。二不捨眾生大慈。三具足大悲。四信一切佛",
    "X26n0517_005:0290c03": "法精進。五思行禪定。六除二邊智慧。七成熟眾生",
    "X26n0517_005:0290c04": "八觀法實相。九入三解脫門。十無礙智。釋義如彼",
    "X26n0517_005:0290c05": "論中詳之也。△三入位時行。",
    "X26n0517_005:0290c06": "於千阿僧祗劫。滿足百萬大願。心心趣入。一切種一",
    "X26n0517_005:0290c07": "切智智。",
    "X26n0517_005:0290c08": "此地作二禪王。住百萬微塵數佛剎。故能千無數",
    "X26n0517_005:0290c09": "劫。滿如許之大願也。前住無生。斷功用故。心心寂",
    "X26n0517_005:0290c10": "滅。此仗佛加起智業故。心心趣入。言一切種。即盡",
    "X26n0517_005:0290c11": "法界事類不一也。一切智智。即窮佛果之智也。盖",
    "X26n0517_005:0290c12": "此地欲深窮萬法。同佛證智故。此十度中。願度最",
    "X26n0517_005:0290c13": "勝故。△十二善慧地。三。初標示名位。",
    "X26n0517_005:0290c14": "復次善慧地菩薩摩訶薩。",
    "X26n0517_005:0290c15": "楞嚴云。發真如用。故名善慧。此即上品無上忍也。",
    "X26n0517_005:0290c16": "△二本地行業。二。初略顯斷證。",
    "X26n0517_005:0290c17": "住上無生忍。滅心心相。證智自在。斷無礙障。",
    "X26n0517_005:0290c18": "華嚴云。不見少法生滅之相名無生忍。今云上者",
    "X26n0517_005:0290c19": "即渾忘忍相故。言住者。即常在不離故。心心相。即",
    "X26n0517_005:0290c20": "念念生起慈悲之相。今云滅者。即忘能所滅影像。",
    "X26n0517_005:0290c21": "故前經云常在無為空寂行。證智自在。即所證真",
    "X26n0517_005:0290c22": "如。繇證此如。故能說法無礙。一演一切。聞者喜悅。",
    "X26n0517_005:0290c23": "斷無礙障。即所斷惑。謂無礙者。以纔著無礙。無礙",
    "X26n0517_005:0290c24": "即礙。故須斷之。此亦不證而證。不斷而斷也。△二",
    "X26n0517_005:0291a01": "別明業用。",
    "X26n0517_005:0291a02": "具大神通。修力無畏。善能守護諸佛法藏。得無礙解。",
    "X26n0517_005:0291a03": "法義詞辨。演說正法。無斷無盡。一剎那頃於不可說",
    "X26n0517_005:0291a04": "諸世界中。隨諸眾生。所有問難。一音解釋普令歡喜。",
    "X26n0517_005:0291a05": "此文有三。具大下。果體具足也。大神通。即稱性示",
    "X26n0517_005:0291a06": "現者。如云。一為無量等。此地雖未能如佛境界。亦",
    "X26n0517_005:0291a07": "具體而微者。力即十力。無畏即四無所畏。此二是",
    "X26n0517_005:0291a08": "佛果德。此地上求無已。故修當圓滿。諸佛法藏。即",
    "X26n0517_005:0291a09": "佛佛證窮法藏。從後得智。起大悲心流出等流教",
    "X26n0517_005:0291a10": "法。以利益三乘賢聖。度脫三界有生者。然皆法寶",
    "X26n0517_005:0291a11": "無涯。隱奧難測。三乘非分。等覺猶迷。唯佛能知。此",
    "X26n0517_005:0291a12": "地真如智用。觀機宣傳。非機不與。故不失人。亦不",
    "X26n0517_005:0291a13": "失時。乃能用之不竭。取之不匱故云善守護也。如",
    "X26n0517_005:0291a14": "所說乖真。非機妄授。是豈善守護哉。得無下。明妙",
    "X26n0517_005:0291a15": "說常恒。本智融通。非一非多。良繇理智既以一如。",
    "X26n0517_005:0291a16": "故法義辭辨亦無礙也。法即法體。如云心法境法。",
    "X26n0517_005:0291a17": "淨法染法。因法果法等。義即法之義相。如心法有",
    "X26n0517_005:0291a18": "三大等義。境法有真俗等義。染法有六凡依正等",
    "X26n0517_005:0291a19": "義。淨法有四聖斷證等義。因有世出世別。果有世",
    "X26n0517_005:0291a20": "出世殊。詞即隨俗唱導。一音圓具等。演說下。即真",
    "X26n0517_005:0291a21": "如佛性。法界事理。非偏非邪。故曰正法。菩薩一演",
    "X26n0517_005:0291a22": "一切。舒之不盡。一切演一。卷之不窮。一切時中。徧",
    "X26n0517_005:0291a23": "法界處。咸皆如是。所謂無量無邊契經海。一言演",
    "X26n0517_005:0291a24": "說盡無餘者。此也。剎那下。明圓解投機。一剎那。即",
    "X26n0517_005:0291b01": "時之極促者。不可說世界。即處之無際者。言諸世",
    "X26n0517_005:0291b02": "界者。即仰覆染淨剎土也。諸眾生。即善惡種種。根",
    "X26n0517_005:0291b03": "性樂欲不同也。然菩薩證智自在。大悲普覆。以極",
    "X26n0517_005:0291b04": "促時。遍廣大界。種種生類。多多問端。一音之下。眾",
    "X26n0517_005:0291b05": "疑氷消。猶陽春回於大地。故云一音等。然問難者。",
    "X26n0517_005:0291b06": "或請益求法。或興心起諍。或猶豫不決。或知而故",
    "X26n0517_005:0291b07": "問。總云問難。△三入位時行。",
    "X26n0517_005:0291b08": "於萬阿僧祗劫。能現百萬恒河沙等諸佛神力。無盡",
    "X26n0517_005:0291b09": "法藏。利益圓滿。",
    "X26n0517_005:0291b10": "劫波經十千無數。神力現百萬恒沙。即力波羅蜜",
    "X26n0517_005:0291b11": "多無盡故。法藏難窮。即發真如。用無盡故。利益圓",
    "X26n0517_005:0291b12": "滿。即大悲稱性無盡故。△十三法雲地。三。初標示",
    "X26n0517_005:0291b13": "名位。",
    "X26n0517_005:0291b14": "復次法雲地菩薩摩訶薩。",
    "X26n0517_005:0291b15": "楞嚴云。慈意妙雲。覆涅槃海。故云法雲。此即寂滅",
    "X26n0517_005:0291b16": "下忍位也。前總標云。從初習忍。至金剛定。如法修",
    "X26n0517_005:0291b17": "行十三觀門。皆為法師。故從前至此。一一先標修",
    "X26n0517_005:0291b18": "習名位也。△二本地行業。",
    "X26n0517_005:0291b19": "無量智慧。思惟觀察。從發信心。經百萬阿僧祗劫。廣",
    "X26n0517_005:0291b20": "集無量助道法。增長無邊大福智證業自在。斷神通",
    "X26n0517_005:0291b21": "障。於一念頃。能徧十方百萬億阿僧祗世界。微塵數",
    "X26n0517_005:0291b22": "國土。悉知一切眾生心行。上中下根。為說三乘。普令",
    "X26n0517_005:0291b23": "修習波羅蜜多。入佛行處。力無所畏。隨順如來。寂滅",
    "X26n0517_005:0291b24": "轉依。",
    "X26n0517_005:0291c01": "此文有七。無量下。明因修時長。此地以智度偏修",
    "X26n0517_005:0291c02": "最勝。故云無量。能以此智。如理思惟。如實觀察。故",
    "X26n0517_005:0291c03": "行行契真。念念不住。二利之修圓彰。真俗之法遍",
    "X26n0517_005:0291c04": "等。非住著一偏者也。從發信心。即初發心時因位",
    "X26n0517_005:0291c05": "之始也。所歷三賢十聖不同。故劫過無量無數。非",
    "X26n0517_005:0291c06": "因窮果證之時。孰能經此長劫乎。廣集下。功德普",
    "X26n0517_005:0291c07": "集。謂時長劫遠。因窮智深。故能廣集增上。一切圓",
    "X26n0517_005:0291c08": "滿也。助道法。即戒定熏修福慧資糧等。大福慧。即",
    "X26n0517_005:0291c09": "五度依真。般若離相等。言無量無邊者。亦以稱性",
    "X26n0517_005:0291c10": "而修故。證業下。明斷證自在。上句所證真如。云自",
    "X26n0517_005:0291c11": "在者。以平等智。觀一切法。真俗一味。妙現難思。云",
    "X26n0517_005:0291c12": "業自在。下句即所斷障。云神通障者。以生相未盡。",
    "X26n0517_005:0291c13": "法未自在。滯在神通。即此是障。故須斷之。此之神",
    "X26n0517_005:0291c14": "通雖大。然金屑落眼。則成塵矣。於一下。智明塵剎",
    "X26n0517_005:0291c15": "一世界之微塵數國土。非但二乘尚不周知。即賢",
    "X26n0517_005:0291c16": "位智力。猶在怯弱。亦不明了。今云十方百萬億無",
    "X26n0517_005:0291c17": "數之世界。如許世界之微塵。如許微塵之國土。而",
    "X26n0517_005:0291c18": "一念能遍者當知此地。證業自在。微塵國土。在一",
    "X26n0517_005:0291c19": "智念中。含攝無餘矣。悉知下。說法隨根。一念徧如",
    "X26n0517_005:0291c20": "上微塵之國土。可謂難思而如許國土眾生之心",
    "X26n0517_005:0291c21": "行。根器悉知。益為玄妙。既能知根說法。巧被三乘。",
    "X26n0517_005:0291c22": "愈知此地。因窮果海。悲智功終。方如是也。不然。機",
    "X26n0517_005:0291c23": "應三乘。佛方能之。豈下位可辨哉。普令下。頓令修",
    "X26n0517_005:0291c24": "證。眾生容行不等。菩薩觀察無二。故俾一切修彼",
    "X26n0517_005:0292a01": "岸行。此即以智導之。令離相契真。如圭峰云。故須",
    "X26n0517_005:0292a02": "策修始終離相。不然。則住相事行。唯成凡小有漏",
    "X26n0517_005:0292a03": "因果豈是波羅蜜耶。入佛下。明同佛證。悲智雙運",
    "X26n0517_005:0292a04": "福慧圓滿。是佛無上行處。力畏。皆佛果德。此地順",
    "X26n0517_005:0292a05": "流而入。覺地相等。故言入。轉煩惱成菩提。轉生死",
    "X26n0517_005:0292a06": "成涅槃。是佛寂滅轉依。言寂滅者。以理智如空。歸",
    "X26n0517_005:0292a07": "無所得。故此地二種轉依。祗在剎那。不勞功用。故",
    "X26n0517_005:0292a08": "又言隨順也。問。轉依之言為實轉耶。為義言轉依",
    "X26n0517_005:0292a09": "耶。答。生死涅槃。本原平等。煩惱菩提。根同一源。□",
    "X26n0517_005:0292a10": "即涅槃成生死。菩提成煩惱。悟則生死即涅槃。煩",
    "X26n0517_005:0292a11": "惱成菩提。但轉其名。非轉其體。如人迷時。執東為",
    "X26n0517_005:0292a12": "西。悟時即西是東。不勞那步。轉依亦猶是。況般若",
    "X26n0517_005:0292a13": "離相。涅槃生死。等如空花。煩惱菩提。一如幻夢乎。",
    "X26n0517_005:0292a14": "△三對位顯勝。三。初伏斷差別。二。初總標伏惑。",
    "X26n0517_005:0292a15": "善男子。從初習忍至金剛定皆名為伏一切煩惱。",
    "X26n0517_005:0292a16": "煩惱有根隨。根本有六。即貪嗔癡慢疑惡見。隨有",
    "X26n0517_005:0292a17": "二十。即大隨有八。謂不善放逸等。中隨有二。即無",
    "X26n0517_005:0292a18": "慚無愧。小隨有十。即忿恨惱覆誑諂驕害嫉慳。然",
    "X26n0517_005:0292a19": "此諸煩惱。不出見思塵沙根本無明所攝。且無明",
    "X26n0517_005:0292a20": "有生住異滅四相之異。故所歷一切因位始終。皆",
    "X26n0517_005:0292a21": "能伏之。如上信位斷見思。伏異相無明。三賢斷異",
    "X26n0517_005:0292a22": "相。伏住相無明等。所云伏者。即獲賊得贜。未遽行",
    "X26n0517_005:0292a23": "刑之謂。如行刑則。煩惱絕。而生死命根斷。此乃斷",
    "X26n0517_005:0292a24": "惑之要也。△二別明漸斷。",
    "X26n0517_005:0292b01": "無相信忍。照勝義諦滅諸煩惱。生解脫智。漸漸伏滅",
    "X26n0517_005:0292b02": "以生滅心。得無生滅。此心若滅。即無明滅。",
    "X26n0517_005:0292b03": "此漸斷有三。初無相下。約見道位斷。此即初地。唯",
    "X26n0517_005:0292b04": "識目為通達位。以此地生如來家。住平等忍。初以",
    "X26n0517_005:0292b05": "如理智。觀照真如。內證無相。故云無相信忍。照勝",
    "X26n0517_005:0292b06": "義諦。次以如量智。斷諸無明。滅三界貪。法執分別。",
    "X26n0517_005:0292b07": "永盡不生。故云滅諸煩惱。即此智體。斷證自在。故",
    "X26n0517_005:0292b08": "云生智。解脫者。即無分別自在義也。漸漸下。明修",
    "X26n0517_005:0292b09": "道位斷。謂從第二離垢地。至修習位終。而明斷義。",
    "X26n0517_005:0292b10": "漸漸伏滅。即修習諸位。漸伏漸滅。如初地所知。二",
    "X26n0517_005:0292b11": "地斷之。二地證所知。三地斷之等。正伏斷時。則存",
    "X26n0517_005:0292b12": "能所。生滅宛然。已斷滅時。則證道平等。一真凝常。",
    "X26n0517_005:0292b13": "故云以生滅心等。此心下。明等覺斷。起信云。覺心",
    "X26n0517_005:0292b14": "初起。心無初相。此心滅也。心滅。即無明滅矣。盖無",
    "X26n0517_005:0292b15": "生滅心。對生滅言之。若執此為實。則無生滅。又成",
    "X26n0517_005:0292b16": "生滅心矣。詎可滅無明哉。故知滅此心。即滅無明。",
    "X26n0517_005:0292b17": "其猶膏益則燄熾。光滅繇炷盡耳。今之執生滅而",
    "X26n0517_005:0292b18": "謂無明盡。空談道理。無一實證。庶可以鑑諸於此。",
    "X26n0517_005:0292b19": "△二因果差別。",
    "X26n0517_005:0292b20": "金剛定前。所有知見。皆不名見。唯佛頓解。具一切智。",
    "X26n0517_005:0292b21": "所有知見。而得名見。",
    "X26n0517_005:0292b22": "此初明分證不見。以未盡生相。尚存餘惑。非極造",
    "X26n0517_005:0292b23": "全證。故一切見知。如隔縠觀月。雖見還名不見。盖",
    "X26n0517_005:0292b24": "滯在因修。未得了了明徹。如當空杲日。故涅槃云。",
    "X26n0517_005:0292c01": "菩薩見佛性不了了見者。此也。唯佛下。次明究竟",
    "X26n0517_005:0292c02": "見。謂重昏大夜。於此咸覺。萬法幽邃。於此獨朗。此",
    "X26n0517_005:0292c03": "則真窮惑盡。智圓果滿之位。故世出世間。大小纖",
    "X26n0517_005:0292c04": "塵。一視徹照。涅槃云。唯佛一人佛性了了者。此也。",
    "X26n0517_005:0292c05": "楞嚴明見量分齊有五。謂初果見一小千界。四果",
    "X26n0517_005:0292c06": "見一大千界。菩薩見百千界。如來窮盡微塵國土。",
    "X26n0517_005:0292c07": "無所不矚。眾生洞視不過分寸。據此則同一見性。",
    "X26n0517_005:0292c08": "天淵懸隔者。繇迷悟為礙。非有他也。△三約證道",
    "X26n0517_005:0292c09": "修別。二。初約無間道。",
    "X26n0517_005:0292c10": "善男子。金剛三昧現在前時。而亦未能等無等等。譬",
    "X26n0517_005:0292c11": "如有人。登大高臺。普觀一切。無不明了。",
    "X26n0517_005:0292c12": "此先明滯因位。然前云金剛定前。未能徹見可爾。",
    "X26n0517_005:0292c13": "今云金剛三昧正現前時。猶未能超數量。上等佛",
    "X26n0517_005:0292c14": "位。下同生界者。良以智未斷證。妙契一如故也。古",
    "X26n0517_005:0292c15": "謂百尺竿頭坐的人。雖然悟得未為真。百尺竿頭",
    "X26n0517_005:0292c16": "須進步。十方世界現全身。信哉譬如下。喻明非極。",
    "X26n0517_005:0292c17": "登臺大觀。雖一切明了不昧。然亦如四加行頂地。",
    "X26n0517_005:0292c18": "下有微礙之時。語之出世第一。脫體無依者。其何",
    "X26n0517_005:0292c19": "能焉。此中喻意。人喻等覺。即法雲含攝之後位也",
    "X26n0517_005:0292c20": "因修已極。況如登臺果證垂滿。喻如普觀一切無",
    "X26n0517_005:0292c21": "不明了。夫至于無不了見。則猶是因相。非果海離",
    "X26n0517_005:0292c22": "相。一無所得者也。況下位哉。△二約解脫道。",
    "X26n0517_005:0292c23": "若解脫位。一相無相。無生無滅。同真際等法性。滿功",
    "X26n0517_005:0292c24": "德藏。住如來位。",
    "X26n0517_005:0293a01": "此初明體同一如。前之無間道中。正生相垂盡之",
    "X26n0517_005:0293a02": "時。此乃蕩無纖塵。故目為解脫位也。法界一如名",
    "X26n0517_005:0293a03": "一相。即此一相亦不可得。謂之無相純證法身。非",
    "X26n0517_005:0293a04": "同四相。云無生滅。真際。謂真心實際。無際之際。際",
    "X26n0517_005:0293a05": "而無際者也。法性。即萬法真實之性。此性無性。無",
    "X26n0517_005:0293a06": "性而性性者。唯佛同之等之。無二無別矣。然此中",
    "X26n0517_005:0293a07": "果位所證。不出依正二果。若約正報。即目三身。一",
    "X26n0517_005:0293a08": "相無相。即法身。體同虗空故。無生無滅。即法身體。",
    "X26n0517_005:0293a09": "該今亘古。凝然真常故。法身如此則報身化身。雖",
    "X26n0517_005:0293a10": "現化無方。盖應不離真。且相續常。不斷常。亦與之",
    "X26n0517_005:0293a11": "俱如此矣故云同云等。若約依報。一相無相。即寂",
    "X26n0517_005:0293a12": "光性土。以寂光非相。亦如虗空故。性土非器。孰成",
    "X26n0517_005:0293a13": "孰壞。云無生滅。所謂唯佛一人居淨土。性土如此。",
    "X26n0517_005:0293a14": "餘三土冥真。亦非成壞。故亦云同亦云等也。故法",
    "X26n0517_005:0293a15": "華云。眾生見劫盡。大火所燒時。我此土安隱。天人",
    "X26n0517_005:0293a16": "常充滿等。即三土冥真之謂也。然見有燒毀者。即",
    "X26n0517_005:0293a17": "眾生別業妄見。未冥真故。然則佛果既依正如此。",
    "X26n0517_005:0293a18": "凡果海中。一切纖悉。皆稱性無盡。所謂如海一滴。",
    "X26n0517_005:0293a19": "味具百川者焉。後二句。明果圓超因。三德秘藏。毫",
    "X26n0517_005:0293a20": "無欠缺。故特云滿。如來果位。本自現成。故義云住。",
    "X26n0517_005:0293a21": "所謂三德者。一法身德。即理。能為一切功德依止",
    "X26n0517_005:0293a22": "故。二般若德。即智。能了一切因果斷證故。三解脫",
    "X26n0517_005:0293a23": "德。即行。非九界聖凡。惑業三道繫縛故。此之三德。",
    "X26n0517_005:0293a24": "舉一即三。言三即一。三一互融。無相障礙。非縱非",
    "X26n0517_005:0293b01": "橫。不即不離。例如天目。亦如圓伊。缺一不可。具三",
    "X26n0517_005:0293b02": "方圓。諸佛得此。所以萬法永證。妙用恒沙。慈悲無",
    "X26n0517_005:0293b03": "盡。據實難思。故云滿功德藏也。論因。即斷三道方",
    "X26n0517_005:0293b04": "顯三德。論果。即證三德。則三身斯顯。約觀。則空假",
    "X26n0517_005:0293b05": "中觀圓修。而方圓證此三德也。悟徹玄源。頓同佛",
    "X26n0517_005:0293b06": "境。從如實道而來。出真兆聖。應化無方。故云住如",
    "X26n0517_005:0293b07": "來位。此即倣同先跡。十號之一也。到此則逆流而",
    "X26n0517_005:0293b08": "出。妙同萬物。非同等覺。順流而入。未能無量等等。",
    "X26n0517_005:0293b09": "瓔珞云。等覺照寂。妙覺寂照。此之謂也。△三總結",
    "X26n0517_005:0293b10": "忍義。",
    "X26n0517_005:0293b11": "善男子。如是諸菩薩摩訶薩。受持解說。皆往十方諸",
    "X26n0517_005:0293b12": "佛剎土。利安有情通達實相。如我今日。等無有異。善",
    "X26n0517_005:0293b13": "男子。十方法界。一切如來。皆依此門。而得成佛。若言",
    "X26n0517_005:0293b14": "越此得成佛者。是魔所說。非是佛說。是故汝等。應如",
    "X26n0517_005:0293b15": "是知。如是見。如是信解。",
    "X26n0517_005:0293b16": "此總結文有四。今初宣說一致。如是等。即指上十",
    "X26n0517_005:0293b17": "三觀修也。受持讀誦。即自利事。遊剎化生。即利他",
    "X26n0517_005:0293b18": "事。然文字性空即是般若。故令聞者通達實相。因",
    "X26n0517_005:0293b19": "果道同。自他無二。吾佛既此界演說。菩薩決十方",
    "X26n0517_005:0293b20": "廣宣。良以般若徧界。未曾覆藏故。無人不具足故",
    "X26n0517_005:0293b21": "無時可遠離故。十方下。成佛同軌。盖般若是諸佛",
    "X26n0517_005:0293b22": "之母故。又一切賢聖。皆以無為法。而有差別故。然",
    "X26n0517_005:0293b23": "無為即般若妙慧。故能令諸佛。皆依此門。得成佛",
    "X26n0517_005:0293b24": "耳。若言下。辨明邪正。謂般若正修。是出苦海迅航。",
    "X26n0517_005:0293c01": "入菩提坦道。魔說則乖其門戶。正說則開其津梁",
    "X26n0517_005:0293c02": "入般若玄旨者。冥具此擇法眼。庶幾不錯亂修習",
    "X26n0517_005:0293c03": "矣。是故下。勉勗令知。謂依般若而知而見而信解。",
    "X26n0517_005:0293c04": "是為真知真見。純一信解。離此。則妄知邪見。小信",
    "X26n0517_005:0293c05": "偏解。故宜勉旃有懷勿替也。△二重偈頌。二。初總",
    "X26n0517_005:0293c06": "頌伏忍位。",
    "X26n0517_005:0293c07": "爾時世尊欲重宣此義。而說偈言。",
    "X26n0517_005:0293c08": "　彼伏忍菩薩　　於佛法長養　　堅固三十心",
    "X26n0517_005:0293c09": "　名為不退轉",
    "X26n0517_005:0293c10": "初句總頌三賢位。以同依一忍故。後三句頌三賢",
    "X26n0517_005:0293c11": "行修。以十住發十心。長養聖胎。十行修十度。起十",
    "X26n0517_005:0293c12": "對治。十向。修十回向。起十忍心。皆為到聖地故。既",
    "X26n0517_005:0293c13": "到聖地。故云不退。此皆頌前長行文義。後準此知。",
    "X26n0517_005:0293c14": "△二別頌四忍。十一。初頌歡喜地。",
    "X26n0517_005:0293c15": "　初證平等性　　而生諸佛家　　由初得覺悟",
    "X26n0517_005:0293c16": "　名為歡喜地",
    "X26n0517_005:0293c17": "初句頌內證真如。二句頌超愚夫地。初生佛家。以",
    "X26n0517_005:0293c18": "契理同如。義言生耳。三句頌斷證之智。四句結名",
    "X26n0517_005:0293c19": "如文。後此句例知。△二頌離垢地。",
    "X26n0517_005:0293c20": "　遠離於染污　　瞋等種種垢　　具戒得清淨",
    "X26n0517_005:0293c21": "　名為離垢地",
    "X26n0517_005:0293c22": "前三句頌離瞋等習。修十善行等。△三頌發光地。",
    "X26n0517_005:0293c23": "　滅壞無明暗　　而得諸禪定　　照耀由慧光",
    "X26n0517_005:0293c24": "　名為發光地",
    "X26n0517_005:0294a01": "初句頌三明。以無明障。愚三際故。二句頌八定。三",
    "X26n0517_005:0294a02": "句頌三明。八定之生。繇妙慧也。△四頌焰慧地。",
    "X26n0517_005:0294a03": "　清淨菩提分　　遠離身邊見　　智慧焰熾然",
    "X26n0517_005:0294a04": "　名為焰慧地",
    "X26n0517_005:0294a05": "初句頌三十七品助道法。二句頌永斷身邊見等。",
    "X26n0517_005:0294a06": "三四兩句雙結名義。△五頌難勝地。",
    "X26n0517_005:0294a07": "　如實知諸諦　　世間諸巧藝　　種種利羣生",
    "X26n0517_005:0294a08": "　名為難勝地",
    "X26n0517_005:0294a09": "初句諸諦。指四諦二諦也。二句頌五明異論等。三",
    "X26n0517_005:0294a10": "句頌但於眾生不為損惱等文。△六頌現前地。",
    "X26n0517_005:0294a11": "　觀察緣生法　　無明至老死　　能證彼甚深",
    "X26n0517_005:0294a12": "　名為現前地",
    "X26n0517_005:0294a13": "初二句頌觀十二因緣之文。三句頌前皆繇著我。",
    "X26n0517_005:0294a14": "乃至云而不二故等文。△七頌遠行地。",
    "X26n0517_005:0294a15": "　方便三摩地　　示現無量身　　善巧應羣生",
    "X26n0517_005:0294a16": "　名為遠行地",
    "X26n0517_005:0294a17": "初句頌住於滅定等文。二句頌示入聲聞等文。三",
    "X26n0517_005:0294a18": "句頌隨順世間等文。△八頌不動地。",
    "X26n0517_005:0294a19": "　住於無相海　　一切佛加持　　自在破魔軍",
    "X26n0517_005:0294a20": "　名為不動地",
    "X26n0517_005:0294a21": "初句頌斷諸功用等文。二句頌繇本願故。諸佛加",
    "X26n0517_005:0294a22": "持等文。三句頌破不欲利生之魔軍也。以大願殊",
    "X26n0517_005:0294a23": "勝。不治而退。故云自在。△九頌善慧地。",
    "X26n0517_005:0294a24": "　得四無礙解　　一音演一切　　聞者悉歡喜",
    "X26n0517_005:0294b01": "　名為善慧地",
    "X26n0517_005:0294b02": "初句頌得無礙解等文。二三兩句頌一剎那頃。以",
    "X26n0517_005:0294b03": "一音解釋問難等文。△十頌法雲地。",
    "X26n0517_005:0294b04": "　智慧如密雲　　徧滿於法界　　普灑甘露法",
    "X26n0517_005:0294b05": "　名為法雲地",
    "X26n0517_005:0294b06": "初三句頌於一念頃。乃至云為說三乘。普令修波",
    "X26n0517_005:0294b07": "羅蜜多等文。盖以慧雲含潤。徧周法界。法雨普霑",
    "X26n0517_005:0294b08": "故也。△十一頌佛地。",
    "X26n0517_005:0294b09": "　滿足無漏界　　常淨解脫身　　寂滅不思議",
    "X26n0517_005:0294b10": "　名為一切智",
    "X26n0517_005:0294b11": "無漏界。即圓斷三惑。純一清淨。稱性功德。無窮盡",
    "X26n0517_005:0294b12": "故。此頌三德。以同一無漏故。二句頌三身具足。常",
    "X26n0517_005:0294b13": "即法身。淨即報身。解脫即化身。三句頌同真際等",
    "X26n0517_005:0294b14": "文以真際寂滅。法性難思故。△二別勸奉持。四。初",
    "X26n0517_005:0294b15": "護國勸持。二。初略歎難時。四。初舉滅勸持。",
    "X26n0517_005:0294b16": "佛告波斯匿王。我滅度後。法欲滅時。",
    "X26n0517_005:0294b17": "前正明奉持。顯依般若以行修。今別勸奉持。直明",
    "X26n0517_005:0294b18": "般若妙利無盡也。先召告如此者。以明佛世難值。",
    "X26n0517_005:0294b19": "飾令篤信也。然佛在世。正法盛行。一示滅緣。則法",
    "X26n0517_005:0294b20": "滅天人憂。眾生多苦惱矣。問。教言正法一千年。以",
    "X26n0517_005:0294b21": "度尼減五百。像法一千。末法一萬。此言法滅。或即",
    "X26n0517_005:0294b22": "末法萬年之中耶。答。實如所言。佛法初盛。人多解",
    "X26n0517_005:0294b23": "脫。教理行果。四皆具足。至像法時。則行修雖多。證",
    "X26n0517_005:0294b24": "入者少。末法則。鬬諍堅固。荒唐無實。雖有教理。視",
    "X26n0517_005:0294c01": "為畵餅。乃法滅之前相也。誰入法門信受奉行耶。",
    "X26n0517_005:0294c02": "故知法滅者。以眾生業緣。如盲不見日。謂日無耳。",
    "X26n0517_005:0294c03": "豈日真無者哉。△二明般若力用。",
    "X26n0517_005:0294c04": "一切有情。造惡業故。令諸國土。種種災起。諸國王等。",
    "X26n0517_005:0294c05": "為護自身。太子王子。后妃眷屬。百官百姓。一切國土。",
    "X26n0517_005:0294c06": "即當受持此般若波羅蜜多。皆得安樂。",
    "X26n0517_005:0294c07": "佛說一切法為度一切心。若無一切心。何說一切",
    "X26n0517_005:0294c08": "法今正法欲滅。即羣靈迷晦之時也。故搆造同業",
    "X26n0517_005:0294c09": "如此。招感災象如彼。而欲種種災難不起者。得乎。",
    "X26n0517_005:0294c10": "所謂有佛住世龍天喜。無僧說法鬼神愁也。國王。",
    "X26n0517_005:0294c11": "即貴為天子。富有四海者。此則宸躬玉重。天眷攸",
    "X26n0517_005:0294c12": "關。社稷憑托。億兆仰賴。故遇災之時。必欲護及一",
    "X26n0517_005:0294c13": "切者也。然擁護安樂之方。唯般若法門為最。故曰",
    "X26n0517_005:0294c14": "即當受持等。盖此法門也。迷晦則世道倒置。人生",
    "X26n0517_005:0294c15": "無賴。受持則內心既正。外禍潛消也。△三釋付囑",
    "X26n0517_005:0294c16": "所以。",
    "X26n0517_005:0294c17": "我以是經。付囑國王。不付比丘比丘尼。優婆塞優婆",
    "X26n0517_005:0294c18": "夷。所以者何。無王威力。不能建立。",
    "X26n0517_005:0294c19": "然此經付囑國王者。以四眾力綿。世道弊惡。故唯",
    "X26n0517_005:0294c20": "仰賴國王。庶世化與佛化並耀。佛日與舜日常明",
    "X26n0517_005:0294c21": "耳。況王言如絲。其出如綸。臣民觀感。誰不革心向",
    "X26n0517_005:0294c22": "化。草偃風行者哉。故云無王威力不能建立。古文",
    "X26n0517_005:0294c23": "載唐太宗皇帝。御製佛說遺教經勑云。法者。如來",
    "X26n0517_005:0294c24": "滅後。以末法澆浮。付囑國王大臣。護持佛法。然僧",
    "X26n0517_005:0295a01": "尼出家。戒行須備。若縱情淫佚。觸途煩惱。關涉人",
    "X26n0517_005:0295a02": "間。動違經律。既失如來玄妙之旨。又虧國王受付",
    "X26n0517_005:0295a03": "之義。遺教經者。是佛臨涅槃所說。誡勸弟子。甚為",
    "X26n0517_005:0295a04": "詳要末。俗緇素並不崇奉。大道將隱。微言且絕。永",
    "X26n0517_005:0295a05": "懷聖教。用思宏闡。宜令有司。差書手十人。多寫經",
    "X26n0517_005:0295a06": "本務在施行。所須紙筆墨等。有司准給。其官宦五",
    "X26n0517_005:0295a07": "品以上。及諸州刺史。各付一卷。若見僧尼行業與",
    "X26n0517_005:0295a08": "經文不同。宜公私勸勉。必使遵行。據此。則遺教止。",
    "X26n0517_005:0295a09": "誡勸僧尼。宜在勑行天下遵依。況今經護國保民。",
    "X26n0517_005:0295a10": "則事理洪鉅。非言可宣。關係廣大。非力所護。此時",
    "X26n0517_005:0295a11": "佛心天子。一持行之。使家喻戶曉。庶幾功德冥扶。",
    "X26n0517_005:0295a12": "海晏河清利益默相。臣忠子孝",
    "X26n0517_005:0295a13": "國祚永延。與天地而並久",
    "X26n0517_005:0295a14": "宗社奠安。將日月以同。明惜乎一沉龍藏。未普流行",
    "X26n0517_005:0295a15": "抑獨何歟。△四別付匿王。",
    "X26n0517_005:0295a16": "是故汝等。常當受持讀誦解說。",
    "X26n0517_005:0295a17": "法滅災至。憑此護國。而付囑流行。實恃國王。固宜",
    "X26n0517_005:0295a18": "匿王受持讀誦。故別結付勸如此。△二廣嘆諸難。",
    "X26n0517_005:0295a19": "四。初標除難福生。",
    "X26n0517_005:0295a20": "大王。吾今所化大千世界。百億須彌。百億日月。一一",
    "X26n0517_005:0295a21": "須彌有四天下。此贍部洲。十六大國。五百中國。十萬",
    "X26n0517_005:0295a22": "小國。是諸國中。若七難起。一切國王。為除難故。受持",
    "X26n0517_005:0295a23": "解說此般若波羅蜜多。七難即滅。國土安樂。",
    "X26n0517_005:0295a24": "文有二節。一總標大千二別明南洲。就南洲又三。",
    "X26n0517_005:0295b01": "初列諸國。二是諸下。列難數。三一切下。明法益並。",
    "X26n0517_005:0295b02": "如文知。大千。是如來王化之域。故云吾今所化。餘",
    "X26n0517_005:0295b03": "如前解然偏明南洲者。以佛示生此界故。又是見",
    "X26n0517_005:0295b04": "聞現量境故楞嚴明此中有三千小洲。八百大洲",
    "X26n0517_005:0295b05": "其諸洲中。或有一千國土。或有五百國土。乃至或",
    "X26n0517_005:0295b06": "一或二故今列國有大小中之三等多數也據此。",
    "X26n0517_005:0295b07": "則中國之在大千。不啻塵剎之一微。在南洲中。不",
    "X26n0517_005:0295b08": "啻如太倉之一粒耳。信哉世界無邊也。六合之外",
    "X26n0517_005:0295b09": "存而不言。在聖人者。誠渾為世人密言之矣。△二",
    "X26n0517_005:0295b10": "別問答廣明。二。初匿王請問。",
    "X26n0517_005:0295b11": "波斯匿玉言。云何七難。",
    "X26n0517_005:0295b12": "前云若七難起。又。云七難即滅。此但示其月。未委",
    "X26n0517_005:0295b13": "別名何似。故今問之。盖亦窮水必尋其源。登山須",
    "X26n0517_005:0295b14": "陟其頂也。△二如來酬答。三。初略明七難。七。初日",
    "X26n0517_005:0295b15": "月失度。",
    "X26n0517_005:0295b16": "佛言。一者日月失度。日色改變。白色赤色。黃色黑色。",
    "X26n0517_005:0295b17": "或二三四五日並照。月色改變。赤色黃色。日月薄蝕。",
    "X26n0517_005:0295b18": "或有重輪。一二三四五重輪現。",
    "X26n0517_005:0295b19": "書云周天三百六十五度。及四分度之一。故日月",
    "X26n0517_005:0295b20": "晝夜運行不息。各有度數。雖四季時日延促不同。",
    "X26n0517_005:0295b21": "皆一日一周天。無少那也。故古云。北洲半夜子。南",
    "X26n0517_005:0295b22": "洲日正午等。此語豈非周天循度之真說耶。起世",
    "X26n0517_005:0295b23": "經明日月二宮。火水二玻璃所成準此。日純火色",
    "X26n0517_005:0295b24": "紅赤。月純水色白光是其正也。故諺云。太陽真火",
    "X26n0517_005:0295c01": "把人熬。又詩云。登樓望月冷流光。今言轉變無常。",
    "X26n0517_005:0295c02": "則色非其正矣。子輿氏云。天無二日民無二王。今",
    "X26n0517_005:0295c03": "言日月多輪重現。則紛亂其主矣。月亦如是詩云",
    "X26n0517_005:0295c04": "日月食之。亦孔之醜今言日月薄蝕。亦大難也。然",
    "X26n0517_005:0295c05": "薄蝕之蝕。外史皆作食字。故常昭注云。氣往迫之",
    "X26n0517_005:0295c06": "曰簿。虧毀曰食現此必以為難者。盖聖人與日月",
    "X26n0517_005:0295c07": "合其明。四時合其序。今失度改變如此。是天之反",
    "X26n0517_005:0295c08": "時逆理以應之人心。故為難。△二星辰失度。",
    "X26n0517_005:0295c09": "二者星辰失度。彗星木星。火星金星。水星土等諸星。",
    "X26n0517_005:0295c10": "各各為變或時晝出。",
    "X26n0517_005:0295c11": "星辰懸象於天。各有所主。紫微垣中。正象君德。故",
    "X26n0517_005:0295c12": "聖人云。譬如北辰居其所。而眾星拱之。然二十八",
    "X26n0517_005:0295c13": "宿。握四方之紀。各有分野。主照事物。具如摩登伽",
    "X26n0517_005:0295c14": "女經中明證。故度數一失。則災應立至也。彗星者。",
    "X26n0517_005:0295c15": "形如篲箒。宜隱不可顯。木等五星。司五行之經。常",
    "X26n0517_005:0295c16": "則廸吉。變則從凶。至於晝出。則大不祥。故俱為難。",
    "X26n0517_005:0295c17": "例如人心喜怒一動。則鬱勃歡悅隨之。況天道逆",
    "X26n0517_005:0295c18": "理所感。寧不災辰變曜迭應。故知此等現時。當持",
    "X26n0517_005:0295c19": "此經。或孔雀經。楞嚴神呪。禱之無不應念潛消。所",
    "X26n0517_005:0295c20": "謂昏夜晦暝。日光黯然唯星獨有。略辨南北。杲日",
    "X26n0517_005:0295c21": "纔現。星光自沉。抑因呪力所轉也。△三大火四起",
    "X26n0517_005:0295c22": "難。",
    "X26n0517_005:0295c23": "三者龍火鬼火。人火樹火。大火四起。焚燒萬物。",
    "X26n0517_005:0295c24": "龍雖治水。亦有火龍主火者。鬼火。即火神司火部",
    "X26n0517_005:0296a01": "而應災禍者。人火。即乘衰殺而作害者。樹老生火。",
    "X26n0517_005:0296a02": "或久而邪魅依附。亦因離亂而作祟者。四火駢集。",
    "X26n0517_005:0296a03": "歘然而生。非人力可救。故云四起。延蔓爆烈。燔炙",
    "X26n0517_005:0296a04": "無盡。故云焚燒萬物。然此實應人心之嗔慾二火",
    "X26n0517_005:0296a05": "感變也。否則四火無自。而能生起矣。故法華云長",
    "X26n0517_005:0296a06": "者纔出。四面火起亦如眾生無佛。四苦同逼迫耳",
    "X26n0517_005:0296a07": "按搜神記載三國時。糜芳輔英烈皇帝。潛龍時。被",
    "X26n0517_005:0296a08": "困。令芳東省取援。以芳為東人耳芳奉命乘車而",
    "X26n0517_005:0296a09": "行。路逢姿色女子。欲求同車。芳許之。既乘。芳唯色",
    "X26n0517_005:0296a10": "聲不苟。以禮自簡而已。少頃。女欲去。芳苦留其再",
    "X26n0517_005:0296a11": "行。亦憐之也。女語芳曰。予非人也。乃火部司神也。",
    "X26n0517_005:0296a12": "君有前業時定。上帝命火君之家。今見君禮義非",
    "X26n0517_005:0296a13": "庸。特預告之。君可急行移去君家所有財物。吾某",
    "X26n0517_005:0296a14": "時至。當焚其空屋耳。此上帝之命。不敢違也。芳至",
    "X26n0517_005:0296a15": "家。果如言不錯據此。則芳之現世之德。免其慘毒",
    "X26n0517_005:0296a16": "之前業耳不然。一火則玉石俱焚。財屋兩空矣。今",
    "X26n0517_005:0296a17": "若見此熒惑之災。而或以德自免。或依經求滅可",
    "X26n0517_005:0296a18": "矣。宜記之。△四時序改變。",
    "X26n0517_005:0296a19": "四者時節改變。寒暑不恒。冬雨雷電。夏霜氷雪。雨土",
    "X26n0517_005:0296a20": "石山。及以沙礫。非時降雹。雨赤黑水。江河泛漲。流石",
    "X26n0517_005:0296a21": "浮山。",
    "X26n0517_005:0296a22": "陰陽消長。則寒暑迭遷。故易於純陽之後。一陰下",
    "X26n0517_005:0296a23": "生為天風姤。純陰之後。一陽下生。為地雷復。至若",
    "X26n0517_005:0296a24": "貞下生元。臨前見泰。此不易之理也。今俱反是。故",
    "X26n0517_005:0296b01": "三節失序。時不恒也。冬則萬物蟄藏。陰氣慘燠。此",
    "X26n0517_005:0296b02": "雷收電卷之時也。夏則百穀暢茂。陽光薰蒸。此氷",
    "X26n0517_005:0296b03": "消雷隕之時也。今皆反此。益顯節序寒暑不調矣。",
    "X26n0517_005:0296b04": "古有善琴者。微音一動。妙用不窮。故能扣商絃而",
    "X26n0517_005:0296b05": "回春作秋。撫角韻而改寒作煖。此特一時太玄遺",
    "X26n0517_005:0296b06": "音。進手妙域。亦非天道之常序。猶能改易如此。況",
    "X26n0517_005:0296b07": "人情炎涼不一。世境慘舒叵測。以因招果。何恠時",
    "X26n0517_005:0296b08": "序之失常乎。土石沙礫。應眾生我慢貪嗔而降也。",
    "X26n0517_005:0296b09": "法華疏說。陽極陰盛。激變為雹。非時澍降。則時愆",
    "X26n0517_005:0296b10": "物害。實災象也。華嚴云。龍王瞬息雨。悅澤遍天下。",
    "X26n0517_005:0296b11": "謂清水宜矣。此世人現量如此。今雨赤黑水。則實",
    "X26n0517_005:0296b12": "反常非道也。昔周公輔成王時。有越裳氏。從遠來",
    "X26n0517_005:0296b13": "貢。公問其繇。答三年之內。海不揚波。即知中國有",
    "X26n0517_005:0296b14": "聖人生故今云汎漲流波。則江河山石。非奠安之",
    "X26n0517_005:0296b15": "象也。然欲求滅此。必如堯得舜之五人。九洲水患",
    "X26n0517_005:0296b16": "自平。湯修六事自責。七年旱魃方休。加以般若神",
    "X26n0517_005:0296b17": "力。無施不可。不然。堯牛抵日。湯犬吠雲。雖是太平",
    "X26n0517_005:0296b18": "盛世。猶是玉中之瑕耳。△五暴風數皷。",
    "X26n0517_005:0296b19": "五者暴風數起。昏蔽日月。發屋㧞樹。飛沙走石。",
    "X26n0517_005:0296b20": "天有四序。風亦隨四時而變。故春有和風。夏曰薰",
    "X26n0517_005:0296b21": "風。秋名金風。冬曰朔風。今風云暴者。即不隨節氣",
    "X26n0517_005:0296b22": "之風。以天應變於人心也。一度尚寒人心。況數起",
    "X26n0517_005:0296b23": "乎。昏蔽日月。則掩翳三光之災象也。發㧞屋樹。則",
    "X26n0517_005:0296b24": "驚愕庶兆之災象也。飛沙走石。則流動萬類之災",
    "X26n0517_005:0296c01": "象也。然此亦隨眾生無明風為根本。八風為助緣。",
    "X26n0517_005:0296c02": "心海激動。毀譽過實。稱譏非宜。利衰無情。繇苦樂",
    "X26n0517_005:0296c03": "不合道。而致此災風耳。故須以般若神妙中實心",
    "X26n0517_005:0296c04": "以息之也。△六天地亢陽。",
    "X26n0517_005:0296c05": "六者天地亢陽。陂池竭涸。草木枯死。百穀不成。",
    "X26n0517_005:0296c06": "陰陽調和。雨暘時若。乃太平無象時也。天地不交。",
    "X26n0517_005:0296c07": "潤澤永滯。故萬水有立竭之慘。百穀無告成之秋",
    "X26n0517_005:0296c08": "揆厥所繇。皆自人心嗔火。甚於旱魃。欲燄毒於杲",
    "X26n0517_005:0296c09": "日。燒盡菩提之種。焦枯功德之林。慧水汪洋。累劫",
    "X26n0517_005:0296c10": "不發上天甘露。何自而不愆期為難耶。陂。亦池塘。",
    "X26n0517_005:0296c11": "乃蓄水處也。△七賊盜蜂攢。",
    "X26n0517_005:0296c12": "七者四方賊來。侵國內外。兵戈競起。百姓喪亡。",
    "X26n0517_005:0296c13": "天災人變。相為倚仗。故大災應於上。人事變於下",
    "X26n0517_005:0296c14": "逆叛蜂起故云四方賊來。奸讒潛通。故云侵國內",
    "X26n0517_005:0296c15": "外。然兵農於野。則閭閻有枕席謳歌之歡。驅民為",
    "X26n0517_005:0296c16": "兵。則蒼黎有流離死亡之苦。故又云兵戈等。凡遇",
    "X26n0517_005:0296c17": "此劫數者。亦自作自受耳。豈天授與人哉。△二總",
    "X26n0517_005:0296c18": "結無量。",
    "X26n0517_005:0296c19": "大王。我今略說如是諸難。其有日晝不現。月夜不現。",
    "X26n0517_005:0296c20": "天種種災。無雲雨雪。地種種災。崩裂震動。或復血流。",
    "X26n0517_005:0296c21": "鬼神出現。鳥獸恠異。如是災難。無量無邊。",
    "X26n0517_005:0296c22": "初二句。結前。其有下九句。指廣。如是下二句。總結。",
    "X26n0517_005:0296c23": "日月。君象也。前云多輪現多色改。為難猶其可爾。",
    "X26n0517_005:0296c24": "今云晝不現。夜不現災可勝道哉。天種下四句。皆",
    "X26n0517_005:0297a01": "上句總。下句別。盖雪雨不有。靉靆常缺。此天之災",
    "X26n0517_005:0297a02": "象不一也。山川震動。崖樹崩裂。此地之災象不一",
    "X26n0517_005:0297a03": "也。水紅血流。應殺殘之兆也。鬼神出現。如厲鬼興",
    "X26n0517_005:0297a04": "戈。邪神干正者。是也。鳥獸恠異。如鼯鼠呼人。商羊",
    "X26n0517_005:0297a05": "舞水者也。凡此皆咎徵。以應惡否運者。如須修弭",
    "X26n0517_005:0297a06": "之神方。只在佛力法力。故下明之。△三勸令持經。",
    "X26n0517_005:0297a07": "一一災起皆須受持讀誦解說此般若波羅蜜多。",
    "X26n0517_005:0297a08": "前明災難蝟集。習因塵封般若。故應於諸災之來。",
    "X26n0517_005:0297a09": "當同一心奉行。盖般若也。迷之則三心不了。百惑",
    "X26n0517_005:0297a10": "叢生。多業招感。萬禍雲臻。悟之則方寸清淨。妖孽",
    "X26n0517_005:0297a11": "潛藏。天道叶和。人事順應。譬之仙方一味。沉痾可",
    "X26n0517_005:0297a12": "寧。時雨一朝。枯稿俱潤。妙哉般若。至矣神功。護國",
    "X26n0517_005:0297a13": "護民。消災弭患者。舍此將何適焉。△三諸王驚問。",
    "X26n0517_005:0297a14": "爾時十六國王。聞佛所說。皆悉驚怖。波斯匿王。白佛",
    "X26n0517_005:0297a15": "言世尊。何故天地有是灾難。",
    "X26n0517_005:0297a16": "七難非常。故諸王聞而驚怖。難非無因。故斯王問",
    "X26n0517_005:0297a17": "云何故。此亦知而權問。欲令一切明其源也。△四",
    "X26n0517_005:0297a18": "佛答所因。",
    "X26n0517_005:0297a19": "佛言大王。由贍部洲。大小國邑。一切人民。不孝父母。",
    "X26n0517_005:0297a20": "不敬師長。沙門婆羅門。國王大臣。不行正法。由此諸",
    "X26n0517_005:0297a21": "惡有是難興。",
    "X26n0517_005:0297a22": "一心為萬法之模範。是故業因從心而起。則果報",
    "X26n0517_005:0297a23": "之來。無不與心相肖。所謂福禍不爽。如影隨形。妍",
    "X26n0517_005:0297a24": "媸雖別。不離一鏡。故云繇贍部洲等。大小國土。即",
    "X26n0517_005:0297b01": "指三等國土也。一切人民。即總標造業之人。不孝",
    "X26n0517_005:0297b02": "下。明所作業相孝為天經地義。至德要道。所謂五",
    "X26n0517_005:0297b03": "孝之用各別。百行之源不殊。心感天地。誠動鬼神。",
    "X26n0517_005:0297b04": "舍孝何得乎。詩云。父母之德。昊天罔極。故不孝即",
    "X26n0517_005:0297b05": "招難也。師長則長養聖胎。開示迷途者。如云。生我",
    "X26n0517_005:0297b06": "者父母。成吾德者師長。得不敬乎。沙門。則勤修道",
    "X26n0517_005:0297b07": "業。求出世者。婆羅門。則居善地。心期善淵者。國王",
    "X26n0517_005:0297b08": "與天為子。與民為王。覆燾無彊者。大臣。則輔世長",
    "X26n0517_005:0297b09": "民調和鼎鼐。提撕黎元者。故不孝不忠。則大本虧",
    "X26n0517_005:0297b10": "亡不敬不尊。則彝倫攸斁。正法有二。一國之正法。",
    "X26n0517_005:0297b11": "即賞罰予奪。仁心仁政是也。二佛之正法。即知因",
    "X26n0517_005:0297b12": "識□明心達本是也。二者缺一。則世出世法。二俱",
    "X26n0517_005:0297b13": "廢矣。故總結云。繇此諸惡有是難興。豈是無因而",
    "X26n0517_005:0297b14": "妄招果。△二讚名勸持。二。初讚名殊勝。三。初約法",
    "X26n0517_005:0297b15": "讚德。",
    "X26n0517_005:0297b16": "大王。般若波羅蜜多。能出生一切諸佛去。一切菩薩",
    "X26n0517_005:0297b17": "解脫法。一切國王無上法。一切有情出離法。",
    "X26n0517_005:0297b18": "老子云。天地之間。其猶橐籥乎。虗而不屈。動而愈",
    "X26n0517_005:0297b19": "出。彼指一氣。為萬化之主宰。然此一氣。亦吾心之",
    "X26n0517_005:0297b20": "妄發。是阿賴耶識相分所攝。猶能如此。況般若虗",
    "X26n0517_005:0297b21": "玄照寂。絕待靈通。而不與萬法為侶。與萬法作對",
    "X26n0517_005:0297b22": "者乎。故能出生世出世法也。於中初句標名顯勝。",
    "X26n0517_005:0297b23": "能出下。別明所出有四。一般若心法。佛佛同此。證",
    "X26n0517_005:0297b24": "入法界故。二般若離相。因位依此。心慧自在故。三",
    "X26n0517_005:0297c01": "般若無等。人王持此。護國尊崇故。四般若普利。黔",
    "X26n0517_005:0297c02": "黎仗此。超脫苦海故。有此四義。該收無餘。凡聖因",
    "X26n0517_005:0297c03": "果。貴賤染淨。故不外此。而別有出生妙利也。△二",
    "X26n0517_005:0297c04": "喻況顯勝。",
    "X26n0517_005:0297c05": "如摩尼寶。體具眾德。能鎮毒龍。諸惡鬼神。能遂人心。",
    "X26n0517_005:0297c06": "所求滿足。能應輪王。名如意珠。能令難陀。跋難陀龍",
    "X26n0517_005:0297c07": "王等大龍王。降注甘雨。澤潤草木。苦於夜暗。置高幢",
    "X26n0517_005:0297c08": "上。光照天地明如日出。",
    "X26n0517_005:0297c09": "喻文有。二初二句總標依體。能鎮下。別顯體義。今",
    "X26n0517_005:0297c10": "初謂般若出生妙利。是未見邊事。摩尼具足眾德。",
    "X26n0517_005:0297c11": "是己見邊事。然理中難明。故約喻顯。以易了知。故",
    "X26n0517_005:0297c12": "云如也。摩尼。此云如意。以滿一切求者心願故。別",
    "X26n0517_005:0297c13": "顯具德有五。一能鎮龍神德。以驪龍神珠。獨耀滄",
    "X26n0517_005:0297c14": "海。毒龍懾伏。神鬼潛踪。如王勑在。即諸侯避路故",
    "X26n0517_005:0297c15": "二能滿眾願德。以求財希利。不遮人意。平等從心。",
    "X26n0517_005:0297c16": "永離貪乏故。三能應輪王德。以金輪應世。七寶千",
    "X26n0517_005:0297c17": "子。禎祥迭出。十善教化。非此不滿生願故。四能注",
    "X26n0517_005:0297c18": "甘露德。以珠伏羣龍。賢喜等王。遵此普雨霶[雨/沱]。成",
    "X26n0517_005:0297c19": "實萬物故。五光明無比德。以破暗除昏。二儀並朗。",
    "X26n0517_005:0297c20": "三光一照故。良以摩尼具上諸德。喻法方極成也。",
    "X26n0517_005:0297c21": "△三以法合顯。",
    "X26n0517_005:0297c22": "此般若波羅蜜多。亦復如是。",
    "X26n0517_005:0297c23": "般若性德。無量無邊。今合上喻。亦略示五。一般若",
    "X26n0517_005:0297c24": "甚深德以菩薩難徹。二乘非分。凡夫妄迷。唯佛究",
    "X26n0517_005:0298a01": "竟故。二般若廣大德。以三乘同依。大覺一道。萬行",
    "X26n0517_005:0298a02": "根源。眾生性地故。三般若神應德。以妙同萬物。性",
    "X26n0517_005:0298a03": "即一切。圓滿萬德。成就三身故。四般若普益德。以",
    "X26n0517_005:0298a04": "示現隨類。說法逗根。增長靈種。滋潤心華故。五般",
    "X26n0517_005:0298a05": "若圓明德。以輝耀古今。光騰上下。千燈一照。慧炬",
    "X26n0517_005:0298a06": "無盡故。如次配喻。五義可知。△二勸興供養。三。初",
    "X26n0517_005:0298a07": "標示供養之法。",
    "X26n0517_005:0298a08": "汝等諸王。應作寶幢。及以旛盖。燒燈散華。廣大供養。",
    "X26n0517_005:0298a09": "寶函盛經。置於寶案。",
    "X26n0517_005:0298a10": "般若為無上法。故應如是供養。幢表摧邪顯正。旛",
    "X26n0517_005:0298a11": "表正法闡揚。盖表慈慧蔭物。燈表智光。華表真因。",
    "X26n0517_005:0298a12": "廣大供養。即以稱性願力之供。供此稱性之法門",
    "X26n0517_005:0298a13": "也。案函悉以寶莊嚴者。非此難表一心故。又法勝",
    "X26n0517_005:0298a14": "則供具亦當殊勝故。△二別明無間供養。",
    "X26n0517_005:0298a15": "若欲行時。常導其前。所在住處。作七寶帳。眾寶為座。",
    "X26n0517_005:0298a16": "置經於上。種種供養。",
    "X26n0517_005:0298a17": "般若空相。雖絕有無。然空不異色。亦不離有無。故",
    "X26n0517_005:0298a18": "誡欲三業罔貳。四儀必俱。覆以寶帳。安以寶座。如",
    "X26n0517_005:0298a19": "斯供養。舉目則慧性照彰。觸途則智明不昧。集此",
    "X26n0517_005:0298a20": "神功妙利。非惟潛消國釁。亦植實相福田於人寰。",
    "X26n0517_005:0298a21": "廣樹生靈大本於曠世矣。語云。言忠信。行篤敬。蠻",
    "X26n0517_005:0298a22": "貊可行。豈拘州里。況般若為本來面目乎。宜其佛",
    "X26n0517_005:0298a23": "之諄諄教誡。而供養念念不替者也。△三喻明供",
    "X26n0517_005:0298a24": "養極功。",
    "X26n0517_005:0298b01": "如事父母。亦如諸天。奉事帝釋。",
    "X26n0517_005:0298b02": "般若出生諸佛。實相如父。觀照如母。故供養者。猶",
    "X26n0517_005:0298b03": "孝子之敬父母。般若萬法宗主。實相證真。觀照涉",
    "X26n0517_005:0298b04": "俗。故供奉者。如諸天之事帝釋。盖父母於孝子為",
    "X26n0517_005:0298b05": "親。孝子當無不盡其誠。帝釋於諸天為大。諸天當",
    "X26n0517_005:0298b06": "無不謹其敬。敬般若如此。孝般若如此。則百福可",
    "X26n0517_005:0298b07": "立至矣。故喻明如此云云。△三釋勸持所因。三。初",
    "X26n0517_005:0298b08": "因過去福力故。",
    "X26n0517_005:0298b09": "大王。我見諸國。一切人王。皆由過去侍五百佛。恭敬",
    "X26n0517_005:0298b10": "供養。得為帝主。一切聖人。得道果者。來生其國。作大",
    "X26n0517_005:0298b11": "利益。",
    "X26n0517_005:0298b12": "佛眼徹視。故圓見諸王夙因。繇於供佛所感勝報",
    "X26n0517_005:0298b13": "也。言供五百佛者。明福慧二因綿遠也。故金剛明",
    "X26n0517_005:0298b14": "一念淨信者。已於無量佛所種諸善根。如來知見",
    "X26n0517_005:0298b15": "如是無量功德者。此也。一切下。四句明影響現化",
    "X26n0517_005:0298b16": "也。至人乘時應世。或示臣輔興王導迷。或現應化",
    "X26n0517_005:0298b17": "開盲發聵。總之住世出世。不離般若為慈航矣。例",
    "X26n0517_005:0298b18": "周姬運昌。孔老迭出。吾佛先祥光而西現。孟莊繼",
    "X26n0517_005:0298b19": "起。吾佛後金像以東流。直若真儒代代出興。高僧",
    "X26n0517_005:0298b20": "時時闡化。非夫應現。難見超塵。必是示跡。方能大",
    "X26n0517_005:0298b21": "利叔世也。△二恐現生福衰故。",
    "X26n0517_005:0298b22": "若王福盡。無道之時。聖人捨去。災難競起。",
    "X26n0517_005:0298b23": "侍佛未達心空。故福德有時而盡。福竭能來否運",
    "X26n0517_005:0298b24": "故聖哲見機而行。是以災火蔓延。即業難競起時",
    "X26n0517_005:0298c01": "也。知此則般若真修。依行不貳。將福如滄海而不",
    "X26n0517_005:0298c02": "竭。禍同虗空以無形矣。信哉。△三作未來利益故。",
    "X26n0517_005:0298c03": "三。初明人王護法為因。",
    "X26n0517_005:0298c04": "大王。若未來世。有諸國王。建立正法。護三寶者。",
    "X26n0517_005:0298c05": "此言般若法為未來作津梁也。建立正法。則行願",
    "X26n0517_005:0298c06": "非邪。護持三寶。則佛光住世。如是則見聞生福。禮",
    "X26n0517_005:0298c07": "敬增信。護國之端倪在於是。故下文感其護國。△",
    "X26n0517_005:0298c08": "二明佛聖遣護為緣。三。初標指其數。",
    "X26n0517_005:0298c09": "我令五方菩薩摩訶薩眾。往護其國。",
    "X26n0517_005:0298c10": "繇前建立護持為因。故令隨方圓應為果。否則狐",
    "X26n0517_005:0298c11": "貉不能煖無氣之人矣。況感至人來護國乎。△二",
    "X26n0517_005:0298c12": "別列光印。五。初東金剛手。",
    "X26n0517_005:0298c13": "東方金剛手菩薩摩訶薩。手持金剛杵。放青色光與",
    "X26n0517_005:0298c14": "四俱胝菩薩。往護其國。",
    "X26n0517_005:0298c15": "東方。則出震利物。仁慈應世者也。名稱金剛手又",
    "X26n0517_005:0298c16": "執金剛杵者。皆顯極堅極利。降伏魔怨。物無能壞",
    "X26n0517_005:0298c17": "也。青色光。即隨方應現也。故真諦記云。青色金剛。",
    "X26n0517_005:0298c18": "能消災厄。喻般若能降業障。又言四俱胝者。即主",
    "X26n0517_005:0298c19": "伴同護也。下倣此知。然據密教解云。金剛手者。內",
    "X26n0517_005:0298c20": "表具大菩提。外表摧伏煩惱。故又云不被三魔。破",
    "X26n0517_005:0298c21": "壞覺心。自體堅固。成金剛智。諸佛建立。破邪見山。",
    "X26n0517_005:0298c22": "故證此定者。常持於掌。故名金剛手(後真諦記并密教不全書",
    "X26n0517_005:0298c23": "但云記云密也)。△二南金剛寶。",
    "X26n0517_005:0298c24": "南方金剛寶菩薩摩訶薩。手執金剛摩尼。放日色光。",
    "X26n0517_005:0299a01": "與四俱胝菩薩。往護其國。",
    "X26n0517_005:0299a02": "南方。則乘虗接物。秉禮安世者也。以金剛寶為名。",
    "X26n0517_005:0299a03": "手執金剛摩尼者。二名華梵殊稱。同一體也。亦總",
    "X26n0517_005:0299a04": "明以虗明貴重。出生如意功德不窮盡也。離為火",
    "X26n0517_005:0299a05": "為日。今放日色者。即隨方現色耳。記云。赤色金剛。",
    "X26n0517_005:0299a06": "對日出火。慧對本覺。出無生智火故。密云。寶有六",
    "X26n0517_005:0299a07": "義。一難得故。二淨無垢故。三有大威德故。四莊嚴",
    "X26n0517_005:0299a08": "世間故。五殊勝無比故。六不變易故。廣釋如彼。此",
    "X26n0517_005:0299a09": "即虗空藏菩薩。△三西金剛利。",
    "X26n0517_005:0299a10": "西方金剛利菩薩摩訶薩。手執金剛劒。放金色光。與",
    "X26n0517_005:0299a11": "四俱胝菩薩。往護其國。",
    "X26n0517_005:0299a12": "西方。因兌兆聖。握義成。物者也。以金剛利為名。手",
    "X26n0517_005:0299a13": "執金剛釰者。總顯權制合宜。同心斷金鋒利神速",
    "X26n0517_005:0299a14": "也。兌為澤。屬金。今放金色光。即隨方表彰耳。記云。",
    "X26n0517_005:0299a15": "白色金剛。能清濁水。般若能清疑濁。密云。金剛利",
    "X26n0517_005:0299a16": "者。即般若波羅蜜利劍。能斷煩惱種故。此即文殊",
    "X26n0517_005:0299a17": "菩薩。△四北金剛藥叉。",
    "X26n0517_005:0299a18": "北方金剛藥叉菩薩摩訶薩。手執金剛鈴。放琉璃色",
    "X26n0517_005:0299a19": "光。與四俱胝藥叉。往護其國。",
    "X26n0517_005:0299a20": "北方。則憑實涉俗。權智方便者也。金剛以藥叉為",
    "X26n0517_005:0299a21": "名。即捷疾救世義。手執金剛鈴者。即開召驚俗義。",
    "X26n0517_005:0299a22": "放琉璃光。以琉璃清水。人天差別見故。亦隨方現",
    "X26n0517_005:0299a23": "光義也。記云。碧色金剛。令人消除諸毒。以表慧破",
    "X26n0517_005:0299a24": "三毒是也。密云。藥叉者。勇猛義。亦盡義。即十六金",
    "X26n0517_005:0299b01": "剛智。普賢行中。第十五智之名也。此智食煩惱。盡",
    "X26n0517_005:0299b02": "盡無餘故。金剛鈴者。表般若警悟愚昧。異生一聞",
    "X26n0517_005:0299b03": "鈴音。覺悟般若智也。此即摧一切魔怨菩薩。△五",
    "X26n0517_005:0299b04": "中般若金剛。",
    "X26n0517_005:0299b05": "五中方。金剛波羅蜜多菩薩摩訶薩。手執金剛輪。放",
    "X26n0517_005:0299b06": "五色光。與四俱胝菩薩。往護其國。",
    "X26n0517_005:0299b07": "四方隨應。故各局一種。中央則集差別。而大成平",
    "X26n0517_005:0299b08": "持者也。故菩薩以般若妙慧到彼岸為名。手執持",
    "X26n0517_005:0299b09": "堅利輪相為用。此皆表般若。為萬行彌綸。萬德輻",
    "X26n0517_005:0299b10": "輳之本也。放五色光者。亦表智光。圓應圓照耳。然",
    "X26n0517_005:0299b11": "此中方。攝真諦記中金剛二種金剛。彼文云。黃色",
    "X26n0517_005:0299b12": "金剛。隨人所須。喻無漏功德。空色金剛。令人空中",
    "X26n0517_005:0299b13": "行坐。喻慧破法執。住真諦理。是也。密云。此菩薩繇",
    "X26n0517_005:0299b14": "持此輪。毗盧成佛時。請轉法輪。乘此法輪。得到彼",
    "X26n0517_005:0299b15": "岸。此即纔發心轉法輪菩薩也(此上言即某菩薩者。依顯教釋)凡",
    "X26n0517_005:0299b16": "此五方金剛。名目不同。總依金剛稱者。以堅中最",
    "X26n0517_005:0299b17": "剛。故名金剛。帝釋方有。薄福難見。今佛因王德。憑",
    "X26n0517_005:0299b18": "法召來。護國妙利。斷可忖矣。豈小補哉。△三結顯",
    "X26n0517_005:0299b19": "其益。",
    "X26n0517_005:0299b20": "是五菩薩摩訶薩。各與如是無量大眾。於汝國中。作",
    "X26n0517_005:0299b21": "大利益。當立形像。而供養之。",
    "X26n0517_005:0299b22": "主伴同來。全顯法力神速。故功德具足。不啻小善",
    "X26n0517_005:0299b23": "因緣。既福國佑民如此。安像供養宜矣。故佛囑勸",
    "X26n0517_005:0299b24": "勗勉。△三明菩薩說呪護國。二。初菩薩興慈二初",
    "X26n0517_005:0299c01": "本願須護。二。初在處護經。",
    "X26n0517_005:0299c02": "爾時金剛手菩薩摩訶薩等。即從座起。頂禮佛足。却",
    "X26n0517_005:0299c03": "住一面。而白佛言。世尊。我等本願。承佛神力。十方世",
    "X26n0517_005:0299c04": "界。一切國土。若有此經。受持讀誦。解說之處。我當各",
    "X26n0517_005:0299c05": "與如是眷屬。於一念頃。即至其所。守護正法。建立正",
    "X26n0517_005:0299c06": "法。",
    "X26n0517_005:0299c07": "文有二。一爾時下。進說威儀。不出三業。二我等下。",
    "X26n0517_005:0299c08": "即陳願護法也。十方廣漠。護法不易。故仗佛神力。",
    "X26n0517_005:0299c09": "兼以願力。方能成就。十方下。泛指此經。所在之處。",
    "X26n0517_005:0299c10": "我等下。正陳主伴同護之力。良以般若在處。即為",
    "X26n0517_005:0299c11": "佛在。此中應起寶塔。諸天供養。故一念頃至神力",
    "X26n0517_005:0299c12": "護持也。守護。即愛護佛法。如護眼目之謂。△二法",
    "X26n0517_005:0299c13": "在國安。",
    "X26n0517_005:0299c14": "令其國界。無諸災難。刀兵疾疫。一切皆除。",
    "X26n0517_005:0299c15": "法在則龍天瞻敬。鬼神欽崇。故於國界。則三災不",
    "X26n0517_005:0299c16": "入其境。萬禍潛消於外矣。蜀新繁縣有苟生者。望",
    "X26n0517_005:0299c17": "空書寫金剛經。至今天雨不濕。以有神覆寶盖。敬",
    "X26n0517_005:0299c18": "之如此。信知般若法門。在處邪崇。無自而入矣。故",
    "X26n0517_005:0299c19": "云一切皆除。△二呪力能護。二。初呪力神速。",
    "X26n0517_005:0299c20": "世尊。我有陀羅尼。能加持擁護。是一切佛。本所修行",
    "X26n0517_005:0299c21": "速疾之門。若人得聞一經於耳。所有罪障悉皆消滅",
    "X26n0517_005:0299c22": "況復誦習。而令通利。以法威力。當令國界。永無眾難。",
    "X26n0517_005:0299c23": "陀羅尼。云總持。謂總一切法持無量義然有無字",
    "X26n0517_005:0299c24": "一字之別。即以護善遮惡為義。此即能護之法也。",
    "X26n0517_005:0300a01": "能加護下。明其利益。以此法能加被冥佑。故下明",
    "X26n0517_005:0300a02": "祕密般若。以般若隱奧。非器不傳。佛佛因之。疾成",
    "X26n0517_005:0300a03": "佛道。佛既如此。況因位乎。又況凡夫乎。故下復明",
    "X26n0517_005:0300a04": "其勝益。如蜾[虫*嬴]之呪螟蛉易也經耳消罪。所謂見",
    "X26n0517_005:0300a05": "聞為種。八難超十地之階。讀誦通利。所謂解行在",
    "X26n0517_005:0300a06": "躬。一生圓曠劫之果。仗此法力。直下轉凡成聖。況",
    "X26n0517_005:0300a07": "憑法力。豈國界而不永無眾難哉。故今謹陳妙利",
    "X26n0517_005:0300a08": "如此。△二正說神呪。",
    "X26n0517_005:0300a09": "即於佛前異口同音。說陀羅尼曰。",
    "X26n0517_005:0300a10": "那謨囉怛娜(二合)怛囉(二合)夜野(一)娜謨(引)阿哩夜(二合)吠",
    "X26n0517_005:0300a11": "(無盖反)[口*路]者娜(引)野(二)怛他(引)薩(藏本作孽)多(引)夜阿羅訶",
    "X26n0517_005:0300a12": "(二合)諦(三)三藐三沒馱(引)野(四)娜莫阿(引)哩野(五)(二合)三",
    "X26n0517_005:0300a13": "滿多跋捺囉(二合)(引)野(六)冒地薩怛嚩(二合)(引)野(七)摩訶",
    "X26n0517_005:0300a14": "薩怛嚩(二合)(引)野(八)摩賀迦(引)嚕抳迦(引)野(九)怛你野",
    "X26n0517_005:0300a15": "他(引)(十)枳穰(二合)娜鉢囉(二合)你(引)閉(十一)惡乞叉(二合)野句勢",
    "X26n0517_005:0300a16": "(十二)鉢囉(二合)底婆(引)娜嚩底(十三)薩嚩沒馱(引)嚩嚕枳諦",
    "X26n0517_005:0300a17": "(十四)喻誐跛哩你濕婆(二合)寧(十五)儼避(引)囉努囉嚩誐(引)",
    "X26n0517_005:0300a18": "係(十六)底哩野(二合)特嚩(二合)(十七)跛哩你濕跛(二合)寧(十八)冒地",
    "X26n0517_005:0300a19": "質多散惹娜你(十九)薩嚩(引)毗曬迦(引)毗瑟訖諦(二合)(二十)",
    "X26n0517_005:0300a20": "達磨娑(引)誐囉三步諦(二十一)阿暮伽室囉(二合)嚩儜(二十",
    "X26n0517_005:0300a21": "二)摩賀三滿多跋捺囉步彌(二十三)涅(奴逸反)哩野(二合)諦",
    "X26n0517_005:0300a22": "(二十四)尾野(二合)羯囉拏(二十五)跛哩鉢囉(二合)跛你(二十六)薩",
    "X26n0517_005:0300a23": "嚩悉馱(二十七)娜麼塞訖哩(二合)諦(二十八)薩嚩冒地薩怛",
    "X26n0517_005:0300a24": "嚩(二合)(二十九)散惹娜你(三十)婆誐嚩底(丁以反)(上同)(三十一)沒馱(引)",
    "X26n0517_005:0300b01": "麼底(三十二)阿囉嬭迦囉嬭(三十三)阿囉拏迦囉嬭(三十四)",
    "X26n0517_005:0300b02": "摩賀鉢囉(二合)枳穰(二合)(三十五)播囉彌諦娑嚩(二合)賀(三十六)",
    "X26n0517_005:0300b03": "然此呪力。與前顯說。力用無殊。但被機之異耳。然",
    "X26n0517_005:0300b04": "生善滅惡。革凡成聖。無以加此。故誦此呪處。天龍",
    "X26n0517_005:0300b05": "歡喜。風雨順時。五穀豐登。兆庶樂業。亦復能鎮一",
    "X26n0517_005:0300b06": "切惡星。隨方變恠。災障不起。人無橫夭。杻械枷鎻。",
    "X26n0517_005:0300b07": "不著其身。晝夜安眠。常無惡夢是娑婆世界。有八",
    "X26n0517_005:0300b08": "萬四千災變惡星。二十八大惡宿。而為上首。復有",
    "X26n0517_005:0300b09": "八大惡星。而為其主作種種形出現世時。能生種",
    "X26n0517_005:0300b10": "種災異。有此呪地悉皆消滅。十二繇旬。成結界地",
    "X26n0517_005:0300b11": "諸惡災祥永不能入。全同楞嚴神呪利益神速也。",
    "X26n0517_005:0300b12": "然五不翻中。即秘密不翻。四例之中。即翻字不翻",
    "X26n0517_005:0300b13": "音。古德遇呪。皆未有釋。以是諸佛秘密語故。非因",
    "X26n0517_005:0300b14": "位所解。但應誦持。消除罪障增益福智。不必強解。",
    "X26n0517_005:0300b15": "唯賢首大師。釋心經呪。通乎二義。一不可解即如",
    "X26n0517_005:0300b16": "上說。二強為解釋。今從後義。依瑜伽教家釋之況",
    "X26n0517_005:0300b17": "是不空三藏所釋如水投水少無異也彼文釋云。",
    "X26n0517_005:0300b18": "那謨囉怛那怛囉夜耶(此是歸依三寶義。若持此經人歸命佛寶即得五族",
    "X26n0517_005:0300b19": "金剛手菩薩以無量眷屬侍衛加持其人。此菩薩尊貴菩提心。佛從菩提心生故。若歸依法寶。則得帝釋",
    "X26n0517_005:0300b20": "并眷屬四天王加護。何以故。帝釋在厄難中。般若加持。現獲利益。豈不尊重法寶。而來擁護。歸命僧寶。則",
    "X26n0517_005:0300b21": "得阿迦尼吒天。并淨五天眷屬。同來加護。以三乘僧眾。常居淨天受樂。安得梵天不來尊重乎)娜",
    "X26n0517_005:0300b22": "謨阿哩耶。吠路者娜野。怛他誐多夜阿囉訶諦。三",
    "X26n0517_005:0300b23": "藐三沒馱野(娜謨者。歸命義。亦稽首頂禮義。阿哩夜。遠惡義。此方會釋。云聖者。吠路者",
    "X26n0517_005:0300b24": "那徧照義。亦云大日義。如世間之日。照此而不照彼。照書不照夜。照此世界。不照彼世界。但得名日。不名",
    "X26n0517_005:0300c01": "為大。毗盧大日。色法二身。普遍法界。十方三世。總皆照徹若知佛德如此。歸命頂禮即得如許諸佛護持",
    "X26n0517_005:0300c02": "也。怛他誐多夜阿羅訶帝三藐三沒駄野三句。如次即如來。應供。正徧知。即十號三號也)曩莫",
    "X26n0517_005:0300c03": "阿利夜(即歸命遠惡義。如上已解釋也)三滿多跋捺囉夜(三滿多者。是普",
    "X26n0517_005:0300c04": "義。跋捺囉者。是賢義。夜字者。即聲明八轉聲中為聲。以為彼作禮。故名為也。下諸夜字。皆倣此知。謂菩薩",
    "X26n0517_005:0300c05": "說三密門。普賢行願。一切諸佛。若不修此不行此。得成佛者。無有是處。既成佛已。於三密門。并普。賢行。而",
    "X26n0517_005:0300c06": "休息者。亦無有是處也)冒地薩怛嚩夜(菩薩義)摩訶薩怛嚩夜",
    "X26n0517_005:0300c07": "(大菩薩義)摩訶迦嚕抳迦夜(大悲者。若歸命聖普賢菩薩。則十方諸佛。悉來加護。",
    "X26n0517_005:0300c08": "以一切諸佛菩薩。皆因修三密門行。普賢行故。是故當尊重也)怛你也他(古云即說。所謂",
    "X26n0517_005:0300c09": "以上文歸命三寶。毗盧普賢也)枳穰娜鉢囉你閉(此云燈。繇此智燈。破諸暗故。即",
    "X26n0517_005:0300c10": "瑜伽以智無所得。為方便。無智無得。即成般若波羅蜜多。此即顯教智燈義。能照一切佛法無碍也)",
    "X26n0517_005:0300c11": "惡乞叉也句勢(惡字。是婀字。為隨文句。便作惡呼。此須云阿字上聲短呼。乞义也。此",
    "X26n0517_005:0300c12": "云盡。句勢。此云藏。即顯教無盡藏義。密教釋婀字一字。為種子。婀字者。詮一切法。本不生故。即是一切字",
    "X26n0517_005:0300c13": "之母。能生一切字。若曉婀字。瑜伽相應。則得諸佛無盡藏。則悟一切法不生。猶如虛空。一切清淨平等。即",
    "X26n0517_005:0300c14": "成無分別智也)鉢囉底婆娜嚩底(顯教即具辨才義。密教即於此句中。取鉢囉一",
    "X26n0517_005:0300c15": "字為種子。鉢囉字者。詮般若波羅蜜多。無所得故。以無所得而為方便。於後得智中。悟一切法不生故。獲",
    "X26n0517_005:0300c16": "得諸佛無盡佛法藏。於後得智中。得四無碍解辨。說法自在故)薩嚩沒馱嚩嚕枳",
    "X26n0517_005:0300c17": "諦(顯教即一切佛所觀察義。密教即取薩之一字為種子。薩字者。即詮一切法平等義。能緣所緣",
    "X26n0517_005:0300c18": "平等平等。能取所取。無所得故。則證真如。當於法流無邊諸佛。觀察護念)喻誐跛哩你",
    "X26n0517_005:0300c19": "濕跛寧(顯教即瑜伽圓成義。密教即取喻之一字為種子。喻字者。詮一切乘無所得。若瑜伽",
    "X26n0517_005:0300c20": "觀智相應。證得圓成。於諸乘中。教理行果。悉皆證得一真如法性也)儼避囉努囉嚩",
    "X26n0517_005:0300c21": "誐係(顯教即甚深難測義。密教即取儼之一字為種子。儼字者。詮一切真如法。無去無來。繇證",
    "X26n0517_005:0300c22": "真如海。實相般若。不可以言詮。唯佛境界。自覺聖智證也)底哩野特嚩跛哩你",
    "X26n0517_005:0300c23": "濕跛寧(顯教即三世圓滿成就義。密教即取底哩野（三合）一字為種子。底哩野者。詮一切法",
    "X26n0517_005:0300c24": "真如平等自性。成就越恒河沙數功德。真如中無三世妄分別。不相應行蘊。堅執惑亂。有為諸法也)",
    "X26n0517_005:0301a01": "冒地質多散惹娜你(顯教即能生菩提心義。密教即以冐字為種子。冐字者。詮",
    "X26n0517_005:0301a02": "一切無縛義。若知自身中菩提心自性。成就三世平等。猶如虛空離諸萬像。則知生佛之心。如自心清淨。",
    "X26n0517_005:0301a03": "則生大悲深生憐愍。以種種方便。令一切有情。至於究竟。離苦解脫。無縛無解。是為廣大菩提心者。所修",
    "X26n0517_005:0301a04": "為也)薩嚩毗曬迦毗色訖諦(顯教即一切灌洒得頂義。密教即取薩字為種",
    "X26n0517_005:0301a05": "子。薩字者。詮一切法無染着義。繇觀察自他。及諸佛心。同一真如。同體大悲者故不染着。於虛空中。諸",
    "X26n0517_005:0301a06": "佛法水灌頂。乃獲三業加持。於無量法。演說自在)達摩婆誐囉三步諦(顯教",
    "X26n0517_005:0301a07": "即法海出生義。密教即取達字為種子。達字者。詮一切法界無所得義。繇住無所得心。第八識中。二執俱",
    "X26n0517_005:0301a08": "生種子。以大智文殊金剛利劍。亦斷無餘。從此始覺大悲。流出等流教法。利眾生故。達字。即文殊菩薩。是",
    "X26n0517_005:0301a09": "種子者也)阿暮伽室囉嚩儜(顯教。釋上句為不空義。依聲明。即無間義。密教即取",
    "X26n0517_005:0301a10": "阿字為種子。阿字者。詮一切法本來涅槃寂靜。繇證此法。徧周法界。諸佛剎會。一聞教法。永無忘失故也)",
    "X26n0517_005:0301a11": "摩賀三滿多跋捺囉步彌涅哩野諦(顯教。即出生大普賢地義。",
    "X26n0517_005:0301a12": "密教即取摩字為種子。摩字者。詮一切法無我義。即人法二無也。若證此者。則出生大普賢地。即證毗盧",
    "X26n0517_005:0301a13": "遮那清淨法身圓滿報身)尾野羯囉拏跛哩鉢囉鉢你(顯教。即獲得記",
    "X26n0517_005:0301a14": "莂義。密教以尾野（二合）一字為種子。尾野者。詮一切法徧滿不可得義。即知一切法自性清淨。自性涅槃。",
    "X26n0517_005:0301a15": "能證所證皆同一性。不增不減。圓證法界也)薩嚩悉馱娜謨塞訖哩諦",
    "X26n0517_005:0301a16": "(顯教。即一切成就者禮敬義。成就者。即菩薩之異名。密教。以薩字為種子。薩字者。詮一切法無堅固義。念",
    "X26n0517_005:0301a17": "念四相遷流滅壞。薩字中有婀字義。若證婀字門。本來不生不滅。亦常恒堅固。喻若金剛。心得自在。能現",
    "X26n0517_005:0301a18": "無量無邊種種身故)薩嚩冒地薩怛嚩散惹娜你(顯教。即出生一切菩",
    "X26n0517_005:0301a19": "薩義。密教。以薩字為種子。薩字者。詮一切法無等義。繇觀此字。心與般若。平等平等。前後剎那。一相清淨。",
    "X26n0517_005:0301a20": "能生一切波羅蜜多。一切地。即名般若佛母也)婆誐嚩底沒馱麼諦(顯教即世",
    "X26n0517_005:0301a21": "尊佛母。婆伽梵。男聲。婆誐嚩底。女聲。二俱會意。釋名世尊義。依聲明對敵。釋不如是。婆伽者。破義。梵是能",
    "X26n0517_005:0301a22": "義。以能破四魔故。又具福慧資糧故。密教。即以婆字為種子。婆字者。詮一切法有不可得。有者。三有義。是",
    "X26n0517_005:0301a23": "故三界唯心。繇心有染淨。有情故亦有染淨耳。若依顯教。觀行般若。作為生因。顯因能生一切佛菩薩。是",
    "X26n0517_005:0301a24": "故名佛母。從前即說以下。至佛母句。於瑜伽教中。成普賢行。十六行中。如聲聞見道位中。十六行是也)",
    "X26n0517_005:0301b01": "阿囉嬭迦囉嬭。阿囉拏迦囉嬭(謂阿字門。一切本不生。即入一切法",
    "X26n0517_005:0301b02": "離塵。是故囉字門。一切離塵義。繇知一切離塵故。即入一切法無諍。是故嬭字門明此。繇知一切法無諍。",
    "X26n0517_005:0301b03": "即入一切法無造作。是故迦字門明此。繇知一切法無造作。即入一切法清淨是故囉字門明此繇知一",
    "X26n0517_005:0301b04": "切法清淨故即入一切法無諍。是故嬭字門明此。繇知一切法無諍故。即入一切法本來寂靜。是故阿字",
    "X26n0517_005:0301b05": "門明此。繇知一切法本來寂靜故。即入一切法無垢。是故囉字門明此。繇知一切法無垢故。即入一切法",
    "X26n0517_005:0301b06": "無諍。是故拏字門明此。繇知一切法無諍故。即入一切法無造作。是故迦字門明此。繇知一切法無造作",
    "X26n0517_005:0301b07": "故。即入無分別智。是故囉字門明一切法無分別。繇知一切法無分別故即入一切法無動。是嬭字門明",
    "X26n0517_005:0301b08": "此。繇知一切法無動。即證摩訶般若波羅蜜多)摩訶鉢囉枳穰。播囉弭諦",
    "X26n0517_005:0301b09": "(顯教。即摩訶大慧到彼岸證得大般若波羅蜜。即依無住涅槃)裟嚩訶(顯教。即無住涅槃。依",
    "X26n0517_005:0301b10": "此涅槃。乃至盡未來際。廣利樂無邊有情。然此陀羅尼釋文。即北藏杜字函第十卷。并鍾字函第八卷。以",
    "X26n0517_005:0301b11": "皆是不空三藏所釋義。故備引於此。用廣見聞。庶幾於瑜伽觀門相應也)然孤山釋楞",
    "X26n0517_005:0301b12": "嚴呪。引天台會義。不出四悉。一世界悉檀。隨方異",
    "X26n0517_005:0301b13": "說。令生歡喜益。二為人悉檀。三對治悉檀。四第一",
    "X26n0517_005:0301b14": "義悉檀。如次得生善破惡入理三益。餘義如彼疏",
    "X26n0517_005:0301b15": "云然呪力難思。人情易忽。見聞信敬。免難消災。循",
    "X26n0517_005:0301b16": "常不持。遇難不滅。如漏巵盛水。噬臍何及。無以王",
    "X26n0517_005:0301b17": "饍。棄如穢食。莫恃凡見。妄斥聖心。吾曹最宜勉旃。",
    "X26n0517_005:0301b18": "勿負菩薩說呪流通護國般若也。△二佛聖讚善。",
    "X26n0517_005:0301b19": "二。初諸佛共護。",
    "X26n0517_005:0301b20": "爾時世尊。聞是說已。讚金剛手等諸菩薩言。善哉善",
    "X26n0517_005:0301b21": "哉。若有誦持此陀羅尼者。我及十方諸佛。悉常加護。",
    "X26n0517_005:0301b22": "諸惡鬼神。敬之如佛。",
    "X26n0517_005:0301b23": "行願玄同。故深喜讚善。總持廣大。故諸佛冥扶。佛",
    "X26n0517_005:0301b24": "尚加護。鬼神豈不敬之如佛哉。△二不久得果。",
    "X26n0517_005:0301c01": "不久當得阿耨多羅三藐三菩提。",
    "X26n0517_005:0301c02": "囚既常護般若。果決速證菩提。形端表正。理勢然",
    "X26n0517_005:0301c03": "也。△四稱名付囑。",
    "X26n0517_005:0301c04": "大王。吾以此經付囑汝等。毗舍離國。憍薩羅國。室羅",
    "X26n0517_005:0301c05": "筏國。摩伽佗國。波羅痆斯國。迦毗羅國。拘尸羅國。憍",
    "X26n0517_005:0301c06": "睒彌國。般遮羅國。波吒羅國。末吐羅國。烏尸尼國。奔",
    "X26n0517_005:0301c07": "吒跛多國。提婆跋多國。迦尸國瞻波國。如是一切諸",
    "X26n0517_005:0301c08": "國王等。皆應受持般若波羅蜜多。",
    "X26n0517_005:0301c09": "封疆雖別。有國是同。故諸王等。俱應受持。以護法",
    "X26n0517_005:0301c10": "護國也。吾以下。總明付囑。毗舍離下。稱名召告。一",
    "X26n0517_005:0301c11": "切下。結勸廣持。如文可解。問。佛世國王。敬佛如此。",
    "X26n0517_005:0301c12": "得不勝乎。答。帝釋尚輕身聞法。重道尊崇。況諸國",
    "X26n0517_005:0301c13": "乎。故宜如此。△三時眾獲益。四。一眾願不生難國。",
    "X26n0517_005:0301c14": "時諸大眾。阿修羅等。聞佛所說。諸災難事。身毛皆豎",
    "X26n0517_005:0301c15": "高聲唱言。願我未來。不生彼國。",
    "X26n0517_005:0301c16": "大眾總攝。修羅別舉。俱前序分雲來眾也。聞佛下。",
    "X26n0517_005:0301c17": "謂七難則天變人事。總括無遺。故聞者心警身懾。",
    "X26n0517_005:0301c18": "彼國則千災萬禍。總收殆盡。故唱云未來不生。所",
    "X26n0517_005:0301c19": "謂未語恍惚成夢境。分明不覺轉身難。其大眾聞",
    "X26n0517_005:0301c20": "而驚疑。不願求生之意乎。△二諸王出家得忍。",
    "X26n0517_005:0301c21": "時十六王。即捨王位。修出家道。具八勝處。十一切處",
    "X26n0517_005:0301c22": "得伏忍信忍。無生法忍。",
    "X26n0517_005:0301c23": "處俗反為得意。聞法知為業緣。故捨世即求出世",
    "X26n0517_005:0301c24": "也。勝處者。能造四大。所造四色。出離貪欲。故名勝",
    "X26n0517_005:0302a01": "處。十一切處。即地水火風青黃赤白空識等也。釋",
    "X26n0517_005:0302a02": "如序分。伏忍。即三賢忍。信忍。即初三地忍。無生忍。",
    "X26n0517_005:0302a03": "即七八九三地忍。諸王得此。則三賢十聖之儔也。",
    "X26n0517_005:0302a04": "詳釋如前。△三人天散華得法。",
    "X26n0517_005:0302a05": "爾時一切人天眾阿修羅等。散曼陀羅華。曼殊沙華。",
    "X26n0517_005:0302a06": "婆師迦華。蘇曼羅華。以供養佛。隨其種性。得三脫門。",
    "X26n0517_005:0302a07": "生空法空。菩提分法。",
    "X26n0517_005:0302a08": "曼陀羅。云適意。曼殊沙。云柔軟。婆師迦。云夏生華。",
    "X26n0517_005:0302a09": "蘇曼那。云善稱意。散華供佛。表回因趣果。故得三",
    "X26n0517_005:0302a10": "脫門。了生空理。即聲聞種性。二空俱得。助道等法。",
    "X26n0517_005:0302a11": "即菩薩種性。此乘戒俱急之人天。故一蒙法雨。隨",
    "X26n0517_005:0302a12": "分受潤。均沾無際。△四菩薩散華得忍。二。初得定",
    "X26n0517_005:0302a13": "住忍。",
    "X26n0517_005:0302a14": "無量無數菩薩摩訶薩。散拘勿頭華。波頭摩華。而供",
    "X26n0517_005:0302a15": "養佛無量三昧。悉皆現前。得住順忍。無生法忍。",
    "X26n0517_005:0302a16": "三昧言無量現前者。即依妙慧稱性而顯發也。順",
    "X26n0517_005:0302a17": "忍。即四五六三地之忍。無生法忍。即七八九三地",
    "X26n0517_005:0302a18": "之忍。云住者。以正入此地。內證觀斷故。△二利生",
    "X26n0517_005:0302a19": "成道。",
    "X26n0517_005:0302a20": "無量無數菩薩摩訶薩。得恒河沙諸三昧門。真俗平",
    "X26n0517_005:0302a21": "等。具無礙解。常起大悲。於百萬億阿僧祇佛剎微塵",
    "X26n0517_005:0302a22": "數世界。廣利眾生。現身成佛。",
    "X26n0517_005:0302a23": "此即第十地之行益也。正定稱性。故數等恒沙。言",
    "X26n0517_005:0302a24": "門者。即或入或出。逆順自在也。真俗平等。即中道",
    "X26n0517_005:0302b01": "二邊不住也。具解行悲。即開法利他不斷也。神力",
    "X26n0517_005:0302b02": "慈力。與佛為隣。故塵界成道。塵界度生也。非第十",
    "X26n0517_005:0302b03": "一地。何能臻此。",
    "X26n0517_005:0302b04": "△第三流通分。二。初當品名題。",
    "X26n0517_005:0302b05": "囑累品第八",
    "X26n0517_005:0302b06": "古德云。以言託之曰囑。以法系之曰累。即付囑大",
    "X26n0517_005:0302b07": "法。憑託擔荷。傳緒無窮者也。下文付託國王有三",
    "X26n0517_005:0302b08": "意。一憑王威力宣演故。二國難仗此。解釋故。三令",
    "X26n0517_005:0302b09": "奕世流通正法故。問。前列三乘大眾八部神祇多",
    "X26n0517_005:0302b10": "矣。何不付囑於此。而偏付於王耶。答。此經原為護",
    "X26n0517_005:0302b11": "國而談。故今唯托國王。應病與藥。不其然乎。△二",
    "X26n0517_005:0302b12": "正演玄文。二。初付囑誡勑。三。初正明付囑。二。初付",
    "X26n0517_005:0302b13": "囑其時。",
    "X26n0517_005:0302b14": "佛告波斯匿王。今誡汝等。吾滅度後。正法欲滅。後五",
    "X26n0517_005:0302b15": "十年。後五百年。後五千年。無佛法僧。",
    "X26n0517_005:0302b16": "佛意欲以般若妙門。付囑有在。故再三誡勸。然此",
    "X26n0517_005:0302b17": "中依秦譯。則與此譯不同。故古疏釋秦文云。八十",
    "X26n0517_005:0302b18": "年者。佛去百年後。五人住持。一迦葉。二阿難。三末",
    "X26n0517_005:0302b19": "田地。三人見佛。相繼住持。經六十年。法行不滅。次",
    "X26n0517_005:0302b20": "商那和修。優婆毱多。此二人不見佛。相繼住持。經",
    "X26n0517_005:0302b21": "四十年。威儀法滅故。於此時。言無佛法僧也。言八",
    "X26n0517_005:0302b22": "百年者。正法年內。二十師住持。並是聖人。正法不",
    "X26n0517_005:0302b23": "滅。第六百年。馬鳴菩薩。第七百年龍樹。皆是菩薩。",
    "X26n0517_005:0302b24": "法亦不滅。八百年中。邪宗熾盛。故此時付囑國王。",
    "X26n0517_005:0302c01": "提婆菩薩。聲王皷申法是也。八千年者。像法。盡末",
    "X26n0517_005:0302c02": "法時。眾生邪見故法滅。古釋雖有憑據。奈與此經",
    "X26n0517_005:0302c03": "五十等。年目不對。愚今雖未多討經論。亦竊論之。",
    "X26n0517_005:0302c04": "此三俱言後者。以佛在世。懸說未來事為後也。後",
    "X26n0517_005:0302c05": "五十年者。即疑懸指二祖阿難時為後也。盖二祖",
    "X26n0517_005:0302c06": "自承嗣迦葉之後。正法住持。諸國隆興。延及末齡。",
    "X26n0517_005:0302c07": "邪法熾盛。故有水潦鶴之屬。羣聚西天。部黨唱和。",
    "X26n0517_005:0302c08": "扇邪言曰。若人生百歲不見水潦鶴。不如生一日。",
    "X26n0517_005:0302c09": "而得能見之。二祖聞云。悲邪見入人至深故。改其",
    "X26n0517_005:0302c10": "偈曰。若人生百歲。不聞生滅法。不如生一日。而能",
    "X26n0517_005:0302c11": "解了之。然邪見易染。正法難登。故水潦以二祖垂",
    "X26n0517_005:0302c12": "老譏之。竟不依其法偈二祖聞此。遂而四派示滅",
    "X26n0517_005:0302c13": "當斯時也。佛法亦暫滅也。後五百年者。疑即懸指",
    "X26n0517_005:0302c14": "大集經中。第五五百歲為後也。彼經云。初五百歲",
    "X26n0517_005:0302c15": "解脫堅固。二五百歲。禪定堅固。三五百歲。多聞堅",
    "X26n0517_005:0302c16": "固。四五百歲。塔寺堅固。五五百歲。鬬諍堅固。既五",
    "X26n0517_005:0302c17": "濁鬬諍。則法不興行。雖有如無也。然金剛亦有況",
    "X26n0517_005:0302c18": "明之義。故彼文云。如來滅後。後五百歲。有持戒修",
    "X26n0517_005:0302c19": "福者。乃至云以此為實。據彼疏意。空生本疑惡世",
    "X26n0517_005:0302c20": "無信。故舉惡世以斷疑耳。後五千年者。即懸指正",
    "X26n0517_005:0302c21": "像已盡。末法現前時為後也。當是時也。則眾生邪",
    "X26n0517_005:0302c22": "見。一切顛倒。不遵遺訓。違越戒律。淳源不追。澆風",
    "X26n0517_005:0302c23": "永扇。祗園坵墟。鹿苑荒穢。九十六種。以趨下為昇",
    "X26n0517_005:0302c24": "高。三界羣生。以火宅為淨土。豈知上聖流涕。法滅",
    "X26n0517_005:0303a01": "天人憂哉。故總結三時。無佛法僧也。然此三意。臆",
    "X26n0517_005:0303a02": "創如此。姑存似考。△二付囑人法。",
    "X26n0517_005:0303a03": "此經三寶。付諸國王。建立守護。令我四部。諸弟子等。",
    "X26n0517_005:0303a04": "受持讀誦。解其義理。廣為眾生。宣說法要。令其修習。",
    "X26n0517_005:0303a05": "出離生死。",
    "X26n0517_005:0303a06": "此經指三種般若。二護法門也。能說是佛。所說是",
    "X26n0517_005:0303a07": "法。聽受是僧。故云三寶。然此三寶闡揚流通者。托",
    "X26n0517_005:0303a08": "之國王洪護。堅守者。亦托之國王。以前托四眾。無",
    "X26n0517_005:0303a09": "王威力。不能守護建立故也。令我四部下。謂諸國",
    "X26n0517_005:0303a10": "王。光闡流通。則四部大眾。修心樂道。故能受持不",
    "X26n0517_005:0303a11": "失。讀誦終身。解說兩通。自他兼利。非但三寶住持",
    "X26n0517_005:0303a12": "佛日恒輝。抑且八苦皆空。慾海到岸。故云令其出",
    "X26n0517_005:0303a13": "離等。凡此皆托國王洪護之力也。△二別明誡勑。",
    "X26n0517_005:0303a14": "七。初誡滅法過。四。初舉滅法時。",
    "X26n0517_005:0303a15": "大王。後五濁世。",
    "X26n0517_005:0303a16": "正法欲滅。必五濁交會。人無正見之時也。言五濁",
    "X26n0517_005:0303a17": "者。一命濁。識託四大。隨業延促。生死不得自繇。二",
    "X26n0517_005:0303a18": "煩惱濁。擾亂自心。渾濁障理。即以五鈍使為體。三",
    "X26n0517_005:0303a19": "見濁。貪愛妄染。渾濁障事。即以五利使為體四眾",
    "X26n0517_005:0303a20": "生濁。妄執顛倒。迷己逐物。受胎微形。自取流轉。五",
    "X26n0517_005:0303a21": "劫濁。三災增劇。眾難交會世道交喪。氣運晦暝之",
    "X26n0517_005:0303a22": "時也。然劫濁無別體。即攬前四濁熾然立名。故法",
    "X26n0517_005:0303a23": "華云。劫濁亂時。眾生垢重等。問。濁取何義以立名",
    "X26n0517_005:0303a24": "耶。答。妙淨明心。清淨澄凝。加以惑業四大。則匪清",
    "X26n0517_005:0303b01": "斯濁。如楞嚴說。譬彼清水與彼灰沙二體法爾。性",
    "X26n0517_005:0303b02": "不相循。假如有人。取彼灰沙投入淨水。土失留礙。",
    "X26n0517_005:0303b03": "水忘清潔。容貌汩然。名之為濁。汝濁五重。亦復如",
    "X26n0517_005:0303b04": "是然彼五濁義相。與今經大異。唯濁義相同。故引",
    "X26n0517_005:0303b05": "之為證。△三明滅法人。",
    "X26n0517_005:0303b06": "一切國王。王子。大臣。自恃高貴。破滅吾教。明作制法。",
    "X26n0517_005:0303b07": "佛智明徹。三千年前。預識末法。時勢如此。故向下",
    "X26n0517_005:0303b08": "七誡。毫無錯謬。明若指掌。情境真實也。盖欲佛法",
    "X26n0517_005:0303b09": "不可滅也。如兩儀三光。終古。運行。如菽粟水火。日",
    "X26n0517_005:0303b10": "用難缺耳。而惑者迷於先見。長其染心。必舉一世",
    "X26n0517_005:0303b11": "之清侶。欲投三毒之深坑。抑獨何歟。然佛法深淵",
    "X26n0517_005:0303b12": "之理。非識情可測而知。如欲必恃其貴高而滅之。",
    "X26n0517_005:0303b13": "請先觀其佛教宗本何如耳。因箋釋及此。冀存其",
    "X26n0517_005:0303b14": "教者。當恤其人。罪其慝者。宜憐其淑。是以聖哲仁",
    "X26n0517_005:0303b15": "善用心至厚也。制者禁止之謂。△三辨滅法過。二。",
    "X26n0517_005:0303b16": "初制止四正。",
    "X26n0517_005:0303b17": "制我弟子。比丘比丘尼。不聽出家修行正道。亦復不",
    "X26n0517_005:0303b18": "聽造佛塔像。",
    "X26n0517_005:0303b19": "出家之道。遠離塵勞。熏修淨業。豁然心開為益不",
    "X26n0517_005:0303b20": "淺。而制止不須出離者何哉。修行之事。淘洗識情。",
    "X26n0517_005:0303b21": "啟牖覺性。寂爾光生。證入甚深。而制止不復修行",
    "X26n0517_005:0303b22": "者。又何哉。至於造塔。則藏佛舍利。近禮遠瞻。功德",
    "X26n0517_005:0303b23": "難量。造像則尊佛形貌。舉手低頭。利益宏廣。而又",
    "X26n0517_005:0303b24": "制止不欲造者何也。凡此盖亦淨習未深。靈種弗",
    "X26n0517_005:0303c01": "培。故以正為倒。以好為惡也。又豈知出家斷染。修",
    "X26n0517_005:0303c02": "行離苦者哉。△二建立三邪。",
    "X26n0517_005:0303c03": "白衣高座。比丘地立。與兵奴法。等無有異。",
    "X26n0517_005:0303c04": "白衣對染衣而言。以白衣即俗。染衣即僧故。高座",
    "X26n0517_005:0303c05": "傳心禪道。超悟者能之。白衣處此。非其宜矣。地立",
    "X26n0517_005:0303c06": "勤侍。分居臧獲者可爾。比丘翹佇。失其理矣。甚而",
    "X26n0517_005:0303c07": "削弱如奴。捍禦如兵。此又是委靡法門衰替佛道",
    "X26n0517_005:0303c08": "之極也。存仁心者。處以理焉斯善矣哉。不然則恐",
    "X26n0517_005:0303c09": "出爾反爾。行將自及。可不畏耶。△四結滅法過。",
    "X26n0517_005:0303c10": "當知爾時。法滅不久。",
    "X26n0517_005:0303c11": "法門前相如此。未有不潰蔽於後者也。故結此云。",
    "X26n0517_005:0303c12": "△二誡壞四眾行。",
    "X26n0517_005:0303c13": "大王。破國因緣。皆汝自作。恃己威力。制四部眾。不聽",
    "X26n0517_005:0303c14": "修福。諸惡比丘。受別請法。知識比丘。共為一心。互相",
    "X26n0517_005:0303c15": "親善。齋會求福。是外道法。都非我教。百姓疾疫。無量",
    "X26n0517_005:0303c16": "苦難。當知爾時。國土破滅。",
    "X26n0517_005:0303c17": "威福自在。喜怒任情。業累日增。福變潛長故始而",
    "X26n0517_005:0303c18": "愆非泛觴。終則滿極破國。此皆自作其因。自受其",
    "X26n0517_005:0303c19": "果。處此時也。不自方寸惺察於修福也。而反四眾",
    "X26n0517_005:0303c20": "遭禁。抑獨何哉。故佛直明如此。諸惡下。明大林之",
    "X26n0517_005:0303c21": "荊棘。大田之稂[禾*秀]也。惡比丘。即違佛律行者。受別",
    "X26n0517_005:0303c22": "請。即希求供事者。知識一心。即黨惡行詐者。互相",
    "X26n0517_005:0303c23": "親善。即結伴媟[卄/執/衣]者。齋會下三句。即似是實非。珷",
    "X26n0517_005:0303c24": "玞混玉。鄭聲亂雅者。故佛直激云。是外道法。又云",
    "X26n0517_005:0304a01": "都非我教。如此。則邪正相寇。真偽互羣。一心過非。",
    "X26n0517_005:0304a02": "難盡名言。異姓災殃。可並而至。國土之破滅也。應",
    "X26n0517_005:0304a03": "在無好人之時也。故結云當知等。△三誡禁不依",
    "X26n0517_005:0304a04": "法。",
    "X26n0517_005:0304a05": "大王。法末世時國王大臣。四部弟子。各作非法。橫與",
    "X26n0517_005:0304a06": "佛教。作諸過咎。非法非律。繫縛比丘。如彼獄囚。當知",
    "X26n0517_005:0304a07": "爾時。法滅不久。",
    "X26n0517_005:0304a08": "正法。則世道交興。心術廣大。末法。則時勢俱偷。見",
    "X26n0517_005:0304a09": "量偏淺。故能昧己靈而作罪。孰警四知。虧自性而",
    "X26n0517_005:0304a10": "造業。橫加三寶直欲丹朱不肖。刑及放勳管蔡無",
    "X26n0517_005:0304a11": "臣。罪及冢宰。苦笞弱門。罔及善類。令覆盆以何伸。",
    "X26n0517_005:0304a12": "俾籲冤而無地。嗟乎。為僧出家。如野鶴孤雲。欲脫",
    "X26n0517_005:0304a13": "非籠之縛。乃被法囚執。似釜魚摶兔竟少離塵之",
    "X26n0517_005:0304a14": "路。目擊法化。心領佛言。再思三復。一噫兩歎。知感",
    "X26n0517_005:0304a15": "世尊。預示於三千年之前。見比丘親受於五濁惡",
    "X26n0517_005:0304a16": "之世。幸願逆順菩薩。各正性命。葆合太和。總不如",
    "X26n0517_005:0304a17": "斯可矣。△四誡自相破滅。三。初誡自毀。",
    "X26n0517_005:0304a18": "大王。我滅度後。四部弟子。一切國王。王子百官。乃是",
    "X26n0517_005:0304a19": "任持護三寶者。而自破滅。如師子身中蟲。自食師子",
    "X26n0517_005:0304a20": "肉。非外道也。",
    "X26n0517_005:0304a21": "三寶有別相同體之異。別相三寶。則王臣依勝田",
    "X26n0517_005:0304a22": "而種福。比丘賴蘭若而養道。各成其志。二互相資。",
    "X26n0517_005:0304a23": "無可破壞之道也。同體三寶。皆不出王臣之一心。",
    "X26n0517_005:0304a24": "故同體依別相而顯現。別相托同體為根宗。護其",
    "X26n0517_005:0304b01": "三寶。即任持一心。若三寶可滅。一心亦可破乎。念",
    "X26n0517_005:0304b02": "果到此。即堅守靈源。城堅福地。終日拳拳。非分外",
    "X26n0517_005:0304b03": "事。何破滅之有乎。如師子下。喻明也。夫天地與我",
    "X26n0517_005:0304b04": "同根。是非原來一體。即血氣之屬。皆民胞物隨。況",
    "X26n0517_005:0304b05": "同體三寶。乃真性一源也耶。故破滅三寶。即破滅",
    "X26n0517_005:0304b06": "自心。如喻師子等。故蓮華面經云。譬如師子命終。",
    "X26n0517_005:0304b07": "身死。水陸空行眾生。不敢食肉。唯師身生蟲。還自",
    "X26n0517_005:0304b08": "食之。法合可知。言非外道者。以外道破滅。乃邪害。",
    "X26n0517_005:0304b09": "正如師子身外之蟲也。故不足恠。唯王臣弘護宜",
    "X26n0517_005:0304b10": "矣。而反破滅如此。不亦大可異乎。故覧此經者。幸",
    "X26n0517_005:0304b11": "於三寶。亦留意守護焉。況三寶功德。脫三途。出三",
    "X26n0517_005:0304b12": "道。證三身。冥三德。翊三綱。無等妙利。孰可思議也。",
    "X26n0517_005:0304b13": "耶。△二誡起惡。",
    "X26n0517_005:0304b14": "壞我法者。得大過咎。正法衰薄。民無正行。諸惡漸增。",
    "X26n0517_005:0304b15": "其壽日減。無復孝子。六親不和。天龍不佑。惡鬼惡龍。",
    "X26n0517_005:0304b16": "日來侵害。災害相繼。為禍縱橫。",
    "X26n0517_005:0304b17": "初二句總標壞法之過。永嘉云。若要不招無間獄。",
    "X26n0517_005:0304b18": "莫謗如來正法輪。故今壞法。業大彌綸。正法下。別",
    "X26n0517_005:0304b19": "明壞法之惡。純真已破。至味喪矣。故云正法衰薄。",
    "X26n0517_005:0304b20": "根本已邪。功德殘矣。故民無正行。諸惡增長。如春",
    "X26n0517_005:0304b21": "園之草。日日更新。其壽日減。如硎刃之石。時時消",
    "X26n0517_005:0304b22": "爍。無復孝子。則不敬佛法之報也。六親不和。則破",
    "X26n0517_005:0304b23": "滅四眾之報也。天龍不佑則應惡緣而招者。惡鬼",
    "X26n0517_005:0304b24": "侵害。則因福薄而祟者。凡此皆壞法之華報也。災",
    "X26n0517_005:0304c01": "恠下。總結壞法之難。法華云病疾延長。如遊園觀",
    "X26n0517_005:0304c02": "即災恠相繼之謂。又云抄劫竊盜。橫罹其殃。即為",
    "X26n0517_005:0304c03": "禍縱橫之謂又日月盈虧。而災緣罔斷其因。出入",
    "X26n0517_005:0304c04": "行藏。而禍孽觸途皆是。故總結如此。△三招殃報。",
    "X26n0517_005:0304c05": "當墮地獄。傍生餓鬼。若得為人。貧窮下賤。諸根不具",
    "X26n0517_005:0304c06": "如影隨形。如響應聲。如人夜書。火滅字存。毀法果報",
    "X26n0517_005:0304c07": "亦復如是。",
    "X26n0517_005:0304c08": "此後生之報也。先法。後喻。墮三途者。以因不歸依",
    "X26n0517_005:0304c09": "三寶故。人趨貧賤者以因未純修五戒故。上二等",
    "X26n0517_005:0304c10": "流果也。諸根不具。即耳不聽法。目不視佛。舌不稱",
    "X26n0517_005:0304c11": "讚。身不禮敬果報也。下約喻明。謂影不離形。響不",
    "X26n0517_005:0304c12": "離聲。如果不離因。因不離果。必然之理也。如人下。",
    "X26n0517_005:0304c13": "復以喻明因果不差也。故經云。無我無造無受者。",
    "X26n0517_005:0304c14": "善惡之業亦不忘。今夫隱處造業唯己獨知。人不",
    "X26n0517_005:0304c15": "及知。如人夜書依火。亦謂己知。而人不知。及火滅",
    "X26n0517_005:0304c16": "而字存焉。造業者。淪浩劫而莫遺。懸疎網而不漏",
    "X26n0517_005:0304c17": "及時至必受報故。如火滅字存。故法合結云。毀法",
    "X26n0517_005:0304c18": "果報。亦復如是。△五誡非理苦役。",
    "X26n0517_005:0304c19": "大王。未來世中一切國王。王子大臣。與我弟子。橫立",
    "X26n0517_005:0304c20": "記籍。設官典主。大小僧統。非理役使。當知爾時。佛法",
    "X26n0517_005:0304c21": "不久。",
    "X26n0517_005:0304c22": "四姓出家。俱名釋子。而末法不規。無端記錄籍貫。",
    "X26n0517_005:0304c23": "橫遍。設官典主。不知何哉。或亦淑慝不分。妍媸弗",
    "X26n0517_005:0304c24": "辨。僧夥眾多。故權立此明鑑耳。若為常式。恐違佛",
    "X26n0517_005:0305a01": "意。僧統。即掌握法紀。鈐束緇流者即大存體格。高",
    "X26n0517_005:0305a02": "踞法署。清範如斯。不為過也。而非理苦役。違道驅",
    "X26n0517_005:0305a03": "奔。又何為哉。古有鸞輿及門。稱疾不起。丹詔三往。",
    "X26n0517_005:0305a04": "堅不出山者。今云法道愈趣愈下。豈不哀哉。△六",
    "X26n0517_005:0305a05": "誡謬信橫制。四。初示修善。",
    "X26n0517_005:0305a06": "大王。未來世中。一切國王。四部弟子。當依十方一切",
    "X26n0517_005:0305a07": "諸佛。常所行道建立流通。",
    "X26n0517_005:0305a08": "王道坦坦。千古同軌。一乘玄門。諸佛齊證。故依之",
    "X26n0517_005:0305a09": "建立。則正教隆盛。風斯淳和。否則多岐忘羊。欲樹",
    "X26n0517_005:0305a10": "法門。不亦難乎。△二示作惡。",
    "X26n0517_005:0305a11": "而惡比丘。為求名利。不依我法。於國王前。自說過患",
    "X26n0517_005:0305a12": "作破法緣。",
    "X26n0517_005:0305a13": "求名利而昧一心。不辭染污。說過患而破大法。弗",
    "X26n0517_005:0305a14": "避譏嫌。惡世比丘。凡以是也。佛豈妄語以矯後人",
    "X26n0517_005:0305a15": "哉。故蓮華面經云。吾於阿僧祇所得菩提法。非外",
    "X26n0517_005:0305a16": "道壞。惡比丘自壞之。吾人應勉也。△三示謬信。",
    "X26n0517_005:0305a17": "其王不別信受此語。",
    "X26n0517_005:0305a18": "不辨誠否。劇依其言。故云謬信。△四示時過。",
    "X26n0517_005:0305a19": "橫立制法。不依佛戒。當知爾時。法滅不久。",
    "X26n0517_005:0305a20": "未閱戒律便制其法。故曰橫立。此不率繇舊章。而",
    "X26n0517_005:0305a21": "多愆多忘者。何法不滅乎。△七誡自作自咎。",
    "X26n0517_005:0305a22": "大王。未來世中。國王大臣。四部弟子。自作破法。破國",
    "X26n0517_005:0305a23": "因緣。身自受之。非佛法咎。天龍捨去。五濁轉增。",
    "X26n0517_005:0305a24": "王臣不護法。而自作破國因緣。故躬自當之。比丘",
    "X26n0517_005:0305b01": "不依法。而自作破法因緣。故身亦自受之。佛法何",
    "X26n0517_005:0305b02": "與其問也。故云非佛法咎。法滅國亂。非豐殷之國",
    "X26n0517_005:0305b03": "界。故天龍捨去。魔強法弱。非聖賢之應世。故五濁",
    "X26n0517_005:0305b04": "轉增。因緣如此。孰可逃乎。△三結成不盡。",
    "X26n0517_005:0305b05": "若具說者窮劫不盡。",
    "X26n0517_005:0305b06": "如上七誡。佛已懸示。意猶在人耳無己之慈。故猶",
    "X26n0517_005:0305b07": "結云不盡。大哉教也。鏤骨銘肌。未足報恩耳。△二",
    "X26n0517_005:0305b08": "依教奉行。二。初依法奉持。四。初諸王傷感。二。初正",
    "X26n0517_005:0305b09": "明傷感。",
    "X26n0517_005:0305b10": "爾時十六大國王。聞說未來如是諸誡。悲啼號泣。聲",
    "X26n0517_005:0305b11": "動三千。天地昏闇。光明不現。",
    "X26n0517_005:0305b12": "吾佛說誠實之言。誡法門之蔽。今之王臣。未嘗不",
    "X26n0517_005:0305b13": "動心注念。而當時十六國王。獨悲聲遠震。兩儀三",
    "X26n0517_005:0305b14": "光昏暗若是焉。道心凜凜。照耀終古。慈風浩浩。披",
    "X26n0517_005:0305b15": "拂而今。真可以涼破法之炎衷。而醒求利之醉眼",
    "X26n0517_005:0305b16": "矣。△二依教護法。",
    "X26n0517_005:0305b17": "時諸王等。各各至心。受持佛語。不制四部。出家學道。",
    "X26n0517_005:0305b18": "當如佛教。",
    "X26n0517_005:0305b19": "忠臣誓而枯竹芽。孝子泣而堅氷解。理也。不足異",
    "X26n0517_005:0305b20": "也。況佛言在耳。諸王豈不欽教旨哉。故受持佛語。",
    "X26n0517_005:0305b21": "端在自修。不制出家。任運修道。若或放逸不規。壞",
    "X26n0517_005:0305b22": "教敗法。抑何貴於不制哉。△二大眾咨嗟。",
    "X26n0517_005:0305b23": "爾時恒河沙等無量大眾。皆共嘆言。當爾之時。世間",
    "X26n0517_005:0305b24": "空虗。是無佛世。",
    "X26n0517_005:0305c01": "聞佛言而慨發。是真心一動。唯恐來世法滅也。故",
    "X26n0517_005:0305c02": "又嘆云。是無佛世。隋靈裕法師。見周氏滅教。悲哀",
    "X26n0517_005:0305c03": "不勝。衣以斬縗。頭絰麻帶。如喪考妣。引同侶夜談",
    "X26n0517_005:0305c04": "正理。晝讀俗書。潛形灰稿。以俟法復。今人壞法者。",
    "X26n0517_005:0305c05": "用法以博衣食。貨名利。可乎哉。△三請問經目。",
    "X26n0517_005:0305c06": "爾時波斯匿王。白佛言。世尊。當何名此經。我等云何",
    "X26n0517_005:0305c07": "奉持。",
    "X26n0517_005:0305c08": "從正說至此。一經之正範畢矣。故請經名目。并奉",
    "X26n0517_005:0305c09": "持法式也。△四佛為垂答。三。初正答經名。",
    "X26n0517_005:0305c10": "佛告大王。此經名為仁王護國般若波羅蜜多。亦得",
    "X26n0517_005:0305c11": "名為甘露法藥。若有服行。能愈諸疾。",
    "X26n0517_005:0305c12": "答中經名有二。一正目。護法保世。俱稱仁王。依法",
    "X26n0517_005:0305c13": "熏修。咸云護國。實相觀照。俱稱般若。即離即到。名",
    "X26n0517_005:0305c14": "波羅蜜多。二兼目。護法護國。自利利他。即甘露法",
    "X26n0517_005:0305c15": "藥。依忍教化。即服行之人。愈疾。即服行之益也。△",
    "X26n0517_005:0305c16": "二讚法廣大。",
    "X26n0517_005:0305c17": "大王。般若波羅蜜多。所有功德。猶如虗空。不可測量。",
    "X26n0517_005:0305c18": "此一法門。出生妙利。注之不竭。取之無盡。以唯佛",
    "X26n0517_005:0305c19": "窮源。因位難徹。故讚之如此。△三功德護國。",
    "X26n0517_005:0305c20": "若有受持讀誦之者。所獲功德。能護仁王。及諸眾生。",
    "X26n0517_005:0305c21": "猶如垣墻。亦如城壁。是故汝等。應當受持。",
    "X26n0517_005:0305c22": "於中有四。一明受持之人。二明功德護國。三喻明",
    "X26n0517_005:0305c23": "護意。四結勸應持。並如文知。△二結會喜持。",
    "X26n0517_005:0305c24": "佛說是經已。彌勒師子月等。無量菩薩摩訶薩。舍利",
    "X26n0517_005:0306a01": "弗。須菩提等。無量聲聞。欲界色界。無量天人。比丘比",
    "X26n0517_005:0306a02": "丘尼。優婆塞優婆夷。阿修羅等。一切大眾。聞佛所說。",
    "X26n0517_005:0306a03": "皆大歡喜。信受奉行。",
    "X26n0517_005:0306a04": "皆大歡喜者。文殊所問經云。有三種義。一說者清",
    "X26n0517_005:0306a05": "淨。不為取著利養所染。二所說清淨。以如實知。真",
    "X26n0517_005:0306a06": "實法體。三得果清淨。以一句染神。咸資彼岸。故聞",
    "X26n0517_005:0306a07": "者信受奉行也。",
    "X26n0517_005:0306a09": "仁王護國般若波羅蜜多經卷下科疏卷五(終)",
    "X26n0517_005:0306a15": "仁王護國經科疏跋",
    "X26n0517_005:0306a17": "仁王護國經。從諸王請也。諸王睹",
    "X26n0517_005:0306a18": "佛光明。照徹三界。想斯殊勝。嘿動護國良因。求聞世",
    "X26n0517_005:0306a19": "諦妙義。我佛預知。不與言護國。先徵護果。次徵護",
    "X26n0517_005:0306a20": "因。二護既明。始乃護國。究竟護國無法。護果因即",
    "X26n0517_005:0306a21": "法。於世諦中。顯第一諦。於第一諦收世諦。噫嘻",
    "X26n0517_005:0306a22": "如來之忠於國大也。果之護。在真空法空。聖見無見。",
    "X26n0517_005:0306a23": "因之護。在一切伏忍。行盡本源。此於國何與。而佛",
    "X26n0517_005:0306a24": "殷殷言之。微哉神哉。妙法不可思議。功德不可思",
    "X26n0517_005:0306b01": "議。為國土法藥。即為護國大用。受持者。如城壍墻",
    "X26n0517_005:0306b02": "壁。刀劒鉾楯。豈不信然。愚庵法師。精通宗教。說法",
    "X26n0517_005:0306b03": "多年。至老始解集此經。發願亦從護",
    "X26n0517_005:0306b04": "國起。予得而讀之始自",
    "X26n0517_005:0306b05": "神祖戊午夏。虜驚初聞。失陷撫順。念無可報",
    "X26n0517_005:0306b06": "國恩者。誓弘此典。以志微忱。屬以嗣法參差。未即如",
    "X26n0517_005:0306b07": "願。值今",
    "X26n0517_005:0306b08": "上正位之二年。虜薄都城。一如",
    "X26n0517_005:0306b09": "世廟時事。賴",
    "X26n0517_005:0306b10": "聖明神武。指頃蕩平。四維燕若。師先從庄庵。岩翳榛",
    "X26n0517_005:0306b11": "中。遠避腥穢。憶昔心願。祈禱",
    "X26n0517_005:0306b12": "佛神冥佑法孫。海濶字雲外者。率徒寂妙等。夜護回",
    "X26n0517_005:0306b13": "寺且值虜宵遁。交錯同途。喜免辱命。於是淨几焚",
    "X26n0517_005:0306b14": "香。再詳昔稿。筆底滾滾湧泉。亦從忍定來也。解成。",
    "X26n0517_005:0306b15": "欲為流通。予曰",
    "X26n0517_005:0306b16": "新聖人登極。轉大法輪。三教會歸。玉帛來集。磐石之",
    "X26n0517_005:0306b17": "安。與天齊量。奚用此經護為。師曰。山僧荷",
    "X26n0517_005:0306b18": "國厚恩。涓埃莫報。此經護",
    "X26n0517_005:0306b19": "國。原佛意也。貴亦猶行佛之意也。敢云仰答",
    "X26n0517_005:0306b20": "高深。實惟踐斯本願。予曰。若是。可以行矣。因序註經",
    "X26n0517_005:0306b21": "始末如此。師少有夙悟。遍禮名山。信口禪機。尊宿",
    "X26n0517_005:0306b22": "吐舌。及長來京。漸藏鋒頴。結小棚為茶庵。法教日",
    "X26n0517_005:0306b23": "盛。愚智咸欽。感動",
    "X26n0517_005:0306b24": "先朝。寸土變為大地。塵沙化為金剎。登講席者。四十",
    "X26n0517_005:0306c01": "餘載。垂老不倦。平等接人。開示無數。噫嘻。師願弘",
    "X26n0517_005:0306c02": "矣。註經先有楞伽唯識佛醫。佛事有藥師科圓覺",
    "X26n0517_005:0306c03": "燈。仁王經。其最後近耄年矣。師別有功行紀甚詳。",
    "X26n0517_005:0306c04": "茲姑述岸略。予以",
    "X26n0517_005:0306c05": "輯瑞。苦足病。偃息寺中。得入師室。頗聞玄緒。今黯然",
    "X26n0517_005:0306c06": "乞歸。慚負",
    "X26n0517_005:0306c07": "聖恩。酬報何日。有愧於愚法師多矣。謹跋。",
    "X26n0517_005:0306c08": "崇禎四年歲次辛未二月朔日",
    "X26n0517_005:0306c09": "楚中湘二非居士石萬程齋沐拜書"
}