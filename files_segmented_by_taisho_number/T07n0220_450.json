{
    "T07n0220_450:0269b05": "大般若波羅蜜多經卷第四百五",
    "T07n0220_450:0269b06": "十",
    "T07n0220_450:0269b08": "三藏法師玄奘奉　詔譯",
    "T07n0220_450:0269b09": "第二分甚深義品第五十五之二",
    "T07n0220_450:0269b10": "爾時，具壽善現復白佛言：「世尊！云何色亦名",
    "T07n0220_450:0269b11": "甚深？云何受、想、行、識亦名甚深？如是乃至云",
    "T07n0220_450:0269b12": "何一切菩薩摩訶薩行亦名甚深？云何諸佛",
    "T07n0220_450:0269b13": "無上正等菩提亦名甚深？」佛告善現：「色真如",
    "T07n0220_450:0269b14": "甚深故，色亦名甚深，受、想、行、識真如甚深故，",
    "T07n0220_450:0269b15": "受、想、行、識亦名甚深，如是乃至一切菩薩摩",
    "T07n0220_450:0269b16": "訶薩行真如甚深故，一切菩薩摩訶薩行亦名",
    "T07n0220_450:0269b17": "甚深，諸佛無上正等菩提真如甚深故，諸佛",
    "T07n0220_450:0269b18": "無上正等菩提亦名甚深。」爾時，善現復白佛",
    "T07n0220_450:0269b19": "言：「云何色真如甚深？云何受、想、行、識真如甚",
    "T07n0220_450:0269b20": "深？如是乃至云何一切菩薩摩訶薩行真如",
    "T07n0220_450:0269b21": "甚深？云何諸佛無上正等菩提真如甚深？」佛",
    "T07n0220_450:0269b22": "告善現：「色真如非即色非離色，是故甚深；受、",
    "T07n0220_450:0269b23": "想、行、識真如非即受、想、行、識非離受、想、行、識，",
    "T07n0220_450:0269b24": "是故甚深；如是乃至一切菩薩摩訶薩行真",
    "T07n0220_450:0269b25": "如非即一切菩薩摩訶薩行非離一切菩薩",
    "T07n0220_450:0269b26": "摩訶薩行，是故甚深；諸佛無上正等菩提真",
    "T07n0220_450:0269b27": "如非即諸佛無上正等菩提非離諸佛無上",
    "T07n0220_450:0269b28": "正等菩提，是故甚深。」具壽善現復白佛言：「如",
    "T07n0220_450:0269b29": "來甚奇微妙方便，為不退轉地菩薩摩訶薩",
    "T07n0220_450:0269c01": "遮遣諸色顯示涅槃，遮遣受、想、行、識顯示涅",
    "T07n0220_450:0269c02": "槃，如是乃至遮遣一切菩薩摩訶薩行顯示",
    "T07n0220_450:0269c03": "涅槃，遮遣諸佛無上正等菩提顯示涅槃，世",
    "T07n0220_450:0269c04": "尊甚奇微妙方便，為不退轉地菩薩摩訶薩",
    "T07n0220_450:0269c05": "遮遣一切若色若非色、若有見若無見、若有",
    "T07n0220_450:0269c06": "對若無對、若世間若出世間、若共若不共、若",
    "T07n0220_450:0269c07": "有漏若無漏、若有為若無為法顯示涅槃。」佛",
    "T07n0220_450:0269c08": "告善現：「如是！如是！如汝所說。如來甚奇微",
    "T07n0220_450:0269c09": "妙方便，為不退轉地菩薩摩訶薩遮遣諸色顯",
    "T07n0220_450:0269c10": "示涅槃，遮遣受、想、行、識顯示涅槃，乃至世尊",
    "T07n0220_450:0269c11": "甚奇微妙方便，為不退轉地菩薩摩訶薩遮",
    "T07n0220_450:0269c12": "遣一切若色若非色、若有見若無見、若有對",
    "T07n0220_450:0269c13": "若無對、若世間若出世間、若共若不共、若",
    "T07n0220_450:0269c14": "有漏若無漏、若有為若無為法顯示涅槃。「復",
    "T07n0220_450:0269c15": "次，善現！諸菩薩摩訶薩應於如是諸甚深處，",
    "T07n0220_450:0269c16": "依止般若波羅蜜多相應理趣，審諦思惟、稱",
    "T07n0220_450:0269c17": "量觀察，應作是念：『我今應如甚深般若波羅",
    "T07n0220_450:0269c18": "蜜多所教而住，我今應如甚深般若波羅蜜",
    "T07n0220_450:0269c19": "多所說而學。』善現！若菩薩摩訶薩能於如是",
    "T07n0220_450:0269c20": "諸甚深處，依止般若波羅蜜多相應理趣，審",
    "T07n0220_450:0269c21": "諦思惟、稱量觀察，如深般若波羅蜜多所教",
    "T07n0220_450:0269c22": "而住，如深般若波羅蜜多所說而學，是菩薩",
    "T07n0220_450:0269c23": "摩訶薩由能如是精勤修學，依深般若波羅",
    "T07n0220_450:0269c24": "蜜多起一念心，尚能攝取無數無量無邊善",
    "T07n0220_450:0269c25": "根，超無量劫生死流轉，疾證無上正等菩提，",
    "T07n0220_450:0269c26": "況能無間常修般若波羅蜜多，恒住菩提相",
    "T07n0220_450:0269c27": "應作意！善現！如多欲人與端嚴女更相愛",
    "T07n0220_450:0269c28": "染共為期契，彼女限礙不獲赴期，此人欲心",
    "T07n0220_450:0269c29": "熾盛流注。善現！於意云何？其人欲念於何",
    "T07n0220_450:0270a01": "處轉？」「世尊！此人欲念於女處轉，謂作是念：",
    "T07n0220_450:0270a02": "『彼何當來共會於此歡娛戲樂？』」「善現！於意云",
    "T07n0220_450:0270a03": "何？其人晝夜幾欲心生？」「世尊！是人晝夜欲念",
    "T07n0220_450:0270a04": "甚多。」佛告善現：「若菩薩摩訶薩依深般若波",
    "T07n0220_450:0270a05": "羅蜜多起一念心，如深般若波羅蜜多所說",
    "T07n0220_450:0270a06": "而學，所超生死流轉劫數，與多欲人經一晝",
    "T07n0220_450:0270a07": "夜所起欲念其數量等。善現！是菩薩摩訶薩",
    "T07n0220_450:0270a08": "隨依般若波羅蜜多所說義趣思惟修學，隨",
    "T07n0220_450:0270a09": "能解脫能礙無上正等菩提所有過罪，是",
    "T07n0220_450:0270a10": "故菩薩依深般若波羅蜜多精勤修學疾證",
    "T07n0220_450:0270a11": "無上正等菩提。善現！若菩薩摩訶薩如深般",
    "T07n0220_450:0270a12": "若波羅蜜多所說而住，經一晝夜所獲功德，",
    "T07n0220_450:0270a13": "若此功德有形量者，殑伽沙等三千大千諸",
    "T07n0220_450:0270a14": "佛世界不能容受。假使充滿如殑伽沙三千",
    "T07n0220_450:0270a15": "大千佛之世界諸餘功德比此功德，百分不",
    "T07n0220_450:0270a16": "及一，千分不及一，百千分不及一，乃至鄔波",
    "T07n0220_450:0270a17": "尼殺曇分亦不及一。「復次，善現！若菩薩摩",
    "T07n0220_450:0270a18": "訶薩遠離般若波羅蜜多，設經殑伽沙數大",
    "T07n0220_450:0270a19": "劫，布施供養佛、法、僧寶，善現！於意云何？是",
    "T07n0220_450:0270a20": "菩薩摩訶薩由此因緣得福多不？」善現對曰：",
    "T07n0220_450:0270a21": "「甚多！世尊！其福無數無量無邊。」佛告善現：「若",
    "T07n0220_450:0270a22": "菩薩摩訶薩依深般若波羅蜜多，經一晝夜",
    "T07n0220_450:0270a23": "如說而學，所獲功德甚多於彼。所以者何？善",
    "T07n0220_450:0270a24": "現！甚深般若波羅蜜多是諸菩薩摩訶薩眾",
    "T07n0220_450:0270a25": "所乘之道，諸菩薩摩訶薩乘此道故，疾至無",
    "T07n0220_450:0270a26": "上正等菩提。「復次，善現！若菩薩摩訶薩遠",
    "T07n0220_450:0270a27": "離般若波羅蜜多，設經殑伽沙數大劫，布施",
    "T07n0220_450:0270a28": "供養預流、一來、不還、阿羅漢、獨覺、菩薩及諸如",
    "T07n0220_450:0270a29": "來應正等覺，善現！於意云何？是菩薩摩訶薩",
    "T07n0220_450:0270b01": "由此因緣得福多不？」善現對曰：「甚多！世尊！其",
    "T07n0220_450:0270b02": "福無數無量無邊。」佛告善現：「若菩薩摩訶薩",
    "T07n0220_450:0270b03": "依深般若波羅蜜多，經一晝夜如說而學，所",
    "T07n0220_450:0270b04": "獲功德甚多於彼。所以者何？善現！諸菩薩",
    "T07n0220_450:0270b05": "摩訶薩行深般若波羅蜜多，超諸聲聞及獨",
    "T07n0220_450:0270b06": "覺地，速入菩薩正性離生，復漸修行諸菩薩",
    "T07n0220_450:0270b07": "行，速證無上正等菩提。「復次，善現！若菩薩摩",
    "T07n0220_450:0270b08": "訶薩遠離般若波羅蜜多，設經殑伽沙數大",
    "T07n0220_450:0270b09": "劫，精勤修學布施、淨戒、安忍、精進、靜慮、般若。",
    "T07n0220_450:0270b10": "善現！於意云何？是菩薩摩訶薩由此因緣得",
    "T07n0220_450:0270b11": "福多不？」善現對曰：「甚多！世尊！其福無數無",
    "T07n0220_450:0270b12": "量無邊。」佛告善現：「若菩薩摩訶薩依深般",
    "T07n0220_450:0270b13": "若波羅蜜多所說而住，經一晝夜精勤修學",
    "T07n0220_450:0270b14": "布施、淨戒、安忍、精進、靜慮、般若，所獲功德甚",
    "T07n0220_450:0270b15": "多於彼。所以者何？善現！甚深般若波羅蜜",
    "T07n0220_450:0270b16": "多是諸菩薩摩訶薩母。何以故？甚深般若",
    "T07n0220_450:0270b17": "波羅蜜多能生菩薩摩訶薩眾，一切菩薩摩",
    "T07n0220_450:0270b18": "訶薩眾依深般若波羅蜜多，速能圓滿諸佛",
    "T07n0220_450:0270b19": "法故。「復次，善現！若菩薩摩訶薩遠離般若",
    "T07n0220_450:0270b20": "波羅蜜多，設經殑伽沙數大劫，以法布施一",
    "T07n0220_450:0270b21": "切有情。善現！於意云何？是菩薩摩訶薩由",
    "T07n0220_450:0270b22": "此因緣得福多不？」善現對曰：「甚多！世尊！其福",
    "T07n0220_450:0270b23": "無數無量無邊。」佛告善現：「若菩薩摩訶薩依",
    "T07n0220_450:0270b24": "深般若波羅蜜多所說而住，經一晝夜以法",
    "T07n0220_450:0270b25": "布施一切有情，所獲功德甚多於彼。所以者",
    "T07n0220_450:0270b26": "何？善現！若菩薩摩訶薩遠離般若波羅蜜多，",
    "T07n0220_450:0270b27": "則為遠離一切智智。若菩薩摩訶薩不離般",
    "T07n0220_450:0270b28": "若波羅蜜多，則為不離一切智智。是故，善現！",
    "T07n0220_450:0270b29": "若菩薩摩訶薩欲得無上正等菩提，常應不",
    "T07n0220_450:0270c01": "離甚深般若波羅蜜多。「復次，善現！若菩薩摩",
    "T07n0220_450:0270c02": "訶薩遠離般若波羅蜜多，設經殑伽沙數大",
    "T07n0220_450:0270c03": "劫，修行布施波羅蜜多乃至般若波羅蜜多，",
    "T07n0220_450:0270c04": "安住內空乃至無性自性空，安住真如乃至",
    "T07n0220_450:0270c05": "不思議界，安住苦、集、滅、道聖諦，修行四念住",
    "T07n0220_450:0270c06": "乃至八聖道支，修行四靜慮、四無量、四無色",
    "T07n0220_450:0270c07": "定，修行八解脫、八勝處、九次第定、十遍處，修",
    "T07n0220_450:0270c08": "行空、無相、無願解脫門，修行極喜地乃至法",
    "T07n0220_450:0270c09": "雲地，修行一切陀羅尼門、三摩地門，修行五",
    "T07n0220_450:0270c10": "眼、六神通，修行佛十力乃至十八佛不共法，",
    "T07n0220_450:0270c11": "修行無忘失法、恒住捨性，修行一切智、道相",
    "T07n0220_450:0270c12": "智、一切相智。善現！於意云何？是菩薩摩訶薩",
    "T07n0220_450:0270c13": "由此因緣得福多不？」善現對曰：「甚多！世尊！其",
    "T07n0220_450:0270c14": "福無數無量無邊。」佛告善現：「若菩薩摩訶薩",
    "T07n0220_450:0270c15": "依深般若波羅蜜多所說而住，經一晝夜修",
    "T07n0220_450:0270c16": "行布施波羅蜜多乃至修行一切相智，所獲",
    "T07n0220_450:0270c17": "功德甚多於彼。所以者何？善現！若菩薩摩訶",
    "T07n0220_450:0270c18": "薩不遠離般若波羅蜜多，於一切智智而有",
    "T07n0220_450:0270c19": "退轉無有是處。若菩薩摩訶薩遠離般若波",
    "T07n0220_450:0270c20": "羅蜜多，於一切智智而有退轉斯有是處。是",
    "T07n0220_450:0270c21": "故，善現！若菩薩摩訶薩欲得無上正等菩提，",
    "T07n0220_450:0270c22": "常應不離甚深般若波羅蜜多。「復次，善現！若",
    "T07n0220_450:0270c23": "菩薩摩訶薩遠離般若波羅蜜多，設經殑伽",
    "T07n0220_450:0270c24": "沙數大劫，修行種種財施、法施，住空閑處繫",
    "T07n0220_450:0270c25": "念思惟，先所修福與一切有情平等共有迴",
    "T07n0220_450:0270c26": "向無上正等菩提。善現！於意云何？是菩薩摩",
    "T07n0220_450:0270c27": "訶薩由此因緣得福多不？」善現對曰：「甚多！",
    "T07n0220_450:0270c28": "世尊！其福無數無量無邊。」佛告善現：「若菩",
    "T07n0220_450:0270c29": "薩摩訶薩依深般若波羅蜜多所說而住，經",
    "T07n0220_450:0271a01": "一晝夜修行種種財施、法施，住空閑處繫念思",
    "T07n0220_450:0271a02": "惟，先所修福與一切有情平等共有迴向無",
    "T07n0220_450:0271a03": "上正等菩提，所獲功德甚多於彼。所以者何？",
    "T07n0220_450:0271a04": "善現！依深般若波羅蜜多所起迴向，當知是",
    "T07n0220_450:0271a05": "為最勝迴向，遠離般若波羅蜜多所起迴向，",
    "T07n0220_450:0271a06": "當知是為下劣迴向。何以故？善現！甚深般",
    "T07n0220_450:0271a07": "若波羅蜜多能與一切菩提分法為導首故。",
    "T07n0220_450:0271a08": "是故，善現！若菩薩摩訶薩欲得無上正等菩",
    "T07n0220_450:0271a09": "提，常應不離甚深般若波羅蜜多，以所修行",
    "T07n0220_450:0271a10": "種種功德與諸有情平等共有迴向無上正",
    "T07n0220_450:0271a11": "等菩提。「復次，善現！若菩薩摩訶薩遠離般若",
    "T07n0220_450:0271a12": "波羅蜜多，設經殑伽沙數大劫，普緣過去未",
    "T07n0220_450:0271a13": "來現在一切如來、應、正等覺，及諸弟子功德善",
    "T07n0220_450:0271a14": "根和合隨喜，與諸有情平等共有迴向無上",
    "T07n0220_450:0271a15": "正等菩提，善現！於意云何？是菩薩摩訶薩由",
    "T07n0220_450:0271a16": "此因緣得福多不？」善現對曰：「甚多！世尊！其",
    "T07n0220_450:0271a17": "福無數無量無邊。」佛告善現：「若菩薩摩訶薩",
    "T07n0220_450:0271a18": "依深般若波羅蜜多所說而住，經一晝夜普",
    "T07n0220_450:0271a19": "緣過去未來現在一切如來、應、正等覺，及諸弟",
    "T07n0220_450:0271a20": "子功德善根和合隨喜，與諸有情平等共有",
    "T07n0220_450:0271a21": "迴向無上正等菩提，所獲功德甚多於彼。所",
    "T07n0220_450:0271a22": "以者何？善現！一切隨喜迴向功德善根皆",
    "T07n0220_450:0271a23": "以甚深般若波羅蜜多而為上首。是故，善現！",
    "T07n0220_450:0271a24": "若菩薩摩訶薩欲得無上正等菩提，常應不",
    "T07n0220_450:0271a25": "離甚深般若波羅蜜多，於諸善根隨喜迴向",
    "T07n0220_450:0271a26": "所求無上正等菩提。」",
    "T07n0220_450:0271a27": "爾時，具壽善現白佛言：「世尊！如佛所說，諸",
    "T07n0220_450:0271a28": "行皆是分別所作，從妄想生都非實有。以何",
    "T07n0220_450:0271a29": "因緣是諸菩薩摩訶薩等行財施等獲福無",
    "T07n0220_450:0271b01": "數無量無邊？世尊！分別所作財施等福應",
    "T07n0220_450:0271b02": "不能起真實正見，不能趣入正性離生，不能",
    "T07n0220_450:0271b03": "得預流果、或一來果、或不還果、或阿羅漢果、或",
    "T07n0220_450:0271b04": "獨覺菩提，亦不能得所求無上正等菩提。」佛",
    "T07n0220_450:0271b05": "言善現：「如是！如是！如汝所說。諸行皆是分",
    "T07n0220_450:0271b06": "別所作，從妄想生都非實有，分別所作財施",
    "T07n0220_450:0271b07": "等福不能發起真實正見，不能趣入正性離",
    "T07n0220_450:0271b08": "生，不能得預流果乃至不能得無上正等菩",
    "T07n0220_450:0271b09": "提。善現！諸菩薩摩訶薩行深般若波羅蜜",
    "T07n0220_450:0271b10": "多，知一切種分別所作財施等法空無所有，",
    "T07n0220_450:0271b11": "虛妄不實。所以者何？善現！我說一切分別所",
    "T07n0220_450:0271b12": "作財施等法無不皆空性相非有，是虛妄非",
    "T07n0220_450:0271b13": "堅實。何以故？善現！諸菩薩摩訶薩善學內",
    "T07n0220_450:0271b14": "空乃至善學無性自性空，如佛所說而通達",
    "T07n0220_450:0271b15": "故。善現！是菩薩摩訶薩安住空已，如如觀",
    "T07n0220_450:0271b16": "察分別所作財施等福空無所有，虛妄不實，",
    "T07n0220_450:0271b17": "如是如是能不遠離甚深般若波羅蜜多。如",
    "T07n0220_450:0271b18": "如不離甚深般若波羅蜜多，如是如是獲福",
    "T07n0220_450:0271b19": "無數無量無邊，由此因緣起實正見，亦能趣",
    "T07n0220_450:0271b20": "入正性離生乃至能證所求無上正等菩提。」",
    "T07n0220_450:0271b21": "爾時，善現復白佛言：「所說無數、無量、無邊有",
    "T07n0220_450:0271b22": "何差別？」佛告善現：「言無數者，數不可得，不",
    "T07n0220_450:0271b23": "可數在有為界中，不可數在無為界中。言無",
    "T07n0220_450:0271b24": "量者，量不可得，不可量在過去法中，不可",
    "T07n0220_450:0271b25": "量在未來法中，不可量在現在法中。言無邊",
    "T07n0220_450:0271b26": "者，邊不可得，不可測度彼邊際故。」具壽善",
    "T07n0220_450:0271b27": "現白言：「世尊！頗有因緣，色亦說無數無量",
    "T07n0220_450:0271b28": "無邊，受、想、行、識亦說無數無量無邊不？」佛告",
    "T07n0220_450:0271b29": "善現：「有因緣故，色亦說無數無量無邊，受、",
    "T07n0220_450:0271c01": "想、行、識亦說無數無量無邊。」爾時，善現復白",
    "T07n0220_450:0271c02": "佛言：「何因緣故，色亦說無數無量無邊，受、",
    "T07n0220_450:0271c03": "想、行、識亦說無數無量無邊？」佛告善現：「色自",
    "T07n0220_450:0271c04": "性空故亦說無數無量無邊，受、想、行、識自性",
    "T07n0220_450:0271c05": "空故亦說無數無量無邊。」具壽善現復白佛",
    "T07n0220_450:0271c06": "言：「為但色自性空，受、想、行、識自性空，為一切",
    "T07n0220_450:0271c07": "法亦皆自性空耶？」佛告善現：「我先豈不說一",
    "T07n0220_450:0271c08": "切法皆自性空？」善現對曰：「佛雖常說一切法",
    "T07n0220_450:0271c09": "皆自性空，而我亦已了，而諸有情不知、見、覺，",
    "T07n0220_450:0271c10": "故我今者復作是問。世尊！一切法自性空",
    "T07n0220_450:0271c11": "即是無盡，亦是無數，亦是無量，亦是無邊。",
    "T07n0220_450:0271c12": "世尊！一切法自性空中，盡不可得、數不可",
    "T07n0220_450:0271c13": "得、量不可得，邊不可得，由此因緣無盡無",
    "T07n0220_450:0271c14": "數無量無邊，若義若文俱無差別。」佛告善現：",
    "T07n0220_450:0271c15": "「如是！如是！如汝所說。無盡無數無量無邊，若",
    "T07n0220_450:0271c16": "義若文俱無差別，皆共顯了諸法空故。善現！",
    "T07n0220_450:0271c17": "一切法空皆不可說，如來方便說為無盡，或",
    "T07n0220_450:0271c18": "說無數，或說無量，或說無邊，或說為空，或",
    "T07n0220_450:0271c19": "說無相，或說無願，或說無作，或說無生，或",
    "T07n0220_450:0271c20": "說無滅，或說離染，或說寂滅，或說涅槃，或",
    "T07n0220_450:0271c21": "說真如，或說實際，如是等義皆是如來方",
    "T07n0220_450:0271c22": "便演說。」爾時，善現復白佛言：「世尊！甚奇方",
    "T07n0220_450:0271c23": "便善巧諸法實相不可宣說，而為有情方便",
    "T07n0220_450:0271c24": "顯示。世尊！如我解佛所說義者，一切法性",
    "T07n0220_450:0271c25": "皆不可說。」佛告善現：「如是！如是！一切法性",
    "T07n0220_450:0271c26": "皆不可說。何以故？一切法性皆畢竟空，無",
    "T07n0220_450:0271c27": "能宣說畢竟空者。」具壽善現復白佛言：「不可",
    "T07n0220_450:0271c28": "說義有增減不？」佛告善現：「不可說義無增無",
    "T07n0220_450:0271c29": "減。」爾時，善現復白佛言：「若不可說義無增無",
    "T07n0220_450:0272a01": "減者，則布施波羅蜜多乃至般若波羅蜜多",
    "T07n0220_450:0272a02": "亦應無增無減，四念住乃至八聖道支亦應",
    "T07n0220_450:0272a03": "無增無減，四靜慮、四無量、四無色定亦應無",
    "T07n0220_450:0272a04": "增無減，八解脫、八勝處、九次第定、十遍處亦",
    "T07n0220_450:0272a05": "應無增無減，空、無相、無願解脫門亦應無增",
    "T07n0220_450:0272a06": "無減，極喜地乃至法雲地亦應無增無減，陀",
    "T07n0220_450:0272a07": "羅尼門、三摩地門亦應無增無減，五眼、六神",
    "T07n0220_450:0272a08": "通亦應無增無減，如來十力乃至十八佛不",
    "T07n0220_450:0272a09": "共法亦應無增無減，無忘失法、恒住捨性亦",
    "T07n0220_450:0272a10": "應無增無減，一切智、道相智、一切相智亦應",
    "T07n0220_450:0272a11": "無增無減。世尊！若六波羅蜜多無增無減乃",
    "T07n0220_450:0272a12": "至一切智、道相智、一切相智亦無增無減，則",
    "T07n0220_450:0272a13": "應六波羅蜜多無所有乃至一切智、道相智、",
    "T07n0220_450:0272a14": "一切相智亦無所有。若六波羅蜜多無所有",
    "T07n0220_450:0272a15": "乃至一切智、道相智、一切相智亦無所有，云",
    "T07n0220_450:0272a16": "何菩薩摩訶薩修行六波羅蜜多乃至一切智、",
    "T07n0220_450:0272a17": "道相智、一切相智，證得無上正等菩提？」佛告",
    "T07n0220_450:0272a18": "善現：「如是！如是！不可說義無增無減，六",
    "T07n0220_450:0272a19": "波羅蜜多亦無增無減，乃至一切智、道相智、",
    "T07n0220_450:0272a20": "一切相智亦無增無減。不可說義無所有，六",
    "T07n0220_450:0272a21": "波羅蜜多亦無所有，乃至一切智、道相智、一",
    "T07n0220_450:0272a22": "切相智亦無所有。善現！諸菩薩摩訶薩修行",
    "T07n0220_450:0272a23": "般若波羅蜜多，安住般若波羅蜜多，方便善",
    "T07n0220_450:0272a24": "巧，不作是念：『我於般若波羅蜜多乃至布施",
    "T07n0220_450:0272a25": "波羅蜜多若增若減。』但作是念：『唯有名想謂",
    "T07n0220_450:0272a26": "為般若波羅蜜多乃至布施波羅蜜多。』善現！",
    "T07n0220_450:0272a27": "是菩薩摩訶薩修行布施波羅蜜多時，持此",
    "T07n0220_450:0272a28": "布施波羅蜜多俱行作意，并依此起心及善",
    "T07n0220_450:0272a29": "根，與諸有情平等共有迴向無上正等菩提，",
    "T07n0220_450:0272b01": "如佛無上正等菩提微妙甚深而起迴向。如",
    "T07n0220_450:0272b02": "是乃至修行般若波羅蜜多時，持此般若波",
    "T07n0220_450:0272b03": "羅蜜多俱行作意，并依此起心及善根，與諸",
    "T07n0220_450:0272b04": "有情平等共有迴向無上正等菩提，如佛無",
    "T07n0220_450:0272b05": "上正等菩提微妙甚深而起迴向，由此迴向",
    "T07n0220_450:0272b06": "巧方便力證得無上正等菩提。」",
    "T07n0220_450:0272b07": "爾時，具壽善現白佛言：「世尊！何謂無上正等",
    "T07n0220_450:0272b08": "菩提？」佛告善現：「一切法真如是謂無上正等",
    "T07n0220_450:0272b09": "菩提。」爾時，善現復白佛言：「何謂一切法真如，",
    "T07n0220_450:0272b10": "而說一切法真如是謂無上正等菩提？」佛告",
    "T07n0220_450:0272b11": "善現：「諸色真如、受、想、行、識真如是謂無上正",
    "T07n0220_450:0272b12": "等菩提，眼處真如乃至意處真如是謂無上",
    "T07n0220_450:0272b13": "正等菩提，色處真如乃至法處真如是謂無",
    "T07n0220_450:0272b14": "上正等菩提，眼界真如乃至意界真如是謂",
    "T07n0220_450:0272b15": "無上正等菩提，色界真如乃至法界真如是",
    "T07n0220_450:0272b16": "謂無上正等菩提，眼識界真如乃至意識界",
    "T07n0220_450:0272b17": "真如是謂無上正等菩提，眼觸真如乃至意",
    "T07n0220_450:0272b18": "觸真如是謂無上正等菩提，眼觸為緣所生",
    "T07n0220_450:0272b19": "諸受真如乃至意觸為緣所生諸受真如是",
    "T07n0220_450:0272b20": "謂無上正等菩提，地界真如乃至識界真如",
    "T07n0220_450:0272b21": "是謂無上正等菩提，無明真如乃至老死真",
    "T07n0220_450:0272b22": "如是謂無上正等菩提，布施波羅蜜多真如",
    "T07n0220_450:0272b23": "乃至般若波羅蜜多真如是謂無上正等菩",
    "T07n0220_450:0272b24": "提，內空真如乃至無性自性空真如是謂無",
    "T07n0220_450:0272b25": "上正等菩提，苦聖諦真如、集、滅、道聖諦真如",
    "T07n0220_450:0272b26": "是謂無上正等菩提，四念住真如乃至八聖",
    "T07n0220_450:0272b27": "道支真如是謂無上正等菩提，四靜慮真如、",
    "T07n0220_450:0272b28": "四無量、四無色定真如是謂無上正等菩提，",
    "T07n0220_450:0272b29": "八解脫真如、八勝處、九次第定、十遍處真如",
    "T07n0220_450:0272c01": "是謂無上正等菩提，空解脫門真如、無相、無",
    "T07n0220_450:0272c02": "願解脫門真如是謂無上正等菩提，淨觀地",
    "T07n0220_450:0272c03": "真如乃至如來地真如是謂無上正等菩提，",
    "T07n0220_450:0272c04": "極喜地真如乃至法雲地真如是謂無上正",
    "T07n0220_450:0272c05": "等菩提，陀羅尼門真如、三摩地門真如是謂",
    "T07n0220_450:0272c06": "無上正等菩提，五眼真如、六神通真如是謂",
    "T07n0220_450:0272c07": "無上正等菩提，佛十力真如乃至十八佛不",
    "T07n0220_450:0272c08": "共法真如是謂無上正等菩提，無忘失法真",
    "T07n0220_450:0272c09": "如、恒住捨性真如是謂無上正等菩提，預流",
    "T07n0220_450:0272c10": "果真如乃至獨覺菩提真如是謂無上正等菩",
    "T07n0220_450:0272c11": "提，一切智真如、道相智、一切相智真如是謂",
    "T07n0220_450:0272c12": "無上正等菩提，生死真如、涅槃真如是謂無",
    "T07n0220_450:0272c13": "上正等菩提。「善現！一切真如無增無減故諸",
    "T07n0220_450:0272c14": "佛無上正等菩提亦無增無減。善現！諸菩薩",
    "T07n0220_450:0272c15": "摩訶薩不離般若波羅蜜多，常樂安住諸法",
    "T07n0220_450:0272c16": "真如，都不見法有增有減。由此因緣不可說",
    "T07n0220_450:0272c17": "義無增無減，布施波羅蜜多亦無增無減，淨",
    "T07n0220_450:0272c18": "戒、安忍、精進、靜慮、般若波羅蜜多亦無增無",
    "T07n0220_450:0272c19": "減，乃至一切智亦無增無減，道相智、一切相",
    "T07n0220_450:0272c20": "智亦無增無減。不可說義無所有，六波羅蜜",
    "T07n0220_450:0272c21": "多亦無所有，乃至一切智、道相智、一切相智",
    "T07n0220_450:0272c22": "亦無所有。善現！諸菩薩摩訶薩依止無增減、",
    "T07n0220_450:0272c23": "無所有為方便，修行般若波羅蜜多，由此",
    "T07n0220_450:0272c24": "為門集諸功德，便證無上正等菩提。」",
    "T07n0220_450:0272c25": "爾時，具壽善現白佛言：「世尊！若菩薩摩訶薩",
    "T07n0220_450:0272c26": "依止無增減、無所有為方便，修行般若波",
    "T07n0220_450:0272c27": "羅蜜多，由此為門集諸功德，便證無上正等",
    "T07n0220_450:0272c28": "菩提，是菩薩摩訶薩為初心起能證無上正",
    "T07n0220_450:0272c29": "等菩提，為後心起能證無上正等菩提？世尊！",
    "T07n0220_450:0273a01": "是菩薩摩訶薩若初心起能證無上正等菩",
    "T07n0220_450:0273a02": "提，初心起時後心未起，無和合義。若後心起",
    "T07n0220_450:0273a03": "能證無上正等菩提，後心起時前心已滅，無",
    "T07n0220_450:0273a04": "和合義。如是前後心、心所法進退推徵，無和",
    "T07n0220_450:0273a05": "合義，云何可得積集善根？若諸善根不可積",
    "T07n0220_450:0273a06": "集，則諸勝智無由得生，勝智不生，如何菩薩",
    "T07n0220_450:0273a07": "能證無上正等菩提？」佛告善現：「吾當為汝略",
    "T07n0220_450:0273a08": "說譬喻，令有智者於所說義易可得解。善現！",
    "T07n0220_450:0273a09": "於意云何？如然燈時，為初焰能燋炷？為後",
    "T07n0220_450:0273a10": "焰能燋炷？」善現對曰：「如我意解，非初焰能",
    "T07n0220_450:0273a11": "燋炷，亦非離初焰能燋炷；非後焰能燋炷，亦",
    "T07n0220_450:0273a12": "非離後焰能燋炷。」佛告善現：「於意云何？於",
    "T07n0220_450:0273a13": "然燈時炷為燋不？」善現對曰：「世間現見其炷",
    "T07n0220_450:0273a14": "實燋。」佛告善現：「諸菩薩摩訶薩修行般若波",
    "T07n0220_450:0273a15": "羅蜜多，證得無上正等菩提亦復如是。非初",
    "T07n0220_450:0273a16": "心起能證無上正等菩提，亦非離初心起能",
    "T07n0220_450:0273a17": "證無上正等菩提；非後心起能證無上正等",
    "T07n0220_450:0273a18": "菩提，亦非離後心起能證無上正等菩提，而",
    "T07n0220_450:0273a19": "諸菩薩摩訶薩修行般若波羅蜜多，令諸善",
    "T07n0220_450:0273a20": "根漸漸增長，證得無上正等菩提。「復次，善現！",
    "T07n0220_450:0273a21": "諸菩薩摩訶薩從初發心修行般若波羅蜜多，",
    "T07n0220_450:0273a22": "圓滿十地證得無上正等菩提。」爾時，善現白",
    "T07n0220_450:0273a23": "言：「世尊！諸菩薩摩訶薩修學何等十地圓滿，",
    "T07n0220_450:0273a24": "證得無上正等菩提？」佛告善現：「諸菩薩摩訶",
    "T07n0220_450:0273a25": "薩修行極喜地乃至法雲地，令其圓滿證得",
    "T07n0220_450:0273a26": "無上正等菩提，亦學淨觀地乃至如來地，令",
    "T07n0220_450:0273a27": "其圓滿證得無上正等菩提。善現！諸菩薩摩",
    "T07n0220_450:0273a28": "訶薩於此十地精勤修學得圓滿時，非初心",
    "T07n0220_450:0273a29": "起能證無上正等菩提，亦非離初心起能證",
    "T07n0220_450:0273b01": "無上正等菩提；非後心起能證無上正等菩",
    "T07n0220_450:0273b02": "提，亦非離後心起能證無上正等菩提，而諸",
    "T07n0220_450:0273b03": "菩薩摩訶薩，精勤修學十地圓滿證得無上",
    "T07n0220_450:0273b04": "正等菩提。」",
    "T07n0220_450:0273b05": "爾時，具壽善現白佛言：「世尊！如來所說緣起",
    "T07n0220_450:0273b06": "理趣極為甚深，謂諸菩薩摩訶薩，非初心起",
    "T07n0220_450:0273b07": "能證無上正等菩提，亦非離初心起能證無",
    "T07n0220_450:0273b08": "上正等菩提；非後心起能證無上正等菩提，",
    "T07n0220_450:0273b09": "亦非離後心起能證無上正等菩提，而諸菩",
    "T07n0220_450:0273b10": "薩摩訶薩修行般若波羅蜜多，令諸善根漸",
    "T07n0220_450:0273b11": "漸增長，圓滿十地證得無上正等菩提。」佛告",
    "T07n0220_450:0273b12": "善現：「於意云何？若心已滅，更可生不？」善現對",
    "T07n0220_450:0273b13": "曰：「不也！世尊！」佛告善現：「於意云何？若心已",
    "T07n0220_450:0273b14": "生有滅法不？」善現對曰：「如是！世尊！若心已生",
    "T07n0220_450:0273b15": "定有滅法。」佛告善現：「於意云何？有滅法心非",
    "T07n0220_450:0273b16": "當滅不？」善現對曰：「不也！世尊！」佛告善現：「於",
    "T07n0220_450:0273b17": "意云何？心住為如心真如不？」善現對曰：「如",
    "T07n0220_450:0273b18": "是！世尊！如心真如心如是住。」佛告善現：「於",
    "T07n0220_450:0273b19": "意云何？若心住如真如，是心為如真如常不？」",
    "T07n0220_450:0273b20": "善現對曰：「不也！世尊！」佛告善現：「於意云何？",
    "T07n0220_450:0273b21": "諸法真如為甚深不？」善現對曰：「如是！世尊！諸",
    "T07n0220_450:0273b22": "法真如極為甚深。」佛告善現：「於意云何？即",
    "T07n0220_450:0273b23": "真如是心不？」善現對曰：「不也！世尊！」佛告善",
    "T07n0220_450:0273b24": "現：「於意云何？離真如有心不？」善現對曰：「不",
    "T07n0220_450:0273b25": "也！世尊！」佛告善現：「於意云何？即心是真如",
    "T07n0220_450:0273b26": "不？」善現對曰：「不也！世尊！」佛告善現：「於意云",
    "T07n0220_450:0273b27": "何？離心有真如不？」善現對曰：「不也！世尊！」佛",
    "T07n0220_450:0273b28": "告善現：「於意云何？真如為能見真如不？」善",
    "T07n0220_450:0273b29": "現對曰：「不也！世尊！」佛告善現：「於意云何？若",
    "T07n0220_450:0273c01": "菩薩摩訶薩能如是行，是行深般若波羅蜜",
    "T07n0220_450:0273c02": "多不？」善現對曰：「如是！世尊！若菩薩摩訶薩",
    "T07n0220_450:0273c03": "能如是行，是行深般若波羅蜜多。」佛告善現：",
    "T07n0220_450:0273c04": "「於意云何？若菩薩摩訶薩能如是行，為行何",
    "T07n0220_450:0273c05": "處？」善現對曰：「若菩薩摩訶薩能如是行，都",
    "T07n0220_450:0273c06": "無行處。所以者何？世尊！若菩薩摩訶薩行",
    "T07n0220_450:0273c07": "深般若波羅蜜多，無心現行，無現行處。何",
    "T07n0220_450:0273c08": "以故？世尊！若菩薩摩訶薩行深般若波羅蜜",
    "T07n0220_450:0273c09": "多時住真如中，都無現行及現行處、現行者",
    "T07n0220_450:0273c10": "故。」佛告善現：「於意云何？若菩薩摩訶薩行",
    "T07n0220_450:0273c11": "深般若波羅蜜多時為何所行？」善現對曰：「若",
    "T07n0220_450:0273c12": "菩薩摩訶薩行深般若波羅蜜多時，行勝義",
    "T07n0220_450:0273c13": "諦，此中現行及現行處俱無所有，能取、所取",
    "T07n0220_450:0273c14": "不可得故。」佛告善現：「於意云何？若菩薩摩訶",
    "T07n0220_450:0273c15": "薩行深般若波羅蜜多時，行勝義諦中雖不",
    "T07n0220_450:0273c16": "取相而行相不？」善現對曰：「不也！世尊！」佛告",
    "T07n0220_450:0273c17": "善現：「於意云何？是菩薩摩訶薩行深般若波",
    "T07n0220_450:0273c18": "羅蜜多時，行勝義諦中為遣相不？」善現對曰：",
    "T07n0220_450:0273c19": "「不也！世尊！」佛告善現：「於意云何？是菩薩摩",
    "T07n0220_450:0273c20": "訶薩行深般若波羅蜜多時，行勝義諦中遣",
    "T07n0220_450:0273c21": "相想不？」善現對曰：「不也！世尊！」佛告善現：「是",
    "T07n0220_450:0273c22": "菩薩摩訶薩行深般若波羅蜜多時，云何不",
    "T07n0220_450:0273c23": "遣相亦不遣相想？」善現對曰：「是菩薩摩訶薩",
    "T07n0220_450:0273c24": "行深般若波羅蜜多時，不作是念：『我當遣相",
    "T07n0220_450:0273c25": "及遣相想。』亦不作是念：『我當遣無相及遣無",
    "T07n0220_450:0273c26": "相想。』於一切種無分別故。世尊！是菩薩摩",
    "T07n0220_450:0273c27": "訶薩行深般若波羅蜜多，雖能如是離諸分",
    "T07n0220_450:0273c28": "別，而佛十力、四無所畏、四無礙解、大慈、大悲、",
    "T07n0220_450:0273c29": "大喜、大捨、十八佛不共法等，無量無邊殊勝",
    "T07n0220_450:0274a01": "功德未圓滿故，未證無上正等菩提。世尊！是",
    "T07n0220_450:0274a02": "菩薩摩訶薩成就微妙方便善巧，由此微妙",
    "T07n0220_450:0274a03": "方便善巧，於一切法不成不壞、不取不遣。何",
    "T07n0220_450:0274a04": "以故？世尊！是菩薩摩訶薩，達一切法自相空",
    "T07n0220_450:0274a05": "故。世尊！是菩薩摩訶薩住一切法自相空中，",
    "T07n0220_450:0274a06": "為度諸有情入三三摩地，大悲願力所引逼",
    "T07n0220_450:0274a07": "故，依此三定成熟有情。」佛告善現：「如是！如",
    "T07n0220_450:0274a08": "是！如汝所說。」具壽善現即白佛言：「是菩薩摩",
    "T07n0220_450:0274a09": "訶薩云何入此三三摩地成熟有情？」佛告善",
    "T07n0220_450:0274a10": "現：「是菩薩摩訶薩安住空三摩地，見諸有情",
    "T07n0220_450:0274a11": "多執我、我所者，以方便力教令安住空三摩",
    "T07n0220_450:0274a12": "地。是菩薩摩訶薩安住無相三摩地，見諸有",
    "T07n0220_450:0274a13": "情多行諸法相者，以方便力教令安住無相",
    "T07n0220_450:0274a14": "三摩地。是菩薩摩訶薩安住無願三摩地，見",
    "T07n0220_450:0274a15": "諸有情多有所願樂者，以方便力教令安住",
    "T07n0220_450:0274a16": "無願三摩地。善現！是菩薩摩訶薩行深般若",
    "T07n0220_450:0274a17": "波羅蜜多時，如是入此三三摩地，隨其所應",
    "T07n0220_450:0274a18": "方便成熟一切有情。」",
    "T07n0220_450:0274a19": "大般若波羅蜜多經卷第四百五十"
}