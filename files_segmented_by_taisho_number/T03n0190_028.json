{
    "T03n0190_028:0782a02": "2佛本行集經卷第二十八",
    "T03n0190_028:0782a04": "隋天竺三藏闍那崛多譯",
    "T03n0190_028:0782a05": "魔怖菩薩品中",
    "T03n0190_028:0782a06": "「爾時，彼等魔諸女輩，善解婦女妖幻之事，更",
    "T03n0190_028:0782a07": "復別為餘誑惑法，媚亂菩薩，而說偈言：",
    "T03n0190_028:0782a08": "「『初春佳麗好時節，　　果木林樹悉開花，",
    "T03n0190_028:0782a09": "如此美景可歡娛。　　仁色豐盈甚端正，",
    "T03n0190_028:0782a10": "現今幼年情逸蕩，　　正是丈夫行樂時，",
    "T03n0190_028:0782a11": "欲求菩提道甚難，　　仁可迴心受世樂。",
    "T03n0190_028:0782a12": "宜觀我等天女輩，　　可喜形貌柔軟身，",
    "T03n0190_028:0782a13": "以諸瓔珞自莊嚴，　　誰今能得如是體？",
    "T03n0190_028:0782a14": "仁感得已何不受？　　我身香潔如蓮花，",
    "T03n0190_028:0782a15": "世間如此福德人，　　何故捨之而不用？",
    "T03n0190_028:0782a16": "頭髮光明紺青色，　　恒以雜種香澤熏，",
    "T03n0190_028:0782a17": "奇異摩尼為寶鬘，　　作花持以插其上。",
    "T03n0190_028:0782a18": "我等額廣頭圓滿，　　眉目平正甚脩揚，",
    "T03n0190_028:0782a19": "清淨等彼青蓮花，　　其鼻皆如鸚鵡鳥，",
    "T03n0190_028:0782a20": "口脣明曜赤朱色，　　或如頻婆羅果形，",
    "T03n0190_028:0782a21": "亦似珊瑚及胭脂，　　齒如珂貝甚白淨，",
    "T03n0190_028:0782a22": "舌薄猶如蓮花葉，　　語言歌詠出妙音，",
    "T03n0190_028:0782a23": "猶如緊陀羅女聲，　　兩乳百媚皆精妙，",
    "T03n0190_028:0782a24": "又復猶如石榴果，　　腰軟纖細如弓弝，",
    "T03n0190_028:0782a25": "脊膂寬博潤而平，　　猶如象王頭頂額，",
    "T03n0190_028:0782a26": "雙髀軟白洪端直，　　其狀猶若象鼻𦟛，",
    "T03n0190_028:0782a27": "兩脛正等纖而圓，　　清淨猶如鹿王𨄔，",
    "T03n0190_028:0782a28": "足下平滿不斜凹，　　赤白猶彼蓮花輝。",
    "T03n0190_028:0782a29": "我等身體可喜容，　　如是眾相莊嚴具，",
    "T03n0190_028:0782b01": "技能一切皆備足，　　快解作諸種音聲，",
    "T03n0190_028:0782b02": "復巧歌舞悅眾心，　　諸天見我皆歡喜，",
    "T03n0190_028:0782b03": "悉各羨我生欲意，　　我等非是不樂仁，",
    "T03n0190_028:0782b04": "仁今見我何不貪？　　又如人覩金寶藏，",
    "T03n0190_028:0782b05": "捨離棄之遠逃走，　　不知財物是樂因，",
    "T03n0190_028:0782b06": "仁之心意亦復然，　　不識五欲之快樂，",
    "T03n0190_028:0782b07": "寂定安禪不取我。　　或可仁者是大癡，",
    "T03n0190_028:0782b08": "何故不受世樂情，　　涅槃道路甚懸遠。』",
    "T03n0190_028:0782b09": "「爾時，菩薩諦心熟視諸魔女目不暫捨，正念",
    "T03n0190_028:0782b10": "微笑𣫍攝諸根定，其身體無愧無慚不急不",
    "T03n0190_028:0782b11": "緩，端直安住猶如須彌心意不傾。自餘方便",
    "T03n0190_028:0782b12": "智慧之門，往昔已曾攝伏一切諸煩惱患，哀",
    "T03n0190_028:0782b13": "愍言音過於梵響，猶如迦羅頻伽鳥聲，以偈",
    "T03n0190_028:0782b14": "語彼諸魔女言：",
    "T03n0190_028:0782b15": "「『彼諸世間五欲等，　　多苦多過眾惱纏，",
    "T03n0190_028:0782b16": "由煩惱故失神通，　　無明陷墜墮黑闇。",
    "T03n0190_028:0782b17": "眾生受之不知足，　　我久捨離諸煩牢，",
    "T03n0190_028:0782b18": "如猛火坑毒藥函，　　往昔已來早辭避。",
    "T03n0190_028:0782b19": "既飲甘露智慧水，　　自心覺了欲覺他，",
    "T03n0190_028:0782b20": "當說微密教法門，　　若今受此穢欲事，",
    "T03n0190_028:0782b21": "終不可能得此道。　　若人增長貪愛心，",
    "T03n0190_028:0782b22": "是則名為大愚癡，　　既自不能得自利，",
    "T03n0190_028:0782b23": "況復能利於一切，　　是故我今心不耽。",
    "T03n0190_028:0782b24": "世間五欲燒眾生，　　猶如劫火災萬物，",
    "T03n0190_028:0782b25": "五欲猶如水泡沫，　　亦如幻焰無一真，",
    "T03n0190_028:0782b26": "虛假誑惑於凡夫，　　智者誰應樂此事？",
    "T03n0190_028:0782b27": "猶如童蒙小兒輩，　　戲於自許糞穢中，",
    "T03n0190_028:0782b28": "迷惑愚癡無智人，　　見著種種諸瓔珞，",
    "T03n0190_028:0782b29": "觀已便生欲心想。　　頭髮根本從腦生，",
    "T03n0190_028:0782c01": "臭穢醜陋劇癰瘡，　　牙齒增長猶飲出，",
    "T03n0190_028:0782c02": "脣口耳鼻及眼等，　　一切皆如水上泡，",
    "T03n0190_028:0782c03": "腰髂脊背及尻臀，　　臭處不淨從血有，",
    "T03n0190_028:0782c04": "腹肚屎尿之囊袋，　　不淨諸物滿其間，",
    "T03n0190_028:0782c05": "是業皆從愛所生。　　譬如造輪為碾磑，",
    "T03n0190_028:0782c06": "愚癡受樂亦如是。　　若有一切諸智人，",
    "T03n0190_028:0782c07": "分別是等眾患殃，　　此處不受如斯樂。",
    "T03n0190_028:0782c08": "身體日夜常流血，　　臭處不憙以眼看，",
    "T03n0190_028:0782c09": "兩䏶兩脛雙脚趺，　　筋骨相縛而立住。",
    "T03n0190_028:0782c10": "我觀汝等今如此，　　如幻如化如夢為，",
    "T03n0190_028:0782c11": "一切悉從因緣生，　　五欲無有真實德，",
    "T03n0190_028:0782c12": "五欲能失諸聖道，　　牽人將入惡道中，",
    "T03n0190_028:0782c13": "五欲猶如大火坑，　　亦如雜毒滿諸器，",
    "T03n0190_028:0782c14": "如瞋蛇頭不可觸。　　此處愚癡多被迷，",
    "T03n0190_028:0782c15": "強作淨想橫生貪，　　五欲如受雇客作，",
    "T03n0190_028:0782c16": "與諸婦人作奴僕。　　捨彼淨戒行道心，",
    "T03n0190_028:0782c17": "及離智慧寂定禪，　　住於憒亂喧鬧裏，",
    "T03n0190_028:0782c18": "捨諸妙法取欲戲，　　彼人墮地獄不疑。",
    "T03n0190_028:0782c19": "是等諸幻我見來，　　以是意中不貪樂，",
    "T03n0190_028:0782c20": "欲求畢竟自在樂，　　亦教他人令共同，",
    "T03n0190_028:0782c21": "我以解脫彼世間，　　如虛空風不可縛。",
    "T03n0190_028:0782c22": "汝等魔女若滿此，　　世間一切諸眾生，",
    "T03n0190_028:0782c23": "我心終不分別之，　　暫共汝等行五欲。",
    "T03n0190_028:0782c24": "我久已除瞋恚恨，　　愚癡貪欲一切無，",
    "T03n0190_028:0782c25": "諸佛大智聖世尊，　　心無有礙如空體。』",
    "T03n0190_028:0782c26": "「爾時，魔王波旬女等，善解女人幻惑之法，更",
    "T03n0190_028:0782c27": "加情態，益顯嬌姿，莊嚴其身，亦現美妙音",
    "T03n0190_028:0782c28": "辭巧便，來媚菩薩。而有偈說：",
    "T03n0190_028:0782c29": "「『魔王波旬有三女，　　可愛可喜喜見儔，",
    "T03n0190_028:0783a01": "在諸女中最尊豪，　　魔王教令善嚴飾，",
    "T03n0190_028:0783a02": "速疾往詣菩薩所，　　現諸幻惑作嬌姿，",
    "T03n0190_028:0783a03": "使身猶如弱樹枝，　　婀娜隨風而搖動。",
    "T03n0190_028:0783a04": "在於菩薩前向立，　　歌舞口唱如是言：",
    "T03n0190_028:0783a05": "「仁善釋子當作王，　　云何坐彼大樹下？",
    "T03n0190_028:0783a06": "此盛上春妙時節，　　男女合會生喜歡，",
    "T03n0190_028:0783a07": "猶如諸鳥自相娛，　　欲心一發難止息，",
    "T03n0190_028:0783a08": "時至且可共受樂，　　何故守心不觀我？",
    "T03n0190_028:0783a09": "我等今者復以來，　　宜應同行稱心適。」",
    "T03n0190_028:0783a10": "彼聖猶如日初出，　　億劫行諸行積功，",
    "T03n0190_028:0783a11": "其心不動如須彌，　　妙音清激猶雷響，",
    "T03n0190_028:0783a12": "行步安庠若師子，　　語言利益多所成，",
    "T03n0190_028:0783a13": "世間眾生不思量，　　恒為諸欲起鬪諍，",
    "T03n0190_028:0783a14": "既起鬪諍便言訟。　　如是無智等諸人，",
    "T03n0190_028:0783a15": "常為如此苦惱煎。　　智人知之不隨順，",
    "T03n0190_028:0783a16": "捐棄出家而遠離，　　處於山林以自娛。",
    "T03n0190_028:0783a17": "我今時節已現前，　　欲證常住甘露法，",
    "T03n0190_028:0783a18": "先須降伏彼魔眾，　　然後當成十力尊。",
    "T03n0190_028:0783a19": "其魔波旬諸女等，　　更白菩薩如是言：",
    "T03n0190_028:0783a20": "「仁者面目如淨花，　　願聽我等諸語說，",
    "T03n0190_028:0783a21": "但且受於世王位，　　自在最勝上尊豪，",
    "T03n0190_028:0783a22": "若臥若坐及起行，　　作妙音聲無斷絕，",
    "T03n0190_028:0783a23": "菩提極果甚難得，　　況復諸佛智慧身，",
    "T03n0190_028:0783a24": "解脫正路行涉難，　　仁見有誰往能到？」",
    "T03n0190_028:0783a25": "是時菩薩復報彼：　　「我當決定作法王，",
    "T03n0190_028:0783a26": "於天人中自在尊，　　轉妙法輪無有上，",
    "T03n0190_028:0783a27": "具足十力無所畏，　　在於三界獨巍巍，",
    "T03n0190_028:0783a28": "諸學無學弟子群，　　千億萬數圍繞我，",
    "T03n0190_028:0783a29": "口常作如是讚歎，　　大聖出興除世疑。",
    "T03n0190_028:0783b01": "我當為彼說法時，　　遊行處處隨心意，",
    "T03n0190_028:0783b02": "是故我於世間內，　　不樂一切五欲歡。」",
    "T03n0190_028:0783b03": "魔女復白菩薩言：　　「仁今少壯甚可惜，",
    "T03n0190_028:0783b04": "衰朽年老時未至，　　色力強盛且恣情，",
    "T03n0190_028:0783b05": "必其羸瘦不能堪，　　乃可捨此身端正。",
    "T03n0190_028:0783b06": "我等華容悉三五，　　正是仁者好良朋，",
    "T03n0190_028:0783b07": "五欲嬉戲最㛹妍，　　何故乃然厭離我？",
    "T03n0190_028:0783b08": "仁今若不見容受，　　我等隨逐終不辭。」",
    "T03n0190_028:0783b09": "菩薩復更為說言：　　「今日既得人身體，",
    "T03n0190_028:0783b10": "努力遠離於諸難，　　勤求入彼甘露門，",
    "T03n0190_028:0783b11": "能捨世間苦難時，　　則離人天一切難。",
    "T03n0190_028:0783b12": "及今老病死未至，　　諸惡鬪諍復不興，",
    "T03n0190_028:0783b13": "我等速疾應當行，　　早離於斯諸難處，",
    "T03n0190_028:0783b14": "常住寂然無畏所，　　是彼真實涅槃城。」』",
    "T03n0190_028:0783b15": "「爾時，魔女復說偈言：",
    "T03n0190_028:0783b16": "「『仁在天中如釋天，　　左右端正諸天女，",
    "T03n0190_028:0783b17": "焰摩兜率及化樂，　　他化自在并魔宮，",
    "T03n0190_028:0783b18": "具足翫好無所虧，　　但受五欲莫寂滅。』",
    "T03n0190_028:0783b19": "「爾時，菩薩以偈報言：",
    "T03n0190_028:0783b20": "「『五欲如霜不久住，　　亦如秋雲雨暫時，",
    "T03n0190_028:0783b21": "汝女可畏如蛇瞋，　　帝釋夜摩兜率等，",
    "T03n0190_028:0783b22": "悉屬魔王不自在，　　欲事百怨何可貪。』",
    "T03n0190_028:0783b23": "「爾時，魔女復說偈言：",
    "T03n0190_028:0783b24": "「『仁可不見樹木花，　　諸蜂諸鳥雜音響，",
    "T03n0190_028:0783b25": "地生青色柔軟草，　　復出種種諸妙林，",
    "T03n0190_028:0783b26": "緊陀諸天作伎聲，　　如是妙時可受樂。』",
    "T03n0190_028:0783b27": "「爾時，菩薩以偈報言：",
    "T03n0190_028:0783b28": "「『樹木依時著花果，　　蜂鳥飢渴取氣香，",
    "T03n0190_028:0783b29": "日炙至時地自乾，　　昔佛甘露不可盡。』",
    "T03n0190_028:0783c01": "「爾時，魔女復說偈言：",
    "T03n0190_028:0783c02": "「『仁者面色猶初月，　　觀我顏貌似蓮花，",
    "T03n0190_028:0783c03": "口齒潔白清淨牙，　　如此妙女天中少，",
    "T03n0190_028:0783c04": "況復世間仁已得，　　身心柔順不相違。』",
    "T03n0190_028:0783c05": "「爾時，菩薩以偈報言：",
    "T03n0190_028:0783c06": "「『我觀汝體不淨流，　　諸虫周匝千萬孔，",
    "T03n0190_028:0783c07": "不牢諸惡遍身滿，　　生老病死恒相隨。",
    "T03n0190_028:0783c08": "我求世間最上難，　　真正不退智人道。』",
    "T03n0190_028:0783c09": "彼見六十四種巧，　　手動瓔珞鏁耳璫，",
    "T03n0190_028:0783c10": "被欲箭射微笑言：　　『聖子云何不顛倒？』",
    "T03n0190_028:0783c11": "『諸有見患大仁者，　　見美五欲猶毒󰦘，",
    "T03n0190_028:0783c12": "利刃塗蜜截舌傷，　　欲如蛇頭火坑穽，",
    "T03n0190_028:0783c13": "如人師子行風動，　　樹木山壁悉崩傾，",
    "T03n0190_028:0783c14": "我今威德離欲中，　　棄捨汝等猶如彼。』",
    "T03n0190_028:0783c15": "其諸魔女出百伎，　　衒惑菩薩不動移，",
    "T03n0190_028:0783c16": "菩薩如象師子王，　　猶如須彌住無動，",
    "T03n0190_028:0783c17": "彼等誘誑既不得，　　心生慚愧各低頭，",
    "T03n0190_028:0783c18": "恭敬歡喜讚歎言：　　『尊面淨如蓮花潔，",
    "T03n0190_028:0783c19": "亦如醍醐及秋月，　　巍巍光照若金山，",
    "T03n0190_028:0783c20": "心所求者願當成，　　自度度他千萬眾。』",
    "T03n0190_028:0783c21": "「爾時波旬諸魔女等，力既不能幻惑菩薩，心",
    "T03n0190_028:0783c22": "生愧恥，各自羞慙，相與曲躬，禮菩薩足，圍遶",
    "T03n0190_028:0783c23": "三匝，辭退而行，安庠還向魔波旬邊，到已",
    "T03n0190_028:0783c24": "即白父如是言：『父王！不應舉意向於彼眾生",
    "T03n0190_028:0783c25": "所造作怨讎。何以故？我等昔來不曾見有如",
    "T03n0190_028:0783c26": "是眾生，在欲界中，作是姿態媚惑之事，顯",
    "T03n0190_028:0783c27": "示於彼，不暫移動。又復我等作欲事時，必",
    "T03n0190_028:0783c28": "得枯乾一切人意，猶如旱時諸草木等，必令",
    "T03n0190_028:0783c29": "焦滅，猶如春時酥置日下自然融消。今此丈",
    "T03n0190_028:0784a01": "夫，何緣獨爾？是故父王！唯願莫共彼作怨讎。』",
    "T03n0190_028:0784a02": "即向其父，而說偈言：",
    "T03n0190_028:0784a03": "「『彼形過於瞻蔔色，　　無邊威德勝名聞，",
    "T03n0190_028:0784a04": "不動猶如大山王，　　頂禮已訖今來至，",
    "T03n0190_028:0784a05": "我當委具說其事。　　彼眼色如優鉢羅，",
    "T03n0190_028:0784a06": "微笑觀我心不移，　　面貌清淨視無瞬，",
    "T03n0190_028:0784a07": "不瞋不恨無欲想。　　觀我等如幻化為，",
    "T03n0190_028:0784a08": "假使須彌倒地崩，　　星宿日月悉墮落，",
    "T03n0190_028:0784a09": "大海枯涸水滅盡，　　彼見欲患心不迴。",
    "T03n0190_028:0784a10": "語言微妙令人歡，　　觀我慈悲無欲想，",
    "T03n0190_028:0784a11": "見我無有瞋恚意，　　思惟我體不似癡，",
    "T03n0190_028:0784a12": "察我意行及身體，　　審諦思惟婦女患，",
    "T03n0190_028:0784a13": "是故心不行五欲。　　離欲無欲誰能知？",
    "T03n0190_028:0784a14": "非是人天所度量。　　我等現示婦女諂，",
    "T03n0190_028:0784a15": "彼心若有欲心者，　　心意消滅如乾柴，",
    "T03n0190_028:0784a16": "而觀我等心不欲，　　猶如山王安止住，",
    "T03n0190_028:0784a17": "百福莊嚴功德智，　　具滿檀度戒行圓，",
    "T03n0190_028:0784a18": "千億劫行梵行來，　　清淨眾生大威德，",
    "T03n0190_028:0784a19": "我等頂禮彼金色，　　決定無疑降我魔，",
    "T03n0190_028:0784a20": "必當證正覺菩提。　　我等不願為怨結，",
    "T03n0190_028:0784a21": "此陣難擊我難勝，　　欲降伏彼亦大難。",
    "T03n0190_028:0784a22": "父王但觀虛空中，　　菩薩多眾他方至，",
    "T03n0190_028:0784a23": "種種瓔珞莊嚴體，　　恭敬重心禮彼尊。",
    "T03n0190_028:0784a24": "曼陀羅花等雨雲，　　作妙偈頌歎於彼，",
    "T03n0190_028:0784a25": "十方諸佛皆遣使，　　持雜種妙甘露飡，",
    "T03n0190_028:0784a26": "有識眾類悉皆來，　　無情諸山及雜樹，",
    "T03n0190_028:0784a27": "須彌山神并帝釋，　　頂禮向於功德林。",
    "T03n0190_028:0784a28": "是故父王非是時，　　我等宜應還本處。』",
    "T03n0190_028:0784a29": "「爾時，魔王即說偈言：",
    "T03n0190_028:0784b01": "「『凡人渡河到彼岸，　　欲得掘物必斷根，",
    "T03n0190_028:0784b02": "若作怨結須竟頭，　　諸所為事不可悔。』",
    "T03n0190_028:0784b03": "「時，魔波旬不納長子商主勸言，亦復不受己",
    "T03n0190_028:0784b04": "之諸女諮諫之語，身即自往菩提樹所，到菩",
    "T03n0190_028:0784b05": "薩邊。到已即白菩薩是言：『汝釋沙門！今何求",
    "T03n0190_028:0784b06": "故，來在於此多毒惡龍雲雨野獸、可畏可驚",
    "T03n0190_028:0784b07": "黑夜處所，獨自入斯林樹下坐？汝之比丘，可",
    "T03n0190_028:0784b08": "不畏彼一切諸怨賊盜之人？』",
    "T03n0190_028:0784b09": "「時菩薩報魔波旬言：『魔王波旬！我今欲求寂",
    "T03n0190_028:0784b10": "滅涅槃，往昔諸佛所行之處，最上無畏諸有",
    "T03n0190_028:0784b11": "盡處，以求是故，獨自在此阿蘭若中樹下而",
    "T03n0190_028:0784b12": "坐。』",
    "T03n0190_028:0784b13": "「爾時，魔王即便以偈白菩薩言：",
    "T03n0190_028:0784b14": "「『沙門汝獨在蘭若，　　苦行所希者甚難，",
    "T03n0190_028:0784b15": "具足方便老仙人，　　禪定失已並皆退，",
    "T03n0190_028:0784b16": "況汝年少時盛壯，　　求此勝妙何因由？』",
    "T03n0190_028:0784b17": "「爾時，菩薩復以偈報魔波旬言：",
    "T03n0190_028:0784b18": "「『往古諸仙苦行者，　　精進勇猛未甚深，",
    "T03n0190_028:0784b19": "彼福報善力不強，　　我昔持戒誓牢固，",
    "T03n0190_028:0784b20": "波旬我若不證道，　　終不捨於此樹林。』",
    "T03n0190_028:0784b21": "「爾時，魔王復說偈言：",
    "T03n0190_028:0784b22": "「『我於欲界最為尊，　　帝釋護世皆由我，",
    "T03n0190_028:0784b23": "修羅緊那龍王等，　　阿鼻以來皆我民，",
    "T03n0190_028:0784b24": "汝亦在於我界中，　　速起自憶離此樹。』",
    "T03n0190_028:0784b25": "「爾時，菩薩復以偈報魔波旬言：",
    "T03n0190_028:0784b26": "「『汝於欲界雖自由，　　決定法界無自在，",
    "T03n0190_028:0784b27": "唯知地獄餓鬼等。　　然我今非三有人，",
    "T03n0190_028:0784b28": "得道必破汝魔宮，　　當令汝後失自在。』",
    "T03n0190_028:0784b29": "「時，魔波旬復語菩薩作如是言：『釋子！汝速起",
    "T03n0190_028:0784c01": "離此處，定當必得轉輪聖王，治四天下，作大",
    "T03n0190_028:0784c02": "地主，具足七寶，乃至統領一切山川。釋子！汝",
    "T03n0190_028:0784c03": "可不憶往昔實語諸仙如是言耶？記汝當王。",
    "T03n0190_028:0784c04": "宜速起作自在世主。若起作者，所謂威德最",
    "T03n0190_028:0784c05": "上無比如法，住於治化之中，得一切國，所有",
    "T03n0190_028:0784c06": "人民，皆來渴仰，恭敬供養。又汝釋子！身體柔",
    "T03n0190_028:0784c07": "軟，小來長養於深宮中，今此曠野林內少人，",
    "T03n0190_028:0784c08": "多有諸獸雄猛可畏，獨自無伴，恐損汝身，",
    "T03n0190_028:0784c09": "我恒憂愁。釋子！汝今疾離此處，還向本宮，難",
    "T03n0190_028:0784c10": "得已得，五欲微妙，悅目適心，慎莫不受。汝",
    "T03n0190_028:0784c11": "今雖欲求彼難得無上之道，釋子未知，然其",
    "T03n0190_028:0784c12": "菩提甚成難得，徒疲勞耳。』作是語已，默然",
    "T03n0190_028:0784c13": "而住。",
    "T03n0190_028:0784c14": "「時，菩薩報魔波旬言：『魔王波旬！汝今不須",
    "T03n0190_028:0784c15": "作如是語。何以故？我意不樂五欲之事。魔",
    "T03n0190_028:0784c16": "王波旬！我久已知五欲諸患，一躭五欲，不",
    "T03n0190_028:0784c17": "可知足，暫時受樂，不得久停。無常苦空無我",
    "T03n0190_028:0784c18": "不固，猶草上露，如蛇舌頭可畏難觸，猶如骨",
    "T03n0190_028:0784c19": "聚疽惡不淨，猶如肉片，諸獸共貪，相爭相",
    "T03n0190_028:0784c20": "殺。猶如樹上成熟之果，不久著枝。如夢如",
    "T03n0190_028:0784c21": "泡，如幻如焰，無有真實。如羊糞中所覆之火，",
    "T03n0190_028:0784c22": "忽然燒人。魔王波旬！我今欲證無為之處。波",
    "T03n0190_028:0784c23": "旬！汝知我既已捨四天下中豐樂之處及以七",
    "T03n0190_028:0784c24": "寶。又魔波旬！譬如有人，以食妙飡還復吐",
    "T03n0190_028:0784c25": "却，後更欲食，無有是處。如是如是，我今已",
    "T03n0190_028:0784c26": "捨如上果報，此是難事，如彼人吐既不更食，",
    "T03n0190_028:0784c27": "我豈還宮？魔王波旬！我今不久，定取菩提，",
    "T03n0190_028:0784c28": "當得作佛，盡於生老病死等患。波旬！汝還本",
    "T03n0190_028:0784c29": "所來處，不用住此，汝多漫言，無利益言，愚癡",
    "T03n0190_028:0785a01": "人言。』",
    "T03n0190_028:0785a02": "「時，魔波旬復更如是思惟念言：『此人不可以",
    "T03n0190_028:0785a03": "五欲事誑之可得；我今當更設餘方便，以美",
    "T03n0190_028:0785a04": "言辭，慰喻彼心，而遣其去。』時，魔波旬如是念",
    "T03n0190_028:0785a05": "已，白菩薩言：『仁甘蔗種沙門釋子，速起速",
    "T03n0190_028:0785a06": "起。仁自小來未見戰鬪，戰鬪刀兵，甚可怖",
    "T03n0190_028:0785a07": "畏。仁者！但行自家王法，此陣敵事，非仁所堪。",
    "T03n0190_028:0785a08": "又仁莫共他作怨讎，若結怨嫌長夜瞋恚欲",
    "T03n0190_028:0785a09": "癡貪等濁穢心識，不可解脫色受想行識等",
    "T03n0190_028:0785a10": "諸陰。仁速疾迴此不善心不正見身。沙門釋",
    "T03n0190_028:0785a11": "子！仁至家中作無遮會，別以王法，降伏世",
    "T03n0190_028:0785a12": "間，治化天下，受金輪位，莫戀嫪此為戰鬪",
    "T03n0190_028:0785a13": "傷。仁還自宮是大威勢福德之子，如此王路，",
    "T03n0190_028:0785a14": "可喜端正，往昔諸王所共歎美，國土廣大，統",
    "T03n0190_028:0785a15": "四天下，一切充足，諸事不少。仁既生在大王",
    "T03n0190_028:0785a16": "深宮，今日剃髮作比丘身，不合如此作於乞",
    "T03n0190_028:0785a17": "士。仁復何用為沙門形，貧窮活命？王種釋",
    "T03n0190_028:0785a18": "子！我憐愍仁故作是語，亦不強遣起離於此，",
    "T03n0190_028:0785a19": "但意不忍使仁作惡。』而說偈言：",
    "T03n0190_028:0785a20": "「『死命可畏剎利種，　　宜捨解脫還本宮，",
    "T03n0190_028:0785a21": "立義弓箭治世間，　　今受樂後生天上。",
    "T03n0190_028:0785a22": "此路得名遍一切，　　往昔諸王皆共行，",
    "T03n0190_028:0785a23": "仁今既生王種中，　　不合沙門乞活命。』",
    "T03n0190_028:0785a24": "「時魔波旬如是言已，菩薩諦視，確然不從，既",
    "T03n0190_028:0785a25": "不動身，亦不移坐，心自如是思惟念言：『嗚呼",
    "T03n0190_028:0785a26": "波旬！汝覓自利，非是為我。』如是念已，語波旬",
    "T03n0190_028:0785a27": "言：『魔王波旬！我今已坐金剛牢固，結加趺",
    "T03n0190_028:0785a28": "坐，甚難破壞，為欲證彼甘露法故。魔王波旬！",
    "T03n0190_028:0785a29": "汝欲所作，隨意即作，所能堪辦，隨意即辦。』時，",
    "T03n0190_028:0785b01": "魔波旬瞋發懊惱，語菩薩言：『謂釋比丘！汝",
    "T03n0190_028:0785b02": "今何故獨坐在此蘭若樹下？』魔出如是虛吼",
    "T03n0190_028:0785b03": "之聲，『汝意云何我安坐也？或言猶如坐於城",
    "T03n0190_028:0785b04": "內，自言牢防四壁圍遶。今汝比丘！可不見我",
    "T03n0190_028:0785b05": "所率領來，四種兵眾，象馬車步，諸雜軍等，",
    "T03n0190_028:0785b06": "幡旗麾纛，羽蓋旌旂，多諸夜叉，悉食人肉，",
    "T03n0190_028:0785b07": "善解神射，各把䩕弓，執持利箭槊矛鈎戟刀",
    "T03n0190_028:0785b08": "棒、金剛鬪輪斧鉞種種諸仗，駕千萬億象",
    "T03n0190_028:0785b09": "馱馬車，放大吼聲，虛空充塞。其外復有無量",
    "T03n0190_028:0785b10": "諸龍，各各皆乘大黑雲隊，放閃電雹，雰霏",
    "T03n0190_028:0785b11": "亂下。』",
    "T03n0190_028:0785b12": "「時，魔波旬從其腰間，拔一利劒，手執速疾，走",
    "T03n0190_028:0785b13": "向菩薩，口唱是言：『謂釋比丘！我今此劒，截汝",
    "T03n0190_028:0785b14": "身體，猶如壯士斫於竹束。』而說偈言：",
    "T03n0190_028:0785b15": "「『我此寶劒甚剛利，　　今在手中汝好看，",
    "T03n0190_028:0785b16": "沙門汝若不急奔，　　當斫汝身如竹束。』",
    "T03n0190_028:0785b17": "「爾時，菩薩報魔王言：",
    "T03n0190_028:0785b18": "「『一切魔王滿此地，　　手悉執刃若須彌，",
    "T03n0190_028:0785b19": "彼等不動我一毛，　　況能割截我身體。",
    "T03n0190_028:0785b20": "魔王汝若有大力，　　今我欲證取菩提，",
    "T03n0190_028:0785b21": "汝若能障我不聽，　　速作莫住隨汝意。』",
    "T03n0190_028:0785b22": "「爾時菩薩說是偈已，復語魔王作如是言：『汝",
    "T03n0190_028:0785b23": "魔波旬！若諸眾生，有千萬億，悉如汝身，盡",
    "T03n0190_028:0785b24": "力來此，作我障礙，欲妨菩提，令我不得取阿",
    "T03n0190_028:0785b25": "耨多羅三藐三菩提證者，我終不起離於此",
    "T03n0190_028:0785b26": "處餘樹下坐。』",
    "T03n0190_028:0785b27": "「時，魔波旬語菩薩言：『釋種比丘！汝昔在於優",
    "T03n0190_028:0785b28": "婁頻螺聚落處所尼連河邊，發精進心，六年",
    "T03n0190_028:0785b29": "苦行，不惜身命，猶不得證阿耨多羅三藐三",
    "T03n0190_028:0785c01": "菩提，亦復不得最上解脫。況乃今捨彼精進",
    "T03n0190_028:0785c02": "意，退失禪定，生懈怠心，而承望得？』",
    "T03n0190_028:0785c03": "「時菩薩報魔波旬言：『魔王波旬！我昔初發精",
    "T03n0190_028:0785c04": "進之心故，坐彼間阿蘭若處，調伏自心，我今",
    "T03n0190_028:0785c05": "成就精進勇猛；又昔六年苦行之時，快生疲",
    "T03n0190_028:0785c06": "惓，今日不然。汝魔波旬！今諫於我如是之",
    "T03n0190_028:0785c07": "事，非是憐愍；若有憐愍，豈如是言？汝既已發",
    "T03n0190_028:0785c08": "如是之心，我今定當自得解脫，又令他人當",
    "T03n0190_028:0785c09": "得解脫。魔王波旬！我決證彼阿耨多羅三藐",
    "T03n0190_028:0785c10": "三菩提，決當得彼微妙解脫。』",
    "T03n0190_028:0785c11": "「時，魔波旬既聞菩薩如是語已，心大憂愁，悉",
    "T03n0190_028:0785c12": "捨一切勤劬之力，復如是念：『我今美言美語",
    "T03n0190_028:0785c13": "慰喻，不可令起此道樹下。其發誓重，既不可",
    "T03n0190_028:0785c14": "以好言令動，今宜嚴勒恐怖訶責戰鬪割截，",
    "T03n0190_028:0785c15": "令其心驚急起而走。』",
    "T03n0190_028:0785c16": "「時魔波旬如是念已，語菩薩言：『汝釋比丘！我",
    "T03n0190_028:0785c17": "既語汝真正之言，汝不取我如是好諫，不速",
    "T03n0190_028:0785c18": "起走向他方者，汝必癡也，汝之今日必見不",
    "T03n0190_028:0785c19": "善。』",
    "T03n0190_028:0785c20": "「時菩薩語魔波旬言：『魔王波旬！我昔在於母",
    "T03n0190_028:0785c21": "胎之時，汝等猶尚不能與我作諸障礙，況復",
    "T03n0190_028:0785c22": "今日。魔王波旬！汝速還去向所來處。從昔已",
    "T03n0190_028:0785c23": "來，既不畏汝，今亦無畏。』爾時，菩薩向魔波",
    "T03n0190_028:0785c24": "旬，而說偈言：",
    "T03n0190_028:0785c25": "「『虛空刀杖雨我身，　　寸寸節節割我體，",
    "T03n0190_028:0785c26": "我若不渡生死海，　　此菩提樹終不移。』",
    "T03n0190_028:0785c27": "「時，魔波旬語菩薩言：『汝釋比丘！今若然者，由",
    "T03n0190_028:0785c28": "汝未見魔之軍眾。所以者何？我之魔軍，身著",
    "T03n0190_028:0785c29": "牢固剛䩕鎧甲，手執種種兵戎器仗，雨汝身",
    "T03n0190_028:0786a01": "上。當於爾時，汝釋比丘！自應速起離此樹下，",
    "T03n0190_028:0786a02": "來到我所，必當口唱如是言語：「魔王汝可與",
    "T03n0190_028:0786a03": "我歸依。」汝之比丘！未覺未知我作神通，是",
    "T03n0190_028:0786a04": "故汝坐彼師子座，作師子吼。汝釋比丘！但早",
    "T03n0190_028:0786a05": "速起，何須今日口自虛唱作師子吼？』而說偈",
    "T03n0190_028:0786a06": "言：",
    "T03n0190_028:0786a07": "「『我有兵馬象等軍，　　善解鬪戰諸神將，",
    "T03n0190_028:0786a08": "身帶鎧甲手執仗，　　今汝有命可速馳，",
    "T03n0190_028:0786a09": "於後求我護甚難，　　我雖欲救不可得。』",
    "T03n0190_028:0786a10": "「爾時菩薩語波旬言：『魔王波旬！四大海水，及",
    "T03n0190_028:0786a11": "此大地，可移餘處；日月星宿，可從空中墮落",
    "T03n0190_028:0786a12": "於地；須彌大山，可作百段；亦可大地及須彌",
    "T03n0190_028:0786a13": "山舉將上天；亦可大地及須彌山覆令顛倒；",
    "T03n0190_028:0786a14": "可以乾土壅恒河水不聽其流。我今此心，不",
    "T03n0190_028:0786a15": "可遮制，不可移轉離於此處。何以故？魔王波",
    "T03n0190_028:0786a16": "旬！如我往昔修行行時，如我身力禪定戒行",
    "T03n0190_028:0786a17": "種種諸力，如是波旬！若天若龍無有過者、無",
    "T03n0190_028:0786a18": "有勝者，我以往昔行菩提行，億百千劫，成就",
    "T03n0190_028:0786a19": "滿足。』時菩薩向魔王波旬而說偈言：",
    "T03n0190_028:0786a20": "「『淨居諸天是我眾，　　智力為箭方便弓，",
    "T03n0190_028:0786a21": "我今降伏汝不難，　　猶如醉象蹋枯竹。』",
    "T03n0190_028:0786a22": "「時，魔波旬從菩薩聞如是語已，瞋恚增上，瞋",
    "T03n0190_028:0786a23": "已復瞋遍滿其體，普喚夜叉羅剎等言：『謂大",
    "T03n0190_028:0786a24": "善將、亂眾、赤眼！汝等速來！將諸山石樹木、弓",
    "T03n0190_028:0786a25": "箭刀劍、金剛杵棒槌矛戟槊鈇鉞種種器",
    "T03n0190_028:0786a26": "仗，雨於剎利釋子頭上，悉令墮落如霰而下。』",
    "T03n0190_028:0786a27": "爾時，夜叉大善將等，聞魔波旬如是言已，即",
    "T03n0190_028:0786a28": "便莊束四種兵眾，悉著鎧甲，將諸器仗，速",
    "T03n0190_028:0786a29": "疾而來。無量千萬夜叉羅剎，及毘舍遮、鳩槃",
    "T03n0190_028:0786b01": "茶等，種種形容、種種狀貌、種種顏色、種種",
    "T03n0190_028:0786b02": "執持，變現可畏，顛倒身首，異種叫呼，可惡聲",
    "T03n0190_028:0786b03": "氣。或有象面，或有馬頭，或駱駝首，牛及水",
    "T03n0190_028:0786b04": "牛，或驢或狗，或羊猪狼，師子虎豹，豺熊羆",
    "T03n0190_028:0786b05": "兕，犀牛水獺，𤛆牛獼猴，狐狸野干，猫兔麞",
    "T03n0190_028:0786b06": "鹿，如是等形，及諸鳥面。復有摩竭龜魚等首，",
    "T03n0190_028:0786b07": "或有蛇頭諸雜虫身，象頭馬身，馬頭象身，",
    "T03n0190_028:0786b08": "駝頭牛身，牛頭駝身，或水牛頭，驢騾之身，或",
    "T03n0190_028:0786b09": "復驢頭水牛之身，狗頭猪身，猪頭狗身。或羖",
    "T03n0190_028:0786b10": "羊頭豺狼之身，或豺狼頭羖羊之身，或師子",
    "T03n0190_028:0786b11": "頭虎豹之身，或虎豹頭師子之身，或狸猫頭",
    "T03n0190_028:0786b12": "熊羆之身，或熊羆頭狸猫之身，或犀牛頭水",
    "T03n0190_028:0786b13": "獺之身，或水獺頭犀牛之身，或𤛆牛頭獼猴",
    "T03n0190_028:0786b14": "之身，或獼猴頭𤛆牛之身，或有猨頭野干",
    "T03n0190_028:0786b15": "之身，或野干頭猨猴之身，猫頭鳥身，鳥頭猫",
    "T03n0190_028:0786b16": "身，或摩竭頭龜鼈之身，或龜鼈頭摩竭之身，",
    "T03n0190_028:0786b17": "魚頭蛇身，蛇頭魚身，畜頭人身，人頭畜身。",
    "T03n0190_028:0786b18": "「或復無頭唯空有身，或有半面，或復半身，或",
    "T03n0190_028:0786b19": "有二頭，唯止一身。或復一身而有三頭，或復",
    "T03n0190_028:0786b20": "一身而有多頭。或復有頭而無有面，或復有",
    "T03n0190_028:0786b21": "面而無有頭，或復半頭而無有面，或復半面",
    "T03n0190_028:0786b22": "而無有頭，或復二頭而無有面，或復無面而",
    "T03n0190_028:0786b23": "有三頭，或復多頭而全無面。",
    "T03n0190_028:0786b24": "「或全無眼，或唯一眼二眼三眼，乃至多眼。或",
    "T03n0190_028:0786b25": "復無耳，或復一耳二耳三耳，乃至多耳。或復",
    "T03n0190_028:0786b26": "無手，或復無臂，或復一手二手三手，乃至多",
    "T03n0190_028:0786b27": "手。或復無脚，或唯一脚二脚三脚，乃至多脚，",
    "T03n0190_028:0786b28": "及無足等。",
    "T03n0190_028:0786b29": "「或頭顛倒，或復挈頭，或頭向下，脚向於上，手",
    "T03n0190_028:0786c01": "足顛倒，割截而懸。或眼顛倒，或眼凸出，青碧",
    "T03n0190_028:0786c02": "可畏，或有赤眼，或眼出光，或轉動眼。或有耳",
    "T03n0190_028:0786c03": "嚲，或復有耳猶如山羊，或耳如驢，或樹為",
    "T03n0190_028:0786c04": "耳，或獼猴耳，或有魚耳，或多種耳而是人身。",
    "T03n0190_028:0786c05": "或鼻䐔䏲而身麤醜，或復懸口，或復懸",
    "T03n0190_028:0786c06": "舌，或舌麤大，或舌放光。或復牙齒極甚長大，",
    "T03n0190_028:0786c07": "身體短促，或復牙齒出入參差，或復牙齒猶",
    "T03n0190_028:0786c08": "如刀劒，或復舌頭如刀劒形。或懸腹肚，或復",
    "T03n0190_028:0786c09": "無肚，或復被髮，或復無膝，或膝如瓨，或無",
    "T03n0190_028:0786c10": "有䏶，脚如覆鉢，或如碓臼。",
    "T03n0190_028:0786c11": "佛本行集經卷第二十八"
}