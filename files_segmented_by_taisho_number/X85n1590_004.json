{
    "X85n1590_004:0136c18": "錦江禪燈卷第四",
    "X85n1590_004:0136c20": "昭覺丈雪　通醉　輯",
    "X85n1590_004:0136c21": "紹興幻菴　胡昇猷　訂",
    "X85n1590_004:0136c22": "　　大鑒下第十三世",
    "X85n1590_004:0136c23": "　　　芙蓉楷法嗣",
    "X85n1590_004:0136c24": "襄州石門元易禪師潼川稅氏子。上堂。十方同聚會。",
    "X85n1590_004:0137a01": "箇箇學無為。此是選佛場。心空及第歸。大眾。祇如聞",
    "X85n1590_004:0137a02": "見覺知。未甞有間。作麼生說箇心空底道理。莫是見",
    "X85n1590_004:0137a03": "而不見。聞而不聞。為之心空邪。錯。莫是忘機息慮。萬",
    "X85n1590_004:0137a04": "法俱捐。銷能所以入玄宗。泯性相而歸法界。為之心",
    "X85n1590_004:0137a05": "空邪。錯。恁麼也不得。不恁麼也不得。恁麼不恁麼總",
    "X85n1590_004:0137a06": "不得。未審畢竟作麼生。還會麼。良久曰。若實無為無",
    "X85n1590_004:0137a07": "不為。天堂地獄長相隨。三尺杖子攪黃河。八臂那吒",
    "X85n1590_004:0137a08": "冷眼窺。無限魚龍盡奔走。捉得循河三脚龜。脫取殻。",
    "X85n1590_004:0137a09": "銕錐錐。吉凶之兆便分輝。借問東村白頭老。吉凶未",
    "X85n1590_004:0137a10": "兆若何為。休休休。古往今來春復秋。白日騰騰隨分",
    "X85n1590_004:0137a11": "過。更嫌何處不風流。咄。上堂。皓月當空。澄潭無影。紫",
    "X85n1590_004:0137a12": "微轉處夕陽輝。彩鳳歸時天欲曉。碧霄雲外石笋橫",
    "X85n1590_004:0137a13": "空。綠水波中泥牛駕浪。懷胎玉兔曉過西岑。抱子金",
    "X85n1590_004:0137a14": "雞夜棲東嶺。於斯明得。始知夜明簾外別是家風。空",
    "X85n1590_004:0137a15": "王殿中聖凡絕跡。且道。作麼生是夜明簾外事。還委",
    "X85n1590_004:0137a16": "悉麼。正值秋風來入戶。一聲砧杵落誰家。僧問。古鏡",
    "X85n1590_004:0137a17": "未磨時如何。師曰。精靈皺眉。曰磨後如何。師曰。波斯",
    "X85n1590_004:0137a18": "彈指。曰為甚麼如此。師曰。好事不出門。紹興丁丑七",
    "X85n1590_004:0137a19": "月二十五日坐寂。火後收設利。塔于學射山。",
    "X85n1590_004:0137a20": "潼川梅山己禪師僧問。如何是法身邊事。師曰。枯木",
    "X85n1590_004:0137a21": "糝花不犯春。曰如何是法身向上事。師曰。石女不粧",
    "X85n1590_004:0137a22": "眉。",
    "X85n1590_004:0137a23": "長安天寧大用齊璉禪師潼川牟氏子。上堂。清虗之",
    "X85n1590_004:0137a24": "理。佛祖同歸。畢竟無身。聖凡一體。理則如是。滿目森",
    "X85n1590_004:0137b01": "羅事作麼生。纖塵絕際。渠儂有眼。豈有旁窺。官不容",
    "X85n1590_004:0137b02": "針。私通車馬。若到恁麼田地。始可隨機受用。信手拈",
    "X85n1590_004:0137b03": "來。妙應無方。當風玄路。直得金針線縫。縫脚不彰。玉",
    "X85n1590_004:0137b04": "殿寶階。珠簾未卷。正當此時。且道是甚麼人境界。古",
    "X85n1590_004:0137b05": "渡秋風寒颯颯。蘆花紅蓼滿江灣。",
    "X85n1590_004:0137b06": "襄州鹿門法燈禪師成都劉氏子。依大慈寶範為僧。",
    "X85n1590_004:0137b07": "俾聽華嚴。得其要。棄謁芙蓉。蓉問曰。如何是空劫已",
    "X85n1590_004:0137b08": "前自己。師於言下心跡泯然。從容進曰。靈然一句超",
    "X85n1590_004:0137b09": "羣象。逈出三乘不假修。蓉撫而印之。開法鹿門。僧問。",
    "X85n1590_004:0137b10": "虗玄不犯寶鑑光寒時如何。師曰。掘地深埋。問如何",
    "X85n1590_004:0137b11": "是逍遙物外底人。師曰。徧身紅爛不可扶持。",
    "X85n1590_004:0137b12": "大洪恩法嗣",
    "X85n1590_004:0137b13": "隨州大洪守遂禪師遂寧章氏子。上堂。召大眾。一拳",
    "X85n1590_004:0137b14": "拳倒黃鶴樓。一踏踏翻鸚鵡洲。慣向高樓驟玉馬。曾",
    "X85n1590_004:0137b15": "於急水打金毬。然雖恁麼。爭奈有五色絲絛繫手脚。",
    "X85n1590_004:0137b16": "三鑐金鎖鎖咽喉。直饒鎚碎金鎖割斷絲絛。須知更",
    "X85n1590_004:0137b17": "有一重礙汝在。且道如何是那一重。還會麼。善吉維",
    "X85n1590_004:0137b18": "摩談不到。目連鶖子看如盲。上堂。舉李刺史問藥山",
    "X85n1590_004:0137b19": "何姓。山曰正是時。李罔測。乃問院主。某甲適來問長",
    "X85n1590_004:0137b20": "老何姓。答道正是時。的當真姓甚麼。主曰。祇是姓韓。",
    "X85n1590_004:0137b21": "山聞曰。若六月對他。便道姓熱也。又巖頭問講僧。見",
    "X85n1590_004:0137b22": "說大德會教是否。曰不敢。巖頭舉拳曰。是甚麼教。曰",
    "X85n1590_004:0137b23": "是權教。頭曰苦哉。我若展脚問你。不可道是脚教也。",
    "X85n1590_004:0137b24": "師曰。奇怪二老宿。有殺人刀。有活人劍。一轉語似石",
    "X85n1590_004:0137c01": "上栽花。一轉語似空中挂劍。當時若無後語。達磨一",
    "X85n1590_004:0137c02": "宗掃土而盡。諸人要見二老宿麼。寧可截舌。不犯國",
    "X85n1590_004:0137c03": "諱。",
    "X85n1590_004:0137c04": "蔣山泉法嗣",
    "X85n1590_004:0137c05": "清獻公趙抃居士字悅道。年四十餘。擯去聲色。係心",
    "X85n1590_004:0137c06": "宗教。會佛慧來居衢之南禪。公日親之。慧未甞容措",
    "X85n1590_004:0137c07": "一詞。後典青州。政事之餘多宴坐。忽大雷震驚。即契",
    "X85n1590_004:0137c08": "悟。作偈曰。默坐公堂虗隱几。心源不動湛如水。一聲",
    "X85n1590_004:0137c09": "霹靂頂門開。喚起從前自家底。慧聞笑曰。趙悅道撞",
    "X85n1590_004:0137c10": "彩耳。富鄭公初於宗門未有所趣。公勉之書曰。伏惟",
    "X85n1590_004:0137c11": "執事。富貴如是之極。道德如是之盛。福壽康寧如是",
    "X85n1590_004:0137c12": "之備。退休閒逸如是之高。其所未甚留意者。如來一",
    "X85n1590_004:0137c13": "大事因緣而已。能專誠求所證悟。則他日為門下賀",
    "X85n1590_004:0137c14": "也。公年七十有二。以太子少保致仕而歸。親舊里民",
    "X85n1590_004:0137c15": "遇之如故。作高齋以自適。題偈見意曰。腰佩黃金已",
    "X85n1590_004:0137c16": "退藏。箇中消息也尋常。世人欲識高齋老。祇是柯村",
    "X85n1590_004:0137c17": "趙四郎。復曰。切忌錯認。臨薨。遺佛慧書曰。非師平日",
    "X85n1590_004:0137c18": "警誨。至此必不得力矣。慧悼以偈曰。仕也邦為瑞。歸",
    "X85n1590_004:0137c19": "歟世作程。人間金粟去。天上玉樓成。慧劒無纖缺。冰",
    "X85n1590_004:0137c20": "壺徹底清。春風瀫水路。孤月炤雲明。",
    "X85n1590_004:0137c21": "法雲秀法嗣",
    "X85n1590_004:0137c22": "興元府慈濟聰禪師僧問。如何是道。師曰。此去長安",
    "X85n1590_004:0137c23": "三十程。曰如何是道中人。師曰。撞頭磕額。問不是風",
    "X85n1590_004:0137c24": "動。不是幡動。未審是甚麼動。師曰。低聲低聲。問如何",
    "X85n1590_004:0138a01": "是隨色摩尼珠。師曰。青青翠竹。鬱鬱黃花。曰如何是",
    "X85n1590_004:0138a02": "正色。師曰。退後退後。問釋迦已滅。彌勒未生。未審誰",
    "X85n1590_004:0138a03": "為導首。師曰。銕牛也須汗出。曰莫便是為人處也無。",
    "X85n1590_004:0138a04": "師曰。細看前話。問如何是超佛越祖之談。師曰。陝府",
    "X85n1590_004:0138a05": "銕牛。上堂。三乘教典不是真詮。直指本心未為極則。",
    "X85n1590_004:0138a06": "若是通方上士。脫灑高流。出來相見。乃顧視大眾曰。",
    "X85n1590_004:0138a07": "休。上堂。終日孜孜相為。恰似牽牛上壁。大眾何故如",
    "X85n1590_004:0138a08": "此。貪生逐日區區去。喚不回頭爭奈何。上堂。一即一。",
    "X85n1590_004:0138a09": "二即二。把定要津。何處出氣。拈拄杖曰。彼自無瘡。勿",
    "X85n1590_004:0138a10": "傷之也。卓一下下座。",
    "X85n1590_004:0138a11": "黃龍南法嗣",
    "X85n1590_004:0138a12": "江州東林興龍寺常總照覺禪師劍州施氏子。久依",
    "X85n1590_004:0138a13": "黃龍。密授大法厥旨。出住泐潭。次遷東林。皆符讖記。",
    "X85n1590_004:0138a14": "僧問。乾坤之內宇宙之間。中有一寶秘在形山。如何",
    "X85n1590_004:0138a15": "是寶。師曰。白月現黑月隱。曰非但聞名。今日親見。師",
    "X85n1590_004:0138a16": "曰。且道寶在甚麼處。曰古殿戶開光燦爛。白蓮池畔",
    "X85n1590_004:0138a17": "社中人。師曰。別寶還他碧眼胡。又僧出眾提起坐具",
    "X85n1590_004:0138a18": "曰。請師答話。師曰。放下著。僧又作展勢。師曰收。曰昔",
    "X85n1590_004:0138a19": "年尋劍客。今朝遇作家。師曰。者裏是甚麼所在。僧便",
    "X85n1590_004:0138a20": "喝。師曰。喝老僧那。僧又喝。師曰。放過又爭得。便打。上",
    "X85n1590_004:0138a21": "堂。乾坤大地常演圓音。日月星辰每談實相。翻憶先",
    "X85n1590_004:0138a22": "黃龍道。秋雨淋漓。連宵徹曙。點點無私。不落別處。復",
    "X85n1590_004:0138a23": "云。滴穿汝眼睛。浸爛汝鼻孔。東林則不然。終歸大海",
    "X85n1590_004:0138a24": "作波濤。擊禪牀下座。上堂。老盧不識字。頓明佛意。佛",
    "X85n1590_004:0138b01": "意離文墨故。白兆不識書。圓悟宗乘。宗乘非言詮故。",
    "X85n1590_004:0138b02": "如此老婆心。分明入泥水。今時人猶尚抱橋柱澡洗。",
    "X85n1590_004:0138b03": "把䌫放船。良久曰。爭怪得老僧。",
    "X85n1590_004:0138b04": "瑞州黃檗惟勝真覺禪師潼川羅氏子。居講聚時。偶",
    "X85n1590_004:0138b05": "以扇勒窻櫺有聲。忽憶教中道。十方共擊鼓。十處一",
    "X85n1590_004:0138b06": "時聞。因大悟。白本講。講令參問。師徑往黃龍。後因瑞",
    "X85n1590_004:0138b07": "州太守委龍遴。選黃檗主人。龍集眾垂語曰。鐘樓上",
    "X85n1590_004:0138b08": "念贊。牀脚下種菜。若人道得。乃往住持。師出答曰。猛",
    "X85n1590_004:0138b09": "虎當路坐。龍大悅。遂令師往。由是諸方宗仰之。上堂。",
    "X85n1590_004:0138b10": "臨濟喝。德山棒。留與禪人作榜樣。歸宗磨。雪峰毬。此",
    "X85n1590_004:0138b11": "箇門庭接上流。若是黃檗。即不然也。無喝也無棒。亦",
    "X85n1590_004:0138b12": "不推磨。亦不輥毬。前面是案山。背後是主山。塞却你",
    "X85n1590_004:0138b13": "眼睛。拶破你面門。于此見得。得不退轉地。盡未來際",
    "X85n1590_004:0138b14": "不向他求。若見不得。醍醐上味。翻成毒藥。上堂。寂兮",
    "X85n1590_004:0138b15": "寥兮。蟾蜍皎皎下空谷。寬兮廓兮。曦光赫赫流四海。",
    "X85n1590_004:0138b16": "曹溪路上勦絕人行。多子塔前駢闐如市。直饒者裏",
    "X85n1590_004:0138b17": "薦得倜儻分明。未是衲僧活計。大丈夫漢。須是向黑",
    "X85n1590_004:0138b18": "暗獄中敲枷打鎖。餓鬼隊裏放火奪漿。推倒慈氏樓",
    "X85n1590_004:0138b19": "拆却空王殿。霛苗瑞艸和根拔。滿地從教荊棘生。",
    "X85n1590_004:0138b20": "南嶽福嚴慈感禪師潼川杜氏子。上堂。古佛心祇如",
    "X85n1590_004:0138b21": "今。若不會苦沈吟。秋雨微微。秋風颯颯。乍此乍彼。若",
    "X85n1590_004:0138b22": "為酧答。沙岸蘆花青黃交雜。禪者何依。良久曰。劄。",
    "X85n1590_004:0138b23": "潭州雲葢守智禪師劍州陳氏子。遊方至豫章大寧。",
    "X85n1590_004:0138b24": "時法昌遇禪師。韜藏西山。師聞其飽參即之。昌問曰。",
    "X85n1590_004:0138c01": "汝何所來。師曰大寧。又問。三門夜來倒。汝知麼。師愕",
    "X85n1590_004:0138c02": "然曰不知。昌曰。吳中石佛。大有人不曾得見。師惘然。",
    "X85n1590_004:0138c03": "即展拜。昌使謁翠巖真禪師。雖久無省。且不舍寸陰。",
    "X85n1590_004:0138c04": "及謁黃龍于積翠。始盡所疑。後首眾石霜。遂開法道",
    "X85n1590_004:0138c05": "吾。徙雲葢。僧問。有一無絃琴。不是世間木。今朝負上",
    "X85n1590_004:0138c06": "來。請師彈一曲。師拊膝一下。僧曰。金風颯颯和清韻。",
    "X85n1590_004:0138c07": "請師方便再垂音。師曰。陝府出銕牛。上堂。緊峭離水",
    "X85n1590_004:0138c08": "靴。踏破湖湘月。手把銕蒺藜。打破龍虎穴。翻身倒上",
    "X85n1590_004:0138c09": "樹。始見無生滅。却笑老瞿曇。彈指超彌勒。上堂。昨日",
    "X85n1590_004:0138c10": "高山看釣魚。步行騎馬失却驢。有人拾得駱駝去。重",
    "X85n1590_004:0138c11": "賞千金一也無。若向者裏薦得不著。還艸鞋錢。上堂。",
    "X85n1590_004:0138c12": "舉趙州問僧。向甚麼處去。曰摘茶去。州曰閑。師曰。道",
    "X85n1590_004:0138c13": "著不著。何處摸索。背後龍鱗。面前驢脚。翻身筋斗。孤",
    "X85n1590_004:0138c14": "雲野鶴。阿呵呵。示眾。不離當處常湛然。覓即知君不",
    "X85n1590_004:0138c15": "可見。雖然先聖恁麼道。且作箇模子搭却。若也出不",
    "X85n1590_004:0138c16": "得。祇抱得古人底。若也出得。方有少分相應。雲葢則",
    "X85n1590_004:0138c17": "不然。騎駿馬繞須彌。過山尋蟻跡。能有幾人知。師居",
    "X85n1590_004:0138c18": "院之東堂。",
    "X85n1590_004:0138c19": "舒州宿松縣霛隱德滋山主蜀人。住院二十年。每日",
    "X85n1590_004:0138c20": "獨自上堂。朝朝相似。日日一殿。只者便是。更莫外求。",
    "X85n1590_004:0138c21": "元豐六年十月四日。陞堂集眾。良久云。會麼。眾無語。",
    "X85n1590_004:0138c22": "儼然而逝。",
    "X85n1590_004:0138c23": "景福順西蜀人。得法慧南。然緣薄。所居皆遠方小剎。",
    "X85n1590_004:0138c24": "學者過其門。莫能容。順亦超然自樂。視世境如飛埃",
    "X85n1590_004:0139a01": "過目。壽八十餘。坐脫于香城山。",
    "X85n1590_004:0139a02": "羅漢祖印林法嗣",
    "X85n1590_004:0139a03": "緜州富樂智靜禪師僧問。如何是佛法大意。師曰。六",
    "X85n1590_004:0139a04": "耳不同謀。僧云。意旨如何。師曰。逢人但恁麼舉。",
    "X85n1590_004:0139a05": "大鑑下第十四世",
    "X85n1590_004:0139a06": "白雲端法嗣",
    "X85n1590_004:0139a07": "蘄州五祖法演禪師緜州鄧氏子。三十五始棄家祝",
    "X85n1590_004:0139a08": "髮。受具。往成都習唯識百法論。因聞菩薩入見道時。",
    "X85n1590_004:0139a09": "智與理冥。境與神會。不分能證所證。西天外道甞難",
    "X85n1590_004:0139a10": "比丘曰。既不分能證所證。却以何為證。無能對者。外",
    "X85n1590_004:0139a11": "道貶之。令不鳴鐘鼓。反披袈裟。三藏奘法師至彼。救",
    "X85n1590_004:0139a12": "此義曰。如人飲水冷暖自知。乃通其難。師曰。冷暖則",
    "X85n1590_004:0139a13": "可知矣。作麼生是自知底事。遂質本講曰。不知自知",
    "X85n1590_004:0139a14": "之理如何。講莫疏其問。但誘曰。汝欲明此。當往南方。",
    "X85n1590_004:0139a15": "扣傳佛心宗者。師即負笈出關。所見尊宿。無不以此",
    "X85n1590_004:0139a16": "咨決。所疑終不破。洎謁圓照本禪師。古今因緣會盡。",
    "X85n1590_004:0139a17": "唯不會僧問興化。四方八面來時如何。化云打中間",
    "X85n1590_004:0139a18": "底。僧作禮。化云。我昨日赴箇村齋。中途遇一陣卒風",
    "X85n1590_004:0139a19": "暴雨。却向古廟裏避得過。請益本。本云。此是臨濟下",
    "X85n1590_004:0139a20": "因緣。須是問他家兒孫始得。師遂謁浮山遠禪師。請",
    "X85n1590_004:0139a21": "益前話。遠云。我有個譬喻說似你。你一似個三家村",
    "X85n1590_004:0139a22": "裏賣柴漢子。把個匾擔。向十字街頭立地問人。中書",
    "X85n1590_004:0139a23": "堂今日商量甚麼事。師默計云。若如此。大故未在。遠",
    "X85n1590_004:0139a24": "一日語師曰。吾老矣。恐虗度子光陰。可往依白雲。此",
    "X85n1590_004:0139b01": "老雖後生。吾未識面。但見其頌臨濟三頓棒話。有過",
    "X85n1590_004:0139b02": "人處。必能了子大事。師潸然禮辭。至白雲。遂舉僧問",
    "X85n1590_004:0139b03": "南泉摩尼珠話請問。雲叱之。師領悟。獻投機偈曰。山",
    "X85n1590_004:0139b04": "前一片閒田地。叉手叮嚀問祖翁。幾度賣來還自買。",
    "X85n1590_004:0139b05": "為憐松竹引清風。雲特印可。令掌磨事。未幾雲至語",
    "X85n1590_004:0139b06": "師曰。有數禪客。自廬山來。皆有悟入處。教伊說亦說",
    "X85n1590_004:0139b07": "得有來由。舉因緣問伊亦明得。教伊下語亦下得。祇",
    "X85n1590_004:0139b08": "是未在。師于是大疑。私自計曰。既悟了。說亦說得。明",
    "X85n1590_004:0139b09": "亦明得。如何却未在。遂參究累日。忽然省悟。從前寶",
    "X85n1590_004:0139b10": "惜一時放下。走見白雲。雲為手舞足蹈。師亦一笑而",
    "X85n1590_004:0139b11": "已。師後曰。吾因茲出一身白汗。便明得下載清風。雲",
    "X85n1590_004:0139b12": "一日示眾曰。古人道。如鏡鑄像。像成後。鏡在甚麼處。",
    "X85n1590_004:0139b13": "眾下語不契。舉以問師。師近前問訊曰。也不較多。雲",
    "X85n1590_004:0139b14": "笑曰。須是道者始得。乃命分座開示方來。初住四面。",
    "X85n1590_004:0139b15": "遷白雲。晚居東山。僧問。攜笻領眾。祖令當行。坐斷要",
    "X85n1590_004:0139b16": "津。師意如何。師曰。秋風吹渭水。落葉滿長安。曰四面",
    "X85n1590_004:0139b17": "無門山嶽秀。今朝且得主人歸。師曰。你道路頭在甚",
    "X85n1590_004:0139b18": "麼處。曰為甚麼對面不相識。師曰。且喜到來。問祖意",
    "X85n1590_004:0139b19": "教意是同是別。師曰。人貧智短。馬瘦毛長。問如何是",
    "X85n1590_004:0139b20": "白雲為人親切處。師曰。捩轉鼻孔。曰便恁麼去時如",
    "X85n1590_004:0139b21": "何。師曰。不知痛癢漢。問達磨面壁意旨如何。師曰。計",
    "X85n1590_004:0139b22": "較未成。曰二祖立雪時如何。師曰。將錯就錯。曰祇如",
    "X85n1590_004:0139b23": "斷臂安心又作麼生。師曰。煬帝開汴河。問百尺竿頭",
    "X85n1590_004:0139b24": "如何進步。師曰。快走始得。問如何是臨濟下事。師曰。",
    "X85n1590_004:0139c01": "五逆聞雷。曰如何是雲門下事。師曰。紅旗閃爍。曰如",
    "X85n1590_004:0139c02": "何是曹洞下事。師曰。馳書不到家。曰如何是溈仰下",
    "X85n1590_004:0139c03": "事。師曰。斷碑橫古路。僧禮拜。師曰。何不問法眼下事。",
    "X85n1590_004:0139c04": "曰留與和尚。師曰。巡人犯夜。問如何是白雲一滴水。",
    "X85n1590_004:0139c05": "師曰。打碓打磨。曰飲者如何。師曰。教你無著面處。問",
    "X85n1590_004:0139c06": "天下人舌頭。盡被白雲坐斷。白雲舌頭甚麼人坐斷。",
    "X85n1590_004:0139c07": "師曰。東村王大翁。師乃曰。適來思量得一則因緣。而",
    "X85n1590_004:0139c08": "今早忘了也。却是拄杖子記得。乃拈拄杖曰。拄杖子",
    "X85n1590_004:0139c09": "也忘了。遂卓一下曰。同坑無異土。咄。上堂。幸然無一",
    "X85n1590_004:0139c10": "事。行脚要參禪。却被禪相惱。不透祖師關。如何是祖",
    "X85n1590_004:0139c11": "師關。把火入牛欄。上堂。恁麼恁麼。鰕跳不出斗。不恁",
    "X85n1590_004:0139c12": "麼不恁麼。弄巧成拙。軟似銕硬如泥。金剛眼睛十二",
    "X85n1590_004:0139c13": "兩。衲僧手裏秤頭低。有價數沒商量。無鼻孔底將甚",
    "X85n1590_004:0139c14": "麼聞香。上堂。難難。幾何般。易易。沒巴鼻。好好催人老。",
    "X85n1590_004:0139c15": "默默從此得。過者四重關了。泗州人見大聖。參。",
    "X85n1590_004:0139c16": "丹霞淳法嗣",
    "X85n1590_004:0139c17": "真州長蘆真歇清了禪師左緜雍氏子。襁褓入寺見",
    "X85n1590_004:0139c18": "佛。喜動眉睫。咸異之。年十八。試法華得度。往成都大",
    "X85n1590_004:0139c19": "慈習經論。領大意。出蜀至沔漢。扣丹霞之室。霞問。如",
    "X85n1590_004:0139c20": "何是空劫已前自己。師擬對。霞曰。你閙在且去。一日",
    "X85n1590_004:0139c21": "登鉢盂峯。豁然契悟。徑歸侍立。霞掌曰。將謂你知有。",
    "X85n1590_004:0139c22": "師欣然拜之。翌日霞上堂曰。日照孤峯翠。月臨溪水",
    "X85n1590_004:0139c23": "寒。祖師玄妙訣。莫向寸心安。便下座。師直前曰。今日",
    "X85n1590_004:0139c24": "陞座。更瞞某不得也。霞曰。你試舉我今日陞座看。師",
    "X85n1590_004:0140a01": "良久。霞曰。將謂你瞥地。師便出。後游五臺。之京師。浮",
    "X85n1590_004:0140a02": "汴直抵長蘆。謁祖照。一語契投。命為侍者。踰年分座。",
    "X85n1590_004:0140a03": "未幾照稱疾退閒。命師繼席。學者如歸。建炎末。游四",
    "X85n1590_004:0140a04": "明。主補陀。台之天封。閩之雪峰。詔住育王。徙溫州龍",
    "X85n1590_004:0140a05": "翔。杭之徑山。慈寧皇太后命開山臯亭崇先。上堂。我",
    "X85n1590_004:0140a06": "于先師一掌下。伎倆俱盡。覓個開口處不可得。如今",
    "X85n1590_004:0140a07": "還有恁麼快活不徹底漢麼。若無銜銕負鞍。各自著",
    "X85n1590_004:0140a08": "便。上堂。久默斯要。不務速說。釋迦老子。待要欵曲賣",
    "X85n1590_004:0140a09": "弄。爭奈未出母胎。已被人覰破。且道覰破個甚麼。瞞",
    "X85n1590_004:0140a10": "雪峯不得。上堂。上孤峯頂。過獨木橋。驀直恁麼行。猶",
    "X85n1590_004:0140a11": "是時人脚高脚低處。若見得徹。不出戶身徧十方。未",
    "X85n1590_004:0140a12": "入門常在屋裏。其或未然。趂凉搬取一轉柴。上堂。道",
    "X85n1590_004:0140a13": "得第一句。不被拄杖子瞞。識得拄杖子。猶是途路中",
    "X85n1590_004:0140a14": "事。作麼生是到地頭一句。上堂。處處覓不得。祇有一",
    "X85n1590_004:0140a15": "處不覓自得。且道是那一處。良久曰。賊身已露。上堂。",
    "X85n1590_004:0140a16": "口邊白醭去。始得入門。通身紅爛去。方知有門裏事。",
    "X85n1590_004:0140a17": "更須知有不出門底。乃曰。喚甚麼作門。僧問。三世諸",
    "X85n1590_004:0140a18": "佛向火焰裏轉大法輪。還端的也無。師大笑曰。我却",
    "X85n1590_004:0140a19": "疑著。曰和尚為甚麼却疑著。師曰。野花香滿路。幽鳥",
    "X85n1590_004:0140a20": "不知春。問不落風彩。還許轉身也無。師曰。石人行處",
    "X85n1590_004:0140a21": "不同功。曰向上事作麼生。師曰。妙在一漚前。豈容千",
    "X85n1590_004:0140a22": "聖眼。僧禮拜。師曰。祇恐不恁麼。師一日入廚。看煑麫",
    "X85n1590_004:0140a23": "次。忽桶底脫。眾皆失聲曰可惜許。師曰。桶底脫自合",
    "X85n1590_004:0140a24": "歡喜。因甚麼却煩惱。僧曰。和尚即得。師曰。灼然可惜",
    "X85n1590_004:0140b01": "許一桶麫。問僧。你死後燒作灰撒却了。向甚麼處去。",
    "X85n1590_004:0140b02": "僧便喝。師曰。好一喝。祇是不得翻欵。僧又喝。師曰。公",
    "X85n1590_004:0140b03": "案未圓。更喝始得。僧無語。師打曰。者死漢。上堂。苔封",
    "X85n1590_004:0140b04": "古徑。不墮虗凝。霧鎖寒林。肯彰風要。鉤針穩密。孰云",
    "X85n1590_004:0140b05": "漁父棲巢。祇麼承當。自是平常快活。還有具透關眼",
    "X85n1590_004:0140b06": "底麼。良久曰。直饒聞早便歸去。爭似從來不出門。上",
    "X85n1590_004:0140b07": "堂。乍雨乍晴。乍寒乍熱。山僧底個山僧自知。諸人底",
    "X85n1590_004:0140b08": "個諸以自說。且道雪峰口。除喫飯外。要作甚麼。問僧。",
    "X85n1590_004:0140b09": "琉璃殿上玉女攛梭。明甚麼邊事。曰回互不當機。師",
    "X85n1590_004:0140b10": "曰。還有斷續也無。曰古今不曾間。師曰。正當不曾間",
    "X85n1590_004:0140b11": "時如何。僧珍重便出。上堂。撼拄杖曰。看看三千大千",
    "X85n1590_004:0140b12": "世界。一時搖動。雲門大師即得。雪峰則不然。卓拄杖",
    "X85n1590_004:0140b13": "曰。三千大千世界。向甚麼處去。還會麼。不得重梅雨。",
    "X85n1590_004:0140b14": "秧苗爭見青。上堂。幻化空身即法身。遂作舞云。見麼",
    "X85n1590_004:0140b15": "見麼。恁麼見得。過橋村酒美。又作舞云。見麼見麼。恁",
    "X85n1590_004:0140b16": "麼不見。隔岸野花香。上堂。還有不被玄妙汙染底麼。",
    "X85n1590_004:0140b17": "良久曰。者一點。傾四海水。已是洗脫不下。僧問。如何",
    "X85n1590_004:0140b18": "是空劫已前自己。師曰。白馬入蘆花。上堂。窮微喪本。",
    "X85n1590_004:0140b19": "體妙失宗。一句截流。淵玄及盡。是以金針密處不露",
    "X85n1590_004:0140b20": "光鋩。玉線通時潛舒異彩。雖然如是。猶是交互雙明。",
    "X85n1590_004:0140b21": "且道巧拙不到。作麼生相委。良久曰。雲蘿秀處青陰",
    "X85n1590_004:0140b22": "合。巖樹高低翠鎖深。上堂。轉功就位。是向去底人。玉",
    "X85n1590_004:0140b23": "韞荊山貴。轉位就功。是却來底人。紅爐片雪春。功位",
    "X85n1590_004:0140b24": "俱轉。通身不滯。撒手亡依。石女夜登機。密室無人掃。",
    "X85n1590_004:0140c01": "正恁麼時。絕氣息一句。作麼生相委。良久曰。歸根風",
    "X85n1590_004:0140c02": "墮葉。照盡月潭空。師終于皐亭崇先。塔于寺西華桐",
    "X85n1590_004:0140c03": "島。諡悟空禪師。",
    "X85n1590_004:0140c04": "石門易法嗣",
    "X85n1590_004:0140c05": "遂寧府香山尼佛通禪師因誦蓮經有省。往見石門。",
    "X85n1590_004:0140c06": "乃曰。成都喫不得也。遂寧喫不得也。門拈拄杖打出。",
    "X85n1590_004:0140c07": "通忽悟曰。榮者自榮。謝者自謝。秋露春風。好不著便。",
    "X85n1590_004:0140c08": "門拂袖歸方丈。師亦不顧而出。由此道俗景從。得法",
    "X85n1590_004:0140c09": "者眾。",
    "X85n1590_004:0140c10": "大洪遂法嗣",
    "X85n1590_004:0140c11": "隨州大洪顯慶禪師廣安楊氏子。僧問。須菩提岩中",
    "X85n1590_004:0140c12": "晏坐。帝釋雨花。和尚新處洪峰。有何祥瑞。師曰。銕牛",
    "X85n1590_004:0140c13": "耕破扶桑國。迸出金烏照海門。曰未審是何宗旨。師",
    "X85n1590_004:0140c14": "曰。熨斗煎茶銚不同。",
    "X85n1590_004:0140c15": "黃龍心法嗣",
    "X85n1590_004:0140c16": "漢州三聖繼昌禪師彭州黎氏子。上堂。木佛不度火。",
    "X85n1590_004:0140c17": "甘露臺前逢達磨。惆悵洛陽人未來。面壁九年空冷",
    "X85n1590_004:0140c18": "坐。金佛不度爐。坐歎勞生走道途。不向華山圖上看。",
    "X85n1590_004:0140c19": "豈知潘閬倒騎驢。泥佛不度水。一道霛光照天地。堪",
    "X85n1590_004:0140c20": "羨玄沙老古錐。不要南山要鼈鼻。上堂。舉趙州訪二",
    "X85n1590_004:0140c21": "菴主。師曰。五陵公子爭誇富。百衲高僧不厭貧。近來",
    "X85n1590_004:0140c22": "世俗多顛倒。祇重衣衫不重人。",
    "X85n1590_004:0140c23": "東林總法嗣",
    "X85n1590_004:0140c24": "內翰東坡居士蘇軾字子瞻。因宿東林。與照覺論無",
    "X85n1590_004:0141a01": "情話有省。黎明獻偈曰。溪聲便是廣長舌。山色豈非",
    "X85n1590_004:0141a02": "清淨身。夜來八萬四千偈。他日如何舉似人。未幾抵",
    "X85n1590_004:0141a03": "荊南。聞玉泉皓禪師機鋒不可觸。公擬抑之。即微服",
    "X85n1590_004:0141a04": "求見。泉問。尊官高姓。公曰。姓秤。乃秤天下長老底秤。",
    "X85n1590_004:0141a05": "泉喝曰。且道者一喝重多少。公無對。于是尊禮之。後",
    "X85n1590_004:0141a06": "過金山。有寫公照容者。公戲題曰。心似已灰之木。身",
    "X85n1590_004:0141a07": "如不繫之舟。問汝平生功業。黃州惠州瓊州。",
    "X85n1590_004:0141a08": "寶峯文法嗣",
    "X85n1590_004:0141a09": "西蜀廣道者住筠陽九峯。為雲菴真淨之嗣。天資純",
    "X85n1590_004:0141a10": "至。脫略世故。有頌趙州勘婆話曰。指路婆婆在五臺。",
    "X85n1590_004:0141a11": "禪人到此盡癡獃。一拳打破扶桑國。杲日當空炤九",
    "X85n1590_004:0141a12": "垓。一日有戒上座者。善于醫術。分衛而歸。命廣說法。",
    "X85n1590_004:0141a13": "戒出問曰。如何是九峯境。答曰。滔滔雙澗水。落落九",
    "X85n1590_004:0141a14": "重山。進曰。如何是境中人。答曰。長者自長。短者自短。",
    "X85n1590_004:0141a15": "進曰。人境已蒙師指示。向上宗乘事若何。答曰。喫棒",
    "X85n1590_004:0141a16": "得也未。戒作禮。廣問侍者曰。陞座為何事。侍者曰。戒",
    "X85n1590_004:0141a17": "藥王請。廣曰。金毛師子子。出窟便咆哮。且道金毛師",
    "X85n1590_004:0141a18": "子子是阿誰。良久云。即是今晨戒藥王。便下座。",
    "X85n1590_004:0141a19": "隆興府泐潭湛堂文準禪師興元府梁氏子。初謁真",
    "X85n1590_004:0141a20": "淨。淨問。近離甚處。師曰大仰。淨曰。夏在甚處。師曰大",
    "X85n1590_004:0141a21": "溈。淨曰。甚處人。師曰。興元府。淨展手曰。我手何似佛",
    "X85n1590_004:0141a22": "手。師罔措。淨曰。適來祇對一一霛明。一一天真。及乎",
    "X85n1590_004:0141a23": "道個我手何似佛手。便成窒礙。且道病在甚處。師曰。",
    "X85n1590_004:0141a24": "某甲不會。淨曰。一切見成。更教誰會。師當下釋然。服",
    "X85n1590_004:0141b01": "勤十載。所往必隨。紹聖三年。真淨移石門。眾益盛。凡",
    "X85n1590_004:0141b02": "衲僧扣問。但瞑目危坐無所示。見來學。則往治蔬圃。",
    "X85n1590_004:0141b03": "率以為常。師謂同行恭上座曰。老漢無意于法道乎。",
    "X85n1590_004:0141b04": "一日舉杖決渠水濺衣。忽大悟。淨詬曰。此乃敢爾[若/(若*若)]",
    "X85n1590_004:0141b05": "苴邪。自此迹愈晦而名益著。顯謨李公景直守豫章。",
    "X85n1590_004:0141b06": "請開法雲巖。未幾移居泐潭。僧問。教意即且置。未審",
    "X85n1590_004:0141b07": "如何是祖意。師曰。煙村三月裏。別是一家春。問寒食",
    "X85n1590_004:0141b08": "因悲郭外春。墅田無處不傷神。林間壘壘添新塚。半",
    "X85n1590_004:0141b09": "是去年來哭人。者事且拈放一邊。如何是道。師曰。蒼",
    "X85n1590_004:0141b10": "天蒼天。曰學人特伸請問。師曰。十字街頭吹尺八。村",
    "X85n1590_004:0141b11": "酸冷酒兩三巡。問一法若有。毗盧墮在凡夫。萬法若",
    "X85n1590_004:0141b12": "無。普賢失却境界。去此二途。請師一決。師曰。大黃甘",
    "X85n1590_004:0141b13": "艸。曰此猶是學人疑處。師曰。放待冷來看。問向上一",
    "X85n1590_004:0141b14": "路千聖不傳。未審如何是向上一路。師曰。行到水窮",
    "X85n1590_004:0141b15": "處。坐看雲起時。曰為甚不傳。師曰。家家有路透長安。",
    "X85n1590_004:0141b16": "曰祇如衲僧門下。畢竟作麼生。師曰。放你三十棒。",
    "X85n1590_004:0141b17": "黃檗勝法嗣",
    "X85n1590_004:0141b18": "成都府昭覺純白紹覺禪師上堂。寒便向火。熱即搖",
    "X85n1590_004:0141b19": "扇。饑時喫飯。困來打眠。所以趙州庭前柏。香嚴嶺後",
    "X85n1590_004:0141b20": "松。栽來無別用。祇要引清風。且道。畢竟事作麼生。甲",
    "X85n1590_004:0141b21": "子乙丑海中金。丙寅丁卯罏中火。",
    "X85n1590_004:0141b22": "仰山偉法嗣",
    "X85n1590_004:0141b23": "襄陽谷隱顯禪師生于西蜀安樞密之別業田丁家。",
    "X85n1590_004:0141b24": "南遊參仰山偉公。因致問。如何是佛向上事。偉對以",
    "X85n1590_004:0141c01": "日出東方夜落西。顯復進語。東方向上更望指示。語",
    "X85n1590_004:0141c02": "未竟。偉便打。于是有省。及住谷隱。以仰山忌日。對霛",
    "X85n1590_004:0141c03": "拈香云。仰面不見天。低頭不見地。不知大仰來不來。",
    "X85n1590_004:0141c04": "一炷旃檀表勤意。顯為人誠至。道學純正。安公常攜",
    "X85n1590_004:0141c05": "家屬致拜。且語人曰。不意有一佛出吾家地上。遂奏",
    "X85n1590_004:0141c06": "淨覺禪師號。以伸敬焉。葢取其蘊。略其所出。可謂道",
    "X85n1590_004:0141c07": "在一介。則一介重也。",
    "X85n1590_004:0141c08": "黃龍肅法嗣",
    "X85n1590_004:0141c09": "嘉定府月珠祖鑑禪師僧請筆師語要。師曰。達磨西",
    "X85n1590_004:0141c10": "來單傳心印。曹谿六祖不識一字。今日諸方出世。語",
    "X85n1590_004:0141c11": "句如山。重增繩索。乃拍禪牀曰。于斯薦得。猶是鈍根。",
    "X85n1590_004:0141c12": "若也未然。白雲深處從君臥。切忌寒猿中夜啼。",
    "X85n1590_004:0141c13": "圓照本法嗣",
    "X85n1590_004:0141c14": "筠州逍遙聰禪師綿州鹽泉王氏子。幼投劍門慈雲",
    "X85n1590_004:0141c15": "海亮禪師出家。年二十三。誦經得度。遂遊成都講肆。",
    "X85n1590_004:0141c16": "捨之南遊。徧參尊宿。末後見圓照本于淨慈。久而不",
    "X85n1590_004:0141c17": "悟。一日為僧伽作禮。忽洒然。即上方丈具陳所得。本",
    "X85n1590_004:0141c18": "曰。汝知之矣。吾昔夢汝吞一世界一鬀刀。今汝所悟",
    "X85n1590_004:0141c19": "云然。知汝自今始出家也。即為陞座告眾。師服勤久",
    "X85n1590_004:0141c20": "之。後遊江西。延住真如開善聖壽三剎焉。",
    "X85n1590_004:0141c21": "上藍順法嗣",
    "X85n1590_004:0141c22": "參政蘇轍居士字子由。元豐三年。以睢陽從事。左遷",
    "X85n1590_004:0141c23": "瑞州榷筦之任。是時洪州上藍順禪師。與其父文安",
    "X85n1590_004:0141c24": "先生有契。因往訪焉。相得歡甚。公咨以心法。順示搐",
    "X85n1590_004:0142a01": "鼻因緣。已而有省。作偈呈曰。中年聞道覺前非。邂逅",
    "X85n1590_004:0142a02": "相逢老順師。搐鼻徑參真面目。掉頭不受別鉗鎚。枯",
    "X85n1590_004:0142a03": "藤破衲公何事。白酒青鹽我是誰。慚愧東軒殘月上。",
    "X85n1590_004:0142a04": "一杯甘露滑如飴。",
    "X85n1590_004:0142a05": "佛國惟白法嗣",
    "X85n1590_004:0142a06": "興元府中梁山乾明永因禪師初住法濟。僧問。改律",
    "X85n1590_004:0142a07": "為禪。非無所以。學人上來。乞師便道。師云。分明一句",
    "X85n1590_004:0142a08": "作者猶迷。僧云。漢水祇應流到海。月輪直上最高峰。",
    "X85n1590_004:0142a09": "師云。且得領話。",
    "X85n1590_004:0142a11": "錦江禪燈卷第四"
}