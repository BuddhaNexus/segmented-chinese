{
    "T24n1462_011:0747c06": "善見律毘婆沙卷第十一",
    "T24n1462_011:0747c08": "蕭齊外國三藏僧伽跋陀羅譯",
    "T24n1462_011:0747c09": "問曰：「若數至三四置者，有何不善？」答曰：「出",
    "T24n1462_011:0747c10": "入息逼促，因逼促故，心難調伏。譬如牛欄",
    "T24n1462_011:0747c11": "內牛極多，在欄裏迮切，會當破欄出。若",
    "T24n1462_011:0747c12": "足十者，身中寬容如大欄，寬容牛故，易可",
    "T24n1462_011:0747c13": "守養。」「若至八九有何不善？」答曰：「勿使亂",
    "T24n1462_011:0747c14": "錯，而生狐疑心。或言我得禪味，起迷惑心",
    "T24n1462_011:0747c15": "故，如是之過汝自捨離。若數息者，安徐數",
    "T24n1462_011:0747c16": "也。如人量穀，先滿覆竟，然後數為一，復更",
    "T24n1462_011:0747c17": "取量。若有塵草，選拾棄之，覆竟唱二，如",
    "T24n1462_011:0747c18": "是次第乃至十。坐禪比丘，數出息入息亦",
    "T24n1462_011:0747c19": "復如是。若駃者，如牧牛人數牛，云何數",
    "T24n1462_011:0747c20": "牛？黠了牧牛人，手執杖門柱上坐，驅牛出",
    "T24n1462_011:0747c21": "時打牛駃出，以完而數，一二三四五，如",
    "T24n1462_011:0747c22": "是至十。何以故？作如是數，有時四大不",
    "T24n1462_011:0747c23": "和，氣息駃出入，時隨出入而數，一二三四",
    "T24n1462_011:0747c24": "五，一二三四五，數牛時當門關而數，不數",
    "T24n1462_011:0747c25": "內外，因駃數故，而心得定。何以故？譬如",
    "T24n1462_011:0747c26": "人乘船上湍，一二三四五篙，更互刺住船",
    "T24n1462_011:0747c27": "然後定，出息入息亦復如是。何以心者如",
    "T24n1462_011:0747c28": "船，出入息者如篙？心流五欲，而出息入息",
    "T24n1462_011:0747c29": "制其令定。若息入心隨入，如肪膏入身美",
    "T24n1462_011:0748a01": "滿，若息出心隨出，於觀中最大，因其大故，",
    "T24n1462_011:0748a02": "心亦難調。除此二法，於觸處住至而數",
    "T24n1462_011:0748a03": "之，然後即成三昧。是故律本中說，莫數內",
    "T24n1462_011:0748a04": "外息。數何時可止者，若心不亂如息出入，",
    "T24n1462_011:0748a05": "便止不數。如是已，便作隨念。」「何謂名為隨",
    "T24n1462_011:0748a06": "念？」「知出入息，不假數而知。隨念有三種。」「何",
    "T24n1462_011:0748a07": "謂為三？」答曰：「齊為初，心為中，鼻頭為後，",
    "T24n1462_011:0748a08": "是名三種。若出息者，齊為初，心為中，鼻",
    "T24n1462_011:0748a09": "頭為後。若入息，鼻頭為初，心為中，齊為",
    "T24n1462_011:0748a10": "後。若心隨出息，心即不定，因心不定，身即",
    "T24n1462_011:0748a11": "動搖。是故律本，若心隨出息入息而內不",
    "T24n1462_011:0748a12": "定，而外動搖內動搖，因動搖故，不成三",
    "T24n1462_011:0748a13": "昧，若隨入隨出亦復如是，是故莫隨息中",
    "T24n1462_011:0748a14": "後出入，但安置鼻頭、住正心而住，待息出",
    "T24n1462_011:0748a15": "入，若斷數心憶識自定。譬如跛脚人守養小",
    "T24n1462_011:0748a16": "兒，以籃貯懸繫屋間，坐住攬至而盪一處，",
    "T24n1462_011:0748a17": "手不移動，比丘坐禪亦復如是。」又曰：「譬如",
    "T24n1462_011:0748a18": "守門人，人出入不先遙問，臨到門限然後",
    "T24n1462_011:0748a19": "問之，亦不問所從來及所持雜物，但知其",
    "T24n1462_011:0748a20": "出入而已。比丘坐禪亦復如是，不先逆取",
    "T24n1462_011:0748a21": "知出入息，汝自當知。佛言：『若知三法心即",
    "T24n1462_011:0748a22": "定。』何謂為三？一者樂入，二者方便，三者得",
    "T24n1462_011:0748a23": "上，是名為三。譬如大木善置地上，有人欲",
    "T24n1462_011:0748a24": "解木，先觀木際然後用鋸解之，心恒注",
    "T24n1462_011:0748a25": "看鋸齒，令其正直不觀往還，出息入息亦",
    "T24n1462_011:0748a26": "復如是。現思禪法辦立方便，如大木在地，",
    "T24n1462_011:0748a27": "善觀木際如心善思，禪法如鋸往還，出入",
    "T24n1462_011:0748a28": "息亦爾，心注看鋸齒，如注鼻頭，比丘坐禪",
    "T24n1462_011:0748a29": "應知此譬，亦現禪定，亦立方便，亦至上處。」",
    "T24n1462_011:0748b01": "問曰：「何謂為禪定？」答曰：「身心精進調柔成",
    "T24n1462_011:0748b02": "就，此是名為禪定。」問曰：「何謂辦立方便？」",
    "T24n1462_011:0748b03": "答曰：「以勇猛精進消除煩惱及滅斷思，是",
    "T24n1462_011:0748b04": "名辦立方便。」問曰：「何謂至上處？」答曰：「以勇",
    "T24n1462_011:0748b05": "猛精進消除結使，是名至上處。此三法非",
    "T24n1462_011:0748b06": "一心觀成，非不知三法，心亦不動現禪定",
    "T24n1462_011:0748b07": "法，辦立方便往至上處，得如是者，然後",
    "T24n1462_011:0748b08": "按阿那波那念，名為成就。若比丘入阿那",
    "T24n1462_011:0748b09": "波那念者，此比丘光徹世間，如月從雲得",
    "T24n1462_011:0748b10": "出，光明照於世間。此禪定中有人初作而",
    "T24n1462_011:0748b11": "現瑞相，有人用數息而現瑞相。其瑞云何？",
    "T24n1462_011:0748b12": "此比丘或坐地或坐床上，無有敷具，其坐",
    "T24n1462_011:0748b13": "處柔濡，猶如木綿華無異。何以故？已數",
    "T24n1462_011:0748b14": "息故，其身輕利，如是次第麁出入息滅，身",
    "T24n1462_011:0748b15": "心無極故，猶處虛空，出息轉細如有如無，",
    "T24n1462_011:0748b16": "如人打磬初麁後細，坐禪比丘數息亦復如",
    "T24n1462_011:0748b17": "是，是故律本中說，先大後小。」法師曰：「此數息",
    "T24n1462_011:0748b18": "禪定，與餘禪定有異。餘禪定先細後麁，若",
    "T24n1462_011:0748b19": "此比丘入禪，禪相不現，莫從坐起，安心正",
    "T24n1462_011:0748b20": "坐更自思惟。云何思惟？以知禪相不現，而言：",
    "T24n1462_011:0748b21": "『此出息入息，何處有何處無？誰有誰無？』而言：",
    "T24n1462_011:0748b22": "『人在母腹中，無出入息，於水中無出入息，",
    "T24n1462_011:0748b23": "長壽天無出入息，死屍無出入息，入第四禪",
    "T24n1462_011:0748b24": "定無出入息，色無色界無出入息，滅盡三",
    "T24n1462_011:0748b25": "昧無出入息。』作是念已，自呵責身：『汝智慧",
    "T24n1462_011:0748b26": "人，非在母腹中，亦非在水，亦非在色無色",
    "T24n1462_011:0748b27": "天，亦非在滅盡三昧，亦非在長壽天，亦非",
    "T24n1462_011:0748b28": "在死屍，亦非入第四禪定，有出息入息極",
    "T24n1462_011:0748b29": "細微，而不能自知。』但更正心，若長鼻者，安",
    "T24n1462_011:0748c01": "心鼻弗咤(漢言鼻兩邊)。若鼻短者，安心置脣上，",
    "T24n1462_011:0748c02": "是故勤守此處，如修多羅中說，佛告諸比",
    "T24n1462_011:0748c03": "丘：『若人好忘不安心在前，不得入阿那波",
    "T24n1462_011:0748c04": "那禪定，非但阿那波那禪定，餘一切禪定亦",
    "T24n1462_011:0748c05": "如是。』若思念之，禪定即現，此阿那波那禪",
    "T24n1462_011:0748c06": "定極重，諸佛、辟支佛、大阿羅漢，悉用阿那",
    "T24n1462_011:0748c07": "波那念為地，然後得隨道念極靜，是故",
    "T24n1462_011:0748c08": "於此定中憶念為上及慧。譬如絹練用針",
    "T24n1462_011:0748c09": "綖極細，針者如憶念，綖如智慧，連勿使",
    "T24n1462_011:0748c10": "斷。因二法故，不失出息入息。譬如耕田",
    "T24n1462_011:0748c11": "人，牛已疲極，其人亦復疲極，解牛而放，放",
    "T24n1462_011:0748c12": "已牛即入林中，其人蘇息已，起追逐牛而",
    "T24n1462_011:0748c13": "不逐牛跡，入林直先往牛飲水處止，或坐",
    "T24n1462_011:0748c14": "或臥待牛飲水竟，取繩穿鼻以杖驅去，更",
    "T24n1462_011:0748c15": "還耕田。比丘禪定亦復如是，若出息入息",
    "T24n1462_011:0748c16": "悉疲極，暫時放之令蘇息，不還出入，但",
    "T24n1462_011:0748c17": "先住鼻端，聽息出入而數，憶念如繩，智慧",
    "T24n1462_011:0748c18": "如杖，加之令出息入息。若得如是，不久",
    "T24n1462_011:0748c19": "而現禪相，身體怡悅，如木綿觸身柔弱。有",
    "T24n1462_011:0748c20": "人見如古貝華，有人見如猛風起，有人",
    "T24n1462_011:0748c21": "見如星宿，有人見如連珠，有人見如散白",
    "T24n1462_011:0748c22": "珠，有人見如古貝華核，有人見如繩，有",
    "T24n1462_011:0748c23": "人所觸悉強，有人見如火焰，有人見如獼",
    "T24n1462_011:0748c24": "猴，有人見如雲起，有人見如蓮華，有人見",
    "T24n1462_011:0748c25": "如車輪，有人見如月圓。何以故？如修多羅",
    "T24n1462_011:0748c26": "說，諸比丘集眾誦經，而各各有所見異瑞，",
    "T24n1462_011:0748c27": "有人見如山如江如樹，如是為初。」問曰：",
    "T24n1462_011:0748c28": "「如是山江樹者，從何生也？」答曰：「從心想有，",
    "T24n1462_011:0748c29": "而生人憶想各異，是故想亦爾。有人觀",
    "T24n1462_011:0749a01": "息出，有人觀息入，有人觀禪相，若不觀",
    "T24n1462_011:0749a02": "如是亦不起阿那波那，亦不成初禪法。若",
    "T24n1462_011:0749a03": "有此三法者，成就禪定。若坐禪比丘現如",
    "T24n1462_011:0749a04": "是相，應往白師：『我見如是相。』師答言：『是",
    "T24n1462_011:0749a05": "見相，不言是禪相，不言非禪相。』作是答",
    "T24n1462_011:0749a06": "已更語：『長老汝更進心。』」法師曰：「師何不向",
    "T24n1462_011:0749a07": "語是禪相、是非禪相也？」答曰：「若向其分別說",
    "T24n1462_011:0749a08": "者，是禪相即懈怠，非禪相而心生退，是故",
    "T24n1462_011:0749a09": "不說，但慇懃教之，禪相自現。而說往昔偈",
    "T24n1462_011:0749a10": "言：",
    "T24n1462_011:0749a11": "「『置心於觀後，　　現相非一種，",
    "T24n1462_011:0749a12": "　　若有智慧人，　　正心而數之，",
    "T24n1462_011:0749a13": "　　於出息入息，　　精勤不錯亂。』",
    "T24n1462_011:0749a14": "「如是從禪相現已，諸蓋寂然而住，諸煩惱",
    "T24n1462_011:0749a15": "寂然自止，用此二法正心安置，即成三",
    "T24n1462_011:0749a16": "昧，或得初地，或得除煩惱地。或因現禪支、",
    "T24n1462_011:0749a17": "或得初地者，此現得初三昧地。」問曰：「著三",
    "T24n1462_011:0749a18": "昧與初三昧，有異？為同？」答曰：「有異。初三昧",
    "T24n1462_011:0749a19": "心善行已，入婆傍伽心(漢言心羸弱心眠)。著三昧心",
    "T24n1462_011:0749a20": "境界，一日恒入善行，不隨婆傍伽。此二法，",
    "T24n1462_011:0749a21": "是名有異。若禪相現已，或觀色或觀相貌，",
    "T24n1462_011:0749a22": "將養令長，如轉輪王在胎，父母愛重護之，",
    "T24n1462_011:0749a23": "令冷熱調適及諸飲食，若善守護得成其",
    "T24n1462_011:0749a24": "果。比丘護禪相亦復如是，不護即失。云何",
    "T24n1462_011:0749a25": "護之？一者、善住處，二者、善行處，三者、親近",
    "T24n1462_011:0749a26": "善人，四者、飲食調適，五者、和調四時，六者、善",
    "T24n1462_011:0749a27": "經行立坐臥，七者、離諸憒鬧及飲食為初，",
    "T24n1462_011:0749a28": "是名為七，以此七法以用護之。若護如是",
    "T24n1462_011:0749a29": "禪相堅固而住，次第增長現之已具，諸根",
    "T24n1462_011:0749b01": "極清淨調伏柔弱，若欲捉心即得，若欲放",
    "T24n1462_011:0749b02": "之即去，若欲起之即起，若欲調之即調，若",
    "T24n1462_011:0749b03": "欲歡喜即歡喜，若欲捨之即成捨，離非禪",
    "T24n1462_011:0749b04": "人親近禪人，至心於禪知禪相，此是十法，",
    "T24n1462_011:0749b05": "善安置心中，莫作懈怠，精勤修習當作",
    "T24n1462_011:0749b06": "是念：『今著三昧捨婆傍伽心，而起諦心，",
    "T24n1462_011:0749b07": "住剎那而滅，復起四五闍婆那(漢言分別心)。』此",
    "T24n1462_011:0749b08": "五心，初心作心，第二學心，第三隨心，第四",
    "T24n1462_011:0749b09": "中間心，第五著心。若合五為四，初作學心，",
    "T24n1462_011:0749b10": "第二隨心，第三中間心，第四著心，此第四亦",
    "T24n1462_011:0749b11": "名為四，亦名為五，無六無七。初者，欲界",
    "T24n1462_011:0749b12": "心，著心色界心，以此心故，滅五支起五",
    "T24n1462_011:0749b13": "支，具足十相及三善，得第一禪已，即於觀",
    "T24n1462_011:0749b14": "中思念滅已，得第二禪，如是相滅，得第三",
    "T24n1462_011:0749b15": "四，如是教心乃至上。」法師曰：「此略說也，若",
    "T24n1462_011:0749b16": "廣說於《淨道經》，汝自當知。如是比丘得第",
    "T24n1462_011:0749b17": "四禪定，善記識之，令其增長。若欲進至真",
    "T24n1462_011:0749b18": "處，此第四禪五事善：一者安置心，二者入，三",
    "T24n1462_011:0749b19": "者勅，四者起，五者反觀，以此五事而至真",
    "T24n1462_011:0749b20": "處。此比丘已作流利，或觀色為初，或觀無",
    "T24n1462_011:0749b21": "色為初。色無色觀已，更增毘婆舍那。云何",
    "T24n1462_011:0749b22": "增？此比丘從第四禪定起已，而取禪支。取",
    "T24n1462_011:0749b23": "已，此禪支依止心中，心依倚四大觀四大",
    "T24n1462_011:0749b24": "身，從此禪支，言非色處為初，是色非色等，",
    "T24n1462_011:0749b25": "法而見識。從此四大為初，色共諸色等，法、",
    "T24n1462_011:0749b26": "識非色也。若從三昧起，出息入息，身心即",
    "T24n1462_011:0749b27": "是其因，見如是已，譬如鍛師有皮囊筒，",
    "T24n1462_011:0749b28": "因人鼓動風得出入。出息入息亦復如是，",
    "T24n1462_011:0749b29": "因身心故，息得出入。此比丘見出息入息、",
    "T24n1462_011:0749c01": "見身、見色心等與諸法，此非色，如是名色",
    "T24n1462_011:0749c02": "已，復觀其因緣。見已於三世中連續，名色",
    "T24n1462_011:0749c03": "不斷，因續名色而生狐疑，斷狐疑已，而",
    "T24n1462_011:0749c04": "觀三相，觀三相已，復觀起滅，因觀起滅",
    "T24n1462_011:0749c05": "故，先見光明，離十毘婆舍那煩惱，離已而",
    "T24n1462_011:0749c06": "起道智慧，起已捨起法見，生滅法已，念",
    "T24n1462_011:0749c07": "念相滅。若二法起已，於三界中而生厭患，",
    "T24n1462_011:0749c08": "如是次第得四道已，至阿羅漢果。有十",
    "T24n1462_011:0749c09": "九覆觀智，知至極已，於三界中梵摩沙",
    "T24n1462_011:0749c10": "門婆羅門中，成無上福田，此是阿那波那念",
    "T24n1462_011:0749c11": "數。第一四廣說竟。「餘三四中，與餘禪法",
    "T24n1462_011:0749c12": "不異，是故我今當分別說之。覺者，現離喜",
    "T24n1462_011:0749c13": "也。我今出息入息而現喜，以二事覺喜。何",
    "T24n1462_011:0749c14": "謂為二？一者、用觀，二者、用不迷。云何用觀",
    "T24n1462_011:0749c15": "而覺喜？入二禪有喜，正入時欲得智慧，",
    "T24n1462_011:0749c16": "以觀自然覺喜，是故用觀覺喜。云何不迷",
    "T24n1462_011:0749c17": "而覺喜？二禪有喜，入已從禪定起，智與喜",
    "T24n1462_011:0749c18": "等而觀，消滅於毘婆舍那，貫度其相而不",
    "T24n1462_011:0749c19": "迷，以不迷故，而成覺喜。於《波致三毘陀",
    "T24n1462_011:0749c20": "經》說，以喘息入息而成一心，心不散亂而",
    "T24n1462_011:0749c21": "知生識，因識已知便即覺喜，以長出息用",
    "T24n1462_011:0749c22": "短入息，覺一切身滅身，出息入息成一心已",
    "T24n1462_011:0749c23": "知識，以此二法而成覺起，以安心故，而",
    "T24n1462_011:0749c24": "用覺喜，以知故，以觀故，反覆觀以整心，",
    "T24n1462_011:0749c25": "至心而取精進，而用起識，正心安置以慧",
    "T24n1462_011:0749c26": "知之，應知以知，應捨而捨，應觀而觀，應",
    "T24n1462_011:0749c27": "現而現，即成覺喜。如是覺喜已，餘句次儀",
    "T24n1462_011:0749c28": "亦如是，此三禪定，便有異、有覺樂，若以四",
    "T24n1462_011:0750a01": "禪定而覺心增訶羅。」問曰：「何謂為心增訶",
    "T24n1462_011:0750a02": "羅？」答曰：「受二陰為初，是名心增訶羅。覺",
    "T24n1462_011:0750a03": "樂，此是毘婆舍那地。樂者，有二樂：一者身",
    "T24n1462_011:0750a04": "樂，二者心樂，於《三毘陀》中說。滅心增訶羅",
    "T24n1462_011:0750a05": "者，麁麁心增訶羅而滅，亦言定止。若廣說",
    "T24n1462_011:0750a06": "者，於身增訶羅，汝自當知。於喜文句中",
    "T24n1462_011:0750a07": "受亦入，若取樂者，受即覆現二，心增訶羅句",
    "T24n1462_011:0750a08": "中想受支多私迦，此諸法與心不離，若取",
    "T24n1462_011:0750a09": "心增訶羅，想與受等共入。如是觀受已，",
    "T24n1462_011:0750a10": "此是說四事，汝自當知。於三四中，四禪定",
    "T24n1462_011:0750a11": "覺心。云何覺心？覺心歡喜、善歡喜、心極歡",
    "T24n1462_011:0750a12": "喜，我今覺出息入息故，有二種歡喜。何謂",
    "T24n1462_011:0750a13": "為二種歡喜？一者以三昧，二者以毘婆舍",
    "T24n1462_011:0750a14": "那。云何以三昧而覺喜入二禪定？有喜正",
    "T24n1462_011:0750a15": "入，一剎那心與喜等，心中怡悅喜極喜。云何",
    "T24n1462_011:0750a16": "毘婆舍那入二禪定？有喜從禪定起已，以",
    "T24n1462_011:0750a17": "消滅法而觸禪喜，如是於毘婆舍那，剎那",
    "T24n1462_011:0750a18": "作禪喜為觀而心喜如是，隨心即怡悅。我",
    "T24n1462_011:0750a19": "今覺出息入息善安置心者，以第一禪定，",
    "T24n1462_011:0750a20": "於觀處中善安置心，入禪定已從定起，",
    "T24n1462_011:0750a21": "以滅滅法而觀禪心。於毘婆舍那中，現",
    "T24n1462_011:0750a22": "觀度想一剎那心定，如是起剎那心定，為",
    "T24n1462_011:0750a23": "一心定故，於觀處心即善住。我覺如是解",
    "T24n1462_011:0750a24": "脫心者，從煩惱處即得解脫，從第二禪定",
    "T24n1462_011:0750a25": "離思念，從第三禪定離喜，從第四禪定",
    "T24n1462_011:0750a26": "離苦樂，如是從次第得脫。從定起已，見",
    "T24n1462_011:0750a27": "滅滅法，於毘婆舍那時見無常而捨常法，",
    "T24n1462_011:0750a28": "復見苦復捨樂想，復見無我復捨樂想，心",
    "T24n1462_011:0750a29": "不樂著，因不樂著故，而觀離欲，從欲而",
    "T24n1462_011:0750b01": "觀滅想，從起想而觀棄捨，從取心即解",
    "T24n1462_011:0750b02": "脫。是故律本說，出息入息心即解脫。如是觀",
    "T24n1462_011:0750b03": "心，此是說四，汝自當知。於第四四中觀無",
    "T24n1462_011:0750b04": "常者，無常想，應當知觀無常，應當知恒觀",
    "T24n1462_011:0750b05": "無常。」問曰：「何謂無常？」「五陰無常。」「云何五陰無",
    "T24n1462_011:0750b06": "常？」答曰：「為生滅法。」「云何生滅？」「變相法，以變",
    "T24n1462_011:0750b07": "相故，而生無相法，剎那剎那汝自當知，是",
    "T24n1462_011:0750b08": "名觀無常，其色為初。觀無常者，此恒觀",
    "T24n1462_011:0750b09": "無常也，因觀故，如是四大出息入息而滅",
    "T24n1462_011:0750b10": "法，是名觀無常。觀離欲者，有二離欲。云",
    "T24n1462_011:0750b11": "何二離欲？一者、消離欲，二者、無餘離欲。」問曰：",
    "T24n1462_011:0750b12": "「何謂消離欲？」「一切法相剎那而滅。」「云何無餘",
    "T24n1462_011:0750b13": "離欲？」「觀離欲是涅槃支，因二法故，而至道",
    "T24n1462_011:0750b14": "處因，至已見寂滅法，見已觀捨，以毘婆捨",
    "T24n1462_011:0750b15": "那捨除煩惱，轉即入涅槃，如是阿那念而",
    "T24n1462_011:0750b16": "至極處。阿那波那品竟。",
    "T24n1462_011:0750b17": "「是時世尊者，此略說也。爾時世尊，以阿那波",
    "T24n1462_011:0750b18": "那念教諸比丘，因諸比丘觀不淨，而自共",
    "T24n1462_011:0750b19": "相殺，因此故，集諸眾僧。集已，世尊訶責眾",
    "T24n1462_011:0750b20": "僧：『汝等比丘，何以自共相殺？賃鹿杖沙門，",
    "T24n1462_011:0750b21": "復殺諸比丘？』如來訶責已，而為諸比丘結",
    "T24n1462_011:0750b22": "第三波羅夷。若比丘故斷人命，如是為初，",
    "T24n1462_011:0750b23": "為聲聞弟子凡聖雜故，不得罵諸比丘言",
    "T24n1462_011:0750b24": "癡人。空人者，如是斷根已，次至隨結，讚",
    "T24n1462_011:0750b25": "死教死為初。」法師曰：「我今說其根本。如是",
    "T24n1462_011:0750b26": "佛制戒已，欲縛者欲來縛心，讚歎死者言：",
    "T24n1462_011:0750b27": "『汝在世間多諸苦惱，汝作諸功德，死得生",
    "T24n1462_011:0750b28": "天已，作善者如是為初，汝已作善業，無",
    "T24n1462_011:0750b29": "所狐疑，死必生天。不作惡業者，汝不殺",
    "T24n1462_011:0750c01": "生、妄語，一切惡業汝皆悉不作，汝病極苦，用",
    "T24n1462_011:0750c02": "活何為？何以故？汝已作善業故，若汝從此",
    "T24n1462_011:0750c03": "死已，得生天上受五欲樂，惡業者令駃",
    "T24n1462_011:0750c04": "死。』病人聞比丘語，因語故而自取死，是名",
    "T24n1462_011:0750c05": "斷也。知者，此是眾生，我欲令其死，決定無",
    "T24n1462_011:0750c06": "疑也。眾生受人身者，從胎為初至老，是",
    "T24n1462_011:0750c07": "人身。初心者，初受生心，此語現五欲界，是故",
    "T24n1462_011:0750c08": "說初心，心與三無色陰共成。迦羅羅色者，",
    "T24n1462_011:0750c09": "此初立人身，名為迦羅羅。於迦羅羅色，若",
    "T24n1462_011:0750c10": "男女身相，合成三十色，若黃門身相二十。」",
    "T24n1462_011:0750c11": "問曰：「何男女迦羅羅色？」「初成迦羅羅時，如",
    "T24n1462_011:0750c12": "真羺羊色點取澄清油酥，而說偈言：",
    "T24n1462_011:0750c13": "「『如油酥微渧，　　澄清無垢濁，",
    "T24n1462_011:0750c14": "　　迦羅羅初生，　　色澤亦如是。』",
    "T24n1462_011:0750c15": "「如是極微細以此為初，過去世人壽二千歲，",
    "T24n1462_011:0750c16": "迦羅羅次第長大乃至老死，此名為人身。斷",
    "T24n1462_011:0750c17": "命者，從迦羅羅時，或熱手搏之，或以手",
    "T24n1462_011:0750c18": "摩之，或以藥服之，如是種種方便斷使勿",
    "T24n1462_011:0750c19": "生，是名斷命。二生者，一者色生，二者無色",
    "T24n1462_011:0750c20": "生。於諸色中，無不可斷，色生可斷，斷色",
    "T24n1462_011:0750c21": "已無色亦死。何以故？為無色依止色故。」問",
    "T24n1462_011:0750c22": "曰：「斷色者，為過去色現在色當來色也？」「而",
    "T24n1462_011:0750c23": "說偈言：",
    "T24n1462_011:0750c24": "「『過去世生非今生，　　當來世生非今生，",
    "T24n1462_011:0750c25": "　　現在世生是生生，　　離過未來取現在，",
    "T24n1462_011:0751a01": "　　斷現在生成斷生。』」",
    "T24n1462_011:0751a02": "問曰：「何謂為現在？」答曰：「一剎那相續不滅，",
    "T24n1462_011:0751a03": "是名現在生。」問曰：「云何為剎那？」答曰：「起生",
    "T24n1462_011:0751a04": "老滅。」法師曰：「若如是者則不成殺。何以故？",
    "T24n1462_011:0751a05": "為自生自滅，不假斷之。云何知之？」答曰：",
    "T24n1462_011:0751a06": "「現在相續、過去未滅，譬如人從外值熱而",
    "T24n1462_011:0751a07": "來，入室安坐已，熱氣已滅、冷氣而來，相續不",
    "T24n1462_011:0751a08": "斷，心亦如是，過去生相續、現在不絕，若斷",
    "T24n1462_011:0751a09": "之即成殺生，此是當來生因。」法師曰：「應知",
    "T24n1462_011:0751a10": "眾生，應知斷眾生命，應知方便。」問曰：「何謂",
    "T24n1462_011:0751a11": "應知眾生？」答曰：「世人喚假名為眾生，論其",
    "T24n1462_011:0751a12": "實者生氣也。」「云何應知斷眾生命？」答曰：「斷",
    "T24n1462_011:0751a13": "生氣勿令生也。」「云何應知方便？」答曰：「有",
    "T24n1462_011:0751a14": "六方便：一者自，二者教，三者擲，四者安，五",
    "T24n1462_011:0751a15": "者呪，六者神力。」問曰：「云何為自？」答曰：「自殺。」",
    "T24n1462_011:0751a16": "「云何教？」「教餘人殺，如是汝殺。擲者，弓箭為",
    "T24n1462_011:0751a17": "初，隨種種方便令斷命。安者，箛蔟埳及",
    "T24n1462_011:0751a18": "毒藥等，安置一處，觸之即死。呪者，有二種：",
    "T24n1462_011:0751a19": "一者阿塔婆尼耶，二者數。」問曰：「何謂為阿",
    "T24n1462_011:0751a20": "塔婆尼耶？」答曰：「或敵國或賊呪之，令頭腹",
    "T24n1462_011:0751a21": "痛種種疾病，令其死。數者，依文句呪，或十",
    "T24n1462_011:0751a22": "二十如是至百數，是名數也。神力者，以",
    "T24n1462_011:0751a23": "神通，如龍王迦留羅、夜叉、天人、人王、龍王",
    "T24n1462_011:0751a24": "殺眾生，以眼視或嚙或吐毒即死。迦留羅",
    "T24n1462_011:0751a25": "者，能啄殺三十尋圍，龍夜叉天人人王者，隨",
    "T24n1462_011:0751a26": "其種種方便，令眾生得死。與器杖者，種種",
    "T24n1462_011:0751a27": "器仗乃至刀子，如此之物與，令其自斷命，而",
    "T24n1462_011:0751a28": "唱言：『汝用此生何？為不如死。』而取鐵鎚石",
    "T24n1462_011:0751a29": "木繩毒藥種種死具，而近其身讚言：『汝在",
    "T24n1462_011:0751b01": "世已作諸功德，死必生天，於難陀園中，",
    "T24n1462_011:0751b02": "與天人玉女娛樂。何以生世受此苦病？』",
    "T24n1462_011:0751b03": "或教使投巖，巖者，山破為二段深谷中，或",
    "T24n1462_011:0751b04": "教入地獄。」法師曰：「若教人如是自殺者，",
    "T24n1462_011:0751b05": "得波羅夷罪，此殺人身，若餘眾生得波夜",
    "T24n1462_011:0751b06": "提罪。何以世尊廣制此戒？為未來世惡比",
    "T24n1462_011:0751b07": "丘故，餘後句次第易解。若毒藥或刺斫，種",
    "T24n1462_011:0751b08": "種死具不即死，後因此死者，是比丘得波",
    "T24n1462_011:0751b09": "羅夷罪。我今現羺羊四。云何為羺羊四？有",
    "T24n1462_011:0751b10": "一比丘，見羺羊眠一處，而作憶識：『我夜當",
    "T24n1462_011:0751b11": "殺此羺羊。』移眠餘處。於羺羊處，或父或母",
    "T24n1462_011:0751b12": "或阿羅漢來補，以衣覆體而眠。此比丘往",
    "T24n1462_011:0751b13": "至，夜闇不別是人，言是羺羊，取刀而斫殺，",
    "T24n1462_011:0751b14": "或得父死，或得母死，或得阿羅漢死，得波",
    "T24n1462_011:0751b15": "羅夷逆罪。何以故？初作殺羊心，臨下刀時",
    "T24n1462_011:0751b16": "生心言：『不期是羊、不期是人，我正斷此",
    "T24n1462_011:0751b17": "命。』是故得波羅夷逆罪。有一比丘來補羊",
    "T24n1462_011:0751b18": "處而眠，殺者言：『此是。』即殺，得波羅夷罪，不",
    "T24n1462_011:0751b19": "得逆罪。夜叉鬼神來補羊處，殺者而言：『此",
    "T24n1462_011:0751b20": "是。』即殺，得偷蘭遮罪，不得五逆罪。若羊，得",
    "T24n1462_011:0751b21": "波夜提罪。若心期殺父母、阿羅漢，次第而得，",
    "T24n1462_011:0751b22": "得波羅夷逆罪。知父在軍中，望軍而射，",
    "T24n1462_011:0751b23": "著父死，得波羅夷逆罪，若非父波羅夷罪。",
    "T24n1462_011:0751b24": "「教殺長人得短人，教殺絳衣人而殺白",
    "T24n1462_011:0751b25": "衣人，教者得脫重罪，殺者得波羅夷。若教",
    "T24n1462_011:0751b26": "言隨得而殺，隨死俱得罪。教人今日殺，受",
    "T24n1462_011:0751b27": "教者明日殺；若教明日殺，而即今日殺；教",
    "T24n1462_011:0751b28": "中前殺，中後殺，殺者得波羅夷罪，教者脫",
    "T24n1462_011:0751b29": "重罪。若教隨時殺，若殺俱得重罪。教言：『若",
    "T24n1462_011:0751c01": "有人來至此處，汝當殺。』所期人未來，教者",
    "T24n1462_011:0751c02": "往補，受教者不別而殺，殺者得波羅夷罪，",
    "T24n1462_011:0751c03": "死者初教時得突吉羅罪。若比丘教比丘，受",
    "T24n1462_011:0751c04": "教者心生念：『我當先殺伴。』下刀還得所期",
    "T24n1462_011:0751c05": "人，殺者教者俱得重罪。若展轉教殺，犯不",
    "T24n1462_011:0751c06": "犯亦如前，時非時亦如前。「若比丘教比丘",
    "T24n1462_011:0751c07": "殺比丘，教時未得道，臨殺時此比丘已得",
    "T24n1462_011:0751c08": "羅漢，教者殺者俱得波羅夷逆罪。不靜謂靜",
    "T24n1462_011:0751c09": "者，不靜眼不見，謂言是靜。若供養時，於怨",
    "T24n1462_011:0751c10": "家比丘中，與諸比丘共來，於前而坐，為闇",
    "T24n1462_011:0751c11": "所蔽而不知來，而作是言：『此某甲名字，賊",
    "T24n1462_011:0751c12": "何不殺之？毒蛇何不嚙之？人何不毒藥",
    "T24n1462_011:0751c13": "之？我意極樂此人死。』如是之語，是名不靜",
    "T24n1462_011:0751c14": "而言靜。靜而言不靜者，此比丘來至供養",
    "T24n1462_011:0751c15": "處而坐，向者呪比丘知此比丘來，來比丘",
    "T24n1462_011:0751c16": "去已，不覺謂言在，如前所說呪，是名靜",
    "T24n1462_011:0751c17": "而言不靜，如前後所說呪令死，悉突吉羅",
    "T24n1462_011:0751c18": "罪。」法師曰：「今當演說讚歎死。以身作讚歎",
    "T24n1462_011:0751c19": "者，隨其知，或與刀杖、或與毒藥、或與繩、",
    "T24n1462_011:0751c20": "或令投身山巖，如此之死，死已必當得物，",
    "T24n1462_011:0751c21": "或復得人身財富無量，或得生天，此是以",
    "T24n1462_011:0751c22": "身教之。或搖手或搖足或攝眼，唱言者，開",
    "T24n1462_011:0751c23": "口出聲隨意所讚，教其令死。此人知其讚",
    "T24n1462_011:0751c24": "歎時，得突吉羅罪，隨其讚取死，苦痛而不",
    "T24n1462_011:0751c25": "死，得偷蘭遮罪，若死波羅夷罪。若此人不",
    "T24n1462_011:0751c26": "解其讚，餘人解而言：『我死必得生天。』即取",
    "T24n1462_011:0751c27": "死，讚者無罪。若為二人讚者，隨死得波羅",
    "T24n1462_011:0751c28": "夷罪。若心無所的屬曼讚死，若有死者",
    "T24n1462_011:0751c29": "得波羅夷罪。若遣使讚歎使某甲死，初語",
    "T24n1462_011:0752a01": "得突吉羅罪，往至說竟受苦痛偷蘭遮，若",
    "T24n1462_011:0752a02": "死得波羅夷罪。使者聞讚歎死得生天，而",
    "T24n1462_011:0752a03": "不向彼人說，還自向親友眷屬說，若有死",
    "T24n1462_011:0752a04": "者，使者得波羅夷，教者得突吉羅罪。若使",
    "T24n1462_011:0752a05": "者聞語生天而自取死，教者得突吉羅罪。",
    "T24n1462_011:0752a06": "若作書遣使齎書，使者不知書語若死，遣",
    "T24n1462_011:0752a07": "者得波羅夷，使者無罪。若作書不指的，隨",
    "T24n1462_011:0752a08": "得人與令死，若得其父，父死者得波羅夷",
    "T24n1462_011:0752a09": "逆罪。「若有殺心，自假造經書種種讚死，有",
    "T24n1462_011:0752a10": "人讀此經書，見經讚死生天，隨經語種",
    "T24n1462_011:0752a11": "種死者，得波羅夷罪，若父母死得波羅夷逆",
    "T24n1462_011:0752a12": "罪，若後生悔心燒經，得初作經突吉羅罪。",
    "T24n1462_011:0752a13": "若眾多比丘共作讚死經，若有讀經有死",
    "T24n1462_011:0752a14": "者，眾多比丘悉得波羅夷，若隨得其父母",
    "T24n1462_011:0752a15": "死，得波羅夷逆罪。若造作讚死經，有人偷",
    "T24n1462_011:0752a16": "取讀，因此有死者，造作比丘得波羅夷罪。",
    "T24n1462_011:0752a17": "若遭浛或遺落去失，有人拾得，依經取死，",
    "T24n1462_011:0752a18": "造經比丘得波羅夷罪。」法師曰：「今當說斷",
    "T24n1462_011:0752a19": "命初事。若比丘有殺心，掘地作坑，令某甲",
    "T24n1462_011:0752a20": "墮中死，初掘出地得突吉羅罪，若墮坑受",
    "T24n1462_011:0752a21": "苦得偷蘭遮罪，若死者得波羅夷罪，若餘",
    "T24n1462_011:0752a22": "人墮死者，比丘無罪。若為一切作坑，人墮",
    "T24n1462_011:0752a23": "死得波羅夷，若父母墮死得波羅夷逆罪。若",
    "T24n1462_011:0752a24": "坑深，有人擔食糧落坑中不即死，後噉食",
    "T24n1462_011:0752a25": "盡必定死，無有出期，初落坑，作坑者已得",
    "T24n1462_011:0752a26": "波羅夷罪。若作坑本擬殺人，人不來而自",
    "T24n1462_011:0752a27": "悞落坑死，初作坑時得突吉羅罪。復有人",
    "T24n1462_011:0752a28": "落坑，手脚折不即死，又得出坑已，後因此",
    "T24n1462_011:0752a29": "而死，作坑者得波羅夷罪，若因餘因緣死",
    "T24n1462_011:0752b01": "不犯。」法師曰：「教人作坑，犯不犯如前所說。",
    "T24n1462_011:0752b02": "若作坑取鬼神，初作坑時及鬼神落中受",
    "T24n1462_011:0752b03": "苦，得突吉羅罪，若死者偷蘭遮，人與畜生",
    "T24n1462_011:0752b04": "落死不犯。若後有悔心，自填塞坑，又餘緣",
    "T24n1462_011:0752b05": "敗壞不犯。若作種種殺具使人死，犯不犯",
    "T24n1462_011:0752b06": "如前說。不故作者，或餘事作坑，有落者不",
    "T24n1462_011:0752b07": "犯。或說苦空無常不淨觀，人聞此而自取",
    "T24n1462_011:0752b08": "死不犯。廣說律本竟。「今說殺戒因緣。或從",
    "T24n1462_011:0752b09": "身心起得罪，或口心作得罪，或用身心口",
    "T24n1462_011:0752b10": "得罪，此是性罪，身業口業害心苦受。慈悲",
    "T24n1462_011:0752b11": "者，有一比丘病極困，諸比丘見此比丘病",
    "T24n1462_011:0752b12": "重，以慈悲心而唱言：『長老！長老持戒具足，",
    "T24n1462_011:0752b13": "因畏死故，而受今苦，長老若死何必不",
    "T24n1462_011:0752b14": "生天？』病比丘聞語已而念言：『諸比丘皆讚",
    "T24n1462_011:0752b15": "我持戒具足，死必生天。』而不食取死，讚者",
    "T24n1462_011:0752b16": "得波羅夷罪。是故有智慧比丘，往看病比",
    "T24n1462_011:0752b17": "丘，慎勿讚死，正可說言：『長老持戒具足，莫",
    "T24n1462_011:0752b18": "戀著住處及諸衣物、知識朋友，但存念三",
    "T24n1462_011:0752b19": "寶及念身不淨，三界中慎莫懈怠，隨壽命",
    "T24n1462_011:0752b20": "長短。』若此病比丘因語而死，如是因說法",
    "T24n1462_011:0752b21": "死無罪。諸比丘欲坐先手按座而坐。」法師",
    "T24n1462_011:0752b22": "曰：「何座先按而坐？何座不按而坐？」答曰：「若單",
    "T24n1462_011:0752b23": "施席者不須按，若有氍氀氈被者，先按",
    "T24n1462_011:0752b24": "然後得坐。若比丘先到，後檀越敷氍氀氈",
    "T24n1462_011:0752b25": "被，不須按而坐。若檀越言：『法師此中可坐。』",
    "T24n1462_011:0752b26": "乃坐不須按。若前已有比丘，後來比丘亦",
    "T24n1462_011:0752b27": "不須更按可即坐。樁杵句者，於樁杵句",
    "T24n1462_011:0752b28": "中，不故作者，無殺心，樁臼句義可解，不",
    "T24n1462_011:0752b29": "須說。老出家句者，有三句，初句子向父",
    "T24n1462_011:0752c01": "言：『莫令眾僧待。』為令速到故，推父倒地",
    "T24n1462_011:0752c02": "即死，是故無罪。第二句者，何以樂父死為？",
    "T24n1462_011:0752c03": "於眾僧前眾僧問：『誰兒？』『此是摩訶羅兒。』此",
    "T24n1462_011:0752c04": "摩訶羅兒，聞此語已生羞恥心，而故盪父",
    "T24n1462_011:0752c05": "令死，是故得重罪。第三句者，正得偷蘭遮",
    "T24n1462_011:0752c06": "罪。從此復有三句，易可解不須解。於分",
    "T24n1462_011:0752c07": "衛食有三句，此乞食比丘以法為重，所以",
    "T24n1462_011:0752c08": "得食先與同學，無有殺心，是故無罪。從上",
    "T24n1462_011:0752c09": "座至下座一切皆死，餘句易可解耳。第二",
    "T24n1462_011:0752c10": "句，若乞食從外道家得食，極精食者莫受，",
    "T24n1462_011:0752c11": "若已受者，勿與他人及自食，可藏棄之，",
    "T24n1462_011:0752c12": "亦勿與畜生。試句者得偷蘭遮罪。何以",
    "T24n1462_011:0752c13": "故？為欲試故，若知決定應死者得重罪。從",
    "T24n1462_011:0752c14": "此傳三句，此易可解耳。「婬慾亂心句中者，",
    "T24n1462_011:0752c15": "此比丘日夜思欲制其心，而不能制欲，還",
    "T24n1462_011:0752c16": "復自念言：『我持戒具足，何以捨戒還俗？我寧",
    "T24n1462_011:0752c17": "可取死。』是故上耆闍崛山頂投巖取死，而",
    "T24n1462_011:0752c18": "巖下有斫伐人，比丘墮時塠殺伐人，無殺",
    "T24n1462_011:0752c19": "心無罪。佛告諸比丘：『莫自殺身，殺身者，",
    "T24n1462_011:0752c20": "乃至不食，亦得突吉羅罪。』若比丘病極，若",
    "T24n1462_011:0752c21": "見眾僧及看病比丘料理辛苦，而自念言：",
    "T24n1462_011:0752c22": "『此等政為我故，辛苦乃爾。』自觀壽命不得",
    "T24n1462_011:0752c23": "久活，而不食不服藥，善。又有比丘，我病極",
    "T24n1462_011:0752c24": "苦，我壽命亦盡，我道跡如在手掌，若見如",
    "T24n1462_011:0752c25": "此不食死，無罪。若比丘入禪見欲得道，而",
    "T24n1462_011:0752c26": "不入聚落乞食，遂不得食，亦善。「石句中者，",
    "T24n1462_011:0752c27": "比丘不得拼石，不但石乃至草木土，若起",
    "T24n1462_011:0752c28": "塔寺壘石擲打破亦得，乃至料理房舍亦",
    "T24n1462_011:0752c29": "得，若中食後擲飯虛空與眾鳥亦得，若有",
    "T24n1462_011:0753a01": "惡獸來逼，用石土擲驚勿取著亦得。於",
    "T24n1462_011:0753a02": "烝句者，次第義可解。作姦壞胎者，此女夫",
    "T24n1462_011:0753a03": "婿遠行去，婦與人私通而生胎，胎長大，就",
    "T24n1462_011:0753a04": "比丘乞藥令胎墮落，並婦句者，易可解。",
    "T24n1462_011:0753a05": "按句中女人向比丘言：『云何得墮胎？』比丘",
    "T24n1462_011:0753a06": "答言：『汝可按殺，兒自墮。』比丘教按，女人以",
    "T24n1462_011:0753a07": "熱氣熨之，比丘無罪；若比丘教自按殺，女",
    "T24n1462_011:0753a08": "人喚餘人為按殺，比丘無罪；若但教按即",
    "T24n1462_011:0753a09": "死，隨其自按，若餘人按死者，比丘得重罪。",
    "T24n1462_011:0753a10": "無兒女句者，一切女人無不受胎者，何以",
    "T24n1462_011:0753a11": "喚為無兒？若欲受胎時，一切女人受胎，若",
    "T24n1462_011:0753a12": "有罪業眾生入胎，一彈指之頃即滅，是故無",
    "T24n1462_011:0753a13": "兒。或女人四大不和，風吹而滅，或兒處有",
    "T24n1462_011:0753a14": "蟲，亦生蟲噉而滅，是故名為無兒。此比",
    "T24n1462_011:0753a15": "丘不解，作藥令兒得住，與藥而死，比丘",
    "T24n1462_011:0753a16": "得突吉羅罪，是故當來比丘勿作醫師，若",
    "T24n1462_011:0753a17": "作醫師者，得突吉羅罪。若為出家比丘、比",
    "T24n1462_011:0753a18": "丘尼、式叉摩尼、沙彌、沙彌尼合藥者無罪。若",
    "T24n1462_011:0753a19": "諸同學自有藥者為合，若無藥自有亦與，若",
    "T24n1462_011:0753a20": "自無者，亦可為往自恣請檀越家求藥，不",
    "T24n1462_011:0753a21": "得復往餘家。復有五種得與藥。何謂為五？",
    "T24n1462_011:0753a22": "一者父，二者母，三者人侍養父母，四者自",
    "T24n1462_011:0753a23": "淨人，五者畔頭波羅沙。」問曰：「何謂畔頭波",
    "T24n1462_011:0753a24": "羅沙？」「善男子欲求出家，未得衣鉢，欲依",
    "T24n1462_011:0753a25": "寺中住者，若父母財富自有良藥，醫師不",
    "T24n1462_011:0753a26": "須復作，若父母猶居王位，有病不得不",
    "T24n1462_011:0753a27": "為合藥。若父母貧賤，病時有時將入寺",
    "T24n1462_011:0753a28": "看。洗浴母者，慎勿觸體，飲食得手與。食父",
    "T24n1462_011:0753a29": "者如沙彌無異，洗手足油塗身，悉得用",
    "T24n1462_011:0753b01": "手與，供養令得差愈。淨人者，雇其得入林",
    "T24n1462_011:0753b02": "斫伐藮薪，若得病未至家，比丘與藥，若已",
    "T24n1462_011:0753b03": "至家，比丘不得與藥。若有善男子，依止比",
    "T24n1462_011:0753b04": "丘隨驅使，若病，比丘得與藥。復有十種得與",
    "T24n1462_011:0753b05": "藥，一者兄，二者弟，三者姊，四者妹，五者叔",
    "T24n1462_011:0753b06": "姨，六者伯姨，七者叔父，八者伯父，九者叔",
    "T24n1462_011:0753b07": "舅，十者伯舅，此等自有藥者為合，若無可",
    "T24n1462_011:0753b08": "借用，若後還者善，若不還勿責，如是展轉",
    "T24n1462_011:0753b09": "乃至七世，得從其乞藥合藥，不犯污他家。",
    "T24n1462_011:0753b10": "若弟婦若姊婿有病者，可得以藥與姊與",
    "T24n1462_011:0753b11": "弟，令自與婿婦。若無弟無姊，云何得與",
    "T24n1462_011:0753b12": "藥？可與外甥與弟子，汝自與汝父母。若",
    "T24n1462_011:0753b13": "和上父母在寺有病疾，弟子亦得為和上",
    "T24n1462_011:0753b14": "父母合藥治病。若和上無父母，自有藥，善。",
    "T24n1462_011:0753b15": "若無弟子，父母有藥，善。若無弟子，父母有",
    "T24n1462_011:0753b16": "藥，自與得。和上看弟子亦如是。若餘人有",
    "T24n1462_011:0753b17": "病，或賊或軍人被創，來投入寺，比丘若有",
    "T24n1462_011:0753b18": "眷屬，就眷屬乞藥得與，若無眷屬，有善",
    "T24n1462_011:0753b19": "優婆塞，就乞亦得與。若有檀越供養眾僧",
    "T24n1462_011:0753b20": "不異父母，若檀越有疾病，眾僧不得為",
    "T24n1462_011:0753b21": "合藥，亦不得與藥，又檀越但問：『大德某甲",
    "T24n1462_011:0753b22": "病，云何救治？云何合藥？』答言：『此藥得差。』若",
    "T24n1462_011:0753b23": "作是言善。若檀越又問比丘：『大德！我母病，",
    "T24n1462_011:0753b24": "願大德為處方。』比丘不得處方，作方便問",
    "T24n1462_011:0753b25": "傍大德：『某甲比丘病，以何藥救治？』答言：『長",
    "T24n1462_011:0753b26": "老用此藥，此藥得差。』檀越聞二比丘語",
    "T24n1462_011:0753b27": "已，還為父母合湯藥，若比丘作如是語無",
    "T24n1462_011:0753b28": "罪。「爾時大德摩訶波頭摩，婆娑婆王夫人",
    "T24n1462_011:0753b29": "得病，夫人遣宮中一女往問，大德波頭摩",
    "T24n1462_011:0753c01": "默然不答，乃與傍比丘共語。此女人聞二",
    "T24n1462_011:0753c02": "比丘語已，還為夫人合藥即得差，夫人病",
    "T24n1462_011:0753c03": "得愈已，作三衣及三百迦利沙槃，又湯藥",
    "T24n1462_011:0753c04": "一正瞿多者，是貯衣物遣餉，而置大德前，問",
    "T24n1462_011:0753c05": "訊言：『夫人今以此藥，乃與大德香花之費。』",
    "T24n1462_011:0753c06": "波頭摩自念言：『此香是醫師得分，用淨取而",
    "T24n1462_011:0753c07": "作供養。』」法師曰：「如是智慧人，能利益眾生，",
    "T24n1462_011:0753c08": "於己亦無罪，如是作善。若白衣言：『大德！請",
    "T24n1462_011:0753c09": "為某甲作呪。』比丘不得作。若言：『大德！為",
    "T24n1462_011:0753c10": "誦呪。』得為誦也。當作是念：『此白衣不知佛",
    "T24n1462_011:0753c11": "法，若我不為作呪者，當生惡念，是以為誦",
    "T24n1462_011:0753c12": "呪。』取水灑繩而與，若自作繩水與者，得突",
    "T24n1462_011:0753c13": "吉羅罪。若國王及聚落大檀越有病者，遣人",
    "T24n1462_011:0753c14": "至寺請比丘為說呪，比丘為說阿咤那",
    "T24n1462_011:0753c15": "咤，或往到病所為說法，為與戒故得往。若",
    "T24n1462_011:0753c16": "檀越作是言：『今某國王、某檀越喪，今葬，請比",
    "T24n1462_011:0753c17": "丘送喪。』不得去。若比丘自念言：『我往看彼",
    "T24n1462_011:0753c18": "葬觀無常，因此故我或得道果。』如此",
    "T24n1462_011:0753c19": "去無罪。「分衛食者，若可與，若不可與，父母",
    "T24n1462_011:0753c20": "可與，不得與餘人如一迦利沙槃，得與",
    "T24n1462_011:0753c21": "人供養父母、得與淨人、得與槃頭婆羅",
    "T24n1462_011:0753c22": "沙，如此人等須與，若有賊若劫人來乞者",
    "T24n1462_011:0753c23": "得與。」問曰：「何人可與相勞問？何人不可",
    "T24n1462_011:0753c24": "與問？」「若有人來至寺，不問貴賤劫賊，一",
    "T24n1462_011:0753c25": "切悉得勞問。若有喚求所須，自物者得與，",
    "T24n1462_011:0753c26": "若眾僧物，先白眾僧，和合者得與，若有強",
    "T24n1462_011:0753c27": "力惡人來乞者，守物人為護住處故，得隨",
    "T24n1462_011:0753c28": "意與，與竟後眾僧不得訶問守物者言：『是",
    "T24n1462_011:0753c29": "汝自領而輒與惡人。』何以故？為護住處故。」",
    "T24n1462_011:0754a01": "法師曰：「我今說取其證。爾時於師子洲國，",
    "T24n1462_011:0754a02": "名阿[少/兔]羅陀，於中有賊，名阿婆耶。有五",
    "T24n1462_011:0754a03": "百賊，侍從圍繞一處中頓住，立作壘柵，去",
    "T24n1462_011:0754a04": "壘四面各一由旬，而往劫奪。於隔歷句者，易",
    "T24n1462_011:0754a05": "可解耳。得罪者，於屈陀迦汝自當知。或",
    "T24n1462_011:0754a06": "舉或抑者，十七群比丘有十七人，見六群比",
    "T24n1462_011:0754a07": "丘有一人，十七群比丘一人取其鉢盂，六",
    "T24n1462_011:0754a08": "人舉之令倒地，展轉如無異，各坐其上，",
    "T24n1462_011:0754a09": "於是老六群比丘而死，結罪已，於律中說。",
    "T24n1462_011:0754a10": "「治鬼句者，殺夜叉鬼，此夜叉能捉人，比丘",
    "T24n1462_011:0754a11": "作誦呪令其置，而不肯置，比丘語言：『若汝",
    "T24n1462_011:0754a12": "不置，我能殺汝。』夜叉猶不置，於是比丘，或",
    "T24n1462_011:0754a13": "以米粉或以土泥，捻作夜叉鬼形，而誦呪",
    "T24n1462_011:0754a14": "斷其手足，手足即斷，斷其頸，頸亦即斷而",
    "T24n1462_011:0754a15": "死，是故得偷蘭遮罪。不但殺夜叉，殺天帝",
    "T24n1462_011:0754a16": "釋亦得偷蘭遮罪。惡夜叉句者，有一寺惡",
    "T24n1462_011:0754a17": "夜叉住中，此比丘不知房中有惡夜叉，而",
    "T24n1462_011:0754a18": "教一比丘來入房中，令其安樂住止，是故",
    "T24n1462_011:0754a19": "無罪。若有殺心令入死者犯重罪，不死",
    "T24n1462_011:0754a20": "犯偷蘭遮罪。不但惡夜叉，或有毒蛇虎狼",
    "T24n1462_011:0754a21": "等，悉入惡夜叉，犯不犯如前說。「嶮難句者，",
    "T24n1462_011:0754a22": "於嶮難處多有賊，教者不知無罪，知者死",
    "T24n1462_011:0754a23": "犯重罪，不死犯偷蘭遮罪。殺即是者，如是",
    "T24n1462_011:0754a24": "初句，有一比丘與一比丘怨家，此比丘欲",
    "T24n1462_011:0754a25": "殺怨家比丘，自念言：『我若白日殺者，人即",
    "T24n1462_011:0754a26": "覺知，伺夜當殺之。』而先觀住處，知已而還，",
    "T24n1462_011:0754a27": "至夜往怨家比丘所，而多有伴，此比丘闇",
    "T24n1462_011:0754a28": "中摸索，疑是怨家，即殺已，是怨家犯重罪。",
    "T24n1462_011:0754a29": "有一比丘疑此而殺彼者，此怨家比丘住",
    "T24n1462_011:0754b01": "處，多伴共眠，於闇中摸索，言是怨家，而誤",
    "T24n1462_011:0754b02": "殺彼。有一比丘言彼是而殺此者，言是彼",
    "T24n1462_011:0754b03": "殺即得彼者，如此殺者，悉得重罪。非人句",
    "T24n1462_011:0754b04": "者，初言令此鬼出，而與病比丘杖，打之遂",
    "T24n1462_011:0754b05": "死，是故無罪。」問曰：「若欲令鬼出者，云何得",
    "T24n1462_011:0754b06": "出？」答曰：「以多羅樹葉，或以綖縛病者手",
    "T24n1462_011:0754b07": "足而與杖，誦羅多那說呪竟，而言：『汝莫",
    "T24n1462_011:0754b08": "觸嬈持戒人，汝可去為說法者。』」法師曰：「此",
    "T24n1462_011:0754b09": "句易可解耳。」法師曰：「斫木句者，小小有異",
    "T24n1462_011:0754b10": "義，若此木倒時笮比丘而不犯。此比丘手",
    "T24n1462_011:0754b11": "中有刀斧鋘鈇，比丘寧守死，不得以此刀",
    "T24n1462_011:0754b12": "斧等斫木掘土以脫其命。何以故？若掘土",
    "T24n1462_011:0754b13": "斫木得波夜提罪，因得波夜提罪故，名為",
    "T24n1462_011:0754b14": "過聖人教，是故智慧人寧守戒而死，不犯",
    "T24n1462_011:0754b15": "戒而生。若有餘人為掘土斫木，救出者",
    "T24n1462_011:0754b16": "善。若有方便得。云何方便？有死木者，餘比",
    "T24n1462_011:0754b17": "丘以抄舉之善。若比丘墮坑窟，餘比丘得",
    "T24n1462_011:0754b18": "以繩下釣上，慎莫自斫木，得語諸白衣",
    "T24n1462_011:0754b19": "沙彌為斫。「放火句者，有異義，若人放燒火",
    "T24n1462_011:0754b20": "來近寺，為護住處故，比丘得鏟草掘土",
    "T24n1462_011:0754b21": "以斷火，不犯。放燒句者，復有義，若自念言：",
    "T24n1462_011:0754b22": "『我今燒一切眾生。』中隨有眾生死隨得罪，",
    "T24n1462_011:0754b23": "五逆波羅夷、偷蘭遮、波夜提罪，若言：『我今正",
    "T24n1462_011:0754b24": "燒草。』得波夜提，教人燒得突吉羅，唯除",
    "T24n1462_011:0754b25": "護住處得燒。何以故？佛所聽故。酪汁句者，",
    "T24n1462_011:0754b26": "生酪汁、冷酪汁、熱酪汁，汝自當知。」「何謂為",
    "T24n1462_011:0754b27": "穌毘羅漿？」答曰：「先取阿摩羅、訶羅勒、鞞醯",
    "T24n1462_011:0754b28": "勒，穀者，七穀，取粳米為初作，餘甘蕉",
    "T24n1462_011:0754b29": "子、一切木果、一切笋、魚肉、蜜、沙糖、石鹽、三蒜，",
    "T24n1462_011:0754c01": "如此之物悉合和為一，或內缸或內小器",
    "T24n1462_011:0754c02": "皿，頭蓋泥，置三四年中待其熟，熟時色如",
    "T24n1462_011:0754c03": "蜜色，以此治病。風[口*束]癩如是病為初，若",
    "T24n1462_011:0754c04": "服此藥，飲食時皆須肥味，一切諸藥無過",
    "T24n1462_011:0754c05": "此藥，最為第一。若比丘服此藥時，過中亦",
    "T24n1462_011:0754c06": "得服，若無病者以水和得服。第三波羅夷",
    "T24n1462_011:0754c07": "品竟。",
    "T24n1462_011:0754c08": "「『世尊知四諦，　　善說第四重，",
    "T24n1462_011:0754c09": "　　今分別解說，　　名為波羅夷。』",
    "T24n1462_011:0754c10": "「爾時佛住毘舍離國者，此義已在前，不復",
    "T24n1462_011:0754c11": "重演，其未說者今我當說。為白衣驅使者，",
    "T24n1462_011:0754c12": "或為白衣耕田及作園林，一切所作我等",
    "T24n1462_011:0754c13": "當作，此是亦不應作，為教授白衣，於律",
    "T24n1462_011:0754c14": "中已說。使者，為白衣作使。行聖利法者，",
    "T24n1462_011:0754c15": "於人中名為無上法也，亦言過人法，亦言",
    "T24n1462_011:0754c16": "梵法，亦言入涅槃法，此法佛、辟支佛、羅漢法。",
    "T24n1462_011:0754c17": "此比丘得第一禪，如是為初。諸比丘自共",
    "T24n1462_011:0754c18": "籌量已，然後向諸白衣說：『有比丘，名佛",
    "T24n1462_011:0754c19": "陀勒棄多，得第一禪定，曇無勒棄多，得第",
    "T24n1462_011:0754c20": "二禪定，僧伽勒棄多，得第三禪定。』如是向",
    "T24n1462_011:0754c21": "白衣說，次第乃至第四禪定，阿羅漢漏盡",
    "T24n1462_011:0754c22": "三達智。白衣或問或不問，諸比丘如是更相",
    "T24n1462_011:0754c23": "讚歎。諸白衣供養，顏色光澤和悅、氣力充足。",
    "T24n1462_011:0754c24": "何以故？此諸比丘得供養已，飲食美味恣意",
    "T24n1462_011:0754c25": "遊戲，亦不坐禪，是故顏色光澤和悅。「婆裘",
    "T24n1462_011:0754c26": "河邊者，此諸比丘於婆裘河邊安居故，名",
    "T24n1462_011:0754c27": "婆裘河比丘。佛問比丘：『汝等住止和合安樂",
    "T24n1462_011:0754c28": "者。』語諸比丘：『汝等四體九孔悉安樂不？』『不以",
    "T24n1462_011:0754c29": "為勞也。』世尊慰喻已，而訶責婆裘河諸比",
    "T24n1462_011:0755a01": "丘：『汝等作如此行，便是大賊。』佛故欲因斷，",
    "T24n1462_011:0755a02": "當來諸比丘勿作此行，是故律本說，佛告",
    "T24n1462_011:0755a03": "諸比丘：『今世有五種大賊。』何謂為五？一者",
    "T24n1462_011:0755a04": "聚集眾多，或一百二百，如是乃至五百人主，",
    "T24n1462_011:0755a05": "劫城聚落、穿踰牆壁，是世間大賊，如是為",
    "T24n1462_011:0755a06": "初。比丘亦復如是，犯突吉羅罪、波夜提，如",
    "T24n1462_011:0755a07": "是展轉乃至犯波羅夷罪，受他供養尊重讚",
    "T24n1462_011:0755a08": "歎叉手禮拜，如是為初。今世有此惡比丘，",
    "T24n1462_011:0755a09": "捨師及同學，而營覓利養得利養，得利",
    "T24n1462_011:0755a10": "養已恣意飲食，身體肥壯氣力充足，共相調",
    "T24n1462_011:0755a11": "戲，或說飲食美味，或說婬欲，或說國土富",
    "T24n1462_011:0755a12": "樂聚落，或說園林、甘美饍，種種思憶言說，談",
    "T24n1462_011:0755a13": "道麁惡，放縱心意不能自制，遂成破戒，",
    "T24n1462_011:0755a14": "受諸信心檀越布施衣服、飲食、湯藥、臥具、房",
    "T24n1462_011:0755a15": "舍床席，實非釋種子而稱釋種子，非梵行",
    "T24n1462_011:0755a16": "自稱是梵行，受此諸施，是名第一大賊。",
    "T24n1462_011:0755a17": "善見律毘婆沙卷第十一"
}