{
    "X56n0928_001:0340a06": "十不二門文心解",
    "X56n0928_001:0340a08": "沙門　仁岳　述",
    "X56n0928_001:0340a09": "玄義申經記釋玄義文已三矣詎假染筆以四其",
    "X56n0928_001:0340a10": "說良由妙法難解圓宗牢通在乎上智文若過矣",
    "X56n0928_001:0340a11": "至於中人猶若不及歷觀荊谿著撰尤得意於十",
    "X56n0928_001:0340a12": "門辭實體要覽之使人見佛慧之淵乎且釋者數",
    "X56n0928_001:0340a13": "家莫能一貫義學之士未免持疑故因講次輙復",
    "X56n0928_001:0340a14": "箋解矢石之論者得以辨之帝虎之訛者亦以正",
    "X56n0928_001:0340a15": "之豈曰無考蓋率由先訓也章安云玄意述於文",
    "X56n0928_001:0340a16": "心文心莫過迹本十門既接迹本今解遂以文心",
    "X56n0928_001:0340a17": "命題分節科目具在別紙。",
    "X56n0928_001:0340a18": "然此迹門談其因果及以自他。",
    "X56n0928_001:0340a19": "迹者望本為名皆從喻立也如人從本處則有行",
    "X56n0928_001:0340a20": "來之迹故因其迹以通其本塵點劫前成佛之事",
    "X56n0928_001:0340a21": "猶本處也華嚴已降設教之相猶行迹也法華既",
    "X56n0928_001:0340a22": "開近顯遠如來已因迹通本今智者談迹中諸法",
    "X56n0928_001:0340a23": "以成十妙十妙不出因果自他因謂境智行位果",
    "X56n0928_001:0340a24": "謂三法自即能化他即所化感應具能所神通說",
    "X56n0928_001:0340b01": "法是能化眷屬利益是所化也他釋前五妙為自",
    "X56n0928_001:0340b02": "後五妙為他此不應爾以自他不二門正從感應",
    "X56n0928_001:0340b03": "等立雖玄義約前五為自因果後五為他能所建",
    "X56n0928_001:0340b04": "言有異未必例同。",
    "X56n0928_001:0340b05": "使一代教門融通入妙。",
    "X56n0928_001:0340b06": "理境乃至利益既是教下所詮之法故開法妙則",
    "X56n0928_001:0340b07": "使教融教何所融融其情耳。",
    "X56n0928_001:0340b08": "故凡諸義釋皆約四教及以五味意在開教悉入醍",
    "X56n0928_001:0340b09": "醐。",
    "X56n0928_001:0340b10": "約教簡於其法體則三麤一妙約味辯於其化意",
    "X56n0928_001:0340b11": "則四麤一妙此相待判也若判餘經但用四教於",
    "X56n0928_001:0340b12": "義即足若釋法華不辯五味其旨永失言開教入",
    "X56n0928_001:0340b13": "醍醐者即開前四味三教入醍醐純圓之教此絕",
    "X56n0928_001:0340b14": "待判也。",
    "X56n0928_001:0340b15": "觀心乃是教行樞機。",
    "X56n0928_001:0340b16": "觀者圓修三觀心者通指四陰文句記云創心修",
    "X56n0928_001:0340b17": "觀莫不皆以第六王數為發觀之始縱使觀境圓",
    "X56n0928_001:0340b18": "融不二其如麤惑尚未先落乃至未淨六根已來",
    "X56n0928_001:0340b19": "未離王數應知理性如火四陰如燧三觀如鑽火",
    "X56n0928_001:0340b20": "非燧而無寄燧非鑽而不燃故理無所存徧在於",
    "X56n0928_001:0340b21": "事即事顯理者其唯觀心乎樞機者易曰言行君",
    "X56n0928_001:0340b22": "子之樞機樞謂戶樞機謂弩牙戶樞之轉弩牙之",
    "X56n0928_001:0340b23": "發皆為要也譬教之所歸行之所由要在觀心下",
    "X56n0928_001:0340b24": "文云若了一念十方三世諸佛之法本迹非遙教",
    "X56n0928_001:0340c01": "之要也又云眾生心因既具三軌此因成果名三",
    "X56n0928_001:0340c02": "涅槃行之要也。",
    "X56n0928_001:0340c03": "仍且略點寄在諸說或存或沒非部正意。",
    "X56n0928_001:0340c04": "寄猶附也諸說之後有附法一相及附事相義明",
    "X56n0928_001:0340c05": "觀心者皆略點示耳存沒者且如境妙七科四諦",
    "X56n0928_001:0340c06": "十二因緣則存二諦三諦等則沒以玄義正釋經",
    "X56n0928_001:0340c07": "題廣談化意非約行之宗故。",
    "X56n0928_001:0340c08": "故縱有施設託事附法。",
    "X56n0928_001:0340c09": "止觀義例云夫觀心者義唯三種一者從行唯於",
    "X56n0928_001:0340c10": "萬境觀一心萬境雖殊妙觀理等如觀陰等即其",
    "X56n0928_001:0340c11": "意也二約法相如約四諦五行之文入一念心以",
    "X56n0928_001:0340c12": "為圓觀三託事相如王舍耆山名從事立借事為",
    "X56n0928_001:0340c13": "觀以導執情如方等普賢其例可識今十妙中託",
    "X56n0928_001:0340c14": "事即感應神通等附法即義例所指然此二觀皆",
    "X56n0928_001:0340c15": "備學者即聞而修故玄義云觀心十妙即得行用",
    "X56n0928_001:0340c16": "不如貧人數果頭實又記云隨聞一句接事成理",
    "X56n0928_001:0340c17": "不待觀境方名修觀近人謂事法二觀不通修者",
    "X56n0928_001:0340c18": "無乃相反乎雖義例中有破邪師依十二部經觀",
    "X56n0928_001:0340c19": "心之文但由此師偏指一句兩句以為頓頓十境",
    "X56n0928_001:0340c20": "十乘以為漸頓是故破之若於託附之文以廣決",
    "X56n0928_001:0340c21": "略何往不通故文句記釋王舍耆山觀後云應於",
    "X56n0928_001:0340c22": "此中辨方便正修簡境及心等苟不通修何須簡",
    "X56n0928_001:0340c23": "辨。",
    "X56n0928_001:0340c24": "或辯十觀列名而已。",
    "X56n0928_001:0341a01": "位妙中五品十信皆有十觀斯乃泛論約行之相",
    "X56n0928_001:0341a02": "正由辯位故但列名也。",
    "X56n0928_001:0341a03": "所明理境智行位法能化所化意在能詮詮中咸妙。",
    "X56n0928_001:0341a04": "能詮之文該乎一化詮中咸妙功在法華。",
    "X56n0928_001:0341a05": "為辨詮內始末自他故具演十妙搜括一化出世大",
    "X56n0928_001:0341a06": "意罄無不盡。",
    "X56n0928_001:0341a07": "始因末果自他如前是故不談十妙攝法不周不",
    "X56n0928_001:0341a08": "論一化示妙不徧言其廣則河沙無以喻其法語",
    "X56n0928_001:0341a09": "其要則指掌可以觀其妙斯是三昧發旋總持不",
    "X56n0928_001:0341a10": "同文字之師尋經安布。",
    "X56n0928_001:0341a11": "故不可不了十妙大綱。",
    "X56n0928_001:0341a12": "群經如網十妙如綱故攬為所觀故先勸此解。",
    "X56n0928_001:0341a13": "故撮十妙為觀法大體。",
    "X56n0928_001:0341a14": "十妙之法唯極果之所究盡若不用為觀體於己",
    "X56n0928_001:0341a15": "徒施觀體者何即下文一念三千等是。",
    "X56n0928_001:0341a16": "若解迹妙本妙非遙應知但是離合異耳因果義一",
    "X56n0928_001:0341a17": "自他何殊。",
    "X56n0928_001:0341a18": "玄義云迹中因開而果合合習果報果為三法妙",
    "X56n0928_001:0341a19": "本中因合而果開因合者束境智行位為一本因",
    "X56n0928_001:0341a20": "妙也果開者開習果出報果離三法妙為國土涅",
    "X56n0928_001:0341a21": "槃壽命三妙也感應等五妙名同迹門。",
    "X56n0928_001:0341a22": "故下文云本迹雖殊不思議一。",
    "X56n0928_001:0341a23": "語出叡公九徹肇亦承之彼第六本迹無生徹云",
    "X56n0928_001:0341a24": "多寶為本釋迦為迹本既不滅迹豈有生本迹雖",
    "X56n0928_001:0341b01": "殊不思議一今家但借其語不用其事故下本門",
    "X56n0928_001:0341b02": "云非今所明久遠之本無以垂於已說之迹非已",
    "X56n0928_001:0341b03": "說之迹豈顯今本本迹雖殊等。",
    "X56n0928_001:0341b04": "況體宗用祇是自他因果法故況復教相祇是分別",
    "X56n0928_001:0341b05": "前之四章使前四章與諸文永異。",
    "X56n0928_001:0341b06": "玄義云釋名通論自行化他體非自非他宗是自",
    "X56n0928_001:0341b07": "行用是化他教相分別自他又云釋名通論因果",
    "X56n0928_001:0341b08": "顯體非因非果宗自因果用教他因果教相分別",
    "X56n0928_001:0341b09": "上法耳問體既雙非今那況指答若尅論實相則",
    "X56n0928_001:0341b10": "名教宗用並非其類也若通論所依則自他因果",
    "X56n0928_001:0341b11": "皆由此立也故大乘因果皆是實相三千理滿自",
    "X56n0928_001:0341b12": "乃益他當知其體即諸法之本也又迹門境妙即",
    "X56n0928_001:0341b13": "體之異名玄義復以自因收之今意亦爾。",
    "X56n0928_001:0341b14": "若曉斯旨則教有歸。",
    "X56n0928_001:0341b15": "若曉十妙貫徹五章教法雖多但以自心妙境觀",
    "X56n0928_001:0341b16": "之其歸一揆。",
    "X56n0928_001:0341b17": "一期縱橫。",
    "X56n0928_001:0341b18": "能仁出世為一期五味相生故縱四教各被故橫。",
    "X56n0928_001:0341b19": "不出一念三千世間即空假中。",
    "X56n0928_001:0341b20": "一念者能造之心也三千世間者所造之法也在",
    "X56n0928_001:0341b21": "理則心性本具在事則因緣所生即空故一相不",
    "X56n0928_001:0341b22": "存即假故諸法皆立即中故妙絕無寄此三即一",
    "X56n0928_001:0341b23": "體不可分也即一而三相不可混也三皆名諦為",
    "X56n0928_001:0341b24": "不思議境全境發觀為不思議智雖發觀之始皆",
    "X56n0928_001:0341c01": "依王數苟順凡情尚無並慮何三千之可具乎今",
    "X56n0928_001:0341c02": "反常情方合妙理介爾有心心體即具具即是假",
    "X56n0928_001:0341c03": "假即空中妙法之門不遠而入矣或問三千世間",
    "X56n0928_001:0341c04": "為只心具色亦具耶答曰心性即色色性即心心",
    "X56n0928_001:0341c05": "色一如無復別體彼彼法界何局唯心故四念處",
    "X56n0928_001:0341c06": "云非但唯識亦乃唯色唯聲唯香唯味等又輔行",
    "X56n0928_001:0341c07": "云從事則分情與非情從理則無情非情別是故",
    "X56n0928_001:0341c08": "情具無情亦然當知色心不出三千三千但是俗",
    "X56n0928_001:0341c09": "諦若論互具並由即真故記云俗則百界千如真",
    "X56n0928_001:0341c10": "則同居一念若但指俗事不論真理何但外色不",
    "X56n0928_001:0341c11": "具抑亦內心不融故止觀明世人取著一念不具",
    "X56n0928_001:0341c12": "三千輔行云能了妄念無一異相達此無相具足",
    "X56n0928_001:0341c13": "三千今謂真如隨緣變造三千想澄為色知覺為",
    "X56n0928_001:0341c14": "心若望真如俱非即離非即故皆是幻有非離故",
    "X56n0928_001:0341c15": "無非一性性既無外豈有此具彼不具耶誠由因",
    "X56n0928_001:0341c16": "通易知果隔難顯心為造法之本譬如畫師之手",
    "X56n0928_001:0341c17": "故諸教所明具法多指歸心往人未明乃生異執",
    "X56n0928_001:0341c18": "難曰有情心具則能隨緣變造十界無情既具胡",
    "X56n0928_001:0341c19": "不起善作惡造十界耶釋曰若言造十灼然唯心",
    "X56n0928_001:0341c20": "今言具十須於一塵一念不前不後而論具耳若",
    "X56n0928_001:0341c21": "非即理安得頓收以緣生之心難法性之色不知",
    "X56n0928_001:0341c22": "其可也或復以不輕唯禮四眾涅槃唯記有心偏",
    "X56n0928_001:0341c23": "計心具者斯是人情何關佛性理章安明一念具",
    "X56n0928_001:0341c24": "十法界云法性自爾非作所成亦何必對境覺知",
    "X56n0928_001:0342a01": "異乎木石然後為具耶。",
    "X56n0928_001:0342a02": "理境乃至利益咸爾。",
    "X56n0928_001:0342a03": "境妙即性德三千空假中也智行依此而修位法",
    "X56n0928_001:0342a04": "由此而證感應等五從三千空中起三千化事十",
    "X56n0928_001:0342a05": "妙雖廣三諦無殊三諦非遙一念即是。",
    "X56n0928_001:0342a06": "則止觀十乘成今自行因果起教一章成今化他能",
    "X56n0928_001:0342a07": "所。",
    "X56n0928_001:0342a08": "十乘初觀不思議境境為所觀即理境也觀為能",
    "X56n0928_001:0342a09": "觀即智行也上根一觀即入位法中根未悟更修",
    "X56n0928_001:0342a10": "餘乘或二或七下根障重須具十法輔行云觀法",
    "X56n0928_001:0342a11": "非十對根有殊雖復根殊但是一不思議觀觀不",
    "X56n0928_001:0342a12": "思議境應知止觀十章前六是十乘之解果報是",
    "X56n0928_001:0342a13": "三法之相旨歸是息化之理今故不言但舉正觀",
    "X56n0928_001:0342a14": "成前五妙及指起教成後五妙然起教一章雖廣",
    "X56n0928_001:0342a15": "文不說準望五略即裂大網是也舊云裂網之文",
    "X56n0928_001:0342a16": "泛論生起雖在果後化他細尋其意多明初心自",
    "X56n0928_001:0342a17": "行故文云種種經論開人眼目執此疑彼是一非",
    "X56n0928_001:0342a18": "諸今融通經論解結出籠豈非始行能裂他網又",
    "X56n0928_001:0342a19": "文云若人善用止觀觀心則內慧明了通達漸頓",
    "X56n0928_001:0342a20": "諸教等豈非自行起教故知能修起教之觀則能",
    "X56n0928_001:0342a21": "成就應機說法之用若云但修十乘果用自顯者",
    "X56n0928_001:0342a22": "則合云十乘成今化他耳今謂不然若自裂網則",
    "X56n0928_001:0342a23": "通初心若裂他網須至果後故輔行釋化他不思",
    "X56n0928_001:0342a24": "議境云初心依理生解為他說者與起教不同此",
    "X56n0928_001:0342b01": "唯實報八相被物發起權實施開廢等何得云始",
    "X56n0928_001:0342b02": "行能裂他網乎抑又起教之言須起八教徧逗群",
    "X56n0928_001:0342b03": "機而反用自裂之文作自行起教者不亦謬濫乎",
    "X56n0928_001:0342b04": "又令修起教之觀成說法之用不許但修十乘果",
    "X56n0928_001:0342b05": "用自顯者且輔行云若不善用不思議觀觀不思",
    "X56n0928_001:0342b06": "議境何由可裂執教大疑豈非但是修十乘耶況",
    "X56n0928_001:0342b07": "今文云理境乃至利益咸爾故知起教更無異塗",
    "X56n0928_001:0342b08": "若謂十乘不該果用後之五妙更須別修是則眾",
    "X56n0928_001:0342b09": "寶之車翻同壞驢之運但以起教之義正明感應",
    "X56n0928_001:0342b10": "等事彼此相顯故曰成今止觀云起教一章轉其",
    "X56n0928_001:0342b11": "自心利益於他輔行云自證妙理稱機說法教由",
    "X56n0928_001:0342b12": "機生故云起教。",
    "X56n0928_001:0342b13": "則彼此昭著法華行成。",
    "X56n0928_001:0342b14": "彼觀此教二說交映其猶目足互相資成則法華",
    "X56n0928_001:0342b15": "三昧由斯可入矣。",
    "X56n0928_001:0342b16": "使功不唐捐所詮可識。",
    "X56n0928_001:0342b17": "以教資觀故功不唐捐以觀成教故所詮可識。",
    "X56n0928_001:0342b18": "故更以十門收攝十妙。",
    "X56n0928_001:0342b19": "述作之意不逾二焉一為攝教成觀即前文云故",
    "X56n0928_001:0342b20": "撮十妙為觀法大體二為觀略知廣即後文云使",
    "X56n0928_001:0342b21": "一部經旨皎在目前然其後意亦成前意故十門",
    "X56n0928_001:0342b22": "竟復總結云令觀行可識。",
    "X56n0928_001:0342b23": "何者為實施權則不二而二開權顯實則二而不二。",
    "X56n0928_001:0342b24": "出世本懷唯為一實物機未熟故說三權在理雖",
    "X56n0928_001:0342c01": "融於教且隔故云不二而二法華開顯理教齊均",
    "X56n0928_001:0342c02": "即指三權無非一實實復何有假名一乘故云二",
    "X56n0928_001:0342c03": "而不二。",
    "X56n0928_001:0342c04": "法既教部咸開成妙故此十門不二為目。",
    "X56n0928_001:0342c05": "妙名不可思議不二乃妙之異名門名能通通於",
    "X56n0928_001:0342c06": "所通當以觀行為能心性為所何者玄義迹門之",
    "X56n0928_001:0342c07": "後判前十妙權實凡有所說皆名為麤唯取悟理",
    "X56n0928_001:0342c08": "方名為妙荊谿於是明觀法大體故建茲十門儻",
    "X56n0928_001:0342c09": "三觀不修則十門仍塞舊云十妙法相該愽學者",
    "X56n0928_001:0342c10": "難入此文撮要徑顯彼意以略顯廣以易顯難義",
    "X56n0928_001:0342c11": "立能通所通者尚失於能況得其所。",
    "X56n0928_001:0342c12": "一一門下以六即檢之。",
    "X56n0928_001:0342c13": "十門所詮咸歸不二三千事異故六空中理同故",
    "X56n0928_001:0342c14": "即然則門門之下皆有理即不二乃至究竟不二",
    "X56n0928_001:0342c15": "以此檢之不生上慢不自下屈。",
    "X56n0928_001:0342c16": "本文已廣引誠證此下但直申一理使一部經旨皎",
    "X56n0928_001:0342c17": "在目前。",
    "X56n0928_001:0342c18": "迹門之初廣引法華證成十妙所以為生信也今",
    "X56n0928_001:0342c19": "但撮其梗槩直指十妙權實之法歸乎一心是使",
    "X56n0928_001:0342c20": "學者覧斯妙文明了經旨。",
    "X56n0928_001:0342c21": "一者色心不二門二者內外不二門三者修性不二",
    "X56n0928_001:0342c22": "門四者因果不二門五者染淨不二門六者依正不",
    "X56n0928_001:0342c23": "二門七者自他不二門八者三業不二門九者權實",
    "X56n0928_001:0342c24": "不二門十者受潤不二門。",
    "X56n0928_001:0343a01": "十門名義亦復不出因果自他前四從因至果後",
    "X56n0928_001:0343a02": "六以自化他生起倫次下文備矣。",
    "X56n0928_001:0343a03": "是中第一從境妙立名。",
    "X56n0928_001:0343a04": "色心二法是一切世出世法之根本能生一切法",
    "X56n0928_001:0343a05": "能攝一切法是故以此二法收彼七境。",
    "X56n0928_001:0343a06": "第二第三從智行立名。",
    "X56n0928_001:0343a07": "境分內外者乃發智起行之所由也修即智行性",
    "X56n0928_001:0343a08": "即前境由修照性故此屬焉。",
    "X56n0928_001:0343a09": "第四從位法立名。",
    "X56n0928_001:0343a10": "因該五即之位果通分滿之法記云位妙若立實",
    "X56n0928_001:0343a11": "通因果為對三法且從因說又云三法屬果義可",
    "X56n0928_001:0343a12": "通因即指初住為因妙覺為果也他釋位是住前",
    "X56n0928_001:0343a13": "所歷故屬因法是登住分證故屬果今文正示初",
    "X56n0928_001:0343a14": "心觀體所以唯指初住為果正與止觀文同以彼",
    "X56n0928_001:0343a15": "感大果只是初住故也今謂不爾且因果門中義",
    "X56n0928_001:0343a16": "開六即又云幻因既滿鏡像果圓染淨門云分真",
    "X56n0928_001:0343a17": "垂迹十界亦然乃至果成等彼百界此等豈非因",
    "X56n0928_001:0343a18": "該五即果通分滿耶而欲例同止觀唯指分果其",
    "X56n0928_001:0343a19": "可得乎應知彼感大果蓋示行人當報之相故且",
    "X56n0928_001:0343a20": "言其初也今明三法乃是佛地已證之德故須顯",
    "X56n0928_001:0343a21": "其終也豈以果法太高使乖於初心觀體耶。",
    "X56n0928_001:0343a22": "第五第六第七從感應神通立名。",
    "X56n0928_001:0343a23": "染淨二法所以對辨者為示染體攝於淨用也淨",
    "X56n0928_001:0343a24": "用之事屬乎應通應通之相在乎依正此為能化",
    "X56n0928_001:0343b01": "必對所化故有自他自即應通他即機感。",
    "X56n0928_001:0343b02": "第八第九從說法立名。",
    "X56n0928_001:0343b03": "說必三業俱運法乃權實迭興。",
    "X56n0928_001:0343b04": "第十從眷屬利益立名。",
    "X56n0928_001:0343b05": "眷屬即受化之人利益即蒙潤之相。",
    "X56n0928_001:0343b06": "一色心不二門者且十如境乃至無諦一一皆有總",
    "X56n0928_001:0343b07": "別二意總在一念別分色心。",
    "X56n0928_001:0343b08": "色心萬法通論其理一一法體無非是總以由別",
    "X56n0928_001:0343b09": "相唯心所生如枝派之有根源故的指一念而為",
    "X56n0928_001:0343b10": "總也此中雙標則先總後別下文各釋則先別後",
    "X56n0928_001:0343b11": "總者蓋非別無以明總即以生顯具之義也問十",
    "X56n0928_001:0343b12": "如境乃至三諦可有總別一實及無總別安在答",
    "X56n0928_001:0343b13": "玄義雖說一無亦對事辨故一諦中引涅槃二諦",
    "X56n0928_001:0343b14": "其實是一無諦中引法華諸法常寂滅相故知是",
    "X56n0928_001:0343b15": "並就色心之境以顯一無之理總別二意例亦有",
    "X56n0928_001:0343b16": "焉。",
    "X56n0928_001:0343b17": "何者初十如中相唯在色性唯在心體力作緣義兼",
    "X56n0928_001:0343b18": "心色因果唯心報唯約色。",
    "X56n0928_001:0343b19": "不言本末究竟等者本末只是前之九如指所歸",
    "X56n0928_001:0343b20": "處為究竟等歸處者三諦也下文云俗具色心真",
    "X56n0928_001:0343b21": "中唯心今正約俗諦而判。",
    "X56n0928_001:0343b22": "十二因緣苦業兩兼惑唯在心。",
    "X56n0928_001:0343b23": "問前十如境報唯約色今因緣境苦何兩兼答苦",
    "X56n0928_001:0343b24": "報二名大同小異報據酬因可云唯色苦通三受",
    "X56n0928_001:0343c01": "不可無心然又報非無心從習果受稱也。",
    "X56n0928_001:0343c02": "四諦則三兼色心滅唯在心。",
    "X56n0928_001:0343c03": "滅以滅無為義若論所滅即苦集二境色心兩亡",
    "X56n0928_001:0343c04": "也若論能滅即道滅二智以道有正助故兼於色",
    "X56n0928_001:0343c05": "滅唯約證故但屬心。",
    "X56n0928_001:0343c06": "二諦三諦皆俗具色心真中唯心。",
    "X56n0928_001:0343c07": "二諦有複俗之義空雖在俗不可云色今色且從",
    "X56n0928_001:0343c08": "假為言耳然真中二理本非色心而心法虗通有",
    "X56n0928_001:0343c09": "名無狀由茲悟理故曰唯心若下文唯心色之義",
    "X56n0928_001:0343c10": "非同此例。",
    "X56n0928_001:0343c11": "一實及無准此可見。",
    "X56n0928_001:0343c12": "此謂真中。",
    "X56n0928_001:0343c13": "既知別已攝別入總一切諸法無非心性。",
    "X56n0928_001:0343c14": "七境色心緣起差別若了心性差別同趣止觀大",
    "X56n0928_001:0343c15": "意云隨緣不變故為性不變隨緣故為心是則即",
    "X56n0928_001:0343c16": "理之事名心心生故一即一切即事之理名性性",
    "X56n0928_001:0343c17": "融故一切即一須彌入芥子正顯於斯當知此文",
    "X56n0928_001:0343c18": "既云攝別入總祇是攝事入理若乃理具三千本",
    "X56n0928_001:0343c19": "非色心何必令其攝別入總下文一性無性三千",
    "X56n0928_001:0343c20": "宛然等即是開總出別全理造事不須更立兩重",
    "X56n0928_001:0343c21": "總別也問舊云非謂約事論別以理為總今何違",
    "X56n0928_001:0343c22": "之答此語偏矣文句記指此為事理不二門豈非",
    "X56n0928_001:0343c23": "理總而事別耶但是指事即理以理為總自異偏",
    "X56n0928_001:0343c24": "指清淨真如若只以事中一念為總豈有攝別之",
    "X56n0928_001:0344a01": "義乎如淨名疏釋須彌入芥子云若得芥子真性",
    "X56n0928_001:0344a02": "之小能容須彌之大得須彌真性之大不礙芥子",
    "X56n0928_001:0344a03": "之小輔行云然此真性遍於法界迷謂內外悟唯",
    "X56n0928_001:0344a04": "一心是故四眼二智萬像森然佛眼種智真空冥",
    "X56n0928_001:0344a05": "寂今雖初觀豈令順迷制心從理無非心性由是",
    "X56n0928_001:0344a06": "明之舊說訛矣。",
    "X56n0928_001:0344a07": "一性無性三千宛然。",
    "X56n0928_001:0344a08": "對別云一一復成待待對俱絕是謂空中空中之",
    "X56n0928_001:0344a09": "體且非斷無三千色心妙假斯立應知心性之理",
    "X56n0928_001:0344a10": "雖具三千以未曾變造故所有假法同名空中也",
    "X56n0928_001:0344a11": "三千之事雖即真性以全體起用故所有空中皆",
    "X56n0928_001:0344a12": "屬假法也問若據下文修性之義但云離謂修性",
    "X56n0928_001:0344a13": "各三合謂修二性一若如向說事理之義應云離",
    "X56n0928_001:0344a14": "謂事理各三合謂事一理二耶答實如所問故玄",
    "X56n0928_001:0344a15": "義明事理本迹則以實相真諦為理本森羅俗諦",
    "X56n0928_001:0344a16": "為事迹記云即指三千為其森羅又文句明事理",
    "X56n0928_001:0344a17": "權實亦以諸法實相為實理如是相等為權事記",
    "X56n0928_001:0344a18": "云空中為理假法為事斯皆合義也下文觀內外",
    "X56n0928_001:0344a19": "二境各云即空假中豈非離義耶當知若約諦境",
    "X56n0928_001:0344a20": "而論須合真中為理俗但名事若約順修對性而",
    "X56n0928_001:0344a21": "辨須合諦境為一分智行為二各有其致學者詳",
    "X56n0928_001:0344a22": "之又復須曉三千之法定屬於假空中之體斷非",
    "X56n0928_001:0344a23": "數量故止觀云第一義中一法不可得況三千法",
    "X56n0928_001:0344a24": "世諦中一心尚具無量法況三千耶又輔行云三",
    "X56n0928_001:0344b01": "諦無形俱不可見然即假法可寄事辨人之多僻",
    "X56n0928_001:0344b02": "見諸文云三千空中便謂空中亦有數量競執理",
    "X56n0928_001:0344b03": "體有差別者幾許誤哉殊不知約假以立空中妄",
    "X56n0928_001:0344b04": "認世諦而為臻極淨名記釋行於非道通達佛道",
    "X56n0928_001:0344b05": "云三千世間皆名非道不離空中方名佛道庶觀",
    "X56n0928_001:0344b06": "此解用格前非。",
    "X56n0928_001:0344b07": "當知心之色心。",
    "X56n0928_001:0344b08": "上心字是總下色心是別前云一念此單云心皆",
    "X56n0928_001:0344b09": "指心念之性也。",
    "X56n0928_001:0344b10": "即心名變變名為造造謂體用。",
    "X56n0928_001:0344b11": "心性變造三千色心即全體起用也變義從性造",
    "X56n0928_001:0344b12": "義從心性非心而所變無因心非性而能造無體",
    "X56n0928_001:0344b13": "變造相顯體用方成他本云造謂體同者誤釋者",
    "X56n0928_001:0344b14": "云祇由理具方有事用此事即理所以徧觀所造",
    "X56n0928_001:0344b15": "唯見理具故云造謂體同若言體用但得從理變",
    "X56n0928_001:0344b16": "事之談而失指事即理之義今試辨之且文中三",
    "X56n0928_001:0344b17": "句皆迭相釋成耳初即心名變乃成上心之色心",
    "X56n0928_001:0344b18": "也次以造釋變後以用釋造若不爾者則名謂二",
    "X56n0928_001:0344b19": "字並無所以責云失指事即理之義者上文攝別",
    "X56n0928_001:0344b20": "入總下文結示三諦豈非其義耶祇緣中間開總",
    "X56n0928_001:0344b21": "出別全理造事成三千色心即點此色心而為三",
    "X56n0928_001:0344b22": "諦文理婉順何事固迷。",
    "X56n0928_001:0344b23": "是則非色非心。",
    "X56n0928_001:0344b24": "真也。",
    "X56n0928_001:0344c01": "而色而心。",
    "X56n0928_001:0344c02": "俗也。",
    "X56n0928_001:0344c03": "唯色唯心。",
    "X56n0928_001:0344c04": "中也一切法趣色趣心故謂之唯。",
    "X56n0928_001:0344c05": "良由於此。",
    "X56n0928_001:0344c06": "良實也此指理事之境也由事即理故色心本常",
    "X56n0928_001:0344c07": "由理即事故變造無礙後總結云如境本來具三",
    "X56n0928_001:0344c08": "義見於此。",
    "X56n0928_001:0344c09": "故知但識一念遍見己他生佛。",
    "X56n0928_001:0344c10": "還就總念示觀體之要前明變造之用不逾生佛",
    "X56n0928_001:0344c11": "之法己造他造事雖有殊但識一念三諦三千遍",
    "X56n0928_001:0344c12": "見己他無二無別言己他生佛者己即自心他即",
    "X56n0928_001:0344c13": "生佛為顯他性各具生佛故此言之有本無生佛",
    "X56n0928_001:0344c14": "二字者誤。",
    "X56n0928_001:0344c15": "他生他佛尚與心同況己心生佛寧乖一念故彼彼",
    "X56n0928_001:0344c16": "境法差而不差。",
    "X56n0928_001:0344c17": "境法即三法權實所造也。",
    "X56n0928_001:0344c18": "二內外不二門者凡所觀境不出內外。",
    "X56n0928_001:0344c19": "他釋己心名內生佛名外前門自己色心雖已融",
    "X56n0928_001:0344c20": "一對外生佛尚成二法故示己心三千攝彼生佛",
    "X56n0928_001:0344c21": "以成不二也原夫前門從境妙而立此門約智行",
    "X56n0928_001:0344c22": "而談豈可境妙唯明心法三千智行方明三無差",
    "X56n0928_001:0344c23": "別況復前門顯示一念遍見己他生佛何忽尚成",
    "X56n0928_001:0344c24": "二法之見耶今詳究文義祇以前門總在一念為",
    "X56n0928_001:0345a01": "內別分色心為外前釋總別既前別後總今釋內",
    "X56n0928_001:0345a02": "外亦先外後內外觀云託彼依正色心豈非指前",
    "X56n0928_001:0345a03": "十如等七境色心耶內觀云是則外法全為心性",
    "X56n0928_001:0345a04": "豈非同前一切諸法無非心性耶況一家教觀以",
    "X56n0928_001:0345a05": "理事為內外其文非一如止觀不思議境破四性",
    "X56n0928_001:0345a06": "中以法性為內無明為外又輔行釋觀煩惱境中",
    "X56n0928_001:0345a07": "云理性為內諸法為外又文句記釋如來入定履",
    "X56n0928_001:0345a08": "歷法緣云履歷即歷事對境法緣即內緣真理又",
    "X56n0928_001:0345a09": "涅槃疏釋十功德非內非外云非真故非內非俗",
    "X56n0928_001:0345a10": "故非外斯等明據足顯此門所立之義也應知內",
    "X56n0928_001:0345a11": "外二境即占察經中唯識真如二種觀境也彼經",
    "X56n0928_001:0345a12": "云學唯識觀者於一切時處隨身口意所有作業",
    "X56n0928_001:0345a13": "悉當觀察知唯是心習真如觀者思惟心性無生",
    "X56n0928_001:0345a14": "無滅不住見聞覺知永離一切分別之相輔行云",
    "X56n0928_001:0345a15": "唯識歷事真如觀理又曰觀於十界四運義當占",
    "X56n0928_001:0345a16": "察一切唯心由是而知彼之所觀即今之二境也",
    "X56n0928_001:0345a17": "明矣諸文有以生佛依正等為內外者隨義甄分",
    "X56n0928_001:0345a18": "不可一準此門消釋歷代不同吾宗達人試與評",
    "X56n0928_001:0345a19": "品在理或當能無從乎。",
    "X56n0928_001:0345a20": "外謂託彼依正色心。",
    "X56n0928_001:0345a21": "境也。",
    "X56n0928_001:0345a22": "即空假中。",
    "X56n0928_001:0345a23": "觀也他本作即空即中者誤。",
    "X56n0928_001:0345a24": "即空假中妙故色心體絕。",
    "X56n0928_001:0345b01": "三觀冥理故云妙色心即性故云體絕所言絕者",
    "X56n0928_001:0345b02": "非無體斷絕之義如義例云諸色心現時如金銀",
    "X56n0928_001:0345b03": "隱起金處異名生與金無前後今觀隱起純是一",
    "X56n0928_001:0345b04": "金則異名體絕矣他本但云空中妙故心色體絕",
    "X56n0928_001:0345b05": "釋者謂此中但明空中二觀不言假觀者以此門",
    "X56n0928_001:0345b06": "正指前門即假三千之心收彼外境故此但以空",
    "X56n0928_001:0345b07": "中亡之令內體顯也且前門云彼彼境法差而不",
    "X56n0928_001:0345b08": "差已攝生佛亦示泯亡如何至此方收外境始顯",
    "X56n0928_001:0345b09": "內體耶況復文云外謂託彼依正等而今反顯於",
    "X56n0928_001:0345b10": "內者名義甚疎也。",
    "X56n0928_001:0345b11": "唯一實性無空假中。",
    "X56n0928_001:0345b12": "上文色心體絕亡其事境也今云唯一實性顯於",
    "X56n0928_001:0345b13": "諦理也無空假中泯乎觀照也下文色心宛然等",
    "X56n0928_001:0345b14": "只是點示外境三諦淨相耳。",
    "X56n0928_001:0345b15": "色心宛然豁同真淨。",
    "X56n0928_001:0345b16": "外境顯時三諦皆離妄染之相故曰真淨亦可空",
    "X56n0928_001:0345b17": "中為真假法為淨應知此義通於淺深今意且約",
    "X56n0928_001:0345b18": "住前而說以記主用智妙對名字行妙對觀行相",
    "X56n0928_001:0345b19": "似此門既從二妙而立故未可濫同分真淨相然",
    "X56n0928_001:0345b20": "又雖通住前若據豁同真淨之言合是六根淨位。",
    "X56n0928_001:0345b21": "無復眾生七方便異不見國土淨穢差品。",
    "X56n0928_001:0345b22": "此下釋成上義眾生總示假名七方便略舉正報",
    "X56n0928_001:0345b23": "國土通收依果即三種世間也斯等皆即空中故",
    "X56n0928_001:0345b24": "云無異及不見也。",
    "X56n0928_001:0345c01": "而帝網依正終自炳然。",
    "X56n0928_001:0345c02": "空中即假如帝釋珠網光影交錯體相自分有本",
    "X56n0928_001:0345c03": "作終日炳然者誤如玄義云諸大乘經雖明法界",
    "X56n0928_001:0345c04": "平等而菩薩行位終自炳然。",
    "X56n0928_001:0345c05": "所言內者先了外色心一念無念唯內體三千即空",
    "X56n0928_001:0345c06": "假中。",
    "X56n0928_001:0345c07": "心性何在徧在色心若欲觀內必先了外內外雖",
    "X56n0928_001:0345c08": "異實性本融是故三千色心同居一念念無念相",
    "X56n0928_001:0345c09": "三諦現前當知觀外三千亦見心性空中之理觀",
    "X56n0928_001:0345c10": "內心性亦見三千即假之事故義例云本末相映",
    "X56n0928_001:0345c11": "事理不二輔行云修三昧者於此二塗一不可廢",
    "X56n0928_001:0345c12": "甞試研覈止觀十境初陰入界或唯觀理下之九",
    "X56n0928_001:0345c13": "境隨發而觀多是歷事且初境中揀去界入的就",
    "X56n0928_001:0345c14": "識心觀不思議境此屬於理若例餘陰等遍修三",
    "X56n0928_001:0345c15": "觀亦屬於事義例云修觀次第必先內心內心若",
    "X56n0928_001:0345c16": "淨以此淨心歷一切法任運吻合若爾外觀必須",
    "X56n0928_001:0345c17": "內心淨後方可修耶此有二意一者如義例所示",
    "X56n0928_001:0345c18": "即不思議境後歷一切法是也二者自有內心未",
    "X56n0928_001:0345c19": "淨復修外觀如破法遍末歷餘陰入界是也故文",
    "X56n0928_001:0345c20": "云若總無明心未必是宜更歷餘心等問所觀識",
    "X56n0928_001:0345c21": "心及餘陰等並是達事即理何故分對事理二觀",
    "X56n0928_001:0345c22": "耶答識心未起分別之時此與真如內體彌近其",
    "X56n0928_001:0345c23": "用觀者如伐樹得根故可唯達法性更不餘陰也",
    "X56n0928_001:0345c24": "餘陰既是根塵和合所生之法其用觀者如尋條",
    "X56n0928_001:0346a01": "知本故今專照起心四性叵得也雖復體達若對",
    "X56n0928_001:0346a02": "若起不出法界此即已當從末從事而觀應知內",
    "X56n0928_001:0346a03": "心不起而已起則十界之中必屬一運觀此一運",
    "X56n0928_001:0346a04": "即具十界百果千如即空即中未必具足推撿四",
    "X56n0928_001:0346a05": "運方名唯識況占察無四運之說蓋今家依龍樹",
    "X56n0928_001:0346a06": "觀道為防末代深計故以正起之心形於三運委",
    "X56n0928_001:0346a07": "悉而破若了斯義則內外二境事理二觀無相奪",
    "X56n0928_001:0346a08": "倫不同舊云內外各有二觀之相也。",
    "X56n0928_001:0346a09": "是則外法全為心性心性無外攝無不周。",
    "X56n0928_001:0346a10": "輔行云但觀理具俱破俱立俱是法界任運攝得",
    "X56n0928_001:0346a11": "權實所觀。",
    "X56n0928_001:0346a12": "十方諸佛法界有情性體無殊一切咸遍。",
    "X56n0928_001:0346a13": "前明心性遍彼生佛今例生佛之性互遍亦然金",
    "X56n0928_001:0346a14": "錍云以無始來心體本遍故佛體遍由生性遍是",
    "X56n0928_001:0346a15": "則諸佛無異心故復其性而已矣。",
    "X56n0928_001:0346a16": "誰云內外色心己他。",
    "X56n0928_001:0346a17": "以理遣情。",
    "X56n0928_001:0346a18": "此則用向色心不二門成。",
    "X56n0928_001:0346a19": "用向總別二境成今內外二境。",
    "X56n0928_001:0346a20": "三修性不二門者性德只是界如一念。",
    "X56n0928_001:0346a21": "百界千如同居一念理具常樂我淨故名性德。",
    "X56n0928_001:0346a22": "此內界如三法具足。",
    "X56n0928_001:0346a23": "界如即空性般若界如即假性解脫界如即中性",
    "X56n0928_001:0346a24": "法身此即前門內觀之境故云此內下文云理性",
    "X56n0928_001:0346b01": "三德三諦三千蓋指其義。",
    "X56n0928_001:0346b02": "性雖本爾藉智起修。",
    "X56n0928_001:0346b03": "至理玄微非智莫顯故依理起智以智導行二修",
    "X56n0928_001:0346b04": "若立一性乃彰他本云藉知曰修釋者云知訓照",
    "X56n0928_001:0346b05": "也如妙樂記釋知法常無性云知者照也今觀智",
    "X56n0928_001:0346b06": "者並荊谿之意並不以知字為修故文句釋欲令",
    "X56n0928_001:0346b07": "眾生咸得聞知云聞知即聞思二慧也記云既有",
    "X56n0928_001:0346b08": "二慧必入修慧但以知釋修未可全當明文若此",
    "X56n0928_001:0346b09": "豈今著述特反其言乎雖憑訓照之文全皆非修",
    "X56n0928_001:0346b10": "之義親疎可驗何苦諍鋒彼又云若言藉智起修",
    "X56n0928_001:0346b11": "即成行三是修智三非修也今恐斯難非理智起",
    "X56n0928_001:0346b12": "即修誰此分隔。",
    "X56n0928_001:0346b13": "由修照性由性發修。",
    "X56n0928_001:0346b14": "以智照於境則一性而三性以境發於智則修二",
    "X56n0928_001:0346b15": "而各三。",
    "X56n0928_001:0346b16": "在性則全修成性起修則全性成修。",
    "X56n0928_001:0346b17": "二修在性則般若解脫全成法身一性一性起修",
    "X56n0928_001:0346b18": "則法身全成般若解脫。",
    "X56n0928_001:0346b19": "性無所移修常宛爾。",
    "X56n0928_001:0346b20": "性雖起修其體不動修雖即性其用彌彰。",
    "X56n0928_001:0346b21": "修又二種順修逆修。",
    "X56n0928_001:0346b22": "此門攝智行二妙彼之修相不出二種智妙中有",
    "X56n0928_001:0346b23": "二十智始從世智洎乎別教佛智皆逆修也圓教",
    "X56n0928_001:0346b24": "五品至於妙覺則順修也行妙中約四教明行前",
    "X56n0928_001:0346c01": "三是逆修唯圓為順問別教佛智何名為逆耶答",
    "X56n0928_001:0346c02": "此約教道悉是權施故。",
    "X56n0928_001:0346c03": "順謂了性為行。",
    "X56n0928_001:0346c04": "五品已上即三障之事了三德之性而為行也。",
    "X56n0928_001:0346c05": "逆謂背性成迷。",
    "X56n0928_001:0346c06": "世智著有二乘取空菩薩以二邊為因別佛以但",
    "X56n0928_001:0346c07": "中為果皆背性也。",
    "X56n0928_001:0346c08": "迷了二心心雖不二。",
    "X56n0928_001:0346c09": "心體即理故二而不二。",
    "X56n0928_001:0346c10": "逆順二性性事但殊。",
    "X56n0928_001:0346c11": "性變成事故不二而二。",
    "X56n0928_001:0346c12": "可由事不移心則令迷修成了。",
    "X56n0928_001:0346c13": "責於以理混事。",
    "X56n0928_001:0346c14": "故須一期迷了照性成修。",
    "X56n0928_001:0346c15": "一期猶一往也故須一往且分迷了變迷修而順",
    "X56n0928_001:0346c16": "了修也他本作一其字誤縱為巧釋終非文意。",
    "X56n0928_001:0346c17": "見性修心二修俱泯。",
    "X56n0928_001:0346c18": "初住見性真修體融復何分於迷了之異乎故文",
    "X56n0928_001:0346c19": "句記云若至初住修性一合無復分張今言俱泯",
    "X56n0928_001:0346c20": "由合性故也。",
    "X56n0928_001:0346c21": "又曉順修對性有離有合離謂修性各三合謂修二",
    "X56n0928_001:0346c22": "性一。",
    "X56n0928_001:0346c23": "玄義明智行二妙與前境妙一而論三三而論一",
    "X56n0928_001:0346c24": "記曰一謂涅槃三謂三德境是法身智是般若行",
    "X56n0928_001:0347a01": "是解脫當知祇一涅槃而論此三又境即理三智",
    "X56n0928_001:0347a02": "即名字三行即觀行相似三也當知九只是三三",
    "X56n0928_001:0347a03": "只是一一尚無一豈有九三。",
    "X56n0928_001:0347a04": "修二各三共發性三。",
    "X56n0928_001:0347a05": "此釋離義也即以修六為能發性三為所發性三",
    "X56n0928_001:0347a06": "既為三障所覆故須修六顯發三德德障雖一發",
    "X56n0928_001:0347a07": "覆且殊不分而分修九之義於茲立矣。",
    "X56n0928_001:0347a08": "是則修雖具九。",
    "X56n0928_001:0347a09": "覆唯在性發乃由修以所從能故云具九。",
    "X56n0928_001:0347a10": "九祇是三。",
    "X56n0928_001:0347a11": "性中智脫全成二修修中法身即是一性義雖具",
    "X56n0928_001:0347a12": "九體祇是三。",
    "X56n0928_001:0347a13": "為對性明修故合修為二。",
    "X56n0928_001:0347a14": "此釋合義也離既各三合何一二良修中法身其",
    "X56n0928_001:0347a15": "性無作故合修三但名智行亦應例云為對修明",
    "X56n0928_001:0347a16": "性故合性為一以性中智脫非修勿功故合性三",
    "X56n0928_001:0347a17": "但名理境。",
    "X56n0928_001:0347a18": "二與一性如水為波。",
    "X56n0928_001:0347a19": "一性起修。",
    "X56n0928_001:0347a20": "二亦無二亦如波水。",
    "X56n0928_001:0347a21": "二修即性。",
    "X56n0928_001:0347a22": "應知性指三障是故具三。",
    "X56n0928_001:0347a23": "陰入界共即法身貪恚癡性即般若業行繫縛即",
    "X56n0928_001:0347a24": "解脫。",
    "X56n0928_001:0347b01": "修從性成成三法爾。",
    "X56n0928_001:0347b02": "性三如水具火性氷具水體修三如火生於木冰",
    "X56n0928_001:0347b03": "融於水。",
    "X56n0928_001:0347b04": "達無修性唯一妙乘。",
    "X56n0928_001:0347b05": "對性辨修皆是權巧苟契神於不二何修性之有",
    "X56n0928_001:0347b06": "乎如是乃能受賜大車悟入中道矣。",
    "X56n0928_001:0347b07": "無所分別。",
    "X56n0928_001:0347b08": "中道亦亡。",
    "X56n0928_001:0347b09": "法界洞朗。",
    "X56n0928_001:0347b10": "三諦俱照也。",
    "X56n0928_001:0347b11": "此由內外不二門成。",
    "X56n0928_001:0347b12": "因觀內外故有智行。",
    "X56n0928_001:0347b13": "四因果不二門者眾生心因既具三軌。",
    "X56n0928_001:0347b14": "玄義明性德三軌云凡心一念具十法界一一界",
    "X56n0928_001:0347b15": "悉有三道性相體即是三軌性相體。",
    "X56n0928_001:0347b16": "此因成果名三涅槃。",
    "X56n0928_001:0347b17": "文句明位中若研性德三法入於十信名如是力",
    "X56n0928_001:0347b18": "如是作若入四十一地名如是因如是緣若至佛",
    "X56n0928_001:0347b19": "地名如是果如是報初三名本後三名末初後同",
    "X56n0928_001:0347b20": "是三德名究竟等問性中三軌但是性相體三修",
    "X56n0928_001:0347b21": "中因果唯有力作等七然則十如是法修性互闕",
    "X56n0928_001:0347b22": "耶答性具力作等只是全修在性修中性相體只",
    "X56n0928_001:0347b23": "是發彼性三理事相收十如無減言三涅槃者即",
    "X56n0928_001:0347b24": "三德異名也大經云三德具足名大涅槃故知性",
    "X56n0928_001:0347c01": "圓方便皆具常樂我淨。",
    "X56n0928_001:0347c02": "因果無殊始終理一。",
    "X56n0928_001:0347c03": "因果俱三始終不二。",
    "X56n0928_001:0347c04": "若爾因德已具何不住因。",
    "X56n0928_001:0347c05": "據理難事。",
    "X56n0928_001:0347c06": "但由迷因各自謂實。",
    "X56n0928_001:0347c07": "記云方便諸乘皆悉不知無始藏理一心三法故",
    "X56n0928_001:0347c08": "各於一法少分起計並謂究竟方便尚爾況凡夫",
    "X56n0928_001:0347c09": "乎。",
    "X56n0928_001:0347c10": "若了迷性實唯住因。",
    "X56n0928_001:0347c11": "金錍云果佛具自他之因性我心具諸佛之果德",
    "X56n0928_001:0347c12": "果上以佛眼佛智觀之則唯佛無生因中若實慧",
    "X56n0928_001:0347c13": "實眼冥符亦全生是佛故知了性則無別修。",
    "X56n0928_001:0347c14": "故久研此因因顯名果。",
    "X56n0928_001:0347c15": "此因者即前眾生心因也如大經以十二因緣為",
    "X56n0928_001:0347c16": "因性記主指為理性三因故知果上祇顯此因其",
    "X56n0928_001:0347c17": "猶磨鏡發光光非外得。",
    "X56n0928_001:0347c18": "祇緣因果理一用此一理為因。",
    "X56n0928_001:0347c19": "即觀心因而起修因。",
    "X56n0928_001:0347c20": "理顯無復果名豈可仍存因號因果既泯理性自亡。",
    "X56n0928_001:0347c21": "夫因果者取理之幻事故得理而亡事理性者取",
    "X56n0928_001:0347c22": "證之假名故得證而亡名大論曰佛坐道場時不",
    "X56n0928_001:0347c23": "得一法實空拳誑小兒誘度於一切。",
    "X56n0928_001:0347c24": "祇由亡智親疎致使迷成厚薄。",
    "X56n0928_001:0348a01": "上言泯亡且寄理顯須知亡智通乎始終祇由親",
    "X56n0928_001:0348a02": "疎隨功涉位如六即位後之五即由亡智故所以",
    "X56n0928_001:0348a03": "俱即由親疎故所以分五他釋唯以初住為親相",
    "X56n0928_001:0348a04": "似為疎又以親疎配屬利鈍此不應爾下文義開",
    "X56n0928_001:0348a05": "六即何止分真強分三惑寧關利鈍但約一人五",
    "X56n0928_001:0348a06": "即迭論親疎於義自允也。",
    "X56n0928_001:0348a07": "迷厚薄故強分三惑。",
    "X56n0928_001:0348a08": "圓人初緣實相造境即中不斷而斷本斷無明以",
    "X56n0928_001:0348a09": "由二惑任運先除故說初信斷見七信斷思等其",
    "X56n0928_001:0348a10": "實見思體是無明故文句云性德之理而為通別",
    "X56n0928_001:0348a11": "二惑之所染著難可了知記曰二惑叵分故云難",
    "X56n0928_001:0348a12": "了今言強分蓋由此耳。",
    "X56n0928_001:0348a13": "義開六即。",
    "X56n0928_001:0348a14": "記云約理則證法無名約事則不無諸位今言義",
    "X56n0928_001:0348a15": "開六即其意也。",
    "X56n0928_001:0348a16": "名智淺深。",
    "X56n0928_001:0348a17": "親疎從行淺深約位。",
    "X56n0928_001:0348a18": "故知夢勤加功空名惑絕。",
    "X56n0928_001:0348a19": "勤加三智泯絕三惑他釋引大論云空但有名而",
    "X56n0928_001:0348a20": "無真實惑即法性亦但有名故用空名以喻惑妄。",
    "X56n0928_001:0348a21": "幻因既滿鏡像果圓。",
    "X56n0928_001:0348a22": "因果位通故以圓滿言之所舉夢空幻像四喻者",
    "X56n0928_001:0348a23": "前三喻體不可得後一喻任運所現。",
    "X56n0928_001:0348a24": "空像雖即義同而空虗像實。",
    "X56n0928_001:0348b01": "體虗雖同然空無形而像可見以像望空虗復名",
    "X56n0928_001:0348b02": "實。",
    "X56n0928_001:0348b03": "像實故稱理本有。",
    "X56n0928_001:0348b04": "喻理具三千果滿即現。",
    "X56n0928_001:0348b05": "空虗故迷轉成性。",
    "X56n0928_001:0348b06": "喻無明轉故即變為明他本云性成者誤。",
    "X56n0928_001:0348b07": "是則不二而二立因果殊二而不二始終體一若謂",
    "X56n0928_001:0348b08": "因異果因亦非因。",
    "X56n0928_001:0348b09": "因不具德此非圓因。",
    "X56n0928_001:0348b10": "曉果從因因方尅果。",
    "X56n0928_001:0348b11": "果藉圓修方獲妙果。",
    "X56n0928_001:0348b12": "所以三千在理同名無明。",
    "X56n0928_001:0348b13": "果德三千在理名三道法身為苦般若為惑解脫",
    "X56n0928_001:0348b14": "為業今略言惑也又無明是無住之本業苦是所",
    "X56n0928_001:0348b15": "立之法今云在理舉本攝末故也。",
    "X56n0928_001:0348b16": "三千果成咸稱常樂。",
    "X56n0928_001:0348b17": "因理三千至果稱三德苦成法身惑成般若業成",
    "X56n0928_001:0348b18": "解脫皆具四德今略云二也又常樂屬法身淨屬",
    "X56n0928_001:0348b19": "般若我屬解脫今云果成舉體攝用故。",
    "X56n0928_001:0348b20": "三千無改無明即明。",
    "X56n0928_001:0348b21": "釋上句以三千法性隨緣不變故曰無改。",
    "X56n0928_001:0348b22": "三千並常俱體俱用。",
    "X56n0928_001:0348b23": "釋下句以三千全是法身之體二法之用故曰並",
    "X56n0928_001:0348b24": "常此又從略耳。",
    "X56n0928_001:0348c01": "此以修性不二門成。",
    "X56n0928_001:0348c02": "修性為因因成名果問前修性門攝智行二妙記",
    "X56n0928_001:0348c03": "以智行對住前三即今以修性為因亦合因屬住",
    "X56n0928_001:0348c04": "前果在初住何故此門有因滿果圓之說答記云",
    "X56n0928_001:0348c05": "今言行者多在住前故知所對且據一往又記云",
    "X56n0928_001:0348c06": "若至初住名隨分果又云境智行三歷六即位以",
    "X56n0928_001:0348c07": "至於果故知他人唯指初住為果者局之甚也。",
    "X56n0928_001:0348c08": "五染淨不二門者若識無始即法性為無明故可了",
    "X56n0928_001:0348c09": "今即無明為法性。",
    "X56n0928_001:0348c10": "欲明染淨緣起先示無始無住之本也記云法性",
    "X56n0928_001:0348c11": "即無明法性無住處無明即法性無明無住處無",
    "X56n0928_001:0348c12": "明法性雖皆無住而與一切諸法為本今既示其",
    "X56n0928_001:0348c13": "觀體是故須了無明即法性以法性為本若識其",
    "X56n0928_001:0348c14": "本則所立一切染淨之法在乎剎那。",
    "X56n0928_001:0348c15": "法性之與無明徧造諸法名之為染。",
    "X56n0928_001:0348c16": "法性隨無明緣實造九界皆是三道流轉故名為",
    "X56n0928_001:0348c17": "染而云與者地論云唯真不生單妄不成真妄和",
    "X56n0928_001:0348c18": "合方有所為又圓人未破無明已還雖造佛界亦",
    "X56n0928_001:0348c19": "名為染以今明淨法唯取果後應用也故文句記",
    "X56n0928_001:0348c20": "釋事理權實中謂心意識等淨不淨業是染緣立",
    "X56n0928_001:0348c21": "一切法釋體用權實中謂初住分果百界之用是",
    "X56n0928_001:0348c22": "淨緣立一切法記自指云如染淨不二門明。",
    "X56n0928_001:0348c23": "無明之與法性遍應眾緣號之為淨。",
    "X56n0928_001:0348c24": "無明感法性應權造十界並是果中勝用故名為",
    "X56n0928_001:0349a01": "淨亦云與者輔行明聖人變化所造亦令眾生變",
    "X56n0928_001:0349a02": "心所見又輔行云自行由觀染因緣生化他則以",
    "X56n0928_001:0349a03": "淨因緣生自他相對則以染淨和合因緣而生此",
    "X56n0928_001:0349a04": "中既云遍應眾緣正是染淨和合也故知與字不",
    "X56n0928_001:0349a05": "可闕之他本無二與字者恐往人不善其義妄有",
    "X56n0928_001:0349a06": "除削耳。",
    "X56n0928_001:0349a07": "濁水清水波濕無殊清濁雖即由緣。",
    "X56n0928_001:0349a08": "清濁二水皆由風故起於二波染淨二體並由妄",
    "X56n0928_001:0349a09": "故起於二用。",
    "X56n0928_001:0349a10": "而濁成本有。",
    "X56n0928_001:0349a11": "眾生無始唯有煩惱業苦而已。",
    "X56n0928_001:0349a12": "濁雖本有而全體是清。",
    "X56n0928_001:0349a13": "三道全是理性三因。",
    "X56n0928_001:0349a14": "以二波理通舉體是用故三千因果俱名緣起迷悟",
    "X56n0928_001:0349a15": "緣起不離剎那。",
    "X56n0928_001:0349a16": "合上濁水清水波濕無殊此攝事歸理也無謂剎",
    "X56n0928_001:0349a17": "那非真是妄。",
    "X56n0928_001:0349a18": "剎那性常緣起理一。",
    "X56n0928_001:0349a19": "合上二波理通舉體是用此指理融事也但合初",
    "X56n0928_001:0349a20": "後中間自明。",
    "X56n0928_001:0349a21": "一理之內而分淨穢。",
    "X56n0928_001:0349a22": "即就緣起理一之內而分緣起淨穢之相。",
    "X56n0928_001:0349a23": "別則六穢四淨。",
    "X56n0928_001:0349a24": "此言十界當分也。",
    "X56n0928_001:0349b01": "通則十通淨穢。",
    "X56n0928_001:0349b02": "此言十界互具也如章安問十界互相有為因為",
    "X56n0928_001:0349b03": "果答俱相有因果隔難顯因通易知如慈童女以",
    "X56n0928_001:0349b04": "地獄界發佛心等他釋十界相望地獄唯穢佛界",
    "X56n0928_001:0349b05": "唯淨中八展轉望下為淨望上為穢既互有淨穢",
    "X56n0928_001:0349b06": "故名為通其實八通總舉言十故知通義方是今",
    "X56n0928_001:0349b07": "文染淨意也則唯佛界名淨九俱通染今謂若如",
    "X56n0928_001:0349b08": "是者祇合云別則九穢一淨通則十通淨穢以謂",
    "X56n0928_001:0349b09": "染淨與淨穢同故反顯別義方是今意也應知染",
    "X56n0928_001:0349b10": "淨從迷悟體用而言淨穢約凡聖界如而辨在迷",
    "X56n0928_001:0349b11": "以無明為體造九為用則淨穢界如皆悉染也在",
    "X56n0928_001:0349b12": "悟以法性為體造十為用則淨穢界如皆悉淨也。",
    "X56n0928_001:0349b13": "故知剎那染體悉淨。",
    "X56n0928_001:0349b14": "既了十通淨穢故知剎那無明染體悉同聖人法",
    "X56n0928_001:0349b15": "性淨體以法性任運具十界故言剎那者舉至促",
    "X56n0928_001:0349b16": "之念也如止觀云無心而已介爾有心即具三千。",
    "X56n0928_001:0349b17": "三千未顯驗體仍迷。",
    "X56n0928_001:0349b18": "見思未破偏得迷名爾雅云仍因也。",
    "X56n0928_001:0349b19": "故相似位成六根徧照。",
    "X56n0928_001:0349b20": "七信已上肉眼具五眼故即能遍照十界乃至意",
    "X56n0928_001:0349b21": "根亦爾問身根如何遍照答十界色像皆身中現",
    "X56n0928_001:0349b22": "又以普現三昧而化十界即其相也當知六根徧",
    "X56n0928_001:0349b23": "照即因果具十之義彰矣章安謂因通果隔者蓋",
    "X56n0928_001:0349b24": "約前三即為言耳。",
    "X56n0928_001:0349c01": "照分十界各具灼然。",
    "X56n0928_001:0349c02": "照既似真十必成百界兼假實任運三千請觀各",
    "X56n0928_001:0349c03": "具灼然以驗十通淨穢。",
    "X56n0928_001:0349c04": "豈六根淨人謂十定十。",
    "X56n0928_001:0349c05": "以法師功德品文未委示十界互具之相恐人定",
    "X56n0928_001:0349c06": "謂故此釋之。",
    "X56n0928_001:0349c07": "分真垂迹十界亦然。",
    "X56n0928_001:0349c08": "相似徧照猶屬緣修初住已上真修體顯證法身",
    "X56n0928_001:0349c09": "之本垂十界之迹名不思議應也。",
    "X56n0928_001:0349c10": "乃至果成等彼百界。",
    "X56n0928_001:0349c11": "妙覺果成無別所顯只是與彼理體百界究竟齊",
    "X56n0928_001:0349c12": "等他本作乃由果成者誤釋者云由分證佛果故",
    "X56n0928_001:0349c13": "能於百世界八相成道今謂百界縱爾等彼如何",
    "X56n0928_001:0349c14": "豈不以前文云三千未顯驗體仍迷故約相似已",
    "X56n0928_001:0349c15": "來明乎體顯故知等彼須指前文況似位中云照",
    "X56n0928_001:0349c16": "分十界各具灼然斯亦照前百界之相耳又下文",
    "X56n0928_001:0349c17": "云三法只是證彼理三百界成道諒非此意。",
    "X56n0928_001:0349c18": "故須初心而遮而照。",
    "X56n0928_001:0349c19": "所顯百界雖推上位能顯三觀要在初心。",
    "X56n0928_001:0349c20": "照故三千恒具遮故法爾空中。",
    "X56n0928_001:0349c21": "三千是權空中是實即法華諸法實相也實相必",
    "X56n0928_001:0349c22": "諸法故云恒具諸法必實相故云法爾蓋顯三觀",
    "X56n0928_001:0349c23": "同時也問一家圓教二諦多以空假為俗中道為",
    "X56n0928_001:0349c24": "真何故權實復以假法為權空中為實答真俗約",
    "X56n0928_001:0350a01": "中邊而辨權實約事理而分當知空者若望中道",
    "X56n0928_001:0350a02": "中既絕待空猶對假故屬俗諦若望權法權是建",
    "X56n0928_001:0350a03": "立法空須泯亡故屬實相然則不思議空體即中",
    "X56n0928_001:0350a04": "道以其名義涉於修成是故同俗也。",
    "X56n0928_001:0350a05": "終日雙亡終日雙照。",
    "X56n0928_001:0350a06": "此復亡前遮照照前遮照亦顯同時故云終日如",
    "X56n0928_001:0350a07": "文句云非空假中照空假中又如止觀云非三而",
    "X56n0928_001:0350a08": "三三而不三複疎成妙其例非一。",
    "X56n0928_001:0350a09": "不動此念徧應無方。",
    "X56n0928_001:0350a10": "此念之體廓周十界徹三際果上徧應何莫由斯",
    "X56n0928_001:0350a11": "易曰神無方而易無體[泳-永+韓]康伯曰不可以一方一體",
    "X56n0928_001:0350a12": "明也。",
    "X56n0928_001:0350a13": "隨感而施淨穢斯泯。",
    "X56n0928_001:0350a14": "施應由照泯相由遮。",
    "X56n0928_001:0350a15": "亡淨穢故以空以中仍由空中轉染為淨。",
    "X56n0928_001:0350a16": "空中二觀不獨亡於所造之法抑亦轉於能造之",
    "X56n0928_001:0350a17": "體何者無明非空中不轉法性非空中不顯非但",
    "X56n0928_001:0350a18": "無明法性體性不二空中二觀即無明是自非即",
    "X56n0928_001:0350a19": "惑成智何由轉染為淨問圓破無明只應中道何",
    "X56n0928_001:0350a20": "用於空答空是中觀之用中是空觀之體空無中",
    "X56n0928_001:0350a21": "道未異偏真中道不空安能蕩相是故諸文所說",
    "X56n0928_001:0350a22": "中觀觀無明顯生法二空者良由此也問假觀何",
    "X56n0928_001:0350a23": "不轉染為淨答假破塵沙塵沙障事事屬化他非",
    "X56n0928_001:0350a24": "自行迷理之惑其實三觀修在一心今就別論是",
    "X56n0928_001:0350b01": "故唯二。",
    "X56n0928_001:0350b02": "由了染淨空中自亡。",
    "X56n0928_001:0350b03": "斷德為了智德為亡前明亡相則云淨穢後明轉",
    "X56n0928_001:0350b04": "義乃言染淨若謂同者那反其文。",
    "X56n0928_001:0350b05": "此以因果不二門成。",
    "X56n0928_001:0350b06": "因觀染體果獲淨用但前屬自行此攝化他也。",
    "X56n0928_001:0350b07": "六依正不二門者已證遮那一體不二。",
    "X56n0928_001:0350b08": "法身所住名常寂光法身非陰入之形寂光無莊",
    "X56n0928_001:0350b09": "嚴之相淨名疏云真如佛性非身非土而說身土",
    "X56n0928_001:0350b10": "離身無土離土無身名身土者一法二義今舉遮",
    "X56n0928_001:0350b11": "那身必兼土故曰一體不二況毗盧遮那遍一切",
    "X56n0928_001:0350b12": "處當知一切諸法無非佛法金錍云一佛成道法",
    "X56n0928_001:0350b13": "界無非此佛之依正一體不二又此義焉。",
    "X56n0928_001:0350b14": "良由無始一念三千。",
    "X56n0928_001:0350b15": "等彼百界。",
    "X56n0928_001:0350b16": "以三千中生陰二千為正國土一千屬依。",
    "X56n0928_001:0350b17": "大論立三種世間謂眾生住處五陰也眾生世間",
    "X56n0928_001:0350b18": "即於五陰實法之中假立名字妄生宰主十界凡",
    "X56n0928_001:0350b19": "聖無不依此三種世間造十如是法。",
    "X56n0928_001:0350b20": "依正既居一心一心豈分能所雖無能所依正宛然。",
    "X56n0928_001:0350b21": "遮那身土如鏡如器三千依正如像如飯鏡器常",
    "X56n0928_001:0350b22": "一故無能所像飯常異故云宛然。",
    "X56n0928_001:0350b23": "是則理性名字觀行已有不二依正之相。",
    "X56n0928_001:0350b24": "舉此三位者即同前文三千未顯驗體仍迷所言",
    "X56n0928_001:0350c01": "相者即佛法界如是相也。",
    "X56n0928_001:0350c02": "故使自他因果相攝。",
    "X56n0928_001:0350c03": "自心因果及生佛因果常無間然。",
    "X56n0928_001:0350c04": "但眾生在理果雖未辨一切莫非遮那妙境。",
    "X56n0928_001:0350c05": "問此與前文理性等已有不二依正之相何別答",
    "X56n0928_001:0350c06": "前一向明理具今徧指事造即是妙境如金錍云",
    "X56n0928_001:0350c07": "眾生自於佛依正中而生殊見。",
    "X56n0928_001:0350c08": "然應復了諸佛法體非遍而遍眾生理性非局而局。",
    "X56n0928_001:0350c09": "法體非遍約證云遍理性非局隨情曰局問局義",
    "X56n0928_001:0350c10": "可爾法何不遍耶答理絕百非何遍之有蓋從迷",
    "X56n0928_001:0350c11": "悟事說強分兩端不二之性奚甞暫異。",
    "X56n0928_001:0350c12": "始終不改大小無妨。",
    "X56n0928_001:0350c13": "此約生佛各辨諸佛化他始終法體不改眾生自",
    "X56n0928_001:0350c14": "行始終理性不改而皆大小依正無所妨礙。",
    "X56n0928_001:0350c15": "因果理同依正何別。",
    "X56n0928_001:0350c16": "此約生佛合論恐疑者云諸佛大小無妨固其然",
    "X56n0928_001:0350c17": "矣眾生既局安得無妨故此釋之。",
    "X56n0928_001:0350c18": "故淨穢之土勝劣之身。",
    "X56n0928_001:0350c19": "同居方便實報皆有淨穢之相尊特為勝生身為",
    "X56n0928_001:0350c20": "劣又通佛為勝藏佛為劣又丈六為勝隨類為劣",
    "X56n0928_001:0350c21": "他釋淨謂寂光穢謂塵國勝謂法身劣謂塵身同",
    "X56n0928_001:0350c22": "居雖有淨土比寂光還穢應身雖有勝應比法身",
    "X56n0928_001:0350c23": "還劣今觀他意既寂光外唯言同居必法身外但",
    "X56n0928_001:0350c24": "論生身耳是則佛佛之化用豈有三千依正耶又",
    "X56n0928_001:0351a01": "若通取方便實報為穢尊特為劣者諸無此例況",
    "X56n0928_001:0351a02": "此中身土正談自在之相安可以寂光為淨法身",
    "X56n0928_001:0351a03": "為勝乎。",
    "X56n0928_001:0351a04": "塵身與法身量同塵國與寂光無異。",
    "X56n0928_001:0351a05": "身之與國皆言塵者顯無數量也如文句記云寂",
    "X56n0928_001:0351a06": "光既徧遮那亦等諸身既與法身量同諸國亦與",
    "X56n0928_001:0351a07": "寂光不異以彼例此諸塵義同非謂舉劣況勝。",
    "X56n0928_001:0351a08": "是則一一塵剎一切剎一一塵身一切身。",
    "X56n0928_001:0351a09": "身剎化事事既即理理無礙故事亦無礙良由諸",
    "X56n0928_001:0351a10": "佛已得即事之理所以身剎重重互現眾生但有",
    "X56n0928_001:0351a11": "即理之事是故依正各各不融問眾生雖自不融",
    "X56n0928_001:0351a12": "何不見佛互現答是盲者過非日月咎故無明未",
    "X56n0928_001:0351a13": "破縱生方便猶有障礙若至實報非但見佛亦復",
    "X56n0928_001:0351a14": "自融仍須知此互具現之相由無明未盡見如是",
    "X56n0928_001:0351a15": "事無明若盡法身究顯則無彼此色相迭相見矣",
    "X56n0928_001:0351a16": "故文句記曰若云塵剎重重相入重重相有重重",
    "X56n0928_001:0351a17": "事等重重說等為未了者以事顯理。",
    "X56n0928_001:0351a18": "廣狹勝劣難思議。",
    "X56n0928_001:0351a19": "國之廣狹既即寂光身之勝劣既即法身故難思",
    "X56n0928_001:0351a20": "議也此結前二句。",
    "X56n0928_001:0351a21": "淨穢方所無窮盡。",
    "X56n0928_001:0351a22": "淨穢方所亦必兼正報既一即一切故無窮盡也",
    "X56n0928_001:0351a23": "此結後二句。",
    "X56n0928_001:0351a24": "若非三千空假中安能成茲自在用。",
    "X56n0928_001:0351b01": "應如染淨門云故須初心而遮而照等今但略示",
    "X56n0928_001:0351b02": "非專理具而已由觀三千空中而證法身寂光由",
    "X56n0928_001:0351b03": "觀三千即假而現塵身塵剎。",
    "X56n0928_001:0351b04": "如是方知生佛等彼此事理互相收。",
    "X56n0928_001:0351b05": "前云故使自他因果相攝言其理也今云如是方",
    "X56n0928_001:0351b06": "知等者謂其證也不思議理理則勝事故互相收。",
    "X56n0928_001:0351b07": "此以染淨不二門成。",
    "X56n0928_001:0351b08": "轉染為淨淨用之相故有依正。",
    "X56n0928_001:0351b09": "七自他不二門者隨機利他事乃憑本本謂一性具",
    "X56n0928_001:0351b10": "足自他方至果位自即益他。",
    "X56n0928_001:0351b11": "由性本不二故事用相即。",
    "X56n0928_001:0351b12": "如理性三德三諦三千。",
    "X56n0928_001:0351b13": "三千真俗中皆名為理俱以不改為性此指果人",
    "X56n0928_001:0351b14": "已顯之性故以三德三諦言之記云德若無諦德",
    "X56n0928_001:0351b15": "無所依諦若無德諦不得顯故以修成之德顯於",
    "X56n0928_001:0351b16": "理性之諦今若不作此解如何消釋下文。",
    "X56n0928_001:0351b17": "自行唯在空中利他三千赴物。",
    "X56n0928_001:0351b18": "常在寂光遍赴三土。",
    "X56n0928_001:0351b19": "物機無量不出三千能應雖多不出十界。",
    "X56n0928_001:0351b20": "機應之相不出十界十界之法不出三土若曉此",
    "X56n0928_001:0351b21": "已方會下文不出寂光之意何者且十如是中報",
    "X56n0928_001:0351b22": "最居末六凡界報止在同居兩教二乘報在方便",
    "X56n0928_001:0351b23": "菩薩界報兼於二土三藏同凡通如二乘別教空",
    "X56n0928_001:0351b24": "假亦齊方便唯佛果報則屬實報謂別圓修中地",
    "X56n0928_001:0351c01": "住所感也問寂光何得無報耶答有二種若自受",
    "X56n0928_001:0351c02": "用則屬寂光即自行空中也若他受用則屬實報",
    "X56n0928_001:0351c03": "即利他赴物也今論機應必須約他但以實造為",
    "X56n0928_001:0351c04": "機權造為應義斯見矣。",
    "X56n0928_001:0351c05": "界界轉現不出一念土土互生不出寂光。",
    "X56n0928_001:0351c06": "轉現即十界機應正報之相也互生即三土機應",
    "X56n0928_001:0351c07": "依報之相也斯皆指事即理正明自他不二問轉",
    "X56n0928_001:0351c08": "現互生合是能應無記化化之用那通物機耶答",
    "X56n0928_001:0351c09": "眾生身土亦是唯識變現隨緣發生不定係於一",
    "X56n0928_001:0351c10": "界一土故言轉言互耳他釋四土互生皆是果上",
    "X56n0928_001:0351c11": "之用意謂身既現十土須生四而不思佛身有相",
    "X56n0928_001:0351c12": "寂土無形又若以寂土為生亦合以法身為用也。",
    "X56n0928_001:0351c13": "眾生由理具三千故能感諸佛由三千理滿故能應。",
    "X56n0928_001:0351c14": "理具三千以佛感佛三千理滿以生應生方諸挹",
    "X56n0928_001:0351c15": "水陽燧引火類同則相親氣同則相合。",
    "X56n0928_001:0351c16": "應徧機徧欣赴不差。",
    "X56n0928_001:0351c17": "機發為欣應益為赴。",
    "X56n0928_001:0351c18": "不然豈能如鏡現像。",
    "X56n0928_001:0351c19": "普門玄義云若依地人明闡提斷善盡為阿梨耶",
    "X56n0928_001:0351c20": "識所熏更能起善梨耶即無記無明善惡依持為",
    "X56n0928_001:0351c21": "一切種子闡提不斷無明無記故還生善佛斷無",
    "X56n0928_001:0351c22": "記無明盡無所可熏故惡不復生若欲以惡化物",
    "X56n0928_001:0351c23": "但作神通變現度眾生耳此則作意方能起惡如",
    "X56n0928_001:0351c24": "人畫諸色像非是任運如明鏡不動色像自形可",
    "X56n0928_001:0352a01": "是不思議理能應惡若作意者與外道何異。",
    "X56n0928_001:0352a02": "鏡有現像之理。",
    "X56n0928_001:0352a03": "諸佛三千有起應之理異乎作意神通也。",
    "X56n0928_001:0352a04": "形有生像之性。",
    "X56n0928_001:0352a05": "眾生三千有致感之性異乎梨耶所熏也。",
    "X56n0928_001:0352a06": "若一形對不能現像則鏡理有窮形事不通。",
    "X56n0928_001:0352a07": "若一眾生機發感動諸佛不應則理有所窮感而",
    "X56n0928_001:0352a08": "不通也問上句既云形有生像之性此中合云形",
    "X56n0928_001:0352a09": "性不通何謂形事耶答上據理性今即取事行如",
    "X56n0928_001:0352a10": "玄義明冥顯二機並由過現善修三業方能感應",
    "X56n0928_001:0352a11": "豈可唯藉理具端拱待應乎他本云形事未通釋",
    "X56n0928_001:0352a12": "者仍節此句屬於下文非但喻義不全亦乃文勢",
    "X56n0928_001:0352a13": "不便。",
    "X56n0928_001:0352a14": "若形與鏡隔則容有是理。",
    "X56n0928_001:0352a15": "若機未交感則容有不應之理問如佛為闡提說",
    "X56n0928_001:0352a16": "法將非無機亦能致應耶答玄義明闡提阿鼻不",
    "X56n0928_001:0352a17": "斷性善亦可為機但今正約顯機為論故非冥非",
    "X56n0928_001:0352a18": "顯機不取也。",
    "X56n0928_001:0352a19": "無有形對而不像者若鏡未現像由塵所遮。",
    "X56n0928_001:0352a20": "理具三千未能顯應由三惑所覆故見思無明障",
    "X56n0928_001:0352a21": "自行空中塵沙障利他三千。",
    "X56n0928_001:0352a22": "去塵由人磨現像非關磨者。",
    "X56n0928_001:0352a23": "去惑雖由三觀現應實唯心性故麤垢先落則似",
    "X56n0928_001:0352a24": "像已彰無明後除則真應斯顯。",
    "X56n0928_001:0352b01": "以喻觀法大旨可知。",
    "X56n0928_001:0352b02": "觀字音觀察之觀。",
    "X56n0928_001:0352b03": "應知理雖自他具足必藉緣了為利他功。",
    "X56n0928_001:0352b04": "果上利他之用不出智斷二德此但由因中修了",
    "X56n0928_001:0352b05": "因故方獲智德修緣因故乃成斷德今推果從因",
    "X56n0928_001:0352b06": "意在觀行也。",
    "X56n0928_001:0352b07": "復由緣了與性一合。",
    "X56n0928_001:0352b08": "緣了二因不但能成利他之功亦復自行由茲顯",
    "X56n0928_001:0352b09": "理了因智慧正破三惑緣因福德助顯三諦二修",
    "X56n0928_001:0352b10": "泯性故云一合。",
    "X56n0928_001:0352b11": "方能稱性施設萬端則不起自性化無方所此由依",
    "X56n0928_001:0352b12": "正不二門成。",
    "X56n0928_001:0352b13": "三千依正若望自行空中已屬於他若望所赴物",
    "X56n0928_001:0352b14": "機仍屬於自。",
    "X56n0928_001:0352b15": "八三業不二門者於化他門事分三密隨順物理得",
    "X56n0928_001:0352b16": "名不同。",
    "X56n0928_001:0352b17": "淨名記云密者一一界中各具十故不可以一界",
    "X56n0928_001:0352b18": "測不可以多界測即名為密又文句記曰凡云三",
    "X56n0928_001:0352b19": "密必約應化自受用報平等法身何所論密。",
    "X56n0928_001:0352b20": "心輪鑒機二輪設化。",
    "X56n0928_001:0352b21": "玄義明三輪示現之相身輪示藥珠二身藥喻可",
    "X56n0928_001:0352b22": "畏破惡之形珠喻可愛生善之狀口輪示毒天二",
    "X56n0928_001:0352b23": "毫毒喻說破惡法天喻說生善法心輪示隨自他",
    "X56n0928_001:0352b24": "意隨自如珠如天隨他如藥如毒然而身輪本屬",
    "X56n0928_001:0352c01": "前門此門正在口密文舉三者相帶而明也。",
    "X56n0928_001:0352c02": "現身說法未曾毫差。",
    "X56n0928_001:0352c03": "身說無差必由心鑒。",
    "X56n0928_001:0352c04": "在身分於真應。",
    "X56n0928_001:0352c05": "真即法身應兼勝劣所以但言二身蓋約相無相",
    "X56n0928_001:0352c06": "分不論報化之別故自受用報同名真身他受用",
    "X56n0928_001:0352c07": "報乃隨類化身皆屬應攝若據現身說法實唯應",
    "X56n0928_001:0352c08": "身今對真身辨者為欲從應顯真相即非相以成",
    "X56n0928_001:0352c09": "三業不二故也。",
    "X56n0928_001:0352c10": "在法分於權實。",
    "X56n0928_001:0352c11": "說前三教七方便法皆名為權說圓教唯一佛乘",
    "X56n0928_001:0352c12": "法稱為實。",
    "X56n0928_001:0352c13": "二身若異何故乃云即是法身。",
    "X56n0928_001:0352c14": "涅槃云吾今此身即是法身法華云微妙淨法身",
    "X56n0928_001:0352c15": "具相三十二亦此義也當知圓應皆即真身前三",
    "X56n0928_001:0352c16": "教佛俱無是理。",
    "X56n0928_001:0352c17": "二說若乖何故乃云皆成佛道。",
    "X56n0928_001:0352c18": "法華明布施持戒等皆已成佛道乃至開方便門",
    "X56n0928_001:0352c19": "示真實相並即權顯實也。",
    "X56n0928_001:0352c20": "若唯法身應無垂世。",
    "X56n0928_001:0352c21": "通論之十界色像皆名垂世別語之且是王宮丈",
    "X56n0928_001:0352c22": "六身也。",
    "X56n0928_001:0352c23": "若唯佛道誰施三乘。",
    "X56n0928_001:0352c24": "兩教二乘三教菩薩正屬施權以人天乘非出世",
    "X56n0928_001:0353a01": "教故且略之。",
    "X56n0928_001:0353a02": "身尚無身說必非說身口平等等彼意輪。",
    "X56n0928_001:0353a03": "上明應即是法身已融矣權皆成實但是所說已",
    "X56n0928_001:0353a04": "融未顯能說無異故今以身例說以二例意三皆",
    "X56n0928_001:0353a05": "平等方名不二。",
    "X56n0928_001:0353a06": "心色一如不謀而化。",
    "X56n0928_001:0353a07": "三業即法故一如即法而化故不謀。",
    "X56n0928_001:0353a08": "常冥至極稱物施為。",
    "X56n0928_001:0353a09": "法化俱時欣赴無失。",
    "X56n0928_001:0353a10": "豈非百界一心界界無非三業界尚一念三業豈殊。",
    "X56n0928_001:0353a11": "顯前果上三業不二本由因中百界尚一心以界",
    "X56n0928_001:0353a12": "無別法唯是依正三業但在正報而已界尚融一",
    "X56n0928_001:0353a13": "業豈定三。",
    "X56n0928_001:0353a14": "果用無虧因必稱果若信因果方知三密本有。",
    "X56n0928_001:0353a15": "若信因心而具果用方知三密事乃憑本有本若",
    "X56n0928_001:0353a16": "信下無因果二字義雖無損語似不全。",
    "X56n0928_001:0353a17": "百界三業俱空假中故使稱宜徧赴為果。",
    "X56n0928_001:0353a18": "三觀功成百界用顯。",
    "X56n0928_001:0353a19": "一一應色一一言音無不百界三業具足。",
    "X56n0928_001:0353a20": "但舉應色言音而不云心者以身口是赴物之相",
    "X56n0928_001:0353a21": "故又上云稱宜徧赴即心輪鑒機之義也。",
    "X56n0928_001:0353a22": "化復作化斯之謂歟。",
    "X56n0928_001:0353a23": "地持處明九種大禪菩薩成道轉法輪等並在其",
    "X56n0928_001:0353a24": "中第六一切行禪中有無記化化禪即化復作化",
    "X56n0928_001:0353b01": "也玄義云不須作意故名無記。",
    "X56n0928_001:0353b02": "故一念凡心已有理性三密相海。",
    "X56n0928_001:0353b03": "前云因必稱果蓋明諸佛之本也今云一念凡心",
    "X56n0928_001:0353b04": "正示眾生之德也攝為觀體諸門並然學者臨文",
    "X56n0928_001:0353b05": "無忘鄭重理性三密者如來藏云一切眾生貪恚",
    "X56n0928_001:0353b06": "癡中有如來身結跏趺坐此語甚熟而解者無幾",
    "X56n0928_001:0353b07": "靈味小亮云生死之中本有真神佛體萬德咸具",
    "X56n0928_001:0353b08": "而為煩惱所覆若能斷惑佛體自現章安引古破",
    "X56n0928_001:0353b09": "云若言眾生身中已有佛果此則因中有果食中",
    "X56n0928_001:0353b10": "有糞童女有兒等此見講者不了一家談具之義",
    "X56n0928_001:0353b11": "往往有過靈味之說指性善則謂二嚴己著點性",
    "X56n0928_001:0353b12": "惡則謂三毒長存計未出於自生道何殊於常見",
    "X56n0928_001:0353b13": "傳習滋蔓傷如之何應知三密相海乃是不思議",
    "X56n0928_001:0353b14": "解脫妙用果上普現四性推覓尚不可得況因中",
    "X56n0928_001:0353b15": "所具相貌奚陳良以無明之心體即是明已有解",
    "X56n0928_001:0353b16": "脫妙用之性有非實有無非斷無雖撿之未形而",
    "X56n0928_001:0353b17": "修之可發請尋止觀不思議境三喻之文當解其",
    "X56n0928_001:0353b18": "理。",
    "X56n0928_001:0353b19": "一塵報色同在本理毗盧遮那。",
    "X56n0928_001:0353b20": "三密是遮那之用遮那是三密之體心色互舉二",
    "X56n0928_001:0353b21": "必相兼一塵報色者此舉身業之至微也身必兼",
    "X56n0928_001:0353b22": "口則三業俱妙肇師曰聖遠乎哉體之即神。",
    "X56n0928_001:0353b23": "方乃名為三無差別此以自他不二門成。",
    "X56n0928_001:0353b24": "以自化他必用三業。",
    "X56n0928_001:0353c01": "九權實不二門者平等大慧常鑒法界。",
    "X56n0928_001:0353c02": "語出瓔珞平等者權實二智同時而照也法界者",
    "X56n0928_001:0353c03": "二智所照權實之境也若准餘文實照空中權照",
    "X56n0928_001:0353c04": "於假則以三法為界若據下文九權一實即於權",
    "X56n0928_001:0353c05": "假之中自分權實空中乃屬非權非實是則但取",
    "X56n0928_001:0353c06": "十法為界以今正對所化之機故也。",
    "X56n0928_001:0353c07": "亦由理性九權一實實復九界權亦復然。",
    "X56n0928_001:0353c08": "九界十如皆變真常故名為權佛界十如皆合中",
    "X56n0928_001:0353c09": "道故名為實十界互具故曰實復九界等。",
    "X56n0928_001:0353c10": "權實相冥百界一念不可分別。",
    "X56n0928_001:0353c11": "即下文一理非權非實。",
    "X56n0928_001:0353c12": "任運常然。",
    "X56n0928_001:0353c13": "而權而實。",
    "X56n0928_001:0353c14": "至果乃由契本一理非權非實而權而實。",
    "X56n0928_001:0353c15": "此門從說法立名權實之相須約對機設教而辯",
    "X56n0928_001:0353c16": "准玄義所明對六道說人天教對四法界說四教",
    "X56n0928_001:0353c17": "若四教本云三藏教明世間布施持戒禪定即人",
    "X56n0928_001:0353c18": "天教又輔行云人天亦三藏攝是則約機即九權",
    "X56n0928_001:0353c19": "一實約教即三權一實也。",
    "X56n0928_001:0353c20": "此即如前心輪自在致令身口赴權實機三業一念",
    "X56n0928_001:0353c21": "無乖權實不動而施豈應隔異。",
    "X56n0928_001:0353c22": "能說既一所說何殊。",
    "X56n0928_001:0353c23": "對說即以權實立稱在身即以真應為名。",
    "X56n0928_001:0353c24": "說權在應說實名真真非離應應即真故。",
    "X56n0928_001:0354a01": "三業理同權實冥合。",
    "X56n0928_001:0354a02": "上云不動而施以明權實相即今言理同冥合意",
    "X56n0928_001:0354a03": "顯二法雙非苟曰不然辭則煩重。",
    "X56n0928_001:0354a04": "此以三業不二門成。",
    "X56n0928_001:0354a05": "雖通三業正由口論成茲法妙。",
    "X56n0928_001:0354a06": "十受潤不二門者物理本來性具權實。",
    "X56n0928_001:0354a07": "權實亦約十界言之何者此門攝眷屬利益玄義",
    "X56n0928_001:0354a08": "明四種眷屬獲七番利益四種豈非十界之機七",
    "X56n0928_001:0354a09": "番亦是十界之益此機此益物性具焉問四趣云",
    "X56n0928_001:0354a10": "何利益耶答因益破惡果益離苦具如玄文。",
    "X56n0928_001:0354a11": "無始熏習或權或實權實由熏理恒平等。",
    "X56n0928_001:0354a12": "熏習之義備乎起信彼云如世間衣服實無於香",
    "X56n0928_001:0354a13": "氣若人以香而熏習故則有香氣此亦如是真如",
    "X56n0928_001:0354a14": "淨法實無於染但以無明而熏習故則有染相無",
    "X56n0928_001:0354a15": "明染法實無淨業但以真如而熏習故則有淨用",
    "X56n0928_001:0354a16": "前云性具權實即是真如無明也以此二法但有",
    "X56n0928_001:0354a17": "二名而無二體雖具權實之性實無權實之相今",
    "X56n0928_001:0354a18": "云無始熏習等者即是真如以無明熏故則生九",
    "X56n0928_001:0354a19": "權無明以真如熏故則是起一實然其二義皆是",
    "X56n0928_001:0354a20": "內熏必假外熏方得成就論明熏習染法即以妄",
    "X56n0928_001:0354a21": "境界六塵為緣熏習淨法即以諸佛菩薩善知識",
    "X56n0928_001:0354a22": "等為緣如是內外二熏眾生無始孰不由此成權",
    "X56n0928_001:0354a23": "實機機雖有殊理本無二。",
    "X56n0928_001:0354a24": "遇時成習行願所資。",
    "X56n0928_001:0354b01": "此明熏習增長既云行願所資乃是別示外熏之",
    "X56n0928_001:0354b02": "義也。",
    "X56n0928_001:0354b03": "若無本因熏亦徒設遇熏自異非由性殊。",
    "X56n0928_001:0354b04": "輔行云以內具故他竟能熏故觀所熏唯見理具",
    "X56n0928_001:0354b05": "若觀理具則識真如常熏內具諸論教道不見此",
    "X56n0928_001:0354b06": "實雖內外熏以立種子不了新熏本有之意是故",
    "X56n0928_001:0354b07": "種子但同冥初問輔行之意將非指斥起信之說",
    "X56n0928_001:0354b08": "乎答是何言毀豈不聞攝大乘云法性不為惑所",
    "X56n0928_001:0354b09": "染不為真所淨故法性非依持言依持者阿梨耶",
    "X56n0928_001:0354b10": "是也無沒無明盛持一切種子又唯識宗說真如",
    "X56n0928_001:0354b11": "無知無覺凝然不變但說八識種子生滅又小乘",
    "X56n0928_001:0354b12": "經部亦有假立種子之義記主所斥蓋是此耳起",
    "X56n0928_001:0354b13": "信談依如來藏故有生滅心豈與攝論等同耶兩",
    "X56n0928_001:0354b14": "誤哉然復須知諸論所說或云真如生法或云梨",
    "X56n0928_001:0354b15": "耶生法皆是隨順悉檀赴物之意儻專四性安論",
    "X56n0928_001:0354b16": "二空故止觀云天親龍樹內鑒冷然外適時宜各",
    "X56n0928_001:0354b17": "權所據今有傳山門教者確執具義彈射華嚴起",
    "X56n0928_001:0354b18": "信宗師謂無圓滿之解者一何傷乎況彼宗法性",
    "X56n0928_001:0354b19": "圓融具德真如隨緣即義潺然但未如天台委示",
    "X56n0928_001:0354b20": "理具善惡之性抑同別教殊昧通方如止觀明地",
    "X56n0928_001:0354b21": "論師以法性持真妄真妄依法性即心具一切法",
    "X56n0928_001:0354b22": "也賢首清涼等所說不亦如是耶荊谿云弘法利",
    "X56n0928_001:0354b23": "他之功不補非法毀人之失後昆慎之。",
    "X56n0928_001:0354b24": "性雖無殊必藉幻發。",
    "X56n0928_001:0354c01": "大論云幻化象馬及種種物雖知無實然色可見",
    "X56n0928_001:0354c02": "下文四幻所喻咸同。",
    "X56n0928_001:0354c03": "幻機幻感幻應幻赴。",
    "X56n0928_001:0354c04": "可發為機通聖曰感現身名應說法云赴。",
    "X56n0928_001:0354c05": "能應所化並非權實。",
    "X56n0928_001:0354c06": "夫能應說權實之法所化得權實之益並依染淨",
    "X56n0928_001:0354c07": "二緣之所建立染淨如幻權實亦然故玄義云若",
    "X56n0928_001:0354c08": "取悟理理則非權非實不見一法。",
    "X56n0928_001:0354c09": "然由性具非權非實成權實機佛亦果具非權非實",
    "X56n0928_001:0354c10": "為權實應。",
    "X56n0928_001:0354c11": "珠非水火水火從緣理非權實權實隨物。",
    "X56n0928_001:0354c12": "物機應契。",
    "X56n0928_001:0354c13": "物既內熏而機發應即外熏而契之此如自他門",
    "X56n0928_001:0354c14": "云欣赴不差也有本作契應者誤。",
    "X56n0928_001:0354c15": "身土無偏同常寂光無非法界。",
    "X56n0928_001:0354c16": "十界之身無非法界三土之體咸同寂光機應皆",
    "X56n0928_001:0354c17": "然故曰無偏也。",
    "X56n0928_001:0354c18": "故知三千同在心地與佛心地三千不殊。",
    "X56n0928_001:0354c19": "請以上文非權非實之理解此心地三千則依俙",
    "X56n0928_001:0354c20": "識具矣觀心論疏云若定謂一念之心具含萬法",
    "X56n0928_001:0354c21": "是如來藏者即同迦毗羅外道因中先有果計若",
    "X56n0928_001:0354c22": "定謂心無萬法修之方有者即同漚樓僧迦外道",
    "X56n0928_001:0354c23": "因中無果之計乃至云聞心具萬法是如來藏即",
    "X56n0928_001:0354c24": "謂如囊沙聞心無萬法即謂如兔角斯並永執邪",
    "X56n0928_001:0355a01": "見之人何可論道。",
    "X56n0928_001:0355a02": "四微體同權實益等。",
    "X56n0928_001:0355a03": "夫一地四微生諸卉木卉木雖異四微元同喻一",
    "X56n0928_001:0355a04": "理三千起諸權實權實雖別三千不殊既以受潤",
    "X56n0928_001:0355a05": "為名故茲取譬問玄義以四微喻四德今何故喻",
    "X56n0928_001:0355a06": "三千耶答此則前文三德三諦三千其理是一也。",
    "X56n0928_001:0355a07": "此以權實不二門成。",
    "X56n0928_001:0355a08": "以說法故乃受潤也。",
    "X56n0928_001:0355a09": "是故十門門門通入色心乃至受潤咸然。",
    "X56n0928_001:0355a10": "十門樞要咸備觀心觀為能通心即所通方是記",
    "X56n0928_001:0355a11": "主立門之意豈上高談不二虗論三千而令色心",
    "X56n0928_001:0355a12": "等自然流入耶前敘云一一門下以六即撿之當",
    "X56n0928_001:0355a13": "知通入非專上位。",
    "X56n0928_001:0355a14": "故使十妙始終理一。",
    "X56n0928_001:0355a15": "玄義所談妙則妙矣然復未以一念三千而為指",
    "X56n0928_001:0355a16": "南故今約彼止觀不思議境三千三諦之文述此",
    "X56n0928_001:0355a17": "十門今十門所通無非一理門既攝妙故使始終",
    "X56n0928_001:0355a18": "一以貫之。",
    "X56n0928_001:0355a19": "如境本來具三依理生解故名為智智解導行行解",
    "X56n0928_001:0355a20": "契理。",
    "X56n0928_001:0355a21": "境既具三生解導行必須具六六發境三故云行",
    "X56n0928_001:0355a22": "解契理。",
    "X56n0928_001:0355a23": "三法相符不異而異而假立淺深設位簡濫。",
    "X56n0928_001:0355a24": "境智行妙雖始終相符而智行有淺深故位妙有",
    "X56n0928_001:0355b01": "高下約事暫異據理常同故云假立玄義曰平等",
    "X56n0928_001:0355b02": "法界尚不論悟與不悟孰辨淺深既得論悟與不",
    "X56n0928_001:0355b03": "悟何妨論於淺深。",
    "X56n0928_001:0355b04": "三法祇是證彼理三。",
    "X56n0928_001:0355b05": "三法妙顯祇是境妙三軌開發正屬究竟傍通分",
    "X56n0928_001:0355b06": "真。",
    "X56n0928_001:0355b07": "下之五章三法起用。",
    "X56n0928_001:0355b08": "感應等五妙前三正是起用後二乃是用之所被",
    "X56n0928_001:0355b09": "又三法之中法身般若用之體也解脫體之用也",
    "X56n0928_001:0355b10": "又般若有權實二智實智真理為體權智鑒物為",
    "X56n0928_001:0355b11": "用。",
    "X56n0928_001:0355b12": "三法既是一念三千即空假中成故有用。",
    "X56n0928_001:0355b13": "牒前十妙始終三法悉是因觀心性成故有用成",
    "X56n0928_001:0355b14": "謂從因至果因以自化他。",
    "X56n0928_001:0355b15": "若了一念十方三世諸佛之法本迹非遙故重述十",
    "X56n0928_001:0355b16": "門令觀行可識。",
    "X56n0928_001:0355b17": "觀行者即十境十乘也十境雖異皆以一念為所",
    "X56n0928_001:0355b18": "觀十乘雖殊皆以三法為所顯應知非玄義無以",
    "X56n0928_001:0355b19": "成智妙非止觀無以成行妙兼而示之者在茲十",
    "X56n0928_001:0355b20": "門也又未撿玄義則不知十門所攝未尋止觀亦",
    "X56n0928_001:0355b21": "不了十門之所通今之重述為令彼此撿尋者闚",
    "X56n0928_001:0355b22": "數紙之文覩二部之奧也梁肅云求珠問影之類",
    "X56n0928_001:0355b23": "稍見罔象功信不謹矣。",
    "X56n0928_001:0355b24": "首題既爾攬別為總符文可知。",
    "X56n0928_001:0355c01": "首題是總經文為別既而攬彼別文談斯總義故",
    "X56n0928_001:0355c02": "可將此總義符其別文以至文句但粗分章段者",
    "X56n0928_001:0355c03": "蓋有玄義總冠於別也故文句記云所以釋題不",
    "X56n0928_001:0355c04": "可卛爾題下別釋理非容易前敘以迹例本又以",
    "X56n0928_001:0355c05": "名例四義已備矣是故結云首題既爾。",
    "X56n0928_001:0355c07": "十不二門文心解(終)",
    "X56n0928_001:0355c09": "自天聖六年冬十月寓錢唐石室蘭若隨講私解",
    "X56n0928_001:0355c10": "至皇祐四年秋八月於吳興西溪草堂因門人請",
    "X56n0928_001:0355c11": "勤版次方再治定見此注者可別新故。"
}