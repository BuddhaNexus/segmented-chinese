{
    "T37n1764_10a:0874b24": "folio_10a 2涅槃義記卷第十",
    "T37n1764_10a:0874b26": "隋淨影寺沙門釋慧遠述",
    "T37n1764_10a:0874b27": "自下第二明其信善求有凡夫。此有兩義：一",
    "T37n1764_10a:0874b28": "常沒義，常沒三有；二有暫出還沒之義，還沒",
    "T37n1764_10a:0874b29": "三塗。文中先明常沒之義，「復有常沒非一闡",
    "T37n1764_10a:0874c01": "提」簡前起後。「何者」下辨，「是名」下結。下明還沒，",
    "T37n1764_10a:0874c02": "句別有四：一明四善得惡果報，初舉、次列、後",
    "T37n1764_10a:0874c03": "總結之。二就其人明出沒義，「若修是四名沒",
    "T37n1764_10a:0874c04": "已出、出已還沒」略以標舉。下廣釋之，先釋初",
    "T37n1764_10a:0874c05": "沒、次釋其出、後解還沒，文皆可知。三引說證",
    "T37n1764_10a:0874c06": "成，偈中前二造業故沒、後二彰其煩惱故沒。",
    "T37n1764_10a:0874c07": "四舉喻以帖，先舉其喻，「如上二」下將法以帖。",
    "T37n1764_10a:0874c08": "如上偈中煩惱及業二種之人，如彼大魚暫出",
    "T37n1764_10a:0874c09": "還沒，故言「如是」。自下第三明其信善求出凡",
    "T37n1764_10a:0874c10": "夫。此有兩義：一遇惡友暫出還沒、二遇善友",
    "T37n1764_10a:0874c11": "出已即住。文中有二：一總辨其人；二「是人不",
    "T37n1764_10a:0874c12": "具如是五」下，就之開分退住兩義。前中有四：",
    "T37n1764_10a:0874c13": "初言「有人樂著三有是名為沒」牒前起後。出",
    "T37n1764_10a:0874c14": "從彼來，是故牒之。二「得聞」下，對沒辨出。三「何",
    "T37n1764_10a:0874c15": "緣」下，釋顯出義，離惡生善故名為出，先問、次",
    "T37n1764_10a:0874c16": "辨、後結可知。四「是人雖」下，明出不具。於中，",
    "T37n1764_10a:0874c17": "初明信心不具，「是人雖信亦不具足」總以標",
    "T37n1764_10a:0874c18": "舉。下別顯之有七復次：一就佛涅槃明信不",
    "T37n1764_10a:0874c19": "具，直信涅槃常樂我淨，不信如來。二單就涅",
    "T37n1764_10a:0874c20": "槃明信不具，彼說有二：一者有為、二者無",
    "T37n1764_10a:0874c21": "為，無為涅槃常樂我淨，有為無常無我樂淨。",
    "T37n1764_10a:0874c22": "三就佛性明信不具，雖信佛性是眾生有，不",
    "T37n1764_10a:0874c23": "信一切眾生有之。四就信體以明不具但信",
    "T37n1764_10a:0874c24": "不具。五約起因明信不具，但從聞生不從",
    "T37n1764_10a:0874c25": "思生。六約聖道明信不具，但信有道，不信得",
    "T37n1764_10a:0874c26": "者。七約三寶因果法相明信不具，於中先舉",
    "T37n1764_10a:0874c27": "邪正兩信、次列、後辨。下就正信以彰不具。",
    "T37n1764_10a:0874c28": "雖信三寶、不信同體，雖信因果、不信得者，",
    "T37n1764_10a:0874c29": "故名不具。第二明其戒不具成不具信。「戒",
    "T37n1764_10a:0875a01": "亦不具」牒前起後，總明不具。下別顯之，有七",
    "T37n1764_10a:0875a02": "復次：一約起因明戒不具，名前信心以為戒",
    "T37n1764_10a:0875a03": "因。第二唯有威儀之戒，無其戒戒，名戒不具。",
    "T37n1764_10a:0875a04": "定道無作，從威儀戒生，從戒生戒故名戒戒。",
    "T37n1764_10a:0875a05": "於中初問，後對辨之，先舉、次列、後辨、下結。「有",
    "T37n1764_10a:0875a06": "有作戒，無無作戒」，名戒不具。始修名作，成名",
    "T37n1764_10a:0875a07": "無作。於中，初舉、次、列後辨、「是故」下結。四雖持",
    "T37n1764_10a:0875a08": "於身口之戒，雜於邪命，名戒不具。五「有求戒",
    "T37n1764_10a:0875a09": "而無捨戒」，名戒不具。無捨相戒名無捨戒。第",
    "T37n1764_10a:0875a10": "六「有其求有之戒，無隨道戒」，名戒不具。七善",
    "T37n1764_10a:0875a11": "惡通信，心無簡別，名戒不具。於中，先舉善惡",
    "T37n1764_10a:0875a12": "二戒、次列後釋、下辨後結。第三明其聞不",
    "T37n1764_10a:0875a13": "具足。「信戒不具，聞亦不具」牒前起後，總明不",
    "T37n1764_10a:0875a14": "具。下別顯之，有四復次：第一約就十二部經",
    "T37n1764_10a:0875a15": "明聞不具。「但信六部，不信六部」，且言六部，理",
    "T37n1764_10a:0875a16": "實論之於十二中，隨所不信皆名不具。二「雖",
    "T37n1764_10a:0875a17": "受六部，不能讀誦、為他解說」，名聞不具。三「雖",
    "T37n1764_10a:0875a18": "受六部，但為論義、為勝他」等，名聞不具。第四",
    "T37n1764_10a:0875a19": "近友、聞法、思惟、如說修行乃至解脫，不具此等，",
    "T37n1764_10a:0875a20": "名聞不具。於中，先舉具足之聞，「是人無」下對",
    "T37n1764_10a:0875a21": "之以顯聞不具足。前中初言「我說聞具」總以",
    "T37n1764_10a:0875a22": "標舉。「云何」下別，先問、後辨。於中，先明親近善",
    "T37n1764_10a:0875a23": "友，「是諸師等於是人」下明聞正法。「得智慧已",
    "T37n1764_10a:0875a24": "能善思」下繫念思惟。「得正義已身心寂靜」明",
    "T37n1764_10a:0875a25": "如說行。於中六句，次第可知。下對前義明聞",
    "T37n1764_10a:0875a26": "不具，相亦可識。第四明其施不具足。「不具",
    "T37n1764_10a:0875a27": "足三，施亦不具」，牒前起後，總明不具。下別顯",
    "T37n1764_10a:0875a28": "之，有三復次：第一約就財法二施以明不具，",
    "T37n1764_10a:0875a29": "「財施求有、法施不盡」，故名不具。先舉、次列、後",
    "T37n1764_10a:0875b01": "辨、下結。第二約就凡聖二施以彰不具，於中",
    "T37n1764_10a:0875b02": "先舉、次列解釋、後辨、下結。第三約就受法之",
    "T37n1764_10a:0875b03": "人明施不具，受已所信即便供養、受所不信",
    "T37n1764_10a:0875b04": "則不供養，故名不具。第五明其慧不具足，",
    "T37n1764_10a:0875b05": "「不具上四，慧亦不具」，牒前起後，總明不具。下",
    "T37n1764_10a:0875b06": "別顯之，有五復次：第一「不能分別如來常與",
    "T37n1764_10a:0875b07": "無常」名慧不具。二「於此經中宣說如來即解",
    "T37n1764_10a:0875b08": "脫等，不能分別」，名慧不具。三「於此經中宣說",
    "T37n1764_10a:0875b09": "梵行即如來等，不能分別」，名慧不具。四「不能",
    "T37n1764_10a:0875b10": "分別性即如來、如來即是不共法」等，名慧不具。",
    "T37n1764_10a:0875b11": "五「不能分別四真諦」等，名慧不具。上來第一",
    "T37n1764_10a:0875b12": "總辨其人，下就其人辨退彰住。「不具有二」牒",
    "T37n1764_10a:0875b13": "前開後，不具上來信等五事。「增善增惡」列其",
    "T37n1764_10a:0875b14": "二名。下辨其相，先明增惡暫出還沒。於中先",
    "T37n1764_10a:0875b15": "明增惡之行，「誰是」已下出增惡人，「如大魚」下",
    "T37n1764_10a:0875b16": "舉喻以牒。前中，初問、次辨、後結。辨中有二：一",
    "T37n1764_10a:0875b17": "增惡因，「三業不淨故增」已下明受惡果。因中",
    "T37n1764_10a:0875b18": "有三：一明其人癡慢自高。「是人不見已不具",
    "T37n1764_10a:0875b19": "足」是其癡也。「自言具」等，是慢高也。二「是故親」",
    "T37n1764_10a:0875b20": "下，親近惡友故增惡法。於中，初明親近惡友，",
    "T37n1764_10a:0875b21": "「既近」已下明聞邪法。「聞已喜」下隨聞生著。「起",
    "T37n1764_10a:0875b22": "於慢」下習行惡法，起慢煩惱，多行造業。三「因",
    "T37n1764_10a:0875b23": "放逸」下親近在家故增惡法。初近在家，次樂",
    "T37n1764_10a:0875b24": "聞說在家之事離出家法，「以是因」下正明增",
    "T37n1764_10a:0875b25": "惡，「以是因緣增長惡法」明起煩惱，「身等不淨」",
    "T37n1764_10a:0875b26": "明造惡業上增惡因。受果可知。前增惡行，下",
    "T37n1764_10a:0875b27": "出其人。「誰是」徵問。「謂提婆」等，對問以辨。於中",
    "T37n1764_10a:0875b28": "四眾，次第列之。下明增善出已即住。於中有",
    "T37n1764_10a:0875b29": "四：一增善行、二出其人、三釋住義、四引說證",
    "T37n1764_10a:0875c01": "成。就初段中先明近友。「近善友故樂諮未聞」明",
    "T37n1764_10a:0875c02": "聞正法。「受已思」者，明能思惟。「善思惟已能如",
    "T37n1764_10a:0875c03": "法」下，明依法行。「如法住故增長善法」結成增",
    "T37n1764_10a:0875c04": "善。「增善法故終不復沒，是名為住」結成住義。",
    "T37n1764_10a:0875c05": "次出其人。「誰是」問也。「謂舍利弗」等，對問以辨。",
    "T37n1764_10a:0875c06": "於中四眾次第列之。舍利弗等是阿羅漢水",
    "T37n1764_10a:0875c07": "陸俱行，今以何故說之為住？有人釋言：舍利",
    "T37n1764_10a:0875c08": "弗等於昔經中水陸俱行，於今經中但名為",
    "T37n1764_10a:0875c09": "住。此義不然。云何不然？於今經中正應宣說",
    "T37n1764_10a:0875c10": "菩薩之人為大乘住，何故宣說聲聞為住？又",
    "T37n1764_10a:0875c11": "小乘中四果之人，於大乘中未到賢首，云何",
    "T37n1764_10a:0875c12": "已名大乘中住？但舍利等於小乘中具一切",
    "T37n1764_10a:0875c13": "行，是故其人得名為住，亦名觀方，乃至亦得",
    "T37n1764_10a:0875c14": "名為俱行。今說其人本因為住，非得果後方",
    "T37n1764_10a:0875c15": "名為住。良以此等已證聖果，彰住義顯，故就",
    "T37n1764_10a:0875c16": "指之。「如是等」下，總結為住。次釋住義，先問、後",
    "T37n1764_10a:0875c17": "辨。辨中，初法、次喻、後合。初言「樂見善光明」者，",
    "T37n1764_10a:0875c18": "進善故住。「以是緣」下，不退故住。喻合可知。下",
    "T37n1764_10a:0875c19": "引證中，初之兩偈小乘中住。「若人分別」明修",
    "T37n1764_10a:0875c20": "正解。「至心求果」彰其所欣。「若能呵有」明其所",
    "T37n1764_10a:0875c21": "厭。「名住」總結。後之四偈大乘中住。於中，初二",
    "T37n1764_10a:0875c22": "宿善故住，後二明其現修故住。於中明其「近",
    "T37n1764_10a:0875c23": "友、聞法、思惟、修行」行中初因，後明得果。自",
    "T37n1764_10a:0875c24": "下第四明五停心人。此具兩義：一遇惡友暫",
    "T37n1764_10a:0875c25": "出還沒、二值善友出已即住。然今文中總舉",
    "T37n1764_10a:0875c26": "其人，略不辨其退住兩義。於中四句：一牒前",
    "T37n1764_10a:0875c27": "起後，總舉其過。「智不具足」是牒前也。前說信",
    "T37n1764_10a:0875c28": "等五行不具，據後以牒，是故偏言智不具耳。",
    "T37n1764_10a:0875c29": "「凡有五事」是舉過也。貪欲、瞋、癡、著我、覺觀是其",
    "T37n1764_10a:0876a01": "五事。二「是人知」下，為治前過親近善友。三「如",
    "T37n1764_10a:0876a02": "是」下，善友觀過為說對治。愚癡多者為說因",
    "T37n1764_10a:0876a03": "緣，文略不辨。與其所說十二緣同，故略不",
    "T37n1764_10a:0876a04": "舉。「著我分析十八界」者，《雜心論》中說觀六界，",
    "T37n1764_10a:0876a05": "所謂地、水、火、風、空、識。前初德中亦同彼說。此",
    "T37n1764_10a:0876a06": "觀十八皆得破我，此義廣釋如五度章。四明",
    "T37n1764_10a:0876a07": "其人聞已受行。自下第五次明別相念處之",
    "T37n1764_10a:0876a08": "人。是人亦具退住兩義，文略不辨。於中初言",
    "T37n1764_10a:0876a09": "「行已次得四念處」者，牒前起後。「身受心法」列",
    "T37n1764_10a:0876a10": "其四名。別觀色陰為身念處，別觀受陰為受",
    "T37n1764_10a:0876a11": "念處，識陰為心，想行為法，故名別相。此義廣",
    "T37n1764_10a:0876a12": "釋如道品章。「次第復得十二緣」者，是其第六",
    "T37n1764_10a:0876a13": "總相念處。餘經論中約就五陰以明總念，總",
    "T37n1764_10a:0876a14": "觀五緣為空無我，法念處故。是中約就十二緣",
    "T37n1764_10a:0876a15": "說，觀十二緣皆空無我，亦是總相法念處觀。",
    "T37n1764_10a:0876a16": "就一切法皆悉得作總念處觀，非止五陰。此",
    "T37n1764_10a:0876a17": "亦具有退住兩義，文略不說。自下第七明",
    "T37n1764_10a:0876a18": "煖心人。煖等四心如別章釋，此應具論。煖心",
    "T37n1764_10a:0876a19": "人中具有三義：一遇惡友出已還沒、二遇善",
    "T37n1764_10a:0876a20": "友堅住不退、三學觀四諦即名觀方。文中初",
    "T37n1764_10a:0876a21": "先牒前生後，「迦葉白」下問答廣顯。「如是等人",
    "T37n1764_10a:0876a22": "終不斷」下，就之開分退住等別。初段可知。",
    "T37n1764_10a:0876a23": "應中有三：一簡別異通彰其分齊、二釋名辨",
    "T37n1764_10a:0876a24": "體、第三明其得人多少。初中，迦葉先問起發。",
    "T37n1764_10a:0876a25": "問中執通以非其別，「一切眾生悉有煖法」立",
    "T37n1764_10a:0876a26": "通非別。迦葉前聞觀因緣後方始得煖，是故",
    "T37n1764_10a:0876a27": "立通非其別矣。「何以故」下，辨通破別，先徵、後",
    "T37n1764_10a:0876a28": "辨。「如佛所說三種和合名為眾生」總舉昔說，",
    "T37n1764_10a:0876a29": "「壽煖及識」別舉昔說。此說火大以之為煖，四",
    "T37n1764_10a:0876b01": "大之中火大持故身不淤壞，以此功強故偏",
    "T37n1764_10a:0876b02": "舉之。「煖」即是色、「識」即是心、「壽」非色心，三聚成",
    "T37n1764_10a:0876b03": "生，故昔說此合為眾生。「若從是義，一切先有」",
    "T37n1764_10a:0876b04": "明煖寬通。「云有說言因善友生」徵破別義。下",
    "T37n1764_10a:0876b05": "佛答之，明今所說是局非通。四番釋之：一約",
    "T37n1764_10a:0876b06": "人辨釋。「如汝所問至一闡提皆悉有之」彰通異",
    "T37n1764_10a:0876b07": "別。「我今所說要因方便」簡別異通。「以是義」下，",
    "T37n1764_10a:0876b08": "結非先說。「是故」已下，結非齊有。二約界辨釋。",
    "T37n1764_10a:0876b09": "「如是煖法是色界法」彰別非通。「若言一切眾",
    "T37n1764_10a:0876b10": "生有」下，破通成別。「欲界無」下，結非齊有。三約",
    "T37n1764_10a:0876b11": "內道外道辨釋。「色界雖有非一切有」彰別非",
    "T37n1764_10a:0876b12": "通。「何以」下釋，內有外無，故非一切。「以是」下結。",
    "T37n1764_10a:0876b13": "四就內外約境辨釋。「一切外道觀六行」簡外",
    "T37n1764_10a:0876b14": "異內。外道斷結攀上厭下，如斷欲結，先觀欲",
    "T37n1764_10a:0876b15": "界一切有漏為苦為麁或復為障，觀初禪地",
    "T37n1764_10a:0876b16": "為止為妙或復為出，名為六行。始觀之時六",
    "T37n1764_10a:0876b17": "行俱觀，終成之時於上於下各觀一行不具",
    "T37n1764_10a:0876b18": "觀六。「我諸弟子具足十六」彰內異外。言十六",
    "T37n1764_10a:0876b19": "者，苦下有四，謂苦、無常、空與無我；集下有四，",
    "T37n1764_10a:0876b20": "因、集、有、緣；滅下有四，盡、止、妙、出；道下有四，道、",
    "T37n1764_10a:0876b21": "如、跡、乘。「是十六」下，結非齊有。自下第二釋",
    "T37n1764_10a:0876b22": "名辨體。迦葉初問，「所言煖法云何名」煖問其",
    "T37n1764_10a:0876b23": "名義。「為自性煖為他故煖」問其體性。下佛答",
    "T37n1764_10a:0876b24": "中，先答後問、却答初問。細分有四：一對上後",
    "T37n1764_10a:0876b25": "問辨定煖體、二「迦葉」下問答重顯、三「如汝問」",
    "T37n1764_10a:0876b26": "下對上初問釋其名義、四「迦葉白」下問答重",
    "T37n1764_10a:0876b27": "顯。初中，性煖非因他者，煖體是慧，非是同時",
    "T37n1764_10a:0876b28": "更有煖體因之說煖。問曰：下說煖者即是聖",
    "T37n1764_10a:0876b29": "道火相，此則因他，云何說言非因他煖？釋言：",
    "T37n1764_10a:0876c01": "煖法用慧為體，智慧之體因他聖火名之為",
    "T37n1764_10a:0876c02": "煖，非因他煖方名為煖，名非因他。第二段",
    "T37n1764_10a:0876c03": "中，迦葉先問。問由何生？由佛向言自性是煖，",
    "T37n1764_10a:0876c04": "未出其性，故問令出。問相如何？迦葉先聞馬",
    "T37n1764_10a:0876c05": "師無信便無煖法，疑煖是信，故復問之。如來",
    "T37n1764_10a:0876c06": "先說馬師無煖，舉彼如來昔時總言。「何以故」",
    "T37n1764_10a:0876c07": "下，舉佛解詞。「無信故無，當知」已下，約彼昔言",
    "T37n1764_10a:0876c08": "執信為煖。下佛答之。「信非是煖」翻其所執。「何",
    "T37n1764_10a:0876c09": "以故」下，釋通昔語因信生煖，馬師無信煖法",
    "T37n1764_10a:0876c10": "不生，故說其無。「夫煖是慧」正出煖體。「何以」下",
    "T37n1764_10a:0876c11": "釋。「觀四諦故」總約四諦證煖是慧。「是故名」下，",
    "T37n1764_10a:0876c12": "約對別行證煖是慧。是諦觀故名十六行，行",
    "T37n1764_10a:0876c13": "故是慧。第三段中，先牒問辭，下為辨釋聖",
    "T37n1764_10a:0876c14": "道火相故名為煖。於中，初法、次喻、後合。第",
    "T37n1764_10a:0876c15": "四段中迦葉先問，明煖是有，不應能與聖道作",
    "T37n1764_10a:0876c16": "相。「是有法」者，是三有法。「是有為」者，為作有果。",
    "T37n1764_10a:0876c17": "「是法報，得色界五陰，故名有」者，約果顯因，明",
    "T37n1764_10a:0876c18": "其體是三有法也。「是因緣故名有為」者，能與",
    "T37n1764_10a:0876c19": "色界五陰作因，造作彼陰，故名有為。「云何",
    "T37n1764_10a:0876c20": "能為無漏道相」結徵佛語。「佛答如是如汝說」",
    "T37n1764_10a:0876c21": "者，印前煖心有為有法。「如是煖」下，翻上不能",
    "T37n1764_10a:0876c22": "與道作相。於中，初法、次喻、後合，「是故」下結。法",
    "T37n1764_10a:0876c23": "中，明煖雖復是有，還能破有，故為道相。喻中，",
    "T37n1764_10a:0876c24": "「如人」喻修行者。「馬」喻煖心。人依行進，故名為",
    "T37n1764_10a:0876c25": "「乘」。味著煖心名為「亦愛」。厭患諸有，策修煖心，",
    "T37n1764_10a:0876c26": "說為「亦策」。合中，初言「煖心亦爾」合前馬也，「愛",
    "T37n1764_10a:0876c27": "故受生」合前亦愛，「厭故觀行」合上亦策。問曰：",
    "T37n1764_10a:0876c28": "此煖為當自愛，為更有法愛著此煖？若煖自",
    "T37n1764_10a:0876c29": "愛，馬應自愛，非人愛馬；若更有法愛著此煖，",
    "T37n1764_10a:0877a01": "愛著之心自可受生，無關煗事，何由舉此成",
    "T37n1764_10a:0877a02": "煗有為？釋言：上地味禪煩惱愛著煗心，非煗",
    "T37n1764_10a:0877a03": "自愛。然彼煗心為愛潤故上界受身，故名有",
    "T37n1764_10a:0877a04": "為。又問：策者，為煗自策，為更有法策於煗心？",
    "T37n1764_10a:0877a05": "若煗自策，馬應自打；若更有法策於煗心，彼",
    "T37n1764_10a:0877a06": "能策者可能與彼聖道作相。煗心非策，安能",
    "T37n1764_10a:0877a07": "與彼聖道作相？釋言：煗前方便之心厭畏生",
    "T37n1764_10a:0877a08": "死，修起煗心，名之為策，非煗自策。由彼策煗",
    "T37n1764_10a:0877a09": "令煗向聖，是故名為聖道作相。結文可知。",
    "T37n1764_10a:0877a10": "上來第二釋名辨體，下次明其得人多少。「得",
    "T37n1764_10a:0877a11": "煗法人七十三種」總以標舉。次辨其相。有人",
    "T37n1764_10a:0877a12": "從來未斷煩惱，此具縛人。初修入煗，即以為",
    "T37n1764_10a:0877a13": "一。問曰：煗心其必依於未來禪起；彼禪起時",
    "T37n1764_10a:0877a14": "應斷煩惱，云何得有具縛入煗？釋言：未必未",
    "T37n1764_10a:0877a15": "來定心皆斷煩惱。有人修定初得住心是未",
    "T37n1764_10a:0877a16": "來禪，未依此定作六行觀故不斷結，依此住",
    "T37n1764_10a:0877a17": "心修起煗法名為具縛。依未來禪作六行觀",
    "T37n1764_10a:0877a18": "斷欲界結，始從一品乃至九品即為九人，通",
    "T37n1764_10a:0877a19": "前為十。進修等智斷初禪結至無所有，地地",
    "T37n1764_10a:0877a20": "之中各有九品，為六十三，通前合為七十三",
    "T37n1764_10a:0877a21": "人。非想一地無上可攀、等智不斷，所以不論。",
    "T37n1764_10a:0877a22": "文中初言「欲界具十」，就欲總舉。「是人具惱」十",
    "T37n1764_10a:0877a23": "中第一，「斷一至九」復為九人，通前十也。「如欲",
    "T37n1764_10a:0877a24": "初禪至無所有亦復如是」明後六十三種人",
    "T37n1764_10a:0877a25": "別。「是名」下結。上來第二廣辨其相，下就其",
    "T37n1764_10a:0877a26": "人分其退住觀方等別。「如是等人則不復能",
    "T37n1764_10a:0877a27": "斷善根」等，明其住義。如《雜心》中，煗等唯不斷",
    "T37n1764_10a:0877a28": "滅善根作一闡提，猶作五逆、犯四重禁。此中",
    "T37n1764_10a:0877a29": "乃至五逆四重亦皆不作，不作故住。「是人二」",
    "T37n1764_10a:0877b01": "下，明其還沒觀方之義。先舉、次列、後辨可知。",
    "T37n1764_10a:0877b02": "自下第八明頂法人。此人亦具退住觀方",
    "T37n1764_10a:0877b03": "三種之義，文略不辨。文中初言「觀方即頂」，乘",
    "T37n1764_10a:0877b04": "前起後。退窮名頂。前學觀方，彼觀增長即名",
    "T37n1764_10a:0877b05": "為頂。「雖是五陰」辨其體性，與此相應定共無",
    "T37n1764_10a:0877b06": "作即為色陰、心王識陰、受數受陰、想數想陰、",
    "T37n1764_10a:0877b07": "其餘心法名為行陰。「亦緣四諦，故名觀方」釋",
    "T37n1764_10a:0877b08": "觀方義。觀諦同前是以言「亦」，亦可同後。自",
    "T37n1764_10a:0877b09": "下第九明忍法人。此人具有住及觀方二種",
    "T37n1764_10a:0877b10": "之義，文略不辨。文中初言「頂次得忍」，乘前起",
    "T37n1764_10a:0877b11": "後，安住名忍。「亦五陰性，亦緣四諦」解觀方義。",
    "T37n1764_10a:0877b12": "自下第十明世第一。是人亦具住及觀方，",
    "T37n1764_10a:0877b13": "文略不論。「次得第一」，乘前起後，世間中極名",
    "T37n1764_10a:0877b14": "世第一。次辨其性，經文不同。有經說言性是",
    "T37n1764_10a:0877b15": "五陰，義如上解。復有經言性是五根，所謂信、",
    "T37n1764_10a:0877b16": "進、念、定、慧等。慧為正主，餘伴助之。「亦緣四諦」",
    "T37n1764_10a:0877b17": "辨觀方義。世第一法唯有一念，餘論宣說於",
    "T37n1764_10a:0877b18": "菩諦下唯緣一行，今以何故說緣四諦？釋言：",
    "T37n1764_10a:0877b19": "諦觀有其二種，一者行修現在所起、二者得",
    "T37n1764_10a:0877b20": "修未來所成。世第一法現在所修唯觀一行，",
    "T37n1764_10a:0877b21": "未來傍於四諦增明，今就得修名緣四諦。",
    "T37n1764_10a:0877b22": "下第十一明其見諦十五心人。斷見諦惑有",
    "T37n1764_10a:0877b23": "十六心，八忍、八智。言八忍者，觀欲四諦有四",
    "T37n1764_10a:0877b24": "法忍，觀上四諦有四比忍。言八智者，觀欲四",
    "T37n1764_10a:0877b25": "諦有四法智，觀上四諦有四比智。此十六中，",
    "T37n1764_10a:0877b26": "前十五心名為見道，今次辨之。此人唯有觀",
    "T37n1764_10a:0877b27": "方一義，住義通後顯故不論。文中，初先明苦",
    "T37n1764_10a:0877b28": "法忍。「是人次第得苦法忍」，乘前起後。「忍性是",
    "T37n1764_10a:0877b29": "慧」，辨其體性。何故前來皆言五陰，此獨攝慧？",
    "T37n1764_10a:0877c01": "理實相似，以見道中見法明白慧用增強，故",
    "T37n1764_10a:0877c02": "偏說之。「緣一諦」者，明觀方義。於苦諦下趣緣",
    "T37n1764_10a:0877c03": "一行，若愛行人或觀苦行或無常行，見行之",
    "T37n1764_10a:0877c04": "人或觀空行或無我行。問曰：向前世第一法",
    "T37n1764_10a:0877c05": "現緣一行之中，就其未來得修名緣四諦；此",
    "T37n1764_10a:0877c06": "苦法忍何故不然，而言緣一？釋言：有以。世第",
    "T37n1764_10a:0877c07": "一法猶在世間寬容之限，於未來世傍修寬",
    "T37n1764_10a:0877c08": "多，故言緣四。苦忍等心是峻疾道，傍修狹少，",
    "T37n1764_10a:0877c09": "未來但於同諦四行而得增明，不及餘諦，故言",
    "T37n1764_10a:0877c10": "緣一。「乃至見斷」，舉餘忍智。下第十二明須",
    "T37n1764_10a:0877c11": "陀洹。彼第十六道比智心是須陀體，此人唯",
    "T37n1764_10a:0877c12": "有一觀方義。文中有三：一略標舉、二舉辨釋、",
    "T37n1764_10a:0877c13": "三結法同喻。初中，言「得須陀果」者，標舉所得。",
    "T37n1764_10a:0877c14": "「是名第四遍觀方」者，辨法同喻。前煗等中雖",
    "T37n1764_10a:0877c15": "學觀方而未成就，苦忍等心觀方成就而未",
    "T37n1764_10a:0877c16": "周遍，至此周遍故言遍觀。「方即四諦」，辨其所",
    "T37n1764_10a:0877c17": "觀。",
    "T37n1764_10a:0877c18": "廣中，迦葉初問起發，如來次答。「迦葉白佛：先",
    "T37n1764_10a:0877c19": "得道故名須陀」下，於前義中有難解者問答重",
    "T37n1764_10a:0877c20": "顯。前中，迦葉具為四問：一問須陀斷惑多少。",
    "T37n1764_10a:0877c21": "「如佛先說，須陀所斷猶如縱廣四十里水，在如",
    "T37n1764_10a:0877c22": "一渧」舉佛昔言。「此中云何說斷三結」舉多徵",
    "T37n1764_10a:0877c23": "少。如來前於〈現病品〉中說斷三結得須陀洹，故",
    "T37n1764_10a:0877c24": "今徵之。下列三名。「非因見因」是戒取也。烏鷄",
    "T37n1764_10a:0877c25": "戒等非真滅因，妄謂是因，是故名為非因見",
    "T37n1764_10a:0877c26": "因。餘二可知。二問須陀遍觀方義。三問其名，",
    "T37n1764_10a:0877c27": "「何因緣故名須陀洹」。四問須陀喻錯魚義。下",
    "T37n1764_10a:0877c28": "佛依問，次第辨釋。釋初問中，文別有三：一",
    "T37n1764_10a:0877c29": "當相正解、二「是三對」下約治以論、三「有眾生」",
    "T37n1764_10a:0878a01": "下隨化以釋。就初段中，先開二門：重為一門，",
    "T37n1764_10a:0878a02": "亦攝一切須陀所斷為第二門。下廣釋之，先",
    "T37n1764_10a:0878a03": "解初重。於中先喻，「如王遊」等，舉其喻事。「何以」",
    "T37n1764_10a:0878a04": "下釋，重故偏說。「是三如是」合以顯法。「如世人",
    "T37n1764_10a:0878a05": "王」重故偏說。「何緣」下釋，先問、後解。「一切眾生",
    "T37n1764_10a:0878a06": "常所起」者，多行故重，如病數發名為重病。「微",
    "T37n1764_10a:0878a07": "難識」者，沈隱故重，如病難別名為重病。「是三",
    "T37n1764_10a:0878a08": "難斷」，力強故重。此解初門。「能為一切煩惱因」",
    "T37n1764_10a:0878a09": "者，釋上後門。云何能為一切惱因？就十使中，",
    "T37n1764_10a:0878a10": "五見及疑見道時盡，與其斷名；貪瞋癡慢見",
    "T37n1764_10a:0878a11": "斷不盡，不與斷稱。就所斷中，三本三隨：身見",
    "T37n1764_10a:0878a12": "是本、邊見是隨，戒取是本、見取是隨，疑使是",
    "T37n1764_10a:0878a13": "本、邪見是隨，以是義故宣說三結為一切因。",
    "T37n1764_10a:0878a14": "自下第二約治辨釋。以是三結是戒定慧",
    "T37n1764_10a:0878a15": "三行大怨，故偏說之。此義如彼《毘婆沙》說。身",
    "T37n1764_10a:0878a16": "見是其戒學大怨。由見神常苦樂不變，不畏",
    "T37n1764_10a:0878a17": "業果縱情作罪，片從此義說為戒怨。戒取定",
    "T37n1764_10a:0878a18": "怨，取戒為道妨修禪定離欲道故。人取欲界",
    "T37n1764_10a:0878a19": "散善為道，妨修上地禪定法故。疑為慧怨，於",
    "T37n1764_10a:0878a20": "法疑惑防正智故。自下第三隨化以釋。「有",
    "T37n1764_10a:0878a21": "諸眾生聞須陀洹斷無量結，則生退心」，故但說",
    "T37n1764_10a:0878a22": "三。次答第二，先牒問詞，下對辨釋。「觀獲四",
    "T37n1764_10a:0878a23": "事」總以標舉、次列、下辨。解初可知。釋第二中，",
    "T37n1764_10a:0878a24": "「悉能呵責內外惱」者，於十使中，迷理生者名",
    "T37n1764_10a:0878a25": "內煩惱，緣事生者名外煩惱。後二可知。次",
    "T37n1764_10a:0878a26": "答第三，先牒正解，「迦葉言」下問答重顯，「是須",
    "T37n1764_10a:0878a27": "陀洹凡有二」下乘辨須陀洹利鈍差別。前中",
    "T37n1764_10a:0878a28": "先牒，後對辨釋。須陀名義，具應有三：一名修",
    "T37n1764_10a:0878a29": "習無漏；二名逆流；三名抵債，抵三塗債。文中",
    "T37n1764_10a:0878b01": "但就前二釋之，「須名無漏，陀洹修習」是初義",
    "T37n1764_10a:0878b02": "也，「須名流」等第二義也。「須者名流」此釋須義；",
    "T37n1764_10a:0878b03": "下釋陀洹，陀洹名逆。先舉二流，「順逆」列名。「以",
    "T37n1764_10a:0878b04": "逆流」下，正顯陀洹。下重顯中，迦葉先問，「若從",
    "T37n1764_10a:0878b05": "是義，何緣斯陀至阿羅漢不名須陀」執通徵別。",
    "T37n1764_10a:0878b06": "若從上來修習無漏逆生死義名須陀者，斯",
    "T37n1764_10a:0878b07": "陀含等齊有是義，何故不悉名須陀洹，偏名",
    "T37n1764_10a:0878b08": "初果為須陀洹？佛答有二：一正對前問偏明",
    "T37n1764_10a:0878b09": "須陀一種名字有通有局；「二是人亦名須陀",
    "T37n1764_10a:0878b10": "洹」下，乘辨一切賢聖名字明有通局。前中先",
    "T37n1764_10a:0878b11": "明須陀名通，「一切眾生名有二」下彰其局義。",
    "T37n1764_10a:0878b12": "通中，「須陀乃至諸佛亦名須陀」正顯通義。「若",
    "T37n1764_10a:0878b13": "斯陀含乃至諸佛無須陀洹，云何得名斯陀至",
    "T37n1764_10a:0878b14": "佛」反解通義。是義云何？若斯陀含不修無漏、",
    "T37n1764_10a:0878b15": "不逆生死，云何名薄？乃至諸佛不修無漏、不",
    "T37n1764_10a:0878b16": "逆生死，云何名覺？局中，明唯初果之人名須",
    "T37n1764_10a:0878b17": "陀洹，餘皆不得。於中，初先簡聖異凡。「生名有",
    "T37n1764_10a:0878b18": "二」凡以標舉，「客舊」列名。下就辨異。「凡有世",
    "T37n1764_10a:0878b19": "名」彰凡異聖。「既得道已更為立名須陀洹」辨",
    "T37n1764_10a:0878b20": "聖異凡。「以先得」下，簡初異後。「以先得故名須",
    "T37n1764_10a:0878b21": "陀洹」彰初異後；「以後得故名斯陀」者，明後異",
    "T37n1764_10a:0878b22": "初。上來直辨須陀一名通局之義，下次汎論",
    "T37n1764_10a:0878b23": "一切聖名通局之義。文但彰通，略不顯局。句",
    "T37n1764_10a:0878b24": "別有四：初言「是人亦名須陀乃至佛」者，明其",
    "T37n1764_10a:0878b25": "初果具一切名。二「流有二」下，明餘賢聖具一",
    "T37n1764_10a:0878b26": "切名。為明餘聖皆悉得名須陀洹故，須立二",
    "T37n1764_10a:0878b27": "流，先舉、次列。有為功德名為「解脫」，無為功德",
    "T37n1764_10a:0878b28": "說為「涅槃」。「一切聖人皆具此二，亦名須陀」就",
    "T37n1764_10a:0878b29": "人分別。具前二流逆於生死，是故一切悉名",
    "T37n1764_10a:0878c01": "須陀。非但一切得名須陀，亦名斯陀乃至名",
    "T37n1764_10a:0878c02": "佛。三「須陀者名菩薩」下，就上初段釋初果人",
    "T37n1764_10a:0878c03": "具一切名。於中但解名佛菩薩，餘類可知，略",
    "T37n1764_10a:0878c04": "而不辨。「須陀洹者亦名菩薩」略以標舉，「何以」",
    "T37n1764_10a:0878c05": "下釋。其菩薩者名道眾生，以求道故名道眾",
    "T37n1764_10a:0878c06": "生。故今釋之，明小乘中菩提之道即是羅漢。",
    "T37n1764_10a:0878c07": "盡、無生智，須陀求此，故名菩薩。「須陀洹人亦",
    "T37n1764_10a:0878c08": "名為覺」略以標舉，「何以」下釋。「正覺見道斷煩",
    "T37n1764_10a:0878c09": "惱」者，正觀諦理斷煩惱也。「覺因果」者，謂能覺",
    "T37n1764_10a:0878c10": "知苦果集因、滅果道因。「正覺共道不共道」者，",
    "T37n1764_10a:0878c11": "所觀聖行望陰是共、望諦不共；於四諦下行",
    "T37n1764_10a:0878c12": "義各別故名不共，前三諦下一一諸行皆通",
    "T37n1764_10a:0878c13": "五陰故名為共。以有此義，故須陀洹得名為",
    "T37n1764_10a:0878c14": "佛。四「斯陀」下，就前第二釋餘賢聖具一切名。",
    "T37n1764_10a:0878c15": "於中偏明小乘賢聖具佛菩薩二種名字，大",
    "T37n1764_10a:0878c16": "具小名略而不辨。故今文中說言「斯陀乃至",
    "T37n1764_10a:0878c17": "羅漢亦復如是」，亦如須陀名佛菩薩。上來",
    "T37n1764_10a:0878c18": "第二問答重顯，自下第三乘明須陀利鈍差",
    "T37n1764_10a:0878c19": "別。「須陀有二」總以標舉，「利鈍」列名。下辨其相，",
    "T37n1764_10a:0878c20": "先辨鈍人，約生辨之。須陀極鈍，天上人中七",
    "T37n1764_10a:0878c21": "返受生方得涅槃，少極二生，故今說言「人天",
    "T37n1764_10a:0878c22": "七返」舉其極鈍。「復有五種」明餘五階。下別列",
    "T37n1764_10a:0878c23": "之，六返至二是其五也。「利人現在獲得須陀",
    "T37n1764_10a:0878c24": "至阿羅漢」辨其利人。問曰：一返何故不論？釋",
    "T37n1764_10a:0878c25": "言：須陀具有八品，七返至一即為七品，現般",
    "T37n1764_10a:0878c26": "為八。八中，七返至二定鈍，現般定利，文中具",
    "T37n1764_10a:0878c27": "辨。一返不定，有人利根應得現般，以諸因緣",
    "T37n1764_10a:0878c28": "現在不得，經生乃得，此則是利。有人鈍根，現",
    "T37n1764_10a:0878c29": "在世中勤修不得，經生乃得，此即是鈍。利鈍",
    "T37n1764_10a:0879a01": "不定，故隱不論。下次答其第四句問，先牒問",
    "T37n1764_10a:0879a02": "詞、下對辨釋。「䱜魚有四」就喻舉數。「骨細輕」等",
    "T37n1764_10a:0879a03": "就喻列名。下約顯法，「銜物堅」中，初約喻顯法，",
    "T37n1764_10a:0879a04": "「如魔王」下引昔證成。前問次答，自下第三",
    "T37n1764_10a:0879a05": "於前義中有難解者問答重顯。重顯向前釋名",
    "T37n1764_10a:0879a06": "中義，有兩問答：就初問中，迦葉初先進退兩",
    "T37n1764_10a:0879a07": "定，為先得道名須陀洹？為初果故名須陀洹？",
    "T37n1764_10a:0879a08": "下就設難：「若先得道名須陀洹，苦法忍時何",
    "T37n1764_10a:0879a09": "故不得名須陀洹」；「若以初果名須陀洹，外道",
    "T37n1764_10a:0879a10": "之人先斷煩惱至無所有，得那含時何故不名",
    "T37n1764_10a:0879a11": "為須陀洹」，此舉超越那含為難。云何超越？斯",
    "T37n1764_10a:0879a12": "陀、那含並有超義。有人凡時依世淨禪作六",
    "T37n1764_10a:0879a13": "行觀，斷欲界結五品盡來入見諦道，至第十",
    "T37n1764_10a:0879a14": "六道比智時猶故名為次第須陀。若斷六七",
    "T37n1764_10a:0879a15": "八品盡來入見諦道，至第十六道比智時不",
    "T37n1764_10a:0879a16": "作須陀，超證第二斯陀含果，斯陀含人所",
    "T37n1764_10a:0879a17": "斷煩惱先已斷故。斷欲結盡至無所有後入",
    "T37n1764_10a:0879a18": "見道，至第十六道比智時不作須陀及斯陀",
    "T37n1764_10a:0879a19": "含，超證第三阿那含果，那含所斷先已盡故。",
    "T37n1764_10a:0879a20": "超越如是。云何作難？若次第人至第十六道",
    "T37n1764_10a:0879a21": "比智時，以初果故名須陀者，彼超越人先斷",
    "T37n1764_10a:0879a22": "欲盡至無所有入見諦道，至第十六道比智",
    "T37n1764_10a:0879a23": "時亦初得果，何故不得名須陀洹而名那含？",
    "T37n1764_10a:0879a24": "下佛答之。「以初果故名須陀洹」釋去初難。良",
    "T37n1764_10a:0879a25": "以初果名須陀故，苦法忍時未是初果，是故",
    "T37n1764_10a:0879a26": "不得名須陀洹。「如汝問」下釋去後難，先牒門",
    "T37n1764_10a:0879a27": "辭、下對辨釋。釋意如何？明初果人名須陀洹，",
    "T37n1764_10a:0879a28": "超越那含超證第三非初果人，是故不得名",
    "T37n1764_10a:0879a29": "須陀洹。文中初言「以初果故名須陀洹」正答",
    "T37n1764_10a:0879b01": "其問。「是人爾時具足八智及十六行」辨初果",
    "T37n1764_10a:0879b02": "相。四法四比是其八智，苦無常等是十六行。",
    "T37n1764_10a:0879b03": "是人但於現在道下為一行觀，未來傍於十",
    "T37n1764_10a:0879b04": "六增明名具十六。「迦葉」下，復重執為難。「越超",
    "T37n1764_10a:0879b05": "那含亦具八智、具十六行，何故不名為須陀",
    "T37n1764_10a:0879b06": "洹」。下佛對之，明唯須陀得為初果故名須陀，",
    "T37n1764_10a:0879b07": "彼證第三非是初果不名須陀。文中偏對次",
    "T37n1764_10a:0879b08": "第那含辨釋須陀為初果義，超越那含一向",
    "T37n1764_10a:0879b09": "不論，彼非常行之次第故。於中文二：一就行",
    "T37n1764_10a:0879b10": "修明初異後、二「須陀洹緣四諦」下約對境",
    "T37n1764_10a:0879b11": "明初異後。前中，初先明初異後，「阿那含人則",
    "T37n1764_10a:0879b12": "不如是」彰後異初。「是故」下結。初異後中，明須",
    "T37n1764_10a:0879b13": "陀洹捨凡入聖、捨向得果，故名初果。於中，先",
    "T37n1764_10a:0879b14": "分十六行別、次分八智，後約此二解釋須陀",
    "T37n1764_10a:0879b15": "為初果義。初中，先分有漏十六以為二種，「有",
    "T37n1764_10a:0879b16": "二」舉數，「共與不共」列其二名。是義云何？彼十",
    "T37n1764_10a:0879b17": "六行，約界上下有三十二，於一一行重觀名",
    "T37n1764_10a:0879b18": "共、單觀不共。為辨此義，須明煗等四心差別。",
    "T37n1764_10a:0879b19": "於彼上下三十二行，止觀來去多心觀察，名之",
    "T37n1764_10a:0879b20": "為煗，多觀未明名煗方便，多觀分明名煗成",
    "T37n1764_10a:0879b21": "就。於一一行止觀來去以漸略之，乃至於彼",
    "T37n1764_10a:0879b22": "一一行下各一心觀名之為頂，二心觀前名",
    "T37n1764_10a:0879b23": "為方便，後一心觀名為成就。此一心觀與後",
    "T37n1764_10a:0879b24": "忍中初觀相似，如增上忍似第一法。於一一",
    "T37n1764_10a:0879b25": "行各一心觀名忍初心，更復從後向前略之，",
    "T37n1764_10a:0879b26": "乃至最後唯緣欲界苦下一行名之為忍，欲",
    "T37n1764_10a:0879b27": "界苦下二行觀前名忍方便一行名成。於前",
    "T37n1764_10a:0879b28": "忍心，末後所緣重一心觀，名世第一。問曰：善",
    "T37n1764_10a:0879b29": "行多應彌好，何故須略？如《迦旃延阿毘曇》云",
    "T37n1764_10a:0879c01": "「譬如富人欲適他土，患其財多轉以易錢，猶",
    "T37n1764_10a:0879c02": "嫌錢重轉以易金，猶患金重以金轉易大價",
    "T37n1764_10a:0879c03": "寶珠持至他方。行者如是，欲入出道，患彼有",
    "T37n1764_10a:0879c04": "漏多行煩開，故漸略之。」此四階中，初二重觀",
    "T37n1764_10a:0879c05": "名共十六，後二單觀名為丕共。下分無漏，",
    "T37n1764_10a:0879c06": "「有二」舉數，「向得」列名。於彼見道十五心中所",
    "T37n1764_10a:0879c07": "觀名向，道比智時所觀名得。道比智心單緣",
    "T37n1764_10a:0879c08": "一行，云何得有十六行別？釋言：彼現雖緣一",
    "T37n1764_10a:0879c09": "行，未來傍於十六增明，故得果時亦具十六。",
    "T37n1764_10a:0879c10": "次論八智，「有二」舉數，「向得」列名。向果八者，見",
    "T37n1764_10a:0879c11": "諦道中唯有四法及三比智，何處有八？向有",
    "T37n1764_10a:0879c12": "近遠，見諦道前四現忍心學觀四諦名為遠",
    "T37n1764_10a:0879c13": "向，此十智中一等智攝；見諦道中復有七智，",
    "T37n1764_10a:0879c14": "合為八耳。問曰：向前十六行中，向果十六不",
    "T37n1764_10a:0879c15": "攝有漏，向果智中何義通攝？釋言：向前十六",
    "T37n1764_10a:0879c16": "行中，有漏、無漏兩處別論，故向果中不攝有",
    "T37n1764_10a:0879c17": "漏。此八智中，有漏、無漏不別宣說，故通攝之。",
    "T37n1764_10a:0879c18": "何故不別？彼見道前唯一等智，更無異義，故",
    "T37n1764_10a:0879c19": "不別說。得果八者，得果之時捨見道中無漏",
    "T37n1764_10a:0879c20": "七智、更起新得，得彼七智通以為果，并道",
    "T37n1764_10a:0879c21": "比智合為八矣。前遠向中，有漏等智得果不",
    "T37n1764_10a:0879c22": "捨亦無新得，不攝為果，故但有八。下約前二",
    "T37n1764_10a:0879c23": "解釋須陀為初果義。是須陀人捨共十六、得",
    "T37n1764_10a:0879c24": "不共十六，捨向八智、得果八智，故名初果。",
    "T37n1764_10a:0879c25": "此文略小，若具應言：捨共十六、得不共十六，",
    "T37n1764_10a:0879c26": "捨有漏十六、得無漏十六，捨向十六、得果",
    "T37n1764_10a:0879c27": "十六，捨向八智、得果八智。准初類後，中間",
    "T37n1764_10a:0879c28": "可知，故略不舉。捨共十六得不共者，不行名",
    "T37n1764_10a:0879c29": "捨，非得斷捨。捨向八智得果八者，向果八",
    "T37n1764_10a:0880a01": "中，初一等智入聖道時不行名捨，與前捨共",
    "T37n1764_10a:0880a02": "十六相似，非得斷捨；餘之七智，證初果時得",
    "T37n1764_10a:0880a03": "斷名捨。前一等智捨而不得，後七無漏捨而",
    "T37n1764_10a:0880a04": "更得。通道比智，合為八耳。上來一段明初",
    "T37n1764_10a:0880a05": "異後。「阿那含人則不如是」彰後異初。次第那",
    "T37n1764_10a:0880a06": "含不如須陀捨共十六得不共等，是故不得",
    "T37n1764_10a:0880a07": "名為初果，非初果故不名須陀。「是故」下結。就",
    "T37n1764_10a:0880a08": "始結之，是須陀人是初果故偏名須陀，文相",
    "T37n1764_10a:0880a09": "如是。又更分別前三果人各有二向：一者共",
    "T37n1764_10a:0880a10": "向、二者不共向。見道之心通向三果名為共",
    "T37n1764_10a:0880a11": "向。次第之人入見諦道向須陀洹，先斷欲結",
    "T37n1764_10a:0880a12": "六品盡者入見諦道向斯陀含，欲結盡者入",
    "T37n1764_10a:0880a13": "見諦道向阿那含，故名共向。煗等四心偏向",
    "T37n1764_10a:0880a14": "須陀，須陀果後進斷欲結乃至第六無礙道",
    "T37n1764_10a:0880a15": "來偏向斯陀，斯陀果後進斷欲結乃至第九",
    "T37n1764_10a:0880a16": "無礙道來偏向那含，名不共向。一切莫不皆",
    "T37n1764_10a:0880a17": "修煗等趣入見道，何故見道偏名共向，煗等",
    "T37n1764_10a:0880a18": "四心不名共向偏向須陀？釋言：見道印證超",
    "T37n1764_10a:0880a19": "越斯陀、那含，先所修得結盡無為，故通向之。",
    "T37n1764_10a:0880a20": "煗等四心未能而證，是故不能向餘二果，偏",
    "T37n1764_10a:0880a21": "向須陀。義既如是，彼次第人具依須陀共",
    "T37n1764_10a:0880a22": "與不共二種向後而得聖果，故名須陀；彼超",
    "T37n1764_10a:0880a23": "越人唯從須陀不共向後而得聖果，不從須",
    "T37n1764_10a:0880a24": "陀共向得果，是故不得名須陀洹。彼超越人",
    "T37n1764_10a:0880a25": "入見諦道，但得名為超越家向，不得名為須",
    "T37n1764_10a:0880a26": "陀向故。前約行修明初異後。下約境論須",
    "T37n1764_10a:0880a27": "陀洹人緣於四諦，明初異後。「那含緣一」彰後",
    "T37n1764_10a:0880a28": "異初。於四諦中趣緣一種斷欲界結，不同須",
    "T37n1764_10a:0880a29": "陀。此亦辨其次第那含，不論超越，彼非常行",
    "T37n1764_10a:0880b01": "之次第故。「是故」下結。上來廣辨，「以是義」下",
    "T37n1764_10a:0880b02": "結法同喻。下第十三明觀已行。初略標舉，",
    "T37n1764_10a:0880b03": "「繫心修行」辨其行相，「如彼䱜魚」彰法同喻。",
    "T37n1764_10a:0880b04": "下第十四明行已住。先略標舉，「行已後住，謂",
    "T37n1764_10a:0880b05": "阿那含」以為一門，「得食已住」復為一門。下廣",
    "T37n1764_10a:0880b06": "辨之，先廣初門，劫廣後門。前中有三：一開合",
    "T37n1764_10a:0880b07": "辨相；二「欲色眾生有二業」下，依前廣釋；三「迦",
    "T37n1764_10a:0880b08": "葉白中般利」下，於前義中有難解者問答重顯。",
    "T37n1764_10a:0880b09": "初中有四：一通就上下宣說二種、二就色界",
    "T37n1764_10a:0880b10": "已上說五、三通就上下說七、四偏就無色說",
    "T37n1764_10a:0880b11": "二說三。就初段中，「有二」舉數，下辨可知。第",
    "T37n1764_10a:0880b12": "二段中，先舉、後列。言「中般」者，論釋不同。依如",
    "T37n1764_10a:0880b13": "《成實》，捨欲界身向色界去，中間受身而得般故，",
    "T37n1764_10a:0880b14": "名為中般。彼論不立中陰身故。此及《毘曇》捨",
    "T37n1764_10a:0880b15": "欲上昇，中陰身中而得般故，名為中般，無別",
    "T37n1764_10a:0880b16": "受生。「受身般」者，餘處名為生般那含，與行無",
    "T37n1764_10a:0880b17": "行同在一處，隨義分異。異相如何？經論不同，",
    "T37n1764_10a:0880b18": "凡有三別。依如《毘曇》，捨欲上昇至色界中，隨",
    "T37n1764_10a:0880b19": "在何處最初受身，於此身中初生得般，名為",
    "T37n1764_10a:0880b20": "生般。即此生中有利根人，觀察十六聖行得",
    "T37n1764_10a:0880b21": "般，名為行般。又復觀察苦集及道有為之行",
    "T37n1764_10a:0880b22": "而得般故，亦名行般。即此生中有鈍根人，修",
    "T37n1764_10a:0880b23": "習有漏等智斷結，不觀十六聖行斷結，如此",
    "T37n1764_10a:0880b24": "得般名無行般。又設觀諦但觀滅諦無為勝",
    "T37n1764_10a:0880b25": "法方能得般，名無行般。此後二人皆悉盡壽",
    "T37n1764_10a:0880b26": "方始得般，不同初人。此三人中，生般最利，行",
    "T37n1764_10a:0880b27": "般為次，無行最鈍。若依《成實》，生般同前最為",
    "T37n1764_10a:0880b28": "利根。無行為次，是人自知定得涅槃，不勤行",
    "T37n1764_10a:0880b29": "道盡壽得般，名無行般。行般最鈍，精勤行道",
    "T37n1764_10a:0880c01": "盡壽得般，名為行般。此經所說受身般者，同",
    "T37n1764_10a:0880c02": "《成實》中行般那含，精勤行道盡壽得般名受",
    "T37n1764_10a:0880c03": "身般。此中行般，與《成實》中生般相似，精勤行",
    "T37n1764_10a:0880c04": "道不至壽終而得涅槃，名為行般。此中無行",
    "T37n1764_10a:0880c05": "與《成實》同，不勤行道盡壽得般，名無行般。「上",
    "T37n1764_10a:0880c06": "流般」者，色界已上隨在何處，二生已後而得般",
    "T37n1764_10a:0880c07": "者，名上流般。於中細分乃有四種：一上流般，",
    "T37n1764_10a:0880c08": "次第受身至廣果天而得涅槃；二者樂慧，至",
    "T37n1764_10a:0880c09": "廣果天不得涅槃，生五淨居；三者樂定，至廣",
    "T37n1764_10a:0880c10": "果天不得涅槃，生無色界；四不定般，未至廣",
    "T37n1764_10a:0880c11": "果中間得般。此四通說以為上流。自下第三",
    "T37n1764_10a:0880c12": "通就上下說七。先說六種，前五如上，加一",
    "T37n1764_10a:0880c13": "現般。就現般中細分有二：一直現般，現依凡",
    "T37n1764_10a:0880c14": "身修得那含，終至涅槃；二轉世現般，聖人身",
    "T37n1764_10a:0880c15": "上經生已後修得那含，終至涅槃。於中有四：",
    "T37n1764_10a:0880c16": "一須陀果上經生得般、二斯陀行中經生得",
    "T37n1764_10a:0880c17": "般、三斯陀果上經生得般、四那含行中經生",
    "T37n1764_10a:0880c18": "得般，是故轉世四處而來。舊言轉世三處來",
    "T37n1764_10a:0880c19": "者，其言謬耳。次增說七，於前六上加無色般。",
    "T37n1764_10a:0880c20": "此無色般與上流中樂定何別而須別論？釋言：",
    "T37n1764_10a:0880c21": "不同。彼樂定者從廣果去，此無色般從欲界",
    "T37n1764_10a:0880c22": "去，經生無色，故須別論。如《成實》中宣說十一：",
    "T37n1764_10a:0880c23": "現般為一、轉世為二、中般為三，生中三人通",
    "T37n1764_10a:0880c24": "前為六，樂定、樂慧通前為八，信脫、見到及與",
    "T37n1764_10a:0880c25": "身證通前十一。前八可知。於前八中，鈍名信",
    "T37n1764_10a:0880c26": "脫，利名見到，得滅盡定名為身證。彼十一中，",
    "T37n1764_10a:0880c27": "略無上流及不定般。自下第四偏就無色說",
    "T37n1764_10a:0880c28": "二說三。此與向前無色界般有何差別而須別",
    "T37n1764_10a:0880c29": "論？釋言：不同。前無色般從欲界去，初生無色。",
    "T37n1764_10a:0881a01": "此下所論是無色中經生已後上行般者，與",
    "T37n1764_10a:0881a02": "前不同，故須別論。文中初先辨明其果，「復有",
    "T37n1764_10a:0881a03": "二」下辨定其因。果中，初言「行般涅槃復有二種」",
    "T37n1764_10a:0881a04": "標別舉數。無色界中上行得般故名行般，非",
    "T37n1764_10a:0881a05": "前五中第三行般。五中行般，下文別釋。此上",
    "T37n1764_10a:0881a06": "行般准因有三，文舉兩邊，且言二耳。「二身四",
    "T37n1764_10a:0881a07": "身」別其名字。「受二名利，受四名鈍」辨釋其相。",
    "T37n1764_10a:0881a08": "是義云何？無色界中有四空處，那含於中終",
    "T37n1764_10a:0881a09": "不重生。若從欲界生四空處一身得般，名無",
    "T37n1764_10a:0881a10": "色般。若從初禪乃至廣果，生四空處一身得般，",
    "T37n1764_10a:0881a11": "名上流中樂定那含。此前二人生無色界，一",
    "T37n1764_10a:0881a12": "身不得，二身已後方始得般，名上行般。於中具",
    "T37n1764_10a:0881a13": "論，受二身者名之為利，三身名中，四身名鈍。",
    "T37n1764_10a:0881a14": "今舉兩邊，中略不說。因中有其兩種二法：初",
    "T37n1764_10a:0881a15": "一二法是中品因，後一二法是前利鈍兩品",
    "T37n1764_10a:0881a16": "家因。是義云何？具精進定受於二身，互無一",
    "T37n1764_10a:0881a17": "邊受於三身，進定並無方受四身。前二法中，",
    "T37n1764_10a:0881a18": "先舉、後列。勤修觀解名為「精進」，定心難現名",
    "T37n1764_10a:0881a19": "「不自在」。懈怠有定，翻前可知。後二法中，先舉、",
    "T37n1764_10a:0881a20": "後列。上來第一開合辨相。自下第二依前",
    "T37n1764_10a:0881a21": "廣釋，但解向前五種那含。先解中般，文別有",
    "T37n1764_10a:0881a22": "三：一約業辨中先舉二業，「作受」列名。造緣初",
    "T37n1764_10a:0881a23": "起名為「作業」，為愛所潤能生後果名受「生業」。",
    "T37n1764_10a:0881a24": "下約顯中，「中涅槃者有作無受」，故中涅槃。二",
    "T37n1764_10a:0881a25": "約處辨中，「捨欲界身未至色界，以利根故於中",
    "T37n1764_10a:0881a26": "涅槃」。三約心辨中，先舉四心、次列四名。初言",
    "T37n1764_10a:0881a27": "「非學非無學」者，是受生心，受中陰生。言「學心」",
    "T37n1764_10a:0881a28": "者，是無漏因。言「無學」者，是無漏果。後言「非學",
    "T37n1764_10a:0881a29": "非無學」者，是命終心捨中陰身。如《雜心》說羅",
    "T37n1764_10a:0881b01": "漢報生心及與威儀意。隨順心滅，故趣向般",
    "T37n1764_10a:0881b02": "涅槃。下約此四明中涅槃，先問、次辨。四中，後",
    "T37n1764_10a:0881b03": "二是涅槃心，初二即非。無學之心證有餘滅，",
    "T37n1764_10a:0881b04": "非學無學入無餘滅，是故後二名涅槃心。「是",
    "T37n1764_10a:0881b05": "故」下結。下次解受身。初先正辨，「迦葉言」下",
    "T37n1764_10a:0881b06": "問答重顯。前中，初先辨其二業、次明其人依",
    "T37n1764_10a:0881b07": "葉受身、後明其人依身得般，此與《成實》行般",
    "T37n1764_10a:0881b08": "相似。下重顯之，先問、後答。文顯可知。次解",
    "T37n1764_10a:0881b09": "行般。常修行道，并以有為三昧之力能斷煩",
    "T37n1764_10a:0881b10": "惱，不盡受命入於涅槃，名為行般，此與《成實》",
    "T37n1764_10a:0881b11": "生般相似。次釋無行。是人懈怠，解無行義",
    "T37n1764_10a:0881b12": "三昧力故，盡壽得般，名無行般。",
    "T37n1764_10a:0881b13": "次解上流。於中，先明退上生下。「流有二」下，從",
    "T37n1764_10a:0881b14": "下向上，先舉二流、次列其名。退上善法而生",
    "T37n1764_10a:0881b15": "下結，名煩惱流。又斷下結生上煩惱，亦得名",
    "T37n1764_10a:0881b16": "為煩惱流也。治道漸增，名為道流。下約道流",
    "T37n1764_10a:0881b17": "解上流義。「初至四禪亦復如是」明廣果下上",
    "T37n1764_10a:0881b18": "流之義；「復有二」下，明廣果上上流之義。於中",
    "T37n1764_10a:0881b19": "有三：一略分二人；二「如是二人一樂」已下，辨",
    "T37n1764_10a:0881b20": "因顯果；三「是名」下，結別其相。初段可知。第",
    "T37n1764_10a:0881b21": "二段中文復有四：一明樂定、樂慧之別，先辨",
    "T37n1764_10a:0881b22": "所樂、後顯所入。二明薰禪不薰禪異。如是二",
    "T37n1764_10a:0881b23": "人：一者修禪有五階差，「二者不修」略以標舉。",
    "T37n1764_10a:0881b24": "下重辨其五階修相，先問、次列、後約論果。",
    "T37n1764_10a:0881b25": "是義云何？此人修得四禪定已先薰四禪，先",
    "T37n1764_10a:0881b26": "入四禪無漏心中，次入四禪有漏心中，後入",
    "T37n1764_10a:0881b27": "四禪無漏心中。是一一中多心相續以漸略",
    "T37n1764_10a:0881b28": "之，乃至一一各別二心，名為薰禪。方便道成",
    "T37n1764_10a:0881b29": "各別一心，名薰禪成。成中合有五重往來，有",
    "T37n1764_10a:0881c01": "十五心，十心無漏、五心有漏。次薰三禪，次二",
    "T37n1764_10a:0881c02": "次初，作法同前。此五番中，初番為「下」、第二為",
    "T37n1764_10a:0881c03": "「中」、第三為「上」、第四「上中」、第五「上上」。第四禪中",
    "T37n1764_10a:0881c04": "修下便罷，生無煩天，此名少廣；至中便止，生",
    "T37n1764_10a:0881c05": "無熱天；至上便休，生善何見；至上中者，生善",
    "T37n1764_10a:0881c06": "見天；至上上者，生阿迦尼吒，此名無小。若不",
    "T37n1764_10a:0881c07": "退者，欲界命終徑生五淨，以下三禪愛結盡",
    "T37n1764_10a:0881c08": "故所以不生，四禪有愛是故往生，如此生者",
    "T37n1764_10a:0881c09": "不名上流。若有退者，於下三禪乃至廣果，後",
    "T37n1764_10a:0881c10": "還斷結重修薰禪方生淨居，如此往者方名",
    "T37n1764_10a:0881c11": "上流。此第二竟。三重明樂定、樂慧之相。「一樂",
    "T37n1764_10a:0881c12": "論義」是樂慧也。「二樂寂靜」是樂定也。「樂靜無",
    "T37n1764_10a:0881c13": "色、樂論五淨」約因顯果。四重明薰禪不薰禪",
    "T37n1764_10a:0881c14": "異。與前何別而復更論？前是初薰，此是退後",
    "T37n1764_10a:0881c15": "生上重薰。「復二」總舉，「薰與不薰」列其二名。",
    "T37n1764_10a:0881c16": "薰義如前。「薰入五淨、不薰無色」約因顯果。「盡",
    "T37n1764_10a:0881c17": "壽而般」明無中滅。上來第二辯因顯果。自",
    "T37n1764_10a:0881c18": "下第三結別其相。「是名上流」是總結也。下彰",
    "T37n1764_10a:0881c19": "其別。「欲入無色則不能得五階修禪，若修薰",
    "T37n1764_10a:0881c20": "禪則呵無色」，為是定別。上來第二依前廣釋。",
    "T37n1764_10a:0881c21": "自下第三有難解者問答重顯。重顯向前中",
    "T37n1764_10a:0881c22": "般那含，初問、次答、後明中般上中下別。問中",
    "T37n1764_10a:0881c23": "初言「中涅槃者則是利根，何不現在入涅槃」者，",
    "T37n1764_10a:0881c24": "就時徵問。「何故欲界有中涅槃，色界則無」就",
    "T37n1764_10a:0881c25": "處徵問。下佛答之。先答初問，明有三緣現在",
    "T37n1764_10a:0881c26": "不得。一四大羸劣不能修道故不現得；二資",
    "T37n1764_10a:0881c27": "具少故不現得，初先正辨，「我昔」已下引事證",
    "T37n1764_10a:0881c28": "成，「無量眾生應入」已下總以結之；三有眾生",
    "T37n1764_10a:0881c29": "樂多教化故不現得。「如汝問」下，答其後問，先",
    "T37n1764_10a:0882a01": "牒、後釋。有四復次：一約內外因緣分別。「欲界",
    "T37n1764_10a:0882a02": "煩惱因緣有二」總以標舉。「內外」列名，使性為",
    "T37n1764_10a:0882a03": "內、塵境為外，以欲界中有外可厭故有中般，",
    "T37n1764_10a:0882a04": "上界無彼外緣可厭故無中般。二約色欲二",
    "T37n1764_10a:0882a05": "愛分別，先舉、次列。著外五欲資生之具名為",
    "T37n1764_10a:0882a06": "欲愛，愛著女色名為色愛。欲界地中有此可",
    "T37n1764_10a:0882a07": "厭故有中般，上界無此故無中般。三約慳等",
    "T37n1764_10a:0882a08": "麁過分別，欲界有其慳貪瞋妬無慚愧等可",
    "T37n1764_10a:0882a09": "以厭惡故有中般，上界無此故無中般。第四",
    "T37n1764_10a:0882a10": "約其心性分別，欲界性健故有中般，得四果",
    "T37n1764_10a:0882a11": "故；上界不爾，故無中般。前問次答。下次明",
    "T37n1764_10a:0882a12": "其上中下別，先舉、次列、下辨可知。前廣那",
    "T37n1764_10a:0882a13": "含，下次廣上得食已住。「喻以錯魚得食已住」",
    "T37n1764_10a:0882a14": "牒舉前喻，「是人亦爾」約之顯法。「云何」下釋，有",
    "T37n1764_10a:0882a15": "六復次：一上界受身故名已住、二不受欲界",
    "T37n1764_10a:0882a16": "一切趣身故名為住，此二就果。下四就因，三",
    "T37n1764_10a:0882a17": "斷無量結少在名住，四終不造共凡夫事故",
    "T37n1764_10a:0882a18": "名為住，五自無畏令他無畏故名為住，自無",
    "T37n1764_10a:0882a19": "罪惡故自無畏、不惱害他故他不畏，六能遠",
    "T37n1764_10a:0882a20": "離色欲二愛及慳貪等故名為住。下次明其",
    "T37n1764_10a:0882a21": "羅漢、辟支、菩薩及佛以為俱行到彼岸義。「到",
    "T37n1764_10a:0882a22": "彼岸者喻羅漢」等略舉其人，下辨其相。「如龜",
    "T37n1764_10a:0882a23": "俱行」牒舉上喻。下約顯法，於中先明護根如",
    "T37n1764_10a:0882a24": "龜，先問、次辨，「是故」下結。下明其人似龜俱行。",
    "T37n1764_10a:0882a25": "「水」喻世間，「陸」喻出世，出其行處。下明俱行，「能",
    "T37n1764_10a:0882a26": "觀煩惱」如龜行水，「到於彼岸」如龜行陸。「是故」",
    "T37n1764_10a:0882a27": "下結。前分七人，下明有性，先舉其喻、後約",
    "T37n1764_10a:0882a28": "顯法。「如恒河中七種眾生，雖有龜魚不離於",
    "T37n1764_10a:0882a29": "水」是舉其喻。不離水性非是不離河中之水，",
    "T37n1764_10a:0882b01": "河中之水喻於生死，眾生水性喻於佛性，為",
    "T37n1764_10a:0882b02": "是須別。下約顯法，「如是微妙大涅槃中」合恒",
    "T37n1764_10a:0882b03": "河也。「闡提至佛」合七眾生。「雖有異名」合前雖",
    "T37n1764_10a:0882b04": "有龜魚之名。「不離佛性」合不離水。下重辨之。",
    "T37n1764_10a:0882b05": "「是七眾生」總牒七人。「若善法」者，別牒信善求",
    "T37n1764_10a:0882b06": "有凡夫，并牒信善求出凡夫。「若不善」者，別牒",
    "T37n1764_10a:0882b07": "最初常沒闡提。「若方便道」，別牒五停至世第",
    "T37n1764_10a:0882b08": "一七方便人。「若解脫道」，別牒苦忍乃至須陀。",
    "T37n1764_10a:0882b09": "「若次第道」，別牒斯陀乃至那含。「若因」，別牒羅",
    "T37n1764_10a:0882b10": "漢、辟支及上菩薩，是佛因故。「若果」牒佛。亦可",
    "T37n1764_10a:0882b11": "「若因」牒三乘因，「若果」牒彼三乘之果。「悉是佛",
    "T37n1764_10a:0882b12": "性」就之論理。「是名如來隨自意語」結以顯深。",
    "T37n1764_10a:0882b13": "自下第三於前義中有難解者問答重顯，",
    "T37n1764_10a:0882b14": "重顯向前到彼岸義。前言羅漢乃至諸佛到",
    "T37n1764_10a:0882b15": "於彼岸，其岸未彰，故下辨之；到復未顯，故下",
    "T37n1764_10a:0882b16": "須釋。先論彼岸，後彰其到。前中，迦葉初問起",
    "T37n1764_10a:0882b17": "發。於中，先問大乘彼岸，「有因有果、無因無果」",
    "T37n1764_10a:0882b18": "汎立道理。「涅槃名果，常故無因」舉佛上言。如",
    "T37n1764_10a:0882b19": "來於前〈師子品〉中廣明涅槃是果無因，故今",
    "T37n1764_10a:0882b20": "舉之。下就設難，「若無因者云何名果」。為此難",
    "T37n1764_10a:0882b21": "者，欲使如來辨因顯果，令人修證。下復問其",
    "T37n1764_10a:0882b22": "小乘彼岸。「亦名沙門」舉小乘因，「名沙門果」舉",
    "T37n1764_10a:0882b23": "小乘果。下問「云何」徵問，欲使如來具辨，令人",
    "T37n1764_10a:0882b24": "修證。下佛答之。先對初問，明大涅槃有因故",
    "T37n1764_10a:0882b25": "果，非全無因。是中為明涅槃有因，乘舉一切類",
    "T37n1764_10a:0882b26": "以顯之，先舉七果、次列七名，下廣辨果約之",
    "T37n1764_10a:0882b27": "顯因。就第四門餘殘果中，得第三身延年益",
    "T37n1764_10a:0882b28": "壽是其果體。下明遠因，復言即是延年益壽，",
    "T37n1764_10a:0882b29": "謂衣食等能延年者、能益壽者，說為遠因，不論",
    "T37n1764_10a:0882c01": "壽體。第七門中，先辨果體即是涅槃，「離一切",
    "T37n1764_10a:0882c02": "惱」下約辨因。三番論之：一總相分別，一切善",
    "T37n1764_10a:0882c03": "法是涅槃因。二近遠分別，先舉、次列、後辨可",
    "T37n1764_10a:0882c04": "知。三生了分別，於中，先舉世間生了，次約論",
    "T37n1764_10a:0882c05": "出，出世亦有生了二因。下辨其相，「三解脫門",
    "T37n1764_10a:0882c06": "三十七品為一切惱不生生因，亦為涅槃作了",
    "T37n1764_10a:0882c07": "因」者，望方便果說為生因。方便之果能滅煩",
    "T37n1764_10a:0882c08": "惱，故令一切煩惱不生。能滅煩惱使不生故，",
    "T37n1764_10a:0882c09": "體是有法、從因修起，故三解脫、三十七品能",
    "T37n1764_10a:0882c10": "為彼果而作生因，非是直望數滅無為而說",
    "T37n1764_10a:0882c11": "生因；即前生因能了性淨涅槃之果說為了",
    "T37n1764_10a:0882c12": "因。「是故」下結。下答後問，辨明小乘所到彼",
    "T37n1764_10a:0882c13": "岸。於中，初先牒問略辨，先牒問辭、次辨、後結。",
    "T37n1764_10a:0882c14": "「迦葉言」下，問答重顯。先問何緣八正道者",
    "T37n1764_10a:0882c15": "名沙門那。下佛為解。其沙門那，正翻名息，息",
    "T37n1764_10a:0882c16": "眾過故，從斯得果名沙門果。文中三番：一能",
    "T37n1764_10a:0882c17": "息乏名沙門那。「沙門名乏」舉其所息。為業煩",
    "T37n1764_10a:0882c18": "惱驅馳六道，所以名乏。「那者名道」舉其能息。",
    "T37n1764_10a:0882c19": "此出那體，非解那義。那義名息，故五度中阿",
    "T37n1764_10a:0882c20": "那出息、般那入息。「如是道者斷一切乏」正解",
    "T37n1764_10a:0882c21": "那義。「斷一切乏」故名為息。下牒結之。「斷一切",
    "T37n1764_10a:0882c22": "道」牒前能斷一切乏道。「以是義」者，以是聖道",
    "T37n1764_10a:0882c23": "斷乏義故。「名八正道為沙門那」，從斯得果，名",
    "T37n1764_10a:0882c24": "沙門果。二能息惡名沙門那。「如世樂靜亦名",
    "T37n1764_10a:0882c25": "沙門」舉世名義。此名略少，若具應言：樂靜息",
    "T37n1764_10a:0882c26": "亂名沙門那。「如是道者亦如是」下，約之顯法。",
    "T37n1764_10a:0882c27": "三息下為上名沙門那。「如世下人能作上人",
    "T37n1764_10a:0882c28": "是名沙門」舉世名義。「如是道」下，約之顯法。",
    "T37n1764_10a:0882c29": "前解彼岸，下釋到義。於中，先明小乘到岸，「菩",
    "T37n1764_10a:0883a01": "薩佛」下明大到岸。小中，先明羅漢到岸、後",
    "T37n1764_10a:0883a02": "論辟支。羅漢到中，義別三番：一約沙門及沙",
    "T37n1764_10a:0883a03": "門果解釋到岸，羅漢修前沙門之道，得沙門",
    "T37n1764_10a:0883a04": "果，名到彼岸。二約五分法身明到，初舉、次列、",
    "T37n1764_10a:0883a05": "下釋、後結。三約四智解釋到岸，四智之義廣",
    "T37n1764_10a:0883a06": "如別章，此應具論。文中初舉、次廣辨釋。「我生",
    "T37n1764_10a:0883a07": "已盡」，依《毘婆沙》是斷集智，依《勝鬘經》是斷苦",
    "T37n1764_10a:0883a08": "智。文中初言「永斷三世生因緣」者，明其因亡。",
    "T37n1764_10a:0883a09": "「亦斷三界五陰身」者，彰其果喪。准《毘婆沙》舉",
    "T37n1764_10a:0883a10": "其顯前，若准《勝鬘》舉前顯後。「梵行已立」，依",
    "T37n1764_10a:0883a11": "《毘婆沙》是修道智，若依《勝鬘》是證滅智。文中",
    "T37n1764_10a:0883a12": "初言「所修梵行已畢竟」者彰其因圓，「又捨學",
    "T37n1764_10a:0883a13": "道」明其果極。准《毘婆沙》舉後顯前，若依《勝鬘》",
    "T37n1764_10a:0883a14": "舉前顯後。「所作已辦」，依《毘婆沙》是證滅智，依",
    "T37n1764_10a:0883a15": "《勝鬘經》是修道智。文中初言「如本所求今已",
    "T37n1764_10a:0883a16": "得」者明其果極，「修道得果」彰其因圓。准《毘婆",
    "T37n1764_10a:0883a17": "沙》舉後顯前，若依《勝鬘》舉前顯後。「不受後有」，",
    "T37n1764_10a:0883a18": "依《毘婆沙》是斷苦智，若依《勝鬘》是斷集智。故",
    "T37n1764_10a:0883a19": "《勝鬘》云「所斷煩惱更不受後，名不受後。」文中",
    "T37n1764_10a:0883a20": "初言「獲得盡智」明其因亡，「無生智」者彰其果",
    "T37n1764_10a:0883a21": "喪。準《毘婆沙》舉前顯後，若準《勝鬘》舉後顯前。",
    "T37n1764_10a:0883a22": "前舉，次釋，「以是」下結。下解辟支到彼岸義。如",
    "T37n1764_10a:0883a23": "前羅漢，辟支亦爾。下次明其大乘到岸。「菩",
    "T37n1764_10a:0883a24": "薩及佛具六波羅蜜名到彼岸」舉因顯果，「是",
    "T37n1764_10a:0883a25": "佛菩薩得菩提」下約果顯因。先辨、後釋，文顯",
    "T37n1764_10a:0883a26": "可知。從「如恒河」至此第一，廣明七人悉有佛",
    "T37n1764_10a:0883a27": "性。自下第二誡勸捨著。於中有二：一舉信",
    "T37n1764_10a:0883a28": "謗，誡勸捨著；二「佛性不名一法」已下，明性唯",
    "T37n1764_10a:0883a29": "是佛隨意語，誡勸捨著。前中，初先廣顯謗相",
    "T37n1764_10a:0883b01": "令人捨遠，「若言闡提未生善」下舉謗顯信令",
    "T37n1764_10a:0883b02": "人習學。前明謗中，文別有三：一約七人行修",
    "T37n1764_10a:0883b03": "得失以顯謗相、二約七人通局之義以顯謗",
    "T37n1764_10a:0883b04": "相、三明前二起謗所由。就初段中，別有三句：",
    "T37n1764_10a:0883b05": "一明七人不修之失。「不修身」等，即能造作五",
    "T37n1764_10a:0883b06": "逆等罪，常沒三塗，故名為失。二明七人行修",
    "T37n1764_10a:0883b07": "之得。「近友聞法思惟修學，得到彼岸」故名為",
    "T37n1764_10a:0883b08": "得。三約顯謗。良以七人不修身等常沈沒故，",
    "T37n1764_10a:0883b09": "言一闡提定得菩提，是名「染著」。又以七人近",
    "T37n1764_10a:0883b10": "友聞法思惟修行到彼岸故，道言闡提一向不",
    "T37n1764_10a:0883b11": "得無上菩提，是名「虛妄」。第二段中，先明七人",
    "T37n1764_10a:0883b12": "通局之義。始終通論「一人具七」，前後別分「七",
    "T37n1764_10a:0883b13": "人各一」。下約顯謗。於中，初就菩提明謗、次就",
    "T37n1764_10a:0883b14": "聖道、後就佛性。就菩提中，良以七人各別一",
    "T37n1764_10a:0883b15": "故心口異想。「言一闡提定得菩提，謗佛法僧」，",
    "T37n1764_10a:0883b16": "現未得故。內心乖法名為「異想」，口言乖法稱",
    "T37n1764_10a:0883b17": "曰「異說」。又以一人具足七故，說言闡提不得菩",
    "T37n1764_10a:0883b18": "提，是亦名為謗佛法僧，當來得故。就聖道中，",
    "T37n1764_10a:0883b19": "良以七人各別一故，「說言八道，凡夫所得，謗佛",
    "T37n1764_10a:0883b20": "法僧」，現未得故。又以一人具足七故，「道言八",
    "T37n1764_10a:0883b21": "道非凡夫得」，是亦名為謗佛法僧，以當得故。",
    "T37n1764_10a:0883b22": "就佛性中，亦以七人各別一故，有人說言「凡夫",
    "T37n1764_10a:0883b23": "眾生有佛性性」謗佛法僧，現未證故。亦以",
    "T37n1764_10a:0883b24": "一人具足七故，「道言眾生定無佛性，是亦名為",
    "T37n1764_10a:0883b25": "謗佛法僧」，當必得故。自下第三明謗所由，",
    "T37n1764_10a:0883b26": "由無信解。「是故我說二種人謗」略以標舉，「不",
    "T37n1764_10a:0883b27": "信不解」列其二名。「若人信心無有慧」下，彰此",
    "T37n1764_10a:0883b28": "二人生過不同，有信無智增長無明，有智無",
    "T37n1764_10a:0883b29": "信增長邪見。「不信之人瞋恚心」下，明俱起謗。",
    "T37n1764_10a:0883c01": "不信之人瞋恚故謗，無智慧人不解故謗。「是",
    "T37n1764_10a:0883c02": "故我」下，結成昔說。上來明謗。自下第二舉",
    "T37n1764_10a:0883c03": "謗顯信。文別有四：一就菩提反舉其謗。「若",
    "T37n1764_10a:0883c04": "說闡提未生善根便得菩提」是一謗也。「若言",
    "T37n1764_10a:0883c05": "闡提捨一闡提次於異身則得菩提」是二謗",
    "T37n1764_10a:0883c06": "也。二就菩提翻謗明信。「若說闡提生善不斷",
    "T37n1764_10a:0883c07": "後得菩提」不名為謗。三就佛性反舉其謗。於",
    "T37n1764_10a:0883c08": "中初明說有成謗。謂說「眾生有其報佛果德",
    "T37n1764_10a:0883c09": "佛性常樂我淨，不作不生，惱覆不見」，當知是人",
    "T37n1764_10a:0883c10": "謗佛法僧。下復明其說無成謗，「說闡提人無",
    "T37n1764_10a:0883c11": "法佛性，猶如兔角，從方便生，本無今有、已有還",
    "T37n1764_10a:0883c12": "無」是亦名為謗佛法僧。亦可前說眾生身中",
    "T37n1764_10a:0883c13": "已有果體所以成謗，後說無因所以成謗。四",
    "T37n1764_10a:0883c14": "就佛性翻謗明信，先舉所說、後結不謗。前中",
    "T37n1764_10a:0883c15": "四句。初言「非有如虛空」等，簡是異非。解有兩",
    "T37n1764_10a:0883c16": "義：一約佛性因果分別。非現有果，如彼虛空；",
    "T37n1764_10a:0883c17": "非現無因，如彼兔角一向全無。二約法報二性",
    "T37n1764_10a:0883c18": "分別。非現有其報佛體性，如世虛空本來有",
    "T37n1764_10a:0883c19": "體；非現無其法佛之性，如彼兔角本來無體。",
    "T37n1764_10a:0883c20": "如上文中說法佛性不如虛空不可得見，說",
    "T37n1764_10a:0883c21": "報佛性不如兔角不可得生；此中所說與前",
    "T37n1764_10a:0883c22": "左右。二「何以」下辨非異是。解亦有二：一約佛",
    "T37n1764_10a:0883c23": "性因果分別。虛空常有，不如佛性果非本有；",
    "T37n1764_10a:0883c24": "兔角恒無，不如性因非是本無。二約法報二",
    "T37n1764_10a:0883c25": "性分別。虛空常有，不如報佛性非本有；兔角",
    "T37n1764_10a:0883c26": "恒無，不如法佛性非本無。此前一對。三「是故」",
    "T37n1764_10a:0883c27": "下正辨道理。解亦有二：一約佛性因果分別，",
    "T37n1764_10a:0883c28": "是前不同虛空等故本來有因而無其果。二",
    "T37n1764_10a:0883c29": "約法報二性分別，是前不同虛空等故本來",
    "T37n1764_10a:0884a01": "但有法佛性體、無報佛體。四「有故破」下，約是破",
    "T37n1764_10a:0884a02": "非。佛性有故，破他說性無如兔角；佛性無故，",
    "T37n1764_10a:0884a03": "破他說性有如虛空。此後一對。前舉所說。「如",
    "T37n1764_10a:0884a04": "是不謗」結成信義。前舉信謗誡勸捨著，下",
    "T37n1764_10a:0884a05": "明佛性。佛隨意語餘人不知，誡勸捨著。於中",
    "T37n1764_10a:0884a06": "四句：一明佛性不定一法，乃至萬法一切皆",
    "T37n1764_10a:0884a07": "是；二明此等或因說果、或果說因；三結此說",
    "T37n1764_10a:0884a08": "是其如來隨自意語；四明如來隨意語故，名",
    "T37n1764_10a:0884a09": "如來等。「如來」，外國名為多陀阿伽度。「阿羅呵」者，",
    "T37n1764_10a:0884a10": "此名應供。「三藐三佛」，此翻名為正真正覺。",
    "T37n1764_10a:0884a11": "目下第六約就虛空辨性同異令捨邪解。良",
    "T37n1764_10a:0884a12": "以上來數說佛性猶如虛空，人謂全同，故須",
    "T37n1764_10a:0884a13": "辨異。次前說性不如虛空，人謂全別，故須",
    "T37n1764_10a:0884a14": "說同。文中，初先明性似空，「迦葉白言如來佛",
    "T37n1764_10a:0884a15": "性非三世」下，彰性異空。前中，迦葉先問起發，",
    "T37n1764_10a:0884a16": "「如佛所說性如虛空，云何如」也。下佛為辨，先",
    "T37n1764_10a:0884a17": "辨、後結。辨中有三：一明佛性非三世攝，如似",
    "T37n1764_10a:0884a18": "虛空；二非內外，如似虛空。三無罣礙，如似虛",
    "T37n1764_10a:0884a19": "空。前中，初言「空非過去未來現在，佛性亦爾」",
    "T37n1764_10a:0884a20": "略辨同義。「善男子」下廣顯同義，於中有四：一",
    "T37n1764_10a:0884a21": "廣明虛空非三世攝。二「佛性亦爾」辨法同喻。",
    "T37n1764_10a:0884a22": "三「虛空無故非三世攝」結前第一。四「佛性常",
    "T37n1764_10a:0884a23": "故非三世攝」釋前第二。初中復二：一正明虛",
    "T37n1764_10a:0884a24": "空非三世攝；二「以空無」下，破有顯空成非三",
    "T37n1764_10a:0884a25": "世。前中先別，後總結之。別中，初言「空非過去」",
    "T37n1764_10a:0884a26": "略以標舉。「何以」下釋。「無現」略解，下重顯之。現",
    "T37n1764_10a:0884a27": "起之法緣離謝往可說過去，空無現起故無過",
    "T37n1764_10a:0884a28": "去。「無現」略舉，「何以」下釋。「無未」略解，下重顯",
    "T37n1764_10a:0884a29": "之。未來之法從緣始集可名現在，空不如是",
    "T37n1764_10a:0884b01": "故無現在。「無未」略舉，「何以」下釋。「無現過去」，對",
    "T37n1764_10a:0884b02": "問略解，下重顯之。若是現起、謝往之法，未起",
    "T37n1764_10a:0884b03": "未謝說為未來，空不如是故無未來。「以是」下",
    "T37n1764_10a:0884b04": "結。自下第二破有顯空成非三世。以諸外道",
    "T37n1764_10a:0884b05": "說空為有故須破之，有即三世所以須破。「以",
    "T37n1764_10a:0884b06": "空無故無有三世」正辨其無。「不以有故」破有顯",
    "T37n1764_10a:0884b07": "無。次喻、後合。「無物是空」釋成無義。上來廣",
    "T37n1764_10a:0884b08": "明空非三世。「佛性亦爾」辨法同喻。「虛空無」下",
    "T37n1764_10a:0884b09": "結前第一。「佛性常」下釋前第二。「佛性常故非",
    "T37n1764_10a:0884b10": "三世攝」略明佛性非三所以。「如來已得菩提」",
    "T37n1764_10a:0884b11": "已下，就人顯之。佛得果時證窮性實，知性本",
    "T37n1764_10a:0884b12": "來常寂不動，故「所有性、一切佛法常無變易」。",
    "T37n1764_10a:0884b13": "「以是義」下結法同喻。自下第二明非內外",
    "T37n1764_10a:0884b14": "如似虛空。「虛空無故非內非外」明喻似法。「佛",
    "T37n1764_10a:0884b15": "性常故非內非外」辨法同喻。自下第三明",
    "T37n1764_10a:0884b16": "無罣礙。「如是無礙名為虛空」明喻似法。「如",
    "T37n1764_10a:0884b17": "來得已一切無礙」辨法同喻。亦以如來得菩",
    "T37n1764_10a:0884b18": "提時證窮法實，見一切法平等無礙，故就論之。",
    "T37n1764_10a:0884b19": "「故言佛性猶如虛空」結法同喻。上來三番廣",
    "T37n1764_10a:0884b20": "明如空，「以是」下結。以是三義似空因緣，我說",
    "T37n1764_10a:0884b21": "如空。下次辨異。文別有四：第一迦葉徵喻",
    "T37n1764_10a:0884b22": "同法，令空是有；二佛為辨異；第三迦葉舉喻",
    "T37n1764_10a:0884b23": "類空，令空是有；四佛重辨異。初中，「如來佛性",
    "T37n1764_10a:0884b24": "涅槃非三世攝而名為有」舉法類空。「虛空亦",
    "T37n1764_10a:0884b25": "非三世所攝，何故非有」徵空同法。下佛為辨，",
    "T37n1764_10a:0884b26": "明涅槃等有處無故，對無說有；虛空之體無",
    "T37n1764_10a:0884b27": "處不有，是故不得對無名有。於中，初先辨法",
    "T37n1764_10a:0884b28": "異空。「為非涅槃名為涅槃，為非如來名為如",
    "T37n1764_10a:0884b29": "來，為非佛性名為佛性」略以標舉。下廣釋之。",
    "T37n1764_10a:0884c01": "先解涅槃，初問、後釋。一切煩惱有為生死非",
    "T37n1764_10a:0884c02": "是涅槃，為破如來有為煩惱非涅槃故，宣說涅",
    "T37n1764_10a:0884c03": "槃以此為有。次釋如來，先牒、後解。闡提乃至",
    "T37n1764_10a:0884c04": "辟支佛等非是如來，為破此等非如來故，宣",
    "T37n1764_10a:0884c05": "說如來以之為有。下解佛性，先牒、後釋。牆壁",
    "T37n1764_10a:0884c06": "瓦石無情之物非是佛性，為簡此等非佛性",
    "T37n1764_10a:0884c07": "故說性為有。性有二種：一能知性，謂真識心。",
    "T37n1764_10a:0884c08": "此真識心眾生有之，外法即無，故上說言夫",
    "T37n1764_10a:0884c09": "佛性者謂眾生也。又妄心處有此真心，無妄",
    "T37n1764_10a:0884c10": "心處即無真心，故上說言凡有心者悉有佛",
    "T37n1764_10a:0884c11": "性。二所知性，所謂有無非有無等一切法門，",
    "T37n1764_10a:0884c12": "此通內外不唯在內。今此所論約初言耳。「一",
    "T37n1764_10a:0884c13": "切世間無非虛空對於虛空」辨空異法。一切",
    "T37n1764_10a:0884c14": "世間無有一處而無虛空，知復對何說空為有？",
    "T37n1764_10a:0884c15": "第三迦葉舉彼四大類空令有。云何為類？",
    "T37n1764_10a:0884c16": "若佛宣說世間無有一處無空，不得對無說空",
    "T37n1764_10a:0884c17": "為有。世間色處悉有四大，亦無有處而無四",
    "T37n1764_10a:0884c18": "大，無無可對，亦應不得說大為有。世間無有",
    "T37n1764_10a:0884c19": "無四大處可以形對，而猶得名四大為有。世",
    "T37n1764_10a:0884c20": "間雖復無處無空可以形對，何為不得說空為",
    "T37n1764_10a:0884c21": "有？迦葉此言，如來不答。何故不答？以非問故",
    "T37n1764_10a:0884c22": "云何非問？世間空處則無四大，對彼無故說",
    "T37n1764_10a:0884c23": "大為有。無有一處而無虛空，知對何無說空",
    "T37n1764_10a:0884c24": "為有？為是不答。",
    "T37n1764_10a:0884c25": "自下第四如來重復對上初問簡法異空。「若",
    "T37n1764_10a:0884c26": "言涅槃非三世攝，虛空亦爾，是義不然」牒以",
    "T37n1764_10a:0884c27": "總非。「何以」下釋。釋中有三：一明法異空、",
    "T37n1764_10a:0884c28": "二「虛空性」下明空異法、三「是故我說佛性常」",
    "T37n1764_10a:0884c29": "下總結其異。就初段中，「涅槃是有」總明異空。",
    "T37n1764_10a:0885a01": "下別顯之，為智所照名為「可見」。為心契會",
    "T37n1764_10a:0885a02": "名為「可證」。具足平等法門之身及不思議變",
    "T37n1764_10a:0885a03": "化之身故云「是色」。可為行者尋求趣入名為",
    "T37n1764_10a:0885a04": "「足跡」。可以言論稱曰「章句」。體備萬德稱之",
    "T37n1764_10a:0885a05": "為「有」。德狀殊分說之為「相」。為心攀歷故曰",
    "T37n1764_10a:0885a06": "名「緣」。眾聖同趣名「歸依處」。離世紛動說為",
    "T37n1764_10a:0885a07": "「寂靜」。體無闇障名曰「光明」。永絕危怖稱曰",
    "T37n1764_10a:0885a08": "「安隱」。究竟所到故云「彼岸」。「是故得名非三世",
    "T37n1764_10a:0885a09": "攝」總以結之。自下第二明空異法。「空無是法",
    "T37n1764_10a:0885a10": "是故名無」明空是無。「若有離」下，破有顯無。先",
    "T37n1764_10a:0885a11": "破其有，却顯其無。以諸外道計空為有，故先",
    "T37n1764_10a:0885a12": "破遣。於中合有十一復次：初一約就非色心",
    "T37n1764_10a:0885a13": "法破空是有，次一約心破空是有，後九約色",
    "T37n1764_10a:0885a14": "破空是有。初中，「若離如是等法更有法者」舉",
    "T37n1764_10a:0885a15": "他所立，謂離向前涅般之法。「應三世攝」以理",
    "T37n1764_10a:0885a16": "徵責。「虛空若同是有法者」重牒所立。「不得非",
    "T37n1764_10a:0885a17": "是三世所攝」以理遮責。第二約心破空有中，",
    "T37n1764_10a:0885a18": "「世人說空名無色」等，舉他所立。「即心數」者，徵",
    "T37n1764_10a:0885a19": "同心法。「若同心」下，徵為三世。「若三世」下，徵為",
    "T37n1764_10a:0885a20": "四陰。「是故離」下，結成無空。就後九番約色",
    "T37n1764_10a:0885a21": "破中，初破虛空體是光明、二破物住處以為",
    "T37n1764_10a:0885a22": "虛空、三破空次第、第四破其空實等三以為",
    "T37n1764_10a:0885a23": "虛空、五破空可作、六破無礙處以為虛空、七",
    "T37n1764_10a:0885a24": "破虛空與物共合、八破指住處以為虛空、九",
    "T37n1764_10a:0885a25": "破虛空為物所依。初中，「外道言空是光」舉他",
    "T37n1764_10a:0885a26": "所立。「若是光」下，徵令是色。「虛空若」下，徵令無",
    "T37n1764_10a:0885a27": "常。「是無常」下，徵為三世。「若三世」下，以是三世",
    "T37n1764_10a:0885a28": "徵為非空。「亦可說」下，立空為常，翻破前執。「虛",
    "T37n1764_10a:0885a29": "空是常」，便非三世乃至非色，云何外道說為",
    "T37n1764_10a:0885b01": "光明？就其意解說空為常，未可專決，故云",
    "T37n1764_10a:0885b02": "「亦可」。第二番中，「人言虛空即是住處」舉他所",
    "T37n1764_10a:0885b03": "立。「若有住」下，徵為色法。「而一切」下，徵為無常。",
    "T37n1764_10a:0885b04": "「三世所攝」徵為三世。「虛空亦」下，明空是常，三",
    "T37n1764_10a:0885b05": "世不攝，翻破前執。常非三世即非色法，云何",
    "T37n1764_10a:0885b06": "言處？「若說處」下，結以顯非。第三番中，「復有",
    "T37n1764_10a:0885b07": "說空即是次第」舉他所立。如去牆壁，空相漸",
    "T37n1764_10a:0885b08": "現，名為次第。「若是次」下，徵為數法。「若可數」下，",
    "T37n1764_10a:0885b09": "徵為三世。「若三世」下，徵為無常。第四番中，「夫",
    "T37n1764_10a:0885b10": "虛空者不離三法」舉他所立。「一空二實三者",
    "T37n1764_10a:0885b11": "空實」列他所立。有人宣說：無物之處是虛空",
    "T37n1764_10a:0885b12": "界，是故言空。復有人言：物住之處是虛空界，",
    "T37n1764_10a:0885b13": "是以言實。有云並是，故言空實。下就破之。「若",
    "T37n1764_10a:0885b14": "言空是」牒舉初句。「空是無常」徵以顯非。「何以」",
    "T37n1764_10a:0885b15": "下釋，「實處無故」，所以無常。「若言實是」牒舉第",
    "T37n1764_10a:0885b16": "二。「空亦無常」徵以顯非。「何以」下釋。「若空實是」",
    "T37n1764_10a:0885b17": "牒舉第三。「空亦無常」徵以顯非。「何以」下釋，「二",
    "T37n1764_10a:0885b18": "處互無」，故是無常。「是故」已下，結空為無。第",
    "T37n1764_10a:0885b19": "五番中，「如說虛空是可作法」舉他所立。「如說",
    "T37n1764_10a:0885b20": "去」等，辨他所立。「一切作」下，徵令無常。於中，初",
    "T37n1764_10a:0885b21": "法、次喻、後合。第六番中，「世說法中無罣礙處",
    "T37n1764_10a:0885b22": "名為虛空」舉他所立。「於一法所為具為分」進退",
    "T37n1764_10a:0885b23": "徵定。下對破之，「若具處有，餘處則無」破其具",
    "T37n1764_10a:0885b24": "邊。「若分有」下，破其分邊，「若分可數」是一過",
    "T37n1764_10a:0885b25": "也，「可數無常」是二過也。第七番中，先舉他",
    "T37n1764_10a:0885b26": "說總非不然。「說空無礙與有共合」是一門也，",
    "T37n1764_10a:0885b27": "「復言在物如器中果」是二門也。此二皆非，故",
    "T37n1764_10a:0885b28": "曰「不然」。「何以故」下，釋以顯非。先破初門，「若言",
    "T37n1764_10a:0885b29": "並合即有三種」徵定所立，「異」等列名。「空靜物",
    "T37n1764_10a:0885c01": "動」兩聚一處，名「異業合」。「如鳥集樹」類以顯之，",
    "T37n1764_10a:0885c02": "鳥喻物業，樹喻空業。空物俱動，兩聚一處，名",
    "T37n1764_10a:0885c03": "「共業合」。「如羊相觸」類以顯之。物前空縮，物退",
    "T37n1764_10a:0885c04": "空進，故說如似兩羊相觸。有說：此物先與空",
    "T37n1764_10a:0885c05": "合，彼物亦先與空共合，兩合同聚，已合共合。",
    "T37n1764_10a:0885c06": "是義云何？如樹先與虛空共合，鳥復先與虛",
    "T37n1764_10a:0885c07": "空共合，鳥來上樹則得名為已合共合，如是",
    "T37n1764_10a:0885c08": "一切。「如二雙指合在一處」類以顯之。下就破",
    "T37n1764_10a:0885c09": "遣。「若異業合」牒舉初門，「則有二分」定其二業，",
    "T37n1764_10a:0885c10": "「初業空業」列其二名。下就破之，於中有二：一",
    "T37n1764_10a:0885c11": "以合破常、二「若言虛空是常」已下約常破合。",
    "T37n1764_10a:0885c12": "前中，初言「若空合物，空即無常」是一破也。同",
    "T37n1764_10a:0885c13": "物無常方名為合，不同無常不名合故。「若物",
    "T37n1764_10a:0885c14": "合空物即不遍，如其不遍是亦無常」是二破",
    "T37n1764_10a:0885c15": "也。此義云何？物業不遍，將不遍物與空共合，",
    "T37n1764_10a:0885c16": "空隨有物亦應不遍，以不遍故空應無常。",
    "T37n1764_10a:0885c17": "就下約常破合之中，「若言空常，與動物合，是義",
    "T37n1764_10a:0885c18": "不然」舉以總非。「何以故」下，釋以顯非。「若空是",
    "T37n1764_10a:0885c19": "常，物亦應常」，明物有其同空之過。「物若無常，",
    "T37n1764_10a:0885c20": "空亦無常」，明空有其同物之過。「若言虛空亦",
    "T37n1764_10a:0885c21": "常無常」遮其並立。前人被徵，喜立兩義，故舉",
    "T37n1764_10a:0885c22": "以非。虛空一法，云何是常復名無常？以有此",
    "T37n1764_10a:0885c23": "過，是故不得說空合物。次破第二共業相合。",
    "T37n1764_10a:0885c24": "先牒總非，「何以故」下釋以顯非。「虛空名遍」直",
    "T37n1764_10a:0885c25": "立道理。「若與業」下，徵有齊空，令有亦遍。「若是",
    "T37n1764_10a:0885c26": "遍」下，徵令齊遍。「若一切」下，徵令齊合。「不應說」",
    "T37n1764_10a:0885c27": "下，責其分合。下破第三已合共合。先牒總",
    "T37n1764_10a:0885c28": "非，「何以故」下，釋以顯非。於中，初法、次喻、後合。",
    "T37n1764_10a:0885c29": "法中，「先無後方合」者，明其共合無常所以。「先",
    "T37n1764_10a:0886a01": "無後有是無常」者，正明共合有無常過。「是故」",
    "T37n1764_10a:0886a02": "已下，結破共合。喻合可知。此初門竟。次破",
    "T37n1764_10a:0886a03": "第二空住物中，先牒直非，「何以故」下釋以顯",
    "T37n1764_10a:0886a04": "非。於中先就無器時破，「如是虛空先無器時",
    "T37n1764_10a:0886a05": "住在何處」責其住處。「若有住」下，明有住處，虛空",
    "T37n1764_10a:0886a06": "即多。彼空住處先有虛空，如有器中所盛虛空",
    "T37n1764_10a:0886a07": "在彼住，是以言多。「如其多」下，以多破常。有多",
    "T37n1764_10a:0886a08": "有少，「云何名常」？「云何言遍」以多破遍，此處遍",
    "T37n1764_10a:0886a09": "多，何得言遍？下復就其有器時破。「若使虛空",
    "T37n1764_10a:0886a10": "離空有住」舉其處破。器中之空未有器時，餘",
    "T37n1764_10a:0886a11": "空處住；器起之時，捨本空處來器中住，是故",
    "T37n1764_10a:0886a12": "名為離空有住。「有物亦應離虛空住」將有類",
    "T37n1764_10a:0886a13": "破。世間有物先依空住，餘物起時亦應捨空",
    "T37n1764_10a:0886a14": "餘有中住。世間有物無有能得離虛空住，虛",
    "T37n1764_10a:0886a15": "空亦爾，云何而得捨本空處來有中住？「是故",
    "T37n1764_10a:0886a16": "當知無有虛空」結空為無。下第八番破指住",
    "T37n1764_10a:0886a17": "處以為虛空。與前第二物住之處名為虛空大",
    "T37n1764_10a:0886a18": "況相似，破法不同故須更論。「若有說言指住",
    "T37n1764_10a:0886a19": "之處名為虛空」舉他所立。「當知」已下徵令無",
    "T37n1764_10a:0886a20": "常。「何以」下釋。於中初明指住之處名為空故，",
    "T37n1764_10a:0886a21": "隨指有方。「一切常」下，明有方所必是無常。於",
    "T37n1764_10a:0886a22": "中，先明常法無方。「以有方」下，明有方故必是",
    "T37n1764_10a:0886a23": "無常。「若無常」下，明是無常，不離五陰。「要離」已",
    "T37n1764_10a:0886a24": "下，明非五陰，是無非有。下第九番破彼虛空",
    "T37n1764_10a:0886a25": "為物所依。於中有三：第一汎明依他住法悉",
    "T37n1764_10a:0886a26": "是無常，舉此為顯所依之法是無常矣。二「譬",
    "T37n1764_10a:0886a27": "如」下舉本顯末，明其所依是無常故，能依無",
    "T37n1764_10a:0886a28": "常。於中四對：一草木依地、二地依於水、三水",
    "T37n1764_10a:0886a29": "依於風、四風依虛空。為顯第四，舉餘類之。一",
    "T37n1764_10a:0886b01": "一對中皆初明其末來依本，後就本中辨明",
    "T37n1764_10a:0886b02": "無常類顯於末。是中宣說「虛空無常令風無",
    "T37n1764_10a:0886b03": "常」，從他意說，非佛自義。論佛自義，虛空無法",
    "T37n1764_10a:0886b04": "不為物依。三「若無常」下，以空無常破常破遍。",
    "T37n1764_10a:0886b05": "此乃反難，非顯正義。若論正義，空是常遍則",
    "T37n1764_10a:0886b06": "非無常，非無常故非物所依。上來合有十",
    "T37n1764_10a:0886b07": "一復次破空是有。「虛空無故非過去」下，顯空",
    "T37n1764_10a:0886b08": "是無，先法、後喻。前第一段明法異空，次第",
    "T37n1764_10a:0886b09": "二段彰空異法，下總結異。法異空故我說佛",
    "T37n1764_10a:0886b10": "性常非三世，空異法故無非三世。「斷三世",
    "T37n1764_10a:0886b11": "因名斷善」來，明佛能知佛性五陰化生信解。",
    "T37n1764_10a:0886b12": "自下第二明佛能知法相五陰化起治行。於",
    "T37n1764_10a:0886b13": "中麁二：一知染陰、二知淨陰；細分有四：一知",
    "T37n1764_10a:0886b14": "染果謂凡五陰、二知染因謂業煩惱、三知淨",
    "T37n1764_10a:0886b15": "果謂佛五陰、四知淨因所謂聖道。具知此相，",
    "T37n1764_10a:0886b16": "名知諸陰。文中有三：一知常無常二種果陰、",
    "T37n1764_10a:0886b17": "二「迦葉白：云何色從煩惱生」下辨因顯果、三",
    "T37n1764_10a:0886b18": "「迦葉白：如佛所說三漏」已下廣論其因。前中，",
    "T37n1764_10a:0886b19": "初明生死五陰，「迦葉白佛：智者即是菩薩」已",
    "T37n1764_10a:0886b20": "下明佛五陰。初中有四：第一如來略明自",
    "T37n1764_10a:0886b21": "己不與世諍。二「何以」下顯不諍相。說有說無",
    "T37n1764_10a:0886b22": "皆同智者，故曰不諍。三「迦葉言」下，顯向初段",
    "T37n1764_10a:0886b23": "不諍所由，先問、後辨。辨中初舉，次列十名。此",
    "T37n1764_10a:0886b24": "十與前〈師子吼〉中修十相似。「信戒近友」正與",
    "T37n1764_10a:0886b25": "前同。「內善思惟」，前名寂靜。「精進正念」亦與前",
    "T37n1764_10a:0886b26": "同。是中「智慧」，前為第十，此為第七。「正語樂法」",
    "T37n1764_10a:0886b27": "亦與前同。「憐愍眾生」前名惠施。「如是」下結。四",
    "T37n1764_10a:0886b28": "「迦葉白」下，顯前第二說有說無，先問、後辨，文",
    "T37n1764_10a:0886b29": "顯可知。自下第三明佛五陰，先問、後答。問中",
    "T37n1764_10a:0886c01": "初先定其智者即是菩薩一切聖人，下就設",
    "T37n1764_10a:0886c02": "難。難有四句：一責佛不同世智說有。世智說",
    "T37n1764_10a:0886c03": "陰有其無常苦空無我，如來云何不同其說，",
    "T37n1764_10a:0886c04": "乃說佛身常恒無變？二責佛不同世智說無。",
    "T37n1764_10a:0886c05": "世智說陰無常樂等，如來云何說言是有？三",
    "T37n1764_10a:0886c06": "責佛不與世諍之言，作如是說，云何不諍？四",
    "T37n1764_10a:0886c07": "責佛遠離顛倒之言，於中四句：一以理明佛",
    "T37n1764_10a:0886c08": "遠離三倒；二列三名；三「應說」下，明佛離倒，應",
    "T37n1764_10a:0886c09": "說佛色是無常等；四「今乃」下，以佛說常徵破",
    "T37n1764_10a:0886c10": "離倒。下佛答中，初明「凡色從煩惱生」，彰其智",
    "T37n1764_10a:0886c11": "者說有無常苦空所以；後明「佛色遠煩惱成」，",
    "T37n1764_10a:0886c12": "彰已宣說常恒所由。",
    "T37n1764_10a:0886c13": "上來明果，自下第二辨因顯果。於中有四：一",
    "T37n1764_10a:0886c14": "明凡佛二種陰因、二明得果、三結法屬人、四",
    "T37n1764_10a:0886c15": "結答上問。前中，先明凡夫陰因。初問起發，「云",
    "T37n1764_10a:0886c16": "何為色從煩惱生」，且問色陰，餘類可知。下佛",
    "T37n1764_10a:0886c17": "為辨。「煩惱有三」總以標舉，「欲、有、無明」列其三",
    "T37n1764_10a:0886c18": "名。「智者應」下，明佛陰因。於中有五：一直觀",
    "T37n1764_10a:0886c19": "漏因、二明須觀因、三觀漏果、四觀漏輕重、",
    "T37n1764_10a:0886c20": "五修道斷漏。初中有四：一觀漏過、二教生厭",
    "T37n1764_10a:0886c21": "想、三教修斷意、四因修能。初中復四：一略",
    "T37n1764_10a:0886c22": "觀漏過，「智者應觀三漏過患」。二「所以」下略明",
    "T37n1764_10a:0886c23": "觀益，「知罪過已能遠離故」，初問、後辨，辨中先",
    "T37n1764_10a:0886c24": "法、後喻可知。三「如人將」下，對向初段重顯漏",
    "T37n1764_10a:0886c25": "過，先喻後合。喻中，「如人」喻彼三漏。漏「盲」喻凡",
    "T37n1764_10a:0886c26": "夫。盲無慧目，惑起牽之至生死處，名為「將盲",
    "T37n1764_10a:0886c27": "至棘林中」。惑性無常起已謝往，名「捨之還」。亦",
    "T37n1764_10a:0886c28": "可此惑性成在心，暫起牽人還入性中，名捨之",
    "T37n1764_10a:0886c29": "還。凡無慧目處苦難脫，故言盲人「於後難",
    "T37n1764_10a:0887a01": "出」。假設得脫眾苦備經，故言「設出，身體壞盡」。",
    "T37n1764_10a:0887a02": "下合顯過。「凡」合盲人。「不見漏過」合其盲也。「則",
    "T37n1764_10a:0887a03": "隨順行」合前被將至棘林中。四「如其見」下，對",
    "T37n1764_10a:0887a04": "前第二明知利益。「見則遠離，知過報微」略明",
    "T37n1764_10a:0887a05": "知益。「有四人」下廣顯知益，於中初先汎舉四",
    "T37n1764_10a:0887a06": "人、次列四名。「若人能」下，約就此四明知利益。",
    "T37n1764_10a:0887a07": "能觀煩惱作受但輕，對一二三以勸觀過。自",
    "T37n1764_10a:0887a08": "下第二教生厭想。「智人作念我應遠離」，已起",
    "T37n1764_10a:0887a09": "過中生心欲離。「又復」已下，未起過中制意不",
    "T37n1764_10a:0887a10": "作。「何以」下釋。自下第三教修斷意。句別",
    "T37n1764_10a:0887a11": "有四：一念修有益，「我若修道，當因是力破壞",
    "T37n1764_10a:0887a12": "諸苦」。二「是人觀」下，由前思念令惑輕薄。三「既",
    "T37n1764_10a:0887a13": "見」下，由惑輕薄，心生歡喜。四「復作念」下，知道",
    "T37n1764_10a:0887a14": "力大，決意修習。自下第四因修得離，初離煩",
    "T37n1764_10a:0887a15": "惱、後明離苦。上來第一直觀漏因。「是故我",
    "T37n1764_10a:0887a16": "於經中說」等，舉昔所說，明須觀因。是前觀漏",
    "T37n1764_10a:0887a17": "有利益故，我說應當觀漏及因。「何以」下釋。於",
    "T37n1764_10a:0887a18": "中無明下觀之失，先問、後辨。後明觀益，先問、",
    "T37n1764_10a:0887a19": "後辨。辨中，初法、次喻、後合。自下第三次觀",
    "T37n1764_10a:0887a20": "漏果。於中，初先結前生後，「知從善」下正觀漏",
    "T37n1764_10a:0887a21": "果，「觀果報」下明觀利益。自下第四觀漏輕",
    "T37n1764_10a:0887a22": "重。於中，初先結前生後，「觀輕重已先離重」下",
    "T37n1764_10a:0887a23": "隨知漸斷。「智者若知煩惱因」下，是第五段修",
    "T37n1764_10a:0887a24": "道斷漏。於中，初法、次喻、後合。上來廣辨凡佛",
    "T37n1764_10a:0887a25": "陰因。自下第二明因得果。初言「若人能知",
    "T37n1764_10a:0887a26": "煩惱、煩惱因」等，明向後段佛因得果，乘言便",
    "T37n1764_10a:0887a27": "故。「若不能」下，明上初段凡因得果。自下第",
    "T37n1764_10a:0887a28": "三結法屬人。初「知煩惱、煩惱因」等，結前無漏，",
    "T37n1764_10a:0887a29": "得果屬佛，先結屬佛、後就明常。「不知惱」下，結",
    "T37n1764_10a:0887b01": "上有漏得果屬凡，先結屬凡、後就其人明陰",
    "T37n1764_10a:0887b02": "無常。自下第四結答上問。迦葉向前責佛",
    "T37n1764_10a:0887b03": "所說不同智者，并責如來不名不諍。佛今答",
    "T37n1764_10a:0887b04": "之。先定智者謂佛菩薩一切聖也，下約之",
    "T37n1764_10a:0887b05": "答問。「菩薩諸佛說是二義，我亦如是」，明已所",
    "T37n1764_10a:0887b06": "說同諸智者。謂說上來凡夫五陰從煩惱生",
    "T37n1764_10a:0887b07": "是無常苦，諸佛五陰不從惱生是常樂我，名",
    "T37n1764_10a:0887b08": "為二義。「是故我說不與世諍」，結成已說不與",
    "T37n1764_10a:0887b09": "物諍。上來第二辨因得果，自下第三廣辨",
    "T37n1764_10a:0887b10": "其因。於中偏明無漏之因，有漏不說。文別有",
    "T37n1764_10a:0887b11": "五：一修道斷漏；二「迦葉白：云何名為清淨行」",
    "T37n1764_10a:0887b12": "下，辨出道體；三有漏法亦復能作無漏因下，",
    "T37n1764_10a:0887b13": "彰道分齊；四「若有知根知因」已下，明攝道法；",
    "T37n1764_10a:0887b14": "五「迦葉言：畢竟即是涅槃」已下明趣道儀，亦",
    "T37n1764_10a:0887b15": "名修習趣道方便。前中，初先斷除煩惱、次明",
    "T37n1764_10a:0887b16": "斷業、後明斷苦。斷煩惱中，初斷漏體，「觀受知",
    "T37n1764_10a:0887b17": "是漏近因」下斷漏因緣。前中有四：一觀漏體、",
    "T37n1764_10a:0887b18": "二觀漏因、三觀漏果、四修道斷漏。觀漏體中，",
    "T37n1764_10a:0887b19": "迦葉初問，「云何名欲乃至無明」。下佛答之，先",
    "T37n1764_10a:0887b20": "解欲漏。初言「內覺因外緣」等，正解欲漏，「是故",
    "T37n1764_10a:0887b21": "我」下引說證成。次辨有漏，初先正辨，後簡欲",
    "T37n1764_10a:0887b22": "過。下解無明，文別有三：一當相正解；二「無明",
    "T37n1764_10a:0887b23": "即是一切本」下，彰無明過能為惑本；三「迦葉",
    "T37n1764_10a:0887b24": "白」下，於前義中有難解者問答重顯。前中，初",
    "T37n1764_10a:0887b25": "言「不能了知我及我處、不別內外」正辨其相。",
    "T37n1764_10a:0887b26": "我及我所，汎解有四：一神主為我、諸陰為所，",
    "T37n1764_10a:0887b27": "不知此無，名曰無明；二假人名我、假法為所，",
    "T37n1764_10a:0887b28": "不知此無，名為無明；三內法名我、外法為所，",
    "T37n1764_10a:0887b29": "不知此無，稱曰無明；四佛性名我，真中所有",
    "T37n1764_10a:0887c01": "德義差別說為我所。故上文言「知我我所是",
    "T37n1764_10a:0887c02": "人出世」，不識此義名曰無明。內之與外，解亦",
    "T37n1764_10a:0887c03": "多種：一眾生名內、外法為外，不了此無，名曰",
    "T37n1764_10a:0887c04": "無明。二陰界等事相名外、苦無常等法相為",
    "T37n1764_10a:0887c05": "內，不識此等，名曰無明。三有法為外、空理為",
    "T37n1764_10a:0887c06": "內，不識此等，名為無明。四真法為內、情相為",
    "T37n1764_10a:0887c07": "外，不識此等，名曰無明。五真性為內、真用為",
    "T37n1764_10a:0887c08": "外，不識此等名，為無明。「名為」下結。第二段",
    "T37n1764_10a:0887c09": "中初言「無明即諸漏本」正辨其過，「何以」下釋。",
    "T37n1764_10a:0887c10": "「無明因緣於陰入界憶想作相名眾生」等，明依",
    "T37n1764_10a:0887c11": "無明生於三倒。「以是因緣生一切漏」，謂依三",
    "T37n1764_10a:0887c12": "倒生餘四倒及貪瞋等一切諸結，故名無明",
    "T37n1764_10a:0887c13": "為諸漏本。「是故我」下引說證成。第三問答",
    "T37n1764_10a:0887c14": "重顯之中有兩問答：迦葉初先舉昔徵今，「如",
    "T37n1764_10a:0887c15": "來昔說不善思惟生貪瞋等，今何因緣乃說無",
    "T37n1764_10a:0887c16": "明」。下佛為釋，釋有三句：一彰無明及不善思",
    "T37n1764_10a:0887c17": "互相增長。二「其能生」下，明此二種同能生長",
    "T37n1764_10a:0887c18": "諸餘煩惱。於中，初先汎論一切生長煩惱皆",
    "T37n1764_10a:0887c19": "悉名為煩惱因緣，謂六塵等；下明親近煩惱",
    "T37n1764_10a:0887c20": "因緣生煩惱者，悉是無明不善思惟。是故此",
    "T37n1764_10a:0887c21": "二同能生長一切煩惱。三「如子」下分定親疎。",
    "T37n1764_10a:0887c22": "「如子生芽，子是近因、四大遠因。煩惱亦爾」，不",
    "T37n1764_10a:0887c23": "善思惟以為近因、無明為遠。「迦葉」下，復舉前",
    "T37n1764_10a:0887c24": "徵後，「如來前說無明是漏，云何復言因無明",
    "T37n1764_10a:0887c25": "故生於諸漏」。下佛為釋，釋中有三：一說根本",
    "T37n1764_10a:0887c26": "無明住地為無明漏，餘三倒等麁起煩惱同",
    "T37n1764_10a:0887c27": "為所生。文中初言「無明漏者是內無明」，無明",
    "T37n1764_10a:0887c28": "地也。內迷真如，不了不見，故名為內。「因於無",
    "T37n1764_10a:0887c29": "明生諸漏」者，是內外因。辨其所生，生三倒等",
    "T37n1764_10a:0888a01": "麁起煩惱，與彼所起而為因也。就所起中，三",
    "T37n1764_10a:0888a02": "倒之心迷覆無常苦空無我因緣之理，立為定",
    "T37n1764_10a:0888a03": "有，名之為內。四顛倒等於前所立定有法中，",
    "T37n1764_10a:0888a04": "不了不識顛倒建立我我所等，名之為外。二",
    "T37n1764_10a:0888a05": "直就前所生法中分取三倒。內迷之心為無明",
    "T37n1764_10a:0888a06": "漏，四顛倒等麁起煩惱同為所生。文中初言",
    "T37n1764_10a:0888a07": "「說無明漏是名內倒」是三倒也。下辨其相，「不",
    "T37n1764_10a:0888a08": "識無常苦空無我」故名為內，「若說一切煩惱",
    "T37n1764_10a:0888a09": "因緣，是名不知外我我所」。是四倒等麁起煩",
    "T37n1764_10a:0888a10": "惱，於陰界等麁事法中不了不識橫計為我或",
    "T37n1764_10a:0888a11": "為我所，名為不識外我我所。三一切無明為",
    "T37n1764_10a:0888a12": "無明漏，生陰界等生死之果。文中初言「說無",
    "T37n1764_10a:0888a13": "明漏無始無終」，是其一切無明惑也。不簡",
    "T37n1764_10a:0888a14": "本末始終之別，一切通說為無明漏，名無始",
    "T37n1764_10a:0888a15": "終。不道無明前無原始、後無終盡，名無始終。",
    "T37n1764_10a:0888a16": "從此一切無明煩惱，生陰界等。次觀漏因，",
    "T37n1764_10a:0888a17": "有兩問答。迦葉初先舉佛昔言，請佛辨釋。佛",
    "T37n1764_10a:0888a18": "答有四：一教觀察生煩惱緣，「何緣生惱」是其",
    "T37n1764_10a:0888a19": "總也，「造作」下別；二教觀察轉煩惱緣，「何緣轉」",
    "T37n1764_10a:0888a20": "下如是等也；三「作是觀」下，明觀利益；四「是故",
    "T37n1764_10a:0888a21": "我」下，結成昔說以答前問。「迦葉」下，復重問如",
    "T37n1764_10a:0888a22": "來，「眾生一身，云何能起種種煩惱」。佛為辨之，",
    "T37n1764_10a:0888a23": "先喻、後合。次觀漏果，有二問答。迦葉先請，",
    "T37n1764_10a:0888a24": "「云何觀果」。下佛為辨，文別有三：一教觀諸漏",
    "T37n1764_10a:0888a25": "能生苦果。於中，先明生惡趣果，後生人天。人",
    "T37n1764_10a:0888a26": "天之身物多貪著，故就辨過令人厭離。「得人",
    "T37n1764_10a:0888a27": "天身即是無常苦空無我」，明具四過。下復顯其",
    "T37n1764_10a:0888a28": "苦無常相。「得三苦」者，所謂苦苦、壞苦、行苦。「三",
    "T37n1764_10a:0888a29": "無常」者，謂生、住、滅。又復分段念性不成亦是",
    "T37n1764_10a:0888b01": "三也。二教觀漏能生惡業。「能令眾生作五逆」",
    "T37n1764_10a:0888b02": "等。三教智者勵意不造。「我得是身不應生惱",
    "T37n1764_10a:0888b03": "受惡果報」。「迦葉」下，復將無漏果對前徵問，句",
    "T37n1764_10a:0888b04": "別有三：一乘佛前言，問「無漏果在斷中不」。於",
    "T37n1764_10a:0888b05": "中，初言「有無漏果」舉其法體。「復言智者斷諸果",
    "T37n1764_10a:0888b06": "報」牒佛前言。「無漏果報在斷中不」正對徵問。",
    "T37n1764_10a:0888b07": "上明聖人求無漏果，云何言斷？於中，初言「諸",
    "T37n1764_10a:0888b08": "得道人有無漏果」舉其法體。下就設難，「如其",
    "T37n1764_10a:0888b09": "智者求無漏果，云何佛說一切智者應斷果報」。",
    "T37n1764_10a:0888b10": "三問「聖人斷諸果報，云何得有無漏果報」。為",
    "T37n1764_10a:0888b11": "此難者，欲使如來解無漏果異前所斷，是以難",
    "T37n1764_10a:0888b12": "之。下佛為釋。釋意如何？明無漏法體非是果",
    "T37n1764_10a:0888b13": "亦無復報，是故不入所斷報中。聖人雖求，不",
    "T37n1764_10a:0888b14": "妨斷除有漏之果。雖復斷除有漏之果，不妨",
    "T37n1764_10a:0888b15": "有。文中有三：一明無漏體非是果。從他世",
    "T37n1764_10a:0888b16": "間果報作名，名無漏果。為辨此義，文中汎舉",
    "T37n1764_10a:0888b17": "諸法類顯。「如來或時因中說果、果中說因」略",
    "T37n1764_10a:0888b18": "開二門。「如世人」等，寄就世人言說顯之。「我亦",
    "T37n1764_10a:0888b19": "如」等，就已所說顯之。是中正取因中說果，類",
    "T37n1764_10a:0888b20": "顯聖人無漏果報因中說果。二「一切聖」下，明",
    "T37n1764_10a:0888b21": "無漏法不生後果，但諸聖人修道力故更不",
    "T37n1764_10a:0888b22": "生漏。此不生漏由道故得，名無漏果。文中初",
    "T37n1764_10a:0888b23": "言「一切聖人無無漏果」明不生後。「一切聖人",
    "T37n1764_10a:0888b24": "修道果報更不生漏故名果」者，無漏功德望",
    "T37n1764_10a:0888b25": "道名果。三「有智之人如是觀」下，明觀利益。自",
    "T37n1764_10a:0888b26": "下第四修道斷漏。初先正辨，「迦葉白」下問答",
    "T37n1764_10a:0888b27": "料簡。有兩問答：迦葉初以眾生煩惱因果",
    "T37n1764_10a:0888b28": "俱惡難破有修。文別有四：一明煩惱因果俱",
    "T37n1764_10a:0888b29": "惡、二難破有修、三明眾生即於煩惱、四難破",
    "T37n1764_10a:0888c01": "有修。初中，先法、次喻、後合。法中四句：一明眾",
    "T37n1764_10a:0888c02": "生從煩惱起、二明煩惱是惡非善、三明煩惱",
    "T37n1764_10a:0888c03": "能生是惡所生亦惡、四就煩惱分定因果。先",
    "T37n1764_10a:0888c04": "舉、次列、後明俱惡。喻文可知。合中四句：一明",
    "T37n1764_10a:0888c05": "因果俱是眾生、二明因果俱是煩惱、三明煩",
    "T37n1764_10a:0888c06": "惱即是眾生、四明眾生即是煩惱。餘三可知。",
    "T37n1764_10a:0888c07": "下佛答之，先歎、次勅、後為辨釋。「迦葉」下，復以",
    "T37n1764_10a:0888c08": "諸煩惱相生不絕難破有修。佛為釋之，明有",
    "T37n1764_10a:0888c09": "煩惱不作後因，故有修道。先喻、後合。前次斷",
    "T37n1764_10a:0888c10": "煩惱，下次明斷煩惱因緣。受、想、觸、欲是惑因",
    "T37n1764_10a:0888c11": "緣，先明斷受、次明斷想、後明斷欲，觸即在於",
    "T37n1764_10a:0888c12": "受想中說，更不別論。就斷受中，文還有四：",
    "T37n1764_10a:0888c13": "一觀受體、二觀受因、三觀受果報、四修道斷",
    "T37n1764_10a:0888c14": "受。前觀受中，句別有六：一觀受心能為",
    "T37n1764_10a:0888c15": "「一切漏之近因，謂內外」者，斷一切漏無明三",
    "T37n1764_10a:0888c16": "倒名為內漏，餘名為外；二明由受不絕諸",
    "T37n1764_10a:0888c17": "漏；三明由受不出三有；四明由受發生三倒；",
    "T37n1764_10a:0888c18": "五明由受起於愛結；六明由受發生諸業，初",
    "T37n1764_10a:0888c19": "先正辨、「是故我」下引說證成、「是故智」下結觀",
    "T37n1764_10a:0888c20": "勸察。次觀受因，句別有六：一推受所因；二",
    "T37n1764_10a:0888c21": "「若因緣」下，知受無因；三「復觀」下，知受不從自",
    "T37n1764_10a:0888c22": "在等生；四「是受皆從和合」已下，知從愛生；五",
    "T37n1764_10a:0888c23": "「是和合」下，知受體性非有非無；六「是故」下，結",
    "T37n1764_10a:0888c24": "意斷除。次觀受果，於中初先結前生後，下",
    "T37n1764_10a:0888c25": "正觀察。文別有三：一觀受生縛，謂能招苦、斷",
    "T37n1764_10a:0888c26": "滅善根；二能生解脫；三明觀利益，除因離果。",
    "T37n1764_10a:0888c27": "「作是觀時不作受因」略明觀益。下廣顯之，先",
    "T37n1764_10a:0888c28": "問、後辨。「何受作愛」推受所生，「何愛生受」推愛",
    "T37n1764_10a:0888c29": "所生，「若能深」下明觀利益。下次明其修道",
    "T37n1764_10a:0889a01": "斷受，文有廣略。略中五句：一推愛受在何處",
    "T37n1764_10a:0889a02": "滅；二因觀便知，見有少滅即知當有畢竟滅",
    "T37n1764_10a:0889a03": "處；三因知生信；四推脫所因，知從八正；五知",
    "T37n1764_10a:0889a04": "已正修。下廣顯之，「云何八正」問前起後，下對",
    "T37n1764_10a:0889a05": "辨之。文別有五：一觀三受能增身心、二觀察",
    "T37n1764_10a:0889a06": "受因、三重復觀受、四觀受果、五隨知斷除。就",
    "T37n1764_10a:0889a07": "初段中，先舉三受，次列其名，後彰三過能增",
    "T37n1764_10a:0889a08": "身心。第二段中，「何因能增，觸因緣也」，徵前",
    "T37n1764_10a:0889a09": "起後。下廣辨之，先舉三觸，次列其名。觸是",
    "T37n1764_10a:0889a10": "心數，生一切法，今隨所生開分為三。如《雜心》",
    "T37n1764_10a:0889a11": "中宣說五種：增語及有對、明、無明、處中是其五",
    "T37n1764_10a:0889a12": "也。增語有對約識分別，意識相應能發語言，",
    "T37n1764_10a:0889a13": "名增語觸。五識相應觸對現境，名有對觸。後",
    "T37n1764_10a:0889a14": "三約法，能生聖道名為明觸，生煩惱者名無",
    "T37n1764_10a:0889a15": "明觸，餘名處中，亦名非明非無明觸。今彰後",
    "T37n1764_10a:0889a16": "三，略無前二。下辨其相，「明即八正，餘增身心",
    "T37n1764_10a:0889a17": "及三種受」。「是故我」下，隨過斷除。第三段中，初",
    "T37n1764_10a:0889a18": "明受心亦因亦果，「當觀」已下勸人觀察。「云何」",
    "T37n1764_10a:0889a19": "下釋，「是故」下結。第四段中，「智觀受已復能",
    "T37n1764_10a:0889a20": "觀愛」結前生後。「受報名愛」總辨其相。「有二」下",
    "T37n1764_10a:0889a21": "別，先舉、次列、下辨其相。言「雜食愛因生老」等，",
    "T37n1764_10a:0889a22": "其言顛倒。若正，應言是生老等一切有因無",
    "T37n1764_10a:0889a23": "食可知。自下第五隨知斷除。於中三句：一",
    "T37n1764_10a:0889a24": "教反推不斷食愛不離生等；二教反推不斷",
    "T37n1764_10a:0889a25": "受因不得道果；三「是故」下依次正斷，先斷觸",
    "T37n1764_10a:0889a26": "數、次受、次愛、後結名道。「若有能」下，結成有修。",
    "T37n1764_10a:0889a27": "涅槃義記卷第十之上",
    "T37n1764_10a:0889a28": "應永三年十月日加修復補朽失處了。",
    "T37n1764_10a:0889a29": "　　　　　　　　　　　老比丘賢寶"
}