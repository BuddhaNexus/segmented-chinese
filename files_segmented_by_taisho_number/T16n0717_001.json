{
    "T16n0717_001:0837b21": "分別緣起初勝法門經卷上",
    "T16n0717_001:0837b23": "大唐三藏法師玄奘奉　詔譯",
    "T16n0717_001:0837b24": "如是我聞：一時，薄伽梵在室羅筏住誓多林",
    "T16n0717_001:0837b25": "給孤獨園。時有眾多大苾芻眾，在安適堂同",
    "T16n0717_001:0837b26": "集會坐，作如是類往復談論言：「諸大德！世",
    "T16n0717_001:0837b27": "尊曾以無量異門，說十二分甚深緣起，於彼",
    "T16n0717_001:0837b28": "最初宣說無明，以為緣性。何因緣故，一切",
    "T16n0717_001:0837b29": "煩惱諸行緣中，唯說無明以為緣性？於此無",
    "T16n0717_001:0837c01": "明見何殊勝？」由是因緣便興諍論。于時世尊，",
    "T16n0717_001:0837c02": "遊於天住，以超過人清淨天耳，聞如是事。於",
    "T16n0717_001:0837c03": "日晚時從宴坐起，詣安適堂在大眾前，敷如",
    "T16n0717_001:0837c04": "常座結加趺坐，以清美音告諸大眾：「汝等",
    "T16n0717_001:0837c05": "何故集此堂中而興諍論？汝等今者，為何",
    "T16n0717_001:0837c06": "所論於此集會？」時諸大眾白言：「世尊！我等",
    "T16n0717_001:0837c07": "集此，作如是類往復談論言：『諸大德！世尊",
    "T16n0717_001:0837c08": "曾以無量異門說十二分甚深緣起，於彼最",
    "T16n0717_001:0837c09": "初，宣說無明以為緣性。何因緣故，一切煩",
    "T16n0717_001:0837c10": "惱諸行緣中，唯說無明以為緣性？於此無明",
    "T16n0717_001:0837c11": "見何殊勝？』世尊！我等由是因緣便興諍論，我",
    "T16n0717_001:0837c12": "等今者為論是事於此集會。」作是語已。",
    "T16n0717_001:0837c13": "爾時世尊告彼大眾：「我有如是分別緣起初",
    "T16n0717_001:0837c14": "勝法門，汝應諦聽極善作意，當為汝說。云",
    "T16n0717_001:0837c15": "何名為分別緣起初勝法門？謂十一種殊勝事",
    "T16n0717_001:0837c16": "故，於緣起初，宣說無明以為緣性。何等十",
    "T16n0717_001:0837c17": "一？謂所緣殊勝、行相殊勝、因緣殊勝、等起",
    "T16n0717_001:0837c18": "殊勝、轉異殊勝、邪行殊勝、相狀殊勝、作業",
    "T16n0717_001:0837c19": "殊勝、障礙殊勝、隨縛殊勝、對治殊勝。」",
    "T16n0717_001:0837c20": "爾時眾中有一苾芻，從座而起偏袒右肩，合",
    "T16n0717_001:0837c21": "掌禮佛，白言：「世尊！云何無明所緣殊勝？」世",
    "T16n0717_001:0837c22": "尊告曰：「無明所緣，即是一切若因若果有",
    "T16n0717_001:0837c23": "眾過患諸雜染品，及以一切若因若果有眾",
    "T16n0717_001:0837c24": "功德諸清淨品，是名無明所緣殊勝。」",
    "T16n0717_001:0837c25": "復言：「世尊！云何無明行相殊勝？」世尊告曰：「如",
    "T16n0717_001:0837c26": "是無明隱覆真實顯現虛妄，以為行相，是名",
    "T16n0717_001:0837c27": "無明行相殊勝。」",
    "T16n0717_001:0837c28": "復言：「世尊！云何無明因緣殊勝？」世尊告曰：",
    "T16n0717_001:0837c29": "「如是無明，普於一切煩惱雜染、諸業雜染、諸",
    "T16n0717_001:0838a01": "生雜染，能作因緣根本依處。云何一切煩惱",
    "T16n0717_001:0838a02": "雜染？謂略有三煩惱品類，普攝一切煩惱雜",
    "T16n0717_001:0838a03": "染，謂無知煩惱、猶預煩惱、顛倒煩惱。云",
    "T16n0717_001:0838a04": "何一切諸業雜染？謂略有三自相差別身語",
    "T16n0717_001:0838a05": "意業及三障礙對治差別，謂福、非福及不動",
    "T16n0717_001:0838a06": "業，普攝一切諸業雜染。云何一切諸生雜染？",
    "T16n0717_001:0838a07": "謂略有三依止三受，謂樂及苦、不苦不樂，所",
    "T16n0717_001:0838a08": "起三苦，壞苦、苦苦及以行苦，普攝一切諸生",
    "T16n0717_001:0838a09": "雜染。云何無明普於一切煩惱雜染、諸業雜",
    "T16n0717_001:0838a10": "染、諸生雜染，能作因緣根本依處？謂於諸諦",
    "T16n0717_001:0838a11": "有二種愚，能令一切煩惱雜染，未生而生生",
    "T16n0717_001:0838a12": "已增廣，及令一切諸業雜染，未生而生生已",
    "T16n0717_001:0838a13": "積集，亦令一切諸生雜染，未生而生生已不",
    "T16n0717_001:0838a14": "轉，是故我說如是無明，普於一切煩惱雜染、",
    "T16n0717_001:0838a15": "諸業雜染、諸生雜染，能作因緣根本依處，是",
    "T16n0717_001:0838a16": "名無明因緣殊勝。」",
    "T16n0717_001:0838a17": "復言：「世尊！云何無明等起殊勝？」世尊告曰：「謂",
    "T16n0717_001:0838a18": "此無明，或愚當來苦諦所攝後有自體，或愚",
    "T16n0717_001:0838a19": "現法苦諦所攝已得自體，如是愚者，或有能",
    "T16n0717_001:0838a20": "引所引緣起，或有能生所生緣起。此二緣起，",
    "T16n0717_001:0838a21": "即以愚於當來現法自體無明作等起緣。」復",
    "T16n0717_001:0838a22": "言：「世尊！云何能引所引緣起？」世尊告曰：「第一",
    "T16n0717_001:0838a23": "無明緣行，行緣識，識緣名色，名色緣六處，六",
    "T16n0717_001:0838a24": "處緣觸，觸緣受，是名能引所引緣起。」",
    "T16n0717_001:0838a25": "復言：「世尊！云何能生所生緣起？」世尊告曰：「第",
    "T16n0717_001:0838a26": "二無明緣受，受緣愛，愛緣取，取緣有，有緣",
    "T16n0717_001:0838a27": "生，生緣老死，是名能生所生緣起。」",
    "T16n0717_001:0838a28": "復言：「世尊！云何名為第一無明與其能引所",
    "T16n0717_001:0838a29": "引緣起作等起緣？」世尊告曰：「謂有一類，愚於",
    "T16n0717_001:0838b01": "當來後有自體，即便發起後有希求。由愚",
    "T16n0717_001:0838b02": "所生後有希求，便於後有見勝功德，若於現",
    "T16n0717_001:0838b03": "法執著可愛、不可愛境，邪分別故，造非福",
    "T16n0717_001:0838b04": "行，彼於資具生貪著故，或於怨憎生瞋恚故，",
    "T16n0717_001:0838b05": "及彼相應不能決了，功德過患放逸愚故，造",
    "T16n0717_001:0838b06": "斯惡行，即於後世所有過失，不能思惟、不",
    "T16n0717_001:0838b07": "能解了，行相無明能作如是非福行緣。若",
    "T16n0717_001:0838b08": "於後有見勝功德，或見出離，便造福行或不",
    "T16n0717_001:0838b09": "動行，彼依教法或依誨法，發起思擇及修",
    "T16n0717_001:0838b10": "習故，能造斯行。應知如是思擇修習雖在",
    "T16n0717_001:0838b11": "善心，然不如理作意思惟，故是後有愚癡所",
    "T16n0717_001:0838b12": "引，謂於後有見勝功德，癡覆藏故，及見出",
    "T16n0717_001:0838b13": "離，癡覆藏故。如是非福、福、不動行，障礙對",
    "T16n0717_001:0838b14": "治，與六識身俱生俱滅，能於現在已得生滅",
    "T16n0717_001:0838b15": "異熟識中安置諸行，三種習氣由此方便，攝",
    "T16n0717_001:0838b16": "受後有新生種子。攝受後有新種子故，於當",
    "T16n0717_001:0838b17": "生中所起後有所攝名色，六處、觸、受次第而",
    "T16n0717_001:0838b18": "生，此名色等。於現已得異熟識中，但起因",
    "T16n0717_001:0838b19": "性未有果性，是故但名所引緣起，如是名為",
    "T16n0717_001:0838b20": "第一無明與其能引所引緣起作等起緣。」",
    "T16n0717_001:0838b21": "復言：「世尊！云何名為第二無明與其能生所",
    "T16n0717_001:0838b22": "生緣起作等起緣？」世尊告曰：「謂有一類，愚",
    "T16n0717_001:0838b23": "於現在已得自體，於六觸處為緣生受，便",
    "T16n0717_001:0838b24": "起味著。由味著故，希求當來如是類受。由",
    "T16n0717_001:0838b25": "希求故，於追求時便起於取，樂受所起愛為",
    "T16n0717_001:0838b26": "緣故，發生欲取。言欲取者，謂於諸欲妄分",
    "T16n0717_001:0838b27": "別貪，此為上首。此為前行，便有欲界一切",
    "T16n0717_001:0838b28": "煩惱。若復以其苦受為緣，生無有愛，厭離",
    "T16n0717_001:0838b29": "俱行非理所引，厭離相應，依止此愛，不正",
    "T16n0717_001:0838c01": "方便求無有時，即便發起出離惡見、定期惡",
    "T16n0717_001:0838c02": "見，及此二種所依惡見。由此義故，名愛緣",
    "T16n0717_001:0838c03": "取。若即以此取為所依，不離欲貪而命終者，",
    "T16n0717_001:0838c04": "由此諸見及與欲界一切煩惱，名有欲界愛",
    "T16n0717_001:0838c05": "為緣取。若離欲貪，或離色貪，彼色界愛或",
    "T16n0717_001:0838c06": "無色愛便得生處。彼於色界或無色界煩",
    "T16n0717_001:0838c07": "惱轉時，發起色界、無色界取，由此諸色、無色",
    "T16n0717_001:0838c08": "煩惱及彼諸見，名有色界愛為緣取，及無色",
    "T16n0717_001:0838c09": "界愛為緣取。彼由如是愛為緣取，先得種種",
    "T16n0717_001:0838c10": "行所熏習異熟果識，名為有取。彼由如是取",
    "T16n0717_001:0838c11": "所攝受，先所積集行等種子，若彼彼處諸愛",
    "T16n0717_001:0838c12": "未斷，即彼彼處功能現前，能生後有。由彼",
    "T16n0717_001:0838c13": "行等能有當生，能令生有將入現在，故說名",
    "T16n0717_001:0838c14": "有。由彼取力，行等成有。以是為緣，從此命終，",
    "T16n0717_001:0838c15": "先所引發漸次生起，由此義故，名有緣生。生",
    "T16n0717_001:0838c16": "既生已，先起時分變異名老，於最後邊命盡",
    "T16n0717_001:0838c17": "名死，由是故名生緣老死。如是名為第二無",
    "T16n0717_001:0838c18": "明與其能生所生緣起為等起緣。」復言：「世尊！",
    "T16n0717_001:0838c19": "何緣不說愛取二種能生緣起與行為緣？」",
    "T16n0717_001:0838c20": "世尊告曰：「愛取二種自界所行有分齊故。所",
    "T16n0717_001:0838c21": "以者何？欲界愛取，與彼色界或無色界諸不",
    "T16n0717_001:0838c22": "動行為等起緣，不應道理，非境界故。如說",
    "T16n0717_001:0838c23": "欲界愛取二種於不動行，如是色界愛取二",
    "T16n0717_001:0838c24": "種於無色界諸不動行，若無色界愛取二種",
    "T16n0717_001:0838c25": "於欲界行或色界行，及以色界愛取二種於",
    "T16n0717_001:0838c26": "欲界行，當知亦爾。」",
    "T16n0717_001:0838c27": "復言：「世尊！何緣欲界愛取二種，不與非福、福",
    "T16n0717_001:0838c28": "行為緣？」世尊告曰：「諸有現前愛非愛境增上",
    "T16n0717_001:0838c29": "力故，發生欲愛起不善根造非福行，一切皆",
    "T16n0717_001:0839a01": "由於因於果非福行中不知過患。彼由意樂",
    "T16n0717_001:0839a02": "有過失故，或由加行有過失故，起非福行。如",
    "T16n0717_001:0839a03": "是意樂、加行過失，唯用無明以為勝緣，非境",
    "T16n0717_001:0839a04": "界愛及不善根。若由欲愛造諸福行，彼信為",
    "T16n0717_001:0839a05": "依乃造斯行，於死於生起定信故。此愛及取，",
    "T16n0717_001:0839a06": "由信攝伏，我施設為有覆無記。若法欲界有",
    "T16n0717_001:0839a07": "覆無記，於發諸行無勝功能，以於因果及福",
    "T16n0717_001:0839a08": "行中不知出離，求可愛生造斯福行故，此福",
    "T16n0717_001:0839a09": "行亦唯無明以為勝緣。」復言：「世尊！何緣色界",
    "T16n0717_001:0839a10": "愛取二種不作色界不動行緣？」世尊告曰：「諸",
    "T16n0717_001:0839a11": "有未離欲界貪者，色界愛等未得生處。若無",
    "T16n0717_001:0839a12": "生處則無堪能，故非色界不動行緣。如說色",
    "T16n0717_001:0839a13": "界愛取二種，於其色界諸不動行；如是無色",
    "T16n0717_001:0839a14": "愛取二種，於無色界諸不動行，應知亦爾。彼",
    "T16n0717_001:0839a15": "於色界或無色界，有過患身，起有功德作意",
    "T16n0717_001:0839a16": "想見，或依教法或依誨法，發起如是非理作",
    "T16n0717_001:0839a17": "意，能為彼界不動行緣。如是所起非理作意",
    "T16n0717_001:0839a18": "無明所引，如是無明由此所起非理作意及",
    "T16n0717_001:0839a19": "果為伴，能為彼界不動行緣。是故應知，彼不",
    "T16n0717_001:0839a20": "動行亦唯無明以為勝緣。復有一類，依無有",
    "T16n0717_001:0839a21": "愛造諸福行或不動行，彼由如是無有愛故，",
    "T16n0717_001:0839a22": "既於諸有見多過患，豈更悕求當來諸有？然",
    "T16n0717_001:0839a23": "於無有不如實知，由無知故，不得諸有真對",
    "T16n0717_001:0839a24": "治道。又無知故，於非對治起對治想，造諸",
    "T16n0717_001:0839a25": "福行或不動行。由是道理，如是諸行應知唯",
    "T16n0717_001:0839a26": "用無明為緣，非愛及取為諸行緣。」",
    "T16n0717_001:0839a27": "復言：「世尊！諸所有行，與六識身相應俱有，同",
    "T16n0717_001:0839a28": "生同滅，何緣故說行是識緣？」世尊告曰：「以",
    "T16n0717_001:0839a29": "六識身與福、非福及不動行相應俱有，同生",
    "T16n0717_001:0839b01": "同滅，異熟識中安置諸行熏習種子，引發餘",
    "T16n0717_001:0839b02": "生新異熟識。由此道理，是故宣說行是識緣。」",
    "T16n0717_001:0839b03": "復言：「世尊！何緣名色、六處、觸、受諸分種子，異",
    "T16n0717_001:0839b04": "熟識中同時引發，而復說有先後次第？」世尊",
    "T16n0717_001:0839b05": "告曰：「彼於當來，先後次第而生起故，如是而",
    "T16n0717_001:0839b06": "說。」復言：「世尊！何緣名色、六處、觸、受，說為當",
    "T16n0717_001:0839b07": "來生身之相？」世尊告曰：「由彼是因受用依止，",
    "T16n0717_001:0839b08": "及是其因受用體故。」",
    "T16n0717_001:0839b09": "復言：「世尊！若唯名生都無其色，斯有何過？」世",
    "T16n0717_001:0839b10": "尊告曰：「若一生中唯有其名不依色住，相續",
    "T16n0717_001:0839b11": "生起不應道理。」",
    "T16n0717_001:0839b12": "復言：「世尊！若唯色生都無其名，斯有何過？」世",
    "T16n0717_001:0839b13": "尊告曰：「若唯有色無名執受，即應散壞不得",
    "T16n0717_001:0839b14": "增長。」",
    "T16n0717_001:0839b15": "復言：「世尊！若但說言識緣六處，斯有何過？」世",
    "T16n0717_001:0839b16": "尊告曰：「初受生時六處未滿，唯有身根及意",
    "T16n0717_001:0839b17": "根轉，應不可得由此兩根為體。名色最初有",
    "T16n0717_001:0839b18": "故，次第增長，與後圓滿六處為緣故，說名",
    "T16n0717_001:0839b19": "色是六處緣。」",
    "T16n0717_001:0839b20": "復言：「世尊！若六處滿生身究竟，何緣復說觸",
    "T16n0717_001:0839b21": "受二種？」世尊告曰：「若於生身六處已滿，雖是",
    "T16n0717_001:0839b22": "受用所依究竟，而未得名受用究竟，由因及",
    "T16n0717_001:0839b23": "受，方得說名受用究竟。是故應知，要須受",
    "T16n0717_001:0839b24": "用所依究竟，及與受用因體究竟，方得說名",
    "T16n0717_001:0839b25": "生身究竟。」",
    "T16n0717_001:0839b26": "復言：「世尊！如說無明為緣生愛，又復說言受",
    "T16n0717_001:0839b27": "是愛緣。若唯無明是其愛緣、不緣於受，斯有",
    "T16n0717_001:0839b28": "何過？」世尊告曰：「愛有三種，應於一時三種",
    "T16n0717_001:0839b29": "俱起，由愛觀待受為緣故，非一時起，由此",
    "T16n0717_001:0839c01": "道理，非唯無明與愛為緣。」",
    "T16n0717_001:0839c02": "復言：「世尊！若爾，此愛唯受為緣，斯有何過？」世",
    "T16n0717_001:0839c03": "尊告曰：「應一切受皆是愛緣，然復有受非是",
    "T16n0717_001:0839c04": "愛緣，彼能為緣斷滅諸愛，是故非唯受為愛",
    "T16n0717_001:0839c05": "緣。」",
    "T16n0717_001:0839c06": "復言：「世尊！若唯說愛與有作緣，不緣於取，斯",
    "T16n0717_001:0839c07": "有何過？」世尊告曰：「悕求名愛，於嶮惡趣無",
    "T16n0717_001:0839c08": "有悕求，然由所作非福行故，雖求善趣相違",
    "T16n0717_001:0839c09": "果生，彼果生時豈緣於愛？唯應用彼取為其",
    "T16n0717_001:0839c10": "緣。又如所說無有愛者，悕求無有；求無有",
    "T16n0717_001:0839c11": "時，由造福行、不動行故，相違果生。此果生",
    "T16n0717_001:0839c12": "時豈緣於愛？唯應說彼取為其緣。由此道理，",
    "T16n0717_001:0839c13": "非唯用愛與有為緣。」",
    "T16n0717_001:0839c14": "復言：「世尊！若取緣有，有緣生者，何緣不說",
    "T16n0717_001:0839c15": "取之與有以為集諦？」世尊告曰：「愛能造作四",
    "T16n0717_001:0839c16": "種業故，一者此愛於其自體境界受中，能作",
    "T16n0717_001:0839c17": "貪味繫縛業故；二者此愛能作發起諸取業",
    "T16n0717_001:0839c18": "故；三者此愛能作令先所引行等成有業故；",
    "T16n0717_001:0839c19": "四者此愛能作死後續生業故。由是因緣，唯",
    "T16n0717_001:0839c20": "說此愛以為集諦。」",
    "T16n0717_001:0839c21": "復言世尊！若生老死，名色六處觸受為相，於",
    "T16n0717_001:0839c22": "此生身何緣顯示生老死名。世尊告曰：「為顯",
    "T16n0717_001:0839c23": "如是生身之相，有三種苦成苦性故。」",
    "T16n0717_001:0839c24": "復言：「世尊！生顯何苦？」世尊告曰：「生顯行苦。」",
    "T16n0717_001:0839c25": "復言：「世尊！老顯何苦？」世尊告曰：「老顯壞苦。」",
    "T16n0717_001:0839c26": "復言：「世尊！死顯何苦？」世尊告曰：「死顯苦苦。」",
    "T16n0717_001:0839c27": "復言：「世尊！如是四種生身之相，由生老死有",
    "T16n0717_001:0839c28": "何差別？」世尊告曰：「即此四種生身之相，若",
    "T16n0717_001:0839c29": "次第生，若屬彼生，若如是生，應知是名生",
    "T16n0717_001:0840a01": "身生相。」復言：「世尊！云何次第生身生相？」世",
    "T16n0717_001:0840a02": "尊告曰：「於其最初有下種生，從此無間有漸",
    "T16n0717_001:0840a03": "增生，從此無間有出胎生，從此無間有漸長",
    "T16n0717_001:0840a04": "生。既成長已，受用言說能得等生，如是品",
    "T16n0717_001:0840a05": "類名次第生。」復言：「世尊！此屬誰生？」世尊告",
    "T16n0717_001:0840a06": "曰：「蘊、界、處生都無有我。所以者何？以諸蘊",
    "T16n0717_001:0840a07": "等漸增長故，其性無常，即無常法有此生相。」",
    "T16n0717_001:0840a08": "復言：「世尊！云何而生？」世尊告曰：「由命根力",
    "T16n0717_001:0840a09": "有暫時住，分限法故，其性無常，即無常法",
    "T16n0717_001:0840a10": "如是而生。即此四種生身之相，時分變異，應",
    "T16n0717_001:0840a11": "知能作五種衰損，說名為老。」復言：「世尊！云",
    "T16n0717_001:0840a12": "何名為五種衰損？」世尊告曰：「一者鬚髮衰損，",
    "T16n0717_001:0840a13": "以彼鬚髮色衰壞故；二者身相衰損，形色",
    "T16n0717_001:0840a14": "膚力皆衰損故；三者作業衰損，發言氣上喘",
    "T16n0717_001:0840a15": "息逾急，身戰掉故，住便僂曲，以其腰脊皆",
    "T16n0717_001:0840a16": "無力故，坐即低屈身羸弱故，行必按杖，身",
    "T16n0717_001:0840a17": "虛劣故，凡所思惟智識愚鈍，念惛亂故；四",
    "T16n0717_001:0840a18": "者受用衰損，於現資具，受用劣故，於戲樂",
    "T16n0717_001:0840a19": "具，一切不能現受用故，於諸色根所行境界，",
    "T16n0717_001:0840a20": "不能速疾明利而行，或不行故；五者命根衰",
    "T16n0717_001:0840a21": "損，壽量將盡，隣近死故，遇少死緣，不堪忍",
    "T16n0717_001:0840a22": "故。即於此四生身相中，復有六種死差別相：",
    "T16n0717_001:0840a23": "一者究竟死、二者不究竟死、三者自相死、四",
    "T16n0717_001:0840a24": "者不究竟死分差別相、五者究竟死分差別",
    "T16n0717_001:0840a25": "相、六者時非時死。應知此中自相死者，謂",
    "T16n0717_001:0840a26": "識離身，色相滅沒差別之相，如是名為生",
    "T16n0717_001:0840a27": "身相中名色等相由生老死而有差別。」復言：",
    "T16n0717_001:0840a28": "「世尊！於緣起中說三種愛，一切皆是生身之",
    "T16n0717_001:0840a29": "緣。何緣處處多分，唯說欲界生身？」世尊告曰：",
    "T16n0717_001:0840b01": "「欲界生身相最麁故，易顯了故，非永解脫退",
    "T16n0717_001:0840b02": "還道故。」復言：「世尊！如先所說諸引緣起，諸",
    "T16n0717_001:0840b03": "生緣起有十二分，於諸分中，幾是能引？幾",
    "T16n0717_001:0840b04": "是所引？幾是能生？幾是所生？」世尊告曰：「應",
    "T16n0717_001:0840b05": "知於此十二分中，無明與行及識一分，名為",
    "T16n0717_001:0840b06": "能引；復有一分識及名色、六處、觸、受，名為所",
    "T16n0717_001:0840b07": "引；復有一分受、愛、取、有，名為能生；生及老",
    "T16n0717_001:0840b08": "死名為所生，應知一分名色、六處及與觸、受，",
    "T16n0717_001:0840b09": "亦名所生。」復言：「世尊！如是諸分，若引若生，",
    "T16n0717_001:0840b10": "為一時起？為次第起？」世尊告曰：「一時而起，",
    "T16n0717_001:0840b11": "次第宣說。」復言：「世尊！如是諸分，若一時起，",
    "T16n0717_001:0840b12": "何因緣故，先說其引後說其生？」世尊告曰：「要",
    "T16n0717_001:0840b13": "由有引後有方生，非無引故。」",
    "T16n0717_001:0840b14": "復言：「世尊！無明亦緣非理作意，何故唯說無",
    "T16n0717_001:0840b15": "明為緣？」世尊告曰：「無明亦引非理作意與",
    "T16n0717_001:0840b16": "行為緣，又從無明所生觸受為緣生愛，是故",
    "T16n0717_001:0840b17": "偏說。」",
    "T16n0717_001:0840b18": "復言：「世尊！略由幾相應知緣起？」世尊告曰：「略",
    "T16n0717_001:0840b19": "由三相應知緣起：一者由無動作知緣起相，",
    "T16n0717_001:0840b20": "二者由性無常知緣起相，三者由有堪能知",
    "T16n0717_001:0840b21": "緣起相。」",
    "T16n0717_001:0840b22": "分別緣起初勝法門經卷上"
}