{
    "T54n2128_072:0773a12": "一切經音義卷第七十二",
    "T54n2128_072:0773a14": "翻經沙門惠琳撰",
    "T54n2128_072:0773a15": "音顯宗論四十卷　琳",
    "T54n2128_072:0773a16": "阿毘曇心論四卷　玄",
    "T54n2128_072:0773a17": "法勝阿毘曇心論六卷　玄",
    "T54n2128_072:0773a18": "雜阿毘曇心論十一卷　玄",
    "T54n2128_072:0773a19": "右四論六十一卷同此卷音。",
    "T54n2128_072:0773a20": "顯宗論三藏聖教序顯宗論三藏聖教序前音義最初第一卷首已具訓釋訖此略而不音",
    "T54n2128_072:0773a21": "阿毘達磨顯宗論1 第一卷阿毘達磨顯宗論第一卷惠琳撰",
    "T54n2128_072:0773a22": "派演上拍賣反廣疋云派水自分流也說文云派水之邪流別也從反水隷書作𠂢論文從水亦同下延典反賈注",
    "T54n2128_072:0773a23": "國語云演引也韋昭云水土氣通為演也蒼頡篇云演延也說文云演長流皃也從水寅聲也。",
    "T54n2128_072:0773a24": "為撮祖活反字林云撮手取也文字典說云三指撮也從手最聲也。",
    "T54n2128_072:0773a25": "痰等上唐甘反文字集略云疾病也考聲云疾胷鬲音格中水病也文字典說從疒女戹反炎聲論作淡非也。",
    "T54n2128_072:0773b01": "蠲除上決緣反尚書云上帝不蠲也方言云南楚謂疾愈為蠲也說文從蜀益聲。",
    "T54n2128_072:0773b02": "󱠰叡上蒼紅反尚書云聽曰󱠰又作哲考聲云󱠰耳聽明審也說文云察也從耳怱聲怱音蔟紅反下悅惠反尚書",
    "T54n2128_072:0773b03": "云叡作聖鄭注禮記云叡思之精也古今正字云叡深明也從𣦻從谷省目聲𣦻在安反。",
    "T54n2128_072:0773b04": "能袪去魚反韓詩外傳云袪去也考聲云袪却也除也說文從衣去聲也。",
    "T54n2128_072:0773b05": "囂謗上虛嬌反顧野王云囂猶暄譁也鄭箋詩云囂眾多皃也說文云氣出頭上也從頁㗊聲㗊音戢下博傍反考",
    "T54n2128_072:0773b06": "聲云謗以言毀人也詛也惡也說文謗毀也從言旁聲。",
    "T54n2128_072:0773b07": "顛墜上典年反尒疋云顛頂也鄭注禮記云顛憂思之皃也說文從頁真聲也下木類反郭注爾雅云墜猶落也說",
    "T54n2128_072:0773b08": "文作墜從高而下也從𨸏遂省聲也從土者俗字也。",
    "T54n2128_072:0773b09": "瞖瞙上一計反韻略云瞖目障也殹文字典說云瞖目病也從目殹聲音同上下忙搏反說文膜肉間瞙也從草莫",
    "T54n2128_072:0773b10": "聲。",
    "T54n2128_072:0773b11": "標嘉上必遙反戰國策云舉標甚高也廣疋云標嘉也文字典說從木票聲票音同上也。",
    "T54n2128_072:0773b12": "伐蹉下蒼何反梵語。",
    "T54n2128_072:0773b13": "漂有海匹搖反說文云漂浮也從水票聲票音必遙反。",
    "T54n2128_072:0773b14": "2 第二卷第二卷",
    "T54n2128_072:0773b15": "溼煗上深入反顧野王云溼潤也古今正字云幽溼也從𢆶從一覆土而有水故溼也𢆶古文幽字也論文作濕非",
    "T54n2128_072:0773b16": "也下奴短反說文煗溼也從火耎聲耎音而兖反。",
    "T54n2128_072:0773b17": "等磺󲀴猛反說文磺銅鐵璞也從石黃聲。",
    "T54n2128_072:0773b18": "駞猫上馱羅反山海經云號山多𩧐駞郭注尒疋云騾駞𩧐駞也背有肉案負千斤知井泉所在也古今正字從馬",
    "T54n2128_072:0773b19": "㐌聲也音陀下夘包反禮記云迎猫謂其食田鼠也顧野王云猫似虎而小人家所養畜以捕鼠也古今正字從豸苗聲",
    "T54n2128_072:0773b20": "也論從犬作福俗字通也豸音雉也。",
    "T54n2128_072:0773b21": "鴟等上齒之反字書云鴟鳶屬也字林字統並云鴟鳥也鴟謂𪁪鴟也古今正字從鳥氐聲𪁪音󲍻講反氐音底泥",
    "T54n2128_072:0773b22": "反字書又從至作鵄音義皆同。",
    "T54n2128_072:0773b23": "分析星曆反顧野王云析分也考聲云析剖也說文云破木也從木斤會意字也。",
    "T54n2128_072:0773b24": "3 第三卷第三卷",
    "T54n2128_072:0773c01": "撞擊上濁江反顧野王云撞亦擊也廣疋云撞刺也說文云撞手擊也從手童聲卂音信下經亦反孔注尚書云擊",
    "T54n2128_072:0773c02": "拊也顧野王云擊打也攻也司馬彪注莊子擊猶動也說文從手𣪠聲𣪠音同上。",
    "T54n2128_072:0773c03": "竅隙上輕要反鄭注禮記云竅孔也說文云空也從穴敫聲敫音叫下卿逆反顧野王云隙穿穴也說文云壁際孔",
    "T54n2128_072:0773c04": "也從𨸏󲱗聲󲱗音同上。",
    "T54n2128_072:0773c05": "然藉情夜反應劭云薦席之藉也說文云藉祭也從草稓聲也稓音寂也。",
    "T54n2128_072:0773c06": "防援上符亡反鄭箋詩云防亦援也說文云防隄也從𨸏方聲也袁願反國語云為四隣之援也左氏傳云要結大",
    "T54n2128_072:0773c07": "援是也說文從手爰聲也。",
    "T54n2128_072:0773c08": "4 第四卷第四卷",
    "T54n2128_072:0773c09": "齅甞上休又反論語云三齅而作說文云以鼻就臭也從鼻臭聲臭音醜獸反。",
    "T54n2128_072:0773c10": "頗胝迦上破波反中置離反梵語也古譯云頗黎似水晶又非水晶然亦其類。",
    "T54n2128_072:0773c11": "眼瞼劫奄反桂苑珠叢云瞼目邊皮也文字典說云瞼目外皮也考聲云瞼眼瞼也說文從目僉聲僉妾閻反。",
    "T54n2128_072:0773c12": "鵂鶹上音依下音留即晝伏夜飛以鳴聲為名也或曰𪈧𪃶怪鳥也並形聲字。",
    "T54n2128_072:0773c13": "躊躇上宙留反下紓廬反考聲云躊躇不行也又云徘徊也韓詩外傳云搔首躊躇是也古今正字躊躇言猶豫也",
    "T54n2128_072:0773c14": "並從足壽著皆聲。",
    "T54n2128_072:0773c15": "滑澀上還八反廣疋云滑媄也說文云滑利也從水骨聲媄音美下森戢反王逸注楚辭云澀難也郭注方言云歰",
    "T54n2128_072:0773c16": "猶𠫤也說文云歰不滑也從四止二正二倒或作濇論文從水作澀俗字非也。",
    "T54n2128_072:0773c17": "荾花髓遺反考聲云荾者胡荾香菜名也說文云荾可以香口也從草夋聲也夋音七旬反。",
    "T54n2128_072:0773c18": "樺木上華化反考聲云樺木名也字書作樗又作檴說文云樺木也從木華聲。",
    "T54n2128_072:0773c19": "指𡕏桑朗反埤蒼云𡕏鼓凡木也文字典說文云𡕏鼓身也從壺桑聲也壺音胡也。",
    "T54n2128_072:0773c20": "指𩎽下覃蛤反聲類作㧺指㧺也考聲云𩎽䪏耎皃也䪏音納古今正字云𩎽不穿也從韋沓聲沓音同上又從革",
    "T54n2128_072:0773c21": "作鞜通用也。",
    "T54n2128_072:0773c22": "5 第五卷第五卷",
    "T54n2128_072:0773c23": "牆壍上匠羊反顧野王云牆垣也左傳云人之有牆以敝惡也說文云牆垣蔽也從嗇爿聲也嗇音使力反爿音牆",
    "T54n2128_072:0773c24": "下千艷反廣雅云壍坑也顧野王云今謂城池為塹也古今正字從土斬聲也。",
    "T54n2128_072:0774a01": "齒𦠍下昂各反考聲云𦠍齗𦠍也說文作谷音巨脚反谷口阿也象形字論文作𦠍俗字傳用也。",
    "T54n2128_072:0774a02": "手腋盈益反埤蒼云腋在肘後也說文云腋猶胳也從肉夜聲也胳音各聲。",
    "T54n2128_072:0774a03": "吞嚼牆略反淮南子云嚼之無味不能入喉也廣雅云嚼茹也文字典說云嚼亦咀也從口爵聲咀牆預反。",
    "T54n2128_072:0774a04": "礠石字資反埤蒼云礠亦石也古今正字云礠石鐵石也從石慈聲也又作磁。",
    "T54n2128_072:0774a05": "6 第六卷第六卷",
    "T54n2128_072:0774a06": "謫罰上嘲革反杜注左傳云讁譴也賈逵注國語云謫咎也文字典說云謫責也亦罰也從言啇聲啇音的。",
    "T54n2128_072:0774a07": "勇悍上容踵反顧野王云勇謂果敢決斷也左傳云率義之謂勇證法云知𣦸不避曰勇說文從力甬聲甬音涌",
    "T54n2128_072:0774a08": "論文作勇俗字非也下寒旦反蒼頡云悍桀也顧野王云食肉者勇敢而悍也說文悍亦勇也從心旱聲桀音䖍𦽆反。",
    "T54n2128_072:0774a09": "𧄼瞢上騰隥反下墨堋反考聲云𧀧𧄼臥初起皃也悶也𧀧音稜杜注左傳云瞢悶也文字典說云瞢目不明也從",
    "T54n2128_072:0774a10": "𦭝從旬旬胡絹反。",
    "T54n2128_072:0774a11": "瞢憒上墨崩反下瑰對反蒼頡篇云憒亂皃也說文云憒亦亂也從心從貴聲也。",
    "T54n2128_072:0774a12": "顧眄下眠見反方言云秦晉之間以視為眄也說文云󱌁斜視也從目丐聲也丐綿淀反。",
    "T54n2128_072:0774a13": "確執上腔角反韓康伯注周易云確堅皃也字統云確擊也堅也考聲云確堅固皃也從石隺聲也隺音同上也。",
    "T54n2128_072:0774a14": "傲逸上敖誥反廣雅云傲慢也杜注左傳云傲不敬也文字典說云倨傲也從人敖音五高又。",
    "T54n2128_072:0774a15": "幖幟上必遙反下鴟至反廣雅云幟幡也考聲云幟記也古今正字從中戠蒸食反聲。",
    "T54n2128_072:0774a16": "7 第七卷第七卷",
    "T54n2128_072:0774a17": "隁江上焉幰反顧野王云隁所以畜水也考聲云隁塞也古今正字從𨸏匽聲匽音上同論文作堰俗字通用。",
    "T54n2128_072:0774a18": "僵仆上脚香反下朋北反考聲前倒也聲類云僵僨也文字典說云僵亦仆也仆亦僵也並從人畺卜皆聲也畺音",
    "T54n2128_072:0774a19": "同上作仆又音赴訓同僨甫運反。",
    "T54n2128_072:0774a20": "8 第八卷第八卷",
    "T54n2128_072:0774a21": "殟遮界上溫骨反梵語也。",
    "T54n2128_072:0774a22": "𧙃阿壹伊上阿可反次阿箇反下因逸反並梵語也。",
    "T54n2128_072:0774a23": "9 第九卷第九卷無難字可音",
    "T54n2128_072:0774a24": "10 第十卷第十卷",
    "T54n2128_072:0774b01": "無濫藍啖反顧野王云濫亦汎濫也考聲云濫假也不謹也失也盜也說文云失評之濫也從水監聲也。",
    "T54n2128_072:0774b02": "寬陿咸甲反尚書云無自廣以陿人也字林云陿猶隘也文字典說云陿迫隘不廣也從𨸏匧聲匧謙叶反。",
    "T54n2128_072:0774b03": "11 第十一卷第十一卷",
    "T54n2128_072:0774b04": "花蔕丁計反考聲云蔕果子反葉所糸也說文蔕者瓜果當蔕也從草帶也。",
    "T54n2128_072:0774b05": "咄哉上敦骨反考聲云咄歎也訶也說文云咄舉言相謂也從口出聲也。",
    "T54n2128_072:0774b06": "撥世上般末反左傳云撥猶絕也考聲云撥却也除也說文云撥活也從手發聲。",
    "T54n2128_072:0774b07": "乾燥蘇到反周易云火就燥也說文從火喿聲喿音同上。",
    "T54n2128_072:0774b08": "不爛闌旦反呂氏春秋云熟而不爛也說文云爛亦熟也從火闌聲。",
    "T54n2128_072:0774b09": "浸潤上子泌反顧野王云浸猶漸也又云浸沈也字書或為𥧲又作浸文字典說浸謂引水之所灌也從水𠬶聲𠬶",
    "T54n2128_072:0774b10": "音且荏反。",
    "T54n2128_072:0774b11": "力羸累危反杜注左傳云羸猶弱也賈逵注國語云羸病也廣雅云羸極也字書云羸疲也說文羸瘦也從羊𣎆聲",
    "T54n2128_072:0774b12": "也𣎆音盧和反。",
    "T54n2128_072:0774b13": "12 第十二卷第十二卷",
    "T54n2128_072:0774b14": "纔發心上昨來反考聲云纔暫也顧野王云纔猶僅也音近也古今正字云纔淺也從糸毚聲毚音士咸反。",
    "T54n2128_072:0774b15": "若膩尼利反王逸注楚辭云膩滑也考聲云膩有脂垢也說文云肥膩也從肉貳聲。",
    "T54n2128_072:0774b16": "卵𣫘腔角反考聲云卵空皮也言其形變留空󱽏也桂苑珠叢云󱽏孚也即鳥夘之外皮也古今正字從卵𣪊聲也",
    "T54n2128_072:0774b17": "󲑊音同上。",
    "T54n2128_072:0774b18": "蛾蚊上五何反大戴禮云蟲食桑者有絲而為蛾也考聲云飛蟲也謂其蟲變形而飛也說文從虫我聲下武分反",
    "T54n2128_072:0774b19": "俗字也字統云作𧊈齧人飛蟲也說文從虫民聲論文作蚊俗字通用之也。",
    "T54n2128_072:0774b20": "蚰蜒上以周反下以旃反方言自關東而謂之螾蜒說文蚰蜒亦曰蝘蜒也並從虫由延皆聲螾音引蝘音蝘也。",
    "T54n2128_072:0774b21": "13 第十三卷第十三卷",
    "T54n2128_072:0774b22": "蚇蠖注郭反郭注爾雅云蝍𧑙也周易蚇蠖之屈以求伸也說文云蚇蠖者屈伸蟲也從虫蒦聲于𭸴反蝍音即𧑙",
    "T54n2128_072:0774b23": "音子六反。",
    "T54n2128_072:0774b24": "頞縛界上安漢反梵語。",
    "T54n2128_072:0774c01": "左脅杴業反左傳云聞其駢脅也考聲云脅者肋也說文云脅在兩旁也從肉劦聲劦音叶肋音勒。",
    "T54n2128_072:0774c02": "風飃匹標反郭注爾疋云飄暴起之風也詩云匪風飄𠔃說文云飄迴風也從風票聲票必遙反論文作飄通用也。",
    "T54n2128_072:0774c03": "14 第十四卷第十四卷無字可音",
    "T54n2128_072:0774c04": "15 第十五卷第十五卷",
    "T54n2128_072:0774c05": "咀嚼上才與反上林賦云咀嚼䔖藕也蒼頡篇云咀猶噍也說文云咀含味也從口且聲或作齟下牆略反前第五",
    "T54n2128_072:0774c06": "卷已與訓釋也。",
    "T54n2128_072:0774c07": "不攬勒敢反王逸注楚辭云攬持也顧野王云攬物引類也古今正字攬撮持也從手覽聲覽音同上或作㩜古文",
    "T54n2128_072:0774c08": "作擥也。",
    "T54n2128_072:0774c09": "互相上胡故反顧野王云互謂更遞也考聲云互猶交互也說文云互可以收繩也象形字中象手所推握也古文",
    "T54n2128_072:0774c10": "作䇘同用也。",
    "T54n2128_072:0774c11": "瞬動上水閏反俗字也莊子云終日視而目不瞬說文作瞚開闔目數搖也從目寅聲也。",
    "T54n2128_072:0774c12": "欻然上熏鬱反𦵮綜注西京賦云欻忽也文字典說云欻者忽起皃也說文云有所吹起也從欠炎聲。",
    "T54n2128_072:0774c13": "16 第十六卷第十六卷",
    "T54n2128_072:0774c14": "蟠結上扶瞞反鄭注禮記云蟠猶委結也顧野王云蟠紆迥轉也廣雅云蟠從曲也方言云龍未昇天者曰蟠龍也",
    "T54n2128_072:0774c15": "說文從虫番音幡也。",
    "T54n2128_072:0774c16": "如篅是專反許叔重注淮南子云篅即𥫱音鈍也考聲云篅竹倉也說文云篅以竹圓盛穀也從竹耑聲亦作圌同",
    "T54n2128_072:0774c17": "用也耑音端也。",
    "T54n2128_072:0774c18": "朅地洛迦上騫蘖反梵語七金山之一名是也。",
    "T54n2128_072:0774c19": "矩拉婆洲上俱宇反次藍荅反梵語也。",
    "T54n2128_072:0774c20": "煻煨上蕩郎反下烏迴反考聲云煻者灰兼細火也文字典說云燒餘煨燼也並從火唐畏皆是聲也。",
    "T54n2128_072:0774c21": "索拼上󲕑作反顧野王云糾繩曰索也楚辭云并細絲以為索文戴云十尋曰索也古今正字從糸󲨽聲󲨽音甫勿",
    "T54n2128_072:0774c22": "反下補庚反孔注尚書云拼使也考聲云拼撣也韻詮絣繩振墨也爾雅云拼從也古今正字從手并聲。",
    "T54n2128_072:0774c23": "槎瀨上乍沙反考聲云槎水中流木也古今正字從木差聲也經文作󱨋亦同下來帶反王逸注楚辭云瀨亦湍瀨",
    "T54n2128_072:0774c24": "也漢書云吳楚謂之瀨也古今正字云瀨水流沙上也從水賴聲也。",
    "T54n2128_072:0775a01": "臭澀上醜狩反說文禽走齅而知其跡者犬也故從犬從自自古鼻字也會意字下森戢反前第四卷已具釋也。",
    "T54n2128_072:0775a02": "㭰利足髓反文字典說云㭰鳥喙也從朿此聲論文作觜通用也朿音七四反。",
    "T54n2128_072:0775a03": "𠯗食上昝荅反字統云入口曰𠯗考聲云𠯗嗍也亦作唼又作𠾱說文從口帀聲帀音同上。",
    "T54n2128_072:0775a04": "銛利上息閻反漢書音義云銛亦利也蒼頡篇云銛鑯也鑯子廉反考聲云銛刀劒刀也文字典說云銳利也從金",
    "T54n2128_072:0775a05": "舌聲也。",
    "T54n2128_072:0775a06": "烏駮邦󲍻反文字典說云駮斑文也從馬交聲。",
    "T54n2128_072:0775a07": "齧首上斫結反禮記云無齧骨說文云齧噬也從齒㓞聲㓞音乙黠反也。",
    "T54n2128_072:0775a08": "齩足上樂狡反說文云齩亦齧也從齒交聲。",
    "T54n2128_072:0775a09": "䶗頸上客牙反廣雅云䶗齧也埤蒼云大齧也文字典說云䶗咬也從齒可聲也。",
    "T54n2128_072:0775a10": "擘腴上拼革反顧野王云手擘破之廣雅云擘分也文字典說云擘破裂也從手辟聲也下庾朱反鄭注禮記云腴",
    "T54n2128_072:0775a11": "肥也說文云腴者腹下肥也從肉臾聲臾音同上。",
    "T54n2128_072:0775a12": "爴腹上歸碧反撿經史及諸字書並無此爴字今以論文爴腹意者以手毀破腹也。",
    "T54n2128_072:0775a13": "搯心上討刀反周書云拔兵搯刃也考聲云搯謂取也說文云搯󲓧音一活反從手舀聲舀音遙小反。",
    "T54n2128_072:0775a14": "摣掣上鮓沙反考聲云摣取也又作󲼲或作󲼱亦作󲑫同古今正字云爪取也從手虘聲虘音昨何反下闡勢反考",
    "T54n2128_072:0775a15": "聲云掣頓拽也文字典說從手制聲又作摯或作𢊏並同也。",
    "T54n2128_072:0775a16": "鑱刺上仕衫反顧野王云鑱謂針刃刺也蒼頡篇云鑱鑿也廣雅云鑱謂之鈹也鈹音普皮反文字典說云鑱錐刀",
    "T54n2128_072:0775a17": "刺也從金毚聲毚音同上下青迹反顧野王云刺謂銳器鑱入人肉中也考聲云刺謂以刃撞也文字典說云刺猶殺也",
    "T54n2128_072:0775a18": "從刀朿聲也朿音匕四反。",
    "T54n2128_072:0775a19": "探啄上塔南反爾雅云探篡孚取也聲類云探深取也說文云遠取也從手罙聲也罙音大感反下竹角反詩云無",
    "T54n2128_072:0775a20": "啄我粟廣雅云啄者齧也說文云啄鳥食也從口豖聲豖丑錄反。",
    "T54n2128_072:0775a21": "刀槍下鵲將反國語云挾其槍也蒼頡篇云槍木兩頭銳也說文云槍銳距也從木倉聲挾音叶也。",
    "T54n2128_072:0775a22": "禦捍下寒旦反杜注左傳云捍衛也捍亦禦也說文云捍被也從手旱聲也。",
    "T54n2128_072:0775a23": "𦞦婆上訶各反梵語也唐云八寒地獄名也是。",
    "T54n2128_072:0775a24": "疱烈云炮皃反許叔重注淮南子上疱面氣瘡也說文作皰同從皮包聲也。",
    "T54n2128_072:0775b01": "剖析上普口反孔注尚書云剖猶分也杜注左傳云謂中分為剖也蒼頡篇云剖亦析也文字典說云判也從刀咅",
    "T54n2128_072:0775b02": "聲音他口反下星積反前第二卷已具訓釋。",
    "T54n2128_072:0775b03": "乖訛下五戈反鄭箋詩云訛偽也孔注尚書云訛偽言也從言化聲亦作譌義同也。",
    "T54n2128_072:0775b04": "踐躡上前翦反鄭注禮記踐履也鄭注論語云󲾘也文字典說云蹋也從足戔聲戔音殘下黏輙反方言云躡登也",
    "T54n2128_072:0775b05": "蒼頡篇云蹀也蹀音牒廣雅云躡履也文字典說云蹈也從足聶聲聶音同上也。",
    "T54n2128_072:0775b06": "畟方上初色反杜注左傳云畟猶側也顧野王云正方也古今正字從田從人反聲也。",
    "T54n2128_072:0775b07": "捔勝上江岳反考聲云捔者專利也略也亦量也字書又作搉也說文云捔亦敲擊也從手角聲。",
    "T54n2128_072:0775b08": "17 第十七卷第十七卷",
    "T54n2128_072:0775b09": "蟣蝨上居󳅅反考聲云蟣者蝨之卵也說文云蝨者齧人蟲也從䖵卂聲䖵音昆卂音信論文作虱俗字通也。",
    "T54n2128_072:0775b10": "穬麥上虢猛反蒼頡篇云穬粟也廣物志云秔有烏秔音黑穬也秔音古衡反說文云穬芒粟也從禾廣聲也。",
    "T54n2128_072:0775b11": "諠諍上毀袁反聲類云諠譁也顧野王云諠譁也文字典說從言宣聲也下責更反顧野王云諍者今以為爭也字",
    "T54n2128_072:0775b12": "書云爭諫也考聲云諍猶爭言也說文云爭止也從言爭聲也。",
    "T54n2128_072:0775b13": "麟角上栗珍反前寶積音義已具釋訖。",
    "T54n2128_072:0775b14": "18-19 第十八卷-第十九卷第十八卷　第十九卷並無字可音訓",
    "T54n2128_072:0775b15": "20 第二十卷第二十卷",
    "T54n2128_072:0775b16": "瘂羊上鵶雅反埤蒼云瘂瘖也考聲云瘂謂不得言也亦作𤺘說文從疒亞聲疒音女厄反也。",
    "T54n2128_072:0775b17": "罝弶上即邪反詩云肅肅兔𦊨傳曰𦊨兔𮊁也郭注爾雅云罝猶遮也文字典說𠔿且聲也下強向反文字典說",
    "T54n2128_072:0775b18": "云弶謂施󱺍於道也從弓京聲也。",
    "T54n2128_072:0775b19": "譏刺上󲻚希反何休注公羊傳云譏猶譴也鄭注禮記云訶察也廣疋云諫也問也亦刺也文字典說從言幾聲",
    "T54n2128_072:0775b20": "也下雌四反毛詩傳云刺責也考聲云刺亦譏也誹也說文從刀朿聲朿音同上論作刾俗字也。",
    "T54n2128_072:0775b21": "兇勃上勗恭反從几從凶聲論文作󰉾誤也下盆沒反考聲勃怒也爾雅云勃作也顧野王云勃暴盛也鄭眾禮記",
    "T54n2128_072:0775b22": "云逆也方言亂也說文云排也從力孛聲孛音同上論從孚作㔜非。",
    "T54n2128_072:0775b23": "21 第二十一卷第二十一卷",
    "T54n2128_072:0775b24": "扇搋下坼加反梵語也不具男根者也。",
    "T54n2128_072:0775c01": "坑阱上客耕反蒼頡篇云坑壑也考聲云坑坎也文字典說云壍也從土亢聲亢音剛下情郢反廣疋云阱亦坑也",
    "T54n2128_072:0775c02": "考聲云穿地陷獸也說文從𨸏井聲論文作穽俗用字也或作弊汬古字也。",
    "T54n2128_072:0775c03": "面皺下鄒救反考聲云皺皮聚也文字典說云皮寬也從皮芻聲芻音測俱反。",
    "T54n2128_072:0775c04": "22 第二十二卷第二十二卷",
    "T54n2128_072:0775c05": "蛇蠍上射遮反考聲云蛇毒蟲也又音他古人巢居穴處之時相問日夜來無蛇乎文字典說從虫它音陀聲論文",
    "T54n2128_072:0775c06": "作虵今之俗字亦通也下軒謁反賈逵注國語云蠍毒也廣雅云蠍蛆螫也博雅云螫蟲施毒也文字典說云蠆蠍異名",
    "T54n2128_072:0775c07": "也從虫歇聲歇音同上蠆音𡍩界反蛆音七余反螫音式亦反。",
    "T54n2128_072:0775c08": "𢤱戾上聾董反下黎帝反論文意剛強之貌也。",
    "T54n2128_072:0775c09": "23 第二十三卷第二十三卷",
    "T54n2128_072:0775c10": "稼穡上加暇反鄭注周禮云種五穀謂之稼文字典說云禾之秀為稼也從禾家聲也下生側反鄭箋詩云斂稅曰",
    "T54n2128_072:0775c11": "穡文字典說云后稷之穡也說文云禾可收曰穡從禾嗇聲。",
    "T54n2128_072:0775c12": "磽确上巧交反下腔角反顧野王云磽堅也孟子云地有𦘺磽是也淮南子云爭處磽确也聲類云磽确礊薄也文",
    "T54n2128_072:0775c13": "字典說云确地瘦瘠也說文磽确亦礊也並從石堯角皆聲礊口戹反。",
    "T54n2128_072:0775c14": "果辢下闌怛反桂苑珠叢云辢辛也考聲云辢辛甚也古今正字從辛朿聲。",
    "T54n2128_072:0775c15": "迄今上欣訖反詩云以迄于今爾雅云迄至也文字典說從辵乞聲辵音丑略也。",
    "T54n2128_072:0775c16": "皰雙上炮皃反前第十六卷已具釋訖。",
    "T54n2128_072:0775c17": "24 第二十四卷第二十四卷",
    "T54n2128_072:0775c18": "殑伽梵語上鯨拯反下鯨佉反。",
    "T54n2128_072:0775c19": "緝句上侵入反鄭箋詩云緝續也詩云穆穆文王緝熙敬止也文字典說云緝績也從糸咠聲咠音侵習反。",
    "T54n2128_072:0775c20": "25 第二十五卷第二十五卷",
    "T54n2128_072:0775c21": "瀑流上袍㡌反文字典說云江河水漲急也說文云疾雨也從水暴聲暴音同上。",
    "T54n2128_072:0775c22": "藹羅伐拏上哀改反下搦加反梵語云龍王名也。",
    "T54n2128_072:0775c23": "26 第二十六卷第二十六卷無難字可音訓",
    "T54n2128_072:0775c24": "27 第二十七卷第二十七卷",
    "T54n2128_072:0776a01": "流軶鸎革反老上記云車人為車軶長六尺也郭璞云轅端𡑅牛領木也文字典說云牛領上曲木也從車戹聲",
    "T54n2128_072:0776a02": "戹音同上論作軛俗字也。",
    "T54n2128_072:0776a03": "躁利上遭譟反鄭注論語云躁不安靜也考聲云躁性急也亦動也謚法云好變動人曰躁文字典說從足喿聲喿",
    "T54n2128_072:0776a04": "音搔竈反。",
    "T54n2128_072:0776a05": "不耐乃代反左傳云而不相耐顧野王云耐猶能也考聲云忍也文字典說謂法度皆從寸寸度不過其法也從而",
    "T54n2128_072:0776a06": "從寸。",
    "T54n2128_072:0776a07": "不諳暗含反東觀漢記云園陵樹孽皆諳其數也文字典說云諳識也從言音聲也。",
    "T54n2128_072:0776a08": "匿巳女力反周禮云案軍匿也杜注春秋云匿亦藏也廣雅匿隱也說文匿亡也從𠃊從一覆之若聲乚音隱。",
    "T54n2128_072:0776a09": "28 第二十八卷第二十八卷",
    "T54n2128_072:0776a10": "𧄼瞢上音騰下墨堋反前第七卷已具訓釋。",
    "T54n2128_072:0776a11": "遲鈍突頓反顧野王云鈍亦遲也史記上之頑鈍者說文鈍亦頑也意不利也從金屯聲也。",
    "T54n2128_072:0776a12": "29 第二十九卷第二十九卷",
    "T54n2128_072:0776a13": "𤯝瘀下於據反考聲云瘀皮肉中疑血也說文云瘀亦積血也從疒於聲疒音女革反。",
    "T54n2128_072:0776a14": "胮脹上璞邦反埤蒼云胮亦脹也文字典說從肉夅聲音戶冬反論文從逄作𮌨俗字也下張亮反杜注左傳云脹",
    "T54n2128_072:0776a15": "謂腹滿也文字典說從肉長聲。",
    "T54n2128_072:0776a16": "驅擯下必仞反司馬彪注莊子云擯棄也史記云相與排擯也文字典說從手賓聲也。",
    "T54n2128_072:0776a17": "𩍁囊上脾拜反顧野王云𩍁所以吹冶火令熾之囊也埤蒼從韋作𩏕文字典說𩍁韋袋吹火者也從韋󲊰聲󲊰音",
    "T54n2128_072:0776a18": "皮祕反論文作㰆古今正字無。",
    "T54n2128_072:0776a19": "髖髀上欵官反埤蒼云臗尻也考聲云𩏕䏶骨也說文髖在髀上也從骨寬聲也亦從肉作臗同尻音考高反䏶音",
    "T54n2128_072:0776a20": "陛下瓶米反韻詮云髀即股也內曰股外曰髀禮記云無猒髀也說文云髀在股外也從骨卑聲亦作䠋古文也俗作䏶。",
    "T54n2128_072:0776a21": "脛踝上形逕反孔注論語云脛脚脛也顧野王云腓膓前骨也文字典說云脛脚䯒骨也從肉巠聲巠音經腓音符",
    "T54n2128_072:0776a22": "非反䯒音幸或作踁義同下華瓦反鄭注禮記云踝跟也蒼頡篇云踝在足側也聲類云足跗上內外骨也說文從足果",
    "T54n2128_072:0776a23": "聲論文從肉作腂非也跗方于反。",
    "T54n2128_072:0776a24": "醍醐上第泥反下戶姑反醍醐出酥中至精不凝者也文字典說並從酉從是省及胡聲。",
    "T54n2128_072:0776b01": "畦稻上胡圭反孟子云病乎夏畦劉熙云今俗二十五畝為小畦五十畝為大畦也王逸注楚辭云畦猶區也說文",
    "T54n2128_072:0776b02": "亦云五十畝為畦也從田圭聲。",
    "T54n2128_072:0776b03": "30-34 第三十卷-第三十四卷第三十卷　第三十一卷　第三十二卷",
    "T54n2128_072:0776b04": "　第三十三卷　第三十四卷已上五卷並無難字可音訓",
    "T54n2128_072:0776b05": "35 第三十五卷第三十五卷",
    "T54n2128_072:0776b06": "孳產上子思反文字典說云万物孳萌也萌生也說文云孳乳相生而浸多也從子茲聲。",
    "T54n2128_072:0776b07": "36 第三十六卷第三十六卷",
    "T54n2128_072:0776b08": "驍健上上咬堯反許叔重注淮南子云云驍猶勇也廣雅云驍亦健也說文從馬堯聲。",
    "T54n2128_072:0776b09": "37 第三十七卷第三十七卷",
    "T54n2128_072:0776b10": "軌生上歸委反穀梁傳云軌法則也說文車轍也從車九聲古文作󰹓又作𧗝論文作軓俗字。",
    "T54n2128_072:0776b11": "泛爾上孚梵反考聲云不指定也說文從水乏聲有從凡者非也。",
    "T54n2128_072:0776b12": "38 第三十八卷第三十八卷",
    "T54n2128_072:0776b13": "拘𢷻上音俱下音緣西國果名也。",
    "T54n2128_072:0776b14": "嬈亂上泥鳥反考聲云嬈相戲弄也說文從女堯聲又作嬲亦通也。",
    "T54n2128_072:0776b15": "39 第三十九卷第三十九卷無字可音訓",
    "T54n2128_072:0776b16": "40 第四十卷第四十卷",
    "T54n2128_072:0776b17": "如婆羅痆斯痆儜軋反梵語也舊翻云波羅奈也軋音晏札反。",
    "T54n2128_072:0776b18": "已上玄應音。",
    "T54n2128_072:0776b19": "阿毘曇心論1-3 第一卷-第三卷阿毘曇心論第一卷　第二卷",
    "T54n2128_072:0776b20": "　第三卷已上先並不音",
    "T54n2128_072:0776b21": "4 第四卷第四卷",
    "T54n2128_072:0776b22": "兜率哆殆我反經中或作兜駛多或言兜率陀皆訛也正言覩史多此知足天又云妙足也。",
    "T54n2128_072:0776b23": "梵富樓初禪第二天也此云梵前思益天在梵前行恒思梵天利益因以名也舊言梵先行天亦言梵輔天",
    "T54n2128_072:0776b24": "也先行輔梵王也。",
    "T54n2128_072:0776c01": "法勝阿毘曇心論1 第一卷法勝阿毘曇心論第一卷先不音",
    "T54n2128_072:0776c02": "2 第二卷第二卷玄應撰",
    "T54n2128_072:0776c03": "辮髮三蒼亦編字同蒲典反說文云辮文織也。",
    "T54n2128_072:0776c04": "係在古文繼繫二形同古帝反說文係結束也相繼嗣也。",
    "T54n2128_072:0776c05": "3 第三卷第三卷",
    "T54n2128_072:0776c06": "慣習又作串慣遦三形同古患反爾雅串亦習也。",
    "T54n2128_072:0776c07": "褢孕三蒼云古文懷字下古文𣎜同餘證反說文褢子也廣疋孕娠也謂孕子也含實曰孕從子乃聲。",
    "T54n2128_072:0776c08": "4-5 第四卷-第五卷第四卷　第五卷並先不音",
    "T54n2128_072:0776c09": "6 第六卷第六卷",
    "T54n2128_072:0776c10": "眼眵充支反說文󲳍󱷚眵也今江南呼眵為眵兜也󲳍音莫結反論文作肢非也。",
    "T54n2128_072:0776c11": "雜阿毘曇心論1 第一卷雜阿毘曇心論第一卷玄應撰",
    "T54n2128_072:0776c12": "牟尼經中或作文尼舊譯言仁應云茂泥此云仙通內外謂久在山林修心學道者也。",
    "T54n2128_072:0776c13": "申恕亦言申恕波林此譯云實森謂貞實也。",
    "T54n2128_072:0776c14": "軟中正體作耎同而兖反梵本言沒栗度此譯云耎柔弱。",
    "T54n2128_072:0776c15": "澀滑又作濇同所立反謂不滑也字從四止四止即不通字意也論文作𭱖澁二形非體也。",
    "T54n2128_072:0776c16": "天竺或言身毒或言賢豆皆訛也正言印度印度名曰月月有千名斯一稱也良以彼土聖賢相繼開悟群生照臨",
    "T54n2128_072:0776c17": "如月因以名也一說云賢豆本名因陀羅婆陀那此云主處謂天帝也當以天帝所護故世久号之耳。",
    "T54n2128_072:0776c18": "彌離車或作彌戾車皆訛也正言蔑戾車謂邊夷無所知者也。",
    "T54n2128_072:0776c19": "軍眾居雲反字林軍圍也四千人為軍三千五百人為師字從勹勹音補交反包車為軍帀𠂤為師皆字意也。",
    "T54n2128_072:0776c20": "詰問去質反廣雅詰責也說文詰問也。",
    "T54n2128_072:0776c21": "華󳍹又作花同呼瓜反下梵言磨羅此云󳌃音蠻案西域結󳌃師多用蘇摩那花行列結之以為條貫無問男女貴",
    "T54n2128_072:0776c22": "賤皆此莊嚴或首或身以為飾好諸經中天鬘寶鬘花󳌃亦結󳌃師皆是也論又作𩬞非正體也。",
    "T54n2128_072:0776c23": "摶食徒官反通俗文手團曰摶三蒼摶飯也論文作揣音初委反測廣前人曰揣江南行此音又都果反說文揣量",
    "T54n2128_072:0776c24": "故揣也關中行此音並非此義也。",
    "T54n2128_072:0777a01": "溉之居未反說文溉灌也灌注也。",
    "T54n2128_072:0777a02": "如晴又作腥𡟙二形同自盈反謂不雨也聲類晴雨止也論文作𩄆非也。",
    "T54n2128_072:0777a03": "戶樞齒臾反門臼也爾雅樞謂之椳郭璞曰門戶𡨰樞也廣雅樞本也樞機制動轉之主也椳音五迴反。",
    "T54n2128_072:0777a04": "2 第二卷第二卷",
    "T54n2128_072:0777a05": "猗息於綺反說文倚猶依也廣雅倚因也謂因倚而臥也字從人論文作猗一奇反猗美。",
    "T54n2128_072:0777a06": "躁動又作趮同子到反躁亦動也躁擾也論語言未及之而言謂之躁鄭玄曰謂不安靜也釋名躁燥也言物燥即",
    "T54n2128_072:0777a07": "動而飛揚也。",
    "T54n2128_072:0777a08": "為掉徒弔反字林掉搖也廣疋掉振動也論文作恌非也。",
    "T54n2128_072:0777a09": "心忌梁記反忌難也亦畏也說文忌憎惡也。",
    "T54n2128_072:0777a10": "為嫉古文𧪠㑵二形同情栗反楚辭故興心而嫉妬王逸曰害賢曰嫉害色曰妬也。",
    "T54n2128_072:0777a11": "懈怠古賣反下徒改反爾疋懈怠也集注云懈者極也怠者怠也釋名云懈者解也言骨節解緩也。",
    "T54n2128_072:0777a12": "振旦或作震旦󱁅言真丹皆一也舊譯云漢國經中亦作脂那今作支那此無正翻直云神州之󱹄名。",
    "T54n2128_072:0777a13": "猶豫弋周反下古文與同弋庶反說文隴西謂犬子為猶猶性多豫在人前故凡不決者皆謂之猶豫又尒疋云猶",
    "T54n2128_072:0777a14": "如麂善登水郭璞曰健上樹也。",
    "T54n2128_072:0777a15": "為麋亡皮反麋爛也散壞。",
    "T54n2128_072:0777a16": "戶向許亮反說文向北牖也廣雅󰈧牖也字體從󲺜從口宀音亡仙反。",
    "T54n2128_072:0777a17": "穬麥瓜猛反說文穬芸粟也今呼大麥為穬麥也。",
    "T54n2128_072:0777a18": "拘屢或作句盧舍或云拘樓賖此云五百弓應言俱嚧舍嚧音犖俱反謂大牛鳴音聲聞五里八俱嚧舍為一踰繕",
    "T54n2128_072:0777a19": "那即四十里古者聖王一日所行也。",
    "T54n2128_072:0777a20": "中夭於嬌反說文夭屈也廣雅夭折也釋名云少壯而𣦸曰夭如取物中折也字從大象形不申也不盡天年謂之",
    "T54n2128_072:0777a21": "夭耳。",
    "T54n2128_072:0777a22": "3 第三卷第三卷",
    "T54n2128_072:0777a23": "屠羊達胡反說文屠刳也廣雅屠壞也案屠分割牲肉也。",
    "T54n2128_072:0777a24": "司獵廣雅司主也說文臣司事於外也反后為司字意。",
    "T54n2128_072:0777b01": "聽訟他定反周禮以五聲聽獄求情一曰形聽二曰色聽三曰氣聽四曰耳聽五曰目聽聽謂察是非也說文訟爭。",
    "T54n2128_072:0777b02": "齋戒古文作誡同古薤反易云以此齋戒韓康伯曰洒心曰齋防患曰戒字林齋戒潔也齋亦齊也廣雅戒備也字",
    "T54n2128_072:0777b03": "從廾持戈以戒不虞也廾音拱又作拜同也。",
    "T54n2128_072:0777b04": "婆羅門此言訛略也應云婆羅賀摩拏此義云承習大法者其人種類自云從梵天口生四姓中勝故獨取",
    "T54n2128_072:0777b05": "梵名唯五天竺有諸國即無經中梵志亦此名也正言靜胤言是梵天之苗胤也。",
    "T54n2128_072:0777b06": "剎利應言剎帝利此譯云土田主也謂王族貴種是也。",
    "T54n2128_072:0777b07": "鞞舍陛奚反正言吠舍此云坐謂坐賈也案天竺工俗多重寶貨此營求積財巨億坐而出納故以名焉。",
    "T54n2128_072:0777b08": "首陀應言戍達羅謂田農官學者也此等四族國之大姓也。",
    "T54n2128_072:0777b09": "資以姊私反廣雅資用也取也亦成之也。",
    "T54n2128_072:0777b10": "鬱單曰或言鬱怛羅越或作鬱多羅拘樓或云都多羅鳩留正言鬱怛羅究溜此譯云高上作謂高上於餘",
    "T54n2128_072:0777b11": "方也亦言勝洲鳩留此云作亦云姓未詳何義立名。",
    "T54n2128_072:0777b12": "閻浮提或言剡浮洲或言譫浮洲或云贍部洲閻浮者從樹為名提者略也應言提鞞波此云洲譫音之合",
    "T54n2128_072:0777b13": "反。",
    "T54n2128_072:0777b14": "弗婆提或名弗于逮或信弗毘提訶或云通利婆鼻提賀逋利婆此云前鼻提賀此云離體。",
    "T54n2128_072:0777b15": "瞿陀尼或作俱耶尼或云瞿耶尼或言瞿伽尼皆訛也瞿此云牛陀尼此云取與以彼多牛用牛市易如此",
    "T54n2128_072:0777b16": "間用錢帛等或云有石牛也。",
    "T54n2128_072:0777b17": "茨棘自資反尒疋茨一名蒺蔾郭璞曰布地蔓生細葉子有三角刺人者也。",
    "T54n2128_072:0777b18": "瘜肉方言作𦞜同思力反說文瘜奇肉也三蒼惡肉論文作息非體也。",
    "T54n2128_072:0777b19": "作模又作摹同莫奴反規模也模法也謂掩取象也。",
    "T54n2128_072:0777b20": "4 第四卷第四卷",
    "T54n2128_072:0777b21": "言㧗側氏子禮二反說文㧗撠也撠音居逆反謂撠撮取也通俗文掣挽曰㧗。",
    "T54n2128_072:0777b22": "乳嬰而主反說文人及鳥生子曰乳三蒼乳子也子養也嬰音於盈反三蒼女曰嬰男曰兒釋名云人始生曰嬰兒",
    "T54n2128_072:0777b23": "胸前曰嬰投之嬰前而乳養之故謂嬰兒也。",
    "T54n2128_072:0777b24": "有㧖又作󳆧同焉革反所以㧖牛領者也㧖亦槅也。",
    "T54n2128_072:0777c01": "泄漏思列反廣雅泄溢也亦發也漏也。",
    "T54n2128_072:0777c02": "興蕖此言訛也應言興虞興字冝借音嫣蠅反出關烏茶婆他那國彼土人常所食者也此方相傳以為蕓薹非也",
    "T54n2128_072:0777c03": "嫣音虛延反。",
    "T54n2128_072:0777c04": "蚖蛇古文作螈字林五官反虵醫也崔豹古今注蠑螈一名蛇醫大者長三尺其色玄紳善魅人一名玄螈漢書云",
    "T54n2128_072:0777c05": "玄蚖韋昭曰玄黑蚖蜥蜴也經中黑蚖疑此物也而不言毒害人未詳的是諸經亦作虺吁鬼反毒蟲也一身兩口頭尾",
    "T54n2128_072:0777c06": "相似。",
    "T54n2128_072:0777c07": "5 第五卷第五卷",
    "T54n2128_072:0777c08": "飃薄蒲莫反薄迫也風近迫之曰薄。",
    "T54n2128_072:0777c09": "瘀壞於慮反說文瘀積血也廣雅瘀病也論文作淤泥滓。",
    "T54n2128_072:0777c10": "所螫書亦反說文蟲行毒也關西行此音叉呼各反山東行此音蜇知列反東西通語也。",
    "T54n2128_072:0777c11": "防邏力賀反戍屬也謂遊兵以禦寇者也亦循行非違事也。",
    "T54n2128_072:0777c12": "小迸又作跰𧼲三形同補諍反迸散也走也江南言𧻓𨘧𨘧音讚。",
    "T54n2128_072:0777c13": "折樓蟲一名尋桑亦名蚇蠖或云桑闔或云步屈。",
    "T54n2128_072:0777c14": "穌息先胡反聲類更生曰穌亦休息也謂更息也。",
    "T54n2128_072:0777c15": "登祚徂故反祚位也國語天地之所祚賈逵曰祚祿也。",
    "T54n2128_072:0777c16": "6 第六卷第六卷無音",
    "T54n2128_072:0777c17": "7 第七卷第七卷",
    "T54n2128_072:0777c18": "毘陀或言韋陀皆訛之應言鞞陀此云分也亦云知也四名者一名阿由此云命謂醫方諸事二名夜殊謂祭祀",
    "T54n2128_072:0777c19": "也三名婆磨此云等謂國儀卜相音樂戰法諸事四名阿闍婆拏謂呪術也此四是梵天所說若是梵種生滿七歲就師",
    "T54n2128_072:0777c20": "學之學成即作國師為人主所敬梵天孫毘耶娑仙人又作八鞞陀也。",
    "T54n2128_072:0777c21": "所度唐各反度量也廣雅度揆也亦測也。",
    "T54n2128_072:0777c22": "支提又名脂帝浮圖此云聚相謂累石等高以為相或言方墳或言廟皆隨義釋。",
    "T54n2128_072:0777c23": "8 第八卷第八卷",
    "T54n2128_072:0777c24": "脛骨又作踁同下定反說文脛脚胻也胻音下孟反今江南呼脛為胻山東曰胻󲍅󲍅音丈孟反脛胻俱是膝下",
    "T54n2128_072:0778a01": "兩骨之名也釋名脛莖也直而下如物莖也。",
    "T54n2128_072:0778a02": "髖骨又作臗同口桓反埤蒼臗尻也說文臗髀上也論文作寬非體也。",
    "T54n2128_072:0778a03": "髎骨力遙反字林八髎也通俗文尻骨謂之八髎論文作膫脂膏也膫非此用。",
    "T54n2128_072:0778a04": "五穀案禮記月令天子春食麥鄭玄曰麥實有孚甲屬木夏食菽豆也菽實孚甲堅全屬水季夏食稷五穀之長屬",
    "T54n2128_072:0778a05": "土土中央秋食麻麻實有文理屬金冬食黍秀秀舒散屬火皆順時而食之以安其性也。",
    "T54n2128_072:0778a06": "9 第九卷第九卷",
    "T54n2128_072:0778a07": "極鄙補美反鄙惡也廣疋鄙恥羞愧。",
    "T54n2128_072:0778a08": "所稟補錦反說文稟賜也廣疋稟與也。",
    "T54n2128_072:0778a09": "隄䧜古文䧑同都奚下徒郎反說文隄䧜也尒疋隄謂之梁李巡曰隄防也障也漢音無隄之與韋昭曰積土為封",
    "T54n2128_072:0778a10": "限也。",
    "T54n2128_072:0778a11": "10 第十卷第十卷",
    "T54n2128_072:0778a12": "拘鄰賢劫經作居倫大哀經作俱輪或作居鄰皆梵言訛此譯云本際第一解法者也經中尊者了本際是也普曜",
    "T54n2128_072:0778a13": "經云俱鄰者解本際也阿若者言已知正言解了拘鄰亦姓也此乃憍陳如訛也中本起經云初五人者一名拘鄰二名",
    "T54n2128_072:0778a14": "頗陛三名拔提四名十力迦葉五名摩男拘利也。",
    "T54n2128_072:0778a15": "洋銅以良反謂煮之消爛洋洋然也三蒼洋大水也尒疋洋溢也洋溢眾多也取其義也。",
    "T54n2128_072:0778a16": "如拒其呂反此外道瓶圓如瓠無足以三杖交之舉於瓶也諸經中或作三奇立拒或言三叉立拒皆是也。",
    "T54n2128_072:0778a17": "11 第十一卷第十一卷",
    "T54n2128_072:0778a18": "饑饉古文𩚮同凡治反下奇鎮反尒疋穀不熟為飢蔬不熟為饉蔬菜也李巡注云凡可食之菜皆不熟曰饉又春",
    "T54n2128_072:0778a19": "秋穀梁傳曰二穀不升曰飢三穀不升曰饉五穀不升謂之大饑升登也登成也。",
    "T54n2128_072:0778a20": "呵梨勒此云天主持來此果為藥功用至多如此間人參石斛等無所不入也。",
    "T54n2128_072:0778a21": "撰集三蒼作󳆪同助免反廣雅撰定撰亦述也申述音示聿反述謂訓其義理也尒疋述修也循行也。",
    "T54n2128_072:0778a22": "一切經音義卷第七十二"
}