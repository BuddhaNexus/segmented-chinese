{
    "X25n0510_001:0905b04": "萬靈蠢蠢。率皆以無上道。作文字解。吾佛惺惺。即以",
    "X25n0510_001:0905b05": "文字。發明心地。說三藏十二部經。大包法界。細入微",
    "X25n0510_001:0905b06": "塵。謂太虗在人心中。只如一塵一毫毛裡。有無量佛",
    "X25n0510_001:0905b07": "世界。佛之大慈。於大千世界中。無一物不度。必至度",
    "X25n0510_001:0905b08": "盡眾生而後已。大哉法王。不圖復有此五千四百卷",
    "X25n0510_001:0905b09": "不可思議之無量法寶也。經來東土。已數千年。至今",
    "X25n0510_001:0905b10": "盛行於世者。無如金剛經。誠以此經言簡義精。乃反",
    "X25n0510_001:0905b11": "約之道也。愚常於參究之下。拜讀是經。不啻完如渾",
    "X25n0510_001:0905b12": "璞。細若剝蕉。盖以人欲盡淨。而天理流行。剝盡蕉心。",
    "X25n0510_001:0905b13": "方覺妙手。空空乃洗心之一大法也。金剛經又稱功",
    "X25n0510_001:0905b14": "德經。夫人自無始以來。重重冤親罪福。宛如春蠶作",
    "X25n0510_001:0905b15": "繭。自纏自縛。永無脫離。此經若於蠶以抽絲。忽然頓",
    "X25n0510_001:0905b16": "斷。與人解粘去縛。現出自性天真。便是超凡入聖。一",
    "X25n0510_001:0905b17": "大轉機。而冤親亦解釋平等矣。愚於童時。讀此經。至",
    "X25n0510_001:0905b18": "如是住如是降伏其心。恍然有會。嗣讀古德註解。有",
    "X25n0510_001:0905b19": "訓如是即道者。有謂指下文言者。二俱無過。第禪宗",
    "X25n0510_001:0905b20": "以道在心解。不在於語言文字。我佛說法四十九年。",
    "X25n0510_001:0905b21": "不曾道著一字。却字字皆開示悟入之機。在善會者。",
    "X25n0510_001:0905b22": "於心行路絕。言語道斷時。如人飲水冷暖自知。哭不",
    "X25n0510_001:0905b23": "得。笑不得。方是善讀經者。但此可與知者道。未可以",
    "X25n0510_001:0905b24": "概語人也。同參謝子。於此道得印心焉。愽綜羣經十",
    "X25n0510_001:0905c01": "餘載。自信見道親切。且當仁不讓。於是發擔荷心。即",
    "X25n0510_001:0905c02": "以掛壁之口。摩空之手。註成金剛經易解一部。見示。",
    "X25n0510_001:0905c03": "第見其語語妙諦。字字真詮。開人悟入之機。如穿成",
    "X25n0510_001:0905c04": "一串摩尼。實有點睛破壁之妙。又如無縫天衣。圓轉",
    "X25n0510_001:0905c05": "無痕。真古今一大快事。而不愧為易解者矣。苟得此",
    "X25n0510_001:0905c06": "而讀之。未悟者。可由之而見道。即已悟者。亦可藉此",
    "X25n0510_001:0905c07": "以證明。默識心通。人牛不見。將見四相俱遣。不啻衣",
    "X25n0510_001:0905c08": "珠在手。即紹佛鎡基。道統有在。自當慶快平生。卓絕",
    "X25n0510_001:0905c09": "今古矣。世有識者。必不以愚言為河漢也。是為序。",
    "X25n0510_001:0905c10": "光緒己丑莫春珠浦南宗後裔來雲子唐養愚譔",
    "X25n0510_001:0905c17": "余於內典。素未宣究。初不知其道。為何如也。迨槖筆",
    "X25n0510_001:0905c18": "從軍。與貫三謝子。共事一方。晨夕清談。多所啟發。稔",
    "X25n0510_001:0905c19": "為出塵之士。而非世俗常談也。相從既久。乃知三教",
    "X25n0510_001:0905c20": "大道。靡不精研貫徹。而於釋氏經論。尤深造焉。始恍",
    "X25n0510_001:0905c21": "然其含光隱耀。淡然寡營者。良有以也。每謂。人生數",
    "X25n0510_001:0905c22": "十年。殫精神。竭智慮。以愽身家。溫飽虗生浪死。悲苦",
    "X25n0510_001:0905c23": "相尋。於此而不思出離。殊為可惜。況我輩。重以劫外",
    "X25n0510_001:0905c24": "餘生。滄桑掁觸者哉。(余)聞之而不禁怦然心動也。因",
    "X25n0510_001:0906a01": "取石註金剛經一部。教余誦習研求。自然獲益。乃初",
    "X25n0510_001:0906a02": "閱時。苾然不解。雖經質問。亦未了了。迨行持既久。昔",
    "X25n0510_001:0906a03": "所不解者。今則解之。昔所能解者。今則更進一層矣。",
    "X25n0510_001:0906a04": "久久參尋。愈索愈奇。心地日進乎精明。方知此經之",
    "X25n0510_001:0906a05": "妙。有不可以言語形容者。大哉佛慈。於大千世界中。",
    "X25n0510_001:0906a06": "一切含靈蠢動。無不普度。必至普度眾生而後已。誠",
    "X25n0510_001:0906a07": "哉是言。洵非虗語。第經中又謂。若有眾生如來度者。",
    "X25n0510_001:0906a08": "如來即有我人眾生壽者。盖言人當見性自度。佛所",
    "X25n0510_001:0906a09": "說經。不過為人解粘去縛。並無實法與人。故云我所",
    "X25n0510_001:0906a10": "說法。如筏喻者。今則去佛漸遠。知識難逢。倘不藉經",
    "X25n0510_001:0906a11": "中文字。以自參究。亦何由自度哉。余故讀經。至無我",
    "X25n0510_001:0906a12": "相人相眾生相壽者相。而知四相不除。終難進益。吾",
    "X25n0510_001:0906a13": "人妄念紛紜。必須掃盡萬緣。如斷一握亂絲。一斷俱",
    "X25n0510_001:0906a14": "斷。與道方有相應分。又經中應無所住。應如是住。如",
    "X25n0510_001:0906a15": "是降伏其心等語。大有深意。須細加玩味。方見洗心",
    "X25n0510_001:0906a16": "要法。但行之既久。自然天真發現。有不期然而然者。",
    "X25n0510_001:0906a17": "此非箇中人不知。第經旨甚深。非藉指示。猝難領解。",
    "X25n0510_001:0906a18": "今謝子以慧心慧性十餘年。精參默契。造詣功深。一",
    "X25n0510_001:0906a19": "旦發擔荷心。即用點睛之手。註成金剛經易解一部。",
    "X25n0510_001:0906a20": "言雖淺近。而於圓通妙諦。指陳簡要。真足開人悟入",
    "X25n0510_001:0906a21": "之機。而使後之學者。共得津梁。同登覺路。實古今來",
    "X25n0510_001:0906a22": "一大快事。普願見聞同修同證。他日靈山會上。共結",
    "X25n0510_001:0906a23": "善緣。蔗不負一片婆心為先導耳。(余)久借他山。深資",
    "X25n0510_001:0906a24": "麗澤。茲因經註梓成。故略敘其緣起。佈告同人。以共",
    "X25n0510_001:0906b01": "慶云。",
    "X25n0510_001:0906b02": "光緒己丑莫春月上浣真州圓覺居士劉紹南敬序",
    "X25n0510_001:0906b09": "金剛經者。乃諸佛之心源。眾生之慧命也。故其指陳",
    "X25n0510_001:0906b10": "心法。簡要詳明。掃盡浮詞。獨標正覺。盖自佛法西來。",
    "X25n0510_001:0906b11": "從上單傳之旨。莫不以此為入道之梯航。誠法寶也。",
    "X25n0510_001:0906b12": "迨臨濟諸公出。而創禪機。施棒喝。不立語言。直指見",
    "X25n0510_001:0906b13": "性。一切經典。直欲束之高閣。雖若別開生面。寔由參",
    "X25n0510_001:0906b14": "學之流。不務觀心。徒事向外馳求。致蹈說食數寶之",
    "X25n0510_001:0906b15": "譏。故令暫息外緣。使之斬斷葛藤。真常獨露。特救一",
    "X25n0510_001:0906b16": "時之弊耳。是則非經之過。而不善誦習者之過也。故",
    "X25n0510_001:0906b17": "在唐時。此經註解已有八百餘家。誠以此經為入道",
    "X25n0510_001:0906b18": "之梯航。而研心之先務也。顧諸註或出或沒。或存或",
    "X25n0510_001:0906b19": "亡。不復并見於世。今所存者。尚數十家。如天親菩薩。",
    "X25n0510_001:0906b20": "及諸大德論註。或禪或教。闡揚佛旨。無不曲盡精微。",
    "X25n0510_001:0906b21": "各臻其妙。但其詞意幽深。殊非初機所易曉。今此經",
    "X25n0510_001:0906b22": "遍海內。幾於家誦戶習。然欲求其暢明宗旨。由之入",
    "X25n0510_001:0906b23": "道者。卒不多覯。豈非以甚深般若研窮不易。而又乏",
    "X25n0510_001:0906b24": "導引之具歟。近世惟石天基先生註解此經。最為詳",
    "X25n0510_001:0906c01": "盡。但覺迂拘。未易使人頓悟。(僕)於此經。夙耽誦習。暇",
    "X25n0510_001:0906c02": "輙搜求旨趣。又得益友切磋。故雖資性庸愚。亦似微",
    "X25n0510_001:0906c03": "有所得。爰不揣固陋。註成全部。顏之曰易解。於中頗",
    "X25n0510_001:0906c04": "復引申圓義。或者謂此經屬頓教所攝。今乃附麗于",
    "X25n0510_001:0906c05": "圓宗。不與古判相刺謬乎。然法華稱三獸渡河。三車",
    "X25n0510_001:0906c06": "出宅。法無二致。殊異在人。讀是經者。苟能默契旁通。",
    "X25n0510_001:0906c07": "則由頓入圓。非為分外。凡所註詞。除訓詁故。寔外悉",
    "X25n0510_001:0906c08": "皆自抒管見。概不拾人牙慧。標窃貪功。一切經論。亦",
    "X25n0510_001:0906c09": "不敢繁稱博引。使人易生煩厭。而窒靈機。有志探元",
    "X25n0510_001:0906c10": "者。或可藉以當老馬之助焉。特是聞見寡陋。矢口談",
    "X25n0510_001:0906c11": "經。不免妄言之咎。倘有高明辱而教之。則幸甚。",
    "X25n0510_001:0906c12": "光緒十五年歲次己丑三月之望毗陵居士謝承謨",
    "X25n0510_001:0906c13": "貫三氏序",
    "X25n0510_001:0906c19": " 緒言",
    "X25n0510_001:0906c21": "一此經古德判為頓教。以其直指菩提。別無支蔓故",
    "X25n0510_001:0906c22": "耳。又以一門深入。不偹諸行。故特謂之頓而不謂",
    "X25n0510_001:0906c23": "之圓。愚謂。此經頓而兼圓。何則。經中雖一往明空。",
    "X25n0510_001:0906c24": "而復云於法不說斷滅相。夫斷滅不存。乃中道也。",
    "X25n0510_001:0907a01": "中即圓義。又云。如來所得阿耨多羅三藐三菩提。",
    "X25n0510_001:0907a02": "於是中無實無虗。無實無虗。則有無不立。有無不",
    "X25n0510_001:0907a03": "立。即非有非無。非有非無。即有無兼該。有無兼該。",
    "X25n0510_001:0907a04": "即雙照雙泯。乃至離即離非。是即非即。開權顯寔。",
    "X25n0510_001:0907a05": "即實而權。為實施權。即權而實。是則頓中有圓也。",
    "X25n0510_001:0907a06": "至如佛說第一波羅蜜。即非第一波羅蜜。是名第",
    "X25n0510_001:0907a07": "一波羅蜜。三句之類。經中甚多。若從而推廣之。則",
    "X25n0510_001:0907a08": "三句而亦涵四句之義。非頓而兼圓乎。四句。謂有",
    "X25n0510_001:0907a09": "句。無句。非有非無句。亦有亦無句。第以一門頓入。",
    "X25n0510_001:0907a10": "不具諸法。僅得謂之兼圓。而不得謂之純圓也。然",
    "X25n0510_001:0907a11": "准台宗四教。謂般若帶通別明圓。則兼圓之說。為",
    "X25n0510_001:0907a12": "不誣矣。總之法無定向。深淺由人。智者見之謂之",
    "X25n0510_001:0907a13": "智。仁者見之謂之仁。是在當人領會耳(台宗四教謂藏通別",
    "X25n0510_001:0907a14": "圓也)。",
    "X25n0510_001:0907a15": "依教修觀。此經觀法具偹。層次井然。前云。凡所有",
    "X25n0510_001:0907a16": "相。皆是虗妄。若見諸相非相。即見如來。此即空觀。",
    "X25n0510_001:0907a17": "了知一切皆空。法亦如幻故。繼云。汝莫作是念。如",
    "X25n0510_001:0907a18": "來不以具足相故。得阿耨多羅三藐三菩提。此即",
    "X25n0510_001:0907a19": "假觀。了知一切名相。從緣生故。又云。如來所得阿",
    "X25n0510_001:0907a20": "耨多羅三藐三菩提。於是中無寔無虗。此即中觀。",
    "X25n0510_001:0907a21": "了知色即是空。空即是色。一即一切。一切即一故。",
    "X25n0510_001:0907a22": "若欲習是觀法。而能從空入假。由假明中。過去現",
    "X25n0510_001:0907a23": "在未來。三心難覓。我人眾生壽者。四相都融。心心",
    "X25n0510_001:0907a24": "印心。念念非念。便得中道了義。是則由淺入深。漸",
    "X25n0510_001:0907b01": "趨中道。即頓中有漸也。",
    "X25n0510_001:0907b02": "佛法大海。信為能入。故云信為道源功德母。信能",
    "X25n0510_001:0907b03": "長養諸善根。如經中較量功德多寡。及微塵世界",
    "X25n0510_001:0907b04": "之類。寔實非誑。不可以我所未經聞見。便認為甚",
    "X25n0510_001:0907b05": "言之辭。試思金口誠言。豈有虗假。縱一時未能悟",
    "X25n0510_001:0907b06": "徹斯理。亦須諦信不疑。自有一朝。渙然氷釋。到此",
    "X25n0510_001:0907b07": "地位。方知佛語非誑。善願同仁。各宜深信。",
    "X25n0510_001:0907b08": "凡夫畏空執有。二乘厭有取空。畏空執有。謂之常",
    "X25n0510_001:0907b09": "見。厭有取空。謂之斷見。又通謂之倒見。執有執空。",
    "X25n0510_001:0907b10": "兩俱成病。此經為開示利根凡夫。故先破其執相。",
    "X25n0510_001:0907b11": "而節次較量功德。以顯有為福報。終遜無為。離相",
    "X25n0510_001:0907b12": "布施。逈超著相。又恐學人棄有取空。故復策之以",
    "X25n0510_001:0907b13": "不落兩頭。直超無上。盖斷常終成凡外。而離相頓",
    "X25n0510_001:0907b14": "證無生。何去何從。孰得孰失。理自易明。我輩何幸",
    "X25n0510_001:0907b15": "而獲聞此妙法。能無努力進修。以毋負佛慈諄諄",
    "X25n0510_001:0907b16": "明誨。",
    "X25n0510_001:0907b17": "讀經先要明宗。盖一經自有一經宗旨。倘宗旨不",
    "X25n0510_001:0907b18": "明。則馳騖無歸。如此經以無住為宗。但了得無住",
    "X25n0510_001:0907b19": "之旨。便為已得要領。其他多說少說。皆餘緒矣。又",
    "X25n0510_001:0907b20": "佛所說法。多於要妙處。圓轉如環。似無端倪可尋。",
    "X25n0510_001:0907b21": "讀經者。徃往於圓轉迴環之處。茫然無據。己眼不",
    "X25n0510_001:0907b22": "明。且稱為有意搬弄者。所謂正言似反也。不知無",
    "X25n0510_001:0907b23": "上大道。其要妙正在圓轉處。若不如是說。其理終",
    "X25n0510_001:0907b24": "不圓明。宗旨若明。則於迴環層叠之處。縱使羣山",
    "X25n0510_001:0907c01": "萬壑。自能理會。而不為所迷。",
    "X25n0510_001:0907c02": "讀經以明心為上。明心以解義為先。至於持誦經",
    "X25n0510_001:0907c03": "文。不求解悟。祇可薦亡滅罪。作得世間功德而已。",
    "X25n0510_001:0907c04": "若悟法明心。則頓超三界。永除後有。且歷劫冤親。",
    "X25n0510_001:0907c05": "悉皆度脫。顧不偉哉。是則欲明心地。講義不可以",
    "X25n0510_001:0907c06": "不先。由有言以迄無言。自不覺而成正覺。理固然",
    "X25n0510_001:0907c07": "也。惟夙根深厚。一聞千悟者。不在此例。然民鮮能",
    "X25n0510_001:0907c08": "之。",
    "X25n0510_001:0907c09": "讀經非他書可比。餘書惟看讀一過。略能記其梗",
    "X25n0510_001:0907c10": "概。便可不須再讀。讀誦大乘經典。自非聖人。決不",
    "X25n0510_001:0907c11": "能過目便了。必須細心玩味。默意參尋。其義乃出。",
    "X25n0510_001:0907c12": "始則因註而明講解。繼則并不需註。一意深參。久",
    "X25n0510_001:0907c13": "久自發現行。所謂制心一處。無事不辦。到得一旦",
    "X25n0510_001:0907c14": "豁然之後。方知此中妙義無窮。真如飲水。冷煖自",
    "X25n0510_001:0907c15": "知。并不能吐露向人。是為祇可自怡悅。不堪持贈",
    "X25n0510_001:0907c16": "君也。既得一經悟徹。然後更誦他經。自不勞迎刃",
    "X25n0510_001:0907c17": "而解。",
    "X25n0510_001:0907c18": "講解儒書。必有一定之理。不可移易。而佛經則不",
    "X25n0510_001:0907c19": "然。要當不泥不背。是以難耳。故古德云。依又解義。",
    "X25n0510_001:0907c20": "三世佛冤。又云離經一字。便同魔說。讀者。能於不",
    "X25n0510_001:0907c21": "泥不背中。有個入頭處。識得眉橫鼻直。方可與讀",
    "X25n0510_001:0907c22": "是經。",
    "X25n0510_001:0907c23": "經旨甚深。猝難曉解。註經者。若更加以奧衍之辭。",
    "X25n0510_001:0907c24": "仍未能了了。而不便初機。是以今註。概從簡易。讀",
    "X25n0510_001:0908a01": "者。取其意而略其文可也。矧讀經惟求印證。何暇",
    "X25n0510_001:0908a02": "旁求。迨至脫然契證。能所兩忘。恍如雪山中夜。忽",
    "X25n0510_001:0908a03": "睹明星相似。方知窮諸元辨。如一毫置於大虗。竭",
    "X25n0510_001:0908a04": "世樞機。似一滴投於巨壑。雖復珠玉盈前。於己無",
    "X25n0510_001:0908a05": "益。斯時則經且不須。註於何有。但如敲門磚子。不",
    "X25n0510_001:0908a06": "得不借用一番耳。",
    "X25n0510_001:0908a07": "經中較量功德。及執相觀佛之說。徵詰重重。不厭",
    "X25n0510_001:0908a08": "煩瑣。有謂由淺入深。故見重複。有謂緣讀來聽者。",
    "X25n0510_001:0908a09": "佛故申說之。竊以為不然。若謂由淺入深。則細玩",
    "X25n0510_001:0908a10": "前後經旨。其重複處。無大異辭。何云淺深。若謂因",
    "X25n0510_001:0908a11": "續聽重說者。則佛說三藏經典。豈遂無續聽之人。",
    "X25n0510_001:0908a12": "何不聞再三申說。而獨於此經有之。決無是理。誠",
    "X25n0510_001:0908a13": "以說此希有難信之法。佛以慧眼。觀察眾心。非經",
    "X25n0510_001:0908a14": "三五番申說。不能諦信無疑。佛特知之。故不厭其",
    "X25n0510_001:0908a15": "辭之煩。所以為大慈悲也。又佛所言說。多取證於",
    "X25n0510_001:0908a16": "須菩提。以明見無歧異。法如是故。",
    "X25n0510_001:0908a17": "經稱持誦功德。遠勝寶施者。良以信心受持。即是",
    "X25n0510_001:0908a18": "多善根福德因緣。又經義若未能頓悟。但得誦持",
    "X25n0510_001:0908a19": "不懈。其義漸明。自堪證悟。但不可預期速效。迨至",
    "X25n0510_001:0908a20": "悟明之後。雖若經文淺顯。而意義仍自無窮。愈索",
    "X25n0510_001:0908a21": "愈深。愈探愈妙。即終身玩味。終無止境。此經之所",
    "X25n0510_001:0908a22": "以甚奇。而持誦功德。所以殊勝也。至誦經須淨除",
    "X25n0510_001:0908a23": "塵妄。一意精專。字字分明。斯為正軌。不必定求靜",
    "X25n0510_001:0908a24": "室。定須設像。有暇即念。毋待後時。須知佛在心頭。",
    "X25n0510_001:0908b01": "不在外相莊嚴也。",
    "X25n0510_001:0908b02": "三教大道。殊塗同歸。實無二致。經云空除四相。即",
    "X25n0510_001:0908b03": "聖人之四絕。無說即聖人之無言。五戒即五常。三",
    "X25n0510_001:0908b04": "毒即三戒。人我普度。即大學之明新。法施均蒙。即",
    "X25n0510_001:0908b05": "中庸之位育。種種相符。言難罄述。顧謂佛教而有",
    "X25n0510_001:0908b06": "異乎。至於妙道精微。聖人所罕言者。佛則詳言之。",
    "X25n0510_001:0908b07": "我輩生當像季。倘非釋氏之書。則凡精一執中。歸",
    "X25n0510_001:0908b08": "仁位育。與夫一貫無言之旨。何由而明。此東坡所",
    "X25n0510_001:0908b09": "謂學佛而後知儒者。信然。",
    "X25n0510_001:0908b10": "此經如天衣無縫。本無段落可尋。迨天親菩薩。始",
    "X25n0510_001:0908b11": "判為二十七疑。如寶施者。不及持說功德。以須菩",
    "X25n0510_001:0908b12": "提反覆生疑。故佛節次。為之解說。欲令斷疑生信",
    "X25n0510_001:0908b13": "也。然此說非時俗所尚。不甚通行。今經三十二分。",
    "X25n0510_001:0908b14": "為梁昭明太子所定。然所分斷落。間亦有欠妥處。",
    "X25n0510_001:0908b15": "但於行持究屬無礙。況今世俗盛行。故且因之以",
    "X25n0510_001:0908b16": "仍其舊。",
    "X25n0510_001:0908b17": "平寔商量。禪門所忌。範圍不過。教義所宗。今以粗",
    "X25n0510_001:0908b18": "淺言辭。解釋甚深經旨。非禪非教。於意云何。矧今",
    "X25n0510_001:0908b19": "善註多多。有如珠玉盈前。而安用是邱里之言為。",
    "X25n0510_001:0908b20": "特是深文奧義。難喻於里閭。且法喻雖多。究其指",
    "X25n0510_001:0908b21": "歸。總以圓通為至。所謂佛法無多子。亦儒稱一貫",
    "X25n0510_001:0908b22": "之意也。區區之心。寔願見聞共證。以勿負慈悲普",
    "X25n0510_001:0908b23": "度之義焉。苟無乖經旨。幸勿以粗淺棄之。",
    "X25n0510_001:0908b24": "藏經極多。而獨於此經亟亟講求者。良由在家善",
    "X25n0510_001:0908c01": "信。有志修持。除淨土一門外。莫不以此經與心經",
    "X25n0510_001:0908c02": "為常課。誠以兩經簡潔。便於行持。而居家又時有",
    "X25n0510_001:0908c03": "塵緣紛擾。若必欲遍參全藏。不惟事有未遑。亦且",
    "X25n0510_001:0908c04": "力所不逮。然既持經。自宜講解。因解生悟。自能心",
    "X25n0510_001:0908c05": "性開明。而成正覺。則受持也。而可不講求哉。至心",
    "X25n0510_001:0908c06": "經尤為直捷簡括。故特附註於後。以質大方。",
    "X25n0510_001:0908c07": "吾人在塵勞中。既未出離。則凡治家接物。一切俗",
    "X25n0510_001:0908c08": "緣。自不能無。然須念娑婆劇苦。幻質無常。不求出",
    "X25n0510_001:0908c09": "離。沉淪永劫。佛所說經。無非教人離苦得樂。離苦",
    "X25n0510_001:0908c10": "之要。端在明心。明心之法。當於塵緣之暇。屏除雜",
    "X25n0510_001:0908c11": "念。澄心默坐。一意精參。或於平旦。披衣起坐。默自",
    "X25n0510_001:0908c12": "提撕。然亦不必過於用意。但令心不繫緣。曰久自",
    "X25n0510_001:0908c13": "然有會。惟不可預存期效。時至自彰。倘得妙趣。尤",
    "X25n0510_001:0908c14": "當益加精進。毋怠厥志。自然功不唐捐。而獲益無",
    "X25n0510_001:0908c15": "量矣。有志之士。請甞試之。決不相賺。",
    "X25n0510_001:0908c16": "右臚各條。幸望留心。不無小補。貫三謹識",
    "X25n0510_001:0908c22": "誦經簡要",
    "X25n0510_001:0908c24": "人人可誦。不拘官民僧俗。時時可誦。不拘日中朝暮。",
    "X25n0510_001:0909a01": "洗手便誦。不拘有香無香。漱口便誦。不拘吃葷吃素。",
    "X25n0510_001:0909a02": "默亦可誦。不拘高聲低聲。少亦可誦。不拘全部半部。",
    "X25n0510_001:0909a03": "閙市中亦可誦。何必靜室。身到處皆可誦。何必對佛。",
    "X25n0510_001:0909a04": "無音節亦可誦。何必敲魚。行坐立皆可誦。何必跪讀。",
    "X25n0510_001:0909a05": "止要志虔意誠。神凝氣斂。耳不旁聞。目無他見。口不",
    "X25n0510_001:0909a06": "雜言。心無雜念。遍數頻加。多多益善。暑往寒來。功無",
    "X25n0510_001:0909a07": "有間。如此精專自有靈騐。壽延福增。災消禍散。生死",
    "X25n0510_001:0909a08": "誰拘。輪迴可斷。一心不亂。自然鬼服神欽。真性常存。",
    "X25n0510_001:0909a09": "何愁天塌地陷。到得西方化佛迎。誦經功德於茲見。",
    "X25n0510_001:0909a10": "誦經功德。感應無邊。但恐人事匇忙。性根遲鈍。不能",
    "X25n0510_001:0909a11": "受持全經。則四句偈等。亦堪持誦。具大功德。經中四",
    "X25n0510_001:0909a12": "句偈有四　無我相。無人相。無眾生相。無壽者相(一)。",
    "X25n0510_001:0909a13": "凡所有相。皆是虗妄。若見諸相非相。即見如來(二)。若",
    "X25n0510_001:0909a14": "以色見我。以音聲求我。是人行邪道。不能見如來(三)。",
    "X25n0510_001:0909a15": "一切有為法。如夢幻泡影。如露亦如電。應作如是觀",
    "X25n0510_001:0909a16": "(四)。以上四偈。隨念一偈。功德無邊。亦能見性。但得信",
    "X25n0510_001:0909a17": "心受持。自然功德無量。",
    "X25n0510_001:0909b05": "金剛般若波羅密經易解卷上",
    "X25n0510_001:0909b06": "(般音鉢。若音惹。後凡言般若者倣此)。",
    "X25n0510_001:0909b08": "姚秦三藏法師鳩摩羅什　譯",
    "X25n0510_001:0909b09": "毗陵謝承謨貫三氏　註釋",
    "X25n0510_001:0909b10": "真州劉紹南圓覺氏　刊上蔣春同蘭言氏　刊上錢松齡覺之氏　校訂",
    "X25n0510_001:0909b13": "此經以喻法為名。實相為體。無住為宗。斷疑為用。",
    "X25n0510_001:0909b14": "大乘為教相。以喻法為名者。金剛。喻也。般若。法也。",
    "X25n0510_001:0909b15": "般若。華言智慧。金中之剛。至堅至利。能碎萬物。此",
    "X25n0510_001:0909b16": "經能斷眾生疑執。取以為喻。波羅密。華言到彼岸。",
    "X25n0510_001:0909b17": "眾生在生死海中。無有窮極。修此般若。能到涅槃",
    "X25n0510_001:0909b18": "彼岸。經者。常也。法也。梵語修多羅。此云契經。謂契",
    "X25n0510_001:0909b19": "理契機也。以寔相為體者。經云。若人得聞是經。即",
    "X25n0510_001:0909b20": "生寔相。寔相即無相也。以無住為宗者。宗訓要。經",
    "X25n0510_001:0909b21": "云。應無所住而生其心。此經多以無住破著故。以",
    "X25n0510_001:0909b22": "斷疑為用者。由經力用。能斷妄執故。以大乘為教",
    "X25n0510_001:0909b23": "相者。經云。為發大乘者說。為發最上乘者說。此乃",
    "X25n0510_001:0909b24": "一經宗要。不可不知。故首列焉。若更略解經題。則",
    "X25n0510_001:0909c01": "云人苟具堅剛之志以修行。則智慧自生。乘此智",
    "X25n0510_001:0909c02": "慧。直達涅槃彼岸。故云金剛般若波羅密經。會心",
    "X25n0510_001:0909c03": "之士。即此經題。亦堪悟入。不在見聞之多寡也。",
    "X25n0510_001:0909c04": "○法會因由分第一分去聲。後倣此。○言此會乃",
    "X25n0510_001:0909c05": "說法之因緣所由起也。佛與人隨宜說法。解粘去",
    "X25n0510_001:0909c06": "縛。使之證悟。今大眾會集聽講。故稱法會云。",
    "X25n0510_001:0909c07": "如是我聞。佛之從弟阿難。從佛出家。博聞強記。佛",
    "X25n0510_001:0909c08": "說法四十九年。阿難於結集經藏時錄出。一字不",
    "X25n0510_001:0909c09": "遺。故稱多聞第一。此阿難言如是之法。我親從佛",
    "X25n0510_001:0909c10": "所聞。欲啟人信也。",
    "X25n0510_001:0909c11": "一時佛在舍衛國祇樹給孤獨園。祇音其。○一時",
    "X25n0510_001:0909c12": "者。彼一時也。佛者。教主。舍衛。西域國名。祇樹給孤",
    "X25n0510_001:0909c13": "獨園。謂祇陀太子施樹。給孤獨長者買園。請佛居",
    "X25n0510_001:0909c14": "住。乃說法處也。給孤獨長者。以好施孤獨得名。曾",
    "X25n0510_001:0909c15": "在王舍城見佛聞法。欲請佛至舍衛國。佛令先覓",
    "X25n0510_001:0909c16": "住處。因見祇陀太子園。林蔭清幽。欲以價買。太子",
    "X25n0510_001:0909c17": "戲云。須以金布滿園中。即賣與。長者歸。輦金布滿",
    "X25n0510_001:0909c18": "園中。太子感其誠。因與園施樹。共立精舍。",
    "X25n0510_001:0909c19": "與大比丘眾千二百五十人俱。比。去聲。後同。○比",
    "X25n0510_001:0909c20": "丘。乞士也。上乞法於佛以資慧命。下乞食於人以",
    "X25n0510_001:0909c21": "資色身。言大以別其小。千二百五十人者。恒隨佛",
    "X25n0510_001:0909c22": "聽法之人也。自如是我聞至此。謂之通序。以諸經",
    "X25n0510_001:0909c23": "首。多用此數語故。佛入滅時。阿難問佛。一切經首。",
    "X25n0510_001:0909c24": "當安何語。佛云。當安如是我聞等語。非但我法如",
    "X25n0510_001:0910a01": "是。三世諸佛。悉皆如是也。",
    "X25n0510_001:0910a02": "爾時世尊。爾時。彼一時也。世尊。謂世所共尊。佛有",
    "X25n0510_001:0910a03": "十號。此其一也。",
    "X25n0510_001:0910a04": "食時。著衣持鉢。著。入聲。後同。○食時。言當午前可",
    "X25n0510_001:0910a05": "以乞食時也。佛制過午不食。且自不蓄食物。以去",
    "X25n0510_001:0910a06": "其貪。使各行乞。以去其驕。著衣者。服僧伽黎也。鉢",
    "X25n0510_001:0910a07": "者。應量器也。或瓦。或鐵。食量各有大小。鉢則各隨",
    "X25n0510_001:0910a08": "量置。",
    "X25n0510_001:0910a09": "入舍衛大城。乞食於其城中。園在城外。城中則人",
    "X25n0510_001:0910a10": "烟輳集之處。故入城中乞食。",
    "X25n0510_001:0910a11": "次第乞已。已。音以。下同。○佛心平等。不舍貧而從",
    "X25n0510_001:0910a12": "富。不越富以就貧。次第行乞。使人均沾福德也。",
    "X25n0510_001:0910a13": "還至本處。飯食訖。飯。音反。食。音嗣。○訖。畢也。乞食",
    "X25n0510_001:0910a14": "歸來。飯食已畢。",
    "X25n0510_001:0910a15": "收衣鉢。收拾衣鉢。示有條理而順規制。",
    "X25n0510_001:0910a16": "洗足已。佛修苦行。不使色身安於逸樂。故行則跣",
    "X25n0510_001:0910a17": "足。今欲跏趺。先須洗足。",
    "X25n0510_001:0910a18": "敷座而坐。敷。布也。布座跏趺。將以說法也。",
    "X25n0510_001:0910a19": "○善現啟請分第二善現。即須菩提。乃此經發起",
    "X25n0510_001:0910a20": "之人。盖由其啟請。而得普聞妙法也。",
    "X25n0510_001:0910a21": "時長老須菩提。齒德俱尊曰長老。梵語須菩提。華",
    "X25n0510_001:0910a22": "言空生。亦名善現。",
    "X25n0510_001:0910a23": "在大眾中。即從座起。須菩提為上首弟子。解空第",
    "X25n0510_001:0910a24": "一。今欲申問真空無相之法。故從眾中起座也。",
    "X25n0510_001:0910b01": "偏袒右肩。右膝著地。袒。露也。右肩偏露以示順。右",
    "X25n0510_001:0910b02": "膝跪地以示敬。",
    "X25n0510_001:0910b03": "合掌恭敬而白佛言。合掌以示歸敬。而啟白於佛",
    "X25n0510_001:0910b04": "云。",
    "X25n0510_001:0910b05": "希有世尊。希。少也。言少有者。我世尊也。未致問辭。",
    "X25n0510_001:0910b06": "先歎希有。",
    "X25n0510_001:0910b07": "如來善護念諸菩薩。善付囑諸菩薩。如來者。經云。",
    "X25n0510_001:0910b08": "無所從來。亦無所去。故名如來。若欲廣明。更有多",
    "X25n0510_001:0910b09": "義。須菩提稱佛善能護佑調伏現在諸菩薩。令其",
    "X25n0510_001:0910b10": "入道。善以妙法付囑未來諸菩薩。令其修習。",
    "X25n0510_001:0910b11": "世尊。善男子善女人。善男子善女人。在凡而修出",
    "X25n0510_001:0910b12": "世行者。故名之為善。須菩提問言。設有善信男女",
    "X25n0510_001:0910b13": "於此。",
    "X25n0510_001:0910b14": "發阿耨多羅三藐三菩提心。阿。無也。耨多羅。上也。",
    "X25n0510_001:0910b15": "三。正也。藐。等也。菩提。覺也。言人若能發此無上正",
    "X25n0510_001:0910b16": "等正覺之心者。",
    "X25n0510_001:0910b17": "云何應住。云何降伏其心。應不應之應。平聲。降伏",
    "X25n0510_001:0910b18": "之降。平聲。後同。○應。當也。言未知其心。當何所安",
    "X25n0510_001:0910b19": "住而不外馳。妄念來時。如何降伏而不令起。此乃",
    "X25n0510_001:0910b20": "修行至要。洵切問也。於時世尊入甚深般若。諸根",
    "X25n0510_001:0910b21": "悅豫。須菩提睹相知意。故假申問答。欲得世尊反",
    "X25n0510_001:0910b22": "覆辨論。以申明真空無相之旨。非徒自悟。亦欲使",
    "X25n0510_001:0910b23": "在會及後之學者。得住心降妄之法。為下手工夫。",
    "X25n0510_001:0910b24": "以證至道。其嘉惠來學。寔無量矣。",
    "X25n0510_001:0910c01": "佛言。善哉善哉。須菩提問意。深合佛旨。故亟稱其",
    "X25n0510_001:0910c02": "善也。",
    "X25n0510_001:0910c03": "須菩提如汝所說。如來善護念諸菩薩。善付囑諸菩",
    "X25n0510_001:0910c04": "薩。佛呼須菩提言。誠如汝適所云如來善護念付",
    "X25n0510_001:0910c05": "囑之語。",
    "X25n0510_001:0910c06": "汝今諦聽。當為汝說。為。去聲。後同。○汝須誠聽。吾",
    "X25n0510_001:0910c07": "當為汝言之。",
    "X25n0510_001:0910c08": "善男子善女人。發阿耨多羅三藐三菩提心。若善",
    "X25n0510_001:0910c09": "信男女。而發此無上正等正覺之心者。",
    "X25n0510_001:0910c10": "應如是住。如是降伏其心。其心當如是而住。當如",
    "X25n0510_001:0910c11": "是而降伏其妄心。如是二字。不可作泛語讀過。是",
    "X25n0510_001:0910c12": "一絕妙心法。即無住生心之謂。非特指下文而言",
    "X25n0510_001:0910c13": "也。故此經始終皆稱如是。盖吾人心本虗靈。與佛",
    "X25n0510_001:0910c14": "同體。祇緣無量劫來。妄念紛乘。曾無休息。由此妄",
    "X25n0510_001:0910c15": "念。生出八萬四千種塵勞。舍生受生。輪迴不已。無",
    "X25n0510_001:0910c16": "有出期。佛慈憐憫。因而說法度人。俾得離諸苦惱。",
    "X25n0510_001:0910c17": "頓證真如。以復其本體之明。然修行法要。先須淨",
    "X25n0510_001:0910c18": "除妄念。務令心不繫緣。不思善惡等事。因任自然。",
    "X25n0510_001:0910c19": "如如而住。從此進修。自得明心見性。莊子亦云。虗",
    "X25n0510_001:0910c20": "室生白。吉祥止止。此為修行正軌。乃住心降妄之",
    "X25n0510_001:0910c21": "要訣。千古聖賢。皆以此為下手工夫。佛故亟稱之。",
    "X25n0510_001:0910c22": "若舍此別修。便成邪魔外道。顧諸人於此。往往輕",
    "X25n0510_001:0910c23": "忽看過。誠為可惜。茲特拈出。以公同志。",
    "X25n0510_001:0910c24": "唯然。世尊。願樂欲聞。唯。音委。樂。音要。○唯者。應之",
    "X25n0510_001:0911a01": "速而無疑也。樂。喜好也。須菩提聞佛說住心降妄",
    "X25n0510_001:0911a02": "之法。要而不煩。恍然契悟。故亟應而然之。但慮在",
    "X25n0510_001:0911a03": "會及後之聞者。未必皆能以一二語。而頓階契證。",
    "X25n0510_001:0911a04": "故願佛更引申其說。庶使聞者。不致茫然無據。",
    "X25n0510_001:0911a05": "○大乘正宗分第三乘。去聲。後同。○言佛說此法。",
    "X25n0510_001:0911a06": "乃修習大乘之真正宗要也。",
    "X25n0510_001:0911a07": "佛告須菩提。諸菩薩摩訶薩。諸。眾也。菩。普也。薩。濟",
    "X25n0510_001:0911a08": "也。言能普度眾生也。摩訶。廣大也。佛告須菩提曰。",
    "X25n0510_001:0911a09": "若有眾菩薩及大菩薩等。欲修習大乘正法者。",
    "X25n0510_001:0911a10": "應如是降伏其心。當如上所云如是之法而降伏",
    "X25n0510_001:0911a11": "其妄心。斯可矣。",
    "X25n0510_001:0911a12": "所有一切眾生之類。眾生之眾。平聲。後同。○眾。多",
    "X25n0510_001:0911a13": "也。言菩薩既以如是之法。降伏其妄心。而證悟不",
    "X25n0510_001:0911a14": "退矣。但既名稱菩薩。尤應自他俱利。隨類度生。夫",
    "X25n0510_001:0911a15": "不有一切眾生在乎。眾生。指卵胎至無想之類。佛",
    "X25n0510_001:0911a16": "謂輪王亦是凡夫。以其未超三界。尚在輪迴。故概",
    "X25n0510_001:0911a17": "以眾生目之。有謂眾生僅指一己之妄心而言者。",
    "X25n0510_001:0911a18": "不合下文語氣。且惟論自度。則局於二乘。而與大",
    "X25n0510_001:0911a19": "乘普度之旨相背。故不取焉。",
    "X25n0510_001:0911a20": "若卵生。若胎生。若濕生。若化生。卵生。飛禽之屬。胎",
    "X25n0510_001:0911a21": "生。人畜之屬。濕生。魚龍之屬。化生。蚊蝱之屬。又人",
    "X25n0510_001:0911a22": "與旁生。具有四生。諸天地獄中陰。惟是化生。鬼通",
    "X25n0510_001:0911a23": "胎化二生。皆屬欲界。",
    "X25n0510_001:0911a24": "若有色。謂色界天。",
    "X25n0510_001:0911b01": "若無色。無色界天。欲界。有色。無色。謂之三界。",
    "X25n0510_001:0911b02": "若有想。謂色處天。",
    "X25n0510_001:0911b03": "若無想。無所有處天。",
    "X25n0510_001:0911b04": "若非有想。非想天。",
    "X25n0510_001:0911b05": "非無想。非非想處天。",
    "X25n0510_001:0911b06": "我皆令入無餘涅槃而滅度之。涅。不生也。槃。不死",
    "X25n0510_001:0911b07": "也。修成正果。則永脫生死。無餘涅槃。乃如來究竟",
    "X25n0510_001:0911b08": "彼岸也。菩薩之人。惟以度生為事。如上眾生之類。",
    "X25n0510_001:0911b09": "悉皆令證涅槃妙果而度脫之。此廣大心也。",
    "X25n0510_001:0911b10": "如是滅度無量無數無邊眾生。實無眾生得滅度者。",
    "X25n0510_001:0911b11": "菩薩雖以度生為事。而度脫如許不可計量之眾",
    "X25n0510_001:0911b12": "生。然其心寔不存一度生之見。而自以為功。",
    "X25n0510_001:0911b13": "何以故。須菩提。菩薩所以不存度生之見者。此何",
    "X25n0510_001:0911b14": "故哉。須菩提當知。",
    "X25n0510_001:0911b15": "若菩薩有我相人相眾生相壽者相。即非菩薩。有",
    "X25n0510_001:0911b16": "相無相之相去聲。後同。○但知有己為我相。分別",
    "X25n0510_001:0911b17": "彼此為人相。蔑視羣生為眾生相。希冀長生為壽",
    "X25n0510_001:0911b18": "者相。若菩薩有此四相。而心存分別。謂之四倒。是",
    "X25n0510_001:0911b19": "則妄念紛乘。悲心不普。又何云菩薩哉。",
    "X25n0510_001:0911b20": "○妙行無住分第四行。音恨。○言菩薩於布施妙",
    "X25n0510_001:0911b21": "行。心無住著。寔無所希冀而為此也。",
    "X25n0510_001:0911b22": "復次須菩提。復。去聲。後同。○復次。再告之辭也。",
    "X25n0510_001:0911b23": "菩薩於法。應無所住行於布施。行。如字。施。去聲。後",
    "X25n0510_001:0911b24": "同。○住。猶著也。此承上章而言。菩薩之人。既已離",
    "X25n0510_001:0911c01": "相度生。更宜離相行施。所謂無為而無所不為也。",
    "X25n0510_001:0911c02": "但菩薩法式。應行施而不著布施之相。此則三輪",
    "X25n0510_001:0911c03": "體空。而為無住行施。布施有二。一法施。二財施。說",
    "X25n0510_001:0911c04": "法度人。謂之法施。濟人財物。謂之財施。三輪。謂施",
    "X25n0510_001:0911c05": "者。受者。及所施物。",
    "X25n0510_001:0911c06": "所謂不住色布施。不住聲香味觸法。布施。在眼曰",
    "X25n0510_001:0911c07": "色。在耳曰聲。在鼻曰香。在舌曰味。在身曰觸。在意",
    "X25n0510_001:0911c08": "曰法。此謂六塵言。菩薩所謂無住行施者。不當於",
    "X25n0510_001:0911c09": "塵境生心也。",
    "X25n0510_001:0911c10": "須菩提。菩薩應如是布施不住於相。言菩薩當以",
    "X25n0510_001:0911c11": "所謂如是之法而行布施。心不著於塵境之相。則",
    "X25n0510_001:0911c12": "得之矣。",
    "X25n0510_001:0911c13": "何以故。夫行施而不著相者。此何故哉。",
    "X25n0510_001:0911c14": "若菩薩不住相布施。其福德不可思量。思量稱量",
    "X25n0510_001:0911c15": "之量。平聲。後同。○盖菩薩行施而不著布施之相",
    "X25n0510_001:0911c16": "者。其所得福德。正不可以心思較量多寡矣。福德。",
    "X25n0510_001:0911c17": "猶言福報。菩薩之人。惟以布施為助行。期於速證。",
    "X25n0510_001:0911c18": "不應但求世間福報也。",
    "X25n0510_001:0911c19": "須菩提。於意云何。佛呼須菩提而詰之曰。於汝意",
    "X25n0510_001:0911c20": "中以為何如耶。",
    "X25n0510_001:0911c21": "東方虗空。可思量不。不。音否。問辭也。下同。○佛欲",
    "X25n0510_001:0911c22": "顯無相行施獲福之大。故設言諸方皆有空處。試",
    "X25n0510_001:0911c23": "思東方虗空之處。其廣大可能以心思計量否。",
    "X25n0510_001:0911c24": "不也。世尊。不。音弗。答辭也。下同。○須菩提悟佛問",
    "X25n0510_001:0912a01": "意。而知東方虗。空自不可以心思量其廣大。故以",
    "X25n0510_001:0912a02": "不也答之。",
    "X25n0510_001:0912a03": "須菩提。南西北方四維上下虗空。可思量不。四維。",
    "X25n0510_001:0912a04": "四角也。佛又呼須菩提而問之曰。東方虗空。其廣",
    "X25n0510_001:0912a05": "大既不可以心思較量矣。若南西北方。及四維上",
    "X25n0510_001:0912a06": "下。亦各有空處。其空處。有可以心思較量者否。",
    "X25n0510_001:0912a07": "不也。世尊。須菩提以東方虗空。其廣大既無限量。",
    "X25n0510_001:0912a08": "則他方虗空。亦皆無限量。故仍以不也答之。",
    "X25n0510_001:0912a09": "須菩提。菩薩無住相布施福德。亦復如是不可思量。",
    "X25n0510_001:0912a10": "佛呼須菩提而告之曰。汝既知諸方虗空。其廣大",
    "X25n0510_001:0912a11": "皆不可以心思較量矣。當知菩薩不住相布施。其",
    "X25n0510_001:0912a12": "所得福德。亦如虗空之廣大。而不可以思量焉。顧",
    "X25n0510_001:0912a13": "可住相行施。而僅取有為福報。",
    "X25n0510_001:0912a14": "須菩提。菩薩但應如所教住。須菩提當知。菩薩之",
    "X25n0510_001:0912a15": "人。但應如我所教無住行施之法。而安住其心。則",
    "X25n0510_001:0912a16": "得之矣。此叮嚀之辭也。",
    "X25n0510_001:0912a17": "○如理實見分第五言修行人。當知寔相無相之",
    "X25n0510_001:0912a18": "理。乃為如寔而見。盖色身是妄。若但向色身覓佛。",
    "X25n0510_001:0912a19": "而不見心佛。是不名為寔見也。",
    "X25n0510_001:0912a20": "須菩提。於意云何。可以身相見如來不。佛欲令人",
    "X25n0510_001:0912a21": "各見自心法身真佛。毋徒向外馳求。而昧己靈。故",
    "X25n0510_001:0912a22": "呼須菩提而詰之曰。於汝意中以為何如耶。可僅",
    "X25n0510_001:0912a23": "以色身外相而見如來否。",
    "X25n0510_001:0912a24": "不也。世尊。不可以身相得見如來。須菩提悟佛問",
    "X25n0510_001:0912b01": "意。若徒以色身覓佛。必不能見自性如來。故即以",
    "X25n0510_001:0912b02": "不也答之。而言人固不可徒以色相見佛。而昧法",
    "X25n0510_001:0912b03": "身真佛也。",
    "X25n0510_001:0912b04": "何以故。夫不可以身相見如來者。此何故哉。",
    "X25n0510_001:0912b05": "如來所說身相。即非身相。盖如來所說身色外相。",
    "X25n0510_001:0912b06": "即非法身真相。誠不可徒以色相而求真佛也。",
    "X25n0510_001:0912b07": "佛告須菩提。凡所有相。皆是虗妄。佛以須菩提既",
    "X25n0510_001:0912b08": "悟問意。故告之曰。凡一切色身外相。皆是虗妄不",
    "X25n0510_001:0912b09": "寔。所謂有形終歸壞。無相乃名真也。乃習丹道者。",
    "X25n0510_001:0912b10": "專在色身上摸索。縱活千年。終歸於盡。究何益哉。",
    "X25n0510_001:0912b11": "若見諸相非相。則見如來。若人見一切色相。而不",
    "X25n0510_001:0912b12": "存有相之見。即能見真性如來矣。",
    "X25n0510_001:0912b13": "○正信希有分第六言人聞此經典。而能諦信不",
    "X25n0510_001:0912b14": "疑。是人善根深厚。方得具此正信。真乃希有之士",
    "X25n0510_001:0912b15": "也。",
    "X25n0510_001:0912b16": "須菩提白佛言。世尊。頗有眾生。得聞如是言說章句。",
    "X25n0510_001:0912b17": "生實信不。須菩提意謂。今我等親炙於佛。得聞如",
    "X25n0510_001:0912b18": "是之妙法。固應諦信遵行。第恐後之聞者。未必遂",
    "X25n0510_001:0912b19": "能生信。故啟白於佛。而言將來頗復有人得聞佛",
    "X25n0510_001:0912b20": "說如是妙法之章句。亦能不滋疑懼。而生真寔信",
    "X25n0510_001:0912b21": "心否。",
    "X25n0510_001:0912b22": "佛告須菩提。莫作是說。佛以聖賢雖不常有。然佛",
    "X25n0510_001:0912b23": "法豈遂滅絕。何可蔑視將來。遂無人信受。故告須",
    "X25n0510_001:0912b24": "菩提曰。汝莫漫作是說。",
    "X25n0510_001:0912c01": "如來滅後。後五百歲。有持戒修福者。五百歲有五",
    "X25n0510_001:0912c02": "個。盖言運會變遷之期也。言雖如來入滅之後。最",
    "X25n0510_001:0912c03": "後五百歲中。必有大心凡夫。能擔荷大乘正法。而",
    "X25n0510_001:0912c04": "堅持戒律。勤修福德者焉。此如來。佛自謂也。",
    "X25n0510_001:0912c05": "於此章句。能生信心。以此為實。是人於我今所說",
    "X25n0510_001:0912c06": "之章句。聞之而必能生正信之心。以我此言為真",
    "X25n0510_001:0912c07": "寔非誑。",
    "X25n0510_001:0912c08": "當知是人。不於一佛二佛三四五佛而種善根。已於",
    "X25n0510_001:0912c09": "無量千萬佛所。種諸善根。然此聞而生信者。寔非",
    "X25n0510_001:0912c10": "根行淺薄之徒。當知此人。已曾歷劫薰修。善根深",
    "X25n0510_001:0912c11": "厚。且不僅於一佛二佛。以至四五佛處。種植善根",
    "X25n0510_001:0912c12": "而來曾於無量佛所。種植善根而來矣。",
    "X25n0510_001:0912c13": "聞是章句。乃至一念生淨信者。惟其善根深植。故",
    "X25n0510_001:0912c14": "聞我說如是之章句。而即生信心焉。然是人則固",
    "X25n0510_001:0912c15": "善根深植矣。抑知更有一念之頃。聞說是法。能生",
    "X25n0510_001:0912c16": "真淨信心者。其所植善根。亦非淺鮮。",
    "X25n0510_001:0912c17": "須菩提。如來悉知悉見。是諸眾生。得如是無量福德。",
    "X25n0510_001:0912c18": "佛呼須菩提而言。彼聞法生信者。佛以智慧覺照。",
    "X25n0510_001:0912c19": "盡能知見此等眾生。以善根深植之故。必能各如",
    "X25n0510_001:0912c20": "其信心而得福德。皆無量矣。所謂信心生一念。諸",
    "X25n0510_001:0912c21": "佛盡皆知也。",
    "X25n0510_001:0912c22": "何以故。夫聞法生信。而獲福無量者。果何故哉。",
    "X25n0510_001:0912c23": "是諸眾生。無復我相。人相。眾生相。壽者相。盖此等",
    "X25n0510_001:0912c24": "眾生。由善根深植。已探法要。而其心已不復有我",
    "X25n0510_001:0913a01": "人等四相之見矣。",
    "X25n0510_001:0913a02": "無法相。亦無非法相。是人不惟不著我人等相。并",
    "X25n0510_001:0913a03": "不於正法而生取執之相。亦不以非法而生舍離",
    "X25n0510_001:0913a04": "之相。心境如如絕無纖翳。",
    "X25n0510_001:0913a05": "何以故。夫其諸相永離者。此何故哉。",
    "X25n0510_001:0913a06": "是諸眾生。若心取相。則為著。我人眾生壽者。盖此",
    "X25n0510_001:0913a07": "等眾生。其心若於一處而生取著之相。則一著。永",
    "X25n0510_001:0913a08": "著即為著我人等四相者矣。",
    "X25n0510_001:0913a09": "若取法相。即著我人眾生壽者。言不惟餘相不應",
    "X25n0510_001:0913a10": "取著。乃至正法。雖固由之入道。於此而若生取執。",
    "X25n0510_001:0913a11": "則亦猶著我人等四相矣。",
    "X25n0510_001:0913a12": "何以故。若取非法相。即著我人眾生壽者。夫所謂",
    "X25n0510_001:0913a13": "一切離相者。果何故哉。盖取執即能害道。不惟正",
    "X25n0510_001:0913a14": "法不宜取著即非法亦不宜生厭離。若以非法而",
    "X25n0510_001:0913a15": "生厭離之心。則為取非法相。既有此相。即亦猶著",
    "X25n0510_001:0913a16": "夫四相也。",
    "X25n0510_001:0913a17": "是故。不應取法。不應取非法。以故學道之人。其心",
    "X25n0510_001:0913a18": "不應以正法而生取著。尤不應以非法而生厭離。",
    "X25n0510_001:0913a19": "二者皆為著相。故皆不應取。",
    "X25n0510_001:0913a20": "以是義故。如來常說汝等比丘。知我說法。如筏喻者。",
    "X25n0510_001:0913a21": "夫以不應著相之故。故我常向汝等比丘說。須知。",
    "X25n0510_001:0913a22": "我平日。為汝等說法。不過為人解粘去縛。曾無寔",
    "X25n0510_001:0913a23": "法與人。正如以筏度人之喻。不可便認以為真法。",
    "X25n0510_001:0913a24": "而生取執也。筏者。竹簰。所以濟渡。經云。過河須用",
    "X25n0510_001:0913b01": "筏。到岸不須船。以喻如來說法度人。既已得悟。法",
    "X25n0510_001:0913b02": "亦應舍離也。",
    "X25n0510_001:0913b03": "法尚應捨。何況非法。學者於聞法悟道之後。即正",
    "X25n0510_001:0913b04": "法尚當捨離。方免礙道。何況本非正法。可不急捨。",
    "X25n0510_001:0913b05": "而存計議乎。",
    "X25n0510_001:0913b06": "○無得無說分第七言如來在昔聞法證果。雖有",
    "X25n0510_001:0913b07": "得而寔無得。即今說法度人。亦有說而寔無說。總",
    "X25n0510_001:0913b08": "欲破人執相之見耳。",
    "X25n0510_001:0913b09": "須菩提。於意云何。此如來反復破人著。相之見故",
    "X25n0510_001:0913b10": "復以己躬下事示人。堅人深信。因呼須菩提而告",
    "X25n0510_001:0913b11": "之曰。於汝意中以為何如耶。",
    "X25n0510_001:0913b12": "如來得阿耨多羅三藐三菩提耶。如來有所說法耶。",
    "X25n0510_001:0913b13": "此如來。佛自謂也。言我在昔歷劫修行。得成正覺。",
    "X25n0510_001:0913b14": "豈真有無上正等正覺之法可得耶。即今與汝等",
    "X25n0510_001:0913b15": "隨宜說法。又豈有寔法可與人耶。佛致詰辭。總欲",
    "X25n0510_001:0913b16": "破人執著。之見耳。",
    "X25n0510_001:0913b17": "須菩提言。如我解佛所說義。無有定法名阿耨多羅",
    "X25n0510_001:0913b18": "三藐三菩提。解。去聲。後同。○解悟也。須菩提了解",
    "X25n0510_001:0913b19": "佛旨。故言我今解悟佛語。之意。寔無有一定呆法。",
    "X25n0510_001:0913b20": "可名之為無上正等正覺而盡人皆堪修證者。盖",
    "X25n0510_001:0913b21": "修行證果。各有時節因緣。如一方決不能療萬病",
    "X25n0510_001:0913b22": "也。",
    "X25n0510_001:0913b23": "亦無有定法如來可說。夫既無定法可名。亦自無",
    "X25n0510_001:0913b24": "定法可說。",
    "X25n0510_001:0913c01": "何以故。如來所說法。皆不可取。不可說。夫所謂法",
    "X25n0510_001:0913c02": "無定向者。此何故哉。盖我佛所說之法。固皆度人",
    "X25n0510_001:0913c03": "之具。然不可心生取著。而成法縛。惟當心領神會。",
    "X25n0510_001:0913c04": "不堪吐露向人。",
    "X25n0510_001:0913c05": "非法非非法。法無定相。故云非法。然如來說法利",
    "X25n0510_001:0913c06": "生。普令得度。不可謂之無法故云非非法。",
    "X25n0510_001:0913c07": "所以者何。一切賢聖。皆以無為法而有差別。差音",
    "X25n0510_001:0913c08": "雌。○自阿那含以下為賢。阿羅漢以上為聖。世間",
    "X25n0510_001:0913c09": "為有為法。皆係識神用事。出世為無為法。因任自",
    "X25n0510_001:0913c10": "然。無處用力。差等差也。言所以謂法無定者何哉。",
    "X25n0510_001:0913c11": "盖一切出世賢聖。莫不皆由無為正法而證道。但",
    "X25n0510_001:0913c12": "其根性有淺深。故證果亦有差別耳。",
    "X25n0510_001:0913c13": "○依法出生分第八謂以此經法修持。自利利人",
    "X25n0510_001:0913c14": "即能出離羣生於濁世。而徑登彼岸矣。",
    "X25n0510_001:0913c15": "須菩提。於意云何。佛欲顯持經獲福之勝。故呼須",
    "X25n0510_001:0913c16": "菩提而告之曰。於汝意中以為何如耶。",
    "X25n0510_001:0913c17": "若人滿三千大千世界七寶。以用布施。三千大千",
    "X25n0510_001:0913c18": "世界。乃一佛教化之所。盖一個日月運行之所。為",
    "X25n0510_001:0913c19": "一世界。如此千個世界。為一個小千世界。一千個",
    "X25n0510_001:0913c20": "小千世界。為一個中千世界。一千個中千世界。為",
    "X25n0510_001:0913c21": "一個大千世界。所謂三千大千者。乃舉小千中千",
    "X25n0510_001:0913c22": "大千而言。寔則一個大千世界也。七寶。謂金。銀。琉",
    "X25n0510_001:0913c23": "璃。玻璃。車渠。赤珠。馬腦也。言若有人布滿大千世",
    "X25n0510_001:0913c24": "界七寶。而以之布施邀福。則所施甚大矣。",
    "X25n0510_001:0914a01": "是人所得福德。甯為多不。甯猶詎也。言是人布施",
    "X25n0510_001:0914a02": "如此之大。其所得福報。詎多否耶。",
    "X25n0510_001:0914a03": "須菩提言。甚多。世尊。須菩提以此人布施之大。則",
    "X25n0510_001:0914a04": "其獲福固應無量。故以甚多答之。",
    "X25n0510_001:0914a05": "何以故。是福德即非福德性。是故如來說福德多。",
    "X25n0510_001:0914a06": "福。德性。自性福德也。盖依經修證。見自本性乃為",
    "X25n0510_001:0914a07": "自性福德。言所謂寶施得福之多者。何哉。但因離",
    "X25n0510_001:0914a08": "性布施。僅得有為福德。而非見性福德。此乃如來",
    "X25n0510_001:0914a09": "所說福德多之意也。",
    "X25n0510_001:0914a10": "若復有人。於此經中受持。乃至四句偈等。偈。音計。",
    "X25n0510_001:0914a11": "○持者。執持不捨之意。偈。猶詩也。佛言若更有人。",
    "X25n0510_001:0914a12": "而不求有為福德。惟修見性工夫。能於我所說此",
    "X25n0510_001:0914a13": "經之章句。受持讀誦。雖至少而僅持四句偈等。自",
    "X25n0510_001:0914a14": "來言四句偈者。聚訟紛紜。迄無定論。有謂指無我",
    "X25n0510_001:0914a15": "相四句者。有謂凡所有相四句者。有謂若以色見",
    "X25n0510_001:0914a16": "我四句者。有謂一切有為法四句者。所指雖殊。總",
    "X25n0510_001:0914a17": "不出無相之旨。究有何異。而必欲爭執彼此哉。況",
    "X25n0510_001:0914a18": "此經正破執相。乃於四句偈而反欲指以寔之。是",
    "X25n0510_001:0914a19": "破相而仍著相也。惡乎可。或又謂佛秘而不言者。",
    "X25n0510_001:0914a20": "是大不然。試思佛說三藏十二部。多方指示。乃於",
    "X25n0510_001:0914a21": "四句偈而獨秘之。有是理哉。按經中凡言四句偈",
    "X25n0510_001:0914a22": "者。上則有乃至字。下則有等字。細玩語意。所謂乃",
    "X25n0510_001:0914a23": "至等者。盖少之之辭。言雖少而乃至四句偈耳。此",
    "X25n0510_001:0914a24": "特泛言之也。顧欲磪指以寔之。不與無相之經旨。",
    "X25n0510_001:0914b01": "相拂戾哉。不可以不辯。",
    "X25n0510_001:0914b02": "為他人說。其福勝彼。言若人既自持經獲益。又能",
    "X25n0510_001:0914b03": "推己及人。為人講說。而化導之。則修證功深。自他",
    "X25n0510_001:0914b04": "俱利。視彼寶施之福德。固不侔矣。盖寶施獲福固",
    "X25n0510_001:0914b05": "為多。然徒增頑福。難出輪迴。譬如無量家資。而坐",
    "X25n0510_001:0914b06": "享銷耗。財雖多。終有。竭也持誦經文雖甚少。然半",
    "X25n0510_001:0914b07": "偈明心。頓超塵劫。譬如為山累土。而日漸增高。力",
    "X25n0510_001:0914b08": "雖微。終有成也。兩兩相形。其為優劣。不待智者而",
    "X25n0510_001:0914b09": "明矣佛慈明誨。可不信行。哉。",
    "X25n0510_001:0914b10": "何以故。須菩提。一切諸佛。及諸佛阿耨多羅三藐三",
    "X25n0510_001:0914b11": "菩提法。皆從此經出。言持經獲福之所以殊勝者。",
    "X25n0510_001:0914b12": "果何故哉須菩提知否。自來一切修成諸佛。及諸",
    "X25n0510_001:0914b13": "佛所修無上正覺之法。無不皆從此經中流出。故",
    "X25n0510_001:0914b14": "稱般若為佛母焉。",
    "X25n0510_001:0914b15": "須菩提。所謂佛法者。即非佛法。佛恐聞此經法殊",
    "X25n0510_001:0914b16": "勝。又生法執。故呼須菩提而告之曰。所謂無上正",
    "X25n0510_001:0914b17": "覺之佛法者。乃睹色聞聲。各有悟入之由。並非有",
    "X25n0510_001:0914b18": "一定死法。可名之為佛法也。",
    "X25n0510_001:0914b19": "○一相無相分第九一相者。諸法寔相也。言諸法",
    "X25n0510_001:0914b20": "雖云有寔相。而究無定相。是不宜取執也明矣。",
    "X25n0510_001:0914b21": "須菩提。於意云何。須陀洹能作是念。我得須陀洹果",
    "X25n0510_001:0914b22": "不。洹。音浣下同。○須陀洹。華言預流。謂此人見惑",
    "X25n0510_001:0914b23": "已斷。得預聖人之流也。見惑謂見事物而心生計",
    "X25n0510_001:0914b24": "議也。佛欲示人離相證道之旨。故呼須菩提而問",
    "X25n0510_001:0914c01": "之曰。於汝意中以為何如耶。聲聞乘有四果。初果",
    "X25n0510_001:0914c02": "名須陀洹。證是果者。其心以為我今已得須陀洹",
    "X25n0510_001:0914c03": "果否。聲聞屬二乘。謂聞說法音聲而證果也。",
    "X25n0510_001:0914c04": "須菩提言。不也。世尊。須菩提乃此中過來之人。故",
    "X25n0510_001:0914c05": "聞佛問。而知證是果者。其心必不存一得果之心。",
    "X25n0510_001:0914c06": "故以不也答之。",
    "X25n0510_001:0914c07": "何以故。須陀洹名為入流而無所入。須陀洹所以",
    "X25n0510_001:0914c08": "不存得果之心者。何故哉。盖須陀洹但有。入流之",
    "X25n0510_001:0914c09": "名。而無入流之相也。",
    "X25n0510_001:0914c10": "不入色聲香味觸法。是名須陀洹。須陀洹既不為",
    "X25n0510_001:0914c11": "得果著相。即於六塵境界。都無染著所以名為須",
    "X25n0510_001:0914c12": "陀洹也。",
    "X25n0510_001:0914c13": "須菩提。於意云何。斯陀含能作是念。我得斯陀含果",
    "X25n0510_001:0914c14": "不。此佛歷舉四果。而徵問之也。斯陀含。華言一來。",
    "X25n0510_001:0914c15": "此人於欲界九品思惑。已斷六品。更須欲界一度",
    "X25n0510_001:0914c16": "受生。故云一來也。思惑。謂觸念生心也。佛呼須菩",
    "X25n0510_001:0914c17": "提而再詰之曰。聲聞乘二果名斯陀含。證此果者。",
    "X25n0510_001:0914c18": "其心以為我今已得斯陀含果否。",
    "X25n0510_001:0914c19": "須菩提言。不也。世尊。須菩提以初果之人。且不作",
    "X25n0510_001:0914c20": "得果之念。況等而上之哉。故亦以不也。答之。",
    "X25n0510_001:0914c21": "何以故。斯陀含名一往來而實無往來。是名斯陀含。",
    "X25n0510_001:0914c22": "言斯陀含所以不存得果之念者何哉。盖斯陀含",
    "X25n0510_001:0914c23": "雖有往來之名。而心無往來之相。是以名為斯陀",
    "X25n0510_001:0914c24": "含也。",
    "X25n0510_001:0915a01": "須菩提。於意云何。阿那含能作是念。我得阿那含果",
    "X25n0510_001:0915a02": "不。那。音羅。下同。○阿那含。華言不來。此人於欲界",
    "X25n0510_001:0915a03": "九品思惑斷盡。不來欲界受生。故云不來也。佛又",
    "X25n0510_001:0915a04": "呼須菩提而詰之曰。聲聞乘三果名阿那含。證是",
    "X25n0510_001:0915a05": "果者。其心以為我今已得阿那含果否。",
    "X25n0510_001:0915a06": "須菩提言。不也。世尊。須菩提以阿那含亦不存得",
    "X25n0510_001:0915a07": "果之念。故仍以不也答之。",
    "X25n0510_001:0915a08": "何以故。阿那含名為不來而實無不來。是名阿那含。",
    "X25n0510_001:0915a09": "言阿那含所以不存得果之念者何哉。盖其名雖",
    "X25n0510_001:0915a10": "謂為不來。而心且無不來之相。是以名為阿那含",
    "X25n0510_001:0915a11": "也。",
    "X25n0510_001:0915a12": "須菩提。於意云何。阿羅漢能作是念。我得阿羅漢道",
    "X25n0510_001:0915a13": "不。阿羅漢。華言無學。此人於三界煩惱。悉已斷盡。",
    "X25n0510_001:0915a14": "究竟真理。無法可學。故云無學。又阿羅漢將入佛",
    "X25n0510_001:0915a15": "乘。故不言果而言道也。佛又呼須菩提而詰之曰。",
    "X25n0510_001:0915a16": "聲聞乘四果名阿羅漢。證是果者。其亦以為我今",
    "X25n0510_001:0915a17": "已得阿羅漢道否。",
    "X25n0510_001:0915a18": "須菩提言。不也世尊。須菩提以阿羅漢煩惱斷盡。",
    "X25n0510_001:0915a19": "豈更存得道之念。故仍以不也答之。",
    "X25n0510_001:0915a20": "何以故。寔無有法名阿羅漢。言阿羅漢所以不存",
    "X25n0510_001:0915a21": "得道之念者何哉。盖阿羅漢固得無相之法。然寔",
    "X25n0510_001:0915a22": "無得法之心。而名之為阿羅漢也。",
    "X25n0510_001:0915a23": "世尊。若阿羅漢作是念。我得阿羅漢道。即為著我人",
    "X25n0510_001:0915a24": "眾生壽者。須菩提白佛而言。若阿羅漢心作是念。",
    "X25n0510_001:0915b01": "謂我已得阿羅漢正道。則其心已著相。既著得道",
    "X25n0510_001:0915b02": "之相。即亦猶著我人等四相也。又何云阿羅漢哉。",
    "X25n0510_001:0915b03": "世尊。佛說我得無諍三昧。人中最為第一。是第一離",
    "X25n0510_001:0915b04": "欲阿羅漢。三昧。華言正受猶云妙理也。須菩提復",
    "X25n0510_001:0915b05": "以自己所得。印證於佛。故稱世尊而言。佛見我與",
    "X25n0510_001:0915b06": "物無諍。而稱我為已得無諍三昧。於人中最為第",
    "X25n0510_001:0915b07": "一可貴。是第一等能脫離五欲之阿羅漢也。盖非",
    "X25n0510_001:0915b08": "離欲無諍。亦不能進道矣。",
    "X25n0510_001:0915b09": "我不作是念。我是離欲阿羅漢。然佛雖稱我為離",
    "X25n0510_001:0915b10": "欲阿羅漢。我寔未甞作是念。而云我是離欲阿羅",
    "X25n0510_001:0915b11": "漢也。",
    "X25n0510_001:0915b12": "世尊。我若作是念。我得阿羅漢道。世尊則不說須菩",
    "X25n0510_001:0915b13": "提是樂阿蘭那行者。行。音恨。○阿蘭那。華言無諍。",
    "X25n0510_001:0915b14": "須菩提復稱世尊而言。我若曾作此念。而云我得",
    "X25n0510_001:0915b15": "阿羅漢道者。世尊便不說須菩提。是喜好無諍之",
    "X25n0510_001:0915b16": "行者矣。",
    "X25n0510_001:0915b17": "以須菩提實無所行。而名須菩提是樂阿蘭那行。",
    "X25n0510_001:0915b18": "無所行之行。如字。○無所行。行所無事也。言佛所",
    "X25n0510_001:0915b19": "以稱須菩提得無諍三昧者。以須菩提雖有修證。",
    "X25n0510_001:0915b20": "寔亦行所無事耳。故佛說我是喜好無諍之行者。",
    "X25n0510_001:0915b21": "然我寔無喜好之心存於中也。",
    "X25n0510_001:0915b22": "○莊嚴淨土分第十法以無得為得。心以無住為",
    "X25n0510_001:0915b23": "住。清淨自然。並不著相執有。此為莊嚴自心淨土。",
    "X25n0510_001:0915b24": "非若設像。供養之為莊嚴也。",
    "X25n0510_001:0915c01": "佛告須菩提。於意云何。佛欲以己之往事示人。使",
    "X25n0510_001:0915c02": "之堅信。故告須菩提曰。於汝意中以為何如耶。",
    "X25n0510_001:0915c03": "如來昔在然燈佛所。於法有所得不。此如來。佛自",
    "X25n0510_001:0915c04": "謂也。然燈佛釋迦之師也。言如我昔日在本師處。",
    "X25n0510_001:0915c05": "聞法頓證。其時本師果有秘法授我。而真有所得",
    "X25n0510_001:0915c06": "乎。",
    "X25n0510_001:0915c07": "不也世尊。須菩提以佛佛相傳。雖有得法之名。然",
    "X25n0510_001:0915c08": "皆自修自度。非有秘法與人。不假修為。便堪證果。",
    "X25n0510_001:0915c09": "故即以不也答之。",
    "X25n0510_001:0915c10": "如來在然燈佛所。於法寔無所得。言佛昔在本師",
    "X25n0510_001:0915c11": "處。雖云得法。其寔得無所得耳。○。",
    "X25n0510_001:0915c12": "須菩提。於意云何。菩薩莊嚴佛土不。土。讀作杜。盖",
    "X25n0510_001:0915c13": "東西異音耳佛又恐人不求見性。專以造寺塑像",
    "X25n0510_001:0915c14": "種種裝飾而為莊嚴。故呼須菩提而詰之曰。汝意",
    "X25n0510_001:0915c15": "以為何如耶。諸菩薩曾以外相莊嚴。而為莊嚴佛",
    "X25n0510_001:0915c16": "土否。",
    "X25n0510_001:0915c17": "不也。世尊。須菩提以諸菩薩。決不以外相莊嚴而",
    "X25n0510_001:0915c18": "為莊嚴自心佛土。故以不也答之。",
    "X25n0510_001:0915c19": "何云故。莊嚴佛土者。即非莊嚴。是名莊嚴。夫我所",
    "X25n0510_001:0915c20": "謂菩薩不事外相莊嚴者。何故哉盖莊嚴佛土者。",
    "X25n0510_001:0915c21": "非有莊嚴之迹。乃各自淨其心。是則名之為莊嚴",
    "X25n0510_001:0915c22": "耳。",
    "X25n0510_001:0915c23": "是故。須菩提。諸菩薩摩訶薩。應如是生清淨心。佛",
    "X25n0510_001:0915c24": "以須菩提所言莊嚴之意。深契其旨。故即是之而",
    "X25n0510_001:0916a01": "又呼之曰。須知諸菩薩及大菩薩等。應以所云如",
    "X25n0510_001:0916a02": "是之法而生其清淨之心。清淨心者。謂心不起絲",
    "X25n0510_001:0916a03": "毫雜念也。生字尤為要妙。佛恐學人但求心淨。一",
    "X25n0510_001:0916a04": "向沉空守寂。宛如槁木死灰。則又落偏枯。而非中",
    "X25n0510_001:0916a05": "道。故特云生清淨心。便覺活潑潑地。",
    "X25n0510_001:0916a06": "不應住色生心。不應住聲香味觸法生心。言菩薩",
    "X25n0510_001:0916a07": "之心。既不宜落空。亦不宜附物。雖曰生心。不當於",
    "X25n0510_001:0916a08": "六塵上有所粘著也。",
    "X25n0510_001:0916a09": "應無所住而生其心。盖不惟不應於塵境上生心。",
    "X25n0510_001:0916a10": "即一切境緣。均不應有所粘著。此為無住生心之",
    "X25n0510_001:0916a11": "妙法耳。我佛教人。如此入細。千古傳心妙訣。無逾",
    "X25n0510_001:0916a12": "於此。可謂要言不煩。宜乎六祖一聞此語。便爾悟",
    "X25n0510_001:0916a13": "入。吾輩可弗勉諸。",
    "X25n0510_001:0916a14": "須菩提。譬如有人。身如須彌山王。於意云何。是身為",
    "X25n0510_001:0916a15": "大不。須彌山高出天外。間隔四天下。其大無比。故",
    "X25n0510_001:0916a16": "稱山王。佛欲人自見法身之大。故設辭以問須菩",
    "X25n0510_001:0916a17": "提曰。假如有人。其色身如須彌山王之大。汝意以",
    "X25n0510_001:0916a18": "為何如。是人之身。亦曾為大否。",
    "X25n0510_001:0916a19": "須菩提言。甚大。世尊。何以故。佛說非身。是名大身。",
    "X25n0510_001:0916a20": "須菩提知佛問意。而言若以色身而論。則如須彌",
    "X25n0510_001:0916a21": "之身。可云甚大矣。然所謂大者。何故哉是特以色",
    "X25n0510_001:0916a22": "身言之耳。若佛所謂法身者。廣大如虗空。非有相。",
    "X25n0510_001:0916a23": "非無相。非色身之身。故云非身。是則可名為大身",
    "X25n0510_001:0916a24": "耳。豈區區色身之比哉。",
    "X25n0510_001:0916b01": "○無為福勝分第十一謂以七寶行施。固雖甚多。",
    "X25n0510_001:0916b02": "但享世間頑福。其福有量。若持經化導。終至成道。",
    "X25n0510_001:0916b03": "永享無為真福。其福轉勝也。",
    "X25n0510_001:0916b04": "須菩提。如恒河中所有沙數。如是沙等恒河。於意云",
    "X25n0510_001:0916b05": "何。是諸恒河沙。甯為多不。佛又申言持說。之獲福。",
    "X25n0510_001:0916b06": "勝於寶施。故呼須菩提而詰之曰。假如以恒河中",
    "X25n0510_001:0916b07": "所有之沙數。一沙復作一恒河。汝意以為此沙數",
    "X25n0510_001:0916b08": "恒河之沙曾為多否。此極言其無量也。恒河。西域",
    "X25n0510_001:0916b09": "河名。週四十里。其沙甚細。佛每於此說法。故欲言",
    "X25n0510_001:0916b10": "多。輙取河沙以為喻。甯猶曾也。",
    "X25n0510_001:0916b11": "須菩提言。甚多。世尊。須菩提以恒沙之多。何可數",
    "X25n0510_001:0916b12": "計。故以甚多答之。",
    "X25n0510_001:0916b13": "但諸恒河。尚多無數。何況其沙。言但計一河沙數",
    "X25n0510_001:0916b14": "之恒河。其多且已無數。何況眾河之沙而能計其",
    "X25n0510_001:0916b15": "數哉。",
    "X25n0510_001:0916b16": "須菩提。我今實言告汝。若有善男子善女人。以七寶",
    "X25n0510_001:0916b17": "滿爾所恒河沙數三千大千世界。以用布施。得福多",
    "X25n0510_001:0916b18": "不。佛以須菩提。言眾恒河沙之多。不可數計。故呼",
    "X25n0510_001:0916b19": "之曰。我今以真實之言告汝。設有善信男女於此。",
    "X25n0510_001:0916b20": "以七寶布滿爾頃所謂眾河沙數之大千世界。以",
    "X25n0510_001:0916b21": "為布施其所得福。曾為多否。第八分中曾言大千",
    "X25n0510_001:0916b22": "世界寶施。不及持說之福。今復言眾河沙數之大",
    "X25n0510_001:0916b23": "千世界寶施。則其多尤難計量。而獲福亦更無窮",
    "X25n0510_001:0916b24": "矣。佛屢設喻。極顯持說之勝耳。",
    "X25n0510_001:0916c01": "須菩提言。甚多。世尊。須菩提以設有如許寶施。獲",
    "X25n0510_001:0916c02": "福豈有限量。故以甚多答之。",
    "X25n0510_001:0916c03": "佛告須菩提。若善男子善女人。於此經中。乃至授持",
    "X25n0510_001:0916c04": "四句偈等。為他人說而此福德。勝前福德。佛以寶",
    "X25n0510_001:0916c05": "施獲福。終不及持說之勝。故告須菩提曰。若有善",
    "X25n0510_001:0916c06": "信男女。受持此經中章句。乃至僅持四句偈等。且",
    "X25n0510_001:0916c07": "與人解說。使之信受。此人所得福德。已超勝於前",
    "X25n0510_001:0916c08": "寶施之福德矣。夫持說之殊勝若此。人胡不勉而",
    "X25n0510_001:0916c09": "行之。",
    "X25n0510_001:0916c10": "○尊重正教分第十二言持說此經之處。自天人",
    "X25n0510_001:0916c11": "以迄修羅。並皆呵護。是彼等亦知尊重正教也。",
    "X25n0510_001:0916c12": "復次。須菩提。隨說是經乃至四句偈等。此承上章。",
    "X25n0510_001:0916c13": "申言持說之勝。不惟獲福無量。故復呼須菩提曰。",
    "X25n0510_001:0916c14": "若人隨意解說此經之章句。或少而至四句偈者。",
    "X25n0510_001:0916c15": "當知此處。一切世間天人阿修羅。皆應供養如佛塔",
    "X25n0510_001:0916c16": "廟。供養並去聲。○阿修羅有四種。一屬天趣。能與",
    "X25n0510_001:0916c17": "帝釋爭衡。一屬人趣。一屬鬼趣一屬畜生趣藏佛",
    "X25n0510_001:0916c18": "舍利之處為塔。奉佛形像之處為廟。言持說此經",
    "X25n0510_001:0916c19": "之人之處所有諸世間中。若天。若人。若修羅等。皆",
    "X25n0510_001:0916c20": "當恭敬供養。如奉佛之塔廟焉。盖彼等之所供養",
    "X25n0510_001:0916c21": "者。以此無上希有之法。難見難逢。故猝遇之。而生",
    "X25n0510_001:0916c22": "欽敬也。",
    "X25n0510_001:0916c23": "何況有人。盡能受持讀誦。對文曰讀背文曰誦。夫",
    "X25n0510_001:0916c24": "隨說經中章句者。天人且如許尊重。況復有人而",
    "X25n0510_001:0917a01": "能持誦全經。其為崇奉。又當何如耶。",
    "X25n0510_001:0917a02": "須菩提。當知是人。成就最上第一希有之法。是人",
    "X25n0510_001:0917a03": "既能持誦全經。必能研求厥旨。自可由之入道。佛",
    "X25n0510_001:0917a04": "故呼須菩提曰。汝當知此持經之人。以信受此經",
    "X25n0510_001:0917a05": "之故。必能成就夫最尊最上。第一等。世間所少有",
    "X25n0510_001:0917a06": "之妙法。而功不唐捐焉。顧不偉哉。",
    "X25n0510_001:0917a07": "若是經典所在之處。即為有佛。若尊重弟子。言若",
    "X25n0510_001:0917a08": "此經所在之處。雖無佛而即為有佛。若持誦此經",
    "X25n0510_001:0917a09": "之人即為所應尊重之大弟子焉。其為尊重何如",
    "X25n0510_001:0917a10": "耶。則此經之殊勝誠非淺鮮。見聞之者可不敬信",
    "X25n0510_001:0917a11": "受持。以期證悟哉。",
    "X25n0510_001:0917a12": "○如法受持分第十三言此經之殊勝。既得聞之。",
    "X25n0510_001:0917a13": "自當敬信受持。然受持而不知如是生心之法。不",
    "X25n0510_001:0917a14": "免入於歧途。故云如法受持也。",
    "X25n0510_001:0917a15": "爾時須菩提白佛言。世尊。當何名此經。我等云何奉",
    "X25n0510_001:0917a16": "持。是時須菩提聞佛說此經之勝妙。因不禁欣喜",
    "X25n0510_001:0917a17": "而白佛云。世尊。當以何名名此經。我等得聞此經。",
    "X25n0510_001:0917a18": "自當信受奉持。而奉持之法。未審云何。",
    "X25n0510_001:0917a19": "佛告須菩提。是經名為金剛般若波羅蜜。以是名字。",
    "X25n0510_001:0917a20": "汝當奉持。佛以須菩提請問經名。及受持之法得",
    "X25n0510_001:0917a21": "其要領。故告之曰。是經名之為金剛般若波羅蜜。",
    "X25n0510_001:0917a22": "以喻若具堅剛之志以修行。則智慧自生。乘此智",
    "X25n0510_001:0917a23": "慧。直達涅槃彼岸。所以命此名者。欲令汝等顧名",
    "X25n0510_001:0917a24": "思義當秉此義而奉持。之則庶乎幾矣。",
    "X25n0510_001:0917b01": "所以者何。須菩提。佛說般若波羅蜜。即非般若波羅",
    "X25n0510_001:0917b02": "蜜。佛所說經。處處不落實迹。是其心法要妙。如上",
    "X25n0510_001:0917b03": "說奉持之法。又恐人著相生執便非中道了義故",
    "X25n0510_001:0917b04": "急折之曰。我之所以教汝等奉持之法者何哉。須",
    "X25n0510_001:0917b05": "菩提當知。佛說般若波羅蜜之旨。但得心知即是。",
    "X25n0510_001:0917b06": "並非教人常著一般若波羅蜜之見於胸中也。此",
    "X25n0510_001:0917b07": "意最宜辨明。所謂毫釐有差天地懸隔也。",
    "X25n0510_001:0917b08": "須菩提。於意云何。如來有所說法不。佛欲廣離。相",
    "X25n0510_001:0917b09": "之意。故呼須菩提而詰之曰。於汝意中以為何如",
    "X25n0510_001:0917b10": "耶。如來常為汝等說法。果有實法與人否。",
    "X25n0510_001:0917b11": "須菩提白佛言。世尊。如來無所說。須菩提聞佛問",
    "X25n0510_001:0917b12": "辭。審知說法者。無法可說之義。故即白佛云。世尊。",
    "X25n0510_001:0917b13": "如來雖云說法。其實說無所說耳。",
    "X25n0510_001:0917b14": "須菩提。於意云何。三千大千世界。所有微塵。是為多",
    "X25n0510_001:0917b15": "不。此如來欲人知塵界色身。均皆幻妄不實。雖復",
    "X25n0510_001:0917b16": "美大與真性中總無關涉。故呼須菩提而詰之曰。",
    "X25n0510_001:0917b17": "於汝意中以為何如耶。若大千世界中所有微塵。",
    "X25n0510_001:0917b18": "其數曾為多否。夫世界微塵。豈有限量。佛盖取以",
    "X25n0510_001:0917b19": "喻人妄念之多也。",
    "X25n0510_001:0917b20": "須菩提言。甚多。世尊。須菩提以大千世界微塵多",
    "X25n0510_001:0917b21": "不可量。故以甚多答之。",
    "X25n0510_001:0917b22": "須菩提。諸微塵。如來說非微塵。是名微塵。須菩提",
    "X25n0510_001:0917b23": "既答佛微塵甚多之語。佛又呼其名曰。是諸微塵。",
    "X25n0510_001:0917b24": "佛皆不著微塵之相。塵本與我無涉。故說為非微",
    "X25n0510_001:0917c01": "塵。然塵相宛然。是亦名之為微塵而已。盖喻妄。念",
    "X25n0510_001:0917c02": "雖多。若不起心隨之。則妄念亦不能為礙矣。",
    "X25n0510_001:0917c03": "如來說世界。非世界。是名世界。盖自佛而觀。不惟",
    "X25n0510_001:0917c04": "塵埃微物為幻妄即大而世界。亦是人心一念造",
    "X25n0510_001:0917c05": "成劫火燒時。終須壞滅。故云如來說世界。亦不著",
    "X25n0510_001:0917c06": "世界之相。即非世界矣。然世界宛然。是亦名之為",
    "X25n0510_001:0917c07": "世界而已。",
    "X25n0510_001:0917c08": "須菩提。於意云何。可以三十二相見如來不。佛又",
    "X25n0510_001:0917c09": "呼須菩提曰於汝意以為何如耶。如來色身。有三",
    "X25n0510_001:0917c10": "十二種相好。見此相者。可云真見如來否。盖言如",
    "X25n0510_001:0917c11": "來色身。雖復種種相好。亦屬幻妄故不當以此見",
    "X25n0510_001:0917c12": "如來也。筏喻經云。三十二相者。一身清淨。二身端",
    "X25n0510_001:0917c13": "直持重進止如象王。三身不傾動。四客儀俻。五骨",
    "X25n0510_001:0917c14": "際如鈎鎻。六毛孔出異香。七身邊光一丈。八光照",
    "X25n0510_001:0917c15": "身而行。九頂有肉髻。十髮長好。十一。髮青紺色不",
    "X25n0510_001:0917c16": "亂。十二。面俱滿足如滿月。十三。眉如初月。十四。眉",
    "X25n0510_001:0917c17": "間白毫相。十五。眼修廣。十六。鼻高不露孔。十七。耳",
    "X25n0510_001:0917c18": "輪輻相。垂成。十八。頰輔如獅子。十九。口出無上香。",
    "X25n0510_001:0917c19": "二十。舌廣長薄。二十一。一音報眾聲。二十二。兩手",
    "X25n0510_001:0917c20": "過膝。二十三。膝骨堅圓。二十四。足下千輻輪相。二",
    "X25n0510_001:0917c21": "十五。行時足離地四寸。印文現。二十六。行步如鵞",
    "X25n0510_001:0917c22": "王。二十七。住處安無能動。二十八。威鎮一切。二十",
    "X25n0510_001:0917c23": "九。說法不著相。三十。等視眾生三十一。隨眾生意。",
    "X25n0510_001:0917c24": "和悅與語。三十二。一切惡心。眾生。見即和悅。此皆",
    "X25n0510_001:0918a01": "奇相也。他說互有異同。",
    "X25n0510_001:0918a02": "不也。世尊。不可以三十二相得見如來。須菩提悟",
    "X25n0510_001:0918a03": "無相之旨。聞佛問辭。即以不也。答之而言。寔不可",
    "X25n0510_001:0918a04": "僅以三十二。相而見如來也。",
    "X25n0510_001:0918a05": "何以故。如來說三十二相。即是非相。是名三十二相。",
    "X25n0510_001:0918a06": "夫不可僅以色身見佛者何哉。以如來所說三十",
    "X25n0510_001:0918a07": "二相者。乃色身幻相。而非法身真相。是特名之為",
    "X25n0510_001:0918a08": "三十二相也。",
    "X25n0510_001:0918a09": "須菩提。若有善男子善女人。以恒河沙等身命布施。",
    "X25n0510_001:0918a10": "佛前言寶施雖多。不及持經功德。盖寶施者。外財",
    "X25n0510_001:0918a11": "也獲福尚有限量。今言善男女等。更以恒沙身命",
    "X25n0510_001:0918a12": "而為布施。此為內財人所難捨。則其獲福。尤無量",
    "X25n0510_001:0918a13": "矣。盖設喻重重。極顯持說之殊勝也。大慈悲語。曷",
    "X25n0510_001:0918a14": "可忽諸。",
    "X25n0510_001:0918a15": "若復有人。於此經中。乃至授持四句偈等。為他人說。",
    "X25n0510_001:0918a16": "其福甚多。言以身命布施。其獲福固遠勝寶施者",
    "X25n0510_001:0918a17": "矣。然若有人。而能受持此經中章句。或少而僅持",
    "X25n0510_001:0918a18": "四句偈等。既自行持。又復宣說化導。則自他俱利。",
    "X25n0510_001:0918a19": "頓階證悟。其所獲福較命施者而甚多矣。非殊勝",
    "X25n0510_001:0918a20": "哉。",
    "X25n0510_001:0918a21": "○離相寂滅分第十四言行人於一切處。而離諸",
    "X25n0510_001:0918a22": "幻相則真性寂然。滅盡諸有。斯心體圓明。永臻常",
    "X25n0510_001:0918a23": "定矣。",
    "X25n0510_001:0918a24": "爾時須菩提。聞說是經。深解義趣。涕淚悲泣而白佛",
    "X25n0510_001:0918b01": "言。希有世尊。解。音懈。後同。○解。猶悟也。是時須菩",
    "X25n0510_001:0918b02": "提聞佛說此經。反覆明辨。深悟此中妙義。既傷聞",
    "X25n0510_001:0918b03": "法之遲。暮猶幸至道之親承。正如浪子還鄉。重瞻",
    "X25n0510_001:0918b04": "慈父。衣珠故在。客作徒勞。迴思苦海無邊。浮沉長",
    "X25n0510_001:0918b05": "劫。故不覺涕泗橫流。頓生悲感而白於佛。歎言舉",
    "X25n0510_001:0918b06": "世所少有者。我世尊也。",
    "X25n0510_001:0918b07": "佛說如是甚深經典。我從昔來。所得慧眼。未曾得聞",
    "X25n0510_001:0918b08": "如是之經。曾。音層。○言佛說。如是極深妙之經典。",
    "X25n0510_001:0918b09": "我雖從昔日以來。已得慧眼。能觀天上及界外。無",
    "X25n0510_001:0918b10": "不了然。然終未嘗得聞佛今所說如是之經。為極",
    "X25n0510_001:0918b11": "深而最簡。又何幸而得聞之哉。",
    "X25n0510_001:0918b12": "世尊。若復有人。得聞是經。信心清淨。則生實相。須",
    "X25n0510_001:0918b13": "菩提言以如是之深經。自既聞之矣。又稱世尊而",
    "X25n0510_001:0918b14": "言。若更有人。得聞是經。深信不疑。心常。清淨。即能",
    "X25n0510_001:0918b15": "生夫寔相。寔相者。無相也。",
    "X25n0510_001:0918b16": "當知是人。成就第一希有功德。言是人既心生寔",
    "X25n0510_001:0918b17": "相。吾知其必證菩提妙果。而可云成就第一。等最",
    "X25n0510_001:0918b18": "希有之功德焉。",
    "X25n0510_001:0918b19": "世尊。是實相者。則是非相。是故如來說名寔相。此",
    "X25n0510_001:0918b20": "須菩提解說寔相之義。故稱世尊而言。實相即是",
    "X25n0510_001:0918b21": "非相。以明真空無相。非一切色相之謂。是則如來",
    "X25n0510_001:0918b22": "說名寔相也。",
    "X25n0510_001:0918b23": "世尊我今得聞如是經典。信解受持。不足為難。須",
    "X25n0510_001:0918b24": "菩提慮後之修行者。去佛漸遠正法難聞。故復稱",
    "X25n0510_001:0918c01": "世尊而言。我今親承佛訓。得聞此經。又得佛詳加",
    "X25n0510_001:0918c02": "剖晰。毫無疑滯。則我之信解受持。自不為難矣。",
    "X25n0510_001:0918c03": "若當來世。後五百歲。其有眾生。得聞是經。信解受持。",
    "X25n0510_001:0918c04": "是人則為第一希有。五百歲。說現前。言若於將來",
    "X25n0510_001:0918c05": "之世。最後五百歲中。若有眾生。於本所不聞者。以",
    "X25n0510_001:0918c06": "有緣故。忽聞此經。而能信解受持。不滋疑懼。當知",
    "X25n0510_001:0918c07": "是人。夙根深厚。便為第一希有之人矣。",
    "X25n0510_001:0918c08": "何以故。此人無我相。人相。眾生相。壽者相。所謂是",
    "X25n0510_001:0918c09": "人為第一希有者何哉。盖了悟。此經深生信解。便",
    "X25n0510_001:0918c10": "明無相之旨。則其心必無我人等四相也。",
    "X25n0510_001:0918c11": "所以者何。我相即是非相。人相眾生相壽者相。即是",
    "X25n0510_001:0918c12": "非相。所以謂是人悟無相者何哉若有我相之見",
    "X25n0510_001:0918c13": "即非真知寔相矣既知我相非相則人相等三。亦",
    "X25n0510_001:0918c14": "非寔相也明矣。",
    "X25n0510_001:0918c15": "何以故。離一切諸相。則名諸佛。夫以我人等為非",
    "X25n0510_001:0918c16": "相者何哉。盖行人貴見相而離相。若不著諸相。是",
    "X25n0510_001:0918c17": "人雖未證佛果。終當成就。是即可名之為諸佛矣。",
    "X25n0510_001:0918c18": "佛告須菩提。如是如是。佛以須菩提所言。深合經",
    "X25n0510_001:0918c19": "旨。故告之曰。如是如是。所以深許之也。",
    "X25n0510_001:0918c20": "若復有人。得聞是經。不驚不怖不畏。當知是人。甚為",
    "X25n0510_001:0918c21": "希有。言若更有人而得聞是經。其心不驚怖不畏",
    "X25n0510_001:0918c22": "懼者。則其解行甚深。逈超儕輩。是人殊為世間所",
    "X25n0510_001:0918c23": "希有者矣。",
    "X25n0510_001:0918c24": "何以故。須菩提。如來說第一波羅密。即非第一波羅",
    "X25n0510_001:0919a01": "密。是名第一波羅密。波羅密有六種。謂持戒布施",
    "X25n0510_001:0919a02": "忍辱精進禪定智慧。般若解脫。第一波羅密。即般",
    "X25n0510_001:0919a03": "若也。以此經正說般若。故稱第一。佛言我云是人",
    "X25n0510_001:0919a04": "為希有者何哉。盖大乘正法。決非小根器人所能",
    "X25n0510_001:0919a05": "承載須菩提當知。離諸名相者。不惟我人等相為",
    "X25n0510_001:0919a06": "應離。乃至如來所說第一波羅密法。究係說無所",
    "X25n0510_001:0919a07": "說則亦非波羅密矣。但如來說法熾然。何嘗緘默。",
    "X25n0510_001:0919a08": "既為人說此波羅密法。是即名之為第一波羅密",
    "X25n0510_001:0919a09": "耳。",
    "X25n0510_001:0919a10": "須菩提。忍辱波羅密。如來說非忍辱波羅密。佛以",
    "X25n0510_001:0919a11": "般若波羅密。既不可以相求之。則諸波羅密。皆不",
    "X25n0510_001:0919a12": "應有所取執也明矣。然諸波羅密中。惟忍辱為最",
    "X25n0510_001:0919a13": "難。故呼須菩提而告之曰。忍辱波羅密。如來亦不",
    "X25n0510_001:0919a14": "以難行之故而生著相也。",
    "X25n0510_001:0919a15": "何以故。須菩提。如我昔為歌利王割截身體。此如",
    "X25n0510_001:0919a16": "來以己昔行忍辱之行。以證之也。言我所謂。不著",
    "X25n0510_001:0919a17": "忍辱之相者何哉。如我昔日曾受歌利王割截身",
    "X25n0510_001:0919a18": "體。此為人所難忍者也。而我能忍之。歌利。華言極",
    "X25n0510_001:0919a19": "惡。佛於宿世作仙人時。修忍辱行。山中宴坐。遇歌",
    "X25n0510_001:0919a20": "利王出遊。王時方憩息醒而不見左右宮女。入山",
    "X25n0510_001:0919a21": "見眾女。圍繞仙人禮拜。王大怒曰。何以姿情觀我",
    "X25n0510_001:0919a22": "女色。仙人曰。我不貪女色。王曰。云何見色不貪。仙",
    "X25n0510_001:0919a23": "人曰。持戒。王曰。何名持戒。仙人曰。忍辱即是王乃",
    "X25n0510_001:0919a24": "用刀割仙人身。問曰。痛否。仙曰。不痛王即節節支",
    "X25n0510_001:0919b01": "解之。問曰。還嗔恨否。仙曰。我尚非有。何有嗔恨。時",
    "X25n0510_001:0919b02": "四天王大怒雨石以警之王乃止。歌利王。即後之",
    "X25n0510_001:0919b03": "憍陳如。佛初成道時所度者也。",
    "X25n0510_001:0919b04": "我於爾時。無我相。無人相。無眾生相。無壽者相。言",
    "X25n0510_001:0919b05": "我爾時雖行此難行之事。然自我視之。如以湯沃",
    "X25n0510_001:0919b06": "雪。與心性無與。盖緣胸中無四相之見存焉耳。",
    "X25n0510_001:0919b07": "何以故。我於往昔節節支解時。若有我相。人相。眾生",
    "X25n0510_001:0919b08": "相。壽者相。應生嗔恨。盖我之所能忍辱者何哉。緣",
    "X25n0510_001:0919b09": "空無我相故耳。若於支解肢節時。而心有我人等",
    "X25n0510_001:0919b10": "相。則必不能忍受而生嗔恨矣。嗔。怒聲也。",
    "X25n0510_001:0919b11": "須菩提。又念過去於五百世。作忍辱仙人。於爾所世。",
    "X25n0510_001:0919b12": "無我相。無人相。無眾生相。無壽者相。佛又呼須菩",
    "X25n0510_001:0919b13": "提而告之曰。我念過去之世。於五百世前已曾作",
    "X25n0510_001:0919b14": "忍辱仙人。行忍辱行。我於彼時。即無四相之見。以",
    "X25n0510_001:0919b15": "明修此苦行。非止一世。寔欲勉人勿以難忍之行。",
    "X25n0510_001:0919b16": "而遂生嗔恨。致令修不能成也。盖六波羅密。惟此",
    "X25n0510_001:0919b17": "為難。此能順受。餘即易為。佛故於此特言之。",
    "X25n0510_001:0919b18": "是故。須菩提。菩薩應離一切相。發阿耨多羅三藐三",
    "X25n0510_001:0919b19": "菩提心。言以是故須菩提當知。菩薩之人。其心應",
    "X25n0510_001:0919b20": "離一切色相。而發此無上正等正覺之心者。庶與",
    "X25n0510_001:0919b21": "斯道。方有相應分。",
    "X25n0510_001:0919b22": "不應住色生心。不應住聲香味觸法生心。應生無所",
    "X25n0510_001:0919b23": "住心。若心有住。則為非住。言發此無上道心者。設",
    "X25n0510_001:0919b24": "遇六塵境界。皆不宜住心生執。然百物不思。心易",
    "X25n0510_001:0919c01": "昏沉。故應不住境緣。而心地仍要清明。斯為要訣。",
    "X25n0510_001:0919c02": "若心忽緣外物。便非住心正軌。即為非所住而住",
    "X25n0510_001:0919c03": "矣。",
    "X25n0510_001:0919c04": "是故。佛說菩薩心。不應住色布施。是以佛說菩薩",
    "X25n0510_001:0919c05": "之心。一切無住。雖行布施。而不住色相。是為行所",
    "X25n0510_001:0919c06": "無事。不自居功。亦不望報也。",
    "X25n0510_001:0919c07": "須菩提。菩薩為利益一切眾生。應如是布施。須菩",
    "X25n0510_001:0919c08": "提當知菩薩行施。雖不生取著。然普願眾生。離苦",
    "X25n0510_001:0919c09": "得樂使之獲益。乃合菩薩法式。但其心惟任自然",
    "X25n0510_001:0919c10": "不假勉強。方為如是行施耳。",
    "X25n0510_001:0919c11": "如來說一切諸相。即是非相。又說一切眾生。即非眾",
    "X25n0510_001:0919c12": "生。盖自佛眼而觀。凡一切色相。皆屬幻妄不寔。故",
    "X25n0510_001:0919c13": "云非相。及觀一切眾生。與我同體。何分彼此。故云",
    "X25n0510_001:0919c14": "非眾生。盖佛心平等。非若眾生之偏私自好。利欲",
    "X25n0510_001:0919c15": "薰心。此生佛之所以異也。",
    "X25n0510_001:0919c16": "須菩提。如來是真語者。實語者。如語者。不誑語者。不",
    "X25n0510_001:0919c17": "異語者。須菩提。當知我說此經。汝等切勿疑議。佛",
    "X25n0510_001:0919c18": "戒妄語。的係誠言。故云真寔語。如寔而非欺誑之",
    "X25n0510_001:0919c19": "語。不異語者如來說法。始終如是也。佛語每多重",
    "X25n0510_001:0919c20": "復。緣人驟聞正論信心為難。故不惜申說再三。以",
    "X25n0510_001:0919c21": "誘掖獎勸之也。我佛大慈。能毋感發。",
    "X25n0510_001:0919c22": "須菩提。如來所得法。此法無實無虗。須菩提我今",
    "X25n0510_001:0919c23": "為汝等說。此法。皆我所昔。得汝等不得以此法為",
    "X25n0510_001:0919c24": "寔。而生執著。亦不得以此法為虗。而怠行持。惟以",
    "X25n0510_001:0920a01": "如是之心。而學如是之法。斯可矣。",
    "X25n0510_001:0920a02": "須菩提。若菩薩心住於法而行布施。如人入暗。則無",
    "X25n0510_001:0920a03": "所見。須菩提。菩薩之人。固不應住相行施矣。然設",
    "X25n0510_001:0920a04": "云我此布施。是為如法。則為住法行施而生法相。",
    "X25n0510_001:0920a05": "便如人處暗中。惟見黑暗。他無所見也。",
    "X25n0510_001:0920a06": "若菩薩心不住法而行布施。如人有目。日光明照。見",
    "X25n0510_001:0920a07": "種種色。種上聲。○若菩薩之心。不住於法而行施",
    "X25n0510_001:0920a08": "者。則如有目之人。又有日光照耀種種色相。悉皆",
    "X25n0510_001:0920a09": "明了。此所以不應住相而行施也。",
    "X25n0510_001:0920a10": "須菩提。當來之世。若有善男子善女人。能於此經。受",
    "X25n0510_001:0920a11": "持讀誦。佛屢言持經功德之勝以勵人。故呼須菩",
    "X25n0510_001:0920a12": "提曰。後來世中。若有善信男女。能持誦此經者。其",
    "X25n0510_001:0920a13": "善根為不淺矣。",
    "X25n0510_001:0920a14": "則為如來以佛智慧。悉知是人。悉見是人。皆得成就",
    "X25n0510_001:0920a15": "無量無邊功德。言持誦此經之人我以佛之智慧。",
    "X25n0510_001:0920a16": "盡能知見是人。或久或暫。必得成就無限量。無邊",
    "X25n0510_001:0920a17": "際。之大功德焉。盖遵信行持。功無虗棄。終至證果",
    "X25n0510_001:0920a18": "而後已。謂非大功德乎。",
    "X25n0510_001:0920a19": "○持經功德分第十五言持經功德之勝。遠超於",
    "X25n0510_001:0920a20": "恒沙身命布施。況行之較易。而收功甚鉅。人胡不",
    "X25n0510_001:0920a21": "自勉。而坐失此勝方便哉。",
    "X25n0510_001:0920a22": "須菩提。若有善男子善女人。初日分。以恒河沙等身",
    "X25n0510_001:0920a23": "布施。中日分復以恒河沙等身布施。後日分。亦以恒",
    "X25n0510_001:0920a24": "河沙等身布施。分去聲。○初日分。寅卯辰時也。中",
    "X25n0510_001:0920b01": "日分。巳午未時也。後日分。申酉戌時也。此如來更",
    "X25n0510_001:0920b02": "設喻。以極顯持說之勝也。故呼須菩提曰。若有善",
    "X25n0510_001:0920b03": "信男女於此。每日三時。而皆以恒河沙等身命布",
    "X25n0510_001:0920b04": "施者。則視寶施功德不可以同年而語者矣。",
    "X25n0510_001:0920b05": "如是無量百千萬億劫。以身布施。言是人每日三",
    "X25n0510_001:0920b06": "時。而以恒河沙命布施。復經無量長劫。則所施身",
    "X25n0510_001:0920b07": "命。不可計量。而獲福亦更無量矣。此固必無之事。",
    "X25n0510_001:0920b08": "即使有之。終屬有為法。徒享世間頑福。與心性毫",
    "X25n0510_001:0920b09": "無交涉。故下文復顯持說之勝。",
    "X25n0510_001:0920b10": "若復有人。聞此經典。信心不逆。其福勝彼。言彼命",
    "X25n0510_001:0920b11": "施者。獲福固無量矣。然若有人而得聞此經。信心",
    "X25n0510_001:0920b12": "不疑。則雖未行持。而所得福德。已超勝於彼矣。",
    "X25n0510_001:0920b13": "何況書寫受持讀誦。為人解說。夫聞經生信。已勝",
    "X25n0510_001:0920b14": "身命布施。況復鈔寫持誦。又為人解說者乎。則其",
    "X25n0510_001:0920b15": "獲福之多。自不待言矣。",
    "X25n0510_001:0920b16": "須菩提。以要言之。是經有不可思議。不可稱量。無邊",
    "X25n0510_001:0920b17": "功德。要。平聲。○要。約也。言約而言之。此經寔有不",
    "X25n0510_001:0920b18": "可以心思計議。不可以秤稱斗量。有如是之無邊",
    "X25n0510_001:0920b19": "功德焉。",
    "X25n0510_001:0920b20": "如來為發大乘者說。為發最上乘者說。然如來此",
    "X25n0510_001:0920b21": "經為發心求大乘法者所說為求最上乘者而說。",
    "X25n0510_001:0920b22": "非為下劣凡夫而說也。盖其根行淺薄。縱聞勝法",
    "X25n0510_001:0920b23": "難發信心。所謂下士聞道大笑之。良可歎也。",
    "X25n0510_001:0920b24": "若有人能受持讀誦。廣為人說。如來悉知是人。悉見",
    "X25n0510_001:0920c01": "是人。皆得成就不可量。不可稱。無有邊。不可思議功",
    "X25n0510_001:0920c02": "德。若更有人。能持誦此經。遍為人解說。而化導之。",
    "X25n0510_001:0920c03": "我皆知見是人。必能成就難稱量。無邊際。不可思",
    "X25n0510_001:0920c04": "議之功德焉。盖極形其莫可比數也。",
    "X25n0510_001:0920c05": "如是人等。則為荷擔如來阿耨多羅三藐三菩提。",
    "X25n0510_001:0920c06": "荷。去聲。○荷。負也。言此持說之人。即為負荷擔當",
    "X25n0510_001:0920c07": "如來無上正法者矣。",
    "X25n0510_001:0920c08": "何以故。須菩提。若樂小法者。著我見人見眾生見壽",
    "X25n0510_001:0920c09": "者見。則於此經。不能聽受讀誦。為人解說。所謂持",
    "X25n0510_001:0920c10": "說之人。即為能荷如來正法者。何哉。須菩提當知。",
    "X25n0510_001:0920c11": "若樂小乘法者。則於人我等見。成敵兩立。是則四",
    "X25n0510_001:0920c12": "相熾然。而於此甚深經典。反生疑謗。既不能信受",
    "X25n0510_001:0920c13": "行持。自不堪為人解說。良以己眼不明。遂至誤入",
    "X25n0510_001:0920c14": "岐途。而失此勝妙功德耳。",
    "X25n0510_001:0920c15": "須菩提。在在處處。若有此經。一切世間天人阿修羅",
    "X25n0510_001:0920c16": "所應供養。須菩提當知。若樂小法者。於此無上正",
    "X25n0510_001:0920c17": "法既不能行持獲益矣。設有大心眾生。正信堅固。",
    "X25n0510_001:0920c18": "隨其所在之處。苟有此經則經之所在。彼一切世",
    "X25n0510_001:0920c19": "間天人以迄修羅。皆應恭敬供養者矣。",
    "X25n0510_001:0920c20": "當知此處。則為是塔。皆應恭敬作禮圍繞。以諸華香",
    "X25n0510_001:0920c21": "而散其處。葉即花字。○言此經所在之處。雖非塔",
    "X25n0510_001:0920c22": "而即為是塔。若天人修羅。見於此處。便皆尊重恭",
    "X25n0510_001:0920c23": "敬。禮拜而圍繞之。且以名華異香。布散其處其為",
    "X25n0510_001:0920c24": "尊異。又何如耶。盖佛菩薩說法之處。常有天人散",
    "X25n0510_001:0921a01": "華其上。以示虔潔。故云。",
    "X25n0510_001:0921a03": "金剛經易解卷上"
}