{
    "T07n0220d_553:0847b09": "2大般若波羅蜜多經卷第五百五",
    "T07n0220d_553:0847b10": "十三",
    "T07n0220d_553:0847b12": "三藏法師玄奘奉　詔譯",
    "T07n0220d_553:0847b13": "第四分迅速品第二十五之二",
    "T07n0220d_553:0847b14": "「善現當知！譬如大地少處出生金銀等寶，多",
    "T07n0220d_553:0847b15": "處出生鹹鹵等物，諸有情類亦復如是，少學",
    "T07n0220d_553:0847b16": "般若波羅蜜多，多學聲聞、獨覺地法。善現當",
    "T07n0220d_553:0847b17": "知！譬如人趣少分能作轉輪王業，多分能作",
    "T07n0220d_553:0847b18": "諸小王業，諸有情類亦復如是，少分能修一",
    "T07n0220d_553:0847b19": "切智智道，多分能修聲聞、獨覺道。善現當知！",
    "T07n0220d_553:0847b20": "譬如欲界地居天中，少分能造天帝釋業，多",
    "T07n0220d_553:0847b21": "分能造餘天眾業，諸有情類亦復如是，少求",
    "T07n0220d_553:0847b22": "無上正等菩提，多求聲聞、獨覺乘果。善現當",
    "T07n0220d_553:0847b23": "知！譬如色界初靜慮中，少分能修大梵王業，",
    "T07n0220d_553:0847b24": "多分能修梵天眾業，諸有情類亦復如是，少",
    "T07n0220d_553:0847b25": "於無上正等菩提得不退轉，多於無上正等",
    "T07n0220d_553:0847b26": "菩提猶有退轉。「是故，善現！諸有情類少分能",
    "T07n0220d_553:0847b27": "發大菩提心，於中轉少能修菩薩摩訶薩行，",
    "T07n0220d_553:0847b28": "於中轉少能學般若波羅蜜多，於中轉少能",
    "T07n0220d_553:0847b29": "於般若波羅蜜多方便善巧，於中極少能於",
    "T07n0220d_553:0847c01": "無上正等菩提得不退轉。是故，善現！若菩薩",
    "T07n0220d_553:0847c02": "摩訶薩欲墮極少有情數者，當勤修學甚深般",
    "T07n0220d_553:0847c03": "若波羅蜜多方便善巧，令於無上正等菩提",
    "T07n0220d_553:0847c04": "得不退轉，疾證無上正等菩提。「復次，善現！若",
    "T07n0220d_553:0847c05": "菩薩摩訶薩如是修學甚深般若波羅蜜多方",
    "T07n0220d_553:0847c06": "便善巧，不起栽蘖俱行之心，不起疑惑俱行",
    "T07n0220d_553:0847c07": "之心，不起慳悋俱行之心，不起犯戒俱行之",
    "T07n0220d_553:0847c08": "心，不起忿恚俱行之心，不起懈怠俱行之心，",
    "T07n0220d_553:0847c09": "不起散亂俱行之心，不起惡慧俱行之心。「復",
    "T07n0220d_553:0847c10": "次，善現！若菩薩摩訶薩如是修學甚深般若",
    "T07n0220d_553:0847c11": "波羅蜜多方便善巧，能攝一切波羅蜜多，能",
    "T07n0220d_553:0847c12": "集一切波羅蜜多，能導一切波羅蜜多。所以",
    "T07n0220d_553:0847c13": "者何？甚深般若波羅蜜多中含容一切波羅",
    "T07n0220d_553:0847c14": "蜜多故。善現當知！如偽身見普能攝受六十",
    "T07n0220d_553:0847c15": "二見，甚深般若波羅蜜多亦復如是，含容一",
    "T07n0220d_553:0847c16": "切波羅蜜多。若菩薩摩訶薩能正修學甚深",
    "T07n0220d_553:0847c17": "般若波羅蜜多方便善巧，能引一切波羅蜜多",
    "T07n0220d_553:0847c18": "令漸增長。善現當知！譬如命根能持諸根，甚",
    "T07n0220d_553:0847c19": "深般若波羅蜜多亦復如是，能持一切殊勝",
    "T07n0220d_553:0847c20": "善法。所以者何？若菩薩摩訶薩能正修學甚",
    "T07n0220d_553:0847c21": "深般若波羅蜜多，普能攝持一切善法。善現",
    "T07n0220d_553:0847c22": "當知！如命根滅諸根隨滅，甚深般若波羅蜜",
    "T07n0220d_553:0847c23": "多亦復如是。若菩薩摩訶薩退失如是甚深",
    "T07n0220d_553:0847c24": "般若波羅蜜多，則為退失一切善法。若菩薩",
    "T07n0220d_553:0847c25": "摩訶薩能正修學甚深般若波羅蜜多，普能",
    "T07n0220d_553:0847c26": "滅除諸不善法。是故，善現！若菩薩摩訶薩欲",
    "T07n0220d_553:0847c27": "至一切波羅蜜多究竟彼岸，應勤修學甚深",
    "T07n0220d_553:0847c28": "般若波羅蜜多。「復次，善現！若菩薩摩訶薩能",
    "T07n0220d_553:0847c29": "勤修學甚深般若波羅蜜多，於諸有情最上、",
    "T07n0220d_553:0848a01": "最勝。所以者何？是菩薩摩訶薩能勤修學甚",
    "T07n0220d_553:0848a02": "深般若波羅蜜多無上法故。「復次，善現！於意",
    "T07n0220d_553:0848a03": "云何？於此三千大千世界諸有情類寧為多",
    "T07n0220d_553:0848a04": "不？」善現對曰：「贍部洲中諸有情類尚多無數，",
    "T07n0220d_553:0848a05": "何況三千大千世界諸有情類寧不為多！」佛",
    "T07n0220d_553:0848a06": "告善現：「如是！如是！如汝所說。善現當知！假使",
    "T07n0220d_553:0848a07": "三千大千世界諸有情類，非前非後皆得人",
    "T07n0220d_553:0848a08": "身。得人身已，非前非後皆發無上正等覺心，",
    "T07n0220d_553:0848a09": "修諸菩薩摩訶薩行。修行滿已，非前非後皆",
    "T07n0220d_553:0848a10": "得無上正等菩提。有菩薩摩訶薩盡其形壽，",
    "T07n0220d_553:0848a11": "能以上妙衣服、飲食、房舍、臥具、病緣醫藥及諸",
    "T07n0220d_553:0848a12": "資財，供養恭敬、尊重讚歎此諸如來、應、正等",
    "T07n0220d_553:0848a13": "覺。於意云何？是菩薩摩訶薩由此因緣得福",
    "T07n0220d_553:0848a14": "多不？」善現對曰：「甚多！世尊！甚多！善逝！」佛告善",
    "T07n0220d_553:0848a15": "現：「若菩薩摩訶薩能修如是甚深般若波羅",
    "T07n0220d_553:0848a16": "蜜多，經彈指頃所獲功德，甚多於前無量無",
    "T07n0220d_553:0848a17": "數。所以者何？甚深般若波羅蜜多具大義用，",
    "T07n0220d_553:0848a18": "能令菩薩摩訶薩眾疾證無上正等菩提。是",
    "T07n0220d_553:0848a19": "故，善現！若菩薩摩訶薩欲證無上正等菩提，",
    "T07n0220d_553:0848a20": "欲為一切有情上首，欲普饒益一切有情，無",
    "T07n0220d_553:0848a21": "救護者為作救護，無歸依者為作歸依，無投",
    "T07n0220d_553:0848a22": "趣者為作投趣，無眼目者為作眼目，無光明",
    "T07n0220d_553:0848a23": "者為作光明，失正路者示以正路，未涅槃者",
    "T07n0220d_553:0848a24": "令得涅槃，當學如是甚深般若波羅蜜多。「復",
    "T07n0220d_553:0848a25": "次，善現！若菩薩摩訶薩欲行諸佛所行境界，",
    "T07n0220d_553:0848a26": "欲居諸佛大仙尊位，欲遊戲佛所遊戲處，欲",
    "T07n0220d_553:0848a27": "作諸佛大師子吼，欲擊諸佛無上法鼓，欲扣",
    "T07n0220d_553:0848a28": "諸佛無上法鍾，欲吹諸佛無上法螺，欲昇諸",
    "T07n0220d_553:0848a29": "佛無上法座，欲演諸佛無上法義，欲決一切",
    "T07n0220d_553:0848b01": "有情疑網，欲入諸佛甘露法界，欲受諸佛微",
    "T07n0220d_553:0848b02": "妙法樂，欲證諸佛圓淨功德，欲以一音為三",
    "T07n0220d_553:0848b03": "千界一切有情宣說正法，普令一切獲大饒",
    "T07n0220d_553:0848b04": "益，當學如是甚深般若波羅蜜多。「復次，善現！",
    "T07n0220d_553:0848b05": "若菩薩摩訶薩修學如是甚深般若波羅蜜",
    "T07n0220d_553:0848b06": "多，無有一切世、出世間功德勝利而不能得。",
    "T07n0220d_553:0848b07": "所以者何？甚深般若波羅蜜多是一切種功",
    "T07n0220d_553:0848b08": "德善根所依處故。善現當知！我曾不見有菩",
    "T07n0220d_553:0848b09": "薩摩訶薩勤修如是甚深般若波羅蜜多，而不",
    "T07n0220d_553:0848b10": "能得世、出世間功德勝利。」爾時，善現便白佛",
    "T07n0220d_553:0848b11": "言：「諸菩薩摩訶薩修學如是甚深般若波羅",
    "T07n0220d_553:0848b12": "蜜多，豈亦能得聲聞、獨覺功德善根？」佛告善",
    "T07n0220d_553:0848b13": "現：「聲聞、獨覺功德善根，此諸菩薩摩訶薩眾",
    "T07n0220d_553:0848b14": "亦皆能得，但於其中無住無著，以勝智見正",
    "T07n0220d_553:0848b15": "觀察已，超過聲聞及獨覺地，趣入菩薩正性",
    "T07n0220d_553:0848b16": "離生故。此菩薩摩訶薩眾無有一切功德善",
    "T07n0220d_553:0848b17": "根而不能得。「復次，善現！諸菩薩摩訶薩於一",
    "T07n0220d_553:0848b18": "切種聲聞、獨覺功德善根皆應修學，雖於其",
    "T07n0220d_553:0848b19": "中不求作證，而於一切欲善通達，為彼有情",
    "T07n0220d_553:0848b20": "宣說開示。「復次，善現！若菩薩摩訶薩如是學",
    "T07n0220d_553:0848b21": "時，則為隣近一切智智，速證無上正等菩提，",
    "T07n0220d_553:0848b22": "能盡未來利樂一切。「復次，善現！若菩薩摩訶",
    "T07n0220d_553:0848b23": "薩如是學時，則為一切世間天、人、阿素洛等真",
    "T07n0220d_553:0848b24": "淨福田，超諸世間沙門、梵志、聲聞、獨覺福田",
    "T07n0220d_553:0848b25": "之上，疾能證得一切智智。「復次，善現！若菩薩",
    "T07n0220d_553:0848b26": "摩訶薩如是學時，隨所生處，不捨如是甚深",
    "T07n0220d_553:0848b27": "般若波羅蜜多，不離如是甚深般若波羅蜜",
    "T07n0220d_553:0848b28": "多，常行如是甚深般若波羅蜜多。「復次，善現！",
    "T07n0220d_553:0848b29": "若菩薩摩訶薩能行如是甚深般若波羅蜜",
    "T07n0220d_553:0848c01": "多，當知已於一切智智得不退轉，於一切法",
    "T07n0220d_553:0848c02": "能正覺知，遠離聲聞、獨覺等地，親近無上正",
    "T07n0220d_553:0848c03": "等菩提。「復次，善現！若菩薩摩訶薩行深般若",
    "T07n0220d_553:0848c04": "波羅蜜多時，作如是念：『此是般若波羅蜜多，",
    "T07n0220d_553:0848c05": "此是修時，此是修處。我能修此甚深般若波",
    "T07n0220d_553:0848c06": "羅蜜多，我由如是甚深般若波羅蜜多，棄捨",
    "T07n0220d_553:0848c07": "如是所應捨法，當能引發一切智智。』是菩薩",
    "T07n0220d_553:0848c08": "摩訶薩非行般若波羅蜜多，亦於般若波羅",
    "T07n0220d_553:0848c09": "蜜多不能解了。所以者何？甚深般若波羅蜜",
    "T07n0220d_553:0848c10": "多不作是念：『我是般若波羅蜜多，此是修時，",
    "T07n0220d_553:0848c11": "此是修處，此是修者，此是般若波羅蜜多所",
    "T07n0220d_553:0848c12": "遠離法，此是般若波羅蜜多所照了法，此是",
    "T07n0220d_553:0848c13": "般若波羅蜜多所證無上正等菩提。』若如是",
    "T07n0220d_553:0848c14": "知，是行般若波羅蜜多。「復次，善現！若菩薩摩",
    "T07n0220d_553:0848c15": "訶薩行深般若波羅蜜多時，作如是念：『此非",
    "T07n0220d_553:0848c16": "般若波羅蜜多，此非修時，此非修處，此非修",
    "T07n0220d_553:0848c17": "者，非由般若波羅蜜多遠離一切所應捨法，",
    "T07n0220d_553:0848c18": "非由般若波羅蜜多能證無上正等菩提。所",
    "T07n0220d_553:0848c19": "以者何？以一切法皆住真如無差別故。』善現",
    "T07n0220d_553:0848c20": "當知！若菩薩摩訶薩於一切法都無分別、無",
    "T07n0220d_553:0848c21": "所覺了，是行般若波羅蜜多。」",
    "T07n0220d_553:0848c22": "26 幻喻品第四分幻喻品第二十六",
    "T07n0220d_553:0848c23": "時，天帝釋作是念言：「若菩薩摩訶薩修行般",
    "T07n0220d_553:0848c24": "若波羅蜜多，尚勝一切有情之類，況得無上",
    "T07n0220d_553:0848c25": "正等菩提！若諸有情聞說一切智智名字深",
    "T07n0220d_553:0848c26": "生信解，尚為獲得人中善利，及得世間最勝",
    "T07n0220d_553:0848c27": "壽命，況發無上正等覺心，或能聽聞甚深般",
    "T07n0220d_553:0848c28": "若波羅蜜多！若諸有情能發無上正等覺心，",
    "T07n0220d_553:0848c29": "聽聞般若波羅蜜多甚深經典，諸餘有情皆",
    "T07n0220d_553:0849a01": "應願樂，所獲功德，世間天、人、阿素洛等皆不",
    "T07n0220d_553:0849a02": "能及。」爾時，世尊知天帝釋心之所念，便告之",
    "T07n0220d_553:0849a03": "言：「如是！如是！如汝所念。」時，天帝釋踊躍歡喜，",
    "T07n0220d_553:0849a04": "化作天上微妙音花，捧散如來及諸菩薩，",
    "T07n0220d_553:0849a05": "既散花已作是願言：「若菩薩乘善男子等求趣",
    "T07n0220d_553:0849a06": "無上正等菩提，以我所生善根功德，令彼所",
    "T07n0220d_553:0849a07": "願殊勝功德速得圓滿，令彼所求無上佛法",
    "T07n0220d_553:0849a08": "速得圓滿，令彼所求一切智智相應諸法速",
    "T07n0220d_553:0849a09": "得圓滿，令彼所求自然人法速得圓滿，令彼",
    "T07n0220d_553:0849a10": "所求無漏聖法速得圓滿，令彼一切所欲聞",
    "T07n0220d_553:0849a11": "法皆得如意。若求聲聞、獨覺乘者，亦令所願",
    "T07n0220d_553:0849a12": "疾得滿足。」作是願已，便白佛言：「若菩薩乘善",
    "T07n0220d_553:0849a13": "男子等已發無上正等覺心，我終不生一念",
    "T07n0220d_553:0849a14": "異意，令其退轉大菩提心；我終不生一念異",
    "T07n0220d_553:0849a15": "意，令諸菩薩摩訶薩眾厭離無上正等菩提，",
    "T07n0220d_553:0849a16": "退墮聲聞、獨覺等地；我終不起一念異心，令",
    "T07n0220d_553:0849a17": "諸菩薩摩訶薩眾退失大悲相應作意。若菩",
    "T07n0220d_553:0849a18": "薩摩訶薩已於無上正等菩提深心樂欲，我",
    "T07n0220d_553:0849a19": "願彼心倍復增進，速證無上正等菩提；願彼",
    "T07n0220d_553:0849a20": "菩薩摩訶薩眾見生死中種種苦已，為欲利樂",
    "T07n0220d_553:0849a21": "世間天、人、阿素洛等，發起種種堅固大願：『我",
    "T07n0220d_553:0849a22": "既自度生死大海，亦當精勤度未度者；我既",
    "T07n0220d_553:0849a23": "自解生死繫縛，亦當精勤解未解者；我於種",
    "T07n0220d_553:0849a24": "種生死恐怖既自安隱，亦當精勤安未安者；",
    "T07n0220d_553:0849a25": "我既自證究竟涅槃，亦當精勤令未證者皆同",
    "T07n0220d_553:0849a26": "證得。』「世尊！若有情類於初發心菩薩功德深",
    "T07n0220d_553:0849a27": "心隨喜，得幾許福？於久發心修諸勝行菩薩",
    "T07n0220d_553:0849a28": "功德深心隨喜，得幾許福？於不退轉地菩薩",
    "T07n0220d_553:0849a29": "功德深心隨喜，得幾許福？於一生所繫菩薩",
    "T07n0220d_553:0849b01": "功德深心隨喜，得幾許福？」爾時，佛告天帝釋",
    "T07n0220d_553:0849b02": "言：「憍尸迦！妙高山王可知兩數，此有情類隨",
    "T07n0220d_553:0849b03": "喜俱心所生福德不可知量。憍尸迦！四大洲",
    "T07n0220d_553:0849b04": "界可知兩數，此有情類隨喜俱心所生福德",
    "T07n0220d_553:0849b05": "不可知量。憍尸迦！小千世界可知兩數，此有",
    "T07n0220d_553:0849b06": "情類隨喜俱心所生福德不可知量。憍尸迦！",
    "T07n0220d_553:0849b07": "中千世界可知兩數，此有情類隨喜俱心所",
    "T07n0220d_553:0849b08": "生福德不可知量。憍尸迦！我此三千大千世",
    "T07n0220d_553:0849b09": "界可知兩數，此有情類隨喜俱心所生福德",
    "T07n0220d_553:0849b10": "不可知量。憍尸迦！假使三千大千世界合為",
    "T07n0220d_553:0849b11": "一海，有取一毛析為百分，持一分端霑彼海",
    "T07n0220d_553:0849b12": "盡可知滴數，此有情類隨喜俱心所生福德",
    "T07n0220d_553:0849b13": "不可知量。」時，天帝釋復白佛言：「若諸有情於",
    "T07n0220d_553:0849b14": "諸菩薩從初發心乃至證得所求無上正等",
    "T07n0220d_553:0849b15": "菩提，無量無邊殊勝功德不生隨喜，或復於",
    "T07n0220d_553:0849b16": "彼隨喜俱心所生福德不聞、不知、不起憶念、",
    "T07n0220d_553:0849b17": "不生隨喜，當知皆是魔所執持、魔所魅著、魔",
    "T07n0220d_553:0849b18": "之朋黨、魔天界沒來生此間。所以者何？若菩",
    "T07n0220d_553:0849b19": "薩摩訶薩求趣無上正等菩提，修諸菩薩摩",
    "T07n0220d_553:0849b20": "訶薩行，若有發心於彼功德深生隨喜，若有",
    "T07n0220d_553:0849b21": "於彼隨喜功德深心憶念生隨喜者，皆能破",
    "T07n0220d_553:0849b22": "壞一切魔軍宮殿眷屬，疾證無上正等菩提，",
    "T07n0220d_553:0849b23": "能盡未來利樂一切。世尊！若諸有情深心敬",
    "T07n0220d_553:0849b24": "愛佛、法、僧寶，隨所生處常欲見佛、聞法、遇僧，",
    "T07n0220d_553:0849b25": "於諸菩薩摩訶薩眾功德善根應深隨喜，既",
    "T07n0220d_553:0849b26": "隨喜已迴向無上正等菩提，而不應生二、不",
    "T07n0220d_553:0849b27": "二想。若能如是，疾證無上正等菩提，饒益有",
    "T07n0220d_553:0849b28": "情破魔軍眾。」爾時，佛告天帝釋言：「如是！如是！",
    "T07n0220d_553:0849b29": "如汝所說。憍尸迦！若諸有情於諸菩薩摩",
    "T07n0220d_553:0849c01": "訶薩眾功德善根，深心隨喜迴向無上正等",
    "T07n0220d_553:0849c02": "菩提，是諸有情速能圓滿諸菩薩行，疾證",
    "T07n0220d_553:0849c03": "無上正等菩提。「若諸有情於諸菩薩摩訶薩",
    "T07n0220d_553:0849c04": "眾功德善根，深心隨喜迴向無上正等菩提，",
    "T07n0220d_553:0849c05": "是諸有情具大威力，常能奉事一切如來、應、",
    "T07n0220d_553:0849c06": "正等覺及善知識，恒聞般若波羅蜜多甚深",
    "T07n0220d_553:0849c07": "經典，善知義趣。是諸有情成就如是隨喜迴",
    "T07n0220d_553:0849c08": "向功德善根，隨所生處，常為一切世間天、人、",
    "T07n0220d_553:0849c09": "阿素洛等供養恭敬、尊重讚歎，不見惡色，不",
    "T07n0220d_553:0849c10": "聞惡聲，不嗅惡香，不甞惡味，不覺惡觸，不思",
    "T07n0220d_553:0849c11": "惡法，不墮惡趣，生天、人中恒受種種無染勝",
    "T07n0220d_553:0849c12": "樂，常不遠離諸佛世尊，從一佛國趣一佛國，",
    "T07n0220d_553:0849c13": "親近諸佛、種諸善根，成熟有情、嚴淨佛土。何",
    "T07n0220d_553:0849c14": "以故？憍尸迦！是諸有情能於無量諸菩薩眾",
    "T07n0220d_553:0849c15": "功德善根，深心隨喜迴向無上正等菩提，由",
    "T07n0220d_553:0849c16": "此因緣善根增進，疾證無上正等菩提。既得",
    "T07n0220d_553:0849c17": "無上正等菩提，能盡未來如實饒益無量無",
    "T07n0220d_553:0849c18": "數無邊有情，令住無餘般涅槃界。「以是故，憍",
    "T07n0220d_553:0849c19": "尸迦！住菩薩乘善男子等，於菩薩眾功德善",
    "T07n0220d_553:0849c20": "根，皆應隨喜迴向無上正等菩提，於生隨喜",
    "T07n0220d_553:0849c21": "及迴向時，不應執著即心、離心隨喜迴向，不",
    "T07n0220d_553:0849c22": "應執著即心修行、離心修行。若能如是無所",
    "T07n0220d_553:0849c23": "執著隨喜迴向，修諸菩薩摩訶薩行，速證無",
    "T07n0220d_553:0849c24": "上正等菩提，度諸天、人、阿素洛等，令脫生死",
    "T07n0220d_553:0849c25": "得般涅槃。由此因緣，諸有情類於諸菩薩功",
    "T07n0220d_553:0849c26": "德善根，皆應發生隨喜迴向，能令無量無邊",
    "T07n0220d_553:0849c27": "有情種諸善根獲大利樂。」",
    "T07n0220d_553:0849c28": "爾時，善現便白佛言：「心皆如幻，云何菩薩摩",
    "T07n0220d_553:0849c29": "訶薩能證無上正等菩提？」佛告善現：「於意云",
    "T07n0220d_553:0850a01": "何？汝為見有如幻心不？」善現對曰：「不也！世尊！」",
    "T07n0220d_553:0850a02": "佛告善現：「於意云何？汝見幻不？」善現對曰：",
    "T07n0220d_553:0850a03": "「不也！世尊！我不見幻，亦不見有如幻之心。」佛",
    "T07n0220d_553:0850a04": "告善現：「於意云何？若汝不見幻，不見如幻心，",
    "T07n0220d_553:0850a05": "若處無幻、無如幻心，汝見有是心能得無上",
    "T07n0220d_553:0850a06": "正等菩提不？」善現對曰：「不也！世尊！我都不見",
    "T07n0220d_553:0850a07": "有處無幻、無如幻心，更有是心能得無上正",
    "T07n0220d_553:0850a08": "等菩提！」佛告善現：「於意云何？若處離幻、離如",
    "T07n0220d_553:0850a09": "幻心，汝見有是法能得無上正等菩提不？」善",
    "T07n0220d_553:0850a10": "現對曰：「不也！世尊！我都不見有處離幻、離如",
    "T07n0220d_553:0850a11": "幻心，更有是法能得無上正等菩提。「世尊！我",
    "T07n0220d_553:0850a12": "都不見即、離心法，說何等法是有是無？以一",
    "T07n0220d_553:0850a13": "切法畢竟離故。若一切法畢竟離者，不可施",
    "T07n0220d_553:0850a14": "設是有是無；若法不可施設有無，則不可說",
    "T07n0220d_553:0850a15": "能得無上正等菩提，非無所有法能得菩提",
    "T07n0220d_553:0850a16": "故。所以者何？以一切法皆無所有，性不可",
    "T07n0220d_553:0850a17": "得、無染無淨，畢竟離法無所有故，不得無上",
    "T07n0220d_553:0850a18": "正等菩提，是故般若波羅蜜多亦畢竟離。若",
    "T07n0220d_553:0850a19": "法畢竟離，是法不應修，亦不應遣，亦復不應",
    "T07n0220d_553:0850a20": "有所引發。「世尊！甚深般若波羅蜜多既畢竟",
    "T07n0220d_553:0850a21": "離，云何可說諸菩薩摩訶薩依深般若波羅",
    "T07n0220d_553:0850a22": "蜜多證得無上正等菩提？世尊！諸佛無上正",
    "T07n0220d_553:0850a23": "等菩提亦畢竟離，云何畢竟離法能得畢竟",
    "T07n0220d_553:0850a24": "離法？是故般若波羅蜜多應不可說證得無",
    "T07n0220d_553:0850a25": "上正等菩提。」佛告善現：「善哉！善哉！如是！如是！",
    "T07n0220d_553:0850a26": "如汝所說。甚深般若波羅蜜多既畢竟離，諸",
    "T07n0220d_553:0850a27": "佛無上正等菩提亦畢竟離。善現當知！甚深",
    "T07n0220d_553:0850a28": "般若波羅蜜多畢竟離故，得畢竟離諸佛無",
    "T07n0220d_553:0850a29": "上正等菩提。善現當知！若深般若波羅蜜多",
    "T07n0220d_553:0850b01": "非畢竟離，應非般若波羅蜜多，以深般若波",
    "T07n0220d_553:0850b02": "羅蜜多畢竟離故，得名般若波羅蜜多。是故，",
    "T07n0220d_553:0850b03": "善現！諸菩薩摩訶薩非不依止甚深般若波",
    "T07n0220d_553:0850b04": "羅蜜多證得無上正等菩提。善現當知！雖非",
    "T07n0220d_553:0850b05": "離法能得離法，而得無上正等菩提非不依",
    "T07n0220d_553:0850b06": "止甚深般若波羅蜜多，是故菩薩摩訶薩眾",
    "T07n0220d_553:0850b07": "欲得無上正等菩提，應勤修學甚深般若波",
    "T07n0220d_553:0850b08": "羅蜜多。」具壽善現便白佛言：「諸菩薩摩訶薩",
    "T07n0220d_553:0850b09": "所行義趣極為甚深。」佛告善現：「如是！如是！諸",
    "T07n0220d_553:0850b10": "菩薩摩訶薩所行義趣極為甚深。善現當知！",
    "T07n0220d_553:0850b11": "諸菩薩摩訶薩能為難事，雖行如是甚深義",
    "T07n0220d_553:0850b12": "趣，而於聲聞、獨覺地法能不作證。」爾時，善現",
    "T07n0220d_553:0850b13": "復白佛言：「如我解佛所說義者，諸菩薩摩訶",
    "T07n0220d_553:0850b14": "薩所作不難，不應說彼能為難事。所以者何？",
    "T07n0220d_553:0850b15": "諸菩薩摩訶薩所證義趣都不可得，能證般若",
    "T07n0220d_553:0850b16": "波羅蜜多亦不可得，證法、證者、證處、證時亦",
    "T07n0220d_553:0850b17": "不可得。世尊！若菩薩摩訶薩聞如是語，心不",
    "T07n0220d_553:0850b18": "沈沒亦不憂悔、不驚、不怖，是行般若波羅",
    "T07n0220d_553:0850b19": "蜜多。世尊！是菩薩摩訶薩如是行時，不見",
    "T07n0220d_553:0850b20": "眾相，不見我行，不見不行，不見般若波羅蜜",
    "T07n0220d_553:0850b21": "多是我所行，不見無上正等菩提是我所證，",
    "T07n0220d_553:0850b22": "亦復不見證處、時等。世尊！是菩薩摩訶薩於",
    "T07n0220d_553:0850b23": "如是事亦復不見，是行般若波羅蜜多，便近",
    "T07n0220d_553:0850b24": "無上正等菩提。世尊！是菩薩摩訶薩於如是",
    "T07n0220d_553:0850b25": "事亦復不見，是行般若波羅蜜多，便遠聲聞、",
    "T07n0220d_553:0850b26": "獨覺等地。世尊！是菩薩摩訶薩於如是事亦",
    "T07n0220d_553:0850b27": "不分別，雖行般若波羅蜜多，不作是念：『我行",
    "T07n0220d_553:0850b28": "般若波羅蜜多，親近無上正等菩提，遠離聲",
    "T07n0220d_553:0850b29": "聞、獨覺等地。』「世尊！譬如虛空，不作是念：『我去",
    "T07n0220d_553:0850c01": "彼事若遠若近。』所以者何？虛空無動亦無",
    "T07n0220d_553:0850c02": "分別，無分別故。諸菩薩摩訶薩亦復如是，行",
    "T07n0220d_553:0850c03": "深般若波羅蜜多，不作是念：『我遠聲聞、獨覺",
    "T07n0220d_553:0850c04": "等地，我近無上正等菩提。』所以者何？甚深般",
    "T07n0220d_553:0850c05": "若波羅蜜多於一切法無分別故。「世尊！譬如",
    "T07n0220d_553:0850c06": "幻士，不作是念：『幻質、幻師去我為近，傍觀眾",
    "T07n0220d_553:0850c07": "等去我為遠。』所以者何？所幻化者無分別",
    "T07n0220d_553:0850c08": "故。諸菩薩摩訶薩亦復如是，行深般若波羅",
    "T07n0220d_553:0850c09": "蜜多，不作是念：『我遠聲聞、獨覺等地，我近無",
    "T07n0220d_553:0850c10": "上正等菩提。』所以者何？甚深般若波羅蜜多",
    "T07n0220d_553:0850c11": "於一切法無分別故。「世尊！譬如影像，不作是",
    "T07n0220d_553:0850c12": "念：『我因彼現去我為近，鏡水等法去我為遠。』",
    "T07n0220d_553:0850c13": "所以者何？所現影像無分別故。諸菩薩摩訶",
    "T07n0220d_553:0850c14": "薩亦復如是，行深般若波羅蜜多，不作是念：",
    "T07n0220d_553:0850c15": "『我遠聲聞、獨覺等地，我近無上正等菩提。』所",
    "T07n0220d_553:0850c16": "以者何？甚深般若波羅蜜多於一切法無分別",
    "T07n0220d_553:0850c17": "故。「世尊！如諸如來、應、正等覺，於一切法無愛",
    "T07n0220d_553:0850c18": "無憎。所以者何？如來永斷一切分別愛憎等",
    "T07n0220d_553:0850c19": "故。諸菩薩摩訶薩亦復如是，行深般若波羅",
    "T07n0220d_553:0850c20": "蜜多，於一切法無愛無憎。所以者何？如諸如",
    "T07n0220d_553:0850c21": "來、應、正等覺，所得般若波羅蜜多永斷一切妄",
    "T07n0220d_553:0850c22": "想分別故，於諸法無愛無憎。諸菩薩摩訶薩",
    "T07n0220d_553:0850c23": "所行般若波羅蜜多，永伏一切妄想分別故，",
    "T07n0220d_553:0850c24": "於諸法無愛無憎。「世尊！如諸如來、應、正等覺",
    "T07n0220d_553:0850c25": "所變化者，不作是念：『我遠聲聞、獨覺等地，我",
    "T07n0220d_553:0850c26": "近無上正等菩提。』所以者何？所變化者無分",
    "T07n0220d_553:0850c27": "別故。行深般若波羅蜜多諸菩薩摩訶薩亦",
    "T07n0220d_553:0850c28": "復如是，不作是念：『我遠聲聞、獨覺等地，我近",
    "T07n0220d_553:0850c29": "無上正等菩提。』所以者何？甚深般若波羅蜜",
    "T07n0220d_553:0851a01": "多於一切法無分別故。「世尊！如諸如來、應、正",
    "T07n0220d_553:0851a02": "等覺欲有所作，化作化者令作彼事，然所化",
    "T07n0220d_553:0851a03": "者不作是念：『我能造作如是事業。』所以者何？",
    "T07n0220d_553:0851a04": "諸所化者於所作業無分別故。行深般若波",
    "T07n0220d_553:0851a05": "羅蜜多諸菩薩摩訶薩亦復如是，有所為故",
    "T07n0220d_553:0851a06": "而勤修學，既修學已雖能成辦所作事業，而",
    "T07n0220d_553:0851a07": "於所作無所分別。所以者何？甚深般若波羅",
    "T07n0220d_553:0851a08": "蜜多於一切法無分別故。「世尊！譬如巧匠或",
    "T07n0220d_553:0851a09": "彼弟子，有所為故造作機關或男、或女、或象、",
    "T07n0220d_553:0851a10": "馬等；此諸機關雖有所作，而於彼事都無分",
    "T07n0220d_553:0851a11": "別。所以者何？機關法爾無分別故。行深般",
    "T07n0220d_553:0851a12": "若波羅蜜多諸菩薩摩訶薩亦復如是，有所",
    "T07n0220d_553:0851a13": "為故而成立之，既成立已雖能成辦種種事",
    "T07n0220d_553:0851a14": "業，而於其中都無分別。所以者何？甚深般",
    "T07n0220d_553:0851a15": "若波羅蜜多法爾於法無分別故。」",
    "T07n0220d_553:0851a16": "27 堅固品1第四分堅固品第二十七之一",
    "T07n0220d_553:0851a17": "時，舍利子問善現言：「諸菩薩摩訶薩行深般",
    "T07n0220d_553:0851a18": "若波羅蜜多時，為行堅固法，為行不堅固法？」",
    "T07n0220d_553:0851a19": "善現答言：「諸菩薩摩訶薩行深般若波羅蜜",
    "T07n0220d_553:0851a20": "多時，行不堅固法，不行堅固法。何以故？舍",
    "T07n0220d_553:0851a21": "利子！甚深般若波羅蜜多及一切法，畢竟皆",
    "T07n0220d_553:0851a22": "無堅固性故。所以者何？諸菩薩摩訶薩行深",
    "T07n0220d_553:0851a23": "般若波羅蜜多時，於深般若波羅蜜多及一切",
    "T07n0220d_553:0851a24": "法，尚不見有非堅固法可得，況見有堅固法",
    "T07n0220d_553:0851a25": "可得！」時，有無量欲界天子、色界天子，咸作是",
    "T07n0220d_553:0851a26": "念：「若菩薩乘善男子等，能發無上正等覺心，",
    "T07n0220d_553:0851a27": "雖行般若波羅蜜多甚深義趣，而於實際能",
    "T07n0220d_553:0851a28": "不作證，不墮聲聞及獨覺地。由此因緣，是有",
    "T07n0220d_553:0851a29": "情類甚為希有能為難事，應當敬禮。所以者",
    "T07n0220d_553:0851b01": "何？是菩薩乘善男子等雖行法性，而於其中",
    "T07n0220d_553:0851b02": "能不作證。」爾時，善現知諸天子心之所念，便",
    "T07n0220d_553:0851b03": "告之言：「此菩薩乘善男子等，不證實際，不墮",
    "T07n0220d_553:0851b04": "聲聞及獨覺地，非甚希有亦未為難。若菩",
    "T07n0220d_553:0851b05": "薩摩訶薩知一切法及諸有情畢竟非有皆不",
    "T07n0220d_553:0851b06": "可得，而發無上正等覺心，被精進甲誓度無",
    "T07n0220d_553:0851b07": "量無邊有情，令入無餘般涅槃界，是菩薩摩",
    "T07n0220d_553:0851b08": "訶薩乃甚希有能為難事。天子當知！若菩薩",
    "T07n0220d_553:0851b09": "摩訶薩雖知有情畢竟非有都不可得，而發無",
    "T07n0220d_553:0851b10": "上正等覺心，被精進甲為欲調伏諸有情類，",
    "T07n0220d_553:0851b11": "如有為欲調伏虛空。何以故？諸天子！虛空離",
    "T07n0220d_553:0851b12": "故，當知一切有情亦離；虛空空故，當知一切",
    "T07n0220d_553:0851b13": "有情亦空；虛空不堅實故，當知一切有情亦",
    "T07n0220d_553:0851b14": "不堅實；虛空無所有故，當知一切有情亦無",
    "T07n0220d_553:0851b15": "所有。由此因緣，是菩薩摩訶薩乃甚希有能",
    "T07n0220d_553:0851b16": "為難事。「天子當知！是菩薩摩訶薩被大願鎧，",
    "T07n0220d_553:0851b17": "為欲調伏一切有情，而諸有情畢竟非有、都",
    "T07n0220d_553:0851b18": "不可得，如有被鎧與虛空戰。天子當知！是菩",
    "T07n0220d_553:0851b19": "薩摩訶薩被大願鎧，為欲饒益一切有情，而",
    "T07n0220d_553:0851b20": "諸有情及大願鎧畢竟非有、俱不可得。何以",
    "T07n0220d_553:0851b21": "故？諸天子！有情離故，此大願鎧當知亦離；有",
    "T07n0220d_553:0851b22": "情空故，此大願鎧當知亦空；有情不堅實故，",
    "T07n0220d_553:0851b23": "此大願鎧當知亦不堅實；有情無所有故，此",
    "T07n0220d_553:0851b24": "大願鎧當知亦無所有。天子當知！是菩薩摩",
    "T07n0220d_553:0851b25": "訶薩調伏饒益諸有情事亦不可得。何以故？",
    "T07n0220d_553:0851b26": "諸天子！有情離故，此調伏饒益事當知亦離；",
    "T07n0220d_553:0851b27": "有情空故，此調伏饒益事當知亦空；有情不",
    "T07n0220d_553:0851b28": "堅實故，此調伏饒益事當知亦不堅實；有情",
    "T07n0220d_553:0851b29": "無所有故，此調伏饒益事當知亦無所有。天",
    "T07n0220d_553:0851c01": "子當知！諸菩薩摩訶薩亦無所有。何以故？諸",
    "T07n0220d_553:0851c02": "天子！有情離故，諸菩薩摩訶薩當知亦離；有",
    "T07n0220d_553:0851c03": "情空故，諸菩薩摩訶薩當知亦空；有情不堅",
    "T07n0220d_553:0851c04": "實故，諸菩薩摩訶薩當知亦不堅實；有情無",
    "T07n0220d_553:0851c05": "所有故，諸菩薩摩訶薩當知亦無所有。「天子",
    "T07n0220d_553:0851c06": "當知！若菩薩摩訶薩聞如是語，心不沈沒亦",
    "T07n0220d_553:0851c07": "不憂悔、不驚、不怖，當知是菩薩摩訶薩行深",
    "T07n0220d_553:0851c08": "般若波羅蜜多。何以故？諸天子！有情離故，當",
    "T07n0220d_553:0851c09": "知色蘊亦離，有情離故，當知受、想、行、識蘊亦",
    "T07n0220d_553:0851c10": "離；有情離故，當知眼處亦離，有情離故，當知",
    "T07n0220d_553:0851c11": "耳、鼻、舌、身、意處亦離；有情離故，當知色處亦",
    "T07n0220d_553:0851c12": "離，有情離故，當知聲、香、味、觸、法處亦離；有情",
    "T07n0220d_553:0851c13": "離故，當知眼界亦離，有情離故，當知耳、鼻、舌、",
    "T07n0220d_553:0851c14": "身、意界亦離；有情離故，當知色界亦離；有情",
    "T07n0220d_553:0851c15": "離故，當知聲、香、味、觸、法界亦離；有情離故，當",
    "T07n0220d_553:0851c16": "知眼識界亦離，有情離故，當知耳、鼻、舌、身、意",
    "T07n0220d_553:0851c17": "識界亦離；有情離故，當知眼觸亦離，有情離",
    "T07n0220d_553:0851c18": "故，當知耳、鼻、舌、身、意觸亦離；有情離故，當知",
    "T07n0220d_553:0851c19": "眼觸為緣所生諸受亦離，有情離故，當知耳、",
    "T07n0220d_553:0851c20": "鼻、舌、身、意觸為緣所生諸受亦離；有情離故，",
    "T07n0220d_553:0851c21": "當知地界亦離，有情離故，當知水、火、風、空、識",
    "T07n0220d_553:0851c22": "界亦離；有情離故，當知因緣亦離，有情離故，",
    "T07n0220d_553:0851c23": "當知等無間緣、所緣緣、增上緣亦離；有情離",
    "T07n0220d_553:0851c24": "故，當知無明亦離，有情離故，當知行、識、名色、",
    "T07n0220d_553:0851c25": "六處、觸、受、愛、取、有、生、老死亦離；有情離故，當",
    "T07n0220d_553:0851c26": "知布施波羅蜜多乃至般若波羅蜜多亦離；",
    "T07n0220d_553:0851c27": "有情離故，當知內空乃至無性自性空亦離；",
    "T07n0220d_553:0851c28": "有情離故，當知真如乃至不思議界亦離；有",
    "T07n0220d_553:0851c29": "情離故，當知苦聖諦乃至道聖諦亦離；有情",
    "T07n0220d_553:0852a01": "離故，當知四念住乃至八聖道支亦離；有情",
    "T07n0220d_553:0852a02": "離故，當知四靜慮、四無量、四無色定亦離；有",
    "T07n0220d_553:0852a03": "情離故，當知空、無相、無願解脫門亦離；有情",
    "T07n0220d_553:0852a04": "離故，當知八解脫乃至十遍處亦離；有情離",
    "T07n0220d_553:0852a05": "故，當知淨觀地乃至如來地亦離；有情離故，",
    "T07n0220d_553:0852a06": "當知極喜地乃至法雲地亦離；有情離故，當",
    "T07n0220d_553:0852a07": "知一切陀羅尼門、三摩地門亦離；有情離故，",
    "T07n0220d_553:0852a08": "當知五眼、六神通亦離；有情離故，當知如來",
    "T07n0220d_553:0852a09": "十力乃至十八佛不共法亦離；有情離故，當",
    "T07n0220d_553:0852a10": "知大慈、大悲、大喜、大捨亦離；有情離故，當知",
    "T07n0220d_553:0852a11": "三十二相、八十隨好亦離；有情離故，當知無",
    "T07n0220d_553:0852a12": "忘失法、恒住捨性亦離；有情離故，當知一切智、",
    "T07n0220d_553:0852a13": "道相智、一切相智亦離；有情離故，當知預流",
    "T07n0220d_553:0852a14": "果乃至獨覺菩提亦離；有情離故，當知一切",
    "T07n0220d_553:0852a15": "菩薩摩訶薩行、諸佛無上正等菩提亦離；有",
    "T07n0220d_553:0852a16": "情離故，當知一切智智亦離；有情離故，當知",
    "T07n0220d_553:0852a17": "一切法亦離。「天子當知！若菩薩摩訶薩聞說",
    "T07n0220d_553:0852a18": "一切法無不離時，其心不驚、不恐、不怖、不沈、不",
    "T07n0220d_553:0852a19": "沒，當知是菩薩摩訶薩行深般若波羅蜜多。」",
    "T07n0220d_553:0852a20": "爾時，世尊告善現曰：「何因緣故諸菩薩摩訶",
    "T07n0220d_553:0852a21": "薩聞說一切法無不離時，其心不驚、不恐、不怖、",
    "T07n0220d_553:0852a22": "不沈、不沒？」具壽善現白言：「世尊！以一切法皆",
    "T07n0220d_553:0852a23": "遠離故，諸菩薩摩訶薩聞說一切法無不離",
    "T07n0220d_553:0852a24": "時，其心不驚、不恐、不怖、不沈、不沒。所以者何？",
    "T07n0220d_553:0852a25": "諸菩薩摩訶薩於一切法，若能驚等、若所驚",
    "T07n0220d_553:0852a26": "等、若驚等處、若驚等時、若驚等者、由此驚",
    "T07n0220d_553:0852a27": "等皆無所得，以一切法不可得故。世尊！若菩",
    "T07n0220d_553:0852a28": "薩摩訶薩聞說是事，心不沈沒亦不驚怖、不",
    "T07n0220d_553:0852a29": "憂、不悔，當知是菩薩摩訶薩行深般若波羅",
    "T07n0220d_553:0852b01": "蜜多。所以者何？是菩薩摩訶薩觀一切法皆",
    "T07n0220d_553:0852b02": "不可得，不可施設是能沈等、是所沈等、是沈",
    "T07n0220d_553:0852b03": "等處、是沈等時、是沈等者、由此沈等，以是因",
    "T07n0220d_553:0852b04": "緣，諸菩薩摩訶薩聞如是事，心不沈沒亦不",
    "T07n0220d_553:0852b05": "驚怖、不憂、不悔。「世尊！若菩薩摩訶薩能如是",
    "T07n0220d_553:0852b06": "行甚深般若波羅蜜多，諸天帝釋、大梵天王、",
    "T07n0220d_553:0852b07": "世界主等皆共敬禮、供養恭敬、尊重讚歎。」佛",
    "T07n0220d_553:0852b08": "告善現：「若菩薩摩訶薩能如是行甚深般若",
    "T07n0220d_553:0852b09": "波羅蜜多，非但恒為諸天帝釋、大梵天王、世",
    "T07n0220d_553:0852b10": "界主等，皆共敬禮、供養恭敬、尊重讚歎，是",
    "T07n0220d_553:0852b11": "菩薩摩訶薩亦為過此極光淨天、若遍淨天、若",
    "T07n0220d_553:0852b12": "廣果天、若淨居天及餘天、龍、阿素洛等，皆共",
    "T07n0220d_553:0852b13": "敬禮、供養恭敬、尊重讚歎。是菩薩摩訶薩能如",
    "T07n0220d_553:0852b14": "是行甚深般若波羅蜜多，亦為十方無量無",
    "T07n0220d_553:0852b15": "數無邊世界一切如來、應、正等覺及諸菩薩摩",
    "T07n0220d_553:0852b16": "訶薩眾常共護念。善現當知！是菩薩摩訶",
    "T07n0220d_553:0852b17": "薩能如是行甚深般若波羅蜜多，即令一切",
    "T07n0220d_553:0852b18": "功德善根疾得圓滿。善現當知！若菩薩摩訶",
    "T07n0220d_553:0852b19": "薩能如是行甚深般若波羅蜜多，常為諸佛",
    "T07n0220d_553:0852b20": "及諸菩薩并諸天、龍、阿素洛等守護憶念，當",
    "T07n0220d_553:0852b21": "知行佛所應行處，亦正修行佛所行行，速證",
    "T07n0220d_553:0852b22": "無上正等菩提。「善現當知！是菩薩摩訶薩已",
    "T07n0220d_553:0852b23": "於無上正等菩提得不退轉，一切魔軍及諸",
    "T07n0220d_553:0852b24": "外道惡知識等不能留難。所以者何？是菩薩",
    "T07n0220d_553:0852b25": "摩訶薩其心堅固踰於金剛。假使三千大千",
    "T07n0220d_553:0852b26": "世界諸有情類皆變為魔，是一一魔各復化",
    "T07n0220d_553:0852b27": "作爾所惡魔，此惡魔眾皆有無量無數神力，",
    "T07n0220d_553:0852b28": "是諸惡魔盡其神力，不能留難是菩薩摩訶薩，",
    "T07n0220d_553:0852b29": "令不能行甚深般若波羅蜜多，及於無上正等",
    "T07n0220d_553:0852c01": "菩提或有退轉。所以者何？是菩薩摩訶薩已",
    "T07n0220d_553:0852c02": "得般若波羅蜜多方便善巧，知一切法不可",
    "T07n0220d_553:0852c03": "得故。「復次，善現！置一三千大千世界諸有情",
    "T07n0220d_553:0852c04": "類皆變為魔。假使十方殑伽沙等諸佛世界，",
    "T07n0220d_553:0852c05": "一切有情皆變為魔，是諸魔眾各復化作爾",
    "T07n0220d_553:0852c06": "所惡魔，此諸惡魔皆有無量無數神力，是諸",
    "T07n0220d_553:0852c07": "惡魔盡其神力，不能留難是菩薩摩訶薩，令不",
    "T07n0220d_553:0852c08": "能行甚深般若波羅蜜多，及於無上正等菩提",
    "T07n0220d_553:0852c09": "或有退轉。所以者何？是菩薩摩訶薩已得般",
    "T07n0220d_553:0852c10": "若波羅蜜多方便善巧，知一切法不可得故。",
    "T07n0220d_553:0852c11": "「善現當知！若菩薩摩訶薩成就二法，一切惡",
    "T07n0220d_553:0852c12": "魔不能留難，令不能行甚深般若波羅蜜多，及",
    "T07n0220d_553:0852c13": "於無上正等菩提或有退轉。何等為二？一者、",
    "T07n0220d_553:0852c14": "不捨一切有情。二者、觀察諸法皆空。復次，善",
    "T07n0220d_553:0852c15": "現！若菩薩摩訶薩成就二法，一切惡魔不能",
    "T07n0220d_553:0852c16": "障礙，令不能行甚深般若波羅蜜多，及於無上",
    "T07n0220d_553:0852c17": "正等菩提或有退轉。何等為二？一者、如說悉",
    "T07n0220d_553:0852c18": "皆能作。二者、常為諸佛護念。「善現當知！若菩",
    "T07n0220d_553:0852c19": "薩摩訶薩能如是行甚深般若波羅蜜多，諸",
    "T07n0220d_553:0852c20": "天神等常來禮敬、親近、供養、請問、勸發，作如",
    "T07n0220d_553:0852c21": "是言：『善哉！大士！汝能如是行深般若波羅蜜",
    "T07n0220d_553:0852c22": "多方便善巧，疾證無上正等菩提，一切有情",
    "T07n0220d_553:0852c23": "無依怙者能作依怙，無歸依者能作歸依，無",
    "T07n0220d_553:0852c24": "救護者能作救護，無投趣者能作投趣，無舍",
    "T07n0220d_553:0852c25": "宅者能作舍宅，無洲渚者能作洲渚，與闇冥",
    "T07n0220d_553:0852c26": "者能作光明，與聾盲者能作耳目。何以故？善",
    "T07n0220d_553:0852c27": "男子！若能安住甚深般若波羅蜜多方便善",
    "T07n0220d_553:0852c28": "巧，疾證無上正等菩提，一切惡魔不能留難。』",
    "T07n0220d_553:0852c29": "大般若波羅蜜多經卷第五百五十三"
}