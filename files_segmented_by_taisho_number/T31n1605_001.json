{
    "T31n1605_001:0663a02": "No. 1605 [cf. No. 1606]",
    "T31n1605_001:0663a03": "大乘阿毘達磨集論卷第一",
    "T31n1605_001:0663a05": "無著菩薩造",
    "T31n1605_001:0663a06": "三藏法師玄奘奉　詔譯",
    "T31n1605_001:0663a07": "1 本事分1 三法品1本事分中三法品第一",
    "T31n1605_001:0663a08": "本事與決擇，　　是各有四種，",
    "T31n1605_001:0663a09": "三法攝應成，　　諦法得論議。",
    "T31n1605_001:0663a10": "幾何因取相，　　建立與次第，",
    "T31n1605_001:0663a11": "義喻廣分別，　　集總頌應知。",
    "T31n1605_001:0663a12": "蘊界處各有幾？蘊有五，謂色蘊、受蘊、想蘊、行",
    "T31n1605_001:0663a13": "蘊、識蘊。界有十八，謂眼界色界眼識界、耳界",
    "T31n1605_001:0663a14": "聲界耳識界、鼻界香界鼻識界、舌界味界舌",
    "T31n1605_001:0663a15": "識界、身界觸界身識界、意界法界意識界。處",
    "T31n1605_001:0663a16": "有十二，謂眼處色處、耳處聲處、鼻處香處、舌",
    "T31n1605_001:0663a17": "處味處、身處觸處、意處法處。",
    "T31n1605_001:0663a18": "何因蘊唯有五？為顯五種我事故，謂身具我",
    "T31n1605_001:0663a19": "事、受用我事、言說我事、造作一切法非法",
    "T31n1605_001:0663a20": "我事、彼所依止我自體事。何因界唯十八？",
    "T31n1605_001:0663a21": "由身具等能持過現六行受用性故。何因處",
    "T31n1605_001:0663a22": "唯十二？唯由身具能與未來六行受用為生",
    "T31n1605_001:0663a23": "長門故。何故名取蘊？以取合故名為取蘊。何",
    "T31n1605_001:0663a24": "等為取？謂諸蘊中所有欲貪。何故欲貪說名",
    "T31n1605_001:0663a25": "為取？謂於未來現在諸蘊能引不捨故，希求",
    "T31n1605_001:0663a26": "未來染著現在欲貪名取。何故界處名有取",
    "T31n1605_001:0663a27": "法？應如蘊說。色蘊何相？變現相是色相。此有",
    "T31n1605_001:0663a28": "二種：一觸對變壞、二方所示現。云何名為",
    "T31n1605_001:0663a29": "觸對變壞？謂由手足塊石刀杖寒熱飢渴蚊",
    "T31n1605_001:0663b01": "虻蛇蠍所觸對時即便變壞。云何名為方所",
    "T31n1605_001:0663b02": "示現？謂由方所可相，示現如此如此色、如是",
    "T31n1605_001:0663b03": "如是色；或由定心、或由不定尋思相應種種",
    "T31n1605_001:0663b04": "搆畫。受蘊何相？領納相是受相，謂由受故",
    "T31n1605_001:0663b05": "領納種種淨不淨業諸果異熟。想蘊何相？搆",
    "T31n1605_001:0663b06": "了相是想相，謂由想故搆畫種種諸法像類，",
    "T31n1605_001:0663b07": "隨所見聞覺知之義起諸言說。行蘊何相？造",
    "T31n1605_001:0663b08": "作相是行相，謂由行故令心造作，於善不善",
    "T31n1605_001:0663b09": "無記品中驅役心故。識蘊何相？了別相是",
    "T31n1605_001:0663b10": "識相，謂由識故了別色聲香味觸法種種境",
    "T31n1605_001:0663b11": "界。眼界何相？謂眼曾現見色，及此種子積集",
    "T31n1605_001:0663b12": "異熟阿賴耶識，是眼界相。如眼界相，耳鼻舌",
    "T31n1605_001:0663b13": "身意界相亦爾。色界何相？謂色眼曾現見，及",
    "T31n1605_001:0663b14": "眼界於此增上，是色界相。如色界，相聲香味",
    "T31n1605_001:0663b15": "觸法界相亦爾。眼識界何相？謂依眼緣色似",
    "T31n1605_001:0663b16": "色了別，及此種子積集異熟阿賴耶識，是眼",
    "T31n1605_001:0663b17": "識界相。如眼識界，相耳鼻舌身意識界相亦",
    "T31n1605_001:0663b18": "爾。處何相？如界應知，隨其所應。",
    "T31n1605_001:0663b19": "云何建立色蘊？謂諸所有色，若四大種及四",
    "T31n1605_001:0663b20": "大種所造。云何四大種？謂地界、水界、火界、風",
    "T31n1605_001:0663b21": "界。何等地界？謂堅鞕性。何等水界？謂流濕",
    "T31n1605_001:0663b22": "性。何等火界？謂溫熱性。何等風界？謂輕等",
    "T31n1605_001:0663b23": "動性。云何所造色？謂眼根、耳根、鼻根、舌根、身",
    "T31n1605_001:0663b24": "根，色聲香味所觸一分，及法處所攝色。何等",
    "T31n1605_001:0663b25": "眼根？謂四大種所造眼識所依清淨色。何等",
    "T31n1605_001:0663b26": "耳根？謂四大種所造耳識所依清淨色。何等",
    "T31n1605_001:0663b27": "鼻根？謂四大種所造鼻識所依清淨色。何等",
    "T31n1605_001:0663b28": "舌根？謂四大種所造舌識所依清淨色。何等",
    "T31n1605_001:0663b29": "身根？謂四大種所造身識所依清淨色。何等",
    "T31n1605_001:0663c01": "為色？謂四大種所造眼根所行義，謂青、黃、赤、",
    "T31n1605_001:0663c02": "白、長、短、方、圓、麁、細、高、下、正、不正、光、影、明、闇、雲、",
    "T31n1605_001:0663c03": "煙、塵、霧、逈色、表色、空一顯色。此復三種，謂妙、",
    "T31n1605_001:0663c04": "不妙、俱相違色。何等為聲？謂四大種所造耳",
    "T31n1605_001:0663c05": "根所取義，或可意、或不可意、或俱相違，或",
    "T31n1605_001:0663c06": "執受大種為因、或不執受大種為因、或俱大",
    "T31n1605_001:0663c07": "種為因，或世所極成、或成所引、或遍計所起，",
    "T31n1605_001:0663c08": "或聖言所攝、或非聖言所攝。何等為香？謂四",
    "T31n1605_001:0663c09": "大種所造鼻根所取義，謂好香、惡香、平等香、",
    "T31n1605_001:0663c10": "俱生香、和合香、變異香。何等為味？謂四大種",
    "T31n1605_001:0663c11": "所造舌根所取義，謂苦、酢、甘、辛、醎、淡，或可意、",
    "T31n1605_001:0663c12": "或不可意、或俱相違、或俱生，或和合，或變異。",
    "T31n1605_001:0663c13": "何等所觸一分？謂四大種所造身根所取義，",
    "T31n1605_001:0663c14": "謂滑性、澁性、輕性、重性、軟性、緩、急、冷、飢、渴、飽、力、",
    "T31n1605_001:0663c15": "劣、悶、癢、黏、病、老、死、疲、息、勇。何等法處所攝色？",
    "T31n1605_001:0663c16": "有五種應知，謂極略色、極逈色、受所引色、遍",
    "T31n1605_001:0663c17": "計所起、色定自在所生色。",
    "T31n1605_001:0663c18": "云何建立受蘊？謂六受身：眼觸所生受、耳觸",
    "T31n1605_001:0663c19": "所生受、鼻觸所生受、舌觸所生受、身觸所生",
    "T31n1605_001:0663c20": "受、意觸所生受。如是六受身，或樂、或苦、或",
    "T31n1605_001:0663c21": "不苦不樂。復有樂身受、苦身受、不苦不樂身",
    "T31n1605_001:0663c22": "受。樂心受、苦心受、不苦不樂心受。復有樂有",
    "T31n1605_001:0663c23": "味受、苦有味受、不苦不樂有味受。樂無味受、",
    "T31n1605_001:0663c24": "苦無味受、不苦不樂無味受。復有樂依耽嗜",
    "T31n1605_001:0663c25": "受、苦依耽嗜受、不苦不樂依耽嗜受。樂依出",
    "T31n1605_001:0663c26": "離受、苦依出離受、不苦不樂依出離受。何等",
    "T31n1605_001:0663c27": "身受？謂五識相應受。何等心受？謂意識相",
    "T31n1605_001:0663c28": "應受。何等有味受？謂自體愛相應受。何等無",
    "T31n1605_001:0663c29": "味受？謂此愛不相應受。何等依耽嗜受？謂",
    "T31n1605_001:0664a01": "妙五欲愛相應受。何等依出離受？謂此愛不",
    "T31n1605_001:0664a02": "相應受。",
    "T31n1605_001:0664a03": "云何建立想蘊？謂六想身：眼觸所生想、耳觸",
    "T31n1605_001:0664a04": "所生想、鼻觸所生想、舌觸所生想、身觸所生",
    "T31n1605_001:0664a05": "想、意觸所生想。由此想故，或了有相、或了",
    "T31n1605_001:0664a06": "無相，或了小、或了大，或了無量、或了無少",
    "T31n1605_001:0664a07": "所有無所有處。何等有相想？謂除不善言說",
    "T31n1605_001:0664a08": "無想界定及有頂定想，所餘諸想。何等無相",
    "T31n1605_001:0664a09": "想？謂所餘想。何等小想？謂能了欲界想。何",
    "T31n1605_001:0664a10": "等大想？謂能了色界想。何等無量想？謂能了",
    "T31n1605_001:0664a11": "空無邊處識無邊處想。何等無少所有無所",
    "T31n1605_001:0664a12": "有處想？謂能了無所有處想。",
    "T31n1605_001:0664a13": "云何建立行蘊？謂六思身：眼觸所生思、耳觸",
    "T31n1605_001:0664a14": "所生思、鼻觸所生思、舌觸所生思、身觸所",
    "T31n1605_001:0664a15": "生思、意觸所生思。由此思故，思作諸善、思作",
    "T31n1605_001:0664a16": "雜染、思作分位差別。又即此思，除受及想，與",
    "T31n1605_001:0664a17": "餘心所法、心不相應行，總名行蘊。何等名為",
    "T31n1605_001:0664a18": "餘心所法？謂作意、觸、欲、勝解、念、三摩地、慧、信、",
    "T31n1605_001:0664a19": "慚、愧、無貪、無瞋、無癡、勤、安、不放逸、捨、不害、貪、瞋、",
    "T31n1605_001:0664a20": "慢、無明、疑、薩迦耶見、邊執見、見取、戒禁取、邪見、",
    "T31n1605_001:0664a21": "忿、恨、覆、惱、嫉、慳、誑、諂、憍、害、無慚、無愧、惛沈、掉",
    "T31n1605_001:0664a22": "舉、不信、懈怠、放逸、忘念、不正知、散亂、睡眠、惡作、",
    "T31n1605_001:0664a23": "尋、伺。",
    "T31n1605_001:0664a24": "何等為思？謂於心造作意業為體，於善不善",
    "T31n1605_001:0664a25": "無記品中役心為業。何等作意？謂發動心為",
    "T31n1605_001:0664a26": "體，於所緣境持心為業。何等為觸？謂依三和",
    "T31n1605_001:0664a27": "合諸根變異分別為體，受所依為業。何等為",
    "T31n1605_001:0664a28": "欲？謂於所樂事彼彼引發所作希望為體，正",
    "T31n1605_001:0664a29": "勤所依為業。何等勝解？謂於決定事隨所決",
    "T31n1605_001:0664b01": "定印持為體，不可引轉為業。何等為念？謂於",
    "T31n1605_001:0664b02": "串習事令心明記不忘為體，不散亂為業。何",
    "T31n1605_001:0664b03": "等三摩地？謂於所觀事令心一境為體。智所",
    "T31n1605_001:0664b04": "依止為業。何等為慧？謂於所觀事擇法為體，",
    "T31n1605_001:0664b05": "斷疑為業。",
    "T31n1605_001:0664b06": "何等為信？謂於有體有德有能忍可清淨希",
    "T31n1605_001:0664b07": "望為體，樂欲所依為業。何等為慚？謂於諸過",
    "T31n1605_001:0664b08": "惡自羞為體，惡行止息所依為業。何等為",
    "T31n1605_001:0664b09": "愧？謂於諸過惡羞他為體，業如慚說。何等無",
    "T31n1605_001:0664b10": "貪？謂於有有具無著為體，惡行不轉所依為",
    "T31n1605_001:0664b11": "業。何等無瞋？謂於諸有情苦及苦具無恚為",
    "T31n1605_001:0664b12": "體，惡行不轉所依為業。何等無癡？謂由報教",
    "T31n1605_001:0664b13": "證智決擇為體，惡行不轉所依為業。何等為",
    "T31n1605_001:0664b14": "勤？謂心勇悍為體，或被甲、或加行、或無下、或",
    "T31n1605_001:0664b15": "無退、或無足，差別成滿善品為業。何等為安？",
    "T31n1605_001:0664b16": "謂止息身心麁重、身心調暢為體、除遣一切",
    "T31n1605_001:0664b17": "障礙為業。何等不放逸？謂依止正勤無貪無",
    "T31n1605_001:0664b18": "瞋無癡修諸善法，於心防護諸有漏法為體，",
    "T31n1605_001:0664b19": "成滿一切世出世福為業。何等為捨？謂依止",
    "T31n1605_001:0664b20": "正勤無貪無瞋無癡，與雜染住相違，心平等",
    "T31n1605_001:0664b21": "性、心正直性、心無功用住性為體，不容雜染",
    "T31n1605_001:0664b22": "所依為業。何等不害？謂無瞋善根一分心悲",
    "T31n1605_001:0664b23": "愍為體，不損惱為業。",
    "T31n1605_001:0664b24": "何等為貪？謂三界愛為體，生眾苦為業。何等",
    "T31n1605_001:0664b25": "為瞋？謂於有情苦及苦具心恚為體，不安隱",
    "T31n1605_001:0664b26": "住惡行所依為業。何等為慢？謂依止薩迦耶",
    "T31n1605_001:0664b27": "見心高舉為體，不敬苦生所依為業。何等無",
    "T31n1605_001:0664b28": "明？謂三界無知為體，於諸法中邪決定疑",
    "T31n1605_001:0664b29": "雜生起所依為業。何等為疑？謂於諦猶豫為",
    "T31n1605_001:0664c01": "體，善品不生所依為業。何等薩迦耶見？謂於",
    "T31n1605_001:0664c02": "五取蘊等隨觀執我及我所，諸忍欲覺觀見",
    "T31n1605_001:0664c03": "為體，一切見趣所依為業。何等邊執見？謂於",
    "T31n1605_001:0664c04": "五取蘊等隨觀執或斷或常，諸忍欲覺觀見",
    "T31n1605_001:0664c05": "為體，障處中行出離為業。何等見取，謂於諸",
    "T31n1605_001:0664c06": "見及見所依五取蘊等，隨觀執為最為勝為",
    "T31n1605_001:0664c07": "上為妙，諸忍欲覺觀見為體，執不正見所依",
    "T31n1605_001:0664c08": "為業。何等戒禁取？謂於諸戒禁及戒禁所依",
    "T31n1605_001:0664c09": "五取蘊等，隨觀執為清淨為解脫為出離，諸",
    "T31n1605_001:0664c10": "忍欲覺觀見為體，勞而無果所依為業。何等",
    "T31n1605_001:0664c11": "邪見？謂謗因謗果、或謗作用、或壞實事、或邪",
    "T31n1605_001:0664c12": "分別，諸忍欲覺觀見為體，斷善根為業，及不",
    "T31n1605_001:0664c13": "善根堅固所依為業、不善生起為業、善不生",
    "T31n1605_001:0664c14": "起為業。如是五見，幾增益見？幾損減見？四是",
    "T31n1605_001:0664c15": "增益見，謂於所知境增益自性及差別故、於",
    "T31n1605_001:0664c16": "諸見中增益第一及清淨故。一多分是損減",
    "T31n1605_001:0664c17": "見。計前後際所有諸見，彼於此五幾見所攝？",
    "T31n1605_001:0664c18": "謂或二或一切。於不可記事所有諸見，彼於",
    "T31n1605_001:0664c19": "此五幾見所攝？謂或二或一切。薄伽梵觀何",
    "T31n1605_001:0664c20": "過失故，於蘊界處以五種相非毀執我？由觀",
    "T31n1605_001:0664c21": "彼攝受薩迦耶見者有五種過失故，謂異相",
    "T31n1605_001:0664c22": "過失、無常過失、不自在過失、無身過失、不",
    "T31n1605_001:0664c23": "由功用解脫過失。於五取蘊有二十句薩迦",
    "T31n1605_001:0664c24": "耶見，謂計色是我、我有諸色、色屬於我、我",
    "T31n1605_001:0664c25": "在色中，如是計受想行識是我，我有識等、識",
    "T31n1605_001:0664c26": "等屬我、我在識等中。於此諸見，幾是我見？",
    "T31n1605_001:0664c27": "幾是我所見？謂五是我見，十五是我所見。何",
    "T31n1605_001:0664c28": "因十五是我所見？由相應我所故、隨轉我所",
    "T31n1605_001:0664c29": "故、不離我所故。薩迦耶見，當言於事了不了",
    "T31n1605_001:0665a01": "耶？當言於事不得決了，如於繩上妄起蛇",
    "T31n1605_001:0665a02": "解。",
    "T31n1605_001:0665a03": "何等為忿？謂於現前不饒益相，瞋之一分，心",
    "T31n1605_001:0665a04": "怒為體，執杖憤發所依為業。何等為恨？謂",
    "T31n1605_001:0665a05": "自此已後，即瞋一分，懷怨不捨為體，不忍所",
    "T31n1605_001:0665a06": "依為業。何等為覆？謂於所作罪他正舉時，癡",
    "T31n1605_001:0665a07": "之一分，隱藏為體，悔不安住所依為業。何等",
    "T31n1605_001:0665a08": "為惱？忿恨居先，瞋之一分，心戾為體，高暴麁",
    "T31n1605_001:0665a09": "言所依為業、生起非福為業、不安隱住為業。",
    "T31n1605_001:0665a10": "何等為嫉？謂耽著利養不耐他榮，瞋之一分，",
    "T31n1605_001:0665a11": "心妬為體，令心憂慼不安隱住為業。何等為",
    "T31n1605_001:0665a12": "慳？謂耽著利養於資生具，貪之一分，心悋為",
    "T31n1605_001:0665a13": "體，不捨所依為業。何等為誑？謂耽著利養，貪",
    "T31n1605_001:0665a14": "癡一分，詐現不實功德為體，邪命所依為業。",
    "T31n1605_001:0665a15": "何等為諂？謂耽著利養，貪癡一分，矯設方便",
    "T31n1605_001:0665a16": "隱實過惡為體，障正教授為業。何等為憍？",
    "T31n1605_001:0665a17": "謂或依少年無病長壽之相、或得隨一有漏",
    "T31n1605_001:0665a18": "榮利之事，貪之一分，令心悅豫為體，一切",
    "T31n1605_001:0665a19": "煩惱及隨煩惱所依為業。何等為害？謂瞋之",
    "T31n1605_001:0665a20": "一分，無哀無悲無愍為體，損惱有情為業。何",
    "T31n1605_001:0665a21": "等無慚？謂貪瞋癡分，於諸過惡不自羞為體，",
    "T31n1605_001:0665a22": "一切煩惱及隨煩惱助伴為業。何等無愧？謂",
    "T31n1605_001:0665a23": "貪瞋癡分，於諸過惡不羞他為體，一切煩惱",
    "T31n1605_001:0665a24": "及隨煩惱助伴為業。何等惛沈？謂愚癡分，心",
    "T31n1605_001:0665a25": "無堪任為體，障毘鉢舍那為業。何等掉舉？謂",
    "T31n1605_001:0665a26": "貪欲分，隨念淨相心不寂靜為體，障奢摩他",
    "T31n1605_001:0665a27": "為業。何等不信？謂愚癡分，於諸善法心不",
    "T31n1605_001:0665a28": "忍可、心不清淨、心不希望為體，懈怠所依為",
    "T31n1605_001:0665a29": "業。何等懈怠？謂愚癡分，依著睡眠倚臥為樂、",
    "T31n1605_001:0665b01": "心不策勵為體，障修方便善品為業。何等放",
    "T31n1605_001:0665b02": "逸？謂依懈怠及貪瞋癡不修善法，於有漏法",
    "T31n1605_001:0665b03": "心不防護為體，憎惡損善所依為業。何等忘",
    "T31n1605_001:0665b04": "念？謂諸煩惱相應念為體，散亂所依為業。何",
    "T31n1605_001:0665b05": "等不正知？謂諸煩惱相應慧為體，由此慧故",
    "T31n1605_001:0665b06": "起不正知身語心行，毀所依為業。何等散亂，",
    "T31n1605_001:0665b07": "謂貪瞋癡分，心流散為體。此復六種，謂自性",
    "T31n1605_001:0665b08": "散亂、外散亂、內散亂、相散亂、麁重散、亂作意散",
    "T31n1605_001:0665b09": "亂。云何自性散亂？謂五識身。云何外散亂？謂",
    "T31n1605_001:0665b10": "正修善時於五妙欲其心馳散。云何內散亂？",
    "T31n1605_001:0665b11": "謂正修善時沈掉味著。云何相散亂？謂為他",
    "T31n1605_001:0665b12": "歸信矯示修善。云何麁重散亂？謂依我我所",
    "T31n1605_001:0665b13": "執及我慢品麁重力故，修善法時於已生起",
    "T31n1605_001:0665b14": "所有諸受起我我所，及與我慢執受間雜取",
    "T31n1605_001:0665b15": "相。云何作意散亂？謂依餘乘餘定若依若入，",
    "T31n1605_001:0665b16": "所有流散能障離欲為業。",
    "T31n1605_001:0665b17": "何等睡眠？謂依睡眠因緣，是愚癡分，心略為",
    "T31n1605_001:0665b18": "體，或善或不善或無記、或時或非時、或應爾",
    "T31n1605_001:0665b19": "或不應爾，越失可作所依為業。何等惡作？",
    "T31n1605_001:0665b20": "謂依樂作不樂作、應作不應作，是愚癡分，心",
    "T31n1605_001:0665b21": "追悔為體，或善或不善或無記、或時或非時、",
    "T31n1605_001:0665b22": "或應爾或不應爾，能障心住為業。何等為尋？",
    "T31n1605_001:0665b23": "謂或依思或依慧尋求意言，令心麁轉為體。",
    "T31n1605_001:0665b24": "何等為伺？謂或依思或依慧伺察意言，令心",
    "T31n1605_001:0665b25": "細轉為體。如是二種，安不安住所依為業。",
    "T31n1605_001:0665b26": "復次諸善心所斷自所治為業，煩惱隨煩惱",
    "T31n1605_001:0665b27": "障自能治為業。",
    "T31n1605_001:0665b28": "何等名為心不相應行？謂得、無想定、滅盡定、",
    "T31n1605_001:0665b29": "無想異熟、命根、眾同分、生、老、住、無常、名身、句身、",
    "T31n1605_001:0665c01": "文身、異生性、流轉、定異、相應、勢速、次第、時、方、數、",
    "T31n1605_001:0665c02": "和合等。何等為得、謂於善不善無記法若增",
    "T31n1605_001:0665c03": "若減，假立獲得成就。何等無想定？謂已離遍",
    "T31n1605_001:0665c04": "淨欲、未離上欲，出離想作意為先故，於不恒",
    "T31n1605_001:0665c05": "行心心所滅，假立無想定。何等滅盡定？謂已",
    "T31n1605_001:0665c06": "離無所有處欲，超過有頂，暫息想作意為先",
    "T31n1605_001:0665c07": "故，於不恒行諸心心所及恒行一分心心所",
    "T31n1605_001:0665c08": "滅，假立滅盡定。何等無想異熟？謂已生無想",
    "T31n1605_001:0665c09": "有情天中，於不恒行心心所滅，假立無想異",
    "T31n1605_001:0665c10": "熟。何等命根？謂於眾同分先業所引，住時決",
    "T31n1605_001:0665c11": "定，假立命根。何等眾同分？謂如是如是有情，",
    "T31n1605_001:0665c12": "於種種類自體相似，假立眾同分。何等為生？",
    "T31n1605_001:0665c13": "謂於眾同分諸行本無今有，假立為生。何等",
    "T31n1605_001:0665c14": "為老？謂於眾同分諸行相續變異，假立為老。",
    "T31n1605_001:0665c15": "何等為住？謂於眾同分諸行相續不變壞，假",
    "T31n1605_001:0665c16": "立為住。何等無常？謂於眾同分諸行相續變",
    "T31n1605_001:0665c17": "壞，假立無常。何等名身？謂於諸法自性增言，",
    "T31n1605_001:0665c18": "假立名身。何等句身？謂於諸法差別增言，假",
    "T31n1605_001:0665c19": "立句身。何等文身？謂於彼二所依諸字，假立",
    "T31n1605_001:0665c20": "文身。此言文者，能彰彼二故。此又名顯，能顯",
    "T31n1605_001:0665c21": "彼義故。此復名字，無異轉故。何等異生性？",
    "T31n1605_001:0665c22": "謂於聖法不得，假立異生性。何等流轉？謂於",
    "T31n1605_001:0665c23": "因果相續不斷，假立流轉。何等定異？謂於因",
    "T31n1605_001:0665c24": "果種種差別，假立定異。何等相應？謂於因果",
    "T31n1605_001:0665c25": "相稱，假立相應。何等勢速？謂於因果迅疾",
    "T31n1605_001:0665c26": "流轉，假立勢速。何等次第？謂於因果一一流",
    "T31n1605_001:0665c27": "轉，假立次第。何等為時？謂於因果相續流",
    "T31n1605_001:0665c28": "轉，假立為時。何等為方？謂於東西南北四維",
    "T31n1605_001:0665c29": "上下因果差別，假立為方。何等為數？謂於諸",
    "T31n1605_001:0666a01": "行一一差別，假立為數。何等和合？謂於因果",
    "T31n1605_001:0666a02": "眾緣集會，假立和合。",
    "T31n1605_001:0666a03": "云何建立識蘊？謂心、意、識差別。何等為心？謂",
    "T31n1605_001:0666a04": "蘊界處習氣所熏一切種子阿賴耶識。亦名",
    "T31n1605_001:0666a05": "異熟識，亦名阿陀那識，以能積集諸習氣故。",
    "T31n1605_001:0666a06": "何等為意？謂一切時緣阿賴耶識思度為性，",
    "T31n1605_001:0666a07": "與四煩惱恒相應，謂我見、我愛、我慢、無明。此",
    "T31n1605_001:0666a08": "意遍行一切善不善無記位，唯除聖道現前，",
    "T31n1605_001:0666a09": "若處滅盡定及在無學地。又六識以無間滅識",
    "T31n1605_001:0666a10": "為意。何等為識？謂六識身：眼識、耳識、鼻識、",
    "T31n1605_001:0666a11": "舌識、身識、意識。何等眼識？謂依眼緣色了別",
    "T31n1605_001:0666a12": "為性。何等耳識？謂依耳緣聲了別為性。何等",
    "T31n1605_001:0666a13": "鼻識？謂依鼻緣香了別為性。何等舌識？謂依",
    "T31n1605_001:0666a14": "舌緣味了別為性。何等身識？謂依身緣觸了",
    "T31n1605_001:0666a15": "別為性。何等意識？謂依意緣法了別為性。",
    "T31n1605_001:0666a16": "云何建立界？謂色蘊即十界，眼界色界、耳界",
    "T31n1605_001:0666a17": "聲界、鼻界香界、舌界味界、身界觸界，及意界",
    "T31n1605_001:0666a18": "一分，受蘊想蘊行蘊即法界一分，識蘊即七",
    "T31n1605_001:0666a19": "識界，謂眼等六識界及意界。",
    "T31n1605_001:0666a20": "何等界法蘊不攝耶？謂法界中諸無為法。此",
    "T31n1605_001:0666a21": "無為法復有八種，謂善法真如、不善法真如、",
    "T31n1605_001:0666a22": "無記法真如、虛空、非擇滅、擇滅、不動及想受",
    "T31n1605_001:0666a23": "滅。何等善法真如？謂無我性，亦名空性、無相、",
    "T31n1605_001:0666a24": "實際、勝義、法界。何故真如說名真如？謂彼自",
    "T31n1605_001:0666a25": "性無變異故。何故真如名無我性？離二我故。",
    "T31n1605_001:0666a26": "何故真如名為空性？一切雜染所不行故。何",
    "T31n1605_001:0666a27": "故真如名為無相？以一切相皆寂靜故。何故",
    "T31n1605_001:0666a28": "真如名為實際？以無顛倒所緣性故。何故真",
    "T31n1605_001:0666a29": "如名為勝義？最勝聖智所行處故。何故真如",
    "T31n1605_001:0666b01": "名為法界？一切聲聞獨覺諸佛妙法所依相",
    "T31n1605_001:0666b02": "故。如善法真如，當知不善法真如、無記法真",
    "T31n1605_001:0666b03": "如亦爾。何等虛空？謂無色性，容受一切所作",
    "T31n1605_001:0666b04": "業故。何等非擇滅？謂是滅非離繫。何等擇",
    "T31n1605_001:0666b05": "滅？謂是滅是離繫。何等不動？謂已離遍淨",
    "T31n1605_001:0666b06": "欲、未離上欲，苦樂滅。何等想受滅？謂已離",
    "T31n1605_001:0666b07": "無所有處欲，超過有頂，暫息想作意為先",
    "T31n1605_001:0666b08": "故，諸不恒行心心所滅，及恒行一分心心所",
    "T31n1605_001:0666b09": "滅。又若五種色，若受想行蘊，及此所說八無",
    "T31n1605_001:0666b10": "為法，如是十六總名法界。",
    "T31n1605_001:0666b11": "云何建立處？謂十色界即十色處，七識界即",
    "T31n1605_001:0666b12": "意處，法界即法處。",
    "T31n1605_001:0666b13": "由此道理，諸蘊界處三法所攝，謂色蘊、法界、",
    "T31n1605_001:0666b14": "意處。如說眼及眼界，若有眼亦眼界耶？設有",
    "T31n1605_001:0666b15": "眼界亦眼耶？或有眼非眼界，謂阿羅漢最後",
    "T31n1605_001:0666b16": "眼。或有眼界非眼，謂處卵㲉羯邏藍時、頞部",
    "T31n1605_001:0666b17": "曇時、閉尸時，在母腹中若不得眼，設得已",
    "T31n1605_001:0666b18": "失；若生無色異生所有眼因。或有眼亦眼界，",
    "T31n1605_001:0666b19": "謂所餘位。或有無眼無眼界，謂已入無餘依",
    "T31n1605_001:0666b20": "涅槃界，及諸聖者生無色界。如眼與眼界，如",
    "T31n1605_001:0666b21": "是耳鼻舌身與耳等界，隨其所應盡當知。若",
    "T31n1605_001:0666b22": "有意亦意界耶？設有意界亦意耶？或有意非",
    "T31n1605_001:0666b23": "意界，謂阿羅漢最後意。或有意界非意，謂處",
    "T31n1605_001:0666b24": "滅定者所有意因。或有意亦意界，謂所餘位。",
    "T31n1605_001:0666b25": "或有無意無意界，謂已入無餘依涅槃界。若",
    "T31n1605_001:0666b26": "生長彼地，即用彼地眼還見彼地色耶？或有",
    "T31n1605_001:0666b27": "即用彼地眼還見彼地色，或復餘地。謂生長",
    "T31n1605_001:0666b28": "欲界，用色廛眼見欲廛色；或用色廛上地眼",
    "T31n1605_001:0666b29": "見下地色。如以眼對色，如是以耳對聲。如生",
    "T31n1605_001:0666c01": "長欲界，如是生長色界。若生長欲界，即以欲",
    "T31n1605_001:0666c02": "廛鼻舌身，還嗅甞覺欲廛香味觸。若生長色",
    "T31n1605_001:0666c03": "界，即以色廛身，還覺自地觸。彼界自性定無",
    "T31n1605_001:0666c04": "香味，離段食貪故。由此道理亦無鼻舌兩識。",
    "T31n1605_001:0666c05": "若生長欲界，即以欲廛意知三界法及無漏",
    "T31n1605_001:0666c06": "法。如生長欲界，如是生長色界。若生長無色",
    "T31n1605_001:0666c07": "界，以無色廛意，知無色廛自地法及無漏法，",
    "T31n1605_001:0666c08": "若以無漏意知三界法及無漏法。何故諸蘊",
    "T31n1605_001:0666c09": "如是次第？由識住故，謂四識住及識。又前為",
    "T31n1605_001:0666c10": "後依故，如其色相而領受故，如所領受而了",
    "T31n1605_001:0666c11": "知故，如所了知而思作故，如所思作隨彼彼",
    "T31n1605_001:0666c12": "處而了別故。又由染污清淨故，謂若於是處",
    "T31n1605_001:0666c13": "而起染淨，若由領受取相造作故染污清淨，",
    "T31n1605_001:0666c14": "若所染污及所清淨，由此理故說蘊次第。",
    "T31n1605_001:0666c15": "何故諸界如是次第？由隨世事差別轉故。云",
    "T31n1605_001:0666c16": "何世事差別而轉？謂諸世間最初相見，既相",
    "T31n1605_001:0666c17": "見已更相問訊，既問訊已即受沐浴塗香花",
    "T31n1605_001:0666c18": "鬘，次受種種上妙飲食，次受種種臥具侍女，",
    "T31n1605_001:0666c19": "然後意界處處分別，以內界次第故建立外",
    "T31n1605_001:0666c20": "界，隨此次第建立識界。如界次第，處亦如是。",
    "T31n1605_001:0666c21": "蘊義云何？諸所有色，若過去若未來若現在、",
    "T31n1605_001:0666c22": "若內若外、若麁若細、若劣若勝、若遠若近，彼",
    "T31n1605_001:0666c23": "一切略說一色蘊，積聚義故，如財貨蘊。如",
    "T31n1605_001:0666c24": "是乃至識蘊。又苦相廣大故名為蘊，如大材",
    "T31n1605_001:0666c25": "蘊。如契經言：如是純大苦蘊集故。又荷雜染",
    "T31n1605_001:0666c26": "擔故名為蘊，如肩荷擔。",
    "T31n1605_001:0666c27": "界義云何？一切法種子義；又能持自相義；又",
    "T31n1605_001:0666c28": "能持因果性義；又攝持一切法差別義。處義",
    "T31n1605_001:0666c29": "云何？識生長門義是處義。",
    "T31n1605_001:0667a01": "如佛所說：色如聚沫，受如浮泡，想如陽焰，",
    "T31n1605_001:0667a02": "行如芭蕉，識如幻化。以何義故色如聚沫乃",
    "T31n1605_001:0667a03": "至識如幻化？以無我故、離淨故、少味故、不堅",
    "T31n1605_001:0667a04": "故、不實故。",
    "T31n1605_001:0667a05": "大乘阿毘達磨集論卷第一"
}