{
    "T07n0220_460:0322b04": "大般若波羅蜜多經卷第四百六",
    "T07n0220_460:0322b05": "十",
    "T07n0220_460:0322b07": "三藏法師玄奘奉　詔譯",
    "T07n0220_460:0322b08": "第二分巧便品第六十八之一",
    "T07n0220_460:0322b09": "爾時，具壽善現白佛言：「世尊！若菩薩摩訶",
    "T07n0220_460:0322b10": "薩成就如是巧便力者，發菩提心已經幾時？」",
    "T07n0220_460:0322b11": "佛告善現：「是菩薩摩訶薩發菩提心，已經",
    "T07n0220_460:0322b12": "無數百千俱胝那庾多劫。」具壽善現復白佛",
    "T07n0220_460:0322b13": "言：「世尊！若菩薩摩訶薩成就如是巧便力",
    "T07n0220_460:0322b14": "者，已曾親近供養幾佛？」佛告善現：「是菩薩",
    "T07n0220_460:0322b15": "摩訶薩已曾親近供養殑伽沙等諸佛。」具壽",
    "T07n0220_460:0322b16": "善現復白佛言：「世尊！若菩薩摩訶薩成就",
    "T07n0220_460:0322b17": "如是巧便力者，已植何等殊勝善根？」佛告",
    "T07n0220_460:0322b18": "善現：「是菩薩摩訶薩發心已來，無有布施、淨",
    "T07n0220_460:0322b19": "戒、安忍、精進、靜慮、般若波羅蜜多所引善根而",
    "T07n0220_460:0322b20": "不圓滿精勤修學，由此因緣，成就如是巧方",
    "T07n0220_460:0322b21": "便力。」具壽善現復白佛言：「世尊！若菩薩摩",
    "T07n0220_460:0322b22": "訶薩成就如是巧便力者，甚為希有！」佛告",
    "T07n0220_460:0322b23": "善現：「如是！如是！如汝所說。是菩薩摩訶薩",
    "T07n0220_460:0322b24": "甚為希有。善現當知！如日月輪周行照觸",
    "T07n0220_460:0322b25": "四大洲界作諸事業，其中所有若情非情，隨",
    "T07n0220_460:0322b26": "彼光明勢力而轉，各成己事。如是般若波羅",
    "T07n0220_460:0322b27": "蜜，多照觸餘五波羅蜜多，作諸事業，布施等",
    "T07n0220_460:0322b28": "五波羅蜜多，隨順般若波羅蜜多勢力而轉，",
    "T07n0220_460:0322b29": "各成己事。「善現當知！如轉輪王若無七寶",
    "T07n0220_460:0322c01": "不名輪王，要有七寶乃名輪王。布施等五",
    "T07n0220_460:0322c02": "波羅蜜多亦復如是，若離般若波羅蜜多不",
    "T07n0220_460:0322c03": "得名為波羅蜜多，不離般若波羅蜜多乃得",
    "T07n0220_460:0322c04": "名為波羅蜜多。「善現當知！如有女人端嚴",
    "T07n0220_460:0322c05": "巨富，若無強夫所守護者，易為惡人之所",
    "T07n0220_460:0322c06": "凌辱，若有強夫所守護者，不為惡人之所凌",
    "T07n0220_460:0322c07": "辱。布施等五波羅蜜多亦復如是，若無般若",
    "T07n0220_460:0322c08": "波羅蜜多力所攝護，易為天魔及彼眷屬之",
    "T07n0220_460:0322c09": "所沮壞，若有般若波羅蜜多力所攝護，一",
    "T07n0220_460:0322c10": "切天魔及彼眷屬不能沮壞。「善現當知！如",
    "T07n0220_460:0322c11": "勇軍將妙閑兵法，善備種種堅固鎧杖，隣",
    "T07n0220_460:0322c12": "國怨敵所不能害。布施等五波羅蜜多亦復",
    "T07n0220_460:0322c13": "如是，不離般若波羅蜜多，天魔眷屬、增上",
    "T07n0220_460:0322c14": "慢人乃至菩薩、旃茶羅等皆不能壞。「善現當",
    "T07n0220_460:0322c15": "知！如贍部洲諸小王等，隨時朝侍轉輪聖王，",
    "T07n0220_460:0322c16": "依彼輪王得至勝處。布施等五波羅蜜多亦",
    "T07n0220_460:0322c17": "復如是，隨助般若波羅蜜多，由彼勢力所",
    "T07n0220_460:0322c18": "引導故，疾能證得一切智智。「善現當知！如",
    "T07n0220_460:0322c19": "贍部洲東方諸水，無不皆趣殑伽大河，隨",
    "T07n0220_460:0322c20": "殑伽河流入大海。布施等五波羅蜜多亦復",
    "T07n0220_460:0322c21": "如是，無不皆為甚深般若波羅蜜多之所攝",
    "T07n0220_460:0322c22": "引，乃能證得一切智智。「善現當知！如人右",
    "T07n0220_460:0322c23": "手能作眾事，如是般若波羅蜜多能引一切",
    "T07n0220_460:0322c24": "殊勝善法。「善現當知！如人左手所作不便，",
    "T07n0220_460:0322c25": "如是前五波羅蜜多不能引生諸勝善法。「善",
    "T07n0220_460:0322c26": "現當知！譬如眾流隨其大小，若入大海同",
    "T07n0220_460:0322c27": "得鹹名。如是前五波羅蜜多要入般若波羅",
    "T07n0220_460:0322c28": "蜜多，乃得名為能到彼岸。「善現當知！如轉",
    "T07n0220_460:0322c29": "輪王欲有所趣，四軍導從輪寶居先，王及",
    "T07n0220_460:0323a01": "四軍念欲飲食輪即為住，既飲食已，王念欲",
    "T07n0220_460:0323a02": "行輪即前去，其輪去住隨王意欲，至所趣",
    "T07n0220_460:0323a03": "方不復前去。如是前五波羅蜜多與諸善法，",
    "T07n0220_460:0323a04": "欲趣無上正等菩提，要因般若波羅蜜多以",
    "T07n0220_460:0323a05": "為前導，進止俱隨不相捨離，若至無上正",
    "T07n0220_460:0323a06": "等菩提更不前進。「善現當知！如轉輪王欲有",
    "T07n0220_460:0323a07": "所至，四軍七寶前後導從，爾時輪寶雖最居",
    "T07n0220_460:0323a08": "先，而不分別前後之相。如是前五波羅蜜多",
    "T07n0220_460:0323a09": "與諸善法，欲趣無上正等菩提，必以般若波",
    "T07n0220_460:0323a10": "羅蜜多為其前導，然此般若波羅蜜多不作",
    "T07n0220_460:0323a11": "是念：『我於前五波羅蜜多最為前導，彼隨從",
    "T07n0220_460:0323a12": "我。』布施等五波羅蜜多不作是念：『甚深般若",
    "T07n0220_460:0323a13": "波羅蜜多居我等先，我隨從彼。』所以者何？如",
    "T07n0220_460:0323a14": "是六種波羅蜜多及一切法自性皆鈍，無所",
    "T07n0220_460:0323a15": "能為、無有主宰、虛妄不實、空無所有、不自在",
    "T07n0220_460:0323a16": "相，譬如陽焰、光影、水月、幻事、夢等，其中都無",
    "T07n0220_460:0323a17": "分別作用真實自體。」",
    "T07n0220_460:0323a18": "爾時，具壽善現復白佛言：「世尊！若一切法",
    "T07n0220_460:0323a19": "自性皆空，無實相用，諸菩薩摩訶薩云何修",
    "T07n0220_460:0323a20": "行布施、淨戒、安忍、精進、靜慮、般若波羅蜜多，",
    "T07n0220_460:0323a21": "求證無上正等菩提？」佛告善現：「諸菩薩摩",
    "T07n0220_460:0323a22": "訶薩於此六種波羅蜜多正修行時，常作是",
    "T07n0220_460:0323a23": "念：『世間有情心恒顛倒，沈溺生死不能自",
    "T07n0220_460:0323a24": "脫，我若不修巧便勝行，不能拔濟彼生死",
    "T07n0220_460:0323a25": "苦；我當為彼諸有情類，勤修布施乃至般",
    "T07n0220_460:0323a26": "若波羅蜜多巧便勝行，趣證無上正等菩提，",
    "T07n0220_460:0323a27": "脫諸有情生死大苦。』是菩薩摩訶薩作此念",
    "T07n0220_460:0323a28": "已，為諸有情捨施內外一切所有。既捨施",
    "T07n0220_460:0323a29": "已，復作是念：『我於內外都無所捨。所以者",
    "T07n0220_460:0323b01": "何？此內外物空無自性不可捨施，非唯屬",
    "T07n0220_460:0323b02": "我。』是菩薩摩訶薩由此觀察，修行布施波",
    "T07n0220_460:0323b03": "羅蜜多疾得圓滿，速證無上正等菩提。「是",
    "T07n0220_460:0323b04": "菩薩摩訶薩為脫有情生死苦故，終不犯戒。",
    "T07n0220_460:0323b05": "所以者何？是菩薩摩訶薩常作此念：『我為",
    "T07n0220_460:0323b06": "解脫一切有情生死苦故，求趣無上正等菩",
    "T07n0220_460:0323b07": "提，決定不應斷眾生命乃至邪見，亦定不應",
    "T07n0220_460:0323b08": "求妙欲境，求天富樂，求作帝釋、魔、梵王等，亦",
    "T07n0220_460:0323b09": "定不應求聲聞地或獨覺地唯自解脫。』是菩",
    "T07n0220_460:0323b10": "薩摩訶薩由此觀察，修行淨戒波羅蜜多疾得",
    "T07n0220_460:0323b11": "圓滿，速證無上正等菩提。「是菩薩摩訶薩為",
    "T07n0220_460:0323b12": "脫有情生死苦故，終不發起忿恚等心，假使",
    "T07n0220_460:0323b13": "恒遭毀謗、凌辱、辛楚、呵責，痛徹心髓，終不發",
    "T07n0220_460:0323b14": "起一念瞋恨。設復恒遭刀杖、瓦石、杖塊等物",
    "T07n0220_460:0323b15": "捶打其身，割截斫刺，分解支節，亦不發起一",
    "T07n0220_460:0323b16": "念惡心。所以者何？是菩薩摩訶薩觀察一切",
    "T07n0220_460:0323b17": "聲如谷響，色如聚沫，不應於中妄起瞋恨，壞",
    "T07n0220_460:0323b18": "諸善品。是菩薩摩訶薩由此觀察，修行安",
    "T07n0220_460:0323b19": "忍波羅蜜多疾得圓滿，速證無上正等菩提。",
    "T07n0220_460:0323b20": "「是菩薩摩訶薩為脫有情生死苦故，勤求一",
    "T07n0220_460:0323b21": "切殊勝善法，乃至無上正等菩提，於其中",
    "T07n0220_460:0323b22": "間常無懈怠。所以者何？是菩薩摩訶薩恒",
    "T07n0220_460:0323b23": "作是念：『我若懈怠，不能濟拔一切有情，令其",
    "T07n0220_460:0323b24": "遠離生死大苦，亦不能得一切智智。』是菩",
    "T07n0220_460:0323b25": "薩摩訶薩由此觀察，修行精進波羅蜜多疾",
    "T07n0220_460:0323b26": "得圓滿，速證無上正等菩提。「是菩薩摩訶",
    "T07n0220_460:0323b27": "薩為脫有情生死苦故，修諸勝定乃至無上",
    "T07n0220_460:0323b28": "正等菩提，終不發起貪、瞋、癡等俱行亂心。",
    "T07n0220_460:0323b29": "所以者何？是菩薩摩訶薩常作此念：『我若",
    "T07n0220_460:0323c01": "發起貪、瞋、癡等俱行亂心，則不能成利樂他",
    "T07n0220_460:0323c02": "事，亦不能證所求佛果。』是菩薩摩訶薩由",
    "T07n0220_460:0323c03": "此觀察，修行靜慮波羅蜜多疾得圓滿，速",
    "T07n0220_460:0323c04": "證無上正等菩提。「是菩薩摩訶薩為脫有情",
    "T07n0220_460:0323c05": "生死苦故，不離般若波羅蜜多，乃至無上",
    "T07n0220_460:0323c06": "正等菩提，常勤修學世、出世間微妙勝慧。所",
    "T07n0220_460:0323c07": "以者何？是菩薩摩訶薩恒作是念：『若離般若",
    "T07n0220_460:0323c08": "波羅蜜多，於諸有情不能成熟，亦不能得一",
    "T07n0220_460:0323c09": "切智智。』是菩薩摩訶薩由此觀察，修行般若",
    "T07n0220_460:0323c10": "波羅蜜多疾得圓滿，速證無上正等菩提。善",
    "T07n0220_460:0323c11": "現！由此因緣，雖一切法無實相用，自性皆空，",
    "T07n0220_460:0323c12": "而諸菩薩摩訶薩眾，勤修六種波羅蜜多常",
    "T07n0220_460:0323c13": "無懈倦，求證無上正等菩提。」",
    "T07n0220_460:0323c14": "爾時，具壽善現復白佛言：「世尊！若一切種波",
    "T07n0220_460:0323c15": "羅蜜多性無差別，皆是般若波羅蜜多所攝",
    "T07n0220_460:0323c16": "受故，皆由般若波羅蜜多修成滿故，應合",
    "T07n0220_460:0323c17": "為一波羅蜜多，所謂般若波羅蜜多，云何",
    "T07n0220_460:0323c18": "可說般若波羅蜜多於五波羅蜜多，為最為",
    "T07n0220_460:0323c19": "勝、為尊為高、為妙為微妙、為上為無上、無",
    "T07n0220_460:0323c20": "等無等等？」佛告善現：「如是！如是！如汝所說。",
    "T07n0220_460:0323c21": "如是六種波羅蜜多性無差別，皆是般若波",
    "T07n0220_460:0323c22": "羅蜜多所攝持故，若無般若波羅蜜多，布施",
    "T07n0220_460:0323c23": "等五不得名為波羅蜜多，要依般若波羅蜜",
    "T07n0220_460:0323c24": "多，布施等五乃得名為波羅蜜多。是故前",
    "T07n0220_460:0323c25": "五波羅蜜多攝在般若波羅蜜多，由此唯",
    "T07n0220_460:0323c26": "一波羅蜜多，所謂般若波羅蜜多，是故一",
    "T07n0220_460:0323c27": "切波羅蜜多性無差別。善現當知！如有情",
    "T07n0220_460:0323c28": "類，雖有種種色身差別，若有親近妙高山王，",
    "T07n0220_460:0323c29": "咸同一色。如是前五波羅蜜多，雖有種種",
    "T07n0220_460:0324a01": "品類差別，而為般若波羅蜜多所攝受故，",
    "T07n0220_460:0324a02": "皆由般若波羅蜜多修成滿故，皆入般若波",
    "T07n0220_460:0324a03": "羅蜜多，不可施設差別名性。又布施等波",
    "T07n0220_460:0324a04": "羅蜜多依止般若波羅蜜多，方得趣入一切",
    "T07n0220_460:0324a05": "智智，乃得名為到彼岸者，是故六種波羅",
    "T07n0220_460:0324a06": "蜜多皆同一味，性無差別，不可施設此是布",
    "T07n0220_460:0324a07": "施波羅蜜多乃至般若波羅蜜多。所以者",
    "T07n0220_460:0324a08": "何？如是六種波羅蜜多皆同趣入一切智智，",
    "T07n0220_460:0324a09": "能到彼岸，性無差別，由是因緣，布施等六不",
    "T07n0220_460:0324a10": "可施設名性有異。」具壽善現復白佛言：「波",
    "T07n0220_460:0324a11": "羅蜜多及一切法，若隨實義皆無此彼勝劣",
    "T07n0220_460:0324a12": "差別，何緣故說般若波羅蜜多於五波羅蜜",
    "T07n0220_460:0324a13": "多，為最為勝、為尊為高、為妙為微妙、為上",
    "T07n0220_460:0324a14": "為無上、無等無等等？」佛告善現：「如是！如是！如",
    "T07n0220_460:0324a15": "汝所說。若隨實義，波羅蜜多及一切法，皆",
    "T07n0220_460:0324a16": "無此彼勝劣差別，但依世俗言說作用，說有",
    "T07n0220_460:0324a17": "此彼勝劣差別。施設布施波羅蜜多乃至般",
    "T07n0220_460:0324a18": "若波羅蜜多，為欲度脫諸有情類世俗作用",
    "T07n0220_460:0324a19": "生老病死，然諸有情生老病死皆非實有",
    "T07n0220_460:0324a20": "但假施設。所以者何？有情無故，當知諸法",
    "T07n0220_460:0324a21": "亦無所有，甚深般若波羅蜜多達一切法",
    "T07n0220_460:0324a22": "都無所有，能拔有情世俗作用生老病死，",
    "T07n0220_460:0324a23": "由斯故說般若波羅蜜多於五波羅蜜多，為",
    "T07n0220_460:0324a24": "最為勝、為尊為高、為妙為微妙、為上為無",
    "T07n0220_460:0324a25": "上、無等無等等。善現當知！如轉輪王所有",
    "T07n0220_460:0324a26": "女寶於人中女為最為勝、為尊為高、為妙",
    "T07n0220_460:0324a27": "為微妙、為上為無上、無等無等等，如是般",
    "T07n0220_460:0324a28": "若波羅蜜多於布施等波羅蜜多，為最為勝、",
    "T07n0220_460:0324a29": "為尊為高、為妙為微妙、為上為無上、無等",
    "T07n0220_460:0324b01": "無等等。」具壽善現復白佛言：「世尊！何緣數",
    "T07n0220_460:0324b02": "數讚說甚深般若波羅蜜多於布施等波羅",
    "T07n0220_460:0324b03": "蜜多，為最為勝、為尊為高、為妙為微妙、",
    "T07n0220_460:0324b04": "為上為無上、無等無等等？」佛告善現：「由此",
    "T07n0220_460:0324b05": "般若波羅蜜多，以無所得而為方便，普能",
    "T07n0220_460:0324b06": "攝取一切善法，和合趣入一切智智，安住",
    "T07n0220_460:0324b07": "不動故，我數數讚說般若波羅蜜多。」具壽",
    "T07n0220_460:0324b08": "善現復白佛言：「甚深般若波羅蜜多於諸善",
    "T07n0220_460:0324b09": "法有取捨不？」佛言：「不也！甚深般若波羅蜜",
    "T07n0220_460:0324b10": "多於法都無若取若捨。何以故？以一切法",
    "T07n0220_460:0324b11": "皆不可取不可捨故。」具壽善現復白佛言：「甚",
    "T07n0220_460:0324b12": "深般若波羅蜜多於何等法無取無捨？」佛",
    "T07n0220_460:0324b13": "告善現：「甚深般若波羅蜜多，於色無取無捨，",
    "T07n0220_460:0324b14": "於受、想、行、識無取無捨，於眼處乃至意處無",
    "T07n0220_460:0324b15": "取無捨，於色處乃至法處無取無捨，於眼",
    "T07n0220_460:0324b16": "界乃至意界無取無捨，於色界乃至法界無",
    "T07n0220_460:0324b17": "取無捨，於眼識界乃至意識界無取無捨，",
    "T07n0220_460:0324b18": "於眼觸乃至意觸無取無捨，於眼觸為緣所",
    "T07n0220_460:0324b19": "生諸受乃至意觸為緣所生諸受無取無捨，",
    "T07n0220_460:0324b20": "於地界乃至識界無取無捨，於因緣乃至增",
    "T07n0220_460:0324b21": "上緣無取無捨，於無明乃至老死無取無捨，",
    "T07n0220_460:0324b22": "於布施波羅蜜多乃至般若波羅蜜多無取無",
    "T07n0220_460:0324b23": "捨，於內空乃至無性自性空無取無捨，於",
    "T07n0220_460:0324b24": "真如乃至不思議界無取無捨，於苦、集、滅、道",
    "T07n0220_460:0324b25": "聖諦無取無捨，於四念住乃至八聖道支無",
    "T07n0220_460:0324b26": "取無捨，於四靜慮、四無量、四無色定無取無",
    "T07n0220_460:0324b27": "捨，於八解脫乃至十遍處無取無捨，於空、",
    "T07n0220_460:0324b28": "無相、無願解脫門無取無捨，於淨觀地乃至",
    "T07n0220_460:0324b29": "如來地無取無捨，於極喜地乃至法雲地無",
    "T07n0220_460:0324c01": "取無捨，於一切陀羅尼門、三摩地門無取無",
    "T07n0220_460:0324c02": "捨，於五眼、六神通無取無捨，於如來十力",
    "T07n0220_460:0324c03": "乃至十八佛不共法無取無捨，於三十二大",
    "T07n0220_460:0324c04": "士相、八十隨好無取無捨，於無忘失法、恒住",
    "T07n0220_460:0324c05": "捨性無取無捨，於一切智、道相智、一切相智",
    "T07n0220_460:0324c06": "無取無捨，於預流果乃至獨覺菩提無取無",
    "T07n0220_460:0324c07": "捨，於一切菩薩摩訶薩行無取無捨，於諸佛",
    "T07n0220_460:0324c08": "無上正等菩提無取無捨，於一切智智無取",
    "T07n0220_460:0324c09": "無捨。」具壽善現復白佛言：「甚深般若波羅",
    "T07n0220_460:0324c10": "蜜多，云何於色無取無捨，乃至於一切智",
    "T07n0220_460:0324c11": "智無取無捨？」佛告善現：「甚深般若波羅蜜",
    "T07n0220_460:0324c12": "多不思惟色，是故於色無取無捨，乃至不",
    "T07n0220_460:0324c13": "思惟一切智智，是故於一切智智無取無捨。」",
    "T07n0220_460:0324c14": "具壽善現復白佛言：「云何般若波羅蜜多",
    "T07n0220_460:0324c15": "不思惟色，乃至不思惟一切智智？」佛告善",
    "T07n0220_460:0324c16": "現：「由此般若波羅蜜多於色不思惟一切相，",
    "T07n0220_460:0324c17": "亦不思惟一切所緣，是故不思惟色，乃至",
    "T07n0220_460:0324c18": "於一切智智不思惟一切相，亦不思惟一切",
    "T07n0220_460:0324c19": "所緣，是故不思惟一切智智。」具壽善現復",
    "T07n0220_460:0324c20": "白佛言：「若菩薩摩訶薩不思惟色，乃至",
    "T07n0220_460:0324c21": "不思惟一切智智，云何增長所種善根？若",
    "T07n0220_460:0324c22": "不增長所種善根，云何圓滿波羅蜜多？若",
    "T07n0220_460:0324c23": "不圓滿波羅蜜多，云何證得所求無上正",
    "T07n0220_460:0324c24": "等菩提？」佛告善現：「若時菩薩摩訶薩不思",
    "T07n0220_460:0324c25": "惟色，乃至不思惟一切智智，是時菩薩摩",
    "T07n0220_460:0324c26": "訶薩便能增長所種善根。所種善根得增長",
    "T07n0220_460:0324c27": "故，便能圓滿波羅蜜多。波羅蜜多得圓滿",
    "T07n0220_460:0324c28": "故，便能證得所求無上正等菩提。何以故？",
    "T07n0220_460:0324c29": "善現！諸菩薩摩訶薩要不思惟色，乃至不",
    "T07n0220_460:0325a01": "思惟一切智智，乃能具足修諸菩薩摩訶薩",
    "T07n0220_460:0325a02": "行，證得無上正等菩提。」具壽善現復白佛",
    "T07n0220_460:0325a03": "言：「何緣菩薩摩訶薩要不思惟色，乃至不",
    "T07n0220_460:0325a04": "思惟一切智智，方能具足修諸菩薩摩訶薩",
    "T07n0220_460:0325a05": "行，證得無上正等菩提？」佛告善現：「諸菩薩",
    "T07n0220_460:0325a06": "摩訶薩若思惟色，乃至思惟一切智智則有",
    "T07n0220_460:0325a07": "所得，有所得故便著欲界、色無色界，若著",
    "T07n0220_460:0325a08": "欲界、色無色界，不能具足修諸菩薩摩訶薩",
    "T07n0220_460:0325a09": "行，證得無上正等菩提。若菩薩摩訶薩不思",
    "T07n0220_460:0325a10": "惟色，乃至不思惟一切智智便無所得，無",
    "T07n0220_460:0325a11": "所得故則不著欲界、色無色界，若不著欲界、",
    "T07n0220_460:0325a12": "色、無色界，乃能具足修諸菩薩摩訶薩行，證",
    "T07n0220_460:0325a13": "得無上正等菩提。是故，善現！若菩薩摩訶",
    "T07n0220_460:0325a14": "薩欲得具足修諸菩薩摩訶薩行，欲疾證",
    "T07n0220_460:0325a15": "得所求無上正等菩提，當勤修學甚深般若",
    "T07n0220_460:0325a16": "波羅蜜多，不應思惟執著諸法。」具壽善現",
    "T07n0220_460:0325a17": "復白佛言：「若菩薩摩訶薩精勤修學甚深般",
    "T07n0220_460:0325a18": "若波羅蜜多，當於何住？」佛告善現：「若菩薩",
    "T07n0220_460:0325a19": "摩訶薩精勤修學甚深般若波羅蜜多，不",
    "T07n0220_460:0325a20": "應住色，乃至不應住一切智智。」具壽善現",
    "T07n0220_460:0325a21": "復白佛言：「何緣菩薩摩訶薩精勤修學甚",
    "T07n0220_460:0325a22": "深般若波羅蜜多，不應住色乃至不應住一",
    "T07n0220_460:0325a23": "切智智？」佛告善現：「若菩薩摩訶薩精勤修",
    "T07n0220_460:0325a24": "學甚深般若波羅蜜多，於一切法無執著故，",
    "T07n0220_460:0325a25": "不應住色乃至不應住一切智智。何以故？",
    "T07n0220_460:0325a26": "善現！是菩薩摩訶薩不見有法可於其中",
    "T07n0220_460:0325a27": "而起執著及可安住。善現！如是菩薩摩訶",
    "T07n0220_460:0325a28": "薩以無所著及無安住而為方便，精勤修學",
    "T07n0220_460:0325a29": "甚深般若波羅蜜多。「復次，善現！若菩薩摩",
    "T07n0220_460:0325b01": "訶薩作如是念：『若能如是無所執著、無所安",
    "T07n0220_460:0325b02": "住，精進修行甚深般若波羅蜜多，是修般",
    "T07n0220_460:0325b03": "若波羅蜜多，是行般若波羅蜜多。我能如",
    "T07n0220_460:0325b04": "是無所執著修深般若波羅蜜多。我能如是",
    "T07n0220_460:0325b05": "無所執著行深般若波羅蜜多，是行般若波",
    "T07n0220_460:0325b06": "羅蜜多。』善現！是菩薩摩訶薩由如是念取",
    "T07n0220_460:0325b07": "相執著，遠離般若波羅蜜多。若遠離般若",
    "T07n0220_460:0325b08": "波羅蜜多則遠離靜慮、精進、安忍、淨戒、布施波",
    "T07n0220_460:0325b09": "羅蜜多，亦遠離內空乃至無性自性空。亦",
    "T07n0220_460:0325b10": "遠離真如乃至不思議界，亦遠離苦、集、滅、道",
    "T07n0220_460:0325b11": "聖諦，亦遠離四念住乃至八聖道支，亦遠",
    "T07n0220_460:0325b12": "離四靜慮、四無量、四無色定，亦遠離八解脫",
    "T07n0220_460:0325b13": "乃至十遍處，亦遠離空、無相、無願解脫門，",
    "T07n0220_460:0325b14": "亦遠離極喜地乃至法雲地，亦遠離一切陀",
    "T07n0220_460:0325b15": "羅尼門、三摩地門，亦遠離五眼、六神通，亦",
    "T07n0220_460:0325b16": "遠離如來十力乃至十八佛不共法，亦遠離",
    "T07n0220_460:0325b17": "無忘失法、恒住捨性，亦遠離一切智、道相智、",
    "T07n0220_460:0325b18": "一切相智，亦遠離一切菩薩摩訶薩行，亦",
    "T07n0220_460:0325b19": "遠離諸佛無上正等菩提，亦遠離一切智智。",
    "T07n0220_460:0325b20": "所以者何？甚深般若波羅蜜多，於一切法",
    "T07n0220_460:0325b21": "無所執著，非深般若波羅蜜多有執著者及",
    "T07n0220_460:0325b22": "執著性。何以故？甚深般若波羅蜜多都無",
    "T07n0220_460:0325b23": "自性可於諸法有所執著。是故，善現！諸菩",
    "T07n0220_460:0325b24": "薩摩訶薩修行般若波羅蜜多時，起如是想：",
    "T07n0220_460:0325b25": "『此是般若波羅蜜多，我行般若波羅蜜多。』",
    "T07n0220_460:0325b26": "則菩薩摩訶薩修行般若波羅蜜多，於一切",
    "T07n0220_460:0325b27": "法及深般若波羅蜜多皆無執著。復次，善現！",
    "T07n0220_460:0325b28": "若菩薩摩訶薩修行般若波羅蜜多時，起如是",
    "T07n0220_460:0325b29": "想：『此是般若波羅蜜多，我行般若波羅蜜",
    "T07n0220_460:0325c01": "多，則是遍行諸法實相。』是菩薩摩訶薩由",
    "T07n0220_460:0325c02": "起此想，便退般若波羅蜜多，若退般若波",
    "T07n0220_460:0325c03": "羅蜜多，則退一切殊勝白法。何以故？甚深",
    "T07n0220_460:0325c04": "般若波羅蜜多是一切種白法根本，若退",
    "T07n0220_460:0325c05": "般若波羅蜜多，則為退失一切白法。「復次，",
    "T07n0220_460:0325c06": "善現！若菩薩摩訶薩作如是念：『甚深般若",
    "T07n0220_460:0325c07": "波羅蜜多攝受布施、淨戒、安忍、精進、靜慮波",
    "T07n0220_460:0325c08": "羅蜜多，乃至攝受一切智智。』是菩薩摩訶",
    "T07n0220_460:0325c09": "薩退失般若波羅蜜多，若退失般若波羅",
    "T07n0220_460:0325c10": "蜜多，則不能攝受布施、淨戒、安忍、精進、靜慮",
    "T07n0220_460:0325c11": "波羅蜜多，乃至不能攝受一切智智。何以",
    "T07n0220_460:0325c12": "故？善現！非離般若波羅蜜多能遍攝受菩",
    "T07n0220_460:0325c13": "提分法，及能證得一切智智。復次，善現！若",
    "T07n0220_460:0325c14": "菩薩摩訶薩作如是念：『安住般若波羅蜜多，",
    "T07n0220_460:0325c15": "便於無上正等菩提定得受記。』是菩薩摩訶",
    "T07n0220_460:0325c16": "薩則退失般若波羅蜜多，若退失般若波",
    "T07n0220_460:0325c17": "羅蜜多，則於無上正等菩提不得受記。何",
    "T07n0220_460:0325c18": "以故？善現！非離般若波羅蜜多可於無上",
    "T07n0220_460:0325c19": "正等菩提得受記故。「復次，善現！若菩薩摩",
    "T07n0220_460:0325c20": "訶薩作如是念：『安住般若波羅蜜多，則能",
    "T07n0220_460:0325c21": "引發布施波羅蜜多乃至靜慮波羅蜜多，如",
    "T07n0220_460:0325c22": "是乃至能引發大慈、大悲、大喜、大捨。』是菩薩",
    "T07n0220_460:0325c23": "摩訶薩則退失般若波羅蜜多，若退失般若",
    "T07n0220_460:0325c24": "波羅蜜多，則不能引發布施波羅蜜多乃至",
    "T07n0220_460:0325c25": "靜慮波羅蜜多，如是乃至不能引發大慈、大",
    "T07n0220_460:0325c26": "悲、大喜、大捨。何以故？善現！非離般若波羅",
    "T07n0220_460:0325c27": "蜜多，而能引發安住勝法。復次，善現！若菩",
    "T07n0220_460:0325c28": "薩摩訶薩作如是念：『佛知諸法無攝受相，",
    "T07n0220_460:0325c29": "自證無上正等菩提。得菩提已，為諸有情",
    "T07n0220_460:0326a01": "宣說開示諸法實相。』是菩薩摩訶薩則為退",
    "T07n0220_460:0326a02": "失甚深般若波羅蜜多。何以故？善現！如來",
    "T07n0220_460:0326a03": "於法無知、無覺、無說、無示。所以者何？諸法實",
    "T07n0220_460:0326a04": "性不可知覺、不可施設，云何得有知覺說示",
    "T07n0220_460:0326a05": "一切法者？若言實有知覺說示一切法者，無",
    "T07n0220_460:0326a06": "有是處。」",
    "T07n0220_460:0326a07": "爾時，具壽善現白佛言：「世尊！諸菩薩摩訶",
    "T07n0220_460:0326a08": "薩修行般若波羅蜜多，云何當得遠離如是",
    "T07n0220_460:0326a09": "種種過失？」佛告善現：「若菩薩摩訶薩修行",
    "T07n0220_460:0326a10": "般若波羅蜜多，作如是念：『一切法無所有、不",
    "T07n0220_460:0326a11": "可取，若法無所有、不可取，則無有能現等覺",
    "T07n0220_460:0326a12": "者，亦無有能宣說開示。』若如是行，是行般",
    "T07n0220_460:0326a13": "若波羅蜜多離諸過失。若菩薩摩訶薩著無",
    "T07n0220_460:0326a14": "所有不可取法，則離般若波羅蜜多。何以",
    "T07n0220_460:0326a15": "故？善現！甚深般若波羅蜜多，於一切法無",
    "T07n0220_460:0326a16": "所執著、無所攝受，若於諸法有所執著、有所",
    "T07n0220_460:0326a17": "攝受，則離般若波羅蜜多！」具壽善現復白佛",
    "T07n0220_460:0326a18": "言：「世尊！般若波羅蜜多於般若波羅蜜多",
    "T07n0220_460:0326a19": "為遠離、為不遠離？乃至布施波羅蜜多於",
    "T07n0220_460:0326a20": "布施波羅蜜多為遠離、為不遠離？如是乃",
    "T07n0220_460:0326a21": "至一切智智於一切智智為遠離、為不遠離？",
    "T07n0220_460:0326a22": "世尊！若般若波羅蜜多於般若波羅蜜多",
    "T07n0220_460:0326a23": "設遠離、設不遠離，云何菩薩摩訶薩能無",
    "T07n0220_460:0326a24": "執著引發般若波羅蜜多？乃至若布施波羅",
    "T07n0220_460:0326a25": "蜜多於布施波羅蜜多設遠離、設不遠離，",
    "T07n0220_460:0326a26": "云何菩薩摩訶薩能無執著引發布施波羅蜜",
    "T07n0220_460:0326a27": "多？如是乃至若一切智智於一切智智設遠",
    "T07n0220_460:0326a28": "離、設不遠離，云何菩薩摩訶薩能無執著引",
    "T07n0220_460:0326a29": "發一切智智？」佛告善現：「般若波羅蜜多於",
    "T07n0220_460:0326b01": "般若波羅蜜多非遠離、非不遠離，乃至一切",
    "T07n0220_460:0326b02": "智智於一切智智非遠離、非不遠離。是故菩",
    "T07n0220_460:0326b03": "薩摩訶薩能無執著引發般若波羅蜜多，乃",
    "T07n0220_460:0326b04": "至引發一切智智。何以故？善現！非即自性，",
    "T07n0220_460:0326b05": "非離自性，而能安住引發自性。「復次，善現！諸",
    "T07n0220_460:0326b06": "菩薩摩訶薩修行般若波羅蜜多，不執著色，",
    "T07n0220_460:0326b07": "謂此是色，此色屬彼；亦不執著受、想、行、識，謂",
    "T07n0220_460:0326b08": "此是受、想、行、識，此受、想、行、識屬彼；如是乃至",
    "T07n0220_460:0326b09": "不執著一切智智，謂此是一切智智，此一切智",
    "T07n0220_460:0326b10": "智屬彼。善現！是菩薩摩訶薩於如是一切法",
    "T07n0220_460:0326b11": "無執著故，便能引發般若波羅蜜多乃至布",
    "T07n0220_460:0326b12": "施波羅蜜多，乃至能引發一切智智。何以故？",
    "T07n0220_460:0326b13": "善現！若菩薩摩訶薩修行般若波羅蜜多，於",
    "T07n0220_460:0326b14": "諸法中有所執著，謂此是法，此法屬彼，則不",
    "T07n0220_460:0326b15": "能隨意引發安住勝妙功德。復次，善現！諸菩",
    "T07n0220_460:0326b16": "薩摩訶薩修行般若波羅蜜多，不觀色若常",
    "T07n0220_460:0326b17": "若無常、若樂若苦、若我若無我、若淨若不淨、",
    "T07n0220_460:0326b18": "若寂靜若不寂靜、若遠離若不遠離，亦不觀",
    "T07n0220_460:0326b19": "受、想、行、識若常若無常、若樂若苦、若我若無我、",
    "T07n0220_460:0326b20": "若淨若不淨、若寂靜若不寂靜、若遠離若不遠",
    "T07n0220_460:0326b21": "離，乃至不觀一切智智若常若無常、若樂若",
    "T07n0220_460:0326b22": "苦、若我若無我、若淨若不淨、若寂靜若不寂靜、",
    "T07n0220_460:0326b23": "若遠離若不遠離，是菩薩摩訶薩於如是一切",
    "T07n0220_460:0326b24": "法不觀察故，便能引發般若波羅蜜多乃至",
    "T07n0220_460:0326b25": "布施波羅蜜多，如是乃至能引發一切智智。",
    "T07n0220_460:0326b26": "何以故？善現！若菩薩摩訶薩修行般若波羅",
    "T07n0220_460:0326b27": "蜜多，於諸法中有所觀察若常若無常、若樂",
    "T07n0220_460:0326b28": "若苦、若我若無我、若淨若不淨、若寂靜若不寂",
    "T07n0220_460:0326b29": "靜、若遠離若不遠離，則不能隨意引發安住",
    "T07n0220_460:0326c01": "勝妙功德。「復次，善現！若菩薩摩訶薩修行般",
    "T07n0220_460:0326c02": "若波羅蜜多，則為修行靜慮、精進、安忍、淨戒、",
    "T07n0220_460:0326c03": "布施波羅蜜多，亦為安住內空乃至無性自",
    "T07n0220_460:0326c04": "性空，亦為安住真如乃至不思議界，亦為安",
    "T07n0220_460:0326c05": "住苦、集、滅、道聖諦，亦為修行四念住乃至八",
    "T07n0220_460:0326c06": "聖道支，亦為修行四靜慮、四無量、四無色定，",
    "T07n0220_460:0326c07": "亦為修行八解脫乃至十遍處，亦為修行空、",
    "T07n0220_460:0326c08": "無相、無願解脫門，亦為修行菩薩十地，亦為",
    "T07n0220_460:0326c09": "修行一切陀羅尼門、三摩地門，亦為修行",
    "T07n0220_460:0326c10": "五眼、六神通，亦為修行如來十力乃至十八",
    "T07n0220_460:0326c11": "佛不共法，亦為修行無忘失法、恒住捨性，",
    "T07n0220_460:0326c12": "亦為修行一切智、道相智、一切相智，亦為修",
    "T07n0220_460:0326c13": "行一切菩薩摩訶薩行，亦為修行諸佛無上",
    "T07n0220_460:0326c14": "正等菩提，亦為修行一切智智。「復次，善現！",
    "T07n0220_460:0326c15": "甚深般若波羅蜜多，隨所行處，所有一切波",
    "T07n0220_460:0326c16": "羅蜜多，及餘一切菩提分法，皆悉隨行；甚",
    "T07n0220_460:0326c17": "深般若波羅蜜多，隨所至處，所有一切波羅",
    "T07n0220_460:0326c18": "蜜多，及餘一切菩提分法，皆悉隨至。善現！",
    "T07n0220_460:0326c19": "如轉輪王隨所行處，四種勇軍皆悉隨行，如",
    "T07n0220_460:0326c20": "轉輪王隨所至處，四種勇軍皆悉隨至。甚深",
    "T07n0220_460:0326c21": "般若波羅蜜多亦復如是，隨有所行及有所",
    "T07n0220_460:0326c22": "至，所有一切波羅蜜多及餘一切菩提分法",
    "T07n0220_460:0326c23": "皆悉隨行，究竟至於一切智智。善現！如善",
    "T07n0220_460:0326c24": "御者駕駟馬車，令避險路行於正道，隨本",
    "T07n0220_460:0326c25": "意欲能往所至。甚深般若波羅蜜多亦復如",
    "T07n0220_460:0326c26": "是，善御一切波羅蜜多及餘一切菩提分法，",
    "T07n0220_460:0326c27": "令避生死涅槃險路，行於自利利他正道，至",
    "T07n0220_460:0326c28": "本所求一切智智。」具壽善現白言：「世尊！諸",
    "T07n0220_460:0326c29": "菩薩摩訶薩云何為道？云何非道？」佛告善",
    "T07n0220_460:0327a01": "現：「諸異生道、若聲聞道、若獨覺道，非諸菩薩",
    "T07n0220_460:0327a02": "摩訶薩道，依此不能往一切智智故；甚深",
    "T07n0220_460:0327a03": "般若波羅蜜多所引六種波羅蜜多，是諸菩",
    "T07n0220_460:0327a04": "薩摩訶薩道，依此定能往一切智智故。」具",
    "T07n0220_460:0327a05": "壽善現復白佛言：「甚深般若波羅蜜多出現",
    "T07n0220_460:0327a06": "世間能辦大事，所謂示現諸菩薩摩訶薩道、",
    "T07n0220_460:0327a07": "非道相，令諸菩薩摩訶薩眾知是道、是非道，",
    "T07n0220_460:0327a08": "疾能證得一切智智。」佛告善現：「如是！如是！",
    "T07n0220_460:0327a09": "如汝所說。甚深般若波羅蜜多出現世間能",
    "T07n0220_460:0327a10": "辦大事，所謂示現諸菩薩摩訶薩道、非道相，",
    "T07n0220_460:0327a11": "令諸菩薩摩訶薩眾知是道、是非道，疾能證",
    "T07n0220_460:0327a12": "得一切智智。復次，善現！甚深般若波羅蜜",
    "T07n0220_460:0327a13": "多出現世間能辦大事，所謂度脫無量無",
    "T07n0220_460:0327a14": "數無邊有情，令得殊勝利益安樂。善現當知！",
    "T07n0220_460:0327a15": "甚深般若波羅蜜多，雖作無邊利樂他事，",
    "T07n0220_460:0327a16": "而於此事無所取著。「復次，善現！甚深般若",
    "T07n0220_460:0327a17": "波羅蜜多，雖能示現色所作事，而於此事",
    "T07n0220_460:0327a18": "無所取著；雖能示現受、想、行、識所作事，而",
    "T07n0220_460:0327a19": "於此事無所取著；如是乃至雖能示現一切",
    "T07n0220_460:0327a20": "智智所作事，而於此事無所取著；雖能示",
    "T07n0220_460:0327a21": "現聲聞、獨覺所作事，而於此事無所取著。",
    "T07n0220_460:0327a22": "善現！甚深般若波羅蜜多，雖能引導一切",
    "T07n0220_460:0327a23": "菩薩摩訶薩眾，令趣無上正等菩提，遠離",
    "T07n0220_460:0327a24": "聲聞、獨覺等地，而於諸法無生無滅，以法",
    "T07n0220_460:0327a25": "住性為定量故。」具壽善現復白佛言：「若甚深",
    "T07n0220_460:0327a26": "般若波羅蜜多，於一切法無生無滅，云何菩",
    "T07n0220_460:0327a27": "薩摩訶薩行深般若波羅蜜多時，為諸有情",
    "T07n0220_460:0327a28": "應行布施，應持淨戒，應起安忍，應勤精進，",
    "T07n0220_460:0327a29": "應住靜慮，應修般若？」佛告善現：「諸菩薩摩訶",
    "T07n0220_460:0327b01": "薩修行般若波羅蜜多時，緣一切智智為諸",
    "T07n0220_460:0327b02": "有情應行布施，應持淨戒，應起安忍，應勤",
    "T07n0220_460:0327b03": "精進，應住靜慮，應修般若。善現！是菩薩摩訶",
    "T07n0220_460:0327b04": "薩持此善根，與諸有情同共迴向一切智智，",
    "T07n0220_460:0327b05": "如是迴向一切智智，則修六種波羅蜜多速",
    "T07n0220_460:0327b06": "得圓滿，亦修菩薩慈、悲、喜、捨速得圓滿，乃",
    "T07n0220_460:0327b07": "至安坐妙菩提座，常不遠離如是六種波羅",
    "T07n0220_460:0327b08": "蜜多。若不遠離如是六種波羅蜜多，則不",
    "T07n0220_460:0327b09": "遠離一切智智。是故，善現！若菩薩摩訶薩欲",
    "T07n0220_460:0327b10": "疾證得一切智智，當勤精進修學六種波羅",
    "T07n0220_460:0327b11": "蜜多，當勤精進修行六種波羅蜜多，若菩",
    "T07n0220_460:0327b12": "薩摩訶薩當勤精進修學、修行如是六種波羅",
    "T07n0220_460:0327b13": "蜜多，一切善根速得圓滿，疾能證得一切",
    "T07n0220_460:0327b14": "智智。是故，善現！諸菩薩摩訶薩應與六種",
    "T07n0220_460:0327b15": "波羅蜜多常共相應，勿相捨離。」具壽善現",
    "T07n0220_460:0327b16": "白言：「世尊！云何菩薩摩訶薩能與六種波羅",
    "T07n0220_460:0327b17": "蜜多常共相應，不相捨離？」佛告善現：「若菩",
    "T07n0220_460:0327b18": "薩摩訶薩如實觀色非相應非不相應，如",
    "T07n0220_460:0327b19": "實觀受、想、行、識非相應非不相應，乃至如實",
    "T07n0220_460:0327b20": "觀一切智智非相應非不相應，是菩薩摩訶",
    "T07n0220_460:0327b21": "薩能與六種波羅蜜多，常共相應，不相捨",
    "T07n0220_460:0327b22": "離。復次，善現！若菩薩摩訶薩恒作是念：『我",
    "T07n0220_460:0327b23": "不應住色，亦不應住非色，我不應住受、想、行、",
    "T07n0220_460:0327b24": "識，亦不應住非受、想、行、識，乃至我不應住",
    "T07n0220_460:0327b25": "一切智智，亦不應住非一切智智。何以故？",
    "T07n0220_460:0327b26": "色非能住非所住，受、想、行、識亦非能住非所",
    "T07n0220_460:0327b27": "住，如是乃至一切智智非能住非所住故。』善",
    "T07n0220_460:0327b28": "現！是菩薩摩訶薩能與六種波羅蜜多常",
    "T07n0220_460:0327b29": "共相應，不相捨離。善現！若菩薩摩訶薩能",
    "T07n0220_460:0327c01": "以如是無住方便，修行六種波羅蜜多，是菩",
    "T07n0220_460:0327c02": "薩摩訶薩疾能證得一切智智。「善現！譬如",
    "T07n0220_460:0327c03": "有人欲食菴沒羅果或半娜娑果，先取其",
    "T07n0220_460:0327c04": "子於良美田而種植之，隨時溉灌，守護營理，",
    "T07n0220_460:0327c05": "漸次生長芽莖枝葉，時節和合便有華果，",
    "T07n0220_460:0327c06": "果成熟已取而食之。如是，善現！若菩薩摩",
    "T07n0220_460:0327c07": "訶薩欲得無上正等菩提，先學六種波羅蜜",
    "T07n0220_460:0327c08": "多，復於有情或以布施，或以愛語，或以",
    "T07n0220_460:0327c09": "利行，或以同事而攝受之。既攝受已，教令",
    "T07n0220_460:0327c10": "安住布施、淨戒、安忍、精進、靜慮、般若波羅蜜",
    "T07n0220_460:0327c11": "多，既安住已，解脫一切生老病死，證得常",
    "T07n0220_460:0327c12": "住畢竟安樂。菩薩如是當得無上正等菩",
    "T07n0220_460:0327c13": "提，轉妙法輪，度無量眾。是故，善現！若菩薩",
    "T07n0220_460:0327c14": "摩訶薩欲於諸法不藉他緣而自悟解，欲能",
    "T07n0220_460:0327c15": "成熟一切有情，欲於佛土能善嚴淨，欲疾",
    "T07n0220_460:0327c16": "安坐妙菩提座，欲能降伏一切魔軍，欲疾",
    "T07n0220_460:0327c17": "證得一切智智，欲轉法輪，脫有情眾生老病",
    "T07n0220_460:0327c18": "死，證得常住畢竟安樂，應學六種波羅蜜多，",
    "T07n0220_460:0327c19": "以四攝事方便攝受諸有情眾，既攝受已，應",
    "T07n0220_460:0327c20": "令安住布施、淨戒、安忍、精進、靜慮、般若波羅蜜",
    "T07n0220_460:0327c21": "多，菩薩如是勤修學時，應於般若波羅蜜",
    "T07n0220_460:0327c22": "多常勤修學。」",
    "T07n0220_460:0327c23": "大般若波羅蜜多經卷第四百六十"
}