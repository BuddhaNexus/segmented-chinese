{
    "T30n1579_060:0632b13": "瑜伽師地論卷第六十",
    "T30n1579_060:0632b15": "彌勒菩薩說",
    "T30n1579_060:0632b16": "三藏法師玄奘奉　詔譯",
    "T30n1579_060:0632b17": "攝決擇分中有尋有伺等三地之三",
    "T30n1579_060:0632b18": "復次由五因緣殺生成重。何等為五。一由",
    "T30n1579_060:0632b19": "意樂。二由方便。三由無治。四由邪執。五",
    "T30n1579_060:0632b20": "由其事。若由猛利貪欲意樂所作。猛利瞋",
    "T30n1579_060:0632b21": "恚意樂所作。猛利愚癡意樂所作。名重殺",
    "T30n1579_060:0632b22": "生。與此相違名輕殺生。若有念言。我應當",
    "T30n1579_060:0632b23": "作正作已作。心便踊躍心生歡悅。或有自",
    "T30n1579_060:0632b24": "作或復勸他。於彼所作稱揚讚歎。見同法",
    "T30n1579_060:0632b25": "者意便欣慶長時思量。長時蓄積怨恨心已",
    "T30n1579_060:0632b26": "方有所作。無間所作殷重所作。或於一時",
    "T30n1579_060:0632b27": "頓殺多類。或以堅固發業因緣而行殺害。",
    "T30n1579_060:0632b28": "或令恐怖無所依投方行殺害。或於孤苦",
    "T30n1579_060:0632b29": "貧窮哀慼悲泣等者而行殺害。如是一切",
    "T30n1579_060:0632c01": "由方便故名重殺生。若唯行殺。不能日日",
    "T30n1579_060:0632c02": "乃至極少持一學處。或亦不能於月八日",
    "T30n1579_060:0632c03": "十四十五及半月等受持齋戒。或亦不能",
    "T30n1579_060:0632c04": "於時時間惠施作福。問訊禮拜迎送合掌和",
    "T30n1579_060:0632c05": "敬業等。又亦不能於時時間獲得猛利增",
    "T30n1579_060:0632c06": "上慚愧。悔所作惡。又不證得世間離欲。亦",
    "T30n1579_060:0632c07": "不證得真法現觀。如是一切由無治故。",
    "T30n1579_060:0632c08": "名重殺生。若諸沙門或婆羅門。繼邪祠祀",
    "T30n1579_060:0632c09": "隨忍此見。執為正法而行殺戮。由邪執故",
    "T30n1579_060:0632c10": "名重殺生。又作是心殺羊無罪。由彼羊等",
    "T30n1579_060:0632c11": "為資生故世主所化。諸如是等依止邪見",
    "T30n1579_060:0632c12": "而行殺害。皆邪執故名重殺生。若有殺害",
    "T30n1579_060:0632c13": "大身眾生。此由事故名重殺生。或有殺害",
    "T30n1579_060:0632c14": "人或人相或父或母及餘尊重。或有殺害歸",
    "T30n1579_060:0632c15": "投委信或諸有學。或諸菩薩。或阿羅漢。或",
    "T30n1579_060:0632c16": "諸獨覺。或於如來作殺害意惡心出血。如",
    "T30n1579_060:0632c17": "來性命不可殺故。如是一切由其事故",
    "T30n1579_060:0632c18": "名重殺生。與如上說因緣相違而殺生者。",
    "T30n1579_060:0632c19": "名輕殺生。復次當說不與取等由其事故",
    "T30n1579_060:0632c20": "輕重差別。餘隨所應。如殺應知。",
    "T30n1579_060:0632c21": "復次若多劫盜名重不與取。如是若劫盜妙",
    "T30n1579_060:0632c22": "好。劫盜委信。劫盜孤貧。劫盜佛法出家之",
    "T30n1579_060:0632c23": "眾。若入聚落而行劫盜。劫盜有學或阿羅",
    "T30n1579_060:0632c24": "漢或諸獨覺。或復僧祇或佛靈廟所有財物。",
    "T30n1579_060:0632c25": "如是一切由其事故名重不與取。",
    "T30n1579_060:0632c26": "復次行不應行中。若母母親委信他妻。或",
    "T30n1579_060:0632c27": "住禁戒或苾芻尼或勤策女或復正學。如是",
    "T30n1579_060:0632c28": "一切由其事故名重欲邪行。非支行中若",
    "T30n1579_060:0632c29": "於面門。由其事故名重欲邪行。非時行中",
    "T30n1579_060:0633a01": "若受齋戒若胎圓滿若有重病由其事故",
    "T30n1579_060:0633a02": "名重欲邪行。非處行中若佛靈廟若僧伽藍。",
    "T30n1579_060:0633a03": "由其事故名重欲邪行。",
    "T30n1579_060:0633a04": "復次若為誑惑多取他財若妙若勝而說妄",
    "T30n1579_060:0633a05": "語。由事重故名重妄語。若於委信若父若",
    "T30n1579_060:0633a06": "母。廣說如前乃至佛所而說妄語。由事重",
    "T30n1579_060:0633a07": "故名重妄語。或有妄語令他殺生損失財",
    "T30n1579_060:0633a08": "物及與妻妾。此若成辦極重殺生。重不與取。",
    "T30n1579_060:0633a09": "重欲邪行。此由事重名重妄語。或有妄語",
    "T30n1579_060:0633a10": "能破壞僧。於諸妄語此最尤重",
    "T30n1579_060:0633a11": "復次若於長時積習親愛而行破壞。此",
    "T30n1579_060:0633a12": "由事重名重離間語。或破壞他令離善友",
    "T30n1579_060:0633a13": "父母男女。破和合僧。若離間語能引殺生或",
    "T30n1579_060:0633a14": "不與取或欲邪行。如前所說道理應知。如",
    "T30n1579_060:0633a15": "是一切由事重故名重離間語。",
    "T30n1579_060:0633a16": "復次若於父母及餘師長。發麁惡言。由事",
    "T30n1579_060:0633a17": "重故名重麁惡語。或以不實不真妄語。現",
    "T30n1579_060:0633a18": "前毀罵呵責於他。由事重故名重麁惡語。",
    "T30n1579_060:0633a19": "復次凡諸綺語隨妄語等。此語輕重如彼應",
    "T30n1579_060:0633a20": "知。若依鬪訟諍競等事而發綺語亦名為",
    "T30n1579_060:0633a21": "重。若以染污心於能引無義外道典籍。承",
    "T30n1579_060:0633a22": "誦讚詠廣為他說。由事重故名重綺語。若",
    "T30n1579_060:0633a23": "於父母眷屬師長調弄輕笑。現作語言不",
    "T30n1579_060:0633a24": "近道理。亦由事重名重綺語。",
    "T30n1579_060:0633a25": "復次若於僧祇佛靈廟等所有財寶。起貪欲",
    "T30n1579_060:0633a26": "心。由事重故名重貪欲。若於己德起增",
    "T30n1579_060:0633a27": "上慢自謂智者。乃於國王大臣豪貴所尊",
    "T30n1579_060:0633a28": "師長。及諸聰叡同梵行等。起增上欲貪求",
    "T30n1579_060:0633a29": "利養。名重貪欲。復次若於父母眷屬師長。",
    "T30n1579_060:0633b01": "起損害心。由事重故名重瞋恚。又於無過",
    "T30n1579_060:0633b02": "貧窮孤苦可傷愍者起損害心。由事重故",
    "T30n1579_060:0633b03": "名重瞋恚。又於誠心來歸投者及有恩所。",
    "T30n1579_060:0633b04": "起損害心。由事重故名重瞋恚。復次若於",
    "T30n1579_060:0633b05": "一切餘邪見中。諸有能謗一切邪見。此謗一",
    "T30n1579_060:0633b06": "切事門轉故名重邪見。又若有見謂無世",
    "T30n1579_060:0633b07": "間真阿羅漢正至正行。乃至廣說。如是邪見。",
    "T30n1579_060:0633b08": "由事重故名重邪見。除如上說所有諸事。",
    "T30n1579_060:0633b09": "隨其所應與彼相違。皆名為輕。",
    "T30n1579_060:0633b10": "復次殺生所引不善諸業。或有是作而非增",
    "T30n1579_060:0633b11": "長。或有增長而非是作。或有亦作亦復增",
    "T30n1579_060:0633b12": "長。或有非作亦非增長。初句謂無識別童",
    "T30n1579_060:0633b13": "稚所作。或夢所作或不思而作。或自無欲他",
    "T30n1579_060:0633b14": "逼令作。或有暫作續即還起猛利悔心及厭",
    "T30n1579_060:0633b15": "患心。懇責遠離正受律儀令彼微薄。未與",
    "T30n1579_060:0633b16": "果報便起世間離欲之道損彼種子。次起",
    "T30n1579_060:0633b17": "出世永斷之道。害彼種子令無有餘。增長",
    "T30n1579_060:0633b18": "而非作者。謂如有一為害生故於長夜中",
    "T30n1579_060:0633b19": "數隨尋伺。由此因緣彼遂增長殺生所引",
    "T30n1579_060:0633b20": "惡不善法。然不能作殺生之業。亦作亦增",
    "T30n1579_060:0633b21": "長者。謂除先所說作非增長增長非作。所",
    "T30n1579_060:0633b22": "餘一切殺生業相。非作非增長者。謂除上",
    "T30n1579_060:0633b23": "爾所相。如是所餘不與取等乃至綺語。隨其",
    "T30n1579_060:0633b24": "所應如殺應知。於貪欲瞋恚邪見中。無有",
    "T30n1579_060:0633b25": "第二增長而非作句。於初句中無有不思",
    "T30n1579_060:0633b26": "而作及他逼令作。餘如前說。",
    "T30n1579_060:0633b27": "復次若於殺生親近數習多所作故。生那",
    "T30n1579_060:0633b28": "落迦。是名殺生異熟果。若從彼沒來生此",
    "T30n1579_060:0633b29": "間人同分中。壽量短促。是名殺生等流果。",
    "T30n1579_060:0633c01": "於外所得器世界中。飲食果藥皆少光澤勢",
    "T30n1579_060:0633c02": "力。異熟及與威德並皆微劣。消變不平生長",
    "T30n1579_060:0633c03": "疾病。由此因緣無量有情未盡壽量非時",
    "T30n1579_060:0633c04": "中夭。是名殺生增上果。所餘業道。異熟等流",
    "T30n1579_060:0633c05": "二果差別。如經應知。增上果今當說。若器",
    "T30n1579_060:0633c06": "世間眾果尠少。果不滋長果多朽壞。果不",
    "T30n1579_060:0633c07": "貞實多無雨澤。諸果乾枯或全無果。如是",
    "T30n1579_060:0633c08": "一切名不與取增上果。若器世間多諸便穢",
    "T30n1579_060:0633c09": "泥糞不淨。臭處迫迮多生不淨臭惡之物。凡",
    "T30n1579_060:0633c10": "諸所有皆不可樂。如是一切名欲邪行增",
    "T30n1579_060:0633c11": "上果。若器世間農作行船。世俗事業不甚滋",
    "T30n1579_060:0633c12": "息。殊少便宜多不諧偶。饒諸怖畏恐懼因",
    "T30n1579_060:0633c13": "緣。如是一切是妄語增上果。若器世間其地",
    "T30n1579_060:0633c14": "處所。丘坑間隔險阻難行。饒諸怖畏恐懼因",
    "T30n1579_060:0633c15": "緣。如是一切是離間語增上果。若器世間其",
    "T30n1579_060:0633c16": "地處所。多諸株杌荊棘毒刺瓦石沙礫枯",
    "T30n1579_060:0633c17": "槁。無潤無有池沼河泉乾竭。土田鹹鹵丘",
    "T30n1579_060:0633c18": "陵坑險。饒諸怖畏恐懼因緣。如是一切是麁",
    "T30n1579_060:0633c19": "惡語增上果。若器世間所有果樹果無的當。",
    "T30n1579_060:0633c20": "非時結實時不結實生而似熟。根不堅牢",
    "T30n1579_060:0633c21": "勢不久停。園林池沼多不可樂。饒諸怖畏",
    "T30n1579_060:0633c22": "恐懼因緣。如是一切是綺語增上果。若器世",
    "T30n1579_060:0633c23": "間一切盛事年時日夜月半月等漸漸衰微。",
    "T30n1579_060:0633c24": "所有氣味唯減不增。如是一切是貪欲增上",
    "T30n1579_060:0633c25": "果。若器世間多諸疫癘災橫擾惱怨敵。驚怖",
    "T30n1579_060:0633c26": "師子虎狼。雜惡禽獸。蟒蛇蝮蝎蚰蜒。百足",
    "T30n1579_060:0633c27": "魍魎藥叉諸惡賊等。如是一切是瞋恚增上",
    "T30n1579_060:0633c28": "果。若器世間所有第一勝妙華果悉皆隱沒。",
    "T30n1579_060:0633c29": "諸不淨物乍似清淨。諸苦惱物乍似安樂。",
    "T30n1579_060:0634a01": "非安居所非救護所非歸依所。如是一切",
    "T30n1579_060:0634a02": "是邪見增上果。",
    "T30n1579_060:0634a03": "復次如世尊言。殺有三種。謂貪瞋癡之所",
    "T30n1579_060:0634a04": "生起。乃至邪見亦復如是。此差別義云何應",
    "T30n1579_060:0634a05": "知。若為血肉等殺害眾生。或作是心。殺",
    "T30n1579_060:0634a06": "害彼已當奪財物。或受他雇或為報恩。",
    "T30n1579_060:0634a07": "或友所攝或希為友。或為衣食奉主教",
    "T30n1579_060:0634a08": "命而行殺害。或有謂彼能為衰損。或有",
    "T30n1579_060:0634a09": "謂彼能障財利而行殺害。如利衰毀譽稱",
    "T30n1579_060:0634a10": "譏苦樂隨其所應。當知亦爾。如是一切名",
    "T30n1579_060:0634a11": "貪所生殺生業道。",
    "T30n1579_060:0634a12": "復次若謂彼於己樂為無義而行殺害。或",
    "T30n1579_060:0634a13": "念彼於己曾為無義。或恐彼於己當為無",
    "T30n1579_060:0634a14": "義。或見彼於己正為無義而行殺害。廣說",
    "T30n1579_060:0634a15": "乃至於九惱事皆如是知。如是一切名瞋",
    "T30n1579_060:0634a16": "所生殺生業道。復次若計為法而行殺害。",
    "T30n1579_060:0634a17": "謂己是餘眾生善友。彼因我殺身壞命終",
    "T30n1579_060:0634a18": "當生天上。如是殺害從癡所生。或作是",
    "T30n1579_060:0634a19": "心。為尊長故法應殺害。或作是心。諸有誹",
    "T30n1579_060:0634a20": "毀天梵世主。罵婆羅門。法應殺害。如是心",
    "T30n1579_060:0634a21": "殺從癡所生。或計殺生作及增長無異熟",
    "T30n1579_060:0634a22": "果。為他開演勸行殺業。彼由勸故遂行殺",
    "T30n1579_060:0634a23": "事時。彼勸者所得殺罪從癡所生。此後所",
    "T30n1579_060:0634a24": "說從癡所生殺業。道理。諸餘業道乃至邪",
    "T30n1579_060:0634a25": "見當知亦爾。或有妄計以其父母親愛眷",
    "T30n1579_060:0634a26": "屬擲置火中。斷食投巖棄於曠野。是真正",
    "T30n1579_060:0634a27": "法。如是一切名癡所生殺生業道。復次若",
    "T30n1579_060:0634a28": "於他財食饕餮而取。是不與取貪欲所生。",
    "T30n1579_060:0634a29": "或受他雇而行劫盜。或恩所攝或祈後恩。",
    "T30n1579_060:0634b01": "或為衣食奉主教命。或為稱譽或為安樂",
    "T30n1579_060:0634b02": "而行劫盜。如是一切不與取業皆貪所生。",
    "T30n1579_060:0634b03": "復次若作是思。彼於我所樂行無義。廣說",
    "T30n1579_060:0634b04": "乃至九惱害事增上力故而行劫盜不必貪",
    "T30n1579_060:0634b05": "著彼所有財。不必希求諸餘財物。是不與取",
    "T30n1579_060:0634b06": "瞋恚所生。或憎他故焚燒聚落舍宅財物珍",
    "T30n1579_060:0634b07": "玩資具。當知彼觸瞋恚所生。盜相似罪。或",
    "T30n1579_060:0634b08": "更增強或憎彼故。令他劫奪破散彼財。他",
    "T30n1579_060:0634b09": "受教命依行事時。彼能教者不與取罪從",
    "T30n1579_060:0634b10": "瞋恚生。",
    "T30n1579_060:0634b11": "復次若作是心。為尊長故而行劫盜是為",
    "T30n1579_060:0634b12": "正法。名癡所生不與取罪。或作是心。若有",
    "T30n1579_060:0634b13": "誹毀天梵世主罵婆羅門。法應奪彼所有",
    "T30n1579_060:0634b14": "財物。此不與取亦從癡生。或作是心。若為",
    "T30n1579_060:0634b15": "祠祀為祠祀支為祠祀具。法應劫盜。是不",
    "T30n1579_060:0634b16": "與取亦從癡生。",
    "T30n1579_060:0634b17": "復次若有見聞不應行事。便不如理分別取",
    "T30n1579_060:0634b18": "相。遂貪欲纏之所纏縛而行非法。名貪所",
    "T30n1579_060:0634b19": "生欲邪行罪。或受他雇竊行媒嫁。由此方",
    "T30n1579_060:0634b20": "便行所不行。彼便獲得貪欲所生欲邪行",
    "T30n1579_060:0634b21": "罪。或欲攝受朋友知識。或為衣食承主教",
    "T30n1579_060:0634b22": "命。或為存活希求財穀金銀珍寶而行邪",
    "T30n1579_060:0634b23": "行。如是一切名貪所生欲邪行罪。",
    "T30n1579_060:0634b24": "復次若作是思。彼於我所樂行無義。廣說",
    "T30n1579_060:0634b25": "乃至九惱害事以為依止而行邪行。非彼",
    "T30n1579_060:0634b26": "先有欲纏所纏。然於相違非所行事。為報",
    "T30n1579_060:0634b27": "怨故勉勵而行。名瞋所生欲邪行罪。或憎",
    "T30n1579_060:0634b28": "彼故以彼妻妾令他毀辱。彼若受教行欲",
    "T30n1579_060:0634b29": "邪行。便觸瞋恚所生相似欲邪行罪。或更",
    "T30n1579_060:0634c01": "尤重。如是一切欲邪行罪。名瞋所生。",
    "T30n1579_060:0634c02": "復次若作是心。母及父親或他婦女命為邪",
    "T30n1579_060:0634c03": "事。若不行者便獲大罪。若行此者便獲大",
    "T30n1579_060:0634c04": "福。非法謂法而行邪行。名癡所生欲邪行",
    "T30n1579_060:0634c05": "罪。",
    "T30n1579_060:0634c06": "復次若為利養而說妄語。或怖畏他損己",
    "T30n1579_060:0634c07": "財物。或為稱譽或為安樂而說妄語。如是",
    "T30n1579_060:0634c08": "一切名貪所生妄語業道。若有依止九惱",
    "T30n1579_060:0634c09": "害事而說妄語。名瞋所生妄語業道",
    "T30n1579_060:0634c10": "若作是心。為諸尊長或復為牛或為祠",
    "T30n1579_060:0634c11": "具。法應妄語。如是妄語從癡所生。若作是",
    "T30n1579_060:0634c12": "心。諸有沙門若婆羅門。違背諸天違梵世",
    "T30n1579_060:0634c13": "主違婆羅門。於彼妄語稱順正法。如是妄",
    "T30n1579_060:0634c14": "語名癡所生妄語業道。若作是計。於法法",
    "T30n1579_060:0634c15": "想。於毘奈耶毘奈耶想。以覆藏想妄語破",
    "T30n1579_060:0634c16": "僧無有非法。如是妄語亦從癡生。",
    "T30n1579_060:0634c17": "如妄語業道。離間麁惡二語業道。隨其所",
    "T30n1579_060:0634c18": "應當知亦爾。",
    "T30n1579_060:0634c19": "復次若為戲樂而行綺語。或為顯己是聰",
    "T30n1579_060:0634c20": "叡者而行綺語。或為財利稱譽安樂而行",
    "T30n1579_060:0634c21": "綺語。名貪所生綺語業道。若有依止九惱",
    "T30n1579_060:0634c22": "害事而說綺語。名瞋所生綺語業道",
    "T30n1579_060:0634c23": "若有於中為求真實為求堅固。為求出",
    "T30n1579_060:0634c24": "離為求於法。而行綺語。名癡所生綺語業",
    "T30n1579_060:0634c25": "道。",
    "T30n1579_060:0634c26": "復次若有於他非怨有情財物資具。先取",
    "T30n1579_060:0634c27": "其相希望追求增上力故起如是心。凡彼所",
    "T30n1579_060:0634c28": "有願當屬我。又從貪愛而生貪愛。名貪所",
    "T30n1579_060:0634c29": "生貪欲業道。",
    "T30n1579_060:0635a01": "若於他財不計為好。但九惱事增上力故",
    "T30n1579_060:0635a02": "起如是心。凡彼所有皆當屬我。又從瞋恚",
    "T30n1579_060:0635a03": "而生貪愛。名瞋所生貪欲業道。",
    "T30n1579_060:0635a04": "若作是計。諸有欲求魯達羅天。毘瑟笯天。",
    "T30n1579_060:0635a05": "釋梵世主。眾妙世界。注心多住獲大福祐。",
    "T30n1579_060:0635a06": "作如是意注心多住。名癡所生貪欲業道",
    "T30n1579_060:0635a07": "若為財利稱譽安樂。於他有情起損害心。",
    "T30n1579_060:0635a08": "非於彼所生怨憎想。謂彼長夜是我等怨。",
    "T30n1579_060:0635a09": "又從貪愛而生瞋恚。名貪所生瞋恚業道。",
    "T30n1579_060:0635a10": "復次若九惱事增上力故。從怨對想起損害",
    "T30n1579_060:0635a11": "心。名瞋所生瞋恚業道",
    "T30n1579_060:0635a12": "若住此法及外道法。所有沙門若婆羅門。憎",
    "T30n1579_060:0635a13": "惡他見。於他見所及懷彼見沙門婆羅門",
    "T30n1579_060:0635a14": "所。起損害心。名癡所生瞋恚業道。",
    "T30n1579_060:0635a15": "復次若作是心。諸有此見撥無施與。乃至廣",
    "T30n1579_060:0635a16": "說。彼於王等獲大供養及衣服等。即以此",
    "T30n1579_060:0635a17": "義增上力故起如是見。名貪所生邪見業",
    "T30n1579_060:0635a18": "道。",
    "T30n1579_060:0635a19": "若作是心。有施有愛乃至廣說。如是見",
    "T30n1579_060:0635a20": "者。違害於我。我今不應與怨同見。彼由",
    "T30n1579_060:0635a21": "憎恚起如是見。無施無愛乃至廣說。名",
    "T30n1579_060:0635a22": "瞋所生邪見業道。",
    "T30n1579_060:0635a23": "若不如理於法思惟籌量觀察。由此方便所",
    "T30n1579_060:0635a24": "引尋伺發起邪見。名癡所生邪見業道。",
    "T30n1579_060:0635a25": "復次殺生業道。三為方便由瞋究竟。如殺",
    "T30n1579_060:0635a26": "業道。麁語瞋恚業道亦爾。不與取業道。三為",
    "T30n1579_060:0635a27": "方便由貪究竟。如不與取。邪行貪欲業道",
    "T30n1579_060:0635a28": "亦爾。除其邪見所餘業道。三為方便由三",
    "T30n1579_060:0635a29": "究竟。邪見業道三為方便由癡究竟。",
    "T30n1579_060:0635b01": "復次殺生邪行。妄語離間。麁語瞋恚。此六業",
    "T30n1579_060:0635b02": "道有情處起。不與而取貪欲業道資財處起。",
    "T30n1579_060:0635b03": "綺語業道名身處起。邪見業道諸行處起。復",
    "T30n1579_060:0635b04": "次由三因緣。不善業道成極圓滿惡不善性。",
    "T30n1579_060:0635b05": "何等為三。一自性過故。二因緣過故。三塗染",
    "T30n1579_060:0635b06": "過故。此中殺生所引思。乃至邪見所引彼相",
    "T30n1579_060:0635b07": "應思。如是一切染污性故不善性故。由自性",
    "T30n1579_060:0635b08": "過說名為惡。若以猛利貪欲瞋恚愚癡纏",
    "T30n1579_060:0635b09": "所發起。即此亦名由因緣過。成重惡性",
    "T30n1579_060:0635b10": "成上不善。能引增上不可愛果。若到究竟",
    "T30n1579_060:0635b11": "即此亦名由塗染過。成極重惡成上不善。",
    "T30n1579_060:0635b12": "能引增上不可愛果。何以故。若有用染污",
    "T30n1579_060:0635b13": "心。能引發他不可愛樂欣悅之苦。彼隨",
    "T30n1579_060:0635b14": "苦心威勢力故。能引發苦補特伽羅思。便",
    "T30n1579_060:0635b15": "觸得廣大之罪。是故名為塗染過失。彼雖",
    "T30n1579_060:0635b16": "不發如是相心。諸能引發我之苦者。當",
    "T30n1579_060:0635b17": "觸大罪。然彼法爾觸於大罪。譬如礠石雖",
    "T30n1579_060:0635b18": "不作意。諸所有鐵來附。於我然彼法爾。所",
    "T30n1579_060:0635b19": "有近鐵不由功用來附礠石。此中道理當",
    "T30n1579_060:0635b20": "知亦爾。日珠等喻亦如是。知又於思上無",
    "T30n1579_060:0635b21": "別有法。彼威力生來相依附。說名塗染。當",
    "T30n1579_060:0635b22": "知唯是此思轉變。由彼威力之所發起。如",
    "T30n1579_060:0635b23": "四大種業威勢力所生。種種堅性濕性煖性",
    "T30n1579_060:0635b24": "動性。非大種外別有如是種種諸性。然即",
    "T30n1579_060:0635b25": "大種業威勢緣如是轉變。如業威勢緣力轉",
    "T30n1579_060:0635b26": "變。神足加行緣力轉變當知亦爾。又如魔王",
    "T30n1579_060:0635b27": "惑媚無量娑梨藥迦諸婆羅門長者等心",
    "T30n1579_060:0635b28": "令於世尊變異暴惡。非於彼心更增別",
    "T30n1579_060:0635b29": "法。說名惑媚。唯除魔王加行威勢生彼諸",
    "T30n1579_060:0635c01": "心令其轉變成極暴惡。此中道理當知亦",
    "T30n1579_060:0635c02": "爾。",
    "T30n1579_060:0635c03": "復次如先所說作及增長業。若先所說由",
    "T30n1579_060:0635c04": "五因緣。成極重業。名定受業。與此相違名",
    "T30n1579_060:0635c05": "不定受業。復有四業。一異熟定。二時分定。",
    "T30n1579_060:0635c06": "三二俱定。四二俱不定。諸阿羅漢所有不善。",
    "T30n1579_060:0635c07": "決定受業。或於前生所作。或於此生先異",
    "T30n1579_060:0635c08": "生位所作。由少輕苦之所逼惱。便名果報",
    "T30n1579_060:0635c09": "已熟。若已轉依。果報種子皆永斷故一切不",
    "T30n1579_060:0635c10": "受。所以者何。由佛世尊依未解脫相續。",
    "T30n1579_060:0635c11": "建立定受業故。問若於一時亦牽亦搦盜",
    "T30n1579_060:0635c12": "取眾生即斷其命。當言一業為二業耶。答",
    "T30n1579_060:0635c13": "當言二業。以速轉故。於此二業由增上",
    "T30n1579_060:0635c14": "慢。謂之為一。若謂我當牽彼。是第一思。",
    "T30n1579_060:0635c15": "即於盜時復謂我當搦殺。是第二思。若時",
    "T30n1579_060:0635c16": "牽彼爾時不搦。若時搦彼爾時不牽。速疾",
    "T30n1579_060:0635c17": "轉故生增上慢謂是一時。是故此中當言",
    "T30n1579_060:0635c18": "二業。",
    "T30n1579_060:0635c19": "復次略由三因緣故成現法受業。何等為",
    "T30n1579_060:0635c20": "三。一田廣大故。二思廣大故。三相續清淨",
    "T30n1579_060:0635c21": "故。由五種相田成廣大。一從於一切有",
    "T30n1579_060:0635c22": "情。第一利益安樂增上意樂住起。謂慈等至。",
    "T30n1579_060:0635c23": "二從於一切有情第一將護他心住起。謂",
    "T30n1579_060:0635c24": "無諍等持。三從第一寂靜涅槃樂相似聖住",
    "T30n1579_060:0635c25": "起謂滅盡等至。四已得一切不善不作律",
    "T30n1579_060:0635c26": "儀。謂預流果。五極清淨相續究竟。謂阿羅漢",
    "T30n1579_060:0635c27": "及佛為首大苾芻僧。如是名為田廣大性。",
    "T30n1579_060:0635c28": "若於是處以深厚殷重清淨信心。捨清淨",
    "T30n1579_060:0635c29": "財。是名思廣大性。若前生中於他所施衣",
    "T30n1579_060:0636a01": "服等物。由身語意不為障礙。亦不思量",
    "T30n1579_060:0636a02": "與染污心。以無有障障彼相續。當知是",
    "T30n1579_060:0636a03": "名相續清淨。若有於此三種因緣一切具",
    "T30n1579_060:0636a04": "足。當知彼業定現法受。亦於生受亦於後",
    "T30n1579_060:0636a05": "受。若有與此相違三種因緣起不善業。當",
    "T30n1579_060:0636a06": "知亦成定現法受。或有所生一剎那業唯現",
    "T30n1579_060:0636a07": "法受。或有所生一剎那業亦現法受亦於",
    "T30n1579_060:0636a08": "生受。或有所生一剎那業三時皆受。譬如",
    "T30n1579_060:0636a09": "一縷其量微小能持一華。一繫華已勢力便",
    "T30n1579_060:0636a10": "盡不復能繫。復有一縷能持二華。再繫",
    "T30n1579_060:0636a11": "華已勢力便盡。復有一縷能持多華。多繫",
    "T30n1579_060:0636a12": "華已其力方盡。又如流水其性微小流經一",
    "T30n1579_060:0636a13": "步勢力便盡。有第二水其性稍大流經兩",
    "T30n1579_060:0636a14": "步勢力方盡。有第三水其性廣大流經多",
    "T30n1579_060:0636a15": "步勢力乃盡。又如酢滴其性淡薄唯能酢彼",
    "T30n1579_060:0636a16": "一滴之水不能酢多。有第二滴其性稍嚴",
    "T30n1579_060:0636a17": "酢二滴水。不能酢多。有餘酢滴其性更嚴",
    "T30n1579_060:0636a18": "乃至能酢眾多滴水。此中諸業差別道理當",
    "T30n1579_060:0636a19": "知亦爾。",
    "T30n1579_060:0636a20": "復次十種不善業道唯欲界繫。亦唯能感欲",
    "T30n1579_060:0636a21": "界異熟。多於惡趣少於善趣。又惡趣業。預",
    "T30n1579_060:0636a22": "流果時皆已斷盡。若諸異生世間離欲或復",
    "T30n1579_060:0636a23": "生上。一切皆伏而未永斷。若不還果身猶住",
    "T30n1579_060:0636a24": "此或復上生。及阿羅漢。諸不善業皆畢竟斷。",
    "T30n1579_060:0636a25": "若已證入清淨增上意樂地。菩薩一切不善",
    "T30n1579_060:0636a26": "業皆畢竟斷。此但由不忘念力所制持故。",
    "T30n1579_060:0636a27": "非由煩惱得離繫故。",
    "T30n1579_060:0636a28": "復次思是業非業道。殺生乃至綺語亦業亦",
    "T30n1579_060:0636a29": "業道。貪恚邪見業道非業。此諸業道餘決擇",
    "T30n1579_060:0636b01": "文更不復現。",
    "T30n1579_060:0636b02": "後嗢拕南曰。",
    "T30n1579_060:0636b03": "　自性相廣略　　方便與輕重",
    "T30n1579_060:0636b04": "　增減及瑜伽　　引果生決擇",
    "T30n1579_060:0636b05": "如是已說業道決擇。生雜染決擇我今當",
    "T30n1579_060:0636b06": "說。如先所說生雜染義。當知此生略有",
    "T30n1579_060:0636b07": "十一。一一向樂生。謂一分諸天。二一向苦生。",
    "T30n1579_060:0636b08": "謂諸那落迦。三苦樂雜生。謂一分諸天人鬼",
    "T30n1579_060:0636b09": "傍生。四不苦不樂生。謂一分諸天。五一向不",
    "T30n1579_060:0636b10": "清淨生。謂欲界異生。六一向清淨生。謂已證",
    "T30n1579_060:0636b11": "得自在菩薩。七清淨不清淨生。謂色無色界",
    "T30n1579_060:0636b12": "異生。八不清淨清淨處生。謂在欲界般涅槃",
    "T30n1579_060:0636b13": "法有暇處生。九清淨不清淨處生。謂生色無",
    "T30n1579_060:0636b14": "色界異生。十不清淨不清淨處生。謂生欲",
    "T30n1579_060:0636b15": "界異生不般涅槃法。設般涅槃法無暇處生。",
    "T30n1579_060:0636b16": "十一清淨清淨處生。謂生色無色界非異",
    "T30n1579_060:0636b17": "生諸有學者。",
    "T30n1579_060:0636b18": "復次經言。汝等長夜增羯吒斯恒受血滴。",
    "T30n1579_060:0636b19": "何等名為羯吒斯耶。所謂貪愛。貪愛之言",
    "T30n1579_060:0636b20": "與羯吒斯名差別也。此言顯示攝受集諦。",
    "T30n1579_060:0636b21": "恒受血滴。攝受苦諦。復次婆羅門喻經中。",
    "T30n1579_060:0636b22": "世尊依死雜染說如是言。有五非狂如狂",
    "T30n1579_060:0636b23": "所作。何等為五。一解支節者。謂更有餘活",
    "T30n1579_060:0636b24": "命方便。而樂分析所有支節以自活命。是",
    "T30n1579_060:0636b25": "名第一非狂如狂所作。二慳貪者。謂慳貪所",
    "T30n1579_060:0636b26": "蔽。慳貪因緣所獲財寶不食不施。唯除命",
    "T30n1579_060:0636b27": "終欻然虛棄大寶庫藏。是名第二非狂如狂",
    "T30n1579_060:0636b28": "所作。三樂生天者。謂更有餘身語意攝種",
    "T30n1579_060:0636b29": "種妙行生天方便。而樂妄執投火溺水顛墜",
    "T30n1579_060:0636c01": "高崖。自害身命作生天因。是名第三非狂",
    "T30n1579_060:0636c02": "如狂所作。四樂解脫者。謂更有餘八支聖",
    "T30n1579_060:0636c03": "道解脫方便。而樂妄執自逼自惱種種苦行",
    "T30n1579_060:0636c04": "作解脫因。是名第四非狂如狂所作。五傷",
    "T30n1579_060:0636c05": "悼死者。謂依傷悼亡者因緣。種種哀歎",
    "T30n1579_060:0636c06": "剺攫其身。坌灰拔髮斷食自毀。欲令亡",
    "T30n1579_060:0636c07": "者還復如故。是名第五非狂如狂所作。",
    "T30n1579_060:0636c08": "復說頌曰。",
    "T30n1579_060:0636c09": "　世間無決定　　顛倒謂為我",
    "T30n1579_060:0636c10": "　父母及妻孥　　兄弟親友等",
    "T30n1579_060:0636c11": "　曾母轉為妻　　妻復為兒婦",
    "T30n1579_060:0636c12": "　兒婦轉為婢　　或作怨家妻",
    "T30n1579_060:0636c13": "　曾父轉為子　　子復為怨敵",
    "T30n1579_060:0636c14": "　怨敵復為奴　　或為僕隸等",
    "T30n1579_060:0636c15": "　曾王轉為臣　　臣復為貧匱",
    "T30n1579_060:0636c16": "　或閭邑下賤　　為世所輕鄙",
    "T30n1579_060:0636c17": "　曾作婆羅門　　展轉為三姓",
    "T30n1579_060:0636c18": "　或復旃荼羅　　及補羯娑等",
    "T30n1579_060:0636c19": "　於無量百千　　那庾多往返",
    "T30n1579_060:0636c20": "　為父復為子　　及怨家等身",
    "T30n1579_060:0636c21": "　如幻士眾中　　示種種形類",
    "T30n1579_060:0636c22": "　異生處流轉　　現多身亦爾",
    "T30n1579_060:0636c23": "　煩惱業緣因　　令種種諸行",
    "T30n1579_060:0636c24": "　數數而積集　　如幻化所起",
    "T30n1579_060:0636c25": "　雖遭是眾幻　　然無智所覆",
    "T30n1579_060:0636c26": "　常於諸行中　　樂著曾無厭",
    "T30n1579_060:0636c27": "　既自幻惑已　　坌灰泣傷歎",
    "T30n1579_060:0636c28": "　於不應憂悲　　橫生諸悲惱",
    "T30n1579_060:0636c29": "　離假名親屬　　種種自憂悲",
    "T30n1579_060:0637a01": "　棄捐正法行　　舉手而號泣",
    "T30n1579_060:0637a02": "　癡憍慢所亂　　數行諸放逸",
    "T30n1579_060:0637a03": "　如是等種類　　廣說遍應知",
    "T30n1579_060:0637a04": "復次鬪諍劫中有四過失。謂壽量衰退。安樂",
    "T30n1579_060:0637a05": "衰退。功德衰退。一切世間盛事衰退。",
    "T30n1579_060:0637a06": "復次鬪諍劫中諸有情類。略於八處互不相",
    "T30n1579_060:0637a07": "數。一不數正法。二不數名聞。三不數宗族。四",
    "T30n1579_060:0637a08": "不數可愍。五不數善友。六不數有德。七不數",
    "T30n1579_060:0637a09": "有恩。八不數親友。問先說生雜染中。無明",
    "T30n1579_060:0637a10": "緣行乃至生緣老死。此無明等十二支差別",
    "T30n1579_060:0637a11": "義云何應知。答略由五相。一由相故。二",
    "T30n1579_060:0637a12": "由自性故。三由業故。四由法故。五由因",
    "T30n1579_060:0637a13": "果故。問何等為無明相。答貪瞋慢相是無明",
    "T30n1579_060:0637a14": "相。計我我所相。無慚無愧相。多放逸相。性",
    "T30n1579_060:0637a15": "羸鈍相。饒睡眠相。心愁慼相。種種惡業現",
    "T30n1579_060:0637a16": "行等相。是無明相。問何等是無明自性。答自",
    "T30n1579_060:0637a17": "性總相如前已說。自性差別今當顯示。謂或",
    "T30n1579_060:0637a18": "有隨眠無明。或有覺悟無明。或有煩惱共",
    "T30n1579_060:0637a19": "行無明。或有不共獨行無明。或有蔽伏心",
    "T30n1579_060:0637a20": "性無明。或有發業無明。或有不染污無明。",
    "T30n1579_060:0637a21": "或有離羞恥無明。或有堅固無明。謂無",
    "T30n1579_060:0637a22": "般涅槃法者所有無明。問何等為無明業。",
    "T30n1579_060:0637a23": "答於不現見義而生迷惑。是無明業。如是",
    "T30n1579_060:0637a24": "於現見義劣義中義勝義。利益義。不利益義。",
    "T30n1579_060:0637a25": "真義。邪義。因義。果義。而生迷惑。是無明業。",
    "T30n1579_060:0637a26": "又有十種愚癡有情。遍攝愚癡諸有情類。一",
    "T30n1579_060:0637a27": "缺減愚癡。二狂亂愚癡。三散亂愚癡。四自",
    "T30n1579_060:0637a28": "性愚癡。五執著愚癡。六迷亂愚癡。七堅固愚",
    "T30n1579_060:0637a29": "癡。八增上愚癡。九無所了別愚癡。十現見愚",
    "T30n1579_060:0637b01": "癡。缺減愚癡者。謂如有一或缺於眼或缺",
    "T30n1579_060:0637b02": "於耳。於眼所識色。耳所識聲。一切境界。皆",
    "T30n1579_060:0637b03": "不領解。是故愚癡。狂亂愚癡者。謂如有一",
    "T30n1579_060:0637b04": "或遭逼迫或遭大苦。或遭重病或痛所切。",
    "T30n1579_060:0637b05": "或復顛癎令心狂亂。由此不了善作惡作。",
    "T30n1579_060:0637b06": "是故愚癡。散亂愚癡者。謂如有一心散異",
    "T30n1579_060:0637b07": "境。不能了餘善作惡作。是故愚癡。自性愚",
    "T30n1579_060:0637b08": "癡者。謂如有一於生死中無始以來。自性",
    "T30n1579_060:0637b09": "不了苦集滅道。眾生無我。法無我等。是故",
    "T30n1579_060:0637b10": "愚癡。執著愚癡者。謂如有一墮外道中。彼",
    "T30n1579_060:0637b11": "於身見身見為本。諸見趣中不能解了。是",
    "T30n1579_060:0637b12": "故愚癡。迷亂愚癡者。謂如有一或名想亂",
    "T30n1579_060:0637b13": "或形量亂。或色相亂或業用亂。於亂處法不",
    "T30n1579_060:0637b14": "能解了。是故愚癡。堅固愚癡者。謂如有一",
    "T30n1579_060:0637b15": "畢竟無有般涅槃法。所有愚癡自性堅固。乃",
    "T30n1579_060:0637b16": "至諸佛亦不能拔。增上愚癡者。謂如有一",
    "T30n1579_060:0637b17": "常恒無間習諸邪行。又邪行因所生眾苦之",
    "T30n1579_060:0637b18": "所逼切。雖知雖見而故奔趣樂著嬉戲。或",
    "T30n1579_060:0637b19": "復貪等行者亦是增上愚癡。無所解了愚癡",
    "T30n1579_060:0637b20": "者。謂如有一不聞不思不修習故。於法於",
    "T30n1579_060:0637b21": "義不能解了。是故愚癡。現見愚癡者。謂如",
    "T30n1579_060:0637b22": "有一現見諸行皆悉無常而起常想。現見",
    "T30n1579_060:0637b23": "皆苦而起樂想。現見不淨而起淨想。現見",
    "T30n1579_060:0637b24": "無我而起我想。現見病法老法死法起安",
    "T30n1579_060:0637b25": "隱想無逼惱想。又此無明於五處所能為障",
    "T30n1579_060:0637b26": "礙。一能障礙真實智喜。二能障礙煩惱滅得。",
    "T30n1579_060:0637b27": "三能障礙聖道成滿。四能障礙往於善趣。五",
    "T30n1579_060:0637b28": "能障礙世間現法諸吉祥事。問何等名無明",
    "T30n1579_060:0637b29": "法。答或有由無明故墮無明趣。說名愚癡",
    "T30n1579_060:0637c01": "非癡所嬈不為癡垢非癡所媚。謂住隨",
    "T30n1579_060:0637c02": "眠無明。或有愚癡為癡所嬈不為癡垢",
    "T30n1579_060:0637c03": "非癡所媚謂由纏所攝無明。或有愚癡為",
    "T30n1579_060:0637c04": "癡所嬈為癡所垢非癡所媚。謂由發業",
    "T30n1579_060:0637c05": "無明。發惡業已於此惡行而生羞恥。或有",
    "T30n1579_060:0637c06": "愚癡為癡所嬈為癡所垢為癡所媚。謂因",
    "T30n1579_060:0637c07": "無明發起種種惡不善業。於此惡行無有",
    "T30n1579_060:0637c08": "羞恥。此中由前三種說名愚癡墮無明趣。",
    "T30n1579_060:0637c09": "不名癡人。由後一種說名癡人。或有闇",
    "T30n1579_060:0637c10": "法無明。謂在欲界。或有昧法無明。謂在色",
    "T30n1579_060:0637c11": "界。或有翳法無明。謂在無色界。問何等名",
    "T30n1579_060:0637c12": "無明因果。答因如本地分已說。果謂一切後",
    "T30n1579_060:0637c13": "有支。又於真如及諸諦義不能解了。或復",
    "T30n1579_060:0637c14": "猶豫。或即於此生邪決定。謂於諦理或增",
    "T30n1579_060:0637c15": "或減顛倒執著無常等故。或由增上慢故。",
    "T30n1579_060:0637c16": "或由自輕蔑故。餘有支決擇文更不復現。",
    "T30n1579_060:0637c17": "復次如世尊言。眼為因色為緣眼識得生。",
    "T30n1579_060:0637c18": "乃至身為因觸為緣身識得生。又說。觸為",
    "T30n1579_060:0637c19": "受緣。又說。能生作意為因生所生識。此中",
    "T30n1579_060:0637c20": "非眼等是眼識等生因。亦非觸是受生因。",
    "T30n1579_060:0637c21": "非能生作意是所生識生因。由彼諸法各自",
    "T30n1579_060:0637c22": "種子為生因故。何故此中說眼等為眼識",
    "T30n1579_060:0637c23": "等因。當知此依俱有依攝引發因說。非生",
    "T30n1579_060:0637c24": "起因。所以者何。由俱有眼等根為依止故。",
    "T30n1579_060:0637c25": "眼等諸識彼彼境轉非無依止。如是由俱",
    "T30n1579_060:0637c26": "有觸為依止故。有諸受轉。由俱有能生作",
    "T30n1579_060:0637c27": "意為依止故。所生識轉非無依止。是故世",
    "T30n1579_060:0637c28": "尊於此諸處。依俱有依所攝引發因說。非",
    "T30n1579_060:0637c29": "生起因。或依助伴因說。何以故。非已滅眼",
    "T30n1579_060:0638a01": "能為已生眼識所依。耳等亦爾。非已滅觸能",
    "T30n1579_060:0638a02": "為已生受所依止。亦非已滅能生作意能為",
    "T30n1579_060:0638a03": "已生所生識依。",
    "T30n1579_060:0638a04": "復次緣起次第略有四種。一牽引次第。二生",
    "T30n1579_060:0638a05": "起次第。三受用境界次第。四受用苦次第。無",
    "T30n1579_060:0638a06": "明緣行行緣識。是牽引次第。識緣名色名",
    "T30n1579_060:0638a07": "色緣六處。是生起次第。六處緣觸觸緣受。",
    "T30n1579_060:0638a08": "是生起已受用境界次第。受緣愛愛緣取取",
    "T30n1579_060:0638a09": "緣有有緣生生緣老死。是受用苦次第。於",
    "T30n1579_060:0638a10": "此處所餘決擇文更不復現。",
    "T30n1579_060:0638a11": "瑜伽師地論卷第六十"
}