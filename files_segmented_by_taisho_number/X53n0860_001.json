{
    "X53n0860_001:0951a05": "判比量論",
    "X53n0860_001:0951a07": "定過亦能破彼、是等難故。又應定問、汝言",
    "X53n0860_001:0951a08": "非顯淨土言中、淨土之慧為舉、淨土之體為",
    "X53n0860_001:0951a09": "不舉□。若言舉者、則違自宗、此淨土教能",
    "X53n0860_001:0951a10": "顯淨土故。若不舉者、不違他宗、非顯之言",
    "X53n0860_001:0951a11": "不□淨土故。於此兩兩關心、辨彼意在前、則",
    "X53n0860_001:0951a12": "墮自語相違過失。若彼救言、此淨土忽舉淨",
    "X53n0860_001:0951a13": "土體、而云忽不入淨土之教。故無自語相違",
    "X53n0860_001:0951a14": "過者、則以此忽亦成不定。如是進退皆不應",
    "X53n0860_001:0951a15": "理。　　　　二量。",
    "X53n0860_001:0951a16": "八執四分者為破三分立比量云、自證必有即",
    "X53n0860_001:0951a17": "體能證。心分攝故。猶如相分。自證應非心",
    "X53n0860_001:0951a18": "分所攝。以無即體之能證故。如兔角等。判",
    "X53n0860_001:0951a19": "云、此二比量是似非真。皆不能離不定過故。",
    "X53n0860_001:0951a20": "謂、自證分、為如相分、心分攝故、有即體",
    "X53n0860_001:0951a21": "能證。為如眼識生相、心分攝故、無即體能",
    "X53n0860_001:0951a22": "證。如是前因有不定過。又自證分、為如兔",
    "X53n0860_001:0951a23": "角、無即體能證故、非心分攝。為如耳識相",
    "X53n0860_001:0951a24": "分三相、無即體能證故、是心分所攝。如是",
    "X53n0860_001:0951b01": "後因亦有不定。若彼救言、五識三相不離體",
    "X53n0860_001:0951b02": "故、是其自證之所緣境、理亦不然。相分三",
    "X53n0860_001:0951b03": "相不離相故。五識見分亦得緣故。此若不許、",
    "X53n0860_001:0951b04": "彼何得然。設許彼前、此必不許、五識能緣",
    "X53n0860_001:0951b05": "法界諸處、法相雜亂。違理教故。只由如是",
    "X53n0860_001:0951b06": "相分三相、於彼二因、足作不定。設彼救言、",
    "X53n0860_001:0951b07": "相分三相非心分攝、則有比量相違過失。當",
    "X53n0860_001:0951b08": "知、第四分、有言而無義。　　　二量。",
    "X53n0860_001:0951b09": "九無性攝論、為成第八、對彼小乘立二比量。",
    "X53n0860_001:0951b10": "謂八識教是聖言攝。似無我故。如四阿含。",
    "X53n0860_001:0951b11": "又八識教契當道理。是聖教故。如六識教。",
    "X53n0860_001:0951b12": "如是展轉證有八識。今於此中、直就所詮而",
    "X53n0860_001:0951b13": "立比量證□□□謂眼耳鼻識必有舌身意識不",
    "X53n0860_001:0951b14": "攝餘別識。非二六門中三識攝故。猶如舌身",
    "X53n0860_001:0951b15": "意識。此中極成六識為他異品、自許八識為",
    "X53n0860_001:0951b16": "自異品、三識攝因於彼不轉。是故此因決定",
    "X53n0860_001:0951b17": "能立。若以轉識攝故為因、則於他異轉。設",
    "X53n0860_001:0951b18": "以是識性故為因、亦於自異品轉、皆不能離",
    "X53n0860_001:0951b19": "不定過也。　　　　　　　　　　三量。",
    "X53n0860_001:0951b20": "十成唯識論立比量言、第八必有俱有所依。",
    "X53n0860_001:0951b21": "是識性故。如六識等。此因不定、有等難故。",
    "X53n0860_001:0951b22": "謂有立言、第八必無俱有所依。是根本故。猶",
    "X53n0860_001:0951b23": "如真如。若言此有有法差別相違過失、能成",
    "X53n0860_001:0951b24": "第八是無為故、是則前因亦有是過、能成第",
    "X53n0860_001:0951c01": "八是轉識故。若言自□故不成難、彼亦違自",
    "X53n0860_001:0951c02": "故非難也。今者別立、賴耶末那必無俱有所",
    "X53n0860_001:0951c03": "依之根。非六識性之所攝故。如眼根等。若",
    "X53n0860_001:0951c04": "難此因有相違過、能成七八非能緣性、如眼",
    "X53n0860_001:0951c05": "根等、此亦不然。由心所法成不定故。若言",
    "X53n0860_001:0951c06": "望前亦有不定、以心所法非六識性有所依故、",
    "X53n0860_001:0952a01": "此非不定。以前立言所依根故。若望心所、但",
    "X53n0860_001:0952a02": "是所依非所依根、法處所攝不待根故。是故",
    "X53n0860_001:0952a03": "彼宗、雖知依與所依差別、未解所依與根有",
    "X53n0860_001:0952a04": "異。若論所依、通於八識及與心所。其所依",
    "X53n0860_001:0952a05": "根不通心所及於七八。有破此宗立比量云、",
    "X53n0860_001:0952a06": "意識俱有根定非能能緣性。六識心心所之所",
    "X53n0860_001:0952a07": "不攝故。六識俱有根隨一所攝故、如眼根等",
    "X53n0860_001:0952a08": "彼宗反以法處所攝色法為意、故作是難。此",
    "X53n0860_001:0952a09": "塵通破大乘諸宗。然有相違決定過生。謂立",
    "X53n0860_001:0952a10": "意根必非色性。有分別識不共依故。如第六",
    "X53n0860_001:0952a11": "識俱有作意。由此等難彼因不定。　　五量。",
    "X53n0860_001:0952a12": "十一如聲論師立聲為常所聞性故、若對勝論",
    "X53n0860_001:0952a13": "相違決定、對佛弟子不共不定、以無共許同",
    "X53n0860_001:0952a14": "品法故。有難此因立比量言、所聞性因應非",
    "X53n0860_001:0952a15": "疑因。同品無故。如相違因。又立、此因應",
    "X53n0860_001:0952a16": "非不定。異品無故。猶如正因。備法師云、理",
    "X53n0860_001:0952a17": "門論言、一向離故、是通彼難。謂立宗言、所",
    "X53n0860_001:0952a18": "聞性因是不定攝。一向離故。如共不定。一",
    "X53n0860_001:0952a19": "向離言闕一相也。判云、此因有不定過。以",
    "X53n0860_001:0952a20": "所見性雖闕一相而非不定、是不成故。謂立",
    "X53n0860_001:0952a21": "聲無常、所見性故、此因同有異無、唯闕初",
    "X53n0860_001:0952a22": "相。是故亦為闕一相也。若為避此不定過故、",
    "X53n0860_001:0952a23": "更立因言、後二相中闕一相故。猶如共等四",
    "X53n0860_001:0952a24": "不定因。此因亦有餘不定過。如於空宗緣生",
    "X53n0860_001:0952b01": "故因。雖於後二相中闕一　而是真因、非不",
    "X53n0860_001:0952b02": "定故、故不能作相違決定。又前所立異品無",
    "X53n0860_001:0952b03": "故非疑因者、亦有不定。如諸相違決定之因。",
    "X53n0860_001:0952b04": "雖異品無是疑因。故唯有同品無故之因、",
    "X53n0860_001:0952b05": "且離不定、立非疑因。此中應立相違比量。",
    "X53n0860_001:0952b06": "謂、所聞性不定因攝。等立相違宗故。猶如",
    "X53n0860_001:0952b07": "共不定因。如理門論顯此因云、以若不共所",
    "X53n0860_001:0952b08": "成立法、立所有差別遍攝一切、皆是疑因。",
    "X53n0860_001:0952b09": "唯彼有性彼所攝故、一向離故。案云、不共",
    "X53n0860_001:0952b10": "所成立者、如立聲常所聞性故、或立無常所",
    "X53n0860_001:0952b11": "聞性故、如是一切無不等立。故言所有遍攝",
    "X53n0860_001:0952b12": "一切。由是道理、所聞性因望彼一切皆是疑",
    "X53n0860_001:0952b13": "因。一向離故者、轉成等立諸宗之義。以望",
    "X53n0860_001:0952b14": "諸宗皆同不共。皆同是一向義。不共是其離",
    "X53n0860_001:0952b15": "義。由一向離故、等立於諸々宗々相違故、",
    "X53n0860_001:0952b16": "其因是不定。　　　　　五量。",
    "X53n0860_001:0952b17": "十二相違決定立二比量。文軌法師自作問答。",
    "X53n0860_001:0952b18": "問。具足三相應是正因、何故此中而言不定。",
    "X53n0860_001:0952b19": "答。此疑未決、不敢解之。有通釋者、隨而",
    "X53n0860_001:0952b20": "為注此中問意、立比量云、違決中因應是正",
    "X53n0860_001:0952b21": "因。具三相故。如餘真因。今者通曰、違決",
    "X53n0860_001:0952b22": "之因非正因攝。有等難故。如相違因。由此",
    "X53n0860_001:0952b23": "顯彼有不定過。又此二因非相違攝。同品有",
    "X53n0860_001:0952b24": "故。猶如正因。又此二因非不成攝。是共許",
    "X53n0860_001:0952c01": "故。如不共因。如是二因不定因攝。非正、非",
    "X53n0860_001:0952c02": "違、非不成故。如餘五種不定因也。　六量。",
    "X53n0860_001:0952c03": "十三或有為難五種之性、立比量言、無性有",
    "X53n0860_001:0952c04": "情必當作佛。以有心故。如有性者。此因不",
    "X53n0860_001:0952c05": "定、故成不難。為如諸佛、以有心故、非當",
    "X53n0860_001:0952c06": "作佛。為如菩薩、以有心故、必當作佛。前",
    "X53n0860_001:0952c07": "所立因、言以未成佛之有情故、此因亦有他",
    "X53n0860_001:0952c08": "不定過。為如菩薩種性、為如決定二乘。若",
    "X53n0860_001:0952c09": "為避此、更立宗言、無性性有情決定二乘皆",
    "X53n0860_001:0952c10": "當作佛。以未成佛有情攝故。猶如菩薩。此",
    "X53n0860_001:0952c11": "有等難、故成不定。如是三人非當作佛。以",
    "X53n0860_001:0952c12": "無大乘無漏種子而非菩薩種性攝故。如木石",
    "X53n0860_001:0953a01": "等諸無情物。又有比量相違過失。謂、五種",
    "X53n0860_001:0953a02": "姓中、餘四種姓墮地獄時、應有四德、許作",
    "X53n0860_001:0953a03": "佛故、如菩薩姓。許則違教、不許違理。此",
    "X53n0860_001:0953a04": "違自悟比量過也。　　　　　五量。",
    "X53n0860_001:0953a05": "十四成唯識論、為破我法立比量言、凡諸我",
    "X53n0860_001:0953a06": "見不緣實我。有所緣故。如緣餘心。我見所",
    "X53n0860_001:0953a07": "緣定非實我。是所緣故。如所餘法。又言、",
    "X53n0860_001:0953a08": "外道餘乘所執諸法、異心心所、非實有性。",
    "X53n0860_001:0953a09": "是所取故。如心心所。能取彼覺亦不緣彼。",
    "X53n0860_001:0953a10": "是能取故。如緣此覺。判云、此中有四比量。",
    "X53n0860_001:0953a11": "是真能破。破我法故。無過生故。或因此破、",
    "X53n0860_001:0953a12": "破大乘云、諸緣第八識見、不緣阿賴耶相。",
    "X53n0860_001:0953a13": "有所緣故。如緣。",
    "X53n0860_001:0953a14": "　證成道理甚難思　　自非笑却微易解",
    "X53n0860_001:0953a15": "　今依聖典舉一隅　　願通佛道流三世",
    "X53n0860_001:0953a16": "判比量論一卷　釋元曉述",
    "X53n0860_001:0953a17": "咸亨二年歲在辛未七月十六日　住行寺",
    "X53n0860_001:0953a18": "着筆租訖",
    "X53n0860_001:0953a20": "新出斷簡",
    "X53n0860_001:0953a22": "何所言類同相異同異二義耳相乖違而言言體",
    "X53n0860_001:0953a23": "一必不應理判云此中有九比量於中前六破彼",
    "X53n0860_001:0953a24": "本宗後之三量破眾賢救謂和合時應非眼等異",
    "X53n0860_001:0953b01": "前眼等故猶如色聲等又類應非同與異體一故",
    "X53n0860_001:0953b02": "猶如異相相亦非異與同一體故故猶如同類遠",
    "X53n0860_001:0953b03": "自比量故不應理此中或有□破大乘謂大乘色",
    "X53n0860_001:0953b04": "處應非假色是所知故如聲處等餘處亦爾若大",
    "X53n0860_001:0953b05": "乘宗許有假色則不能離如是等過然此大乘亦",
    "X53n0860_001:0953b06": "不許有如言假色說有實色故彼量便立己成蘊",
    "X53n0860_001:0953b07": "界處等一切法門皆於□言假施設故　十量。",
    "X53n0860_001:0953b10": "判比量論跋文",
    "X53n0860_001:0953b12": "　證成道理甚難思　　自非笑却微易解",
    "X53n0860_001:0953b13": "　今依聖典舉一隅　　願通佛道流三世",
    "X53n0860_001:0953b16": "判比量論一局釋　元曉　述",
    "X53n0860_001:0953b19": "咸亨二年歲在辛未七月十六日住行名寺著筆",
    "X53n0860_001:0953b20": "租訖"
}