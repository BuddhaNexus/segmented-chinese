{
    "T14n0467_001:0489c19": "No. 467 [Nos. 464-466]",
    "T14n0467_001:0489c20": "大乘伽耶山頂經",
    "T14n0467_001:0489c22": "大唐天竺三藏菩提流志譯",
    "T14n0467_001:0489c23": "如是我聞：一時婆伽婆住伽耶城山頂精舍，",
    "T14n0467_001:0489c24": "與大比丘眾一千人俱。其先悉是長髮梵志，",
    "T14n0467_001:0489c25": "皆阿羅漢——諸漏已盡、所作已辦，捨諸重擔、逮",
    "T14n0467_001:0489c26": "得己利，盡諸有結、正知解脫，心得自在、到於",
    "T14n0467_001:0489c27": "彼岸——復與無量諸菩薩摩訶薩眾俱。",
    "T14n0467_001:0489c28": "爾時，世尊得成正覺其日未久，寂然宴坐入",
    "T14n0467_001:0489c29": "于三昧，觀察法界作是念言：「我已證菩提、",
    "T14n0467_001:0490a01": "已得聖智慧、已辦所應作、已捨諸重擔、已出",
    "T14n0467_001:0490a02": "生死曠野、已捨離無明，獲於智明、已拔毒箭、",
    "T14n0467_001:0490a03": "已盡渴愛、已證法界、已擊法鼓、已吹法螺、已",
    "T14n0467_001:0490a04": "建法幢、已捨離生死眼說於法眼、已閉惡道",
    "T14n0467_001:0490a05": "開眾善道、已捨非田示諸福田。我今審觀如",
    "T14n0467_001:0490a06": "是之法，誰能現證、已證、當證？為身證耶？為心",
    "T14n0467_001:0490a07": "證乎？若身證者，身是頑鈍，無覺、無思，猶如草",
    "T14n0467_001:0490a08": "木、牆壁、瓦石，從於四大父母所生，無常敗壞",
    "T14n0467_001:0490a09": "散滅之法，必假塗、洗、衣、食等緣而得存立。若",
    "T14n0467_001:0490a10": "心證者，心如幻化，無相、無形，無所依處、無所",
    "T14n0467_001:0490a11": "容受。又菩提者，隨於世間而立名字，無音響、",
    "T14n0467_001:0490a12": "無形色，無成實、無相狀，無來、無去，不出、不入。",
    "T14n0467_001:0490a13": "過於三界無有處所，不可見聞、不可憶念；離",
    "T14n0467_001:0490a14": "攀緣處非戲論境，無所入、無文字，不可動搖、",
    "T14n0467_001:0490a15": "不可安立。絕於一切語言之道，而言現證、已",
    "T14n0467_001:0490a16": "證、當證，但惟名字虛妄分別，無生、無起、無有",
    "T14n0467_001:0490a17": "體性，不可取、不可說、不可愛著，是中實無已",
    "T14n0467_001:0490a18": "成正覺、現成正覺及當成者。若能如是無證、",
    "T14n0467_001:0490a19": "無成，乃得名為成正覺耳。何以故？菩提者",
    "T14n0467_001:0490a20": "離於一切變動相故。」",
    "T14n0467_001:0490a21": "爾時，文殊師利菩薩摩訶薩知佛所念而作",
    "T14n0467_001:0490a22": "是言：「世尊！若菩提如是相者，諸善男子、善",
    "T14n0467_001:0490a23": "女人發菩提心，應云何住？」佛言：「文殊師",
    "T14n0467_001:0490a24": "利！如菩提相，應如是住。」文殊師利菩薩言：「世",
    "T14n0467_001:0490a25": "尊！何者是菩提相？」佛言：「文殊師利！菩提相",
    "T14n0467_001:0490a26": "者獨超三界，雖隨世俗而有名字，遠離一切",
    "T14n0467_001:0490a27": "音聲言說。諸菩薩眾發趣菩提，從初發心則",
    "T14n0467_001:0490a28": "無所趣。是故，文殊師利！諸善男子、善女人，應",
    "T14n0467_001:0490a29": "以遠離發趣之心而住菩提。文殊師利！若諸",
    "T14n0467_001:0490b01": "菩薩能發趣於無所趣者，是則趣向菩提之",
    "T14n0467_001:0490b02": "道。",
    "T14n0467_001:0490b03": "「文殊師利！趣於無自性是趣向菩提、趣於無",
    "T14n0467_001:0490b04": "處所是趣向菩提、趣於法界性是趣向菩提、",
    "T14n0467_001:0490b05": "趣於一切法中無所執著是趣向菩提、趣於",
    "T14n0467_001:0490b06": "實際無差別是趣向菩提、趣於如鏡中像、如",
    "T14n0467_001:0490b07": "光中影、如水中月、如熱時焰是趣向菩提。」爾",
    "T14n0467_001:0490b08": "時眾中有天子名淨月威光，白文殊師利菩",
    "T14n0467_001:0490b09": "薩言：「大士！諸菩薩摩訶薩修習何行？依何處",
    "T14n0467_001:0490b10": "修？」文殊師利菩薩言：「天子！諸菩薩摩訶薩修",
    "T14n0467_001:0490b11": "大悲行，依於一切眾生處修。」淨月天子又問",
    "T14n0467_001:0490b12": "言：「菩薩大悲依何心起？」文殊師利菩薩言：「菩",
    "T14n0467_001:0490b13": "薩大悲依無諂誑心起。」又問言：「無諂誑心依",
    "T14n0467_001:0490b14": "何而起？」答言：「無諂誑心依於一切眾生平等",
    "T14n0467_001:0490b15": "心起。」又問：「於一切眾生平等心依何而起？」答",
    "T14n0467_001:0490b16": "言：「依於入非一非異法性心起。」又問：「入非一",
    "T14n0467_001:0490b17": "非異法性心依何而起？」答言：「依深信心起。」又",
    "T14n0467_001:0490b18": "問：「深信心依何而起？」答言：「依菩提心起。」又",
    "T14n0467_001:0490b19": "問：「菩提心依何而起？」答言：「依六波羅蜜起。」又",
    "T14n0467_001:0490b20": "問：「六波羅蜜依何而起？」答言：「依方便慧起。」又",
    "T14n0467_001:0490b21": "問：「方便慧依何而起？」答言：「依不放逸起。」又",
    "T14n0467_001:0490b22": "問：「不放逸依何而起？」答言：「依三種淨行起。」又",
    "T14n0467_001:0490b23": "問：「三種淨行依何而起？」答言：「依十善業道",
    "T14n0467_001:0490b24": "起。」又問：「十善業道依何而起？」答言：「依持淨戒",
    "T14n0467_001:0490b25": "起。」又問：「持淨戒依何而起？」答言：「依如理思惟",
    "T14n0467_001:0490b26": "起。」又問：「如理思惟依何而起？」答言：「依觀察心",
    "T14n0467_001:0490b27": "起。」又問：「觀察心依何而起？」答言：「從憶持不忘",
    "T14n0467_001:0490b28": "起。」爾時，淨月威光天子復問文殊師利菩薩",
    "T14n0467_001:0490b29": "言：「大士！諸菩薩發菩提心凡有幾種，於因、於",
    "T14n0467_001:0490c01": "果而得成就？」文殊師利菩薩言：「天子！諸菩薩",
    "T14n0467_001:0490c02": "發菩提心凡有四種，於因、於果而得成就。何",
    "T14n0467_001:0490c03": "等為四？一者、初發心，二者、解行住發心，三者、",
    "T14n0467_001:0490c04": "不退轉發心，四者、一生補處發心。應知初發",
    "T14n0467_001:0490c05": "心為解行住因，解行住發心為不退轉因，不",
    "T14n0467_001:0490c06": "退轉發心為一生補處因，一生補處發心為",
    "T14n0467_001:0490c07": "一切智因。「復次，天子！應知初發心如田中下",
    "T14n0467_001:0490c08": "種，解行住發心如牙漸增長，不退轉發心",
    "T14n0467_001:0490c09": "如枝、葉、花、果次第出生，一生補處發心如果",
    "T14n0467_001:0490c10": "實成熟。",
    "T14n0467_001:0490c11": "「復次，天子！第一發心如造車人先集於材，第",
    "T14n0467_001:0490c12": "二發心如得材已各別治淨，第三發心如彼",
    "T14n0467_001:0490c13": "匠人造車成就，第四發心如以其車引重致",
    "T14n0467_001:0490c14": "遠。",
    "T14n0467_001:0490c15": "「復次，天子！第一發心猶如初月，第二發心如",
    "T14n0467_001:0490c16": "五日夜至七夜月，第三發心如十日夜月，第",
    "T14n0467_001:0490c17": "四發心如十四日夜月。應知如來所有智慧",
    "T14n0467_001:0490c18": "譬如明月至十五夜，一切光色悉皆圓滿。",
    "T14n0467_001:0490c19": "「復次，天子！第一發心超聲聞地，第二發心超",
    "T14n0467_001:0490c20": "辟支佛地，第三發心超不定地，第四發心住",
    "T14n0467_001:0490c21": "決定地。",
    "T14n0467_001:0490c22": "「復次，天子！第一發心譬如有人初學字母，第",
    "T14n0467_001:0490c23": "二發心如彼學人漸解分析，第三發心如學",
    "T14n0467_001:0490c24": "已久善算數，第四發心如學成熟了達諸",
    "T14n0467_001:0490c25": "論。",
    "T14n0467_001:0490c26": "「復次，天子！第一發心菩薩住因，第二發心菩",
    "T14n0467_001:0490c27": "薩住智，第三發心菩薩住斷，第四發心菩薩",
    "T14n0467_001:0490c28": "住果。",
    "T14n0467_001:0490c29": "「復次，天子！第一發心因所攝，第二發心智所",
    "T14n0467_001:0491a01": "攝，第三發心斷所攝，第四發心果所攝。",
    "T14n0467_001:0491a02": "「復次，天子！第一發心從因而起，第二發心從",
    "T14n0467_001:0491a03": "智而起，第三發心從斷而起，第四發心從果",
    "T14n0467_001:0491a04": "而起。",
    "T14n0467_001:0491a05": "「復次，天子！第一發心因差別分，第二發心智",
    "T14n0467_001:0491a06": "差別分，第三發心斷差別分，第四發心果差",
    "T14n0467_001:0491a07": "別分。",
    "T14n0467_001:0491a08": "「復次，天子！第一發心如採集眾藥，第二發心",
    "T14n0467_001:0491a09": "如分辯藥性，第三發心如隨病合藥，第四",
    "T14n0467_001:0491a10": "發心如服藥除愈。",
    "T14n0467_001:0491a11": "「復次，天子！第一發心生法王家，第二發心學",
    "T14n0467_001:0491a12": "法王法，第三發心學得解了，第四發心學得",
    "T14n0467_001:0491a13": "自在。」",
    "T14n0467_001:0491a14": "爾時會中有天子名決定光明，白文殊師利",
    "T14n0467_001:0491a15": "菩薩言：「大士！何者是菩薩摩訶薩速疾道，",
    "T14n0467_001:0491a16": "諸菩薩摩訶薩行此道疾得阿耨多羅三藐",
    "T14n0467_001:0491a17": "三菩提？」文殊師利菩薩言：「天子！菩薩摩訶",
    "T14n0467_001:0491a18": "薩速疾道有二種，諸菩薩摩訶薩行此道疾",
    "T14n0467_001:0491a19": "得阿耨多羅三藐三菩提。云何為二？一者、方",
    "T14n0467_001:0491a20": "便道，二者、般若道。方便道者攝諸善法，般若",
    "T14n0467_001:0491a21": "道者了知簡擇；方便道者不捨眾生，般若道",
    "T14n0467_001:0491a22": "者能捨諸法；方便道者知法和合，般若道者",
    "T14n0467_001:0491a23": "知不和合；方便道者能為因緣，般若道者能",
    "T14n0467_001:0491a24": "至寂滅；方便道者能知諸法差別之相，般若",
    "T14n0467_001:0491a25": "道者能知法界無差別理；方便道者能具莊",
    "T14n0467_001:0491a26": "嚴諸佛國土，般若道者能知諸佛國土平等；",
    "T14n0467_001:0491a27": "方便道者能知眾生根行不同，般若道者能",
    "T14n0467_001:0491a28": "知根行空無所有；方便道者令諸菩薩詣於",
    "T14n0467_001:0491a29": "道場，般若道者能令菩薩逮無所覺。「天子！",
    "T14n0467_001:0491b01": "菩薩摩訶薩復有二種速疾道。云何為二？一",
    "T14n0467_001:0491b02": "者、資糧道，二者、決擇道。資糧道者謂施等五",
    "T14n0467_001:0491b03": "波羅蜜，決擇道者謂般若波羅蜜。有著道、無",
    "T14n0467_001:0491b04": "著道，有漏道、無漏道，皆如是說。「復有二種速",
    "T14n0467_001:0491b05": "疾道。云何為二？一者、有量道，二者、無量道。有",
    "T14n0467_001:0491b06": "量道者謂有相位，無量道者是無相位。「復有",
    "T14n0467_001:0491b07": "二種速疾道：所謂智道及以斷道。智道者謂",
    "T14n0467_001:0491b08": "從初地至第七地，斷道者從於八地至第十",
    "T14n0467_001:0491b09": "地。」爾時會中有菩薩名勇修智信，白文殊師",
    "T14n0467_001:0491b10": "利菩薩言：「大士！云何為菩薩摩訶薩所知",
    "T14n0467_001:0491b11": "義？云何為菩薩摩訶薩所修智？」文殊師利菩",
    "T14n0467_001:0491b12": "薩言：「善男子！義非和合，智是和合。」勇修智",
    "T14n0467_001:0491b13": "信菩薩言：「大士！以何因故義非和合，智是",
    "T14n0467_001:0491b14": "和合？」文殊師利菩薩言：「善男子！義是無為，",
    "T14n0467_001:0491b15": "無為則非義，非義中無有法若和合、若不和",
    "T14n0467_001:0491b16": "合。義是無變異、無成實，不可取、不可捨，皆如",
    "T14n0467_001:0491b17": "是說。善男子！智名為道，道與心和合，非不",
    "T14n0467_001:0491b18": "和合。",
    "T14n0467_001:0491b19": "「復次，善男子！智惟是和合，非不和合。」勇修",
    "T14n0467_001:0491b20": "智信菩薩言：「大士！何因緣故智惟是和合，",
    "T14n0467_001:0491b21": "非不和合？」文殊師利菩薩言：「善男子！智善",
    "T14n0467_001:0491b22": "能觀察蘊處界、善觀察緣起法、善觀察處非",
    "T14n0467_001:0491b23": "處，以是故惟和合，非不和合。",
    "T14n0467_001:0491b24": "「復次，善男子！菩薩摩訶薩有十種智。何等為",
    "T14n0467_001:0491b25": "十？一者、因智，二者、果智，三者、義智，四者、方",
    "T14n0467_001:0491b26": "便智，五者、般若智，六者、攝智，七者、波羅蜜智，",
    "T14n0467_001:0491b27": "八者、大悲智，九者、教化眾生智，十者、於一切",
    "T14n0467_001:0491b28": "法無所著智。善男子！如是名為菩薩摩訶薩",
    "T14n0467_001:0491b29": "十種智。",
    "T14n0467_001:0491c01": "「復次，善男子！菩薩摩訶薩有十種發起。何等",
    "T14n0467_001:0491c02": "為十？一者、身發起，為一切眾生淨治身業故；",
    "T14n0467_001:0491c03": "二者、口發起，為一切眾生淨治口業故；三者、",
    "T14n0467_001:0491c04": "心發起，為一切眾生淨治意業故；四者、內發",
    "T14n0467_001:0491c05": "起，於一切眾生無所取著故；五者、外發起，",
    "T14n0467_001:0491c06": "於一切眾生行平等行故；六者、智發起，修習",
    "T14n0467_001:0491c07": "一切佛智故；七者、國土發起，示現一切佛剎",
    "T14n0467_001:0491c08": "功德莊嚴故；八者、教化眾生發起，知諸煩惱",
    "T14n0467_001:0491c09": "病藥故；九者、真實發起，能成就決定聚故；",
    "T14n0467_001:0491c10": "十者、無為智滿足發起，於一切三界心無所",
    "T14n0467_001:0491c11": "著故。善男子！如是名為菩薩摩訶薩十種發",
    "T14n0467_001:0491c12": "起。",
    "T14n0467_001:0491c13": "「復次，善男子！菩薩摩訶薩有十種行。何等為",
    "T14n0467_001:0491c14": "十？一者、波羅蜜行，二者、攝物行，三者、般若",
    "T14n0467_001:0491c15": "行，四者、方便行，五者、大悲行，六者、求慧資",
    "T14n0467_001:0491c16": "糧行，七者、求智資糧行，八者、清淨信心行，",
    "T14n0467_001:0491c17": "九者、入諸諦行，十者、不分別愛憎境行。善男",
    "T14n0467_001:0491c18": "子！如是名為菩薩摩訶薩十種行。",
    "T14n0467_001:0491c19": "「復次，善男子！菩薩摩訶薩有十種無盡觀。何",
    "T14n0467_001:0491c20": "等為十？一者、身無盡觀，二者、事無盡觀，三",
    "T14n0467_001:0491c21": "者、法無盡觀，四者、愛無盡觀，五者、見無盡觀，",
    "T14n0467_001:0491c22": "六者、資糧無盡觀，七者、取無盡觀，八者、無所",
    "T14n0467_001:0491c23": "執著無盡觀，九者、相應無盡觀，十者、道場識",
    "T14n0467_001:0491c24": "自性無盡觀。善男子！如是名菩薩摩訶薩十",
    "T14n0467_001:0491c25": "種無盡觀。",
    "T14n0467_001:0491c26": "「復次，善男子！菩薩摩訶薩有十種調伏行。何",
    "T14n0467_001:0491c27": "等為十？一者、調伏慳嫉行，捨施如雨故；二",
    "T14n0467_001:0491c28": "者、調伏破戒行；三業清淨故；三者、調伏瞋恚",
    "T14n0467_001:0491c29": "行，修習慈心故；四者、調伏懈怠行，求法無",
    "T14n0467_001:0492a01": "倦故；五者、調伏不善行，得禪解脫神通故；六",
    "T14n0467_001:0492a02": "者、調伏無明行，生決定善巧慧資糧故；七者、",
    "T14n0467_001:0492a03": "調伏諸煩惱行，圓滿一切智資糧故；八者、調",
    "T14n0467_001:0492a04": "伏顛倒行，出生真實不顛倒資糧道故；九者、",
    "T14n0467_001:0492a05": "調伏不自在行，於時非時自在故；十者、調伏",
    "T14n0467_001:0492a06": "著我行，觀察諸法無我故。善男子！如是名",
    "T14n0467_001:0492a07": "為菩薩摩訶薩十種調伏行。",
    "T14n0467_001:0492a08": "「復次，善男子！菩薩摩訶薩有十種寂靜地。何",
    "T14n0467_001:0492a09": "等為十？一者、身寂靜地，遠離三種身不善業",
    "T14n0467_001:0492a10": "故；二者、口寂靜地，淨治四種口業故；三者、心",
    "T14n0467_001:0492a11": "寂靜地，永捨三種意惡行故；四者、內寂靜地，",
    "T14n0467_001:0492a12": "不執著自身故；五者、外寂靜地，不執著一切",
    "T14n0467_001:0492a13": "諸法故；六者、智資糧寂靜地，不執著所行道",
    "T14n0467_001:0492a14": "故；七者、不自高寂靜地，觀察聖智自性故；八",
    "T14n0467_001:0492a15": "者、究竟邊際神通寂靜地，出生般若波羅蜜",
    "T14n0467_001:0492a16": "故；九者、滅戲論寂靜地，不欺誑一切眾生故；",
    "T14n0467_001:0492a17": "十者、不顧戀身心寂靜地，大悲教化眾生故。",
    "T14n0467_001:0492a18": "善男子！如是名為菩薩摩訶薩十種寂靜地。",
    "T14n0467_001:0492a19": "「復次，善男子！諸菩薩摩訶薩如實行者能得",
    "T14n0467_001:0492a20": "菩提，不如實行則不能得。如實行者，如其所",
    "T14n0467_001:0492a21": "說則如是行；不如實行者但有言說，不能信",
    "T14n0467_001:0492a22": "受、不能修習。「復次，善男子！菩薩摩訶薩有二",
    "T14n0467_001:0492a23": "種如實行。何等為二？一者、道如實行，二者、",
    "T14n0467_001:0492a24": "斷如實行。「善男子！菩薩摩訶薩復有二種如",
    "T14n0467_001:0492a25": "實行。何等為二？一者、自調伏如實行，二者、教",
    "T14n0467_001:0492a26": "化眾生如實行。「善男子！菩薩摩訶薩復有二",
    "T14n0467_001:0492a27": "種如實行。何等為二？一者、有功用智如實行，",
    "T14n0467_001:0492a28": "二者、無功用智如實行。「善男子！菩薩摩訶薩",
    "T14n0467_001:0492a29": "復有二種如實行。何等為二？一者、善建立諸",
    "T14n0467_001:0492b01": "地如實行，二者、善觀察諸地無差別如實行。",
    "T14n0467_001:0492b02": "「善男子！菩薩摩訶薩復有二種如實行。何等",
    "T14n0467_001:0492b03": "為二？一者、善遠離諸地過失如實行，二者、",
    "T14n0467_001:0492b04": "善圓滿諸地功德如實行。「善男子！菩薩摩訶",
    "T14n0467_001:0492b05": "薩復有二種如實行。何等為二？一者、善說聲",
    "T14n0467_001:0492b06": "聞辟支佛地如實行，二者、善說諸佛菩提不",
    "T14n0467_001:0492b07": "退轉法如實行。「善男子！菩薩摩訶薩有如是",
    "T14n0467_001:0492b08": "等無量無邊如實行法。若能如是如實行者，",
    "T14n0467_001:0492b09": "當知是人不久得阿耨多羅三藐三菩提，諸",
    "T14n0467_001:0492b10": "菩薩摩訶薩應勤修學。」",
    "T14n0467_001:0492b11": "爾時，世尊讚文殊師利菩薩言：「善哉善哉！文",
    "T14n0467_001:0492b12": "殊師利！快說此語。」",
    "T14n0467_001:0492b13": "佛說此經已，文殊師利菩薩摩訶薩、勇修智",
    "T14n0467_001:0492b14": "信菩薩摩訶薩、淨月威光天子、決定光明天",
    "T14n0467_001:0492b15": "子，及餘眾會一切世間天、人、阿修羅等，皆大",
    "T14n0467_001:0492b16": "歡喜，信受奉行。",
    "T14n0467_001:0492b17": "大乘伽耶山頂經"
}