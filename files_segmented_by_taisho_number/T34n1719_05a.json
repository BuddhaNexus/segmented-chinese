{
    "T34n1719_05a:0234c18": "folio_5a 3法華文句記卷第五上",
    "T34n1719_05a:0234c20": "唐天台沙門湛然述",
    "T34n1719_05a:0234c21": "「法華論云」去，引《論》釋也。《論》有三文：初約三",
    "T34n1719_05a:0234c22": "乘，意令二乘與菩薩乘同得同有。於中先",
    "T34n1719_05a:0234c23": "引《論》，次「論言」下解釋論意。云「次第」者，與令",
    "T34n1719_05a:0234c24": "解釋次第不違，準《論》文意，初以無上為",
    "T34n1719_05a:0234c25": "開。《論》文又云：「佛知見者，如來能證，如實知",
    "T34n1719_05a:0234c26": "彼義故。」經文既云「為令眾生」，若唯佛證，何以",
    "T34n1719_05a:0234c27": "乃云為令眾生，故非今釋義不可通。第二",
    "T34n1719_05a:0234c28": "句示同有無上。初《論》文但云「二乘與佛法",
    "T34n1719_05a:0234c29": "身同等」，故此釋中言三乘者，不獨菩薩，故",
    "T34n1719_05a:0235a01": "以菩薩合二乘釋，即是三乘法身同佛。第",
    "T34n1719_05a:0235a02": "三句者令知無上，即是悟也。第四句者證",
    "T34n1719_05a:0235a03": "無上故，名為不退。證秖是得，即入初住。《論》",
    "T34n1719_05a:0235a04": "意以前三句共令得入初住位也。初開者",
    "T34n1719_05a:0235a05": "指所知見為無上，次示此境同有，次令悟",
    "T34n1719_05a:0235a06": "同有，次令入此境故云不退。既先約二乘",
    "T34n1719_05a:0235a07": "與菩薩同證，故知經意先在二乘，是故《論》",
    "T34n1719_05a:0235a08": "文不簡定性，況《論》云「未熟即當熟」也。當非",
    "T34n1719_05a:0235a09": "不故，不得云無。次「約菩薩」者，驗知菩薩",
    "T34n1719_05a:0235a10": "與二須會，若不須會何故別立一釋同二",
    "T34n1719_05a:0235a11": "乘耶？釋初句中《論》無別釋。今云「如前」者，",
    "T34n1719_05a:0235a12": "與二乘人同得耳。鈍同二乘良有以也，故",
    "T34n1719_05a:0235a13": "知爾前非無上也。釋示中云「菩薩有疑令",
    "T34n1719_05a:0235a14": "知如實」，故知爾前挾疑非實，疑通會別理不",
    "T34n1719_05a:0235a15": "應然，若不被會豈知如實，況知如實仍",
    "T34n1719_05a:0235a16": "須修行。釋悟中云「未發心令發菩提心」，",
    "T34n1719_05a:0235a17": "若不發心不名菩薩，故知爾前得菩薩名",
    "T34n1719_05a:0235a18": "未發圓心。釋入中云「已發心者令入法故」，",
    "T34n1719_05a:0235a19": "故未發者或指藏通，已發之言多指別教，",
    "T34n1719_05a:0235a20": "別教知中雖似已發，不入證道故須令",
    "T34n1719_05a:0235a21": "入。佛知見言正簡於權，當知三教菩薩有",
    "T34n1719_05a:0235a22": "疑未發，未入真常，所以《論》文現令菩薩開",
    "T34n1719_05a:0235a23": "示悟入，而苦不許公違《論》文。第三約凡夫",
    "T34n1719_05a:0235a24": "釋中《論》亦不釋開句，今亦指同初文，故知",
    "T34n1719_05a:0235a25": "凡夫與三乘同。第二句雖釋，其言全與初",
    "T34n1719_05a:0235a26": "二乘中第二句同。至第三句方異前二釋，",
    "T34n1719_05a:0235a27": "故知凡夫與三乘人同，有法身佛性。故下",
    "T34n1719_05a:0235a28": "二句凡夫與三乘別者，以外道計常故，一",
    "T34n1719_05a:0235a29": "切眾生未知菩提故。既為凡夫別一番釋，",
    "T34n1719_05a:0235b01": "故知不得深位釋之，故釋悟句云「令覺悟」，",
    "T34n1719_05a:0235b02": "入句「令入菩提」。當知凡夫不知不覺有",
    "T34n1719_05a:0235b03": "無上法，亦未曾發菩提之心，而皆云與三",
    "T34n1719_05a:0235b04": "乘同也。故知三番人異義同，是故初句皆可",
    "T34n1719_05a:0235b05": "義同。次釋菩薩第二句中云「令知如實」，如",
    "T34n1719_05a:0235b06": "實秖是法身異名，此亦言異義同。第三句對",
    "T34n1719_05a:0235b07": "二乘不知，故云「令知」，對菩薩已曾發心，令",
    "T34n1719_05a:0235b08": "更發心，對凡夫令異外道，亦令外道悟",
    "T34n1719_05a:0235b09": "故，此則義異意同。第四句中對二乘退大",
    "T34n1719_05a:0235b10": "云「不退」，對菩薩已發未入故云「入法」，對凡",
    "T34n1719_05a:0235b11": "夫未曾發故，直云「大道」，當知秖是一佛知",
    "T34n1719_05a:0235b12": "見，為令此等人異開同，故知舉三乘及以",
    "T34n1719_05a:0235b13": "凡夫，收機罄盡，咸曰眾生。凡收六界、三乘",
    "T34n1719_05a:0235b14": "對實，即十法界釋。若約所趣唯一佛界，即佛",
    "T34n1719_05a:0235b15": "界釋。三番義遍即約位釋。佛界對九復成離",
    "T34n1719_05a:0235b16": "合，況論釋四句與今位等四釋義同。「論句",
    "T34n1719_05a:0235b17": "句釋」者，《論》三釋中句句別釋，今於初釋乃離",
    "T34n1719_05a:0235b18": "為四，即成三番各有四釋，但舉二乘以例",
    "T34n1719_05a:0235b19": "餘故，亦是舉難況易，二乘難故。今初釋者",
    "T34n1719_05a:0235b20": "先屬對《論》文，初以證不退為四位釋者，即",
    "T34n1719_05a:0235b21": "《論》第四句，既云不退，即開示悟入皆念不退。",
    "T34n1719_05a:0235b22": "次明佛所證得為四智釋，即第一句。《論》云：",
    "T34n1719_05a:0235b23": "「除一切智更無餘事」。次以同義，即第二句。",
    "T34n1719_05a:0235b24": "《論》云：「二乘法身平等，更無差別」，若無觀心",
    "T34n1719_05a:0235b25": "云何知同？次以不知究竟處者，即第三句。",
    "T34n1719_05a:0235b26": "處是所通，二乘不知，今為令知，知即是門，",
    "T34n1719_05a:0235b27": "門為能通，故作四門釋也。二乘既然，菩薩",
    "T34n1719_05a:0235b28": "凡夫例皆如此，是則三類皆須圓教。教門以",
    "T34n1719_05a:0235b29": "為能通，入觀修智方能到位知見佛境，若",
    "T34n1719_05a:0235c01": "作餘釋，為令之說徒施，佛之知見何在？故一",
    "T34n1719_05a:0235c02": "家釋義依經順論、契行得理，佛出世意豈",
    "T34n1719_05a:0235c03": "不然乎！今釋佛意寧可乖耶？若深張地位，",
    "T34n1719_05a:0235c04": "凡夫非冀。若除二障方明開者，則示等三",
    "T34n1719_05a:0235c05": "皆在佛地，此教尚非地前之分，何益凡小",
    "T34n1719_05a:0235c06": "者耶？言「云云」者，應須委明橫豎釋意，以",
    "T34n1719_05a:0235c07": "申橫豎用《論》文故。故《論》三釋中一一豎釋，",
    "T34n1719_05a:0235c08": "今一一釋中句句橫豎，令《論》四句亦成橫豎，",
    "T34n1719_05a:0235c09": "雖有橫豎意在不二。次「今釋」下今文正釋。",
    "T34n1719_05a:0235c10": "先略對古今，次「若無量」下明用今意，引文",
    "T34n1719_05a:0235c11": "釋成以論廢立。初意者，今古相對即略中廣。",
    "T34n1719_05a:0235c12": "初言廣者，語少意含，既顯實已須知諸法",
    "T34n1719_05a:0235c13": "無不皆實，若今十妙乃名處中，但其名中",
    "T34n1719_05a:0235c14": "而義則廣，消顯實文似如難用，故且和舊",
    "T34n1719_05a:0235c15": "以存四一，即極略也。次用今意者，廣則心",
    "T34n1719_05a:0235c16": "塵行法人理無非一實，於解釋門太成通",
    "T34n1719_05a:0235c17": "漫，秖可覽照故云「可知」。「若作」下述今十妙，",
    "T34n1719_05a:0235c18": "雖不消句，對義非無，故先引經對十令",
    "T34n1719_05a:0235c19": "見。問：何故經文不依十妙，却雜亂耶？答：理",
    "T34n1719_05a:0235c20": "智等六經已次第，但後四文雖似前後不",
    "T34n1719_05a:0235c21": "無深致。何者？若有感應即有眷屬，眷屬取",
    "T34n1719_05a:0235c22": "悟通以發之，見通獲益良由說法，依玄次",
    "T34n1719_05a:0235c23": "第自是一途，六不可越經文灼然，初云非",
    "T34n1719_05a:0235c24": "思量等對理一者，所思故也。唯有諸佛等",
    "T34n1719_05a:0235c25": "對智一者，能知故也。唯以等文義既具三，",
    "T34n1719_05a:0235c26": "理須分別，文雖具三語意在於一大家事，",
    "T34n1719_05a:0235c27": "事即因果故云義便，乃為行一。又智能照",
    "T34n1719_05a:0235c28": "境方達境大，故大名智，以事為行，有其",
    "T34n1719_05a:0235c29": "二意，自行化他俱名事故，今化他故是佛出",
    "T34n1719_05a:0236a01": "世之大事也。應知初分別釋用前分字解",
    "T34n1719_05a:0236a02": "意，次逐義便用前總釋，前雖二釋總釋易",
    "T34n1719_05a:0236a03": "見，故今用之。次「知見者」下，意取經文從欲",
    "T34n1719_05a:0236a04": "令去為位一，文中但云知見者，以經文一",
    "T34n1719_05a:0236a05": "一句中皆云知見，即能知見已屬智行，所見",
    "T34n1719_05a:0236a06": "諦理已屬理一，雖不分於知見淺深，乃以",
    "T34n1719_05a:0236a07": "開等對位各別，故屬位一。次又取結文對",
    "T34n1719_05a:0236a08": "三法一，重取前文攬意而說，故云「又」也。「又",
    "T34n1719_05a:0236a09": "取」諸句下出現之言，為感應一，四句皆同隨",
    "T34n1719_05a:0236a10": "義故別，無非感應，餘四可知。「經文」等者，",
    "T34n1719_05a:0236a11": "明廢立意，雖消文不用、義理非無，是故三",
    "T34n1719_05a:0236a12": "中存而用略。從「若略」下欲用舊略，復論去",
    "T34n1719_05a:0236a13": "取簡義存數故也。於中先簡、次存。初廢果",
    "T34n1719_05a:0236a14": "立理，舊以四句同是果一，雖以果為理名",
    "T34n1719_05a:0236a15": "不別彰，故須破之而別立理，故依道理無",
    "T34n1719_05a:0236a16": "理屬魔，既句句中皆云知見，故所知見豈",
    "T34n1719_05a:0236a17": "非理一？次廢因立行者，行之始終即是因",
    "T34n1719_05a:0236a18": "果，但點行一即收二義，雖廢果稱乃在",
    "T34n1719_05a:0236a19": "行終，但加理一為教等本，故使理名通開",
    "T34n1719_05a:0236a20": "等四義順故也。次「人一」下存其二也。次正",
    "T34n1719_05a:0236a21": "釋者，先明來意云且「從略」，對十等說故名",
    "T34n1719_05a:0236a22": "為略，十等仍存故云且也。先釋理一自為",
    "T34n1719_05a:0236a23": "四義，今又為三：先標列，次正釋，三「所以」下",
    "T34n1719_05a:0236a24": "結要歸宗。正釋中初約四位者，即眼智所",
    "T34n1719_05a:0236a25": "階，於中分八以出文相。初標如文。次「諦境」",
    "T34n1719_05a:0236a26": "下以所依能用顯於所涉，同述來意。然此",
    "T34n1719_05a:0236a27": "四一準下消文皆有兩向，並從一邊，左右",
    "T34n1719_05a:0236a28": "互攝以別四一，故四相望尚各具四，況兩向",
    "T34n1719_05a:0236a29": "耶？何者？如所知為理則能知屬智，能稟是",
    "T34n1719_05a:0236b01": "人、能詮是教，今文具二故且從理，故云理",
    "T34n1719_05a:0236b02": "一。今顯此理，理不獨顯，以智門觀三，歷所",
    "T34n1719_05a:0236b03": "涉位共方顯理，乃是却將人教行三，歷位",
    "T34n1719_05a:0236b04": "取理觀心人也。四門教也，四智行也。三種相",
    "T34n1719_05a:0236b05": "由破惑入位階於至理。若爾，後三相成亦",
    "T34n1719_05a:0236b06": "應可爾，是故今初舉所依諦不能自顯，智",
    "T34n1719_05a:0236b07": "是能用，由之見理故云「乃能」。三「二智」下簡",
    "T34n1719_05a:0236b08": "能用進否？二智四眼否也，種智佛眼進也。雖",
    "T34n1719_05a:0236b09": "體相即顯勝須分。四「經云」下，約位引文釋",
    "T34n1719_05a:0236b10": "其所以，眾生義兼佛果唯極，極果知見令物",
    "T34n1719_05a:0236b11": "即得，故異前經。五「三教」下約教判意，古今",
    "T34n1719_05a:0236b12": "諸師釋佛知見，約為眾生其理不顯；自非",
    "T34n1719_05a:0236b13": "今見委出妙境，眾生心佛一體無差，豈知眾",
    "T34n1719_05a:0236b14": "生有佛知見，故約教判其理宛然。於中先",
    "T34n1719_05a:0236b15": "出能知見人，又「分得」下明眾生開，局於初",
    "T34n1719_05a:0236b16": "住方名開也。六「故寄」下結意，並是證佛知",
    "T34n1719_05a:0236b17": "見位也。七「如瑞」下明所表，定慧之後尋雨",
    "T34n1719_05a:0236b18": "四華，可表同歸經於四位，華皆散佛至果",
    "T34n1719_05a:0236b19": "不虛，又散大眾乘位之人。八「開者」下正釋，",
    "T34n1719_05a:0236b20": "中二：初正釋，次「然圓道」下融通。初釋開中二：",
    "T34n1719_05a:0236b21": "初略對，次「何者」下正釋。於中又五：初明位",
    "T34n1719_05a:0236b22": "障，通惑謂見思，別惑謂無明，通別兩惑同",
    "T34n1719_05a:0236b23": "在一念，念體即是，是體非理，是事非是，是",
    "T34n1719_05a:0236b24": "非一如，同體為障，二惑叵分，故云「難可了",
    "T34n1719_05a:0236b25": "知」。次「初心」下明依障之位者，隨喜之前初",
    "T34n1719_05a:0236b26": "心圓信，名字位也。圓受，五品位也，圓伏，六根",
    "T34n1719_05a:0236b27": "位也。將此凡心即為伏斷，故云能也。伏通",
    "T34n1719_05a:0236b28": "信受，信必在初，不同世人初心即佛。三「內",
    "T34n1719_05a:0236b29": "加」下明加行除障，有法、譬、合，由此行故得",
    "T34n1719_05a:0236c01": "入初住。合云「緣修」者，即指住前。問：若入",
    "T34n1719_05a:0236c02": "初住方名開者，當知此經凡夫絕分。何故",
    "T34n1719_05a:0236c03": "不許他從高位？何故論文云為凡夫？答：四",
    "T34n1719_05a:0236c04": "釋之中約智約位，唯聖方開，約觀約門乃",
    "T34n1719_05a:0236c05": "通名字，況為令之語令凡入聖，結緣之益",
    "T34n1719_05a:0236c06": "準此可知。所以四釋方顯今意，不妨高位",
    "T34n1719_05a:0236c07": "不棄凡夫。四引證除位，入理之言義通深",
    "T34n1719_05a:0236c08": "淺，從初立稱故且「云住」。五「住於」下結所表",
    "T34n1719_05a:0236c09": "以立名。次釋示中三：先明破障體顯，次明",
    "T34n1719_05a:0236c10": "顯體具德，三結位名。準義亦應如入十",
    "T34n1719_05a:0236c11": "住，一者文略，二者已入無功用道，下去亦然。",
    "T34n1719_05a:0236c12": "次釋悟中四：先明障除行成，次「事理」下明",
    "T34n1719_05a:0236c13": "體德遍收，三引證，四結名。次釋入中五：略",
    "T34n1719_05a:0236c14": "無障除準上合有，但連牒前文，故但云",
    "T34n1719_05a:0236c15": "體；次「自在」下歎體德也；三「自在流入」下歎",
    "T34n1719_05a:0236c16": "行滿也；四引證；五結位。於釋悟入並引",
    "T34n1719_05a:0236c17": "《攝大乘》者，借別成圓，故釋悟中云「理量不",
    "T34n1719_05a:0236c18": "二」，釋入中云「理量自在」，當知別中無此事",
    "T34n1719_05a:0236c19": "也。若爾，前釋住中引《仁王》云「入理名住」者，",
    "T34n1719_05a:0236c20": "準例借別；亦可十住如理、十行如量，量即理",
    "T34n1719_05a:0236c21": "故名住，理即量故名行。融通者，為借別故，",
    "T34n1719_05a:0236c22": "故須融通。於中為四：初正融通，即無復淺",
    "T34n1719_05a:0236c23": "深，次「但如理」下明淺深所以，三引證中先引、",
    "T34n1719_05a:0236c24": "次釋，四舉譬中有開有合。先開中云「朔望」",
    "T34n1719_05a:0236c25": "者，朔明也，謂月初明。望謂相望，即圓滿時",
    "T34n1719_05a:0236c26": "日月相望。月非朔望，寄於朔望則有虧盈，",
    "T34n1719_05a:0236c27": "合文可見。言「云云」者，須引《大經》月愛喻",
    "T34n1719_05a:0236c28": "也。次約四智中初辯異者，秖是圓位能契",
    "T34n1719_05a:0236c29": "之智。言「不如」者，不同也，簡異於遍。彼般若",
    "T34n1719_05a:0237a01": "中通三教故，故名為通。今不依之，唯一圓",
    "T34n1719_05a:0237a02": "道故云「不如」，如字平呼。次正釋者，先約位",
    "T34n1719_05a:0237a03": "中已略明行相，此中重明但直述而已；有釋",
    "T34n1719_05a:0237a04": "有結。釋中二：初正釋，次「又道慧」下重以《攝大",
    "T34n1719_05a:0237a05": "乘》意消之，令可見故。初文者，慧因智果各",
    "T34n1719_05a:0237a06": "通總別，因果之上各加種者故得別名，各",
    "T34n1719_05a:0237a07": "加一切故受果稱。初言道者，故受因稱，慧",
    "T34n1719_05a:0237a08": "之與智一往且然。若依諸經未必全爾，具",
    "T34n1719_05a:0237a09": "如《止觀》第三記。次「此亦」下結文意，亦是融通。",
    "T34n1719_05a:0237a10": "言結意者，既屬圓智故理量相即，非因果",
    "T34n1719_05a:0237a11": "總別而因果總別。前文雖有如理等言，非",
    "T34n1719_05a:0237a12": "文正意，今釋四智正應用之，但須融通",
    "T34n1719_05a:0237a13": "耳。如彼俗境數量、如於實理契之，各云如",
    "T34n1719_05a:0237a14": "者各稱境也。然一一位各具二智不二雙入，",
    "T34n1719_05a:0237a15": "且寄四位四名便故，不別而別初後理同。",
    "T34n1719_05a:0237a16": "次約門者，門既是教理應先列，今在此者",
    "T34n1719_05a:0237a17": "各有其意。若專釋此四，則先教次觀後方智",
    "T34n1719_05a:0237a18": "位，此中釋理四皆能詮，於四法中親者先",
    "T34n1719_05a:0237a19": "列，具如下文逆順生起，以親先故，故先位",
    "T34n1719_05a:0237a20": "智次及教觀，於位智中位為所涉智為能",
    "T34n1719_05a:0237a21": "證，則所親能疎故先位次智。於教觀中非教",
    "T34n1719_05a:0237a22": "不觀，故教前觀後。於中亦先正釋、次融通。",
    "T34n1719_05a:0237a23": "初云「橫」者，初心所稟教法具四，以法相望",
    "T34n1719_05a:0237a24": "無復優劣，故名為橫。應知位智多約於豎，",
    "T34n1719_05a:0237a25": "約觀乃成非橫非豎，通論並是約非橫豎以",
    "T34n1719_05a:0237a26": "論橫豎，觀門亦有淺深故也，教四相望似",
    "T34n1719_05a:0237a27": "亦淺深。於中初釋，次「能通」下以理攝教，攝",
    "T34n1719_05a:0237a28": "即融也。故門門中皆通智位，從淺至深以",
    "T34n1719_05a:0237a29": "歷有等，皆通於觀以至於住，故門成橫。雖",
    "T34n1719_05a:0237b01": "對開等但明有等義同開等，非對深淺約",
    "T34n1719_05a:0237b02": "位開等。又一一門中皆云一切者，本顯互",
    "T34n1719_05a:0237b03": "通互具故也。猶恐不了，故下更以理性融",
    "T34n1719_05a:0237b04": "之。次觀心釋，且語大略以消開等，委論觀",
    "T34n1719_05a:0237b05": "法具如《止觀》。觀本無障不須融通，所以前",
    "T34n1719_05a:0237b06": "之三釋初不述理，故一一釋文後融通，並是",
    "T34n1719_05a:0237b07": "附理，理是文義正意故也。觀親依理，是故",
    "T34n1719_05a:0237b08": "初論三諦之理。「是為」下結歸也。結於三觀",
    "T34n1719_05a:0237b09": "以歸開等。次「所以」下逆順生起者，初明所",
    "T34n1719_05a:0237b10": "由於能，次明能顯於所。總而言之，結撮四",
    "T34n1719_05a:0237b11": "釋以歸理二。既知四釋並釋開等，應知開",
    "T34n1719_05a:0237b12": "等一一四重，況復四文親疎互攝、能所映顯，",
    "T34n1719_05a:0237b13": "此乃教行人三寄理以辯，理既如是餘三例",
    "T34n1719_05a:0237b14": "然，故知今家似借《論》文而冥符《論》旨。「昔方",
    "T34n1719_05a:0237b15": "便教」等者，別初地已去以分四義，即初地為",
    "T34n1719_05a:0237b16": "開、從二至六為示、七八為悟、第十為入，而",
    "T34n1719_05a:0237b17": "帶地前非佛知見，故別知見不可即為眾",
    "T34n1719_05a:0237b18": "生開之，既依別義，亦可通取三賢十地次",
    "T34n1719_05a:0237b19": "第對之。或準古師，如前諸釋判八恒中後",
    "T34n1719_05a:0237b20": "四恒是，故別知見信經劫數，頗到故也。通",
    "T34n1719_05a:0237b21": "教見地開、薄地示、離欲悟、已辦入。三藏教中",
    "T34n1719_05a:0237b22": "若約二乘準通教說，若約菩薩，則初祇為",
    "T34n1719_05a:0237b23": "開、二祇為示、第三為悟、百劫為入，若兼聖",
    "T34n1719_05a:0237b24": "位則以第三百劫為悟、三十四心斷結為",
    "T34n1719_05a:0237b25": "入，此之二教始終不明佛知見也。以當教",
    "T34n1719_05a:0237b26": "不說是故云無，不可將《婆沙》四階、《般若》三",
    "T34n1719_05a:0237b27": "共、《瓔珞》次第，能消《法華》佛之知見。故知知見",
    "T34n1719_05a:0237b28": "開示等名，名可通用，佛之一字唯局此經。若",
    "T34n1719_05a:0237b29": "其欲以佛義通用，則以當教發心皆求當",
    "T34n1719_05a:0237c01": "教佛果，故使開等亦得云佛，而須簡部簡",
    "T34n1719_05a:0237c02": "教而已。釋人一中言但化菩薩者據佛意",
    "T34n1719_05a:0237c03": "說，窮子自謂準次第論，今從開說故云人",
    "T34n1719_05a:0237c04": "一，教行準知。行一中光宅為教一者，約今",
    "T34n1719_05a:0237c05": "判文與光宅不同，非立名也，光宅立名多",
    "T34n1719_05a:0237c06": "同舊師。「為圓故諸即是一事」者，所作名諸，",
    "T34n1719_05a:0237c07": "一是所為，一秖是圓，即是一家之諸諸無不",
    "T34n1719_05a:0237c08": "一故也。「亦可」等者，兩向釋也。約教主者，諸",
    "T34n1719_05a:0237c09": "有所作常為六字，以明說意，意在所為故",
    "T34n1719_05a:0237c10": "云一，一家之事故云事，却指所作為事，故",
    "T34n1719_05a:0237c11": "云教化。「若就行」下牒約行釋，準前初意。若",
    "T34n1719_05a:0237c12": "準前文既以智為行，至今釋行應具指",
    "T34n1719_05a:0237c13": "四智，若不爾者用是行為教指四門，此亦",
    "T34n1719_05a:0237c14": "如是。能稟之人還修前觀，下二準此，釋理",
    "T34n1719_05a:0237c15": "具列良由此也。「然四句」下，今家一一兩向釋",
    "T34n1719_05a:0237c16": "之。若論義有兩向，且依今文，古亦無妨；",
    "T34n1719_05a:0237c17": "約經文勢所歸須依今釋，文勢雖爾，若以",
    "T34n1719_05a:0237c18": "義兼皆具四義。「從但以」下釋教一，於中先",
    "T34n1719_05a:0237c19": "正明教一，次「自別教」下明教一中所無，先",
    "T34n1719_05a:0237c20": "示正釋，次破三師。破中光宅尚亦知無四",
    "T34n1719_05a:0237c21": "階菩薩，但光宅指昔不明，故《玄》文有破，此",
    "T34n1719_05a:0237c22": "云偏行尚該通別，但由光宅猶尚不語通",
    "T34n1719_05a:0237c23": "乘是權，故須破之，況今復以菩薩而為第",
    "T34n1719_05a:0237c24": "三。其第二師同於光宅，亦知廢偏菩薩，但",
    "T34n1719_05a:0237c25": "列三名望於光宅，顛倒異耳。「若作」下通破",
    "T34n1719_05a:0237c26": "二師，亦但成破三藏菩薩，未涉通別故未",
    "T34n1719_05a:0237c27": "全當。第三師同於嘉祥，嘉祥尚然，故並不",
    "T34n1719_05a:0237c28": "知三乘共位，及《瓔珞》等次第行者是方便菩",
    "T34n1719_05a:0237c29": "薩。若不爾者，何故《大瓔珞》第九，〈三道品〉中慧",
    "T34n1719_05a:0238a01": "品中「慧眼菩薩問佛云：云何三乘？佛言：菩薩",
    "T34n1719_05a:0238a02": "乘者，復有三種，謂菩薩大乘、菩薩支佛、菩薩",
    "T34n1719_05a:0238a03": "聲聞。支佛亦三：謂支佛大乘、支佛支佛、支佛",
    "T34n1719_05a:0238a04": "聲聞。聲聞亦三，謂聲聞大乘、聲聞支佛、聲聞",
    "T34n1719_05a:0238a05": "聲聞。」故知菩薩三者，別菩薩也，如《大經》中釋",
    "T34n1719_05a:0238a06": "別五味，亦寄三乘判菩薩位；支佛三者通",
    "T34n1719_05a:0238a07": "三乘也；聲聞三者三藏三乘。又第八云：「慧眼",
    "T34n1719_05a:0238a08": "菩薩曰：復有定意名無盡門，超過三乘成",
    "T34n1719_05a:0238a09": "菩薩號。」既超三乘，乃是超前三種三乘，不",
    "T34n1719_05a:0238a10": "可獨云超第三乘。經又不云超二三乘，",
    "T34n1719_05a:0238a11": "豈非圓教菩薩乘耶？「若爾」下破，中有四：先",
    "T34n1719_05a:0238a12": "破所存三藏菩薩，尚存三藏必存通別；次",
    "T34n1719_05a:0238a13": "「何處」下破其列名；三「若依」下縱難；四「若如」下",
    "T34n1719_05a:0238a14": "結難。「今言」下正釋中「無有餘乘」等者，既云無",
    "T34n1719_05a:0238a15": "有餘乘，又云若二若三，當知無餘之外復",
    "T34n1719_05a:0238a16": "無二三。言餘乘者，指華嚴中別教乘也。既",
    "T34n1719_05a:0238a17": "識三味，鹿苑可知，即同方等所對中小，故",
    "T34n1719_05a:0238a18": "今文中但況出鹿苑，故云「況三藏三耶」？若不",
    "T34n1719_05a:0238a19": "作此釋，如何能顯經部之妙異他經耶？他",
    "T34n1719_05a:0238a20": "既不以教部消經，故知教部妙義難顯。「三",
    "T34n1719_05a:0238a21": "世佛章各明教行」者，文中各云是法皆為一",
    "T34n1719_05a:0238a22": "佛乘故，是教一文也。「是諸眾生」下即行一文",
    "T34n1719_05a:0238a23": "也。「後總論」者下，三世佛章末總云「舍利弗！是",
    "T34n1719_05a:0238a24": "諸佛但教化菩薩」，人一也。「欲以已」下，理一也。",
    "T34n1719_05a:0238a25": "居三世後名之為總。「若當章」等者，眾生即",
    "T34n1719_05a:0238a26": "人一，種智所知即理一，然約種智之眾生方",
    "T34n1719_05a:0238a27": "名行一，故此各明。「不及」下合。又諸佛章中",
    "T34n1719_05a:0238a28": "文已具故，為避繁文，故三世中二別二含，",
    "T34n1719_05a:0238a29": "「瓔珞十三九世」者恐誤，文在十一，彼經「淨居",
    "T34n1719_05a:0238b01": "天子問佛：今有過去諸佛及十方佛，我亦不",
    "T34n1719_05a:0238b02": "疑，云何有未來諸佛耶？佛言：汝為問過去",
    "T34n1719_05a:0238b03": "三世，為問未來三世、現在三世？天子曰：不",
    "T34n1719_05a:0238b04": "問過現，唯問未來。佛言：有二因緣有未",
    "T34n1719_05a:0238b05": "來佛，一者過去諸佛以慈悲心入未來世。",
    "T34n1719_05a:0238b06": "二者未來菩薩成佛。」今文依彼佛答天子文",
    "T34n1719_05a:0238b07": "也。皆悉當世前後相望，自有三世，故佛以",
    "T34n1719_05a:0238b08": "三種三世以問天子，故知即有九世義也。",
    "T34n1719_05a:0238b09": "若《華嚴經》更加三世說平等句，合為十句。問：",
    "T34n1719_05a:0238b10": "《華嚴》何故更說平等？答：一者《華嚴》法相至十，",
    "T34n1719_05a:0238b11": "令數圓故。二者欲明三世難思，令理滿",
    "T34n1719_05a:0238b12": "故，故須第十。又《華嚴》明非但九世及以平",
    "T34n1719_05a:0238b13": "等，而云十種三世，故知前九一一三世，以",
    "T34n1719_05a:0238b14": "彼欲明九三秖是九世，九世秖是三世，三世",
    "T34n1719_05a:0238b15": "秖是剎那，剎那剎那皆盡過未，此乃長短相",
    "T34n1719_05a:0238b16": "攝。今未論之，且約三九相望以論，為引",
    "T34n1719_05a:0238b17": "同故，三世若同十方即同，則塵剎皆同，讀者",
    "T34n1719_05a:0238b18": "但云剎說眾生說，而不思剎及眾生皆為",
    "T34n1719_05a:0238b19": "能說，所被者誰？良由不思眾生剎性，若得",
    "T34n1719_05a:0238b20": "此意彼此互明。「兩則指上兩則指下」者，五",
    "T34n1719_05a:0238b21": "佛章門皆須具六，總佛章中但有其四闕",
    "T34n1719_05a:0238b22": "第五六，釋迦章中唯闕第一，中間三世佛但",
    "T34n1719_05a:0238b23": "各有二。兩指總佛即初二意，兩指釋迦即",
    "T34n1719_05a:0238b24": "後二意。然三世章顯實皆云是法，及釋迦章",
    "T34n1719_05a:0238b25": "如此兩字並指權是實，故名顯實。何者？在",
    "T34n1719_05a:0238b26": "昔施權尚無權名，何況有實？故今開權，權",
    "T34n1719_05a:0238b27": "即是實，故云是法皆為佛乘，故知述其施權",
    "T34n1719_05a:0238b28": "意在開也。過去佛章於顯實中言兼得人",
    "T34n1719_05a:0238b29": "一者，亦應兼理，以上兼字貫之於下，以",
    "T34n1719_05a:0238c01": "兼非正，故上文云不及總文顯也。未現亦",
    "T34n1719_05a:0238c02": "然。現在佛章從初即是開權顯實，經舍利",
    "T34n1719_05a:0238c03": "弗是諸佛下即當總文，故前料簡中云，三世",
    "T34n1719_05a:0238c04": "佛章各明教行，後總明人理。準此應先開",
    "T34n1719_05a:0238c05": "章云先別次總，所以不先開者，下總文中",
    "T34n1719_05a:0238c06": "既無開權之總，唯有顯實一文，故對三世",
    "T34n1719_05a:0238c07": "各有權實，總別不便故也。故合在現佛章",
    "T34n1719_05a:0238c08": "中共成文足，故云文具也。若爾，何不秖合",
    "T34n1719_05a:0238c09": "著現佛章中為四一文，而用為總耶？以經",
    "T34n1719_05a:0238c10": "文初自云舍利弗是諸佛等，故知是總。《經》「知",
    "T34n1719_05a:0238c11": "諸眾生」至「方便力而為說法」，即感應相對也。",
    "T34n1719_05a:0238c12": "「知諸眾生」去，感也。「種種因緣」去，應也。《經》「種種",
    "T34n1719_05a:0238c13": "欲」等者，但諸眾生過現未來根欲性三為感",
    "T34n1719_05a:0238c14": "佛機，經中唯有欲性二種，若有此二必有",
    "T34n1719_05a:0238c15": "於根，故加根對釋。「深心所著即是根」者，宿種",
    "T34n1719_05a:0238c16": "難轉隨習不捨，名為所著，在方便教故習",
    "T34n1719_05a:0238c17": "者名著。何者？根以能生為義，由過習種",
    "T34n1719_05a:0238c18": "成於現欲。欲以取境為能，以能取於五乘",
    "T34n1719_05a:0238c19": "教故。習欲成性故性望欲性名未來，未來",
    "T34n1719_05a:0238c20": "望今名為本性。「上已說」至「施權」者，據理先",
    "T34n1719_05a:0238c21": "明隱實之權即是所開，既已明開即知曾施",
    "T34n1719_05a:0238c22": "無不真實，但恐不了所施之意，故先明其",
    "T34n1719_05a:0238c23": "意。次釋五濁，故初文云秖為五濁等故，故",
    "T34n1719_05a:0238c24": "云於一佛乘等。「尚無帶二」等者，欲明施權",
    "T34n1719_05a:0238c25": "先以實況，今一實中尚無般若帶二、方等帶",
    "T34n1719_05a:0238c26": "三，況有鹿苑單三單五，縱加人天仍屬鹿",
    "T34n1719_05a:0238c27": "苑。有人云：單五三藏、單三通教。此不應理，",
    "T34n1719_05a:0238c28": "通無別部，已在般若方等中明。有疏本云：",
    "T34n1719_05a:0238c29": "無二者，無別教及別入通之二；無三者，無",
    "T34n1719_05a:0239a01": "通教及別圓入通之三。後文自有此釋，不須",
    "T34n1719_05a:0239a02": "安此，今且依此，若無下文此釋無妨。別",
    "T34n1719_05a:0239a03": "圓入通亦在方等般若中明，秖緣彼有通",
    "T34n1719_05a:0239a04": "別，故有相入之文，然單論之與相入不無",
    "T34n1719_05a:0239a05": "小異，故不依之。「如是者體相也」者，濁體及",
    "T34n1719_05a:0239a06": "相不可具頒，但略云「如是」。經雖不具，疏文",
    "T34n1719_05a:0239a07": "略述，於中先明其體，故云「劫濁無別體」等，",
    "T34n1719_05a:0239a08": "還指釋文，「共為體相」下所引文是也。云「慳",
    "T34n1719_05a:0239a09": "貪」等，即見修二濁；又不善之言通於見修。唯",
    "T34n1719_05a:0239a10": "有命濁經文不釋，既有眾生等三，命必有",
    "T34n1719_05a:0239a11": "故。「劫是長時」等者，至八十也。劫者時也，諸",
    "T34n1719_05a:0239a12": "釋甚廣，於今非要故但略論。言「短時」者，如",
    "T34n1719_05a:0239a13": "《俱舍》中立三極少，謂色、名、時，色極少者，即極",
    "T34n1719_05a:0239a14": "微是。論云：「極微微金水，兔羊牛隙塵，蟣蝨麥",
    "T34n1719_05a:0239a15": "指節，後後增七倍，二十四指肘，四肘為弓量，",
    "T34n1719_05a:0239a16": "五百俱盧舍，此八緰繕那。」名極少者，即一字",
    "T34n1719_05a:0239a17": "是。論云：「一字為名者為名極少，二字為名",
    "T34n1719_05a:0239a18": "亦名名身，三字已去為多名身，四字為句，四",
    "T34n1719_05a:0239a19": "句為偈等。」時極少者，即一剎那。論云：「百二",
    "T34n1719_05a:0239a20": "十剎那為怛剎那量，臘縛此六十，此三十須",
    "T34n1719_05a:0239a21": "臾，此三十晝夜，三十晝夜月，十二月為年。」",
    "T34n1719_05a:0239a22": "「眾生濁」至「假名」者，見慢是因、果報是果，由",
    "T34n1719_05a:0239a23": "見慢故招生死果，攬因成果故云攬見慢",
    "T34n1719_05a:0239a24": "等也。果上又起見慢二濁，見慢秖是略舉",
    "T34n1719_05a:0239a25": "見修二道之體。次相中先釋劫相。云「四濁」等",
    "T34n1719_05a:0239a26": "者，空成壞三而無劫濁，於住劫中準《悲華",
    "T34n1719_05a:0239a27": "經》八萬至三萬亦未有濁，至二萬歲為",
    "T34n1719_05a:0239a28": "五濁始，廣明劫義淺近易知，出經論文不",
    "T34n1719_05a:0239a29": "繁具錄，僅須知耳。四濁增聚故小劫名濁。",
    "T34n1719_05a:0239b01": "此總標也。由四濁聚小三災起。次「瞋恚」下",
    "T34n1719_05a:0239b02": "明小災由，由煩惱盛。次「三災起」下明由三",
    "T34n1719_05a:0239b03": "小故四濁增。「煩惱倍隆」明由劫濁煩惱隆",
    "T34n1719_05a:0239b04": "熾。次「諸見」下明由劫煩惱故，見濁熾盛。次",
    "T34n1719_05a:0239b05": "「麁弊」下明由前三故眾生濁。「麁弊色心」，惡",
    "T34n1719_05a:0239b06": "五陰也，攬此惡陰成惡眾生。眾生，假名也，",
    "T34n1719_05a:0239b07": "故云「惡名穢稱」。表質示德曰名，美響外彰",
    "T34n1719_05a:0239b08": "曰稱，今攬麁惡為質惡響外彰，是故唯表",
    "T34n1719_05a:0239b09": "惡名穢稱。「摧年」去，由四濁故命濁，積年成",
    "T34n1719_05a:0239b10": "壽年摧壽減，年壽相逼故曰命濁。「眾濁」下總",
    "T34n1719_05a:0239b11": "結。「如水」下舉譬。由奔故昏，昏秖是濁，總譬",
    "T34n1719_05a:0239b12": "劫濁。劫濁在故餘四即濁，故以風等譬餘",
    "T34n1719_05a:0239b13": "四濁。故「風波」等以譬見慢。「魚龍」者，以譬眾",
    "T34n1719_05a:0239b14": "生。「無憀賴」者，眾生不安正是濁相。由三濁",
    "T34n1719_05a:0239b15": "故令命短促，如由風鼓令水奔昏，龍魚不",
    "T34n1719_05a:0239b16": "泰。「時使之然」者，重以劫濁結也。「如劫初」等",
    "T34n1719_05a:0239b17": "者，更出四濁。在劫濁時亦是有濁之由，雖",
    "T34n1719_05a:0239b18": "復四濁同在濁時，四與濁時更互相濁。「光",
    "T34n1719_05a:0239b19": "音」等者，且寄火後，火災但壞初禪故也。故",
    "T34n1719_05a:0239b20": "初成時此天初下，即第二禪初天，故初下人",
    "T34n1719_05a:0239b21": "間身有光明，猶能飛行，無男女根、無所食",
    "T34n1719_05a:0239b22": "噉，如是乃至林藤地膚至粳米等，男女根",
    "T34n1719_05a:0239b23": "生，具如《阿泥樓馱》中說、《俱舍》劫章中明。地是",
    "T34n1719_05a:0239b24": "惡緣，從緣而說，故云使然。「如忉利等」者，亦",
    "T34n1719_05a:0239b25": "是舉例，更顯地生欲惡故也。帝釋城外有",
    "T34n1719_05a:0239b26": "四園苑，謂眾車、麁、雜、喜，諸天欲戰從麁澁",
    "T34n1719_05a:0239b27": "園出諸戰具，須車出車苑，若歡喜園入中",
    "T34n1719_05a:0239b28": "生喜，欲界生欲亦復如是。次「煩惱」去，復於",
    "T34n1719_05a:0239b29": "總中以辯四別，先明煩惱具列五鈍，各舉",
    "T34n1719_05a:0239c01": "一喻可以思知。「虺蚖」應用下字。「撓」字，《說",
    "T34n1719_05a:0239c02": "文》「撓，擾也。」「囂」此非所用，應作「嚚」。「次見濁者」",
    "T34n1719_05a:0239c03": "下釋見濁，但別舉二見，餘依《大品》。「十六知",
    "T34n1719_05a:0239c04": "見」等，二見攝諸見盡，況復十六及六十二耶？",
    "T34n1719_05a:0239c05": "「無人謂有」人身見也。「有道謂無道」邪見也。",
    "T34n1719_05a:0239c06": "又應反此句云，無道謂有道，戒取也。所",
    "T34n1719_05a:0239c07": "通非勝，即見取也。偏執有無，即邊見也。十",
    "T34n1719_05a:0239c08": "六知見具如《法界次第》。六十二見有三不同，",
    "T34n1719_05a:0239c09": "若作三世五陰各計四句，謂過去如去等，現",
    "T34n1719_05a:0239c10": "在常無常等，未來邊無邊等，并斷常二為六",
    "T34n1719_05a:0239c11": "十二，秖是有無二見屬邊見邪見所攝，若色",
    "T34n1719_05a:0239c12": "大我小等四以四歷五陰三世六十并有無",
    "T34n1719_05a:0239c13": "二，此但身邊所攝。若本劫本見等六十二，則",
    "T34n1719_05a:0239c14": "斷常邊邪戒取等攝。若作五陰各計我所，一",
    "T34n1719_05a:0239c15": "一我所各各有三，謂瓔珞僮僕窟宅等。四陰",
    "T34n1719_05a:0239c16": "十二并我十三，五陰互論即六十五，此但在",
    "T34n1719_05a:0239c17": "我及以我所。若《婆沙》使揵度中歷十二入十",
    "T34n1719_05a:0239c18": "八界，一一有六十五，乃至無色亦然。無色界",
    "T34n1719_05a:0239c19": "中但隨義減色，總此諸見遍一切處及一切",
    "T34n1719_05a:0239c20": "法，故云羅網及稠林等。次眾生濁中二：釋、",
    "T34n1719_05a:0239c21": "結。釋中二重：法、譬。兩法謂前明假名，次明",
    "T34n1719_05a:0239c22": "流轉，譬中二處俱譬假名，以二處法俱假",
    "T34n1719_05a:0239c23": "名故。次命濁中三：法、譬、合。「次第」者，生起前",
    "T34n1719_05a:0239c24": "後耳。料簡中初問者，今文假設，今經由濁故",
    "T34n1719_05a:0239c25": "不得說大且先施小，即濁唯障大；若障於",
    "T34n1719_05a:0239c26": "大，說華嚴時何以不障？然五濁中劫自屬",
    "T34n1719_05a:0239c27": "時，不可令佛不生減劫，若生減劫即大",
    "T34n1719_05a:0239c28": "小不障，命隨報法亦不可除，佛亦示生短",
    "T34n1719_05a:0239c29": "壽故也。指煩惱見名未除濁，如華嚴中",
    "T34n1719_05a:0240a01": "許有凡眾聞《華嚴經》，是故五濁不障於",
    "T34n1719_05a:0240a02": "大。既不障大，何不漸初即說佛乘，而設小",
    "T34n1719_05a:0240a03": "耶？而兼帶耶？答「四句分別」者，以根對土，障",
    "T34n1719_05a:0240a04": "俱不障，但輕重不同。以土對根利鈍以",
    "T34n1719_05a:0240a05": "成四句，初一句用答華嚴，後一句答漸初",
    "T34n1719_05a:0240a06": "不說大意，中間兩句明土別耳。即初後俱",
    "T34n1719_05a:0240a07": "不障大，但由利鈍初後不同，根鈍障重故",
    "T34n1719_05a:0240a08": "初說小，云濁能障。故約四句皆不障大，",
    "T34n1719_05a:0240a09": "故障大之問一往云耳。問「五濁障小不」者，既",
    "T34n1719_05a:0240a10": "不障大為障小不？前文雖云小能治濁故",
    "T34n1719_05a:0240a11": "不障小，對向四句俱不障大，則是大小一",
    "T34n1719_05a:0240a12": "切不障，何以五濁得名為障？故對小更問：",
    "T34n1719_05a:0240a13": "若障小者應一切不聞；若不障者應一切",
    "T34n1719_05a:0240a14": "俱聞。何故初轉但為五人？答中亦開四句，",
    "T34n1719_05a:0240a15": "至第四句方乃為障，但是對根根鈍成障，",
    "T34n1719_05a:0240a16": "舊計直云五濁並為大小障者，其理大違，",
    "T34n1719_05a:0240a17": "故初為五人及身子等屬初句也。今舉央",
    "T34n1719_05a:0240a18": "掘、盤特為二句者，則一切聲聞除此二例，",
    "T34n1719_05a:0240a19": "並上根攝。問：前第四句以身子為遮重，何故",
    "T34n1719_05a:0240a20": "此中以身子為遮輕？答：望大故重、望小故",
    "T34n1719_05a:0240a21": "輕。問「自有」等者，初四句答華嚴問，因答出",
    "T34n1719_05a:0240a22": "身子聞《法華經》，後之四句唯小、義當鹿苑，",
    "T34n1719_05a:0240a23": "為欲簡出諸部大乘，是故更問：兩處不攝，",
    "T34n1719_05a:0240a24": "為根利鈍為障不障？答中云「此就四教」者，",
    "T34n1719_05a:0240a25": "以方等、般若中聞大小者是也。既其於彼",
    "T34n1719_05a:0240a26": "不能得入，待至二酥望前為鈍，但以待",
    "T34n1719_05a:0240a27": "時名為鈍耳。望前雖鈍於此得入自判利",
    "T34n1719_05a:0240a28": "鈍，於四門中以後後門勝前前故，故四",
    "T34n1719_05a:0240a29": "門中以第四門移著前者，欲對四根勝者",
    "T34n1719_05a:0240b01": "居首，當知此中大小與前兩四句中大小",
    "T34n1719_05a:0240b02": "不殊，初四句中中間二句，別在淨土，今皆此",
    "T34n1719_05a:0240b03": "土。言「云云」者，一一根意對一一門說其所",
    "T34n1719_05a:0240b04": "以。問：前何故云根鈍遮重不聞於小，此中乃",
    "T34n1719_05a:0240b05": "云聞於有門？答：在前不入、於今方入，大小",
    "T34n1719_05a:0240b06": "根性熟時不同，故知不問有障無障悉皆",
    "T34n1719_05a:0240b07": "得入，但以障之輕重用對根之利鈍及時不",
    "T34n1719_05a:0240b08": "同耳。若都不聞大小者，不問有障無障",
    "T34n1719_05a:0240b09": "此土無機，今世未熟非四句收，四門不攝，",
    "T34n1719_05a:0240b10": "此中正用《大論》二十四釋十力中文，至第",
    "T34n1719_05a:0240b11": "四力云：「世尊以是智力，善知眾生上中下",
    "T34n1719_05a:0240b12": "根」，若信進等五及根遮等四，論唯約小；今通",
    "T34n1719_05a:0240b13": "大乘，故知障與不障，貴在有根有乘種耳。",
    "T34n1719_05a:0240b14": "障由破戒，具如乘戒四句分別，以對五時",
    "T34n1719_05a:0240b15": "四教三品，諸門分別注云云者，良由此也。",
    "T34n1719_05a:0240b16": "細推之言，恐遺落耳。問「五濁一往」等者，準",
    "T34n1719_05a:0240b17": "初兩重四句則大小俱不為障，今從大根",
    "T34n1719_05a:0240b18": "有障初不聞《法華》者為問，即初四句中第",
    "T34n1719_05a:0240b19": "四句人也。前三不障，唯第四障，言非盡理",
    "T34n1719_05a:0240b20": "故云「一往」。答中意者，具用前文第四句意。初",
    "T34n1719_05a:0240b21": "障重也。次「若聞」下，根鈍也。佛尚未說，舊醫說",
    "T34n1719_05a:0240b22": "於常我等名，順其計謂無常等名，能治於",
    "T34n1719_05a:0240b23": "濁，故唯障大而不障小。如一種機，緣五濁",
    "T34n1719_05a:0240b24": "未除不堪聞大，至鹿苑中以小治濁後",
    "T34n1719_05a:0240b25": "方聞大，所以見若不除不堪聞常，計陰為",
    "T34n1719_05a:0240b26": "德即四念處所治者是，騃亦癡也。故責舊醫",
    "T34n1719_05a:0240b27": "專用邪常為不知乳，不識藥也。不知病",
    "T34n1719_05a:0240b28": "等，不識病也。不知開等，不知授藥法也。",
    "T34n1719_05a:0240b29": "不曉此三無客醫之術。二常不同如乳好",
    "T34n1719_05a:0240c01": "惡，見惑輕重名曰根源，先斷後用故曰開",
    "T34n1719_05a:0240c02": "遮。「餌」者，食也。食時異故，唯計常樂之名，故",
    "T34n1719_05a:0240c03": "云不知好惡。說我增於邪習，故云不識",
    "T34n1719_05a:0240c04": "根源。不了說常時異，故云不解開遮。故",
    "T34n1719_05a:0240c05": "經云：「若佛世尊先說常者，受化之徒當言",
    "T34n1719_05a:0240c06": "此法同彼外道」，故云「若但讚」等。兩醫具如",
    "T34n1719_05a:0240c07": "《止觀》第三記。",
    "T34n1719_05a:0240c08": "法華文句記卷第五上"
}