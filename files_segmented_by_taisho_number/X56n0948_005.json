{
    "X56n0948_005:0848a06": " 釋難扶宗記",
    "X56n0948_005:0848a08": "四明沙門　知禮　述",
    "X56n0948_005:0848a09": "金光明玄義。早歲聞浙陽。慈光恩師。專守略本。非",
    "X56n0948_005:0848a10": "觀心等義。謂後人擅添。受其旨者。則有奉先清靈",
    "X56n0948_005:0848a11": "光敏。皆廣搆難詞。形乎篇卷。謂觀心等文。文理乖",
    "X56n0948_005:0848a12": "舛。私欲廢之。近胥山學友。善信上人。傳二師之義。",
    "X56n0948_005:0848a13": "復致長牋。請余詳廣略之真偽。定存廢之損益。俾",
    "X56n0948_005:0848a14": "後人無猶豫於兩楹之間也。余報之曰。夫評是議",
    "X56n0948_005:0848a15": "非。則近於諍競。非我志也。矧以二師學解有聞。蓋",
    "X56n0948_005:0848a16": "吾宗之先達。焉可率爾而拒之哉。信復報曰。且聞",
    "X56n0948_005:0848a17": "弘贊理教。宜令允愜。法鼓競鳴。何先何後。夫當仁",
    "X56n0948_005:0848a18": "不讓於師。豈況與人乎。堅讓不免。遂抽毫。釋二師",
    "X56n0948_005:0848a19": "之難詞。救一家之正義。知我者。無以貶量得失之",
    "X56n0948_005:0848a20": "為誚。清師總立略本無觀心。所以云。若如淨名法",
    "X56n0948_005:0848a21": "華等玄。文義該綜。法相浩博。事釋彌廣。理解稍疏。",
    "X56n0948_005:0848a22": "故文文之下。須用觀心。以釋今文。不須觀心者。則",
    "X56n0948_005:0848a23": "有其致。良由大師。順經文法性之圓談。乃明十種",
    "X56n0948_005:0848a24": "三法。始自性德三道。終至果人三德。一一三法。無",
    "X56n0948_005:0848b01": "非妙性。一一妙性。盡是真源。若法若心。即金光明。",
    "X56n0948_005:0848b02": "不思議法性。豈有如此鈍談法性之外。別更觀心",
    "X56n0948_005:0848b03": "者。",
    "X56n0948_005:0848b04": "釋曰。夫觀心者正論觀法。的示行門。乃立一念識心",
    "X56n0948_005:0848b05": "為境。以三觀觀之。使性德開發。惑滅果成。豈可便不",
    "X56n0948_005:0848b06": "論修觀。法華玄。縱文義浩博。而純談法性。所明法相。",
    "X56n0948_005:0848b07": "一一皆至無作及不思議。復以二妙判後開之。豈非",
    "X56n0948_005:0848b08": "法性之圓談。何故更立觀心。況了法華妙旨。須修止",
    "X56n0948_005:0848b09": "觀成之。十種三法之後。安得不立觀心。應知前文雖",
    "X56n0948_005:0848b10": "示三道。本來即理。諸法當體圓融。其如三惑浩然。二",
    "X56n0948_005:0848b11": "死重積。若不研心作觀。何由親證如上諸法。若剛廢",
    "X56n0948_005:0848b12": "此文。則絕眾生入理之門。趣果之路。深不可也。據彼",
    "X56n0948_005:0848b13": "總立之意。全迷一家解行大旨。以驗後諸難詞。不足",
    "X56n0948_005:0848b14": "可議。不能默已。更復言之。文云心有四陰。何以棄三",
    "X56n0948_005:0848b15": "觀一。答天下等(讀者應對本文。方彰其義。下去皆爾)。",
    "X56n0948_005:0848b16": "彼難曰。既自難云。何以棄三觀一。及乎作觀。何得",
    "X56n0948_005:0848b17": "展轉具觀。又何以將依正二法。對光明二字。而棄",
    "X56n0948_005:0848b18": "金字。貴故觀之為金。斯言何在。況本為觀心。何以",
    "X56n0948_005:0848b19": "反觀依正等者。",
    "X56n0948_005:0848b20": "釋曰。此之問答。乃總示觀心顯理之要。未論修觀之",
    "X56n0948_005:0848b21": "相。初問棄三觀一者。欲令答出一念識心是所觀境",
    "X56n0948_005:0848b22": "故。即符止觀去尺就寸之文也。答中二意。初文唯示",
    "X56n0948_005:0848b23": "識心是。顯金光明之境。故云貴故觀之為金。發智照",
    "X56n0948_005:0848b24": "理名光。充益色等四陰為明。此指能充為明。非指所",
    "X56n0948_005:0848c01": "充。故結云。心即明也。據此三義。唯從心顯。不關諸陰。",
    "X56n0948_005:0848c02": "則深允其問。二從知心已下。是預論觀成理顯。徧融",
    "X56n0948_005:0848c03": "諸法之相。以釋伏疑。何者。恐人疑云。若唯觀識陰。顯",
    "X56n0948_005:0848c04": "金光明。於一切法。安能融淨。是故釋云。又知心無心",
    "X56n0948_005:0848c05": "為光。知想行無想行為明等。意云。若觀識陰。金光明",
    "X56n0948_005:0848c06": "顯。則一切諸法。皆金皆光皆明。故以王數。心色實假",
    "X56n0948_005:0848c07": "正依等諸法。從狹至廣。迭顯光明之德也。非初作觀。",
    "X56n0948_005:0848c08": "便觀依正等法。此如止觀陰入境。初則唯觀識陰。後",
    "X56n0948_005:0848c09": "亦徧歷一切陰入國土等。皆明三諦之相。何乖去尺",
    "X56n0948_005:0848c10": "就寸之義。又義例云。修觀次第。必先內心。內心若淨。",
    "X56n0948_005:0848c11": "以此淨心。徧歷諸法。任運[泳永+曶]合。而此文唯示光明。不",
    "X56n0948_005:0848c12": "言金者。斯由三法修性離合。隱顯相映。其意難明。致",
    "X56n0948_005:0848c13": "使此文。人或謂謬。此中初文。約心顯金光明三法。所",
    "X56n0948_005:0848c14": "顯既三。驗能顯必三。即修性各三之義。此文歷法。唯",
    "X56n0948_005:0848c15": "論光明。能知二修既是光明。驗所知一性是金。豈非",
    "X56n0948_005:0848c16": "修二性一之義。大乘觀行。知法無法之處。豈類小教",
    "X56n0948_005:0848c17": "但空而已。故十不二門云。色心體絕。唯一實性。既結",
    "X56n0948_005:0848c18": "云。即觀心金光明。則知修性相對。三法已足。不須致",
    "X56n0948_005:0848c19": "惑。又觀三道。用王數為境。似非棄三觀一者。原其觀",
    "X56n0948_005:0848c20": "心之文。具觀十種三法。後之九科。皆從所顯之德。其",
    "X56n0948_005:0848c21": "體本融。故約一念識心為境。而修三觀。顯其三法。唯",
    "X56n0948_005:0848c22": "此三道。是所破之障。迷惑之事。體本不融。若只約一",
    "X56n0948_005:0848c23": "念識中。而示三境。境既叵分。觀難得就。故特兼通數",
    "X56n0948_005:0848c24": "為三道境也。問若欲分明示三道境者。何不徧取五",
    "X56n0948_005:0849a01": "陰為苦。三毒為煩惱。七支為業。何故但以心王慧數",
    "X56n0948_005:0849a02": "并諸數。對三道耶。答今只於陰境。示三道相。以此王",
    "X56n0948_005:0849a03": "數。常現前故。惑業本故。易顯理故。而不兼色者。恐心",
    "X56n0948_005:0849a04": "外向故也。問煩惱不獨慧數。業自屬思。何以作此對",
    "X56n0948_005:0849a05": "耶。答慧別順違。方生愛恚故。慧是煩惱之根。諸數運",
    "X56n0948_005:0849a06": "為乃成善惡故。諸數是業之本也。然觀心之法。但託",
    "X56n0948_005:0849a07": "一處成觀。則諸法皆淨。不專對當名相。問此文對三",
    "X56n0948_005:0849a08": "道。顯金光明。其義已成。何故又約頭等六分。及身因",
    "X56n0948_005:0849a09": "舉足等。為三道觀耶。答凡夫三障厚重。三法難明。雖",
    "X56n0948_005:0849a10": "約王數觀之。尚恐執情未遣。故更託身之假實。三毒",
    "X56n0948_005:0849a11": "重惑。身儀動作。麤顯之境。一一橫豎。約性約相。而徧",
    "X56n0948_005:0849a12": "推之。皆令寂滅。而顯金光明妙理也。",
    "X56n0948_005:0849a13": "彼又難云。若對三觀。空不成假不是中。又非等者。",
    "X56n0948_005:0849a14": "釋曰。文初問答。乃示識心是顯金光明之境。若觀心",
    "X56n0948_005:0849a15": "無心等文。是徧歷諸法。彰觀心之用。以釋伏疑。俱未",
    "X56n0948_005:0849a16": "論其造修三觀之相。至正修十法觀中。引淨名三文。",
    "X56n0948_005:0849a17": "再觀三道。乃是約身假實麤顯惑業推之。助成內觀。",
    "X56n0948_005:0849a18": "故且明空。良由此觀。能治行者見愛重障故也。問觀",
    "X56n0948_005:0849a19": "既在空。何得具以金光明三義結之。答圓人用空破",
    "X56n0948_005:0849a20": "障。障破之處。妙理現前。故即以境智冥合。諸數寂滅。",
    "X56n0948_005:0849a21": "而示金光明三法也。初約王數。為三道。顯金光明。乃",
    "X56n0948_005:0849a22": "至三識已下諸文。皆是一心三觀。文義顯然。何得云",
    "X56n0948_005:0849a23": "三觀不成耶。",
    "X56n0948_005:0849a24": "觀心文。初結前生後。文云。如上所說。專是聖人聖",
    "X56n0948_005:0849b01": "實。非己智分。如鸚鵡學語。似客作數錢。不能開發",
    "X56n0948_005:0849b02": "自身寶藏。今欲論道。前凡夫地之珍寶。即聞而修",
    "X56n0948_005:0849b03": "故。明觀心也。彼難此文。其詞稍繁。意云。上已約六",
    "X56n0948_005:0849b04": "即。明十種三法。其理通凡。不專是聖法也。又已明",
    "X56n0948_005:0849b05": "三德道前本有。豈可至此方論凡地珍寶。",
    "X56n0948_005:0849b06": "釋曰。上明十種三法。橫周豎亘。乃順經文法性無量",
    "X56n0948_005:0849b07": "甚深之義。而經文自云。如來所游過。諸菩薩所行清",
    "X56n0948_005:0849b08": "淨。豈是凡夫境界。只可云。此理本徧該於道前。故明",
    "X56n0948_005:0849b09": "性中三德。又寄六即位。論其法性甚深。實非行者修",
    "X56n0948_005:0849b10": "觀之位。故知此理雖徧。若論親證。須是大聖。故云。專",
    "X56n0948_005:0849b11": "是聖人聖寶。非凡夫己之智分。今明觀心。乃的示無",
    "X56n0948_005:0849b12": "量甚深之理。在凡夫一念之中。即用觀慧觀察。克取",
    "X56n0948_005:0849b13": "相應。故云今欲論道前凡夫地之珍寶。即聞而修。彼",
    "X56n0948_005:0849b14": "乃固隱。即聞而修之語。但舉道前凡夫之言。用成難",
    "X56n0948_005:0849b15": "勢。深不可也。又凡結前生後之文。皆是言其正意。如",
    "X56n0948_005:0849b16": "止觀正修文初云。前六種依修多羅。以開妙解。今依",
    "X56n0948_005:0849b17": "妙解。以立妙行。須知五略五章。雖談於行。意令開解。",
    "X56n0948_005:0849b18": "十境十乘。縱含其解。意在成行。何不徵彼前文談行",
    "X56n0948_005:0849b19": "之說。難生起不當。令止觀正修。亦成於謬。",
    "X56n0948_005:0849b20": "彼又縱難曰。若言前觀行。即但是略示觀心之要。",
    "X56n0948_005:0849b21": "猶未委歷法相而觀。恐人不解。所以至此。廣約十",
    "X56n0948_005:0849b22": "法而觀者。斯亦不然。原夫聞略解廣者。智人也者。",
    "X56n0948_005:0849b23": "釋曰。觀心本是妙行趣果之門。而云聞略解廣者。何",
    "X56n0948_005:0849b24": "關於觀行乎。雖知金藏。而不耘除草穢。何益貧窮者",
    "X56n0948_005:0849c01": "哉。若云聞略解廣。而不用研心作觀者。則止觀六章",
    "X56n0948_005:0849c02": "之後。不假十境十乘修證也。又前談果證。法性甚深。",
    "X56n0948_005:0849c03": "貫於六即。尚不標觀行之字。將何示觀心之要。蓋全",
    "X56n0948_005:0849c04": "不知心法佛法之用差。又未了約教約觀之門別。既",
    "X56n0948_005:0849c05": "昧此大體。何以評文相有無。何以定觀道存廢。以此",
    "X56n0948_005:0849c06": "而驗。都是謬談矣。",
    "X56n0948_005:0849c07": "彼又引例云。只如止觀。二十五方便。約觀心訶五",
    "X56n0948_005:0849c08": "欲中。但廣約三觀四教訶色已。皆云訶色既爾。餘",
    "X56n0948_005:0849c09": "四亦然。此中觀心。若盈十紙之餘。彼一部止觀之",
    "X56n0948_005:0849c10": "文。觀心為用幾十紙耶。",
    "X56n0948_005:0849c11": "釋曰。覩茲一難。即知皆是謬言。以全不識觀心文義",
    "X56n0948_005:0849c12": "故也。何者。止觀一部。正是法華三昧。約行觀心。但道",
    "X56n0948_005:0849c13": "場諸儀。及方便近行。既多在事。恐起滯心。故此等文。",
    "X56n0948_005:0849c14": "更立託事之觀。導其情著。若正修已下。都是行門。於",
    "X56n0948_005:0849c15": "境用觀。若知此意。終不輒云。一部止觀。為用幾紙觀",
    "X56n0948_005:0849c16": "心也。豈非意謂十章十乘。合例訶色。各立觀門。而今",
    "X56n0948_005:0849c17": "無者。但是文略。彼文既略。乃破此文。不合十種三法。",
    "X56n0948_005:0849c18": "皆立觀心。立難若斯。定文可悉矣。",
    "X56n0948_005:0849c19": "彼又難云。又於帝王之間。妄加慧字。今經首題。是",
    "X56n0948_005:0849c20": "佛自唱。諸師翻譯。並無慧字。若約義權加。用對三",
    "X56n0948_005:0849c21": "法為便者。解淨名題。或二或三四字。亦應加字。",
    "X56n0948_005:0849c22": "釋曰。此文云今明帝王。應具三義。何曾加字。是知經",
    "X56n0948_005:0849c23": "題。雖標二字。實含三義。蓋帝王者。合具神謀聖策。故",
    "X56n0948_005:0849c24": "依三義重詮法性。無文有義。智人用之。斯之謂矣。若",
    "X56n0948_005:0850a01": "淨名經。三師譯題。初師五字。太繁。今家不用。次師二",
    "X56n0948_005:0850a02": "字。又略。大師但對二身而已。既自有後師。三義中當",
    "X56n0948_005:0850a03": "故。依之廣釋。何須加添。以彼類此。殊不相當。",
    "X56n0948_005:0850a04": "彼見帝王加慧義。對十種三法。乃難云。非唯唐梵",
    "X56n0948_005:0850a05": "無據。而又能所不分。意以金光明三字。為所詮法",
    "X56n0948_005:0850a06": "性。帝王經三字。為能詮教。不合將帝王等。重對十",
    "X56n0948_005:0850a07": "種三法。則令詮旨不分也者。",
    "X56n0948_005:0850a08": "釋曰。立此難者。蓋見諸家。凡解經題。即將經字。為能",
    "X56n0948_005:0850a09": "詮教。餘字為所詮義。今帝王字。既連經字。便乃割截",
    "X56n0948_005:0850a10": "三字。別屬能詮。若將帝等。重對三法。即是後人謬撰。",
    "X56n0948_005:0850a11": "而不知諸家作此分釋。未為通見。豈經字全非所詮。",
    "X56n0948_005:0850a12": "餘字全非能詮。故當宗凡解題目。以經字為通題。以",
    "X56n0948_005:0850a13": "餘字為別題。乃約教行理。俱論通別。明經字則教通",
    "X56n0948_005:0850a14": "行通理通。明餘字乃教別行別理別。若教通別。俱是",
    "X56n0948_005:0850a15": "能詮。行理通別。俱是所詮也。得此意後。或時一往分",
    "X56n0948_005:0850a16": "字。對教行理三。有何不可。但不得定執幾字為能詮。",
    "X56n0948_005:0850a17": "見對所詮。便謂乖失。定執所詮亦爾。故文句。以三種",
    "X56n0948_005:0850a18": "中道為經王。玄義。以諸經之王敘體。豈非以所詮為",
    "X56n0948_005:0850a19": "經王。又云。唯王為教。即以能詮為經王。若能如此。通",
    "X56n0948_005:0850a20": "方而解。豈覩帝等三義重對十種三法。便謂後人謬",
    "X56n0948_005:0850a21": "添耶。況載以帝等三義。對上諸法。深有其由。何者。上",
    "X56n0948_005:0850a22": "以金光明。詮乎所遊法性。已彰十種三一圓融。體用",
    "X56n0948_005:0850a23": "相即之義。今欲示此三一圓融十種之法。一一有貴",
    "X56n0948_005:0850a24": "極雄略統攝之能故。乃重用帝等三義對之也。是則",
    "X56n0948_005:0850b01": "能所相應。通別互顯。安得詮旨胡越。上下參商耶。",
    "X56n0948_005:0850b02": "彼又難曰。將帝惠王以攝經論。則反同真諦彼破",
    "X56n0948_005:0850b03": "之義也者。",
    "X56n0948_005:0850b04": "釋曰。真諦分割三德。以一德對一經。又攝機偏局。故",
    "X56n0948_005:0850b05": "被今破。今乃圓將三法。共攝一經。故以三解脫。攝淨",
    "X56n0948_005:0850b06": "名。乃至三德。攝涅槃。蓋今家所明。一一三法。皆非縱",
    "X56n0948_005:0850b07": "非橫。而高而廣。攝無不徧。名義俱融。但舉一種三法。",
    "X56n0948_005:0850b08": "則攝一切三法盡也。對攝諸經。復有何失。如淨名以",
    "X56n0948_005:0850b09": "解脫為目。大品用般若立稱。皆義至於三。則攝法罄",
    "X56n0948_005:0850b10": "盡。故以為名。若如彼所解。應皆題為十種三法經也。",
    "X56n0948_005:0850b11": "況前文以有此例。真諦分其三德。別對道前等三位。",
    "X56n0948_005:0850b12": "大師委破之。後至自立法性甚深之義。復開十種三",
    "X56n0948_005:0850b13": "法。豎對本有等三位。豈本有位。唯具三道三識。而不",
    "X56n0948_005:0850b14": "具諸三法耶。蓋三法圓融。各各具攝諸法。得作是對。",
    "X56n0948_005:0850b15": "請去情而思之。無執見而局之。",
    "X56n0948_005:0850b16": "彼又難云。初不開章。以驗後人擅添者。",
    "X56n0948_005:0850b17": "釋曰。開章多且隨便。不必盡備。斯例亦多。如法華境",
    "X56n0948_005:0850b18": "妙。只標六境。至生起解釋開合。而足無諦成七。若將",
    "X56n0948_005:0850b19": "不標科。驗是後人擅添者。既能添數紙之文。豈不能",
    "X56n0948_005:0850b20": "添三二句科文。故不可將此為準。又當體章中。一重",
    "X56n0948_005:0850b21": "問答文云。問舊人從喻。云何矯異。而依於文。答非今",
    "X56n0948_005:0850b22": "就文而害於譬。若苟執譬。復害於文。義有二途。應須",
    "X56n0948_005:0850b23": "兩存等。",
    "X56n0948_005:0850b24": "彼難云。此文文義相反。亦謂後人妄添。而斥二失。",
    "X56n0948_005:0850c01": "一不曉當體章意。二不曉附文章意。皆云因前譬",
    "X56n0948_005:0850c02": "喻故有兩章。何得却云舊人從喻立名。云何矯異。",
    "X56n0948_005:0850c03": "而依於文。反令今師不從譬喻以釋者。",
    "X56n0948_005:0850c04": "今詳此問答。本不相違。且問意者。蓋責何不依古。單",
    "X56n0948_005:0850c05": "用譬喻釋題。何得更加附文等釋。乃成矯異。答意者。",
    "X56n0948_005:0850c06": "非今就文而害於譬。則顯今家依文依譬兩義俱全",
    "X56n0948_005:0850c07": "也。若苟執譬。復害於文。則却責古人單用於譬。顯義",
    "X56n0948_005:0850c08": "不全也。乃結云。義有二途。應須兩存。循環如此。復何",
    "X56n0948_005:0850c09": "相反。問既約附文設問。何故安於當體章末。又本問",
    "X56n0948_005:0850c10": "附文答中。何故多論當體。答附文兼事用。當體唯法",
    "X56n0948_005:0850c11": "性。雖有此別。而皆依經。故問附文即含兩意。既是自",
    "X56n0948_005:0850c12": "設。遂乃知微。故使答中。先以附文對喻論。次以當體",
    "X56n0948_005:0850c13": "對喻說。問答既兼二意。須居二章之後也。",
    "X56n0948_005:0850c14": "彼又立當體章意云。因前譬喻故。今直示一念妄",
    "X56n0948_005:0850c15": "心即理性。金光明非從譬喻。故云當體者。",
    "X56n0948_005:0850c16": "評曰。如來自唱。此部題名。詮顯所遊。深廣法性。但為",
    "X56n0948_005:0850c17": "古師不知此性本具眾德。故無諸名。世俗之法。既彰",
    "X56n0948_005:0850c18": "事用。故有其名。遂計真諦無名。俗諦有名。故釋金光",
    "X56n0948_005:0850c19": "明三字。唯是世間物象名義。只可以此名義比擬法",
    "X56n0948_005:0850c20": "性。是故古師。但用譬喻釋題。更無附文。當體義也。若",
    "X56n0948_005:0850c21": "天台大師。以三昧力。探量如來所遊法性。萬德天然。",
    "X56n0948_005:0850c22": "究竟成就。一切名義。世俗之法。既皆虗妄。本無實義。",
    "X56n0948_005:0850c23": "故乏其名。今有名者。乃是聖人。智證真法。則真名俗。",
    "X56n0948_005:0850c24": "是故大師。特立俗諦無名。真諦有名。真既本有眾名。",
    "X56n0948_005:0851a01": "故金光明。非依世寶立稱。乃當真法之體。立此名也。",
    "X56n0948_005:0851a02": "若今譬釋。蓋見諸師。用譬限局。故且立之。而能廣譬",
    "X56n0948_005:0851a03": "十種三法及一切法門。此猶順古也。據今正意。唯在",
    "X56n0948_005:0851a04": "附文當體耳。以知如來所遊無量甚深法性。體既尊",
    "X56n0948_005:0851a05": "貴故。究竟名金。體既常照故。究竟名光。體既應物故。",
    "X56n0948_005:0851a06": "究竟名明。是則譬喻當體。皆顯如來所證法性。此法",
    "X56n0948_005:0851a07": "究竟離染清淨。過諸菩薩分證清淨。何故却云當體",
    "X56n0948_005:0851a08": "直示一念妄心耶。玄文自云。真諦有名。又云。如理尊",
    "X56n0948_005:0851a09": "重名寶。法性可貴名金。那得特違現文。曲指妄念。觀",
    "X56n0948_005:0851a10": "心本研妄識。而云已談真性。不用觀心。當體專顯果",
    "X56n0948_005:0851a11": "源。却云直指妄念。斯由全迷。佛法在果。心法在因。教",
    "X56n0948_005:0851a12": "為解真。觀本除妄。致茲謬破謬立。害己害他。今既得",
    "X56n0948_005:0851a13": "知。無勞固執。",
    "X56n0948_005:0851a14": "彼又難。此問答中。鈍人以譬擬法。利人即法作譬。",
    "X56n0948_005:0851a15": "既云當體不從譬立。何得却云即法作譬者。",
    "X56n0948_005:0851a16": "釋曰。章初立當體理云。俗本無名。隨真立名。又云。聖",
    "X56n0948_005:0851a17": "人仰則真法。俯立俗號。故知。世聞金。若名若義。本從",
    "X56n0948_005:0851a18": "法性金建立。反用世金比況法性。鈍人只能以世金。",
    "X56n0948_005:0851a19": "比擬真法。故云。以譬擬法。利人懸解。乃知能譬之世",
    "X56n0948_005:0851a20": "金。隨於真法建立。故云。即法作譬。何甞當體。再立於",
    "X56n0948_005:0851a21": "譬。已上釋奉先清師難畢。",
    "X56n0948_005:0851a22": "次解靈光敏師難者。然此二師。同稟一見。難意無",
    "X56n0948_005:0851a23": "殊。而前難猶略。此文稍廣。其間文義大同。及無大",
    "X56n0948_005:0851a24": "損者。不復徵之。今就文義有異。及傷觀道者。略舉",
    "X56n0948_005:0851b01": "而釋之　彼難曰。初釋名章。開為五番。應各有約",
    "X56n0948_005:0851b02": "觀一釋。今何獨就第三譬釋中。明觀心義。何故文",
    "X56n0948_005:0851b03": "勢不連。越過附文。當體二番者。",
    "X56n0948_005:0851b04": "釋曰。譬喻附文當體三釋。皆用金光明三字。雖從譬",
    "X56n0948_005:0851b05": "從法不同。而所顯法性不別。於三釋中。譬釋法相最",
    "X56n0948_005:0851b06": "廣。今欲於一念中遍觀諸法。故約所譬十種三法修",
    "X56n0948_005:0851b07": "觀。此十義若顯。則一一皆符佛唱金光明。皆即當體",
    "X56n0948_005:0851b08": "金光明也。何須一一明觀心。況前通別。翻譯二科。亦",
    "X56n0948_005:0851b09": "是定其三字之義。若各立觀心。有何不可。今從義便。",
    "X56n0948_005:0851b10": "故依所譬十義觀之。其例亦多。如此經疑念序出疑",
    "X56n0948_005:0851b11": "人有四科。而只立一重觀心。亦跨越文相。故不可將",
    "X56n0948_005:0851b12": "此義定其真偽也。",
    "X56n0948_005:0851b13": "彼又難。三道觀中。云觀身假名。既如此觀。色受想",
    "X56n0948_005:0851b14": "行識亦如是。前已撿破實法。今何復云五陰。何繁",
    "X56n0948_005:0851b15": "重乎者。",
    "X56n0948_005:0851b16": "釋曰。凡夫所計。假名之人。皆依總相身起。故約頭等",
    "X56n0948_005:0851b17": "六分。橫豎遍推。令性相皆寂。此乃正破假人。未推實",
    "X56n0948_005:0851b18": "法。豈可見言六分。便是實法觀耶。空品云。是身虗偽。",
    "X56n0948_005:0851b19": "大師指此。為生空境。故文句云。攬陰成身。計有我人",
    "X56n0948_005:0851b20": "眾生壽命。故約身假。為生空境。故此文結云。觀身假",
    "X56n0948_005:0851b21": "名。既如此。復須推破。五陰實法。畢竟皆空。故復例云。",
    "X56n0948_005:0851b22": "觀色受想行識亦如是。此乃正合今經觀法。何所怪",
    "X56n0948_005:0851b23": "焉。",
    "X56n0948_005:0851b24": "彼又難云。凡作空觀。皆先破實法。次破假名。何獨",
    "X56n0948_005:0851c01": "此文。先破假名。後例實法耶。",
    "X56n0948_005:0851c02": "釋曰。亦如文句解空品。乃先推生空。次觀法空。不順",
    "X56n0948_005:0851c03": "本經。更依何法。又觀音別行玄義云。始覺人空。終覺",
    "X56n0948_005:0851c04": "法空。何得言凡作空觀。皆先實。次假耶。況今此文。正",
    "X56n0948_005:0851c05": "是託於麤顯色心。修空破障。助成內觀。眾生我見尤",
    "X56n0948_005:0851c06": "重。故先觀也。",
    "X56n0948_005:0851c07": "彼又難。三佛性觀中云。觀五陰稱五陰實相。觀假",
    "X56n0948_005:0851c08": "名稱假名實相。觀心數實相。豈五陰外。別有心數",
    "X56n0948_005:0851c09": "耶。約何道理。對三佛性等者。",
    "X56n0948_005:0851c10": "釋曰。其實五陰。已攝諸數。今以假實。用對三因。故於",
    "X56n0948_005:0851c11": "無記陰外。別出善惡之數也。如云五陰之舍。心王居",
    "X56n0948_005:0851c12": "之。荊谿亦指善惡王。居無記舍。若匪記文。釋出彼文。",
    "X56n0948_005:0851c13": "幾亦成謬。約此對三佛性者。無記陰既非善惡。即正",
    "X56n0948_005:0851c14": "因種諸數。有資成之功。是緣因種假名。能生十六知",
    "X56n0948_005:0851c15": "見。即了因種。圓理具德。即德為障。即障顯德。復三一",
    "X56n0948_005:0851c16": "體融。故於報障具顯三性。皆稱實相者。即實相般若",
    "X56n0948_005:0851c17": "經意。彼經假實諸法。皆即實相般若波羅蜜也。初於",
    "X56n0948_005:0851c18": "一念。具示三性。今重釋中。復以假實。兼善惡數。共示",
    "X56n0948_005:0851c19": "三因。各有所以也。",
    "X56n0948_005:0851c20": "又文中。以帝等三字。攝地持等諸論。彼乃難云。且",
    "X56n0948_005:0851c21": "經王之名。是佛自唱。人師解釋。蓋釋出佛意。豈佛",
    "X56n0948_005:0851c22": "世便有此等諸論耶。",
    "X56n0948_005:0851c23": "釋曰。今明攝教者。乃以所詮。攝能詮也。蓋經論所詮。",
    "X56n0948_005:0851c24": "不出十種三法。而隱顯旁正少別。今從顯□正。故以",
    "X56n0948_005:0852a01": "三解脫。攝淨名。乃至三識。攝地持攝論等也。問若然",
    "X56n0948_005:0852a02": "者。但攝法門。自攝諸教。何乃別論攝教耶。答若唯攝",
    "X56n0948_005:0852a03": "法門。恐不了者。謂此諸法門。或一經一論所說。謂諸",
    "X56n0948_005:0852a04": "經諸論。別有所詮。故今總示諸教。更無別法。故論攝",
    "X56n0948_005:0852a05": "教也。若云經王。是佛自唱。只應釋出佛意。又云。佛世",
    "X56n0948_005:0852a06": "未有諸論。不可云攝者。今問諸論。還合佛意否。經王",
    "X56n0948_005:0852a07": "外別有論所詮耶。況諸論皆宗大乘經造。今解大乘",
    "X56n0948_005:0852a08": "經還攝諸論。有何失耶。",
    "X56n0948_005:0852a09": "彼又難觀心明位中云。心但有名。為名字即是。何",
    "X56n0948_005:0852a10": "言與者。",
    "X56n0948_005:0852a11": "釋曰。心雖具足一切功德。初心行人。未見心體。未得",
    "X56n0948_005:0852a12": "心用。何聞心名。故云心但有名。為名字即也。深有其",
    "X56n0948_005:0852a13": "致。何遽非之。",
    "X56n0948_005:0852a14": "彼又難云。收得舊本。元無觀心等文。驗現行本。是",
    "X56n0948_005:0852a15": "後人妄加者。",
    "X56n0948_005:0852a16": "釋曰。廣本略本。孰偽孰真。廣本既疑妄添。略本亦應",
    "X56n0948_005:0852a17": "謬削。難將文定。須以義求。且夫此教興來。年月寢遠。",
    "X56n0948_005:0852a18": "中間傳者。見解淺深。或昧觀行功能。或迷法相融妙。",
    "X56n0948_005:0852a19": "既多壅塞。遂輒刪除。致有略文。存於一處。必在究其",
    "X56n0948_005:0852a20": "深致。無得守其舊文。又大師說授隨機。有廣有略。門",
    "X56n0948_005:0852a21": "人記錄不定。或缺或圓。今之講人。獲廣本者。未可忽",
    "X56n0948_005:0852a22": "其略文。守略文者。豈得非其廣本。噫去彼取此。知道",
    "X56n0948_005:0852a23": "者。孰不云非擔麻弃金。執迷者自猶論是。儻袪情著。",
    "X56n0948_005:0852a24": "吾何言哉。知禮稽首。恭白",
    "X56n0948_005:0852b01": "同宗傳教諸碩德。仰惟以光闡",
    "X56n0948_005:0852b02": "佛日為心。扶樹教宗為志。特迴",
    "X56n0948_005:0852b03": "視聽。同決是非。儻小道之可觀。覬大巫之作證(知禮)。",
    "X56n0948_005:0852b04": "近以同門學友。激而勉之。俾定觀心等義。巽讓之詞。",
    "X56n0948_005:0852b05": "見諸前序。輒以管見。旁附本宗教文。敷折厥旨。寫錄",
    "X56n0948_005:0852b06": "如前。無非用佛法評論。詎敢以人情穿鑿。若也可裨",
    "X56n0948_005:0852b07": "妙觀。則願垂諸後昆。若也稍損大綱。則願置諸煨燼。",
    "X56n0948_005:0852b08": "幸甚幸甚。沙門　知禮　謹白",
    "X56n0948_005:0852b10": "釋難扶宗記(終)",
    "X56n0948_005:0852b12": "端平乙未台州白蓮比丘宗峴將鬻教乘息錢重"
}