{
    "X66n1298_002:0740a04": "禪門諸祖師偈頌下之上",
    "X66n1298_002:0740a06": "五峯釋　如祐　錄",
    "X66n1298_002:0740a07": "禪月大師山居詩序",
    "X66n1298_002:0740a08": "愚咸通間於鍾阜作此詩。放笔藁。被人口。聞之一二。",
    "X66n1298_002:0740a09": "字句多錯。乾道辛丑山居寺改正之。成二十四首。風",
    "X66n1298_002:0740a10": "調鄙拙。不敢聞於大雅君子作者。氣合為一。朗吟可",
    "X66n1298_002:0740a11": "也。",
    "X66n1298_002:0740a12": "山居詩第一",
    "X66n1298_002:0740a13": "休話諠譁事事難。山翁只合住深山。數聲清磬是非",
    "X66n1298_002:0740a14": "外。一箇閑人天地間。綠圃空堦雲冉冉。異禽靈艸水",
    "X66n1298_002:0740a15": "潺潺。無人為向群儒說。巖桂枝高亦好攀。",
    "X66n1298_002:0740a16": "第二",
    "X66n1298_002:0740a17": "難是言休便即休。清吟孤坐碧溪頭。三間茆屋無人",
    "X66n1298_002:0740a18": "到。十里松門獨自遊。明月清風宗炳社。夕陽秋色庾",
    "X66n1298_002:0740a19": "公樓。修心未到無心地。萬種千般逐水流。",
    "X66n1298_002:0740a20": "第三",
    "X66n1298_002:0740a21": "好鳥聲長睡眼開。好茶擎乳坐莓苔。不聞榮辱成番",
    "X66n1298_002:0740a22": "盡。只見羆羆作隊來。詩理從前欺白雪。道情終遣似",
    "X66n1298_002:0740a23": "嬰孩。猶來此事知音少。不是真風去不迴。",
    "X66n1298_002:0740a24": "第四",
    "X66n1298_002:0740b01": "萬境忘機是道華。碧芙蓉裏日空斜。幽深有徑通仙",
    "X66n1298_002:0740b02": "窟。寂寞無人落異花。掣電浮雲真好喻。如龍似鳳不",
    "X66n1298_002:0740b03": "須誇。君看江上英雄塚。只有松根與栢槎。",
    "X66n1298_002:0740b04": "第五",
    "X66n1298_002:0740b05": "鞭後從他素髮兼。湧清奔碧冷侵簾。高奇章句無人",
    "X66n1298_002:0740b06": "愛。淡泊身心舉世嫌。白石橋高吟不足。紅霞影暖臥",
    "X66n1298_002:0740b07": "無厭。居山別有非山意。莫錯將余比宋纖。",
    "X66n1298_002:0740b08": "第六",
    "X66n1298_002:0740b09": "島外塵中四十秋。亦曾高挹漢諸侯。如斯標致雖清",
    "X66n1298_002:0740b10": "拙。大丈夫兒合自由。紫术黃菁苗蕺蕺。錦囊香麝語",
    "X66n1298_002:0740b11": "啾啾。終須心到曹溪叟。千歲櫧根雪滿頭。",
    "X66n1298_002:0740b12": "第七",
    "X66n1298_002:0740b13": "慵甚嵆康竟不迴。何妨方寸似寒灰。山精日作童兒",
    "X66n1298_002:0740b14": "出。仙者時將玉器來。筠箒掃花驚睡鹿。地爐燒樹帶",
    "X66n1298_002:0740b15": "枯苔。不行朝市多時也。許史金張安在哉。",
    "X66n1298_002:0740b16": "第八",
    "X66n1298_002:0740b17": "心心心不住希夷。石屋巉嵒白髮垂。惜竹不除當路",
    "X66n1298_002:0740b18": "笋。愛松留得礙人枝。焚香開卷霞生砌。卷箔冥心月",
    "X66n1298_002:0740b19": "在池。多少故人頭盡白。不知今日又何之。",
    "X66n1298_002:0740b20": "第九",
    "X66n1298_002:0740b21": "龍藏琅函遍九垓。霜鐘金皷振瓊臺。堪嗟一句無人",
    "X66n1298_002:0740b22": "得。遂使吾師特地來。無角鐵牛眠少室。生兒石女老",
    "X66n1298_002:0740b23": "黃梅。令人轉憶龐居士。天上人間不可陪。",
    "X66n1298_002:0740b24": "第十",
    "X66n1298_002:0740c01": "五岳煙霞連不斷。三山洞穴去應通。石窻欹枕疎疎",
    "X66n1298_002:0740c02": "雨。水碓無人浩浩風。童子念經深竹裏。獼猴拾虱夕",
    "X66n1298_002:0740c03": "陽中。因思往事拋心力。六七年來楚水東。",
    "X66n1298_002:0740c04": "第十一",
    "X66n1298_002:0740c05": "塵埃中更有埃塵。時復雙眉斗為[(口/?/頁)/((白-日+田)/廾)]。賴有年光飛似",
    "X66n1298_002:0740c06": "箭。是何心地亦稱人。回賢參孝時時說。蜂蠆狼貪日",
    "X66n1298_002:0740c07": "日新。天意剛容此徒在。祇堪惆悵不堪陳。",
    "X66n1298_002:0740c08": "第十二",
    "X66n1298_002:0740c09": "翠竇煙巖畫不成。桂香瀑沫雜芳馨。撥霞掃雪和雲",
    "X66n1298_002:0740c10": "母。掘石移松得茯苓。好鳥似花窺玉磬。嫰苔如水沒",
    "X66n1298_002:0740c11": "金瓶。從他人笑從他笑。地覆天飜也只寧。",
    "X66n1298_002:0740c12": "第十三",
    "X66n1298_002:0740c13": "騰騰兀兀步遲遲。兆朕消磨只自知。龍猛金膏雖未",
    "X66n1298_002:0740c14": "作。孫登土窟且相宜。薜蘿山帔偏能緝。橡栗年粮亦",
    "X66n1298_002:0740c15": "粗支。已得真人好消息。人間天上更無疑。",
    "X66n1298_002:0740c16": "第十四",
    "X66n1298_002:0740c17": "嵐嫰風輕似碧紗。雪樓金像隔煙霞。葛苞玉粉生香",
    "X66n1298_002:0740c18": "壠。菌簇銀釘滿淨槎。舉世只知嗟逝水。無人微解悟",
    "X66n1298_002:0740c19": "空花。可怜擾擾塵埃裏。雙鬢如銀事似麻。",
    "X66n1298_002:0740c20": "第十五",
    "X66n1298_002:0740c21": "千巖萬壑路頎欹。杉檜濛濛獨掩扉。斸藥童穿溪罅",
    "X66n1298_002:0740c22": "去。採花蜂冐燒煙歸。閑行放意尋流水。靜坐搘頥到",
    "X66n1298_002:0740c23": "落暉。長憶南泉好言語。如斯癡鈍者還稀(南泉有語云。學道之",
    "X66n1298_002:0740c24": "人。癡鈍者難得)。",
    "X66n1298_002:0741a01": "第十六",
    "X66n1298_002:0741a02": "一從冥目在穹冥。菌枕松床蘚嶂青。乳鹿暗行檉逕",
    "X66n1298_002:0741a03": "雪。瀑泉微濺石樓經。閑行不覺過天井。長嘯深能動",
    "X66n1298_002:0741a04": "岳靈。應恐無人知此意。非凡非聖獨醒醒。",
    "X66n1298_002:0741a05": "第十七",
    "X66n1298_002:0741a06": "慵刻芙蓉傳永漏。休誇麗藻鄙湯休。且為小囤盛紅",
    "X66n1298_002:0741a07": "栗。別有珍禽勝白鷗。拾栗遠尋深澗底。弄猿多在小",
    "X66n1298_002:0741a08": "峯頭。不能更出塵中也。百鍊剛為遶指柔。",
    "X66n1298_002:0741a09": "第十八",
    "X66n1298_002:0741a10": "業薪心火日燒煎。浪死虗生自古然。陸氏稱龍終妄",
    "X66n1298_002:0741a11": "矣。漢家得鹿更空焉。白衣居士深深說。青眼胡僧遠",
    "X66n1298_002:0741a12": "遠傳。剛地無人知此意。不堪惆悵落花前。",
    "X66n1298_002:0741a13": "第十九",
    "X66n1298_002:0741a14": "露滴紅蘭玉滿畦。閑拖象屣到峯西。但令心似蓮華",
    "X66n1298_002:0741a15": "潔。何必身將槁木齊。古壍細香紅樹老。半峯殘雪白",
    "X66n1298_002:0741a16": "猨啼。雖然不是桃花洞。春至桃花亦滿溪。",
    "X66n1298_002:0741a17": "第二十",
    "X66n1298_002:0741a18": "自休自了自安排。常願居山事偶諧。僧採樹衣臨絕",
    "X66n1298_002:0741a19": "壑(金華山出樹衣。僧多採為蔬菜。極美也)。狖爭山果落空堦。閑擔茶器",
    "X66n1298_002:0741a20": "緣青嶂。靜衲禪袍坐綠崖。虗作新詩反招隱。出來多",
    "X66n1298_002:0741a21": "與此心乖。",
    "X66n1298_002:0741a22": "第二十一",
    "X66n1298_002:0741a23": "石爐金鼎紅葉嫰。香閤茶棚綠巘齊。塢燒崩騰奔澗",
    "X66n1298_002:0741a24": "鼠。巖花狼藉鬬山鷄。蒙莊環外知音少。阮藉途窮旨",
    "X66n1298_002:0741b01": "趣低。應有世人來覓我。水重山疊幾層迷。",
    "X66n1298_002:0741b02": "第二十二",
    "X66n1298_002:0741b03": "自古浮華能幾幾。逝波終日去滔滔。漢王廢苑生秋",
    "X66n1298_002:0741b04": "艸。吳主荒宮入夜濤。滿屋黃金機不息。一頭白髮氣",
    "X66n1298_002:0741b05": "猶高。豈知物外金仙子。甘露天香滿毳袍。",
    "X66n1298_002:0741b06": "第二十三",
    "X66n1298_002:0741b07": "如愚何止直如絃。只合深藏碧嶂前。但見山中常有",
    "X66n1298_002:0741b08": "雪。不知世上是何年。野人愛向庵前笑。赤玃頻來衲",
    "X66n1298_002:0741b09": "畔眠。只者逍遙好知己。何須更問洞中天。",
    "X66n1298_002:0741b10": "第二十四",
    "X66n1298_002:0741b11": "支公放鶴情相似。范泰論交趣不同。有念盡為煩惱",
    "X66n1298_002:0741b12": "鎻。無機方稱水晶宮。香焚薝蔔諸峯曉。珠搯金剛萬",
    "X66n1298_002:0741b13": "象空。若問山資言不及。恒河沙劫用無窮。",
    "X66n1298_002:0741b14": "誌公和尚十四科頌",
    "X66n1298_002:0741b15": "菩提煩惱不二",
    "X66n1298_002:0741b16": "眾生不解修道。便欲斷除煩惱。煩惱本來空寂。將道",
    "X66n1298_002:0741b17": "更欲覓道。一念之心即是。何須別處尋討。大道曉在",
    "X66n1298_002:0741b18": "目前。迷倒愚人不了。佛性天真自然。亦無因緣修造。",
    "X66n1298_002:0741b19": "不識三毒虗假。妄執浮沈生老。昔時迷日為晚。今日",
    "X66n1298_002:0741b20": "始覺非早。",
    "X66n1298_002:0741b21": "持犯不二",
    "X66n1298_002:0741b22": "丈夫運用無礙。不為戒律所制。持犯本自無生。愚人",
    "X66n1298_002:0741b23": "被他禁繫。智者造作皆空。聲聞觸途為滯。大士肉眼",
    "X66n1298_002:0741b24": "圓通。二乘天眼有翳。空中妄執有無。不達色心無礙。",
    "X66n1298_002:0741c01": "菩薩與俗同居。清淨曾無染世。愚人貪著涅槃。智者",
    "X66n1298_002:0741c02": "生死實際。法性本無言說。緣起略為茲偈。百歲無智",
    "X66n1298_002:0741c03": "小兒。小兒有智百歲。",
    "X66n1298_002:0741c04": "佛與眾在不二",
    "X66n1298_002:0741c05": "眾生與佛無殊。大智不異於愚。何須向外求寶。身田",
    "X66n1298_002:0741c06": "自有明珠。正道邪道不二。了知凡聖同途。迷悟本無",
    "X66n1298_002:0741c07": "差別。涅槃生死一如。究竟攀緣空寂。惟求意想清虗。",
    "X66n1298_002:0741c08": "無有一法可得。翛然自入無餘。",
    "X66n1298_002:0741c09": "事理不二",
    "X66n1298_002:0741c10": "心王自在翛然。法性本無十纏。一切無非佛事。何須",
    "X66n1298_002:0741c11": "攝念坐禪。妄想本來空寂。不用斷除攀緣。智者無心",
    "X66n1298_002:0741c12": "可得。自然無爭無喧。不識無為大道。何時得證幽玄。",
    "X66n1298_002:0741c13": "佛與眾生一種。眾生即是世尊。凡夫妄生分別。無中",
    "X66n1298_002:0741c14": "執有迷奔。了達貪嗔空寂。何處不是真門。",
    "X66n1298_002:0741c15": "靜亂不二",
    "X66n1298_002:0741c16": "聲聞厭喧求靜。猶如棄麵求餅。餅即從來是麵。造作",
    "X66n1298_002:0741c17": "隨人百變。煩惱即是菩提。無心即是無境。生死不異",
    "X66n1298_002:0741c18": "涅槃。貪嗔如焰如影。智者無心求佛。愚人執邪執正。",
    "X66n1298_002:0741c19": "徒勞空過一生。不見如來妙頂。了達婬慾性空。鑊湯",
    "X66n1298_002:0741c20": "爐炭自冷。",
    "X66n1298_002:0741c21": "善惡不二",
    "X66n1298_002:0741c22": "我自身心快樂。翛然無善無惡。法身自在無方。觸目",
    "X66n1298_002:0741c23": "無非正覺。六塵本來空寂。凡夫妄生執著。涅槃生死",
    "X66n1298_002:0741c24": "平等。四海阿誰厚薄。無為大道自然。不用將心畫度。",
    "X66n1298_002:0742a01": "菩薩散誕虗通。所作常含妙覺。聲聞執法坐禪。如蠶",
    "X66n1298_002:0742a02": "吐絲自縛。法性本來圓明。病愈何須執藥。了知諸法",
    "X66n1298_002:0742a03": "平等。翛然清虗快樂。",
    "X66n1298_002:0742a04": "色空不二",
    "X66n1298_002:0742a05": "法性本無青黃。眾生謾造文章。吾我說他止觀。自意",
    "X66n1298_002:0742a06": "擾擾顛狂。不識圓通妙理。何時得會真常。自疾不能",
    "X66n1298_002:0742a07": "治療。却教他人藥方。外看將為是善。心內猶若犲狼。",
    "X66n1298_002:0742a08": "愚人畏其地獄。智者不樂天堂。對境心常不起。舉足",
    "X66n1298_002:0742a09": "皆是道塲。佛與眾生不二。眾生自作分張。若欲除却",
    "X66n1298_002:0742a10": "三毒。迢迢不離災殃。智者知心是佛。愚人樂往西方。",
    "X66n1298_002:0742a11": "生死不二",
    "X66n1298_002:0742a12": "世間諸法如幻。生死猶若雷電。法身自在圓通。出入",
    "X66n1298_002:0742a13": "山河無間。顛倒妄想本空。般若無迷無亂。三毒本自",
    "X66n1298_002:0742a14": "解脫。何須攝念禪觀。只為愚人不了。從他戒律決斷。",
    "X66n1298_002:0742a15": "不識寂滅真如。何時得登彼岸。智者無惡可斷。運用",
    "X66n1298_002:0742a16": "隨心合散。法性本來空寂。不為生死所絆。若欲斷除",
    "X66n1298_002:0742a17": "煩惱。此是無明癡漢。煩惱即是菩提。何用別求禪觀。",
    "X66n1298_002:0742a18": "實際無佛無魔。心體無形無段。",
    "X66n1298_002:0742a19": "斷除不二",
    "X66n1298_002:0742a20": "丈夫運用堂堂。逍遙自在無妨。一切不能為害。堅固",
    "X66n1298_002:0742a21": "猶若金剛。不著二邊中道。翛然非斷非常。五欲貪嗔",
    "X66n1298_002:0742a22": "是佛。地獄不異天堂。愚人妄生分別。流浪生死猖狂。",
    "X66n1298_002:0742a23": "智者達色無礙。聲聞無不恛惶。法性本無瑕翳。眾生",
    "X66n1298_002:0742a24": "妄執青黃。如來引接迷愚。或說地獄天堂。彌勒身中",
    "X66n1298_002:0742b01": "自有。何須別處思量。棄却真如佛像。此人即是顛狂。",
    "X66n1298_002:0742b02": "聲聞心中不了。唯只趂逐言章。言章本非真道。轉加",
    "X66n1298_002:0742b03": "鬬爭剛強。心裏蚖蛇蝮蝎。螫著便即遭傷。不解文中",
    "X66n1298_002:0742b04": "取義。何時得會真常。死入無間地獄。神識枉受災殃。",
    "X66n1298_002:0742b05": "真俗不二",
    "X66n1298_002:0742b06": "法師說法極好。心中不離煩惱。口談文字化他。轉更",
    "X66n1298_002:0742b07": "增他生老。真妄本來不二。凡夫棄妄覓道。四眾雲集",
    "X66n1298_002:0742b08": "聽講。高坐論義浩浩。南坐北坐相爭。四眾為言為好。",
    "X66n1298_002:0742b09": "雖然口談甘露。心裏尋常枯燥。自己元無一錢。日夜",
    "X66n1298_002:0742b10": "數他珍寶。恰似無智愚人。棄却真金檐艸。心中三毒",
    "X66n1298_002:0742b11": "不捨。未審何時得道。",
    "X66n1298_002:0742b12": "解縛不二",
    "X66n1298_002:0742b13": "律師持律自縛。自縛亦能縛他。外作威儀恬靜。心內",
    "X66n1298_002:0742b14": "恰似洪波。不駕生死船筏。如何度得愛河。不解真宗",
    "X66n1298_002:0742b15": "正理。邪見言辭繁多。有二比丘犯律。便却往問優波。",
    "X66n1298_002:0742b16": "優波依律說罪。轉增比丘網羅。方丈室中居士。維摩",
    "X66n1298_002:0742b17": "便即來呵。優波默然無對。淨名說法無過。而彼戒性",
    "X66n1298_002:0742b18": "如空。不在內外娑婆。勸除生滅不肯。忽悟還同釋迦。",
    "X66n1298_002:0742b19": "境照不二",
    "X66n1298_002:0742b20": "禪師體離無明。煩惱從何處生。地獄天堂一相。涅槃",
    "X66n1298_002:0742b21": "生死空名。亦無貪嗔可斷。亦無佛道可成。眾生與佛",
    "X66n1298_002:0742b22": "平等。自然聖智惺惺。不為六塵所染。句句獨契無生。",
    "X66n1298_002:0742b23": "正覺一念玄解。三世坦然皆平。非法非律自制。翛然",
    "X66n1298_002:0742b24": "真入圓成。絕此四句百非。如空無作無依。",
    "X66n1298_002:0742c01": "運用無礙",
    "X66n1298_002:0742c02": "我今滔滔自在。不羨公王卿宰。四時猶若金剛。苦樂",
    "X66n1298_002:0742c03": "心常不改。法寶喻於須彌。智慧廣於江海。不為八風",
    "X66n1298_002:0742c04": "所牽。亦無精進懈怠。任性浮沈若顛。散誕縱橫自在。",
    "X66n1298_002:0742c05": "遮莫刀劒臨頭。我自安然不釆。",
    "X66n1298_002:0742c06": "迷悟不二",
    "X66n1298_002:0742c07": "迷時以空為色。悟即以色為空。迷悟本無差別。色空",
    "X66n1298_002:0742c08": "究竟還同。愚人喚南作北。智者達無西東。欲覓如來",
    "X66n1298_002:0742c09": "妙理。常在一念之中。陽燄本非其水。渴鹿狂趂忩忩。",
    "X66n1298_002:0742c10": "自身虗假不實。將空更欲覓空。世人迷倒至甚。如犬",
    "X66n1298_002:0742c11": "吠雷叿叿。",
    "X66n1298_002:0742c12": "騰騰和尚了元歌",
    "X66n1298_002:0742c13": "修道。道無可修。問法。法無可問。迷人不了色空。悟者",
    "X66n1298_002:0742c14": "本無逆順。八萬四千法門。至理不離方寸。識取自家",
    "X66n1298_002:0742c15": "城郭。莫謾尋他鄉郡。不用廣學多門。不在辯才聦俊。",
    "X66n1298_002:0742c16": "不知月之大小。不管歲之餘[門@壬]。煩惱即是菩提。淨華",
    "X66n1298_002:0742c17": "生於泥糞。人來問我若為。不能共伊談論。寅朝用粥",
    "X66n1298_002:0742c18": "充饑。齋時更飱一頭。今日任運騰騰。明日騰騰任運。",
    "X66n1298_002:0742c19": "心中了了總知。且恁半癡半鈍。",
    "X66n1298_002:0742c20": "石頭和尚艸庵歌",
    "X66n1298_002:0742c21": "吾結艸庵無寶貝。飯了從容圖睡快。成時初見茅艸",
    "X66n1298_002:0742c22": "新。破後還將茅艸蓋。住庵人。鎮常在。不屬中間與內",
    "X66n1298_002:0742c23": "外。世人住處我不住。世人愛處我不愛。庵雖小。含法",
    "X66n1298_002:0742c24": "界。方丈老人相體解。上乘菩薩信無疑。中下聞之必",
    "X66n1298_002:0743a01": "生怪。問此庵。壞不壞。壞與不壞主元在。不居南北與",
    "X66n1298_002:0743a02": "東西。基上堅牢以為最。青松下。明窻內。玉殿朱樓未",
    "X66n1298_002:0743a03": "為對。納帔幪頭萬事休。此時山僧都不會。住此庵。休",
    "X66n1298_002:0743a04": "作解。誰誇鋪席圖人買。迴光返照便歸來。廓達靈根",
    "X66n1298_002:0743a05": "非向背。遇祖師。親訓誨。結艸為庵莫生退。百年拋却",
    "X66n1298_002:0743a06": "在縱橫。擺手便行且無罪。千種言。萬般解。只要教君",
    "X66n1298_002:0743a07": "長不昧。欲識庵中不死人。豈離而今遮皮袋。",
    "X66n1298_002:0743a08": "石頭和尚參同契(瑯瑘覺禪師科)",
    "X66n1298_002:0743a09": "將釋參同契。大科分為四段。",
    "X66n1298_002:0743a10": "第一標題述序以示端由",
    "X66n1298_002:0743a11": "竺土大僊心。東西密相付。人根有利鈍。道無南北祖。",
    "X66n1298_002:0743a12": "第二方便建立不離真源(分為七段)",
    "X66n1298_002:0743a13": "第一明真源本覺不迷理(有四句。從靈源明至亦非語)",
    "X66n1298_002:0743a14": "靈源明皎潔。枝派闇流注。執事元是迷。契理亦非悟。",
    "X66n1298_002:0743a15": "第二根境無住(有四句。從門門一切至依位住)",
    "X66n1298_002:0743a16": "門門一切境。迴互不迴互。迴而更相涉。不爾依位住。",
    "X66n1298_002:0743a17": "第三色聲無礙(有四句。從色本至清濁句)",
    "X66n1298_002:0743a18": "色本殊質像。聲元異樂苦。暗合上中言。明明清濁句。",
    "X66n1298_002:0743a19": "第四四大無塵(有四句。從四大性至堅固)",
    "X66n1298_002:0743a20": "四大性自復。如子得其母。火熱風動搖。水濕地堅固。",
    "X66n1298_002:0743a21": "第五十二處依真建立(有六句。從眼色至其語)",
    "X66n1298_002:0743a22": "眼色耳音聲。鼻香舌醎醋。然於一一法。依根葉分布。",
    "X66n1298_002:0743a23": "本末須歸宗。尊卑用其語。",
    "X66n1298_002:0743a24": "第六不滯有無(有六句。從當明至前後步)",
    "X66n1298_002:0743b01": "當明中有暗。勿以暗相遇。當暗中有明。勿以明相覩。",
    "X66n1298_002:0743b02": "明暗各相對。比如前後步。",
    "X66n1298_002:0743b03": "第七萬法無差真心獨露(有四句。從萬物至箭鋒拄)",
    "X66n1298_002:0743b04": "萬物自有功。當言用及處。事存函蓋合。理應箭鋒拄。",
    "X66n1298_002:0743b05": "第三明因會果方顯極談(一段二句)",
    "X66n1298_002:0743b06": "承言須會宗。勿自立規矩。",
    "X66n1298_002:0743b07": "第四勸進初學意在流通(二段六句)",
    "X66n1298_002:0743b08": "觸目不會道。運足焉知路。進步非遠近。迷隔山河爾。",
    "X66n1298_002:0743b09": "謹白參玄人。光陰莫虗度。",
    "X66n1298_002:0743b10": "蘇溪和尚(即五洩小師也)牧護歌",
    "X66n1298_002:0743b11": "聽說衲僧牧護。任運逍遙無住。一條百納缾盂。便是",
    "X66n1298_002:0743b12": "生涯調度。為求至理參尋。不憚寒暑辛苦。還曾四海",
    "X66n1298_002:0743b13": "周游。山水風雲滿肚。內除戒律精嚴。不學威儀行步。",
    "X66n1298_002:0743b14": "三乘笑我無能。我笑三乘謾做。智人權立階梯。大道",
    "X66n1298_002:0743b15": "本無迷悟。達者不假修治。不在能言能語。披麻目視",
    "X66n1298_002:0743b16": "雲霄。遮莫王侯不顧。道人本體如然。不是知佛去處。",
    "X66n1298_002:0743b17": "生也猶如著衫。死也還同脫袴。生死無喜無憂。八風",
    "X66n1298_002:0743b18": "豈能驚怖。外相猶似癡人。肚裏非常峭措。活計雖無",
    "X66n1298_002:0743b19": "一錢。敢與君王鬬富。愚人擺手憎嫌。智者點頭相許。",
    "X66n1298_002:0743b20": "那知傀儡牽抽。歌舞盡由行主。一言為報諸人。打破",
    "X66n1298_002:0743b21": "畫缾歸去。",
    "X66n1298_002:0743b22": "樂普和尚浮漚歌",
    "X66n1298_002:0743b23": "雲天雨落庭中水。水上漂漂見漚起。前者已滅後者",
    "X66n1298_002:0743b24": "生。前後相續無窮已。本因雨滴水成漚。還緣風激漚",
    "X66n1298_002:0743c01": "歸水。不知漚水性無殊。隨他轉變將為異。外明瑩。內",
    "X66n1298_002:0743c02": "含虗。內外玲瓏若寶珠。正在澄波看似有。及乎動著",
    "X66n1298_002:0743c03": "又如無。有無動靜事難明。無相之中有相形。只知漚",
    "X66n1298_002:0743c04": "向水中出。豈知水亦從漚生。權將漚水類余身。五蘊",
    "X66n1298_002:0743c05": "虗攢假立人。解達蘊空漚不實。方能明見本來真。",
    "X66n1298_002:0743c06": "丹霞和尚翫珠吟二首",
    "X66n1298_002:0743c07": "般若靈珠妙難測。法性海中親認得。隱顯常遊五蘊",
    "X66n1298_002:0743c08": "中。內外光明大神力。此珠非大亦非小。晝夜光明皆",
    "X66n1298_002:0743c09": "悉照。覓時無物又無蹤。起坐相隨常了了。黃帝曾遊",
    "X66n1298_002:0743c10": "於赤水。爭聽爭求都不遂。罔象無心却得珠。能見能",
    "X66n1298_002:0743c11": "聞是虗偽。吾師權指喻摩尼。釆人無數溺春池。爭拈",
    "X66n1298_002:0743c12": "瓦礫將為寶。智者安然而得之。森羅萬象光中現。體",
    "X66n1298_002:0743c13": "用如如轉非轉。萬機消遣寸心中。一切時中巧方便。",
    "X66n1298_002:0743c14": "燒六賊。爍眾魔。能摧我山竭愛河。龍女靈山親獻佛。",
    "X66n1298_002:0743c15": "貧兒衣下幾蹉跎。亦名性。亦名心。非性非心超古今。",
    "X66n1298_002:0743c16": "全體明時明不得。權時題作翫珠吟。",
    "X66n1298_002:0743c17": "其二",
    "X66n1298_002:0743c18": "識得衣中寶。無明醉自醒。百骸俱潰散。一物鎮長靈。",
    "X66n1298_002:0743c19": "知境渾非體。神珠不定形。悟則三身佛。迷疑萬卷經。",
    "X66n1298_002:0743c20": "在心心可測。歷耳耳難聽。罔象光天地。玄泉出杳冥。",
    "X66n1298_002:0743c21": "本剛非鍛鍊。元淨莫澄渟。盤泊輪朝日。玲瓏映曉星。",
    "X66n1298_002:0743c22": "瑞光流不滅。真氣觸還生。鑒照崆峒寂。羅籠法界明。",
    "X66n1298_002:0743c23": "挫凡功不滅。超聖果非盈。龍女心親獻。蛇王口自呈。",
    "X66n1298_002:0743c24": "護鵝人却活。黃雀意猶輕。解語非關舌。能言不是聲。",
    "X66n1298_002:0744a01": "絕邊彌汗漫。無際等空平。演教非為說。聞名勿認名。",
    "X66n1298_002:0744a02": "兩邊俱莫立。中道不須行。見月休觀指。還家罷問程。",
    "X66n1298_002:0744a03": "識心心則佛。何佛更堪成。",
    "X66n1298_002:0744a04": "道吾和尚樂道歌",
    "X66n1298_002:0744a05": "樂道山僧縱性多。天迴地轉任從他。閑臥孤峯無伴",
    "X66n1298_002:0744a06": "侶。獨唱無生一曲歌。無生歌。出世樂。堪笑時人和不",
    "X66n1298_002:0744a07": "著。暢情樂道過殘生。張三李四渾忘却。大丈夫。須氣",
    "X66n1298_002:0744a08": "槩。莫順人情莫妨礙。汝言順即是菩提。我謂從來自",
    "X66n1298_002:0744a09": "相背。有時憨。有時癡。非我途中爭得知。特達一生常",
    "X66n1298_002:0744a10": "任運。野客無鄉可得歸。今日山僧只遮是。元本山僧",
    "X66n1298_002:0744a11": "更若為。探祖機。空王子。體似浮雲沒隈倚。自古長披",
    "X66n1298_002:0744a12": "一衲衣。曾經幾度遭寒暑。不是真。不是偽。打皷樂神",
    "X66n1298_002:0744a13": "施拜跪。明明一道漢江雲。青山淥水不相似。稟性成。",
    "X66n1298_002:0744a14": "無揩改。結角羅紋不相礙。或運慈悲喜捨心。或即逢",
    "X66n1298_002:0744a15": "人以棒闓。慈悲恩愛落牽纏。棒打教伊破恩愛。報乎",
    "X66n1298_002:0744a16": "月下旅中人。若有恩情吾為改。",
    "X66n1298_002:0744a17": "傅大士心王銘",
    "X66n1298_002:0744a18": "觀心空王。玄妙難測。無形無相。有大神力。能滅千災。",
    "X66n1298_002:0744a19": "成就萬德。體性雖空。能施法則。觀之無形。呼之有聲。",
    "X66n1298_002:0744a20": "為大法將。心戒傳經。水中鹽味。色裏膠清。決定是有。",
    "X66n1298_002:0744a21": "不見其形。心王亦爾。身內居停。面門出入。應物隨情。",
    "X66n1298_002:0744a22": "自在無礙。所作皆成。了本識心。識心見佛。是心是佛。",
    "X66n1298_002:0744a23": "是佛是心。念念佛心。佛心念佛。欲得早成。戒心自律。",
    "X66n1298_002:0744a24": "淨律淨心。心即是佛。除此心王。更無別佛。欲求成佛。",
    "X66n1298_002:0744b01": "莫染一物。心性雖空。貪嗔體實。入此法門。端坐成佛。",
    "X66n1298_002:0744b02": "到彼岸已。得波羅蜜。慕道真士。自觀自心。知佛在內。",
    "X66n1298_002:0744b03": "不向外尋。即心即佛。即佛即心。心明識佛。曉了識心。",
    "X66n1298_002:0744b04": "離心非佛。離佛非心。非佛莫測。無所堪任。執空滯寂。",
    "X66n1298_002:0744b05": "於此漂沈。諸佛菩薩。非此安心。明心大士。悟此玄音。",
    "X66n1298_002:0744b06": "身心性妙。用無更改。是故智者。放心自在。莫言心王。",
    "X66n1298_002:0744b07": "空無體性。能使色身。作邪作正。非有非無。隱顯不定。",
    "X66n1298_002:0744b08": "心性雖空。能凡能聖。是故相勸。好自防慎。剎那造作。",
    "X66n1298_002:0744b09": "還復漂沈。清淨心智。如世黃金。般若法藏。並在身心。",
    "X66n1298_002:0744b10": "無為法寶。非淺非深。諸佛菩薩。了此本心。有緣遇者。",
    "X66n1298_002:0744b11": "非去來今。",
    "X66n1298_002:0744b12": "南嶽懶瓚和尚歌",
    "X66n1298_002:0744b13": "兀然無事無改換。無事何須論一段。直心無散亂。他",
    "X66n1298_002:0744b14": "事不須斷。過去已過去。未來猶莫筭。兀然無事坐。何",
    "X66n1298_002:0744b15": "曾有人喚。向外覔功夫。總是癡頑漢。糧不畜一粒。逢",
    "X66n1298_002:0744b16": "飯但知嗎(陟立切)。世間多事人。相趂渾不及。我不樂生",
    "X66n1298_002:0744b17": "天。亦不愛福田。饑來喫飯。困來即眠。愚人笑我。智乃",
    "X66n1298_002:0744b18": "知焉。不是癡鈍。本體如然。要去即去。要住即住。身披",
    "X66n1298_002:0744b19": "一破衲。脚著孃生袴。多言復多語。由來反相誤。若欲",
    "X66n1298_002:0744b20": "度眾生。無過且自度。莫謾求真佛。真佛不可見。妙性",
    "X66n1298_002:0744b21": "及靈臺。何曾受薰鍊。心是無事心。面是孃生面。劫石",
    "X66n1298_002:0744b22": "可移動。箇中無改變。無事本無事。何須讀文字。削除",
    "X66n1298_002:0744b23": "人我本。冥合箇中意。種種勞筋骨。不如林下睡兀兀。",
    "X66n1298_002:0744b24": "舉頭見日高。乞飯從頭[打-丁+聿]。將功用功。展轉冥蒙。取即",
    "X66n1298_002:0744c01": "不得。不取自通。吾有一言。絕慮亡緣。巧說不得。只用",
    "X66n1298_002:0744c02": "心傳。更有一語。無過直與。細如毫末。大無方所。本自",
    "X66n1298_002:0744c03": "圓成。不勞機杼。世事悠悠。不如山丘。青松蔽日。碧澗",
    "X66n1298_002:0744c04": "長流。山雲當幕。夜月為鈎。臥藤蘿下。塊石枕頭。不朝",
    "X66n1298_002:0744c05": "天子。豈羨王侯。生死無慮。更復何憂。水月無形。我常",
    "X66n1298_002:0744c06": "只寧。萬法皆爾。本自無生。兀然無事坐。春來艸自青。",
    "X66n1298_002:0744c07": "香嚴襲燈大師智閑頌(一十九首)",
    "X66n1298_002:0744c08": "授指",
    "X66n1298_002:0744c09": "古人骨。多靈異。賢子孫。密安置。此一門。成孝義。人未",
    "X66n1298_002:0744c10": "達。莫差池。須志固。遣狐疑。得安靜。不傾危。向即遠。求",
    "X66n1298_002:0744c11": "即離。取即急。失即遲。無計校。忘覺知。濁流識。今古偽。",
    "X66n1298_002:0744c12": "一剎那。通變異。嵯峩山。石火氣。內裏發。焚巔[山/累]。無遮",
    "X66n1298_002:0744c13": "欄。燒海底。法網疎。靈燄細。六月臥。去衣被。葢不得。無",
    "X66n1298_002:0744c14": "假偽。達道人。唱祖意。我師宗。古來諱。唯此人。善安置。",
    "X66n1298_002:0744c15": "足法財。具慙愧。不虗施。用處諦。有人問。少呵氣。更審",
    "X66n1298_002:0744c16": "來。說米貴。",
    "X66n1298_002:0744c17": "最後語",
    "X66n1298_002:0744c18": "有一語。全規矩。休思惟。不自許。路逢達道人。揚眉省",
    "X66n1298_002:0744c19": "來處。蹋不著。多疑慮。却思看。帶伴侶。一生參學事無",
    "X66n1298_002:0744c20": "成。殷勤抱得旃檀樹。",
    "X66n1298_002:0744c21": "暢玄與崔大夫",
    "X66n1298_002:0744c22": "達人多隱顯。不定露形儀。語下不遺迹。密密潛護持。",
    "X66n1298_002:0744c23": "動容揚古路。明妙乃方知。應物但施設。莫道不思議。",
    "X66n1298_002:0744c24": "達道場與城陰行者",
    "X66n1298_002:0745a01": "理奧絕思量。根尋徑路長。因茲知隔闊。無那被封疆。",
    "X66n1298_002:0745a02": "人生須特達。起坐覺馨香。清淨如來子。安然坐道場。",
    "X66n1298_002:0745a03": "與薛判官",
    "X66n1298_002:0745a04": "一滴滴水。一燄燄火。飲水人醉。向火人老。不飲不向。",
    "X66n1298_002:0745a05": "無復安臥。失却弓箭。蹋却射垛。若人要知。先去鉤錐。",
    "X66n1298_002:0745a06": "人須問我是阿誰。快道快道。",
    "X66n1298_002:0745a07": "與臨濡縣行者",
    "X66n1298_002:0745a08": "丈夫咄哉。久被塵埋。我因今日。得入山來。揚眉示我。",
    "X66n1298_002:0745a09": "因茲眼開。老僧手風。書處龍鍾。語下有意。的出煩籠。",
    "X66n1298_002:0745a10": "顯旨",
    "X66n1298_002:0745a11": "思遠神儀奧。精虗履踐通。見聞離影像。密際語前蹤。",
    "X66n1298_002:0745a12": "得意塵中妙。投機露道容。藏明照驚覺。肯可達真宗。",
    "X66n1298_002:0745a13": "三句後意",
    "X66n1298_002:0745a14": "書出語多虗。虗中帶有無。却向書前會。放却意中珠。",
    "X66n1298_002:0745a15": "答鄭郎中問(二首)",
    "X66n1298_002:0745a16": "語中埋迹。聲前露容。即時妙會。古人同風。響應機宜。",
    "X66n1298_002:0745a17": "無自他宗。呵起駭蠎。奮迅成龍。",
    "X66n1298_002:0745a18": "語裏埋筋骨。音聲染道容。即時才妙會。拍手趂乖龍。",
    "X66n1298_002:0745a19": "譚道",
    "X66n1298_002:0745a20": "的的無兼帶。獨運何依賴。路逢達道人。莫將語默對。",
    "X66n1298_002:0745a21": "與學人玄機",
    "X66n1298_002:0745a22": "妙旨迅速。言說來遲。才隨語會。迷却神機。揚眉當問。",
    "X66n1298_002:0745a23": "對面熈怡。是何境界。同道方知。",
    "X66n1298_002:0745a24": "明道",
    "X66n1298_002:0745b01": "思思似有蹤。明明不知處。借問示宗賓。徐徐暗迴顧。",
    "X66n1298_002:0745b02": "玄旨",
    "X66n1298_002:0745b03": "去去無標的。來來只麼來。有人相借問。不語笑咍咍。",
    "X66n1298_002:0745b04": "與鄧州行者",
    "X66n1298_002:0745b05": "林下覺身愚。緣不帶心珠。開口無言說。筆頭無可書。",
    "X66n1298_002:0745b06": "人問香嚴旨。莫道在山居。",
    "X66n1298_002:0745b07": "三跳後",
    "X66n1298_002:0745b08": "三門前合掌。兩廊下行道。中庭上作舞。後門外搖頭。",
    "X66n1298_002:0745b09": "上根",
    "X66n1298_002:0745b10": "咄哉莫錯。頓爾無覺。空處發言。龍驚一著。小語呼召。",
    "X66n1298_002:0745b11": "妙絕名邈。巍巍道流。無可披剝。",
    "X66n1298_002:0745b12": "破法身見",
    "X66n1298_002:0745b13": "向上無父孃。向下無男女。獨自一箇身。切須了却去。",
    "X66n1298_002:0745b14": "聞我有此言。人人競來取。對他一句子。不話無言語。",
    "X66n1298_002:0745b15": "獨脚",
    "X66n1298_002:0745b16": "子啐母啄。子覺無穀。母子俱亡。應緣不錯。同道唱和。",
    "X66n1298_002:0745b17": "妙云獨脚。",
    "X66n1298_002:0745b18": "南嶽惟勁禪師覺地頌一首(七言)",
    "X66n1298_002:0745b19": "略明覺地名同異。起復初終互換生。性海首建增名",
    "X66n1298_002:0745b20": "號。妙覺還依性覺明。體覺俱含於明妙。明覺妙覺並",
    "X66n1298_002:0745b21": "雙行。妙覺覺妙元明體。全成無漏一真精。明覺覺明",
    "X66n1298_002:0745b22": "明所了。或因了相失元明。明妙二覺宗體覺。體覺性",
    "X66n1298_002:0745b23": "覺二同明。湛覺圓圓無增減。此中無佛與眾生。不覺",
    "X66n1298_002:0745b24": "始終非了了。不聞迷悟豈惺惺。是稱心地如來藏。亦",
    "X66n1298_002:0745c01": "無覺照及無生。非生非滅真如海。湛然常住名無名。",
    "X66n1298_002:0745c02": "太虗未覺生霞點。豈聞微塵有漏聲。空漚匪離於覺",
    "X66n1298_002:0745c03": "海。動寂元是一真明。覺明體爾含靈燄。覺明逐燄致",
    "X66n1298_002:0745c04": "虧盈。差之不返名無覺。會之復本始覺生。本覺由因",
    "X66n1298_002:0745c05": "始覺生。正覺還依合覺明。由地二種成差互。遂令渾",
    "X66n1298_002:0745c06": "作賴邪名。具含染淨雙歧路。覺明含處異途萌。性起",
    "X66n1298_002:0745c07": "無生不動智。不離覺體本圓成。性起轉覺翻生所。遂",
    "X66n1298_002:0745c08": "令有漏墮迷盲。無明因愛相滋潤。名色根本漸次生。",
    "X66n1298_002:0745c09": "七識轉處蒙圓鏡。五六生時蔽覺明。觸受有取相依",
    "X66n1298_002:0745c10": "起。生老病死繼續行。業識茫茫沒苦海。狥流浩浩遂",
    "X66n1298_002:0745c11": "飄雲。大聖慈悲興救濟。一身用處出三身。智身由從",
    "X66n1298_002:0745c12": "法身起。行身還約智身生。智行二身融無二。還歸一",
    "X66n1298_002:0745c13": "體本來平。萬有齊含真海印。一心普現總圓明。湛光",
    "X66n1298_002:0745c14": "燄燄何依止。空性蕩蕩無所停。處處示生無生相。處",
    "X66n1298_002:0745c15": "處示滅無滅形。珠鏡頓印無來往。浮雲聚散勿常程。",
    "X66n1298_002:0745c16": "出沒任真同水月。應緣如響化群情。眾生性地元無",
    "X66n1298_002:0745c17": "染。只緣浮妄翳真精。不了五陰如空聚。豈知四大若",
    "X66n1298_002:0745c18": "乾城。我慢癡山高屹屹。無明欲海杳溟溟。每逐旃陀",
    "X66n1298_002:0745c19": "憍誑友。常隨猛獸作悲鳴。自性轉識翻為幻。自心幻",
    "X66n1298_002:0745c20": "境自心驚。了此幻性同陽燄。空花識浪復圓成。太虗",
    "X66n1298_002:0745c21": "忽覺浮雲散。始覺虗空本自清。今古湛然常皎瑩。不",
    "X66n1298_002:0745c22": "得古今凡聖名。",
    "X66n1298_002:0745c23": "僧亡名息心銘",
    "X66n1298_002:0745c24": "法界有如意寶人焉。久緘其身。銘其膺曰。古之攝心",
    "X66n1298_002:0746a01": "人也。戒之哉。戒之哉。無多慮。無多知。多知多事不如",
    "X66n1298_002:0746a02": "息意。多慮多失不如守一。慮多志散。知多心亂。心亂",
    "X66n1298_002:0746a03": "生惱。志散妨道。勿謂何傷。其苦攸長。勿言何畏。其禍",
    "X66n1298_002:0746a04": "鼎沸。滴水不停。四海將盈。纖塵不拂。五嶽將成。防末",
    "X66n1298_002:0746a05": "在本。雖小不輕。關爾七竅。閉爾六情。莫視於色。莫聽",
    "X66n1298_002:0746a06": "於聲。聞聲者聾。見色者盲。一文一藝。空中小蚋。一伎",
    "X66n1298_002:0746a07": "一能。日下孤燈。英賢才藝。是為愚蔽。捨棄淳朴。耽溺",
    "X66n1298_002:0746a08": "淫麗。識馬易奔。心猿難制。神既勞役。形必損斃。邪行",
    "X66n1298_002:0746a09": "終迷。修途永泥。莫貴才能。日益惛瞢。誇拙羨巧。其德",
    "X66n1298_002:0746a10": "不弘。名厚行薄。其高速崩。內懷憍伐。外致怨憎。或談",
    "X66n1298_002:0746a11": "於口。或書於手。邀人令譽。亦孔之醜。凡謂之吉。聖謂",
    "X66n1298_002:0746a12": "之咎。賞翫暫時。悲哀長久。畏影畏迹。逾遠逾極。端坐",
    "X66n1298_002:0746a13": "樹陰。跡滅影沈。厭生患老。隨思隨造。心想若滅。生死",
    "X66n1298_002:0746a14": "長絕。不死不生。無相無名。一道虗寂。萬物齊平。何貴",
    "X66n1298_002:0746a15": "何賤。何辱何榮。何勝何劣。何重何輕。澄天愧淨。皎日",
    "X66n1298_002:0746a16": "慙明。安夫岱嶺。同彼金城。敬貽賢哲。斯道利貞。",
    "X66n1298_002:0746a17": "雲頂山德敷禪師詩(一十首)",
    "X66n1298_002:0746a18": "語默難測",
    "X66n1298_002:0746a19": "默坐冥然聖莫知。縱言無物比方伊。木人把板雲中",
    "X66n1298_002:0746a20": "拍。石女含笙水底吹。若道不聞渠未曉。欲尋其響你",
    "X66n1298_002:0746a21": "還疑。教君唱和君須和。休問宮商竹與絲。",
    "X66n1298_002:0746a22": "祖教逈異",
    "X66n1298_002:0746a23": "祖意逈然傳一句。教中廣布列三乘。淨名倒岳雷聲",
    "X66n1298_002:0746a24": "吼。鶖子孤潭月影澄。廛市賣魚忘進趣。巖間飼虎望",
    "X66n1298_002:0746b01": "超昇。雖知同體權方便。也似炎天日裏燈。",
    "X66n1298_002:0746b02": "學難得妙",
    "X66n1298_002:0746b03": "棲心學道數如塵。認得曹谿有幾人。若使聖凡無罣",
    "X66n1298_002:0746b04": "礙。便應塼瓦是修真。瞥然一念邪思起。已屬多生放",
    "X66n1298_002:0746b05": "逸因。不遇祖師親的旨。臨機開口卒難陳。",
    "X66n1298_002:0746b06": "祇對不得",
    "X66n1298_002:0746b07": "莫誇祇對句分明。執句尋言誤殺卿。祇合文殊便是",
    "X66n1298_002:0746b08": "道。虧他居士杳無聲。見人須棄敲門物。知路仍忘堠",
    "X66n1298_002:0746b09": "子名。儻若不疑言會盡。何妨默默過浮生。",
    "X66n1298_002:0746b10": "事無指的",
    "X66n1298_002:0746b11": "不居南北與東西。上下虗空豈可齊。現小毛頭猶道",
    "X66n1298_002:0746b12": "廣。變長天外尚嫌低。頓乾四海紅塵起。能竭三塗黑",
    "X66n1298_002:0746b13": "業迷。如此萬般皆屬壞。更須前進問曹谿。",
    "X66n1298_002:0746b14": "自樂僻執",
    "X66n1298_002:0746b15": "一生僻執不風流。懶出松門數十秋。合掌有時慵問",
    "X66n1298_002:0746b16": "佛。折腰誰肯謁王侯。電光夢世非堅久。欲火蒼生早",
    "X66n1298_002:0746b17": "晚休。自蘊本來靈覺性。不能暫使挂心頭。",
    "X66n1298_002:0746b18": "須知起倒",
    "X66n1298_002:0746b19": "問答須教知起倒。龍頭虵尾自欺謾。如王秉劒由王",
    "X66n1298_002:0746b20": "意。似鏡當臺待鏡觀。眨眼參差千里隔。低頭思慮萬",
    "X66n1298_002:0746b21": "重關。若於此道爭深見。何啻前程作野犴。",
    "X66n1298_002:0746b22": "言行相扶",
    "X66n1298_002:0746b23": "言行相符不易行。如烏如兔兩光明。寧關晝夜精勤",
    "X66n1298_002:0746b24": "得。豈是貪嗔懈怠生。菩薩尚猶難說到。聲聞焉敢擬",
    "X66n1298_002:0746c01": "論評。然無地位長閑坐。誰料龍神來捧迎。",
    "X66n1298_002:0746c02": "一句子玄",
    "X66n1298_002:0746c03": "一句子玄不可會。颯然會了柰渠何。非唯世事成無",
    "X66n1298_002:0746c04": "事。祖教心魔是佛魔。貧子喻中親指的。獻珠偈裏顯",
    "X66n1298_002:0746c05": "張羅。空門有路平兼廣。痛切相招誰肯過。",
    "X66n1298_002:0746c06": "古今大意",
    "X66n1298_002:0746c07": "古今以拂示東南。大意幽微豈易參。動指搖頭元是",
    "X66n1298_002:0746c08": "一。斜眸拊掌固非三。道吾舞笏同人會。石鞏彎弓作",
    "X66n1298_002:0746c09": "者諳。此道若無師印授。欲將何見語玄談。",
    "X66n1298_002:0746c10": "歸宗至真禪師智常頌一首",
    "X66n1298_002:0746c11": "歸宗事理絕。日輪正當午。自在如師子。不與物依怙。",
    "X66n1298_002:0746c12": "獨步四山頂。優游三大路。欠去飛禽墜。嚬呻眾邪怖。",
    "X66n1298_002:0746c13": "機豎箭易及。影沒手難覆。施張若工伎。裁剪如尺度。",
    "X66n1298_002:0746c14": "巧鏤萬般名。歸宗還似土。語默音聲絕。旨妙情難措。",
    "X66n1298_002:0746c15": "棄箇眼還聾。取箇耳還[鼓/耳]。一鏃破三關。分明箭後路。",
    "X66n1298_002:0746c16": "可憐大丈夫。先天為心祖。",
    "X66n1298_002:0746c17": "筠州九峯詮和尚山居詩(先在廬山棲賢禪寺)",
    "X66n1298_002:0746c18": "第一",
    "X66n1298_002:0746c19": "真源如寂靜。靜極即光輝。雲散孤峯出。山高眾岫歸。",
    "X66n1298_002:0746c20": "野花開蘚徑。芳樹隱柴扉。却指冲虗處。松風動翠微。",
    "X66n1298_002:0746c21": "第二",
    "X66n1298_002:0746c22": "且問居山士。其山復是何。簾前廬岳雨。天外洞庭波。",
    "X66n1298_002:0746c23": "捲縮晴雲少。鋪舒碧嶂多。返觀嵓畔路。流水共煙蘿。",
    "X66n1298_002:0746c24": "第三",
    "X66n1298_002:0747a01": "山戶有來客。相逢問我居。庭前莎細狹。島上雨微踈。",
    "X66n1298_002:0747a02": "歲月淹人事。風霜阻附書。還聞拾得子。却隱在匡廬。",
    "X66n1298_002:0747a03": "第四",
    "X66n1298_002:0747a04": "我欲陳少問。憑君細審詳。庵前太湖石。那箇是雌黃。",
    "X66n1298_002:0747a05": "艸色逢秋短。雲根入夏長。此情通至鑒。吟味徹斜陽。",
    "X66n1298_002:0747a06": "第五",
    "X66n1298_002:0747a07": "止水淃波濤。南看北嶂高。頂飛雲外鶴。山壓海中鼇。",
    "X66n1298_002:0747a08": "松韻生幽谷。寒光入毳袍。陋聞徐孺子。却謂是風騷。",
    "X66n1298_002:0747a09": "第六",
    "X66n1298_002:0747a10": "獨向諸峯上。何緣益著詞。鳥攀毛舐羽。形讓影為師。",
    "X66n1298_002:0747a11": "有句流芳葉。無言話所思。却來嵓裏坐。寂默撚長髭。",
    "X66n1298_002:0747a12": "第七",
    "X66n1298_002:0747a13": "何處不相逢。煙嵐苦霧中。看花忘見菓。迷葉背幽藂。",
    "X66n1298_002:0747a14": "洗艸清明雨。敲松白露風。此心明達後。誰復謂窮通。",
    "X66n1298_002:0747a15": "第八",
    "X66n1298_002:0747a16": "問我有何能。獨稱僧更僧。擡頭山兩島。伴手一枝藤。",
    "X66n1298_002:0747a17": "野鶴窺禪榻。閑雲抱石稜。幽嵓多冷淡。隨分過炎蒸。",
    "X66n1298_002:0747a18": "第九",
    "X66n1298_002:0747a19": "盡道我居山。居山事亦難。未能明所問。何話太多端。",
    "X66n1298_002:0747a20": "月色連雲白。風聲帶雨寒。修心未到此。嵓谷路盤桓。",
    "X66n1298_002:0747a21": "第十",
    "X66n1298_002:0747a22": "山路分明在。迷途人未知。眼遙青黯色。心浪白頭兒。",
    "X66n1298_002:0747a23": "秋晚風霜甚。暮天猿狖悲。古今粗不盡。來往更何之。",
    "X66n1298_002:0747a24": "第十一",
    "X66n1298_002:0747b01": "芳艸競萋萋。花開百鳥啼。往年共招隱。故友在嵓西。",
    "X66n1298_002:0747b02": "舉步潛疑遠。端居轉更迷。默然嵓下坐。流水滿長溪。",
    "X66n1298_002:0747b03": "第十二",
    "X66n1298_002:0747b04": "深居莫可論。僻靜亦長存。雲外從天曉。山中猶閉門。",
    "X66n1298_002:0747b05": "水聲分洞口。樹影掃嵓根。此意無人會。閑眠日又昏。",
    "X66n1298_002:0747b06": "第十三",
    "X66n1298_002:0747b07": "捿心在何處。風騷瀑布間。欲行終不到。無住始居山。",
    "X66n1298_002:0747b08": "古木生修葉。浮雲閇巨關。寂然何處見。嵓下鬢長班。",
    "X66n1298_002:0747b09": "第十四",
    "X66n1298_002:0747b10": "那堪話世情。干利及求名。未斷紅霞路。先愁白髮生。",
    "X66n1298_002:0747b11": "寒風添旅思。晚照促蟬聲。誰伴山居者。水雲深處行。",
    "X66n1298_002:0747b12": "第十五",
    "X66n1298_002:0747b13": "廓爾無所示。如來話本來。路分三徑艸。門掩百花開。",
    "X66n1298_002:0747b14": "鶴鬢垂如雪。素眉橫似瓌。幽棲疊嶂下。長憶在天台。",
    "X66n1298_002:0747b15": "第十六",
    "X66n1298_002:0747b16": "欲往前嵓去。幽深薜茘中。瓶添數掬水。錫振一枝風。",
    "X66n1298_002:0747b17": "石徑迷雲迹。溪澄色照空。迴看舊林下。端坐白頭翁。",
    "X66n1298_002:0747b18": "第十七",
    "X66n1298_002:0747b19": "住在匡峯省萬端。遙空光彩轉前山。猿啼自愛寒嵓",
    "X66n1298_002:0747b20": "上。兒戲從教竹屋間。流俗未甞憐水石。殊途何處得",
    "X66n1298_002:0747b21": "心閑。如今已是成衰颯。爛煑黃菁養病顏。",
    "X66n1298_002:0747b22": "第十八",
    "X66n1298_002:0747b23": "住在匡峯似著蓬。柴門凉枕虎溪東。五湖夢斷池塘",
    "X66n1298_002:0747b24": "月。三峽猿啼松檜風。不把文章干肺腑。曾無名利到",
    "X66n1298_002:0747c01": "山翁。安禪獨坐深深處。苔遶懸崖石半紅。",
    "X66n1298_002:0747c02": "第十九",
    "X66n1298_002:0747c03": "住在匡峯事若為。盤桓泉石貴延時。人間名利從他",
    "X66n1298_002:0747c04": "愛。少室心閑更是誰。藥圃養苗防雨雪。秋厨添饍即",
    "X66n1298_002:0747c05": "樝[卄/梨]。柴門不欲教重振。從聽蒼苔滿路岐。",
    "X66n1298_002:0747c06": "第二十",
    "X66n1298_002:0747c07": "住在匡峯近十年。新[栽-木+土]松竹韻笙全。山雞報曉啼殘",
    "X66n1298_002:0747c08": "月。童子烹茶汲練泉。落葉背嵓驚宿鳥。釰雲歸竇露",
    "X66n1298_002:0747c09": "安禪。尋常不欲臨流望。影瀉澄潭鬢皓然。",
    "X66n1298_002:0747c10": "第二十一",
    "X66n1298_002:0747c11": "住在匡峯論祖行。白檀灰盡未聞香。僧瑤不得神蹤",
    "X66n1298_002:0747c12": "妙。秦鏡飜遭怨恨長。事到郢門須與奪。碁逢敵手定",
    "X66n1298_002:0747c13": "雌黃。如今此語徒搔首。且向林間臥夕陽。",
    "X66n1298_002:0747c14": "第二十二",
    "X66n1298_002:0747c15": "住在匡峯却閉關。生涯勞役謾循環。百年魂夢能幾",
    "X66n1298_002:0747c16": "日。一寸寒灰宜近山。濾水煑茶醒睡眼。聽泉留客話",
    "X66n1298_002:0747c17": "身閑。思量更有冥心事。松竹森森不可攀。",
    "X66n1298_002:0747c18": "傅大士四相頌",
    "X66n1298_002:0747c19": "生",
    "X66n1298_002:0747c20": "識託浮泡起。生從愛欲來。昔時曾長大。今日復孾孩。",
    "X66n1298_002:0747c21": "星眼隨人轉。朱脣向乳開。為迷真覺性。還却受輪迴。",
    "X66n1298_002:0747c22": "老",
    "X66n1298_002:0747c23": "覽鏡容顏改。登階氣力衰。咄哉今已老。趨拜禮還虧。",
    "X66n1298_002:0747c24": "身似臨崖樹。心如念水龜。尚猶耽有漏。不肯學無為。",
    "X66n1298_002:0748a01": "病",
    "X66n1298_002:0748a02": "忽染沈痾疾。因成臥病身。妻兒愁不語。朋友猒相親。",
    "X66n1298_002:0748a03": "楚痛抽千脉。呻吟徹四隣。不知前路嶮。猶尚恣貪嗔。",
    "X66n1298_002:0748a04": "死",
    "X66n1298_002:0748a05": "精魄辭生路。遊魂入死關。祇聞千萬去。不見一人還。",
    "X66n1298_002:0748a06": "寶馬空嘶立。庭花永絕攀。早求無上道。應免四方山。",
    "X66n1298_002:0748a07": "撫州永安法堂記無盡居士　撰",
    "X66n1298_002:0748a08": "臨川陳宗愈。於永安常老會中得大法喜。捐其家資",
    "X66n1298_002:0748a09": "為建丈室。作修廊方。且鳩財以新法堂。而宗愈死。其",
    "X66n1298_002:0748a10": "二子號訴於常曰。吾先子之未奉佛也。安且強。既奉",
    "X66n1298_002:0748a11": "佛也。病且亡。佛之因果可信耶。其不可信耶。常曰。吾",
    "X66n1298_002:0748a12": "野叟也。不足以譬。子子弟成父之志而畢吾堂。吾先",
    "X66n1298_002:0748a13": "師有得法上首無盡居士。深入不二。辨才無碍。隨順",
    "X66n1298_002:0748a14": "根性。善演音法。堂成當為子持書求誨。決子之疑。紹",
    "X66n1298_002:0748a15": "興元年春。常遣明鑑至山陽以書來言。會予方以諫",
    "X66n1298_002:0748a16": "官召還。未暇明年鑑又至京。待報於智海禪剎。爾時",
    "X66n1298_002:0748a17": "居士默處一室。照了幻境。鐵輪旋頂。身心泰定。明鑑",
    "X66n1298_002:0748a18": "雨淚悲泣。慇懃再三。請大悲居士。佛法外護。付與王",
    "X66n1298_002:0748a19": "臣。今此眾生流浪苦海。貪怖死生迷惑因果。惟願居",
    "X66n1298_002:0748a20": "士作大醫王。施與法藥。居士曰。善哉善哉。汝乃能不",
    "X66n1298_002:0748a21": "遠千里為陳氏子諮請如來無上秘密甚深法要。諦",
    "X66n1298_002:0748a22": "聽吾說。持以告之。善男子。大空寂間。妄生四相。積氣",
    "X66n1298_002:0748a23": "為風。積形為地。積陽為火。積陰為水。建為三才。散為",
    "X66n1298_002:0748a24": "万品。一切有情。水火相摩。形氣相結。以小四相。具四",
    "X66n1298_002:0748b01": "大界。因生須養。因養須財。因財須聚。因聚成貪。因貪",
    "X66n1298_002:0748b02": "成競。因競成嗔。因嗔成狠。因狠成愚。因愚成癡。此貪",
    "X66n1298_002:0748b03": "嗔癡。諸佛說為三大阿僧祇劫。人於百年劫中。或十",
    "X66n1298_002:0748b04": "歲。或二十歲。或三十四十歲。或五六十歲。或七八十",
    "X66n1298_002:0748b05": "歲。各於壽量。自為小劫。於此劫中。人欲起越不可數",
    "X66n1298_002:0748b06": "劫。譬如蚯蚓欲昇煙雲。無有是處。諸佛悲愍。開示檀",
    "X66n1298_002:0748b07": "波羅蜜大方便門。勸汝捨財。汝財能捨即能捨愛。汝",
    "X66n1298_002:0748b08": "愛能捨即能捨法。汝法能捨即能捨意。汝意能捨即",
    "X66n1298_002:0748b09": "能捨身。汝身能捨即能捨心。汝心能捨即能契道。昔",
    "X66n1298_002:0748b10": "迦葉尊者行化。有老媼以破器中潘汁施之。尊者飲",
    "X66n1298_002:0748b11": "訖。踴身虗空。現十八變。老媼瞻仰。心大歡喜。尊者謂",
    "X66n1298_002:0748b12": "曰。汝之所施。福德無量。若人若天。輪王帝釋。四果聖",
    "X66n1298_002:0748b13": "人。及佛菩提。隨汝所願。無不獲者。媼荅曰。只求生天。",
    "X66n1298_002:0748b14": "尊者曰。如汝所欲。過七日命終。生忉利天。受勝妙樂。",
    "X66n1298_002:0748b15": "又罽賓國王在佛會聽法。出眾言曰。大聖出世。千劫",
    "X66n1298_002:0748b16": "難逢。今欲發心造立精舍。願佛聽許。佛云隨汝所作。",
    "X66n1298_002:0748b17": "罽賓國王持一枝竹。插於佛前。曰建精舍竟。佛云如",
    "X66n1298_002:0748b18": "是如是。以是精藍。含融法界。以是供養。福越河沙。鑑",
    "X66n1298_002:0748b19": "來為吾持此二說。歸語檀越。善自擇之。汝父所建堂",
    "X66n1298_002:0748b20": "室廊廡。比一器潘汁得福甚多。生天受樂決定無疑。",
    "X66n1298_002:0748b21": "若比罽賓國王插一枝竹。乃能含融無量法界。汝欲",
    "X66n1298_002:0748b22": "進此。聽吾偈曰。",
    "X66n1298_002:0748b23": "　一竿修竹建精藍　　風捲蟭螟入海南",
    "X66n1298_002:0748b24": "　惡水潑來成第二　　鈍根蹉過問前三",
    "X66n1298_002:0748c01": "華藏無盡燈記長蘆真歇了禪師作",
    "X66n1298_002:0748c02": "東平打破鏡。已三百餘年。龍潭吹滅燈。復四百餘載。",
    "X66n1298_002:0748c03": "後代子孫迷於正眼。以謂鏡破燈滅。而不知行住坐",
    "X66n1298_002:0748c04": "臥放大光明。燈未甞滅也。見聞覺知虗臨萬象。鏡未",
    "X66n1298_002:0748c05": "甞破也。燈雖無影。能照生死長夜。鏡雖無臺。能辨生",
    "X66n1298_002:0748c06": "死魔惑。鏡與燈光光常寂。明與鑑幻幻皆如。照之無",
    "X66n1298_002:0748c07": "窮則曰無盡燈。鑑之無窮則曰無盡鑑。日用不昧。昭",
    "X66n1298_002:0748c08": "昭於心目之間。但眾生迷而不知。故有修多羅教開",
    "X66n1298_002:0748c09": "如幻方便。設如幻道場。度如幻眾生。作如幻佛事。譬",
    "X66n1298_002:0748c10": "東南西北上下四維。中點一燈。外安十鏡。以十鏡喻",
    "X66n1298_002:0748c11": "十法界。將一燈況一真心。一真心則理不可分。十法",
    "X66n1298_002:0748c12": "界則事有萬狀。然則理外無事。鏡外無燈。雖鏡鏡中",
    "X66n1298_002:0748c13": "有無窮燈。惟一燈也。事事中有無盡理。惟一理也。以",
    "X66n1298_002:0748c14": "一理能成差別事故。則事事無礙。由一燈全照差別",
    "X66n1298_002:0748c15": "鏡故。則鏡鏡交參。一鏡不動而能變能容能攝能入。",
    "X66n1298_002:0748c16": "一事不壞而即彼即此即一即多。主伴融通。事事無",
    "X66n1298_002:0748c17": "盡。悲夫眾生居一切塵中。而不知皆毗盧遮那無盡",
    "X66n1298_002:0748c18": "剎海。普賢示一毛孔。而不知一一毛孔中含眾生三",
    "X66n1298_002:0748c19": "昧色身。然一切眾生日用在普賢毛孔中。毗盧光明",
    "X66n1298_002:0748c20": "內。慈氏樓閣中出沒。文殊劒刃上往來。念念中與諸",
    "X66n1298_002:0748c21": "佛同出世。證菩提。轉法輪。入滅度。如鏡與鏡。如燈與",
    "X66n1298_002:0748c22": "燈。方一切一時溥融無礙。誠謂不可思議解脫法門。",
    "X66n1298_002:0748c23": "非大心眾生無以臻干此鏡。或曰即今日用見聞覺",
    "X66n1298_002:0748c24": "知。畢竟是燈耶非燈耶。是鏡耶非鏡耶。偈曰。",
    "X66n1298_002:0749a01": "　鏡燈燈鏡本無差　　大地山河眼裏花",
    "X66n1298_002:0749a02": "　黃葉飄飄滿庭際　　一聲砧杵落誰家",
    "X66n1298_002:0749a04": "禪門諸祖師偈頌下之上",
    "X66n1298_002:0749a07": "禪門諸祖師偈頌下之下",
    "X66n1298_002:0749a09": "五峯釋　如祐　錄",
    "X66n1298_002:0749a10": "佛燈明禪師燈記(鼓山)",
    "X66n1298_002:0749a11": "人人有一面古鏡。昭昭心目之間。个个有一盞真燈。",
    "X66n1298_002:0749a12": "晃晃色塵之內。只為一念背覺合塵。遂使古鏡不彰。",
    "X66n1298_002:0749a13": "真燈不朗。真燈不朗。無以照生死昏蒙。古鏡不彰。無",
    "X66n1298_002:0749a14": "以鑑色聲邪惑。是故沉迷六趣。汩溺三途。百劫千生",
    "X66n1298_002:0749a15": "何由透脫。粤有開士。慈悲願廣。㧞濟心生。依先賢之",
    "X66n1298_002:0749a16": "軌儀。設如幻之燈鏡。燈即一真之理。鏡乃差別之事。",
    "X66n1298_002:0749a17": "見燈而不見鏡者。全理也。見鏡而不見燈者。全事也。",
    "X66n1298_002:0749a18": "一燈普入十鏡者。捨事就理也。十鏡普攝一燈者。捨",
    "X66n1298_002:0749a19": "理就事也。鏡與燈互相交徹。迭共融通。無盡重重。重",
    "X66n1298_002:0749a20": "重無盡者。理事無礙也。便乃於斯見得折旋俯仰常",
    "X66n1298_002:0749a21": "居正覺妙場。動轉施為不離毗盧性海。鏡燈方便事",
    "X66n1298_002:0749a22": "為至矣。住山晦室作是說竟。俄有叟。疑而問曰。忽若",
    "X66n1298_002:0749a23": "毗嵐風起。燈在什麼處。鎔盡規摹。鏡在什麼處。者裏",
    "X66n1298_002:0749a24": "不可說理。不可說事。不可說正覺場。不可說毗盧海。",
    "X66n1298_002:0749b01": "畢竟如何。晦室不荅。良久示之以偈。",
    "X66n1298_002:0749b02": "　長松翠竹兩交加　　明月清風共一家",
    "X66n1298_002:0749b03": "　古殿夜闌人寂寂　　飛蛾翻翅落燈花",
    "X66n1298_002:0749b04": "長明燈序高邁　作",
    "X66n1298_002:0749b05": "离婁之目。處闇室或不能覩燈處之皎如也。澄公之",
    "X66n1298_002:0749b06": "掌。在玄夜或不能照燈在之了如也。故大雄氏以方",
    "X66n1298_002:0749b07": "便力。救黑暗界。藉其光。誘其人。佛所有燃燈明。法所",
    "X66n1298_002:0749b08": "有傳燈義。大抵長明燈是其蘊乎。夫日主晝。大陽之",
    "X66n1298_002:0749b09": "精中則吳。吳則沒。我長明燈不沒。月主夜。大陰之精",
    "X66n1298_002:0749b10": "滿則虧。虧則盡。我長明燈不盡。日月尚爾。況小光小",
    "X66n1298_002:0749b11": "明哉。要自積苦為海。舉足見溺。積邪為山。舉足見礙。",
    "X66n1298_002:0749b12": "竟不能髣髴之。或髣髴之不尅成就之。言之可為長",
    "X66n1298_002:0749b13": "嘆。我邑中有俊傑。主此燃燈。精進成就於寶融寺經",
    "X66n1298_002:0749b14": "藏院。且夫蘭炷爇火吾見其盛。未見其微也。鐵盆盛",
    "X66n1298_002:0749b15": "膏。吾見其增未見其減也。一籠而四時長春。滿室而",
    "X66n1298_002:0749b16": "終歲不夜。人見之。一作禮。眼蒙利。再作禮。心蒙美。心",
    "X66n1298_002:0749b17": "眼自相炤了。內外由是洞徹。然則終日見燈未甞不",
    "X66n1298_002:0749b18": "見燈。終日不見燈未甞不見燈。夫達觀者乃如是也。",
    "X66n1298_002:0749b19": "意者不獨於此。直上照一天二天乃至三十三天。無",
    "X66n1298_002:0749b20": "門不闢。河沙善人由茲而入。直下炤一地二地乃至",
    "X66n1298_002:0749b21": "一十八地獄。有獄皆開。多劫罪人由茲而出。若然者。",
    "X66n1298_002:0749b22": "四維上下虗空可思量而不可思量耶。我長明燈寶",
    "X66n1298_002:0749b23": "相功德亦復如是。邁之數年內願銘頌之。間迫賤事",
    "X66n1298_002:0749b24": "未搆。一朝染目疾朦朧。不自審從何得也。遂夢神人",
    "X66n1298_002:0749c01": "語邁曰。子於長明燈其有負乎。邁應聲而悟。悟而起。",
    "X66n1298_002:0749c02": "起而作頌。明日目愈。頌曰。",
    "X66n1298_002:0749c03": "見外燈長明。見內燈長明。萬惡自光中滅。萬善自光",
    "X66n1298_002:0749c04": "中生。不見一燈。百千萬億燈。乃至於無窮。不見一人。",
    "X66n1298_002:0749c05": "百千萬億人。歸之於大同。空即是色。色即是空。弟子",
    "X66n1298_002:0749c06": "作頌。允執厥中。",
    "X66n1298_002:0749c07": "尊僧篇明教嵩和尚　作",
    "X66n1298_002:0749c08": "教必尊僧。何謂也。僧也者。以如來為家。以法為身。以",
    "X66n1298_002:0749c09": "慧為命。以禪悅為食。故不恃俗氏。不營世家。不修形",
    "X66n1298_002:0749c10": "骸。不貪生。不懼死。不溽乎五味。其防身有戒。攝心有",
    "X66n1298_002:0749c11": "定。辨明有慧。語其戒也。潔清三惑而畢身不污。語其",
    "X66n1298_002:0749c12": "定也。恬思慮。正神明。而終日不亂。語其慧也。崇德辨",
    "X66n1298_002:0749c13": "惑而必然。以此修之之謂因。以此成之之謂果。其於",
    "X66n1298_002:0749c14": "物也。有慈有悲。有大誓。有大惠。慈也者。常欲安萬物。",
    "X66n1298_002:0749c15": "悲也者。常欲拯眾苦。誓也者。誓與天下見真諦。惠也",
    "X66n1298_002:0749c16": "者。惠羣生以正法。神而通之。天地不能揜。密而行之。",
    "X66n1298_002:0749c17": "鬼神不能測。其演法也。辨說不滯。其護法也。奮不顧",
    "X66n1298_002:0749c18": "身。能忍人之不可忍。能行人之不能行。其正命也。丐",
    "X66n1298_002:0749c19": "食而食而不為耻。其寡欲也。糞衣綴鉢而不為貧。其",
    "X66n1298_002:0749c20": "無爭也。可辱而不可輕。其無怨也。可全而不可損。以",
    "X66n1298_002:0749c21": "實相待物。以至慈修己。故其於天下能必和。能普敬。",
    "X66n1298_002:0749c22": "其語無妄。故其為信也。至於法無我。故其為讓也。誠",
    "X66n1298_002:0749c23": "有威可敬。有儀可則。天人望而儼然。能福於世。能導",
    "X66n1298_002:0749c24": "於俗。其忘形也。餵禽獸而不悋。其讀誦也。冐寒暑而",
    "X66n1298_002:0750a01": "不廢。以法而自出也。遊人間遍聚落。視名若谷響。視",
    "X66n1298_002:0750a02": "利若遊塵。視物色若陽燄。煦嫗貧病。瓦合與臺而不",
    "X66n1298_002:0750a03": "為卑。以道而自處也。雖深山窮谷。艸其衣。木其食。晏",
    "X66n1298_002:0750a04": "然自得。不可以利誘。不可以勢屈。謝天子諸侯而不",
    "X66n1298_002:0750a05": "為高。其獨立也。以道自勝。雖形影相弔而不為孤。其",
    "X66n1298_002:0750a06": "群居也。會四海之人而不為混。其可學也。雖三藏十",
    "X66n1298_002:0750a07": "二部。百家異道之書。無不知也。它方殊俗之言。無不",
    "X66n1298_002:0750a08": "通也。祖述其法。則有文有章也。行其中道。則不空不",
    "X66n1298_002:0750a09": "有也。其絕學也離念清淨。純真一如。不復有所分別",
    "X66n1298_002:0750a10": "也。僧乎。其為人至。其為心溥。其為德備。其為道大。其",
    "X66n1298_002:0750a11": "為賢。非世之所謂賢也。其為聖。非世之所謂聖也。出",
    "X66n1298_002:0750a12": "世殊勝之賢聖也。僧也如此。可不尊乎。",
    "X66n1298_002:0750a13": "雲峯悅和尚小參",
    "X66n1298_002:0750a14": "汝一隊後生。經律論故是不知也。入眾參禪。禪又不",
    "X66n1298_002:0750a15": "會。﨟月三十日作麼生折合去。師云。灼然諸禪德。去",
    "X66n1298_002:0750a16": "聖時遙。人心淡薄。看却今時叢林。更看不得也。所在",
    "X66n1298_002:0750a17": "之處。或三百五百開浩浩地。只謂飲食豐濃。寮舍穩",
    "X66n1298_002:0750a18": "便。為旺化。中間孜孜為道者。無一人半人。設有三个",
    "X66n1298_002:0750a19": "五个。走上走下。半青半黃。會却總道我會。各各自謂",
    "X66n1298_002:0750a20": "握靈蛇之瑤。孰肯知非。及乎挨拶鞭擗將來。直是萬",
    "X66n1298_002:0750a21": "中無一。苦哉苦哉。所以般若叢林歲歲彫。無明荒艸",
    "X66n1298_002:0750a22": "年年長。今時兄弟纔入眾來。便自端然拱手。受他人",
    "X66n1298_002:0750a23": "供養。到處菜不擇一莖。柴不搬一束。十指不沾水。百",
    "X66n1298_002:0750a24": "事不于懷。雖則一期快意。爭柰三途累身。豈不見教",
    "X66n1298_002:0750b01": "中道。寧以熱鐵纏身。不受信心人衣。寧以洋銅灌口。",
    "X66n1298_002:0750b02": "不受信心人食。上座。若也是去。變大地作黃金。攪長",
    "X66n1298_002:0750b03": "河為酥酪。供養上座亦不為分外。若也未是。至於滴",
    "X66n1298_002:0750b04": "水寸絲。便須披毛戴角。牽犁拽杷。償他始得。不見教",
    "X66n1298_002:0750b05": "中道。入道不通理。復身還信施。此是決定底事。終不",
    "X66n1298_002:0750b06": "虗也。諸上座。光陰可惜。時不待人。一朝眼光落地。緇",
    "X66n1298_002:0750b07": "田無一簣之功。鐵圍陷百刑之苦。莫言不道。珍重。",
    "X66n1298_002:0750b08": "南岳省行堂記超然居士趙令矜作",
    "X66n1298_002:0750b09": "甞謂諸苦之中。病苦為深。作福之中。看病為最。是故",
    "X66n1298_002:0750b10": "古人以有病為善知識。曉人以看病為福田。所以叢",
    "X66n1298_002:0750b11": "林為老病之設。今叢林聚眾。凡有病。使歸省行堂。不",
    "X66n1298_002:0750b12": "唯修省改行以退病。亦欲人散夜靜孤燈獨照之外",
    "X66n1298_002:0750b13": "究索大事。豈徒然哉。既命知堂以司藥餌。又戒常住",
    "X66n1298_002:0750b14": "以足供須。此先佛之規制也。近世不然。堂名延壽。鄙",
    "X66n1298_002:0750b15": "俚不經。病者不自省咎補躬。乖方湯藥妄投。返成沉",
    "X66n1298_002:0750b16": "痼。至有酷疾不參堂。以務踈逸者。大失建堂命名之",
    "X66n1298_002:0750b17": "意也。知堂名存實癈。或同路人。常住急於日用。殊不",
    "X66n1298_002:0750b18": "存撫。又復失優波待老病之意也。由是病人呻吟痛",
    "X66n1298_002:0750b19": "楚日益增極。過在彼此。非如來咎。縱有親故問病。率",
    "X66n1298_002:0750b20": "皆鄉曲故舊。心既不普。事忽有差。今法輪病所煥然",
    "X66n1298_002:0750b21": "一新。葢有本分人。是事色色成辨。無可論者。惟有病",
    "X66n1298_002:0750b22": "人。宜如何哉。省躬念罪。世之有識者皆能達此。衲僧",
    "X66n1298_002:0750b23": "分上直截機緣。當於頭疼額熱之時。薦取撩動底。於",
    "X66n1298_002:0750b24": "聲冤呌苦之際。領略徹困心。密密究思。是誰受病。人",
    "X66n1298_002:0750c01": "既不見。病從何來。人病雙亡。復是何物。直饒見得分",
    "X66n1298_002:0750c02": "明。正好為他將息。",
    "X66n1298_002:0750c03": "怡山然禪師發願文",
    "X66n1298_002:0750c04": "皈命十方調御師。演揚清淨微妙法。一乘四果解脫",
    "X66n1298_002:0750c05": "僧。願賜慈悲哀攝受。但某甲自違真性。枉入迷流。隨",
    "X66n1298_002:0750c06": "生死以漂沉。逐色聲而貪染。十纏十使積成有漏之",
    "X66n1298_002:0750c07": "因。六根六塵妄作無邊之罪。迷淪苦海。深溺邪途。著",
    "X66n1298_002:0750c08": "我躭人。舉枉措直。累生業障。一切愆尤。仰三寶以慈",
    "X66n1298_002:0750c09": "悲。瀝一心而懺悔。所願能仁拯拔。善友提携。出煩惱",
    "X66n1298_002:0750c10": "之深源。到菩提之彼岸。此世福基命位。各願昌隆。來",
    "X66n1298_002:0750c11": "世智種靈苗。同希增秀。生逢中國。長遇明師。正性出",
    "X66n1298_002:0750c12": "家。童真入道。六根通利。三業純和。不染世緣。常修梵",
    "X66n1298_002:0750c13": "行。執持禁戒。塵業不侵。嚴護威儀。蜎飛無損。不逢八",
    "X66n1298_002:0750c14": "難。不缺四緣。般若智以現前。菩提心而不退。修習正",
    "X66n1298_002:0750c15": "法。了悟大乘。開六度之行門。越三祇之劫海。建法幢",
    "X66n1298_002:0750c16": "於處處。破疑網於重重。降伏眾魔。紹隆三寶。承事十",
    "X66n1298_002:0750c17": "方諸佛無有疲勞。修學一切法門悉皆通達。廣作福",
    "X66n1298_002:0750c18": "惠。普利塵沙。得六種之神通。圓一生之佛果。然後不",
    "X66n1298_002:0750c19": "捨法界。遍入塵勞。等觀音之慈心。行普賢之願海。它",
    "X66n1298_002:0750c20": "方此界。逐類隨形。應現色身。演揚妙法。泥犁苦趣。餓",
    "X66n1298_002:0750c21": "鬼道中。或放大光明。或現諸神變。其有見我相。乃至",
    "X66n1298_002:0750c22": "聞我名。皆發菩提心。永出輪迴苦。火鑊氷河之地。變",
    "X66n1298_002:0750c23": "作香林。飲銅食鐵之徒。化生淨土。披毛戴角負債含",
    "X66n1298_002:0750c24": "怨。盡罷辛酸。咸霑利樂。疾疫世而化為藥艸。救療沉",
    "X66n1298_002:0751a01": "痾。飢饉時而化作稻梁。濟諸貧餒。但有利益。無不興",
    "X66n1298_002:0751a02": "崇。次期夙世冤親。現存眷屬。出四生之汩沒。捨萬劫",
    "X66n1298_002:0751a03": "之愛纏。等與含生。齊成佛道。虗空有盡。我願無窮。情",
    "X66n1298_002:0751a04": "與無情。同圓種智。",
    "X66n1298_002:0751a05": "月林觀和尚體道銘",
    "X66n1298_002:0751a06": "上士參玄人。光陰莫虗棄。渡江須用船。為人須有志。",
    "X66n1298_002:0751a07": "名相各不同。非一亦非二。佛法苦無多。於中無別伎。",
    "X66n1298_002:0751a08": "動著關捩子。非師自然智。徹底老婆心。觸人無忌諱。",
    "X66n1298_002:0751a09": "剎境一毫端。到此無回避。唱起德山歌。道者合如是。",
    "X66n1298_002:0751a10": "佛祖出頭來。吞聲須飲氣。作略這些兒。古今無變異。",
    "X66n1298_002:0751a11": "混沌未分時。早有箇田契。人人本具足。不肯回頭視。",
    "X66n1298_002:0751a12": "箇箇達本鄉。切忌著名位。過去諸如來。不離而今咦。",
    "X66n1298_002:0751a13": "現在諸菩薩。轉次而受記。智者暗點頭。心空親及第。",
    "X66n1298_002:0751a14": "愚人不信受。拋家自逃逝。哀哉猛省來。現成真活計。",
    "X66n1298_002:0751a15": "箇裏用無窮。宗門第一義。左右逢其原。亦不離行市。",
    "X66n1298_002:0751a16": "銅頭鐵額兒。腦門須著地。願以此功德。普及於一切。",
    "X66n1298_002:0751a17": "白楊順和尚垂誡",
    "X66n1298_002:0751a18": "染緣易就。道業難成。不了目前。萬緣差別。只見境風",
    "X66n1298_002:0751a19": "浩浩。飄殘功德之林。心火炎炎。燒盡菩提之種。道念",
    "X66n1298_002:0751a20": "若同情念。成佛多時。為眾若似為己。彼此事辦。不見",
    "X66n1298_002:0751a21": "它非我是。自然上敬下恭。佛法時時現前。煩惱塵塵",
    "X66n1298_002:0751a22": "解脫。",
    "X66n1298_002:0751a23": "早辰下床念偈呪",
    "X66n1298_002:0751a24": "從朝寅旦及至暮。一切眾生自回互。若於脚下喪身",
    "X66n1298_002:0751b01": "形。願汝即時生淨土。唵地哩穴哩莎訶。",
    "X66n1298_002:0751b02": "洗手面呪",
    "X66n1298_002:0751b03": "崦主伽囉耶莎訶",
    "X66n1298_002:0751b04": "披袈裟念偈呪",
    "X66n1298_002:0751b05": "善哉解脫服。無相福田衣。我今頂戴受。世世常得披。",
    "X66n1298_002:0751b06": "唵悉陀耶娑訶",
    "X66n1298_002:0751b07": "入堂偈",
    "X66n1298_002:0751b08": "佛子住此地。即是佛受用。經行及坐臥。常在於其中。",
    "X66n1298_002:0751b09": "登床偈",
    "X66n1298_002:0751b10": "登此安樂無礙床。身心平等四大康。常住不動無能",
    "X66n1298_002:0751b11": "壞。一切眾生獲智光。唵摩尼達哩吽[口*發]吒。",
    "X66n1298_002:0751b12": "下鉢偈",
    "X66n1298_002:0751b13": "　執持應器　　當願眾生　　成就此器　　受人天供",
    "X66n1298_002:0751b14": "聞鎚偈",
    "X66n1298_002:0751b15": "佛生伽毗羅。成道摩竭提。說法波羅奈。入滅俱尸羅。",
    "X66n1298_002:0751b16": "展鉢偈",
    "X66n1298_002:0751b17": "如來應量器。我今得敷展。願共諸眾生。等三輪空寂",
    "X66n1298_002:0751b18": "(五觀具于六念牒)。",
    "X66n1298_002:0751b19": "施食偈",
    "X66n1298_002:0751b20": "汝等鬼神眾。吾今施汝供。此食遍十方。河沙鬼神共。",
    "X66n1298_002:0751b21": "南無三滿多沒駄南嚩吽",
    "X66n1298_002:0751b22": "折水偈",
    "X66n1298_002:0751b23": "吾今棄鉢水。味如甘露漿。施汝鬼神眾。悉皆獲清凉。",
    "X66n1298_002:0751b24": "唵摩休羅細娑訶",
    "X66n1298_002:0751c01": "飲食訖已色力充。威震十方三世雄。回因轉果不妄",
    "X66n1298_002:0751c02": "念。一切眾住獲神通。",
    "X66n1298_002:0751c03": "入浴淨身呪",
    "X66n1298_002:0751c04": "唵室哩曳　婆醯　娑訶",
    "X66n1298_002:0751c05": "去穢呪",
    "X66n1298_002:0751c06": "唵跋折羅　惱迦吒　娑訶",
    "X66n1298_002:0751c07": "登淨呪",
    "X66n1298_002:0751c08": "唵恨嚕陀耶　莎訶",
    "X66n1298_002:0751c09": "洗淨偈",
    "X66n1298_002:0751c10": "唵賀曩　蜜栗帝　莎訶",
    "X66n1298_002:0751c11": "聞鍾聲偈",
    "X66n1298_002:0751c12": "聞鐘聲。煩惱輕。智慧長。菩提新。願成佛。度眾生。出地",
    "X66n1298_002:0751c13": "獄。離火坑。　南無觀世音菩薩。",
    "X66n1298_002:0751c14": "一切處一切時常發願云",
    "X66n1298_002:0751c15": "願滅三障諸煩惱。願得智慧真明了。普願罪障悉消",
    "X66n1298_002:0751c16": "除。世世常行菩薩道。",
    "X66n1298_002:0751c17": "慈受禪師示眾箴規(壽無量本大同小異)",
    "X66n1298_002:0751c18": "升堂念誦諷經小參。但是眾集。宜須先赴。遊方上士。",
    "X66n1298_002:0751c19": "規矩隨身。豈可乖慵。遭人撿點。一回可恕。三犯何顏。",
    "X66n1298_002:0751c20": "不思百丈真風。便見投子道底。靜牌才掛。宜各默然。",
    "X66n1298_002:0751c21": "縱不掛時。豈可談咲。古佛垂訓。守口如瓶。二六時中。",
    "X66n1298_002:0751c22": "常宜緘默。三業不戒。萬禍潛生。善諳魯祖風。便口掛",
    "X66n1298_002:0751c23": "壁上。自己案前。常令潔淨。只安香匣。禪策經文。貴圖",
    "X66n1298_002:0751c24": "齊整。不得安世俗文字。藥褁香爐。種種所須。宜收案",
    "X66n1298_002:0752a01": "下。出聲持誦。噪吵稠人。背靠板頭。輕欺大眾。虗占案",
    "X66n1298_002:0752a02": "分。挂物明窻。不合律儀。叢林安許。端身正意。默爾披",
    "X66n1298_002:0752a03": "尋。諦味聖言。契合心地。不虗開卷。始會看經。平時鄰",
    "X66n1298_002:0752a04": "案道人。切忌交頭接耳。賓客相看。禮不可免。茶湯纔",
    "X66n1298_002:0752a05": "罷。敘話已周。相引出寮。不可久坐。若是舊時道伴。遠",
    "X66n1298_002:0752a06": "地親情。相邀林下水邊。足可傾心談論。至於交關買",
    "X66n1298_002:0752a07": "賣。引惹雜人。盡非衲子所為。便可一筆勾下。粥後歸",
    "X66n1298_002:0752a08": "寮。同伸問訊。上中下座。恭敬為先。苟或不然。輕人慢",
    "X66n1298_002:0752a09": "己。放參開籠。須白知寮。出入掀簾。要垂後手。登床宴",
    "X66n1298_002:0752a10": "坐。不可垂衣。舉動經行。更宜緩步。使人動念。魔障易",
    "X66n1298_002:0752a11": "生。眾口爍金。自家何樂。洗衣把針。宜於齋後。不急之",
    "X66n1298_002:0752a12": "務。道業荒唐。不可將湯瓶炮衣。洗面棹上裁紙糊單。",
    "X66n1298_002:0752a13": "偷煑點心。包藏藥石。竹竿要知觸淨。熨斗須看閑忙。",
    "X66n1298_002:0752a14": "執在一隅。恐防眾用。古聖補破遮寒。縫了便休。豈可",
    "X66n1298_002:0752a15": "朝昏事持針線。煎點茶湯。叢林盛禮。大眾雲集。方可",
    "X66n1298_002:0752a16": "跏趺。盞槖收歸。眾人齊退。私藏茶末。取笑傍觀。隻手",
    "X66n1298_002:0752a17": "揖人。是何法度。有故不赴。須白知寮。小坐茶湯。輙不",
    "X66n1298_002:0752a18": "可免。新到入寮。宜懷謙下。未諳法度。請問耆年。隨方",
    "X66n1298_002:0752a19": "毗尼。在人建立。安籠占案。不必著忙。欵細之間。自然",
    "X66n1298_002:0752a20": "穩便。入寮煎點。本為眾人。意在志誠。茶須通喫使了。",
    "X66n1298_002:0752a21": "家事舊處安排。瀉却湯瓶。即時添注。山行水次。戒護",
    "X66n1298_002:0752a22": "開談。張口如弓。發言如箭。雌黃知事。品藻它人。說食",
    "X66n1298_002:0752a23": "說錢。呵風罵雨。墻壁有耳。法令無親。忽然虎口遭傷。",
    "X66n1298_002:0752a24": "始見鋒頭太露。凡遇茶毗。陰晴齊赴。各懷悽愴。同運",
    "X66n1298_002:0752b01": "悲心。恐彼前人。虗生生浪死。口持經呪。肩負柴薪。豈",
    "X66n1298_002:0752b02": "可猖狂恣聲談笑。衣盂估唱。本為破慳。後人不知。返",
    "X66n1298_002:0752b03": "成貪愛。偷量長短。暗窺舊親。賤唱貴分。過如常賣。不",
    "X66n1298_002:0752b04": "知反責。猶說便宜。識者傍觀。面慚汗下。若是海門上",
    "X66n1298_002:0752b05": "士。禪苑高賓。但為死者結緣。莫被活人嗤笑。柔和善",
    "X66n1298_002:0752b06": "順。上下可觀。我慢貢高。諸聖不祐。八萬細行。三千威",
    "X66n1298_002:0752b07": "儀。二六時中。頭頭可見。穿堂直過。豈不厚顏。尊殿閑",
    "X66n1298_002:0752b08": "行。恐招薄福。衩衣登殿。艸履遊山。莫踐法堂。回互耆",
    "X66n1298_002:0752b09": "宿。五更洗面。本為修行。吐唾抱盆。喧聒大眾。暗中動",
    "X66n1298_002:0752b10": "念。自昧不知。日往月來。面黃身瘦。浴湯少使。籌子休",
    "X66n1298_002:0752b11": "拈。作福雖多。不如避罪。廊舍吐唾。案上[打-丁+瓜]頭。違背聖",
    "X66n1298_002:0752b12": "賢。自從己便。時時檢點。步步隄防。直須小却身心。便",
    "X66n1298_002:0752b13": "好大著腸肚。十日知寮。遞相供養。晚眠早起。務在精",
    "X66n1298_002:0752b14": "誠。苦切勞心。先人後己。大眾衣鉢。切要關防。一事不",
    "X66n1298_002:0752b15": "周。眾人動念。煎茶掃地。換水裝香。莫教泠却湯瓶。免",
    "X66n1298_002:0752b16": "見禪和煩惱。寮中首座。務要柔和。規矩先行。繩墨自",
    "X66n1298_002:0752b17": "定。依時上案。簡徑開談。有一不周。眾人共議。遊山翫",
    "X66n1298_002:0752b18": "水。出入有時。惡性道人。善言誘勸。倘不聽從。密白方",
    "X66n1298_002:0752b19": "丈。　護善遮惡。取信檀那。淨髮圍爐。禮宜謙讓。　右",
    "X66n1298_002:0752b20": "件規矩。委曲預聞。日用時中。各宜照顧。一撥便轉。善",
    "X66n1298_002:0752b21": "不可加。三喚不回。相聚何益。　況乃心塵難掃。性水",
    "X66n1298_002:0752b22": "易湍。中器中根。可上可下。克賓法戰不勝。曾罰鑽飯",
    "X66n1298_002:0752b23": "一堂。文遠勝劣爭禪。輸却糊餅兩箇。叢林榜樣。後學",
    "X66n1298_002:0752b24": "依從。焦山不說兩般禪。祇要罰油十六兩。頌曰。",
    "X66n1298_002:0752c01": "烏龜忽爾艾燒頭。千古令人笑不休。奉勸後生高著",
    "X66n1298_002:0752c02": "眼。莫教罰了一斤油。",
    "X66n1298_002:0752c03": "佛心和尚坐禪銘",
    "X66n1298_002:0752c04": "夫坐禪者。端身正意。潔己虗心。疊足跏趺。收視返聽。",
    "X66n1298_002:0752c05": "惺惺不昧。沉掉永離。縱憶事來。盡情拋棄。向靜定處。",
    "X66n1298_002:0752c06": "正念諦觀。知坐是心。返照是心。知有無中邊內外者",
    "X66n1298_002:0752c07": "心也。此心虗而知。寂而照。圓明了了。不墮斷常。靈覺",
    "X66n1298_002:0752c08": "超然。揀非虗妄。今見學家。力坐而不悟者。病由依計。",
    "X66n1298_002:0752c09": "情附偏邪。迷背正因。枉隨止作。不悟之失。其在茲焉。",
    "X66n1298_002:0752c10": "若也斂澄一念。密契無生。智鑑廓然。心花頓發。無邊",
    "X66n1298_002:0752c11": "繫執。直下銷磨。積劫無明。一時豁現。如忘忽記。似病",
    "X66n1298_002:0752c12": "頓瘳。內生歡喜。心自知當作佛。始信自心外無別佛。",
    "X66n1298_002:0752c13": "然後順悟增修。因修而證。證悟之源。是三無差別。名",
    "X66n1298_002:0752c14": "為一行一解三昧。亦名無功用道。便能轉物。不離根",
    "X66n1298_002:0752c15": "塵。信手拈來。互分主伴。乾坤眼淨。今古更陳。覿體神",
    "X66n1298_002:0752c16": "機。自然符契。所以維摩詰云。不起寂滅定。而現諸威",
    "X66n1298_002:0752c17": "儀。是為宴坐者。然也當知水澄月現。鏡淨光全。學道",
    "X66n1298_002:0752c18": "之人。坐禪為要。苟不爾者。修途輪轉。汩沒四生。酸鼻",
    "X66n1298_002:0752c19": "痛心。難以自默。聊書大槩。助發真源。果不廢修。即參",
    "X66n1298_002:0752c20": "同契矣。",
    "X66n1298_002:0752c21": "慈恩大師出家葴",
    "X66n1298_002:0752c22": "捨家出家何所以。稽手空王求出離。三師七證定初",
    "X66n1298_002:0752c23": "機。剃髮染衣發弘誓。去貪瞋。除鄙吝。十二時中須謹",
    "X66n1298_002:0752c24": "慎。煉磨真性若虗空。自然戰退魔軍陣。勤學業。尋師",
    "X66n1298_002:0753a01": "匠。說與行人堪倚仗。莫教心地亂如麻。百歲光陰等",
    "X66n1298_002:0753a02": "閑喪。踵前賢。效先聖。盡假聞思修所證。行住坐臥要",
    "X66n1298_002:0753a03": "真專。念念無生始相應。佛真經。十二部。縱橫指示菩",
    "X66n1298_002:0753a04": "提路。不習不學不依行。問君何日心開悟。速須救。似",
    "X66n1298_002:0753a05": "頭燃。莫待明年與後年。一息不來即後世。誰能保得",
    "X66n1298_002:0753a06": "此身堅。不蚕衣。不田食。織婦耕夫汗血力。為成道果",
    "X66n1298_002:0753a07": "施將來。道果未成爭消得。哀哀父。哀哀母。嚥苦吐甘",
    "X66n1298_002:0753a08": "大辛苦。就濕回乾養育成。要襲門風繼先祖。一旦中。",
    "X66n1298_002:0753a09": "求剃落。八十九十無倚托。若不超凡越聖流。向此因",
    "X66n1298_002:0753a10": "循全大錯。福田衣。降龍鉢。受用一生求解脫。若將小",
    "X66n1298_002:0753a11": "利繫心懷。彼岸涅槃爭得達。善男子。汝須知。修行難",
    "X66n1298_002:0753a12": "得似今時。若得出家披縷褐。猶如浮木值盲龜。大丈",
    "X66n1298_002:0753a13": "夫。須猛利。謹束身心莫容易。倘能行願力相扶。決定",
    "X66n1298_002:0753a14": "龍華親受記。",
    "X66n1298_002:0753a15": "禪月大師戒童行(慈受二十偈意同)",
    "X66n1298_002:0753a16": "勸汝出家須決志。投師學業莫容易。添香換水結因",
    "X66n1298_002:0753a17": "緣。佛殿僧堂勤掃地。莫閑遊。莫嬉戲。出入分踈說出",
    "X66n1298_002:0753a18": "處。三朝四宿不見歸。妙法何曾聞一偈。敬師兄。教師",
    "X66n1298_002:0753a19": "弟。莫向空門爭意氣。上中下座用謙和。莫賤他人稱",
    "X66n1298_002:0753a20": "自貴。衣食難。豈容易。計功多少須慚愧。隨緣飲啄任",
    "X66n1298_002:0753a21": "精麤。不用千般求細膩。布素衣。隨時[(訊-言)/且]。知足便超功",
    "X66n1298_002:0753a22": "果位。才能豈是[白/亡]羅衣。有道何須黃錦被。清信男。淨",
    "X66n1298_002:0753a23": "信女。捨却一身飼餓虎。此因緣。苦中苦。不用再三說",
    "X66n1298_002:0753a24": "酸楚。心中有罪自心知。自向心中懺悔取。親明師。學",
    "X66n1298_002:0753b01": "智慧。別人睡時你慢睡。出家兒。學妙理。習讀夜眠須",
    "X66n1298_002:0753b02": "早起。三更睡到四更初。歸向釋迦尊殿裏。挑明燈。換",
    "X66n1298_002:0753b03": "淨水。禮拜焚香作福祉。報荅三有及四恩。天龍八部",
    "X66n1298_002:0753b04": "生歡喜。莫愚癡。莫懈怠。一超直入佛境界。行亦禪。坐",
    "X66n1298_002:0753b05": "亦禪。了達真如觀自在。",
    "X66n1298_002:0753b06": "四恩者。天地父母。國王施主。師長朋友。三寶恩。",
    "X66n1298_002:0753b07": "三有者。欲界有。色界有。無色界有。",
    "X66n1298_002:0753b08": "仁宗皇帝讚僧",
    "X66n1298_002:0753b09": "出家功果實難論。一片袈裟眾所尊。在俗只言身不",
    "X66n1298_002:0753b10": "貴。為僧便作法王孫。殿前拱手朝天子。堂上低腰揖",
    "X66n1298_002:0753b11": "二親。粉骨碎身千萬劫。也難應報釋迦恩。",
    "X66n1298_002:0753b12": "永明壽禪師垂誡",
    "X66n1298_002:0753b13": "學道之門別無奇特。只要洗滌根塵下無量劫來業",
    "X66n1298_002:0753b14": "識種子。汝等但能銷除情念。斷絕妄緣。對世間一切",
    "X66n1298_002:0753b15": "愛欲境界。心如木石相似。直饒未明道眼。自然成就",
    "X66n1298_002:0753b16": "淨身。若逢真正導師。切須勤心親近。假使參而未徹。",
    "X66n1298_002:0753b17": "學而未成。歷在耳根。永為道種。世世不落惡趣。生生",
    "X66n1298_002:0753b18": "不失人身。纔出頭來一聞千悟。須信道真善知識為",
    "X66n1298_002:0753b19": "人中最大因緣。教化眾生得見佛性。近嗟末世。誑說",
    "X66n1298_002:0753b20": "一禪。只學虗頭。全無實解。步步行有。口口談空。自不",
    "X66n1298_002:0753b21": "責業力所牽。更教人撥無因果。便說飲酒食肉不礙",
    "X66n1298_002:0753b22": "菩提。行盜行婬無妨般若。生遭王法。死陷阿鼻。受得",
    "X66n1298_002:0753b23": "地獄業銷。又入畜生餓鬼。百千萬劫無有出期。除非",
    "X66n1298_002:0753b24": "一念回光。立即翻邪為正。若不自懺自悔自度自修。",
    "X66n1298_002:0753c01": "諸佛出世也無救你處。若割心肝如木石相似。便可",
    "X66n1298_002:0753c02": "食肉。若喫酒如喫屎尿相似。便可飲酒。若見端正男",
    "X66n1298_002:0753c03": "女如死屍相似。便可行婬。若見己財它財皆如糞土。",
    "X66n1298_002:0753c04": "便可侵盜。饒汝到此田地。亦未可順汝意在。直得證",
    "X66n1298_002:0753c05": "無量聖身。始可行世間逆順事。古聖施設。豈有它心。",
    "X66n1298_002:0753c06": "只為末法僧尼少持律戒。恐賺向善俗子多退道心。",
    "X66n1298_002:0753c07": "所以廣行遮護。千經所說。萬論所陳。若不去婬。斷一",
    "X66n1298_002:0753c08": "切清淨種。若不去酒。斷一切智慧種。若不去盜。斷一",
    "X66n1298_002:0753c09": "切福德種。若不去肉。斷一切慈悲種。三世諸佛。同口",
    "X66n1298_002:0753c10": "敷宣。天下禪宗。一音演暢。如何後學略不聽從。自毀",
    "X66n1298_002:0753c11": "正因。反行魔說。只為宿熏業種。生遇邪師。善力易銷。",
    "X66n1298_002:0753c12": "惡根難㧞。豈不見古聖道。見一魔事如萬箭鑽心。聞",
    "X66n1298_002:0753c13": "一魔聲如千錐劄耳。速須遠離。不可見聞。各自究心。",
    "X66n1298_002:0753c14": "慎莫容易。",
    "X66n1298_002:0753c15": "枯禪辭住鼓山(鏡禪師)",
    "X66n1298_002:0753c16": "我公正眼頂門開。金粟分身與麼來。暫向三山為雨",
    "X66n1298_002:0753c17": "露。即歸調鼎作鹽梅。",
    "X66n1298_002:0753c18": "老病餘生越者希。慙無道德警羣迷。恩光厚大如山",
    "X66n1298_002:0753c19": "岳。乞與孤雲自在飛。",
    "X66n1298_002:0753c20": "胡尚書和再請(矩)",
    "X66n1298_002:0753c21": "石鼓風煙慘未開。住山正徯活如來。可怜萬衲傾心",
    "X66n1298_002:0753c22": "久。渴思生塵日望梅。",
    "X66n1298_002:0753c23": "一性圓明世絕稀。分燈何惜照羣迷。信緣定肯翻然",
    "X66n1298_002:0753c24": "起。杖錫淩空鶴與飛。",
    "X66n1298_002:0754a01": "洞山辭親書(略述大意。十不歸偈。非也)",
    "X66n1298_002:0754a02": "伏聞諸佛出世。皆從父母而受身。萬類興生。盡假天",
    "X66n1298_002:0754a03": "地而覆載。故非父母而不生。無天地而不長。盡沾養",
    "X66n1298_002:0754a04": "育之恩。俱受覆載之德。嗟夫一切含識萬象形儀。皆",
    "X66n1298_002:0754a05": "屬無常。未離生滅。雖則乳哺情重。養育恩深。若把世",
    "X66n1298_002:0754a06": "賂供資。終難報答。作血食侍養。安得久長。故孝經云。",
    "X66n1298_002:0754a07": "雖日用三牲之養。猶不孝也。相牽沉沒。永入輪迴。欲",
    "X66n1298_002:0754a08": "報罔極深恩。莫若出家功德。截生死之愛河。越煩惱",
    "X66n1298_002:0754a09": "之苦海。報千生之父母。答萬劫之慈親。三有四恩無",
    "X66n1298_002:0754a10": "不報矣。故經云。一子出家。九族生天。良价捨今生之",
    "X66n1298_002:0754a11": "身命。誓不還家。將永劫之根塵。頓明般若。伏惟父母",
    "X66n1298_002:0754a12": "心開喜捨。意莫攀緣。學淨飯之國王。効摩耶之聖后。",
    "X66n1298_002:0754a13": "他時異日。佛會相逢。此日今時。且相離別。某非遽違",
    "X66n1298_002:0754a14": "甘旨。葢時不待人。故云此身不向今生度。更向何時",
    "X66n1298_002:0754a15": "度此身。伏冀　尊懷。莫相記憶。頌曰。",
    "X66n1298_002:0754a16": "未了心源度數春。翻嗟淨世謾逡巡。幾人得道空門",
    "X66n1298_002:0754a17": "裏。獨我淹留在世塵。謹具尺書辭眷愛。願明大法報",
    "X66n1298_002:0754a18": "慈親。不須洒淚頻相憶。譬似當初無我身。",
    "X66n1298_002:0754a19": "岩下白雲常作伴。峯前碧障以為隣。免干世上名兼",
    "X66n1298_002:0754a20": "利。永別人間愛與憎。祖意直教言下曉。玄微須透句",
    "X66n1298_002:0754a21": "中真。合門親戚要相見。直待當來證果因。",
    "X66n1298_002:0754a22": "後書",
    "X66n1298_002:0754a23": "良价自離甘旨。杖錫南遊。星霜已換於十秋。岐路俄",
    "X66n1298_002:0754a24": "經於萬里。伏惟　娘子。收心慕道。攝意歸空。休懷離",
    "X66n1298_002:0754b01": "別之情。莫作倚門之望。家中家事但且隨時。轉有轉",
    "X66n1298_002:0754b02": "多。日增煩惱。阿兄懃行孝順。須求氷裏之魚。小弟竭",
    "X66n1298_002:0754b03": "力奉承。亦泣霜中之笋。夫人居世上。修己行孝以合",
    "X66n1298_002:0754b04": "天心。僧在空門。慕道參禪而報慈德。今則千山萬水",
    "X66n1298_002:0754b05": "杳隔二途。一紙八行聊伸寸意。頌曰。",
    "X66n1298_002:0754b06": "不求名利不求儒。願樂空門捨俗徒。煩惱盡時愁火",
    "X66n1298_002:0754b07": "滅。恩情斷處愛河枯。六根戒定香風引。一念無生慧",
    "X66n1298_002:0754b08": "力扶。為報北堂休悵望。譬如死了譬如無。",
    "X66n1298_002:0754b09": "娘回書",
    "X66n1298_002:0754b10": "吾與汝夙有因緣。始結母子恩愛情分。自從懷孕禱",
    "X66n1298_002:0754b11": "神佛。願生男兒。胞胎月滿。性命絲懸。得遂願心。如珠",
    "X66n1298_002:0754b12": "寶惜。糞穢不嫌於臭惡。乳哺不倦於辛勤。稍自成人",
    "X66n1298_002:0754b13": "送令習學。或暫逾時不歸。便作倚門之望。來書堅要",
    "X66n1298_002:0754b14": "出家。父亡母老兄薄弟寒。吾何依賴。子有拋娘之意。",
    "X66n1298_002:0754b15": "娘無捨子之心。一自汝往他方。日夜常洒悲淚。苦哉",
    "X66n1298_002:0754b16": "苦哉。今既誓不還鄉。即得從汝志。不敢望汝如王祥",
    "X66n1298_002:0754b17": "臥冰。丁蘭刻木。但願汝如目連尊者。度我下脫沈淪。",
    "X66n1298_002:0754b18": "上登佛果。如某不然。幽譴有在。切宜體悉。",
    "X66n1298_002:0754b19": "梁山廓庵則和尚十牛頌",
    "X66n1298_002:0754b20": "尋牛",
    "X66n1298_002:0754b21": "從來不失。何用追尋。由覺背以成踈。在向塵而遂失。",
    "X66n1298_002:0754b22": "家山漸遠。岐路俄差。得失熾然。是非烽起。",
    "X66n1298_002:0754b23": "忙忙撥艸去追尋。水濶山遙路更深。力盡神疲無覓",
    "X66n1298_002:0754b24": "處。但聞楓樹晚蟬吟。",
    "X66n1298_002:0754c01": "見迹",
    "X66n1298_002:0754c02": "依經解義。閱教知蹤。明眾器為一金。體萬物為自己。",
    "X66n1298_002:0754c03": "正邪不辯。真偽奚分。未入斯門。權為見迹。",
    "X66n1298_002:0754c04": "水邊林下跡偏多。芳艸籬披見也麼。縱是深山更深",
    "X66n1298_002:0754c05": "處。遼天鼻孔怎藏他。",
    "X66n1298_002:0754c06": "見牛",
    "X66n1298_002:0754c07": "從聲得入。見處逢原。六根門着着無差。動用中頭頭",
    "X66n1298_002:0754c08": "顯露。水中鹽味。色裏膠青。眨上眉毛。非是他物。",
    "X66n1298_002:0754c09": "黃鸝枝上一聲聲。日暖風和岸柳青。只此更無回避",
    "X66n1298_002:0754c10": "處。森森頭角畫難成。",
    "X66n1298_002:0754c11": "得牛",
    "X66n1298_002:0754c12": "久埋郊外。今日逢渠。由境勝以難追。戀芳叢而不已。",
    "X66n1298_002:0754c13": "頑心尚勇。野性猶存。欲得純和。必加鞭撻。",
    "X66n1298_002:0754c14": "竭盡神通獲得渠。心強力壯卒難。除有時纔到高原",
    "X66n1298_002:0754c15": "上。又入雲煙深處居。",
    "X66n1298_002:0754c16": "牧牛",
    "X66n1298_002:0754c17": "前思纔起。後念相隨。由覺故以成真。在迷情而為妄。",
    "X66n1298_002:0754c18": "不唯境有。惟自心生。鼻索牢牽。不容擬議。",
    "X66n1298_002:0754c19": "鞭策時時不離身。恐伊縱步入埃塵。相將牧得純和",
    "X66n1298_002:0754c20": "也。覊鎻無拘自逐人。",
    "X66n1298_002:0754c21": "騎牛",
    "X66n1298_002:0754c22": "干戈已罷。得失還無。唱樵子之村歌。吹兒童之野笛。",
    "X66n1298_002:0754c23": "橫身牛上。目視雲霄。呼喚不回。撈籠不住。",
    "X66n1298_002:0754c24": "騎牛迤邐欲還家。差笛聲聲送晚霞。一拍一呵無限",
    "X66n1298_002:0755a01": "意。知音何必鼓唇牙。",
    "X66n1298_002:0755a02": "忘牛",
    "X66n1298_002:0755a03": "法無二法。牛且為宗。喻魚兔之異名。顯跧蹄之差別。",
    "X66n1298_002:0755a04": "如金出鑛。似月離雲。一道寒光。威音劫外。",
    "X66n1298_002:0755a05": "騎牛已得到家山。牛也空兮人也閑。紅日三竿猶作",
    "X66n1298_002:0755a06": "夢。鞭繩空頓艸堂間。",
    "X66n1298_002:0755a07": "人牛不見",
    "X66n1298_002:0755a08": "凡情脫落。聖意皆空。有佛處不用遨遊。無佛處急須",
    "X66n1298_002:0755a09": "走過。兩頭不着。千聖難窺。百鳥含花。一場懡[怡-台+羅]。",
    "X66n1298_002:0755a10": "鞭索人牛盡属空。碧天寥廓信難通。紅爐向上爭容",
    "X66n1298_002:0755a11": "雪。到此方能合祖宗。",
    "X66n1298_002:0755a12": "返本還源",
    "X66n1298_002:0755a13": "本來清淨。不受一塵。觀有相之榮枯。處無為之凝寂。",
    "X66n1298_002:0755a14": "不同幻化。豈假修持。水淥山青。坐觀成敗。",
    "X66n1298_002:0755a15": "返本還源已費功。爭如直下若盲聾。菴中不見菴前",
    "X66n1298_002:0755a16": "物。水自茫茫花自紅。",
    "X66n1298_002:0755a17": "入廛垂手",
    "X66n1298_002:0755a18": "柴門獨掩。千聖不知。埋自己之風光。負前賢之途轍。",
    "X66n1298_002:0755a19": "提瓢入市。策杖還家。酒肆魚行。化令成佛。",
    "X66n1298_002:0755a20": "露胷跣足入廛來。抹土搽灰笑滿腮。不用神仙真秘",
    "X66n1298_002:0755a21": "訣。直教枯木放花開。",
    "X66n1298_002:0755a22": "自得腪和尚六牛圖",
    "X66n1298_002:0755a23": "始從知識示誨。即起信心。信心既萌。永為道本。故",
    "X66n1298_002:0755a24": "牛首上一點白。",
    "X66n1298_002:0755b01": "一念信為本。千生入道因。自憐迷覺性。隨處染埃塵。",
    "X66n1298_002:0755b02": "野艸時時綠。狂花日日新。思家無計得。但覺淚沾巾。",
    "X66n1298_002:0755b03": "信心既萠。念念揩磨。忽爾發明。心生歡喜。最初入",
    "X66n1298_002:0755b04": "頭。故頭全白。",
    "X66n1298_002:0755b05": "問訊這牛兒。知非何太遲。拋家經幾劫。逐妄許多時。",
    "X66n1298_002:0755b06": "念念歸無念。思思絕所思。入頭從此始。次第證無為。",
    "X66n1298_002:0755b07": "既有發明。漸漸熏煉。智慧明淨。未能純一。將白半",
    "X66n1298_002:0755b08": "身。",
    "X66n1298_002:0755b09": "看牧幾春秋。將成露地牛。出離芳艸去。向近雪山遊。",
    "X66n1298_002:0755b10": "正念雖歸一。邪思尚混流。脫然心迹盡。六處不能收。",
    "X66n1298_002:0755b11": "更無妄念。唯一真心。清淨湛然。通身明白。",
    "X66n1298_002:0755b12": "六處不能該。優曇火裏開。了然無繫屬。明淨絕纖埃。",
    "X66n1298_002:0755b13": "繩索將無用。人牛安在哉。迢迢空劫外。佛祖莫能猜。",
    "X66n1298_002:0755b14": "心法雙忘。人牛俱泯。永超象外。唯一空空。是名大",
    "X66n1298_002:0755b15": "解脫門。佛祖命脉。",
    "X66n1298_002:0755b16": "人牛消息盡。古路絕知音。霧卷千嵓靜。苔生三徑深。",
    "X66n1298_002:0755b17": "心空無所有。情盡不當今。把釣翁何在。磻溪鎖綠陰。",
    "X66n1298_002:0755b18": "命根斷處。絕後再甦。隨類受身。逢場作戲。只改舊",
    "X66n1298_002:0755b19": "時人。不改舊時行履處。",
    "X66n1298_002:0755b20": "妙盡復窮通。還歸六道中。塵塵皆佛事。處處是家風。",
    "X66n1298_002:0755b21": "皓玉泥中異。精金火裏逢。優游無間路。隨類且飄蓬。",
    "X66n1298_002:0755b22": "月窟訓童行(清禪師)",
    "X66n1298_002:0755b23": "咨爾童行。聽予誡云。高以下基。洪猶纖起。古今賢聖。",
    "X66n1298_002:0755b24": "莫不由斯。儒宗頗多。釋氏尤甚。茲不繁引。略舉二三。",
    "X66n1298_002:0755c01": "虞夏至尊。尚曾歷試。可能二祖。猶服勤勞。一念因真。",
    "X66n1298_002:0755c02": "千生果實。若其濫服。終無所成。任是毀形。徒增黑業。",
    "X66n1298_002:0755c03": "爾等童老。至今各顓誠履實。踐真無隨流。俗處清淨",
    "X66n1298_002:0755c04": "地。生難遭心。見佛逢僧。克勤敬慕。如能反責。可謂丈",
    "X66n1298_002:0755c05": "夫。施主交肩。宜先祇揖。仝衣相見。莫後和南。夕火晨",
    "X66n1298_002:0755c06": "香。常常勿懈。齋餐蚤粥。念念興慚。當直殿堂。供過寮",
    "X66n1298_002:0755c07": "舍。宜勤拂拭無怠。應承進止。威儀上流。是則言默要",
    "X66n1298_002:0755c08": "道。下輩休詢。貝葉故合精通。墳典猶宜博學。稍知今",
    "X66n1298_002:0755c09": "古。方解為人。若似啞羊。出家何益。如來未成佛果。文",
    "X66n1298_002:0755c10": "武兼能。永嘉纔作人師。宗說俱備。睎顏睎驥。子雲有",
    "X66n1298_002:0755c11": "言。誦箒誦苕。釋尊無誤。各須努力。莫謾因循。立志堅",
    "X66n1298_002:0755c12": "高。不墮凡地。故經云。立志如高山。種德若深海。如斯",
    "X66n1298_002:0755c13": "苦口。期汝為人。報答佛祖莫大恩。拔濟眾生無量苦。",
    "X66n1298_002:0755c14": "日日如是。不愧自心。頌曰。",
    "X66n1298_002:0755c15": "負舂剗艸示嘉模。紹續須還猛烈徒。一念豁然三際",
    "X66n1298_002:0755c16": "斷。單傳肯下老躁胡。",
    "X66n1298_002:0755c17": "雪竇明覺禪師方丈銘",
    "X66n1298_002:0755c18": "夫傳持祖燈。嗣續佛壽。此非小任。宜景前修。肅以威",
    "X66n1298_002:0755c19": "儀。尊其瞻視。懲忿窒慾。治氣養心。無以名利動於情。",
    "X66n1298_002:0755c20": "無以得失介於意。無隨世之上下。無逐人之是非。黑",
    "X66n1298_002:0755c21": "白致之於懷。喜怒不形於色。樂人之樂。猶己之樂。憂",
    "X66n1298_002:0755c22": "人之憂。若己之憂。容眾尊賢。克己復禮。無因少隙失",
    "X66n1298_002:0755c23": "素所善。無背公議棄素所疎。能不可矜。勢不可恃。無",
    "X66n1298_002:0755c24": "護己短。無掩人長。見德不可忘身。在貴不可忘賤。且",
    "X66n1298_002:0756a01": "夫學本修性。豈慍人之不知。道貴全身。無靳世之為",
    "X66n1298_002:0756a02": "用。人或慕義。理固推餘。必也篤以心誠誨余規矩。愽",
    "X66n1298_002:0756a03": "援群藉。深示妙宗。慈室忍衣不可須臾而離。大方寶",
    "X66n1298_002:0756a04": "所欲其造次。必是動息有常。嫌疑必慎。人不可侮。天",
    "X66n1298_002:0756a05": "不可欺。眾之去來。無追無拒。人之毀譽。無恚無貪。內",
    "X66n1298_002:0756a06": "無所慚。外無所恤。或若聲華溢美。利養豐多。畏四趣",
    "X66n1298_002:0756a07": "之果因。謹三寶之交互。死生未脫。業苦難逃。方其得",
    "X66n1298_002:0756a08": "志。亟思利正。身如行廁。利稱軟賊。百年非久。三界無",
    "X66n1298_002:0756a09": "安。可惜寸陰。當求解脫。古先諸祖舉有懿範。杖錫一",
    "X66n1298_002:0756a10": "生喫土。丹霞祇箇布裘。趙州青灰滿頭。即師編艸為",
    "X66n1298_002:0756a11": "氈。或深禪久修。或優詔不就。大都約則尠失。奢則招",
    "X66n1298_002:0756a12": "譏。謙則有光。退則無忌。去聖逾遠。行道有艱。觀時進",
    "X66n1298_002:0756a13": "止。無自辱也。",
    "X66n1298_002:0756a14": "義淨三藏誡看經",
    "X66n1298_002:0756a15": "晉宋齊梁唐代間。高僧求法出長安。去時幾百歸無",
    "X66n1298_002:0756a16": "十。後輩那知前輩難。雪嶺崎嶇侵骨冷。沙河[漓-禸]湧刮",
    "X66n1298_002:0756a17": "毛寒。今人不委經來歷。往往將經容易看。",
    "X66n1298_002:0756a18": "唐太宗題白馬寺(燒經所)",
    "X66n1298_002:0756a19": "門徑蕭蕭長綠苔。一回登此一徘徊。青牛謾說函關",
    "X66n1298_002:0756a20": "去。白馬親從印土來。確定是非憑烈燄。為分真偽築",
    "X66n1298_002:0756a21": "高臺。東風也解嫌狼藉。吹盡當年道教灰。",
    "X66n1298_002:0756a22": "洞山息世譏",
    "X66n1298_002:0756a23": "不求名利不求榮。任運騰騰度此生。三寸氣消誰是",
    "X66n1298_002:0756a24": "主。百年身後謾呼名。衣裳破後重重補。粮食無時旋",
    "X66n1298_002:0756b01": "旋營。一个幻身能幾久。為它閑事長無明。",
    "X66n1298_002:0756b02": "五家宗派括",
    "X66n1298_002:0756b03": "臨濟宗",
    "X66n1298_002:0756b04": "南岳馬祖百丈運。臨興南穴首山汾。慈明南會開一",
    "X66n1298_002:0756b05": "續。心出新清端演勤。",
    "X66n1298_002:0756b06": "溈仰宗",
    "X66n1298_002:0756b07": "百丈派出大溈祐。香嚴仰山親得紹。南塔芭蕉清續",
    "X66n1298_002:0756b08": "傳。兒孫未見繼其後。",
    "X66n1298_002:0756b09": "雲門宗",
    "X66n1298_002:0756b10": "清石天龍接德山。雪峯雲偃香林遠。北塔雪竇付天",
    "X66n1298_002:0756b11": "衣。二本從茲門大顯。",
    "X66n1298_002:0756b12": "曹洞宗",
    "X66n1298_002:0756b13": "清石藥山雲洞祖。雲膺同安丕志附。梁山觀得大陽",
    "X66n1298_002:0756b14": "玄。投子芙蓉淳獨步。",
    "X66n1298_002:0756b15": "法眼宗",
    "X66n1298_002:0756b16": "雪峯傍出玄沙備。地藏法眼益尊貴。韶國師傳壽與",
    "X66n1298_002:0756b17": "津。佛法新羅而已耳(要知仔細。須尋宗派圖)。",
    "X66n1298_002:0756b18": "八溢聖解脫門",
    "X66n1298_002:0756b19": "禮佛敬佛德。念佛感佛恩。持戒行佛行。看經明佛理。",
    "X66n1298_002:0756b20": "坐禪達佛境。參禪合佛心。得悟證佛道。說法滿佛願。",
    "X66n1298_002:0756b21": "實際理地不受一塵。佛事門中不捨一法。然此八事",
    "X66n1298_002:0756b22": "猶如四方四隅。闕一不可。前聖後聖其揆一也。六波",
    "X66n1298_002:0756b23": "羅蜜亦須兼行。六祖云。執空之人滯在一隅。謂不立",
    "X66n1298_002:0756b24": "文字。自迷猶可。又謗佛經。罪障深重。可不戒哉。",
    "X66n1298_002:0756c01": "陳賢良書(亦刊于精嚴寶訓)",
    "X66n1298_002:0756c02": "陳提刑貴謙答真侍郎德秀書曰。承下問禪門事。仰",
    "X66n1298_002:0756c03": "見虗懷樂善之意。顧淺陋何足以辱此。然敢不以管",
    "X66n1298_002:0756c04": "見陳白。所謂話頭合看與否。以某觀之。初無定說。若",
    "X66n1298_002:0756c05": "能一念無生。全體是佛。何處別有話頭。只緣多生習",
    "X66n1298_002:0756c06": "氣。背覺合塵。剎那之間念念起滅。如猴孫拾栗相似。",
    "X66n1298_002:0756c07": "佛祖輩不得已權設方便。令咬嚼□箇無滋味話頭。",
    "X66n1298_002:0756c08": "意識有所不行。將蜜菓換苦胡蘆。淘汝業識。都無實",
    "X66n1298_002:0756c09": "義。亦如國家兵器。不得已而用之。今時學者却於話",
    "X66n1298_002:0756c10": "頭上強生穿鑿。或至逐箇解說以當事業。遠之遠矣。",
    "X66n1298_002:0756c11": "稜道者廿年坐破七蒲團。只管看驢事未去馬事到",
    "X66n1298_002:0756c12": "來。因卷簾大悟。所謂八萬四千關捩子。只消一箇鎻",
    "X66n1298_002:0756c13": "匙開。豈在多言也。來教謂誦佛之言。存佛之心。行佛",
    "X66n1298_002:0756c14": "之行。久久須有得處。如此行履。固不失為一世之賢",
    "X66n1298_002:0756c15": "者。然禪門一著又須見徹自己本地風光。方為究竟。",
    "X66n1298_002:0756c16": "此事雖人人本有。但為客塵妄想所覆。若不痛加煅",
    "X66n1298_002:0756c17": "煉。終不明淨。圓覺經云。譬如銷金鑛。金非銷固有。雖",
    "X66n1298_002:0756c18": "復本來金。終以銷成就。蓋謂此也。來教又謂。道若不",
    "X66n1298_002:0756c19": "在言語文字上。諸佛諸祖何謂留許多經論在世。經",
    "X66n1298_002:0756c20": "是佛言。禪是佛心。初無違背。但世人尋言逐句。沒溺",
    "X66n1298_002:0756c21": "教網。不知有自己一段光明大事。故達磨西來。不立",
    "X66n1298_002:0756c22": "文字。直指人心。見性成佛。謂之教外別傳。非是教外",
    "X66n1298_002:0756c23": "別是一箇道理。只要明了此心。不著教相。今若只誦",
    "X66n1298_002:0756c24": "佛語。而不會歸自己。如人數他珍寶。自無半錢分。又",
    "X66n1298_002:0757a01": "如破布裹真珠。出門還漏却。縱使於中得少滋味。猶",
    "X66n1298_002:0757a02": "是法愛之見。本分上事。所謂金屑雖貴。落眼成翳。直",
    "X66n1298_002:0757a03": "須打併一切淨盡。方有少分相應也。某向來雖不閱",
    "X66n1298_002:0757a04": "大藏經。然華嚴楞嚴圓覺維摩等經誦之亦稍熟矣。",
    "X66n1298_002:0757a05": "其他如傳燈諸老語錄。壽禪師宗鏡錄皆翫味。數十",
    "X66n1298_002:0757a06": "年間。方在屋裏著到。却無暇看經論也。楞伽雖是達",
    "X66n1298_002:0757a07": "磨心宗。亦以句讀難通。不曾深究。要知吾人皆是誠",
    "X66n1298_002:0757a08": "心。非彼世俗自瞞以資談柄而已。姑以日用驗之。雖",
    "X66n1298_002:0757a09": "無濁惡麤過。然於一切善惡逆順境界上。果能照破。",
    "X66n1298_002:0757a10": "不為他所移換否。夜睡中夢覺一如否。恐怖顛倒否。",
    "X66n1298_002:0757a11": "疾病而能作得主否。若目前猶有境在。則夢寐未免",
    "X66n1298_002:0757a12": "顛倒。夢寐既顛倒。疾病必不能作得主宰。疾病既作",
    "X66n1298_002:0757a13": "主宰不得。則生死岸頭必不自在。所謂如人飲水冷",
    "X66n1298_002:0757a14": "煖自知。待制舍人於功名鼎盛之時。清修寡慾留神",
    "X66n1298_002:0757a15": "此道。可謂火中蓮花矣。古人有言。此大丈夫事。非將",
    "X66n1298_002:0757a16": "相之所能為也。又云。直欲高高峯頂立。深深海底行。",
    "X66n1298_002:0757a17": "更欲深窮遠到。直到不疑之地。來教謂無下手處。只",
    "X66n1298_002:0757a18": "此無下手處。正是得力處。如前書所言。靜處閙處皆",
    "X66n1298_002:0757a19": "著一隻眼看。是什麼道理。久久純熟。自無靜閙之異。",
    "X66n1298_002:0757a20": "其或雜亂紛飛起滅不停。却舉一則公案與之廝崖。",
    "X66n1298_002:0757a21": "則起滅之心自然頓息。照與照者同時寂滅。即是到",
    "X66n1298_002:0757a22": "家也。某亦學焉而未至也。姑盡吐露如此。不必他示。",
    "X66n1298_002:0757a23": "恐有儒釋不侔者。必大怪之。待制舍人它日心眼開",
    "X66n1298_002:0757a24": "明。亦必大笑而罵之(提刑參見月林鐵鞭諸大老)。",
    "X66n1298_002:0757b01": "范文正公勉圓悟禪師行脚",
    "X66n1298_002:0757b02": "觀水莫觀小污池。污池之水魚鱉卑。登山莫登迤邐",
    "X66n1298_002:0757b03": "山。迤邐之山艸木稀。觀水直觀滄溟廣。登山直登泰",
    "X66n1298_002:0757b04": "山上。所得不少所見高。工夫用盡非徒勞。南方幸有",
    "X66n1298_002:0757b05": "選佛地。好向其中窮妙旨。它年成器整頹綱。不負男",
    "X66n1298_002:0757b06": "兒出家志。大丈夫。休擬議。豈為虗名滅身計。歡諧時",
    "X66n1298_002:0757b07": "分覺無多。却被光陰暗添歲。成都況是繁華國。打住",
    "X66n1298_002:0757b08": "只應花酒窟。吾師自是出家兒。豈隨齷齪相埋沒。吾",
    "X66n1298_002:0757b09": "師幸有虹蜺志。何事躊躇淤泥水。君不見。吞舟之魚",
    "X66n1298_002:0757b10": "不隱污流。合抱之木豈在丹丘。大鵬一展九萬里。豈",
    "X66n1298_002:0757b11": "同春岸飛沙鷗。何如急駕千里驥。莫効鷦鷯戀一枝。",
    "X66n1298_002:0757b12": "縱饒講得千經論。也落禪家第二機。白雲長自戀高",
    "X66n1298_002:0757b13": "臺。暮罩朝籠不暫開。為慰蒼生霖雨望。等閑依舊出",
    "X66n1298_002:0757b14": "山來。又不見。崑山有玉名瓊瑤。良時未遇居蓬蒿。當",
    "X66n1298_002:0757b15": "時若不離荊楚。爭得連城價倍高。",
    "X66n1298_002:0757b16": "高庵悟和尚勸安老僧文",
    "X66n1298_002:0757b17": "貧道甞閱藏教。諦審佛意。不許比丘坐受無功之食。",
    "X66n1298_002:0757b18": "生懶墮心。起吾我見。每至晨朝。佛及弟子持鉢乞食。",
    "X66n1298_002:0757b19": "不擇貴賤。心無高下。俾得福者一切均溥。後所稱常",
    "X66n1298_002:0757b20": "住者。本為老病比丘不能行乞者設。非少壯之徒可",
    "X66n1298_002:0757b21": "得而食。逮佛滅後。正法世中亦復如是。像季以來。中",
    "X66n1298_002:0757b22": "國禪林不廢乞食。但推能者為之。所得利養。聚為招",
    "X66n1298_002:0757b23": "提。以安廣眾。遂輟逐日行乞之規也。今聞數剎住持。",
    "X66n1298_002:0757b24": "不識因果。不安老僧。背戾佛旨。削弱法門。苟不住院。",
    "X66n1298_002:0757c01": "老將安歸。更不返思。常住財物本為誰置。當推何心",
    "X66n1298_002:0757c02": "以合佛心。當推何行以合佛行。昔佛在日。或不赴請。",
    "X66n1298_002:0757c03": "留身精舍。徧巡僧房。看視老病。一一致問。一一辦置。",
    "X66n1298_002:0757c04": "仍勸請諸比丘遞相恭敬。隨順方便。去其嗔嫌。此調",
    "X66n1298_002:0757c05": "御師統理大眾之揩摸也。今之當代恣用常住。資給",
    "X66n1298_002:0757c06": "口體。結托權貴。仍隔絕老者病者。眾僧之物掩為己",
    "X66n1298_002:0757c07": "有。佛心佛行渾無一也。悲夫悲夫。古德云。老僧乃山",
    "X66n1298_002:0757c08": "門之標榜也。今之禪林。百僧之中無一老者。老而不",
    "X66n1298_002:0757c09": "納。益知壽考之無補。反不如夭死。願今當代各遵佛",
    "X66n1298_002:0757c10": "語。紹隆祖位。安撫老病。常住有無。隨宜供給。無使愚",
    "X66n1298_002:0757c11": "昧專權滅裂。致招來世短促之報。切宜加察。",
    "X66n1298_002:0757c12": "達磨師真性頌",
    "X66n1298_002:0757c13": "達磨西來。不立文字。少林",
    "X66n1298_002:0757c14": "默坐九年。獨有神光領旨。",
    "X66n1298_002:0757c15": "上根既契。猶憐中下之機。",
    "X66n1298_002:0757c16": "強留二十字。謂之真性偈。",
    "X66n1298_002:0757c17": "飜覆讀之。成四十首。頌各",
    "X66n1298_002:0757c18": "有旨趣。庶幾後代兒孫因",
    "X66n1298_002:0757c19": "指見月。儻有个漢。向性字未形之前領略。文彩自彰。",
    "X66n1298_002:0757c20": "匪從他得。則飜笑缺齒老胡。正好痛與拄杖矣。",
    "X66n1298_002:0757c21": "天人禮枯骨慈受　述",
    "X66n1298_002:0757c22": "汝是前生我。我今天眼開。瑤衣隨念至。玉食自然來。",
    "X66n1298_002:0757c23": "謝汝昔勤苦。令吾今快哉。散花時再拜。人世莫疑猜。",
    "X66n1298_002:0757c24": "餓鬼鞭尸",
    "X66n1298_002:0758a01": "因者臭皮囊。波波劫劫忙。只知貪快樂。不肯暫回光。",
    "X66n1298_002:0758a02": "白業錙銖少。黃泉歲月長。直須痛鞭打。此恨卒難忘。",
    "X66n1298_002:0758a03": "沙門破二見",
    "X66n1298_002:0758a04": "咄咄愚癡子。云何不自觀。鞭尸真倒置。禮骨自欺瞞。",
    "X66n1298_002:0758a05": "善惡由心造。佛魔著眼看。踏翻煩惱海。生死不相干。",
    "X66n1298_002:0758a07": "禪門諸祖師偈頌下之下(終)"
}