{
    "T15n0639_005:0572c26": "月燈三昧經卷第五",
    "T15n0639_005:0572c28": "高齊天竺三藏那連提耶舍譯",
    "T15n0639_005:0572c29": "佛復告月光童子言：「若菩薩摩訶薩於此三",
    "T15n0639_005:0573a01": "昧經典受持、讀誦、為他解說、如說修行，得四",
    "T15n0639_005:0573a02": "功德。何者為四？一者、成就滿足福德，二者、不",
    "T15n0639_005:0573a03": "為怨家所壞，三者、成就無邊智慧，四者、成就",
    "T15n0639_005:0573a04": "無量辯才。童子！若有菩薩摩訶薩有能於此",
    "T15n0639_005:0573a05": "三昧經典受持、讀誦、繫念思惟、廣為人說，獲",
    "T15n0639_005:0573a06": "得如是四種功德。」爾時，世尊而說偈言：",
    "T15n0639_005:0573a07": "「福德成就恒滿足，　　於一切時常不斷，",
    "T15n0639_005:0573a08": "　受持如是三昧故，　　得諸如來之境界；",
    "T15n0639_005:0573a09": "　勇健功德所守護，　　於一切時常成就，",
    "T15n0639_005:0573a10": "　修行如是勝寂定，　　必獲無上勝菩提。",
    "T15n0639_005:0573a11": "　彼無一切諸怨敵，　　常不為怨之所害，",
    "T15n0639_005:0573a12": "　智慧成就悉滿足，　　於一切時恒不斷。",
    "T15n0639_005:0573a13": "　彼人成就無量智、　　亦復具足無邊慧、",
    "T15n0639_005:0573a14": "　無量無邊勝辯才，　　以持如是勝定故；",
    "T15n0639_005:0573a15": "　成就滿足福德聚、　　亦成最妙菩薩行，",
    "T15n0639_005:0573a16": "　彼無一切諸怨敵，　　以持寂滅勝定故；",
    "T15n0639_005:0573a17": "　彼智廣大無有邊、　　亦成無邊勝辯才，",
    "T15n0639_005:0573a18": "　其音美妙甚可樂，　　以說如是勝定故；",
    "T15n0639_005:0573a19": "　善友智者所愛樂，　　謂能宣說自義故，",
    "T15n0639_005:0573a20": "　諸人皆知是福藏，　　宣說如是勝定故；",
    "T15n0639_005:0573a21": "　得勝利養、妙衣服、　　亦獲勝妙上甘饍，",
    "T15n0639_005:0573a22": "　顏貌端正甚可愛，　　以持如是寂定故；",
    "T15n0639_005:0573a23": "　多見諸佛世間親，　　以無等供供養佛，",
    "T15n0639_005:0573a24": "　無有一切諸障難，　　以持如是勝定故；",
    "T15n0639_005:0573a25": "　住於佛前而讚歎，　　喜心說妙多百偈，",
    "T15n0639_005:0573a26": "　於其智慧而不損，　　以說如是寂定故；",
    "T15n0639_005:0573a27": "　十力世尊在前坐，　　相好莊嚴可愛身，",
    "T15n0639_005:0573a28": "　無垢鮮淨如金山，　　以修如是勝定故；",
    "T15n0639_005:0573a29": "　彼智曾無有損減，　　多聞智慧亦豐足，",
    "T15n0639_005:0573b01": "　成就最勝大法藏，　　以說如是三昧故；",
    "T15n0639_005:0573b02": "　智慧廣大無有量，　　多百劫說而不盡，",
    "T15n0639_005:0573b03": "　聞於如是深寂定，　　如佛所說安住故；",
    "T15n0639_005:0573b04": "　不生一切諸難處，　　如是，佛子！恒為王，",
    "T15n0639_005:0573b05": "　如法治國常安隱，　　以持如是勝定故。",
    "T15n0639_005:0573b06": "　無量無邊億劫數，　　十力說彼功德利，",
    "T15n0639_005:0573b07": "　說其少分不能盡，　　猶如大海一渧水。」",
    "T15n0639_005:0573b08": "　是時童子甚欣悅，　　忽然從坐整服起，",
    "T15n0639_005:0573b09": "　合十爪掌面向佛，　　生大欣喜而讚言：",
    "T15n0639_005:0573b10": "「世尊大雄甚奇特，　　能為世親作光明；",
    "T15n0639_005:0573b11": "　大牟尼尊說功德，　　顯示如是勝利益。",
    "T15n0639_005:0573b12": "　大聖世雄為我說，　　願垂憐愍救護故，",
    "T15n0639_005:0573b13": "　何人能於末代時，　　聽聞如是修多羅，",
    "T15n0639_005:0573b14": "　迦陵頻伽妙音聲，　　深遠雷震悅樂聲，",
    "T15n0639_005:0573b15": "　具足無量勝智慧？」　　告月光童作是言：",
    "T15n0639_005:0573b16": "「汝今諦聽我當說，　　無上最勝微妙行，",
    "T15n0639_005:0573b17": "　若欲護持於法者，　　聽受如是三昧經；",
    "T15n0639_005:0573b18": "　虔心供養一切佛，　　以清淨心求佛智，",
    "T15n0639_005:0573b19": "　復應修習慈愍心，　　聽受如是修多羅；",
    "T15n0639_005:0573b20": "　成就頭陀離過行，　　修行寂靜功德林，",
    "T15n0639_005:0573b21": "　安住大勝上妙智，　　聽受如是三昧經；",
    "T15n0639_005:0573b22": "　行於惡行諸眾生、　　及以毀破禁戒者，",
    "T15n0639_005:0573b23": "　如是諸惡比丘輩，　　不能聞是三昧經。",
    "T15n0639_005:0573b24": "　勇猛修行諸梵行，　　其心無有諸穢濁，",
    "T15n0639_005:0573b25": "　常為諸佛所加護，　　此經當入彼人手；",
    "T15n0639_005:0573b26": "　若人於諸無量佛，　　給侍恭敬修供養，",
    "T15n0639_005:0573b27": "　是人當生末世中，　　此經墮在彼人手。",
    "T15n0639_005:0573b28": "　若人在於過去世，　　於外道中行惡行，",
    "T15n0639_005:0573b29": "　彼人聞是修多羅，　　其心不喜起嫌惡；",
    "T15n0639_005:0573c01": "　於佛法中得出家，　　不為涅槃求活命，",
    "T15n0639_005:0573c02": "　以慳嫉妬而自纏，　　彼必誹謗佛經典；",
    "T15n0639_005:0573c03": "　貪著他家起慳悋，　　為魔波旬所加護，",
    "T15n0639_005:0573c04": "　專求利養破禁戒，　　於佛法中必不信；",
    "T15n0639_005:0573c05": "　往昔不殖於善根，　　未得智慧起高慢，",
    "T15n0639_005:0573c06": "　依止我見愚凡夫，　　亦於末世心無信；",
    "T15n0639_005:0573c07": "　於其世間禪定中，　　便謂已得果證想，",
    "T15n0639_005:0573c08": "　自謂羅漢食他供，　　彼必謗佛勝菩提。",
    "T15n0639_005:0573c09": "　所有一切閻浮處，　　毀壞一切佛塔廟，",
    "T15n0639_005:0573c10": "　若有毀謗佛菩提，　　其罪廣大多於彼；",
    "T15n0639_005:0573c11": "　若有殺害阿羅漢，　　其罪無量無邊際；",
    "T15n0639_005:0573c12": "　若有誹謗修多羅，　　其罪獲報多於彼。",
    "T15n0639_005:0573c13": "　誰能於此起勇猛，　　在於末代惡世中，",
    "T15n0639_005:0573c14": "　正戒、正法毀壞時，　　顯說如是修多羅？」",
    "T15n0639_005:0573c15": "　童子悲號而起立，　　叉手合掌發是言：",
    "T15n0639_005:0573c16": "「我於今朝師子吼，　　在於最勝法王前。",
    "T15n0639_005:0573c17": "　我於如來滅度後，　　在於末代惡世時，",
    "T15n0639_005:0573c18": "　棄捨身命不悋惜，　　廣弘如是修多羅。",
    "T15n0639_005:0573c19": "　能忍愚夫語言道、　　不實誹謗極損辱、",
    "T15n0639_005:0573c20": "　罵詈、輕毀及恐怖，　　勇猛精進而忍受。",
    "T15n0639_005:0573c21": "　除去一切諸惡業，　　於過去世所造者，",
    "T15n0639_005:0573c22": "　內懷不生於瞋怒，　　必當安住佛法中。」",
    "T15n0639_005:0573c23": "　淨妙閻浮金色手，　　摩彼月光童子頂，",
    "T15n0639_005:0573c24": "　如來發於和雅音：　　「月光童子大威德。",
    "T15n0639_005:0573c25": "　我今正當加護汝，　　在於末代後世時，",
    "T15n0639_005:0573c26": "　不令汝有諸障難、　　命難、梵行諸障礙。」",
    "T15n0639_005:0573c27": "　更有餘者一時起，　　持法比丘八百人，",
    "T15n0639_005:0573c28": "　自言：「我於末世中，　　必當護持是經典。」",
    "T15n0639_005:0573c29": "　爾時多億夜叉、龍，　　即時從坐而起立，",
    "T15n0639_005:0574a01": "　更有餘八那由他，　　啟請世尊如是言：",
    "T15n0639_005:0574a02": "「我等於此比丘所，　　謂向從坐而起者，",
    "T15n0639_005:0574a03": "　在於惡世末代時，　　我必擁護彼比丘。」",
    "T15n0639_005:0574a04": "　當說如是經典時，　　以佛神力加護故，",
    "T15n0639_005:0574a05": "　所有恒河沙數界，　　無量佛剎悉震動。",
    "T15n0639_005:0574a06": "　隨其所動諸世界，　　隨界應化作多佛，",
    "T15n0639_005:0574a07": "　悉是釋迦所變化，　　演說如是修多羅。",
    "T15n0639_005:0574a08": "　一切所有諸佛剎，　　不可思議億眾生，",
    "T15n0639_005:0574a09": "　悉得聽聞是勝法，　　安住諸佛如來智。",
    "T15n0639_005:0574a10": "　於此世界佛剎中，　　數有九億諸天眾，",
    "T15n0639_005:0574a11": "　一切悉發菩提心，　　即於佛所散妙花：",
    "T15n0639_005:0574a12": "「所有比丘、比丘尼、　　優波婆素、優婆夷，",
    "T15n0639_005:0574a13": "　其數七億六千萬，　　悉得聞是修多羅。」",
    "T15n0639_005:0574a14": "　牟尼王尊授彼記：　　「必當見彼兩足尊，",
    "T15n0639_005:0574a15": "　其數猶如恒河沙，　　皆得修習菩提行。",
    "T15n0639_005:0574a16": "　供養恭敬彼諸佛，　　為求如來智慧故，",
    "T15n0639_005:0574a17": "　悉能於彼諸佛所，　　得聞如是妙經典。",
    "T15n0639_005:0574a18": "　過於八億劫數中，　　皆當得成如來尊，",
    "T15n0639_005:0574a19": "　彼福德者於一劫，　　度脫眾生令安樂。",
    "T15n0639_005:0574a20": "　於其彌勒如來所，　　施設無上勝供養，",
    "T15n0639_005:0574a21": "　善持彼佛真妙法，　　悉得往生安養國。",
    "T15n0639_005:0574a22": "　彼離垢穢如來尊，　　其佛號曰阿彌陀，",
    "T15n0639_005:0574a23": "　於彼廣設勝供養，　　為求無上菩提故。",
    "T15n0639_005:0574a24": "　於其七十阿僧祇，　　滿足如是劫數中，",
    "T15n0639_005:0574a25": "　不墮一切諸惡趣，　　得聞如是勝經典。",
    "T15n0639_005:0574a26": "　若有於後未來世，　　聽聞如是修多羅，",
    "T15n0639_005:0574a27": "　聞已悲泣而淚落，　　我已供養於彼人。",
    "T15n0639_005:0574a28": "　我今勸語汝一切：　　我前所有、現在者，",
    "T15n0639_005:0574a29": "　由此故得菩提道，　　是以付囑此經典。",
    "T15n0639_005:0574b01": "「是以，童子！菩薩摩訶薩若欲樂求如是三昧——",
    "T15n0639_005:0574b02": "不可思議諸佛所說之法——應善巧知，於不思",
    "T15n0639_005:0574b03": "議佛法應當諮請、應當深信不思議佛法、應",
    "T15n0639_005:0574b04": "當善巧求於不思議佛法，聞不思議佛法勿",
    "T15n0639_005:0574b05": "懷驚怖、勿增怖畏、勿恒怖畏。」",
    "T15n0639_005:0574b06": "爾時，月光童子白佛言：「世尊！云何菩薩於不",
    "T15n0639_005:0574b07": "思議佛法應善巧知？云何於不思議佛法應",
    "T15n0639_005:0574b08": "求請問？云何於不思議佛法深信清淨？云",
    "T15n0639_005:0574b09": "何聞不思議佛法不生驚怖、不增怖畏、不恒",
    "T15n0639_005:0574b10": "怖畏？」爾時，有乾闥婆子名曰般遮尸棄，共",
    "T15n0639_005:0574b11": "餘乾闥婆子五百同類俱，持音樂種種樂器",
    "T15n0639_005:0574b12": "隨從佛後，欲為供養佛。爾時，般遮尸棄作如",
    "T15n0639_005:0574b13": "是念：「如我於帝釋憍尸迦及三十三天前所",
    "T15n0639_005:0574b14": "設供養，今以此歌詠樂音供養如來、天中之",
    "T15n0639_005:0574b15": "天、應供、正遍知。」爾時，般遮尸棄乾闥婆子共",
    "T15n0639_005:0574b16": "餘五百乾闥婆子皆各同時擊琉璃琴出妙",
    "T15n0639_005:0574b17": "歌音。爾時，世尊作如是念：「我以無作遊戲神",
    "T15n0639_005:0574b18": "力，令彼月光童子於不思議佛法中得一心",
    "T15n0639_005:0574b19": "住，復令般遮尸棄乾闥婆子等樂器歌音令",
    "T15n0639_005:0574b20": "現殊妙。」爾時，以佛神力故，令彼五百音樂善",
    "T15n0639_005:0574b21": "稱和雅，發無欲音、發順法音、發應法音——所謂",
    "T15n0639_005:0574b22": "應不思議佛法偈言：",
    "T15n0639_005:0574b23": "「於一毛道現多佛，　　其數猶如恒河沙，",
    "T15n0639_005:0574b24": "　佛剎國土亦復然，　　彼佛剎體空無相；",
    "T15n0639_005:0574b25": "　於一毛端現五趣，　　所謂地獄、諸畜生，",
    "T15n0639_005:0574b26": "　及諸餓鬼、天、人等，　　皆悉清涼無逼窄；",
    "T15n0639_005:0574b27": "　彼毛道處現海、池、　　并諸河流及井泉，",
    "T15n0639_005:0574b28": "　皆悉不逼復不窄，　　是謂佛法不思議；",
    "T15n0639_005:0574b29": "　彼一毛頭現諸山、　　斫迦婆羅及須彌、",
    "T15n0639_005:0574c01": "　目真隣陀、大目真，　　是曰佛法不思議；",
    "T15n0639_005:0574c02": "　彼一毛頭現地獄，　　燋熱、寒氷、糞屎等，",
    "T15n0639_005:0574c03": "　有諸眾生生彼者，　　受於無量極苦惱；",
    "T15n0639_005:0574c04": "　彼一毛頭現天宮，　　妙宮廣大十六旬，",
    "T15n0639_005:0574c05": "　毛處諸天無量數，　　具受諸天極快樂；",
    "T15n0639_005:0574c06": "　彼毛頭處佛出世，　　其中佛法極熾盛，",
    "T15n0639_005:0574c07": "　彼無智者莫能覩，　　如是宿業行不淨；",
    "T15n0639_005:0574c08": "　毛頭處聞佛涅槃、　　或時復聞法滅盡、",
    "T15n0639_005:0574c09": "　彼毛頭處或復聞，　　佛今現在演說法。",
    "T15n0639_005:0574c10": "　或復有人於毛端，　　謂己壽命無窮極；",
    "T15n0639_005:0574c11": "　或復毛處聞短命，　　生已即滅不久停；",
    "T15n0639_005:0574c12": "　或復毛道作是想：　　『我得見佛設供養。』",
    "T15n0639_005:0574c13": "　佛亦不出、不供養，　　直自想心而欣喜。",
    "T15n0639_005:0574c14": "　譬如有人於夢中，　　耽著五欲受快樂，",
    "T15n0639_005:0574c15": "　覺已不見其欲事，　　但以夢故妄見此。",
    "T15n0639_005:0574c16": "　所見、所聞憶念法，　　猶如夢想無真實，",
    "T15n0639_005:0574c17": "　若有得此三昧者，　　悉能了知如是法，",
    "T15n0639_005:0574c18": "　於其世間恒受樂，　　謂愛無愛不貪著，",
    "T15n0639_005:0574c19": "　常能愛樂於山林，　　恒受如此沙門樂。",
    "T15n0639_005:0574c20": "　若人無有諸取著，　　遠離一切諸我所，",
    "T15n0639_005:0574c21": "　遊行世間猶犀牛，　　如風行空無障礙。",
    "T15n0639_005:0574c22": "　修習於道起實智，　　一切諸法空無我，",
    "T15n0639_005:0574c23": "　若有能修如是法，　　彼人辯才無有邊。",
    "T15n0639_005:0574c24": "　此人恒受於快樂，　　其心不著於世間，",
    "T15n0639_005:0574c25": "　其心猶如空中風，　　於愛、不愛無所取。",
    "T15n0639_005:0574c26": "　於不愛者難共住、　　於親愛者難遠離，",
    "T15n0639_005:0574c27": "　棄捨如此二種朋，　　專求正法是人樂。",
    "T15n0639_005:0574c28": "　若有聞聲貪愛起，　　是人必起於瞋怒，",
    "T15n0639_005:0574c29": "　愚癡、惛慢所纏縛，　　以慢力故得苦惱。",
    "T15n0639_005:0575a01": "　若有能住於平等，　　善能謙下無高慢，",
    "T15n0639_005:0575a02": "　愛與不愛善得脫，　　彼能常住欣喜行。",
    "T15n0639_005:0575a03": "　安住於戒善清淨，　　以無垢心樂禪定，",
    "T15n0639_005:0575a04": "　恒常樂住山林中，　　是人永離諸疑網。",
    "T15n0639_005:0575a05": "　若人懷惑有顛倒，　　愚癡恒樂於諸欲，",
    "T15n0639_005:0575a06": "　猶如鷲鳥貪尸肉，　　是人必自隨魔力。」",
    "T15n0639_005:0575a07": "說此偈時，月光童子於不思議甚深佛法中",
    "T15n0639_005:0575a08": "得一心安住，堪能演說修多羅。爾時，般遮尸",
    "T15n0639_005:0575a09": "棄乾闥婆等得隨順音聲忍、無量無邊眾生",
    "T15n0639_005:0575a10": "發阿耨多羅三藐三菩提心、無量眾生於人",
    "T15n0639_005:0575a11": "天中得安樂利益。",
    "T15n0639_005:0575a12": "爾時，佛告月光童子言：「菩薩摩訶薩於諸善",
    "T15n0639_005:0575a13": "根、功德、法利，應善決定、應不多事、應離惡知",
    "T15n0639_005:0575a14": "識、應依善知識、善知識所應常諮問、樂聞於",
    "T15n0639_005:0575a15": "法無有厭足、應當欣喜、常應求法、常攝於法、",
    "T15n0639_005:0575a16": "應說正法、應善巧諮問菩薩、於菩薩所起於",
    "T15n0639_005:0575a17": "師想、於法師所應當尊重如己師想。童子！若",
    "T15n0639_005:0575a18": "有菩薩能受行此法，是人得不思議具足辯",
    "T15n0639_005:0575a19": "才、得信深入不可思議佛法之海，於不思議",
    "T15n0639_005:0575a20": "甚深佛法心得決定、於人天中能作照明。」爾",
    "T15n0639_005:0575a21": "時，世尊而說偈言：",
    "T15n0639_005:0575a22": "「於過去世多億劫，　　不可稱量不思議，",
    "T15n0639_005:0575a23": "　爾時有佛兩足尊，　　號因陀羅幡幢王。",
    "T15n0639_005:0575a24": "　彼時佛說此三昧，　　謂無眾生、無壽命，",
    "T15n0639_005:0575a25": "　猶如泡沫及炎電，　　諸法亦如水中月。",
    "T15n0639_005:0575a26": "　眾生壽命不可得，　　於此界沒他世生，",
    "T15n0639_005:0575a27": "　所作之業無失壞，　　黑白業報亦不亡。",
    "T15n0639_005:0575a28": "　因果相應勝法門，　　微細難見佛境界，",
    "T15n0639_005:0575a29": "　文字句義不可得，　　是妙菩提佛所說。",
    "T15n0639_005:0575b01": "　積聚總持大智慧，　　億那由經從定出，",
    "T15n0639_005:0575b02": "　那由他佛所行道，　　如此三昧佛所說，",
    "T15n0639_005:0575b03": "　善能滅壞諸病患，　　集眾菩薩功德財，",
    "T15n0639_005:0575b04": "　一切諸佛咸稱讚，　　億那由天所供養。",
    "T15n0639_005:0575b05": "　於諸凡夫說實語，　　常遠一切外道法，",
    "T15n0639_005:0575b06": "　諸佛所讚勝戒財，　　如空中電難可執。",
    "T15n0639_005:0575b07": "　過去無量億佛所，　　智者修行於戒施，",
    "T15n0639_005:0575b08": "　久遠遠離惡知識，　　得於無上父資財。",
    "T15n0639_005:0575b09": "　彼有比丘是法師，　　修行梵行慧日子，",
    "T15n0639_005:0575b10": "　聞於此法而隨順，　　發於最上菩提心。",
    "T15n0639_005:0575b11": "　彼因陀羅幡幢佛，　　告彼法師比丘言：",
    "T15n0639_005:0575b12": "『比丘！比丘第一難，　　於彼菩提發心難。",
    "T15n0639_005:0575b13": "　護戒猶如摩尼珠，　　習近善友順菩提，",
    "T15n0639_005:0575b14": "　於惡知識恒遠離，　　速得無上菩提果。』",
    "T15n0639_005:0575b15": "　往昔於此閻浮提，　　二不放逸長者子，",
    "T15n0639_005:0575b16": "　於佛法中而出家，　　猶如犀牛依山林。",
    "T15n0639_005:0575b17": "　得於四禪有神通，　　善諸偈論無所畏，",
    "T15n0639_005:0575b18": "　地及虛空相悉知，　　於空中行如鳥飛。",
    "T15n0639_005:0575b19": "　於寒林中安住時，　　林花繁茂甚奇特、",
    "T15n0639_005:0575b20": "　一切異鳥悉來歸，　　二長者子共語言。",
    "T15n0639_005:0575b21": "　爾時有王出遊獵，　　聞其語音至其所，",
    "T15n0639_005:0575b22": "　時王恭敬而聽法，　　於彼法師深愛敬。",
    "T15n0639_005:0575b23": "　時王共相慰問言，　　發是語已在前坐。",
    "T15n0639_005:0575b24": "　時王具有多眷屬，　　從王行者滿六億，",
    "T15n0639_005:0575b25": "　二中有一是法師，　　見王告言：『善諦聽，",
    "T15n0639_005:0575b26": "　諸佛出世甚難值，　　惟願大王勿放逸。",
    "T15n0639_005:0575b27": "　壽命迅速不久停，　　如山瀑水激川流，",
    "T15n0639_005:0575b28": "　為老、病、死所纏逼，　　無有能救如己業。",
    "T15n0639_005:0575b29": "　惟願大王護正法，　　建立諸佛十力法，",
    "T15n0639_005:0575c01": "　於後惡世末代時，　　應當住於如法朋。』",
    "T15n0639_005:0575c02": "　如是無量聰慧者，　　以慈心故向王說，",
    "T15n0639_005:0575c03": "　王及六億諸眷屬，　　咸發無上菩提心。",
    "T15n0639_005:0575c04": "　時王聞是淨法句、　　調柔寂滅妙語言，",
    "T15n0639_005:0575c05": "　善心踊躍而愛樂，　　頭面禮敬而辭去。",
    "T15n0639_005:0575c06": "　時有無量餘比丘，　　為利養故入王宮，",
    "T15n0639_005:0575c07": "　王知彼眾行不端、　　并於有德不恭敬。",
    "T15n0639_005:0575c08": "　過去導師法已盡、　　未來惡世增長時，",
    "T15n0639_005:0575c09": "　德器之人甚尠少，　　多有無量放逸者。",
    "T15n0639_005:0575c10": "　剛強慳慢諸比丘，　　為求利養著諸見，",
    "T15n0639_005:0575c11": "　於佛法中不正解，　　以諸非法向王說：",
    "T15n0639_005:0575c12": "『應當殺害彼法師，　　本為王說空斷者，",
    "T15n0639_005:0575c13": "　勸王及我修空斷，　　都不示王真涅槃。",
    "T15n0639_005:0575c14": "　於其業報悉散壞，　　諂者說於陰空無，",
    "T15n0639_005:0575c15": "　若能殺害彼法師，　　必令大法得久住。』",
    "T15n0639_005:0575c16": "　爾時常有護王神，　　是王過去善知識，",
    "T15n0639_005:0575c17": "　長夜護王令離惡，　　彼天告王如是言：",
    "T15n0639_005:0575c18": "『願王慎勿起是心，　　惡知識言甚可畏，",
    "T15n0639_005:0575c19": "　莫於聰慧法師所，　　用惡人言興殺害。",
    "T15n0639_005:0575c20": "　大王可不憶念耶？　　林間比丘所說者。",
    "T15n0639_005:0575c21": "　於後末代惡世時，　　王應安住如法朋，",
    "T15n0639_005:0575c22": "　天為彼王說實語，　　於諸佛法莫捨離。』",
    "T15n0639_005:0575c23": "　時王更有餘惡弟，　　在於邊方鎮國境，",
    "T15n0639_005:0575c24": "　時惡比丘往教化：　　『令殺法師說空斷，",
    "T15n0639_005:0575c25": "　勸我昔來久修行，　　不欲令我求涅槃。",
    "T15n0639_005:0575c26": "　大王！汝兄甚愚惡，　　都自不欲令汝活。』",
    "T15n0639_005:0575c27": "　有二比丘為惡師，　　以神通力遊空行：",
    "T15n0639_005:0575c28": "『以我知故來至此，　　今悉具向大王說，",
    "T15n0639_005:0575c29": "　汝可速殺二呪師，　　必使及時勿後悔。』",
    "T15n0639_005:0576a01": "　王弟尋時被鉀仗，　　順惡人言故往彼，",
    "T15n0639_005:0576a02": "　并及一切諸軍眾，　　詣彼林中比丘所。",
    "T15n0639_005:0576a03": "　依林所有龍、夜叉，　　知彼王弟惡心來，",
    "T15n0639_005:0576a04": "　雨沙礫石大可畏，　　王及軍眾悉摧滅。",
    "T15n0639_005:0576a05": "　今當觀惡知識言，　　摧滅如是大王眾，",
    "T15n0639_005:0576a06": "　於法師所起恚心，　　於六十生墮阿鼻；",
    "T15n0639_005:0576a07": "　時彼取著惡比丘，　　勸化如是剎利王，",
    "T15n0639_005:0576a08": "　於後滿足十億生，　　受於無量地獄苦。",
    "T15n0639_005:0576a09": "　彼天勸導彼王者、　　及餘擁護於法師，",
    "T15n0639_005:0576a10": "　見於恒河沙數佛，　　覲佛供養及修行。",
    "T15n0639_005:0576a11": "　是王眷屬滿六億，　　皆共王去聽法者，",
    "T15n0639_005:0576a12": "　其所發於道心者，　　各別世界得成佛。",
    "T15n0639_005:0576a13": "　彼佛壽命多億歲，　　智慧無等不思議；",
    "T15n0639_005:0576a14": "　彼人悉修是三昧，　　說已皆當般涅槃。",
    "T15n0639_005:0576a15": "　得聞如是勝妙智，　　能集尸羅功德法，",
    "T15n0639_005:0576a16": "　勇猛精進不放逸，　　常遠一切惡知識。",
    "T15n0639_005:0576a17": "「童子！菩薩摩訶薩應不著於身、能棄於命。何",
    "T15n0639_005:0576a18": "以故？童子！若著身者作不善法，是以菩薩應",
    "T15n0639_005:0576a19": "知色身及以法身。何以故？諸佛法身所攝，非",
    "T15n0639_005:0576a20": "色身也；佛以法身顯現，非色身也。童子！是故",
    "T15n0639_005:0576a21": "菩薩摩訶薩欲行佛所行、欲求如來身、欲求",
    "T15n0639_005:0576a22": "如來智、欲知如來身、欲知如來智，於此三昧",
    "T15n0639_005:0576a23": "經典應當受持、讀誦、為他廣說、修習相應。「童",
    "T15n0639_005:0576a24": "子！彼如來身，無量福德之所出生，如來說於",
    "T15n0639_005:0576a25": "一義，所謂：諸法從因生故；是離諸相，以甚",
    "T15n0639_005:0576a26": "深故；法無限量，無分齊故；法無有相，無相性",
    "T15n0639_005:0576a27": "故；法無有相，離諸相故；法無動搖，善安住故；",
    "T15n0639_005:0576a28": "法無有二，惟一相故；法不可見，過眼境故；",
    "T15n0639_005:0576a29": "法不可思，過心地故；法無動轉，離戲論故；法",
    "T15n0639_005:0576b01": "不可說，過音聲故；法無居處，離窟宅故；法無",
    "T15n0639_005:0576b02": "窟宅，離言音故；法無所依，過諸見故；法無諸",
    "T15n0639_005:0576b03": "漏，過諸報故。以心堅固離諸欲故、以不壞心",
    "T15n0639_005:0576b04": "離諸瞋故、以堅正智過諸癡故有所說，說",
    "T15n0639_005:0576b05": "諸法空故；無有生，斷諸生故；以無常但言說",
    "T15n0639_005:0576b06": "故；出離聲地，寂滅於聲故；有音聲，以思想故；",
    "T15n0639_005:0576b07": "同思想，以和會故。以世俗第一義諦故、以清",
    "T15n0639_005:0576b08": "涼離熱惱故、第一義諦以如實語故、無熱惱",
    "T15n0639_005:0576b09": "以涅槃故、無有壞無能勝故、無取著滅戲論",
    "T15n0639_005:0576b10": "義故、無戲論離攀緣故、無有邊際以說福故、",
    "T15n0639_005:0576b11": "無有微塵說微細故、次第大神通本業出生",
    "T15n0639_005:0576b12": "故、得自由自在力故、無破壞以堅實故、無",
    "T15n0639_005:0576b13": "有邊際以名號無盡故、廣大說大悲本業故，",
    "T15n0639_005:0576b14": "是為如來身。」爾時，世尊而說偈言：",
    "T15n0639_005:0576b15": "「若有欲見世間親、　　及知佛身云何耶，",
    "T15n0639_005:0576b16": "　於此三昧修習已，　　即能知於如來身。",
    "T15n0639_005:0576b17": "　佛從福德所出生，　　其身清淨甚光曜，",
    "T15n0639_005:0576b18": "　其相平等如虛空，　　種種差別不可得；",
    "T15n0639_005:0576b19": "　諸佛菩提既如是，　　其相狀貌亦復然，",
    "T15n0639_005:0576b20": "　其相狀貌不可得，　　如來身相亦如是；",
    "T15n0639_005:0576b21": "　菩提相貌及以身、　　諸佛世界亦復爾，",
    "T15n0639_005:0576b22": "　諸力、諸禪、諸解脫，　　如是悉同其一相。",
    "T15n0639_005:0576b23": "　諸佛體性正如此，　　如來世親亦復然，",
    "T15n0639_005:0576b24": "　無有能得見佛者，　　肉眼何能見正覺？",
    "T15n0639_005:0576b25": "　無量多人作是說：　　『我曾得見於諸佛，",
    "T15n0639_005:0576b26": "　金色微妙無比身，　　一切世間皆顯照。』",
    "T15n0639_005:0576b27": "　諸佛如來之所加，　　以其力能有神通，",
    "T15n0639_005:0576b28": "　便能得見於彼身，　　種種妙相自莊嚴。",
    "T15n0639_005:0576b29": "　隨廣長相而能現，　　世間無能見其相，",
    "T15n0639_005:0576c01": "　若有能知身相者，　　佛與世間無有別；",
    "T15n0639_005:0576c02": "　若有能知其身量，　　所謂一切諸如來，",
    "T15n0639_005:0576c03": "　佛身無身、無差異，　　人與修羅亦復然。",
    "T15n0639_005:0576c04": "　一切諸心悉空寂，　　受諸異報相亦爾，",
    "T15n0639_005:0576c05": "　名色、相貌既如是，　　清淨具足有光明。",
    "T15n0639_005:0576c06": "　無有能知者，　　修此寂滅定，",
    "T15n0639_005:0576c07": "　惟有世間親，　　不思億劫修。",
    "T15n0639_005:0576c08": "　無量白淨法，　　從此三昧出，",
    "T15n0639_005:0576c09": "　以定報力故，　　他不見我身。",
    "T15n0639_005:0576c10": "　若有如是心，　　名色亦復然，",
    "T15n0639_005:0576c11": "　心類各不同，　　名色相亦爾。",
    "T15n0639_005:0576c12": "　若以麁大想，　　名色亦隨彼；",
    "T15n0639_005:0576c13": "　名色若麁細，　　悉從憶想起。",
    "T15n0639_005:0576c14": "　若人想微細，　　名色亦如此，",
    "T15n0639_005:0576c15": "　名色若不著，　　其心身光照。",
    "T15n0639_005:0576c16": "　我念過去生，　　七十阿僧祇，",
    "T15n0639_005:0576c17": "　此三種惡想，　　從本未曾起。",
    "T15n0639_005:0576c18": "　以其無漏心，　　不思議億劫，",
    "T15n0639_005:0576c19": "　利益眾生故，　　他不見我身。",
    "T15n0639_005:0576c20": "　若有以此物，　　心意得棄捨，",
    "T15n0639_005:0576c21": "　是人於彼物，　　更不共和合。",
    "T15n0639_005:0576c22": "　我心得解脫，　　一切種物中，",
    "T15n0639_005:0576c23": "　能體知其性，　　而起於智慧。",
    "T15n0639_005:0576c24": "　於千億佛剎，　　我於中現化，",
    "T15n0639_005:0576c25": "　為眾生說法，　　是故不可見。",
    "T15n0639_005:0576c26": "　無相、無狀貌，　　猶如於虛空，",
    "T15n0639_005:0576c27": "　我身不可說，　　語言道斷故。",
    "T15n0639_005:0576c28": "　法身大雄猛，　　其身從法生，",
    "T15n0639_005:0576c29": "　曾無有色身，　　說之以為佛。",
    "T15n0639_005:0577a01": "　若說於此身，　　聞已生欣樂，",
    "T15n0639_005:0577a02": "　彼諸魔波旬，　　不能得其便。",
    "T15n0639_005:0577a03": "　聞是深妙法，　　而不生驚怖，",
    "T15n0639_005:0577a04": "　不以活命故，　　誹謗佛菩提。",
    "T15n0639_005:0577a05": "　千億修多羅，　　如實智演說，",
    "T15n0639_005:0577a06": "　為眾生照明，　　彼彼所至處。",
    "T15n0639_005:0577a07": "「童子！是如來、應、正遍知。若欲知如來色身相",
    "T15n0639_005:0577a08": "業者，終不能知若青、若青色、若青相似、若青",
    "T15n0639_005:0577a09": "相貌，若黃、若黃色、若黃相似、若黃相貌，若赤、",
    "T15n0639_005:0577a10": "若赤色、若赤相似、若赤相貌，若白、若白色、若",
    "T15n0639_005:0577a11": "白相似、若白相貌，若紅紫、若紅紫色、若紅紫",
    "T15n0639_005:0577a12": "相似、若紅紫相貌，若頗梨、若頗梨色、若頗",
    "T15n0639_005:0577a13": "梨相似、若頗梨相貌，若火、若火色、若火相",
    "T15n0639_005:0577a14": "似、若火相貌，若金、若金色、若金相似、若金相",
    "T15n0639_005:0577a15": "貌，若電、若電色、若電相似、若電相貌，若蘇、若",
    "T15n0639_005:0577a16": "蘇色、若蘇相似、若蘇相貌，若毘琉璃、若毘琉",
    "T15n0639_005:0577a17": "璃色、若毘琉璃相似、若毘琉璃相貌，若天、若",
    "T15n0639_005:0577a18": "天色、若天相似、若天相貌，若梵、若梵色、若梵",
    "T15n0639_005:0577a19": "相似、若梵相貌，童子！是為如來身。如來一切",
    "T15n0639_005:0577a20": "身相不可量，不可思議故亦不可說，所成就",
    "T15n0639_005:0577a21": "色身諸天世人莫能測量；如是，長、短、廣、狹一",
    "T15n0639_005:0577a22": "切種無有限齊、不可思議、如是等不可數。」爾",
    "T15n0639_005:0577a23": "時，世尊而說頌曰：",
    "T15n0639_005:0577a24": "「一切世界中，　　所有諸微塵、",
    "T15n0639_005:0577a25": "　并及泉池源、　　大海所有水，",
    "T15n0639_005:0577a26": "　設有巧算術，　　無有知其邊，",
    "T15n0639_005:0577a27": "　亦不知塵數、　　及與水渧者。",
    "T15n0639_005:0577a28": "　如來之導師，　　引斯譬喻已，",
    "T15n0639_005:0577a29": "　其水渧無限、　　微塵亦復然，",
    "T15n0639_005:0577b01": "　我觀一切生，　　多於彼塵數，",
    "T15n0639_005:0577b02": "　發心及起信，　　於一時悉知。",
    "T15n0639_005:0577b03": "　若於我自身，　　顯現外皮色，",
    "T15n0639_005:0577b04": "　諸眾生信欲，　　無有譬知者。",
    "T15n0639_005:0577b05": "　若相及與業，　　其色像如是，",
    "T15n0639_005:0577b06": "　莫能知佛者，　　我相正如是。",
    "T15n0639_005:0577b07": "　佛遠離於相，　　顯示於法身，",
    "T15n0639_005:0577b08": "　甚深無限量，　　是佛不思議。",
    "T15n0639_005:0577b09": "　正覺不思議，　　如來身亦然，",
    "T15n0639_005:0577b10": "　是不思法身，　　以顯法身故。",
    "T15n0639_005:0577b11": "　心業不能知、　　無能思此身、",
    "T15n0639_005:0577b12": "　及與其身相，　　都無測量者。",
    "T15n0639_005:0577b13": "　彼法無限量，　　億劫所修習，",
    "T15n0639_005:0577b14": "　得此難思身，　　發淨大光明。",
    "T15n0639_005:0577b15": "　眾生無能取，　　取之不可得，",
    "T15n0639_005:0577b16": "　是故如來身，　　難量不可思。",
    "T15n0639_005:0577b17": "　於諸無量法，　　而取於限量，",
    "T15n0639_005:0577b18": "　無分別法中，　　雖無有分別，",
    "T15n0639_005:0577b19": "　於分別限量，　　說於無分別，",
    "T15n0639_005:0577b20": "　離念無分別，　　是佛不思議。",
    "T15n0639_005:0577b21": "　無限如虛空，　　莫能度量者；",
    "T15n0639_005:0577b22": "　佛身亦復爾，　　猶如太虛空。",
    "T15n0639_005:0577b23": "　若有諸佛子，　　如實知我身，",
    "T15n0639_005:0577b24": "　彼得成於佛，　　世覩不思議。◎",
    "T15n0639_005:0577b25": "「◎童子！菩薩摩訶薩有四種言論不可思議，",
    "T15n0639_005:0577b26": "及其演說亦不可思議、難可盡邊。何等為四？",
    "T15n0639_005:0577b27": "一者、諸行言論不可思議，二者、呵責有為言",
    "T15n0639_005:0577b28": "論不可思議，三者、煩惱資助言論不可思議，",
    "T15n0639_005:0577b29": "四者、清淨言論不可思議。童子！是為菩薩四",
    "T15n0639_005:0577c01": "種言論不可思議，及其演說亦不可思議、難",
    "T15n0639_005:0577c02": "可盡邊。「童子！菩薩摩訶薩復有四種法。何等",
    "T15n0639_005:0577c03": "為四？一者、諸行法不可思議，二者、呵責有為",
    "T15n0639_005:0577c04": "法不可思議，三者、煩惱法不可思議，四者、清",
    "T15n0639_005:0577c05": "淨法不可思議；是為四種。「童子！菩薩摩訶",
    "T15n0639_005:0577c06": "薩復有四種相應。何等為四？一者、諸行相應",
    "T15n0639_005:0577c07": "不可思議，二者、呵責有為相應不可思議，三",
    "T15n0639_005:0577c08": "者、煩惱相應不可思議，四者、清淨相應不可",
    "T15n0639_005:0577c09": "思議；是為四種。「童子！菩薩摩訶薩復有四種",
    "T15n0639_005:0577c10": "門。何等為四？一者、諸行門不可思議，二者、",
    "T15n0639_005:0577c11": "呵責有為門不可思議，三者、煩惱門不可思",
    "T15n0639_005:0577c12": "議，四者、清淨門不可思議；是為四種。「童子！",
    "T15n0639_005:0577c13": "菩薩摩訶薩復有四種行說。何等為四？一者、",
    "T15n0639_005:0577c14": "諸行行說不可思議，二者、呵責有為行說不",
    "T15n0639_005:0577c15": "可思議，三者、煩惱行說不可思議，四者、清淨",
    "T15n0639_005:0577c16": "行說不可思議；是為四種。「童子！菩薩摩訶",
    "T15n0639_005:0577c17": "薩復有四種音聲。何等為四？一者、諸行音聲",
    "T15n0639_005:0577c18": "不可思議，二者、呵責有為音聲不可思議，三",
    "T15n0639_005:0577c19": "者、煩惱音聲不可思議，四者、清淨音聲不可",
    "T15n0639_005:0577c20": "思議；是為四種。「童子！菩薩摩訶薩復有四種",
    "T15n0639_005:0577c21": "語。何等為四？一者、諸行語不可思議，二者、呵",
    "T15n0639_005:0577c22": "責有為語不可思議，三者、煩惱語不可思議，",
    "T15n0639_005:0577c23": "四者、清淨語不可思議；是為四種。「童子！菩",
    "T15n0639_005:0577c24": "薩摩訶薩復有四種語言道。何等為四？一者、",
    "T15n0639_005:0577c25": "諸行語言道不可思議，二者、呵責有為語言",
    "T15n0639_005:0577c26": "道不可思議，三者、煩惱語言道不可思議，四",
    "T15n0639_005:0577c27": "者、清淨語言道不可思議；是為四種。「童子！",
    "T15n0639_005:0577c28": "菩薩摩訶薩復有四種權密說。何等為四？一",
    "T15n0639_005:0577c29": "者、諸行權密說不可思議，二者、呵責有為權",
    "T15n0639_005:0578a01": "密說不可思議，三者、煩惱權密說不可思議，",
    "T15n0639_005:0578a02": "四者、清淨權密說不可思議；是為四種。「童",
    "T15n0639_005:0578a03": "子！菩薩摩訶薩復有四種知於諸天。何等為",
    "T15n0639_005:0578a04": "四？一者、諸行知於諸天不可思議，二者、呵責",
    "T15n0639_005:0578a05": "有為知於諸天不可思議，三者、煩惱知於諸",
    "T15n0639_005:0578a06": "天不可思議，四者、清淨知於諸天不可思議；",
    "T15n0639_005:0578a07": "是為四種。「童子！菩薩摩訶薩復有四種見知",
    "T15n0639_005:0578a08": "於人。何等為四？一者、諸行知人不可思議，",
    "T15n0639_005:0578a09": "二者、呵責有為知人不可思議，三者、煩惱知",
    "T15n0639_005:0578a10": "人不可思議，四者、清淨知人不可思議；是為",
    "T15n0639_005:0578a11": "四種。「童子！菩薩摩訶薩復有四種知名字。",
    "T15n0639_005:0578a12": "何等為四？一者、諸行知名字不可思議，二者、",
    "T15n0639_005:0578a13": "呵責有為知名字不可思議，三者、煩惱知名",
    "T15n0639_005:0578a14": "字不可思議，四者、清淨知名字不可思議；是",
    "T15n0639_005:0578a15": "為四種。「童子！菩薩摩訶薩復有四種辯才。",
    "T15n0639_005:0578a16": "何等為四？一者、諸行辯才不可思議，二者、呵",
    "T15n0639_005:0578a17": "責有為辯才不可思議，三者、煩惱辯才不可",
    "T15n0639_005:0578a18": "思議，四者、清淨辯才不可思議；是為四種。",
    "T15n0639_005:0578a19": "「童子！菩薩摩訶薩復有四種決定。何等為四？",
    "T15n0639_005:0578a20": "一者、諸行決定不可思議，二者、呵責有為決",
    "T15n0639_005:0578a21": "定不可思議，三者、煩惱決定不可思議，四",
    "T15n0639_005:0578a22": "者、清淨決定不可思議；是為四種。「童子！菩",
    "T15n0639_005:0578a23": "薩摩訶薩復有四種入。何等為四？一者、諸行",
    "T15n0639_005:0578a24": "入不可思議，二者、呵責有為入不可思議，三",
    "T15n0639_005:0578a25": "者、煩惱入不可思議，四者、清淨入不可思議；",
    "T15n0639_005:0578a26": "是為四種。「童子！菩薩摩訶薩復有四種度。",
    "T15n0639_005:0578a27": "何等為四？一者、諸行度不可思議，二者、呵責",
    "T15n0639_005:0578a28": "有為度不可思議，三者、煩惱度不可思議，四",
    "T15n0639_005:0578a29": "者、清淨度不可思議；是為四種。「童子！菩薩",
    "T15n0639_005:0578b01": "摩訶薩復有四種金剛句。何等為四？一者、諸",
    "T15n0639_005:0578b02": "行金剛句不可思議，二者、呵責有為金剛句",
    "T15n0639_005:0578b03": "不可思議，三者、煩惱金剛句不可思議，四者、",
    "T15n0639_005:0578b04": "清淨金剛句不可思議；是為四種。「童子！菩",
    "T15n0639_005:0578b05": "薩摩訶薩復有四種呪術句。何等為四？一者、",
    "T15n0639_005:0578b06": "諸行呪術句不可思議，二者、呵責有為呪術",
    "T15n0639_005:0578b07": "句不可思議，三者、煩惱呪術句不可思議，",
    "T15n0639_005:0578b08": "四者、清淨呪術句不可思議；是為四種。「童子！",
    "T15n0639_005:0578b09": "菩薩摩訶薩復有四種出。何等為四？一者、諸",
    "T15n0639_005:0578b10": "行出不可思議，二者、呵責有為出不可思議，",
    "T15n0639_005:0578b11": "三者、煩惱出不可思議，四者、清淨出不可思",
    "T15n0639_005:0578b12": "議；是為四種。「童子！菩薩摩訶薩復有四種",
    "T15n0639_005:0578b13": "修多羅句。何等為四？一者、諸行修多羅句不",
    "T15n0639_005:0578b14": "可思議，二者、呵責有為修多羅句不可思議，",
    "T15n0639_005:0578b15": "三者、煩惱修多羅句不可思議，四者、清淨修",
    "T15n0639_005:0578b16": "多羅句不可思議；是為四種。「童子！菩薩摩",
    "T15n0639_005:0578b17": "訶薩復有四種辭句。何等為四？一者、諸行",
    "T15n0639_005:0578b18": "辭句不可思議，二者、呵責有為辭句不可",
    "T15n0639_005:0578b19": "思議，三者、煩惱辭句不可思議，四者、清淨",
    "T15n0639_005:0578b20": "辭句不可思議；是為四種。「童子！菩薩摩訶",
    "T15n0639_005:0578b21": "薩復有四種施設句。何等為四？一者、諸行施",
    "T15n0639_005:0578b22": "設句不可思議，二者、呵責有為施設句不可",
    "T15n0639_005:0578b23": "思議，三者、煩惱施設句不可思議，四者、清淨",
    "T15n0639_005:0578b24": "施設句不可思議；是為四種。「童子！菩薩摩",
    "T15n0639_005:0578b25": "訶薩復有四種明句。何等為四？一者、諸行明",
    "T15n0639_005:0578b26": "句不可思議，二者、呵責有為明句不可思議，",
    "T15n0639_005:0578b27": "三者、煩惱明句不可思議，四者、清淨明句不",
    "T15n0639_005:0578b28": "可思議；是為四種。「童子！菩薩摩訶薩復有四",
    "T15n0639_005:0578b29": "種信義句。何等為四？一者、諸行信義句不可",
    "T15n0639_005:0578c01": "思議，二者、呵責有為信義句不可思議，三者、",
    "T15n0639_005:0578c02": "煩惱信義句不可思議，四者、清淨信義句不",
    "T15n0639_005:0578c03": "可思議；是為四種。「童子！菩薩摩訶薩復有",
    "T15n0639_005:0578c04": "四種行句。何等為四？一者、諸行行句不可思",
    "T15n0639_005:0578c05": "議，二者、呵責有為行句不可思議，三者、煩惱",
    "T15n0639_005:0578c06": "行句不可思議，四者、清淨行句不可思議；是",
    "T15n0639_005:0578c07": "為四種。「童子！菩薩摩訶薩復有四種不思議",
    "T15n0639_005:0578c08": "句。何等為四？一者、諸行不思議句不可思議，",
    "T15n0639_005:0578c09": "二者、呵責有為不思議句不可思議，三者、煩",
    "T15n0639_005:0578c10": "惱不思議句不可思議，四者、清淨不思議句",
    "T15n0639_005:0578c11": "不可思議；是為四種。「童子！菩薩摩訶薩復有",
    "T15n0639_005:0578c12": "四種無邊句。何等為四？一者、諸行無邊句不",
    "T15n0639_005:0578c13": "可思議，二者、呵責有為無邊句不可思議，三",
    "T15n0639_005:0578c14": "者、煩惱無邊句不可思議，四者、清淨無邊句",
    "T15n0639_005:0578c15": "不可思議；是為四種。「童子！菩薩摩訶薩復",
    "T15n0639_005:0578c16": "有四種無限量句。何等為四？一者、諸行無限",
    "T15n0639_005:0578c17": "量句不可思議，二者、呵責有為無限量句不",
    "T15n0639_005:0578c18": "可思議，三者、煩惱無限量句不可思議，四者、",
    "T15n0639_005:0578c19": "清淨無限量句不可思議；是為四種。「童子！",
    "T15n0639_005:0578c20": "菩薩摩訶薩復有四種無窮句。何等為四？一",
    "T15n0639_005:0578c21": "者、諸行無窮句不可思議，二者、呵責有為無",
    "T15n0639_005:0578c22": "窮句不可思議，三者、煩惱無窮句不可思議，",
    "T15n0639_005:0578c23": "四者、清淨無窮句不可思議；是為四種。「童子！",
    "T15n0639_005:0578c24": "菩薩摩訶薩復有四種不可稱句。何等為四？",
    "T15n0639_005:0578c25": "一者、諸行不可稱句不可思議，二者、呵責有",
    "T15n0639_005:0578c26": "為不可稱句不可思議，三者、煩惱不可稱句",
    "T15n0639_005:0578c27": "不可思議，四者、清淨不可稱句不可思議；是",
    "T15n0639_005:0578c28": "為四種。「童子！菩薩摩訶薩復有四種阿僧祇",
    "T15n0639_005:0578c29": "句。何等為四？一者、諸行阿僧祇句不可思",
    "T15n0639_005:0579a01": "議，二者、呵責有為阿僧祇句不可思議，三者、",
    "T15n0639_005:0579a02": "煩惱阿僧祇句不可思議，四者、清淨阿僧祇",
    "T15n0639_005:0579a03": "句不可思議；是為四種。「童子！菩薩摩訶薩",
    "T15n0639_005:0579a04": "復有四種無量句。何等為四？一者、諸行無量",
    "T15n0639_005:0579a05": "句不可思議，二者、呵責有為無量句不可思",
    "T15n0639_005:0579a06": "議，三者、煩惱無量句不可思議，四者、清淨無",
    "T15n0639_005:0579a07": "量句不可思議；是為四種。「童子！菩薩摩訶",
    "T15n0639_005:0579a08": "薩復有四種不可測量句。何等為四？一者、諸",
    "T15n0639_005:0579a09": "行不可測量句不可思議，二者、呵責有為不",
    "T15n0639_005:0579a10": "可測量句不可思議，三者、煩惱不可測量句",
    "T15n0639_005:0579a11": "不可思議，四者、清淨不可測量句不可思議；",
    "T15n0639_005:0579a12": "是為四種。「童子！菩薩摩訶薩復有四種不行",
    "T15n0639_005:0579a13": "句。何等為四？一者、諸行不行句不可思議，",
    "T15n0639_005:0579a14": "二者、呵責有為不行句不可思議，三者、煩惱",
    "T15n0639_005:0579a15": "不行句不可思議，四者、清淨不行句不可思",
    "T15n0639_005:0579a16": "議；是為四種。「童子！菩薩摩訶薩復有四種",
    "T15n0639_005:0579a17": "智句。何等為四？一者、諸行智句不可思議，",
    "T15n0639_005:0579a18": "二者、呵責有為智句不可思議，三者、煩惱智",
    "T15n0639_005:0579a19": "句不可思議，四者、清淨智句不可思議；是為",
    "T15n0639_005:0579a20": "四種。「童子！菩薩摩訶薩復有四種智聚。何",
    "T15n0639_005:0579a21": "等為四？一者、諸行智聚不可思議，二者、呵責",
    "T15n0639_005:0579a22": "有為智聚不可思議，三者、煩惱智聚不可思",
    "T15n0639_005:0579a23": "議，四者、清淨智聚不可思議；是為四種。「童",
    "T15n0639_005:0579a24": "子！菩薩摩訶薩復有四種智性。何等為四？",
    "T15n0639_005:0579a25": "一者、諸行智性不可思議，二者、呵責有為智",
    "T15n0639_005:0579a26": "性不可思議，三者、煩惱智性不可思議，四者、",
    "T15n0639_005:0579a27": "清淨智性不可思議；是為四種。「童子！菩薩",
    "T15n0639_005:0579a28": "摩訶薩復有四種辯聚。何等為四？一者、諸行",
    "T15n0639_005:0579a29": "辯聚不可思議，二者、呵責有為辯聚不可思",
    "T15n0639_005:0579b01": "議，三者、煩惱辯聚不可思議，四者、清淨辯聚",
    "T15n0639_005:0579b02": "不可思議；是為四種。「童子！菩薩摩訶薩復",
    "T15n0639_005:0579b03": "有四種辯性。何等為四？一者、諸行辯性不可",
    "T15n0639_005:0579b04": "思議，二者、呵責有為辯性不可思議，三者、",
    "T15n0639_005:0579b05": "煩惱辯性不可思議，四者、清淨辯性不可思",
    "T15n0639_005:0579b06": "議；是為四種。「童子！菩薩摩訶薩復有四種",
    "T15n0639_005:0579b07": "修多羅。何等為四？一者、諸行修多羅不可",
    "T15n0639_005:0579b08": "思議，二者、呵責有為修多羅不可思議，三者、",
    "T15n0639_005:0579b09": "煩惱修多羅不可思議，四者、清淨修多羅不",
    "T15n0639_005:0579b10": "可思議；是為四種。「童子！菩薩摩訶薩復有",
    "T15n0639_005:0579b11": "四種修多羅聚。何等為四？一者、諸行修多羅",
    "T15n0639_005:0579b12": "聚不可思議，二者、呵責有為修多羅聚不可",
    "T15n0639_005:0579b13": "思議，三者、煩惱修多羅聚不可思議，四者、清",
    "T15n0639_005:0579b14": "淨修多羅聚不可思議；是為四種。「童子！菩",
    "T15n0639_005:0579b15": "薩摩訶薩復有四種多聞。何等為四？一者、諸",
    "T15n0639_005:0579b16": "行多聞不可思議，二者、呵責有為多聞不可",
    "T15n0639_005:0579b17": "思議，三者、煩惱多聞不可思議，四者、清淨多",
    "T15n0639_005:0579b18": "聞不可思議；是為四種。「童子！菩薩摩訶薩",
    "T15n0639_005:0579b19": "復有四種財。何等為四？一者、諸行財不可思",
    "T15n0639_005:0579b20": "議，二者、呵責有為財不可思議，三者、煩惱財",
    "T15n0639_005:0579b21": "不可思議，四者、清淨財不可思議；是為四種。",
    "T15n0639_005:0579b22": "「童子！菩薩摩訶薩復有四種學。何等為四？",
    "T15n0639_005:0579b23": "一者、諸行學不可思議，二者、呵責有為學不",
    "T15n0639_005:0579b24": "可思議，三者、煩惱學不可思議，四者、清淨學",
    "T15n0639_005:0579b25": "不可思議；是為四種。「童子！菩薩摩訶薩復",
    "T15n0639_005:0579b26": "有四種境界。何等為四？一者、諸行境界不可",
    "T15n0639_005:0579b27": "思議，二者、呵責有為境界不可思議，三者、煩",
    "T15n0639_005:0579b28": "惱境界不可思議，四者、清淨境界不可思議；",
    "T15n0639_005:0579b29": "是為四種。「童子！菩薩摩訶薩復有四種業。",
    "T15n0639_005:0579c01": "何等為四？一者、諸行業不可思議，二者、呵責",
    "T15n0639_005:0579c02": "有為業不可思議，三者、煩惱業不可思議，四",
    "T15n0639_005:0579c03": "者、清淨業不可思議；是為四種。「童子！菩薩",
    "T15n0639_005:0579c04": "摩訶薩復有四種安住。何等為四？一者、諸行",
    "T15n0639_005:0579c05": "安住不可思議，二者、呵責有為安住不可思",
    "T15n0639_005:0579c06": "議，三者、煩惱安住不可思議，四者、清淨安住",
    "T15n0639_005:0579c07": "不可思議；是為四種。「童子！菩薩摩訶薩復",
    "T15n0639_005:0579c08": "有四種修道。何等為四？一者、諸行修道不可",
    "T15n0639_005:0579c09": "思議，二者、呵責有為修道不可思議，三者、煩",
    "T15n0639_005:0579c10": "惱修道不可思議，四者、清淨修道不可思議；",
    "T15n0639_005:0579c11": "是為四種。「童子！菩薩摩訶薩復有四種斷",
    "T15n0639_005:0579c12": "煩惱智。何等為四？一者、諸行斷煩惱智不可",
    "T15n0639_005:0579c13": "思議，二者、呵責有為斷煩惱智不可思議，三",
    "T15n0639_005:0579c14": "者、煩惱斷煩惱智不可思議，四者、清淨斷煩",
    "T15n0639_005:0579c15": "惱智不可思議；是為四種。「童子！菩薩摩訶",
    "T15n0639_005:0579c16": "薩復有四種煩惱智。何等為四？一者、諸行煩",
    "T15n0639_005:0579c17": "惱智不可思議，二者、呵責有為煩惱智不可",
    "T15n0639_005:0579c18": "思議，三者、煩惱煩惱智不可思議，四者、清淨",
    "T15n0639_005:0579c19": "煩惱智不可思議；是為四種。「童子！菩薩摩",
    "T15n0639_005:0579c20": "訶薩復有四種惡道智。何等為四？一者、諸行",
    "T15n0639_005:0579c21": "惡道智不可思議，二者、呵責有為惡道智不",
    "T15n0639_005:0579c22": "可思議，三者、煩惱惡道智不可思議，四者、",
    "T15n0639_005:0579c23": "清淨惡道智不可思議；是為四種。「童子！菩",
    "T15n0639_005:0579c24": "薩摩訶薩復有四種非智智。何等為四？一者、",
    "T15n0639_005:0579c25": "諸行非智智不可思議，二者、呵責有為非智",
    "T15n0639_005:0579c26": "智不可思議，三者、煩惱非智智不可思議，",
    "T15n0639_005:0579c27": "四者、清淨非智智不可思議；是為四種。「童",
    "T15n0639_005:0579c28": "子！菩薩摩訶薩復有四種畢定智。何等為",
    "T15n0639_005:0579c29": "四？一者、諸行畢定智不可思議，二者、呵責",
    "T15n0639_005:0580a01": "有為畢定智不可思議，三者、煩惱畢定智不",
    "T15n0639_005:0580a02": "可思議，四者、清淨畢定智不可思議；是為四",
    "T15n0639_005:0580a03": "種。「童子！菩薩摩訶薩復有四種無差失智。",
    "T15n0639_005:0580a04": "何等為四？一者、諸行無差失智不可思議，二",
    "T15n0639_005:0580a05": "者、呵責有為無差失智不可思議，三者、煩惱",
    "T15n0639_005:0580a06": "無差失智不可思議，四者、清淨無差失智不",
    "T15n0639_005:0580a07": "可思議；是為四種。「童子！菩薩摩訶薩復有",
    "T15n0639_005:0580a08": "四種無明智。何等為四？一者、諸行無明智",
    "T15n0639_005:0580a09": "不可思議，二者、呵責有為無明智不可思議，",
    "T15n0639_005:0580a10": "三者、煩惱無明智不可思議，四者、清淨無明",
    "T15n0639_005:0580a11": "智不可思議；是為四種。「童子！菩薩摩訶薩",
    "T15n0639_005:0580a12": "復有四種苦智。何等為四？一者、諸行苦智不",
    "T15n0639_005:0580a13": "可思議，二者、呵責有為苦智不可思議，三者、",
    "T15n0639_005:0580a14": "煩惱苦智不可思議，四者、清淨苦智不可思",
    "T15n0639_005:0580a15": "議；是為四種。「童子！菩薩摩訶薩復有四種",
    "T15n0639_005:0580a16": "憂智。何等為四？一者、諸行憂智不可思議，",
    "T15n0639_005:0580a17": "二者、呵責有為憂智不可思議，三者、煩惱憂",
    "T15n0639_005:0580a18": "智不可思議，四者、清淨憂智不可思議；是為",
    "T15n0639_005:0580a19": "四種。「童子！菩薩摩訶薩復有四種貧智。何",
    "T15n0639_005:0580a20": "等為四？一者、諸行貧智不可思議，二者、呵責",
    "T15n0639_005:0580a21": "有為貧智不可思議，三者、煩惱貧智不可思",
    "T15n0639_005:0580a22": "議，四者、清淨貧智不可思議；是為四種。「童",
    "T15n0639_005:0580a23": "子！菩薩摩訶薩復有四種生智不可思議。何",
    "T15n0639_005:0580a24": "等為四？一者、諸行生智不可思議，二者、呵責",
    "T15n0639_005:0580a25": "有為生智不可思議，三者、煩惱生智不可思",
    "T15n0639_005:0580a26": "議，四者、清淨生智不可思議；是為四種。「童",
    "T15n0639_005:0580a27": "子！菩薩摩訶薩復有四種內智。何等為四？",
    "T15n0639_005:0580a28": "一者、諸行內智不可思議，二者、呵責有為內",
    "T15n0639_005:0580a29": "智不可思議，三者、煩惱內智不可思議，四",
    "T15n0639_005:0580b01": "者、清淨內智不可思議；是為四種。「童子！菩薩",
    "T15n0639_005:0580b02": "摩訶薩復有四種外智。何等為四？一者、諸行",
    "T15n0639_005:0580b03": "外智不可思議，二者、呵責有為外智不可思",
    "T15n0639_005:0580b04": "議，三者、煩惱外智不可思議，四者、清淨外",
    "T15n0639_005:0580b05": "智不可思議；是為四種。「童子！菩薩摩訶薩",
    "T15n0639_005:0580b06": "復有四種慚智。何等為四？一者、諸行慚智不",
    "T15n0639_005:0580b07": "可思議，二者、呵責有為慚智不可思議，三",
    "T15n0639_005:0580b08": "者、煩惱慚智不可思議，四者、清淨慚智不可",
    "T15n0639_005:0580b09": "思議；是為四種。「童子！菩薩摩訶薩復有四",
    "T15n0639_005:0580b10": "種愧智。何等為四？一者、諸行愧智不可思議，",
    "T15n0639_005:0580b11": "二者、呵責有為愧智不可思議，三者、煩惱愧",
    "T15n0639_005:0580b12": "智不可思議，四者、清淨愧智不可思議；是為",
    "T15n0639_005:0580b13": "四種。「童子！菩薩摩訶薩復有四種實智不可",
    "T15n0639_005:0580b14": "思議。何等為四？一者、諸行實智不可思議，",
    "T15n0639_005:0580b15": "二者、呵責有為實智不可思議，三者、煩惱實",
    "T15n0639_005:0580b16": "智不可思議，四者、清淨實智不可思議；是為",
    "T15n0639_005:0580b17": "四種。「童子！菩薩摩訶薩復有四種修習智。",
    "T15n0639_005:0580b18": "何等為四？一者、諸行修習智不可思議，二者、",
    "T15n0639_005:0580b19": "呵責有為修習智不可思議，三者、煩惱修習",
    "T15n0639_005:0580b20": "智不可思議，四者、清淨修習智不可思議；是",
    "T15n0639_005:0580b21": "為四種。「童子！菩薩摩訶薩復有四種事智。",
    "T15n0639_005:0580b22": "何等為四？一者、諸行事智不可思議，二者、呵",
    "T15n0639_005:0580b23": "責有為事智不可思議，三者、煩惱事智不可",
    "T15n0639_005:0580b24": "思議，四者、清淨事智不可思議；是為四種。",
    "T15n0639_005:0580b25": "「童子！菩薩摩訶薩復有四種富伽羅智。何等",
    "T15n0639_005:0580b26": "為四？一者、諸行富伽羅智不可思議，二者、呵",
    "T15n0639_005:0580b27": "責有為富伽羅智不可思議，三者、煩惱富伽",
    "T15n0639_005:0580b28": "羅智不可思議，四者、清淨富伽羅智不可思",
    "T15n0639_005:0580b29": "議；是為四種。「童子！菩薩摩訶薩復有四種",
    "T15n0639_005:0580c01": "取著智。何等為四？一者、諸行取著智不可",
    "T15n0639_005:0580c02": "思議，二者、呵責有為取著智不可思議，三",
    "T15n0639_005:0580c03": "者、煩惱取著智不可思議，四者、清淨取著智",
    "T15n0639_005:0580c04": "不可思議；是為四種。童子！是菩薩四種取",
    "T15n0639_005:0580c05": "著智不可思議，及其演說亦不可思議、說不",
    "T15n0639_005:0580c06": "能盡。「童子！菩薩摩訶薩復有四種離惡道智。",
    "T15n0639_005:0580c07": "何等為四？一者、諸行離惡道智不可思議，二",
    "T15n0639_005:0580c08": "者、呵責有為離惡道智不可思議，三者、煩惱",
    "T15n0639_005:0580c09": "離惡道智不可思議，四者、清淨離惡道智不",
    "T15n0639_005:0580c10": "可思議；是為四種。「童子！菩薩摩訶薩復有",
    "T15n0639_005:0580c11": "四種斷無明智。何等為四？一者、諸行斷無明",
    "T15n0639_005:0580c12": "智不可思議，二者、呵責有為斷無明智不可",
    "T15n0639_005:0580c13": "思議，三者、煩惱斷無明智不可思議，四者、",
    "T15n0639_005:0580c14": "清淨斷無明智不可思議；是為四種。「童子！",
    "T15n0639_005:0580c15": "菩薩摩訶薩復有四種陀羅尼不可思議，及",
    "T15n0639_005:0580c16": "其演說亦不可思議、說不能盡。何等為四？謂",
    "T15n0639_005:0580c17": "不可思議諸行言說，於彼中智是名初陀羅",
    "T15n0639_005:0580c18": "尼；不可思議呵責有為言說，於彼中智是名",
    "T15n0639_005:0580c19": "第二陀羅尼；不可思議煩惱資助言說，於彼",
    "T15n0639_005:0580c20": "中智是名第三陀羅尼；不可思議清淨資助",
    "T15n0639_005:0580c21": "言說，於彼中智是名第四陀羅尼。如是，四種",
    "T15n0639_005:0580c22": "不可思議，及其演說亦不可思議、說不能盡。",
    "T15n0639_005:0580c23": "「童子！菩薩摩訶薩復有四種法陀羅尼。何等",
    "T15n0639_005:0580c24": "為四？謂不可思議諸行法，於彼中智是名初",
    "T15n0639_005:0580c25": "陀羅尼；不可思議呵責有為法，於彼中智",
    "T15n0639_005:0580c26": "是名第二陀羅尼；不可思議煩惱法，於彼中",
    "T15n0639_005:0580c27": "智是名第三陀羅尼；不可思議清淨法，於彼",
    "T15n0639_005:0580c28": "中智是名第四陀羅尼。童子！是名菩薩四",
    "T15n0639_005:0580c29": "種陀羅尼不可思議，及其演說亦不可思議、",
    "T15n0639_005:0581a01": "說不能盡。「童子！菩薩摩訶薩復有四種相",
    "T15n0639_005:0581a02": "應陀羅尼。何等為四？謂不可思議諸行相應，",
    "T15n0639_005:0581a03": "於彼中智是名初陀羅尼；不可思議呵責有",
    "T15n0639_005:0581a04": "為相應，於彼中智是名第二陀羅尼；不可思",
    "T15n0639_005:0581a05": "議煩惱相應，於彼中智是名第三陀羅尼；不",
    "T15n0639_005:0581a06": "可思議清淨相應，於彼中智是名第四陀羅",
    "T15n0639_005:0581a07": "尼。童子！是名四種陀羅尼不可思議，及其",
    "T15n0639_005:0581a08": "演說亦不可思議、說不能盡。「童子！菩薩摩",
    "T15n0639_005:0581a09": "訶薩復有四種陀羅尼門。何等為四？謂不可",
    "T15n0639_005:0581a10": "思議諸行門，於彼中智是名初陀羅尼；不可",
    "T15n0639_005:0581a11": "思議呵責有為門，於彼中智是名第二陀羅",
    "T15n0639_005:0581a12": "尼；不可思議煩惱門，於彼中智是名第三陀",
    "T15n0639_005:0581a13": "羅尼；不可思議清淨門，於彼中智是名第四",
    "T15n0639_005:0581a14": "陀羅尼。童子！是為四種陀羅尼門不可思議，",
    "T15n0639_005:0581a15": "及其演說亦不可思議、說不能盡。乃至斷除",
    "T15n0639_005:0581a16": "無明智皆有四種陀羅尼不可思議，及其演",
    "T15n0639_005:0581a17": "說亦不可思議、說不能盡，皆如上說。",
    "T15n0639_005:0581a18": "「童子！是陀羅尼即是智慧，如是智慧則能了",
    "T15n0639_005:0581a19": "知一切諸法但有名字，是則名為法無礙智；",
    "T15n0639_005:0581a20": "如是法智能達於義，是名義無礙；如是法智",
    "T15n0639_005:0581a21": "能知諸法言辭差別，是名辭無礙。若說彼文",
    "T15n0639_005:0581a22": "字——若顯示、若施設、若次第不斷、若開曉、若廣、",
    "T15n0639_005:0581a23": "若分別、若開示令淺、若平等普示——言不吃澁、",
    "T15n0639_005:0581a24": "不瘖瘂、不怯訥，說不滯著，言辭任放，任放中",
    "T15n0639_005:0581a25": "勝，是名樂說無礙。」爾時，世尊即說偈言：",
    "T15n0639_005:0581a26": "「言音所施設，　　出聲亦復爾；",
    "T15n0639_005:0581a27": "　如所出音聲，　　佛智亦復然。",
    "T15n0639_005:0581a28": "　所有諸佛智，　　聲施設亦爾；",
    "T15n0639_005:0581a29": "　如是施設事，　　聲光明亦然。",
    "T15n0639_005:0581b01": "　如是聲光明，　　戒名亦如是；",
    "T15n0639_005:0581b02": "　如是戒名字，　　佛名亦復然。",
    "T15n0639_005:0581b03": "　如是佛名號，　　佛功德亦爾，",
    "T15n0639_005:0581b04": "　我知一眾生，　　悉知爾許名。",
    "T15n0639_005:0581b05": "　佛無量語言，　　我先已宣說，",
    "T15n0639_005:0581b06": "　戒名與佛名、　　眾生名亦等。",
    "T15n0639_005:0581b07": "　有為多過患，　　涅槃德亦然，",
    "T15n0639_005:0581b08": "　佛利益如是，　　譬喻以顯示。",
    "T15n0639_005:0581b09": "　所有諸眾生，　　發心已顯示；",
    "T15n0639_005:0581b10": "　導師一毛孔，　　出光亦如是。",
    "T15n0639_005:0581b11": "　一切諸眾生，　　名號及信欲；",
    "T15n0639_005:0581b12": "　如來過於彼，　　以聲身說法。",
    "T15n0639_005:0581b13": "　一切眾生名，　　顯示一眾生；",
    "T15n0639_005:0581b14": "　如是一人名，　　顯示諸眾生。",
    "T15n0639_005:0581b15": "　一切平等入，　　此是正覺說，",
    "T15n0639_005:0581b16": "　說於無量名，　　為諸菩薩故。",
    "T15n0639_005:0581b17": "　我今云何能，　　說億不思經？",
    "T15n0639_005:0581b18": "　受持是經典，　　顯示不怯弱。",
    "T15n0639_005:0581b19": "　處眾無礙辯，　　演說億經典，",
    "T15n0639_005:0581b20": "　如虛空無邊，　　辯才亦如是。",
    "T15n0639_005:0581b21": "　是菩薩功德，　　清淨導眾生，",
    "T15n0639_005:0581b22": "　受持是經典，　　成於無盡智。",
    "T15n0639_005:0581b23": "　數數顯示說，　　於法能信受，",
    "T15n0639_005:0581b24": "　彼增長智慧，　　猶如雪山樹。",
    "T15n0639_005:0581b25": "「童子！是菩薩行法無礙，於法見法而得安",
    "T15n0639_005:0581b26": "住。童子！云何菩薩摩訶薩行法無礙，於法見",
    "T15n0639_005:0581b27": "法而得安住？童子！是菩薩摩訶薩知非色不",
    "T15n0639_005:0581b28": "異色而說於法、知非色不異色而能修行、知",
    "T15n0639_005:0581b29": "非色不異色而求菩提、知非色不異色而教",
    "T15n0639_005:0581c01": "化眾生、知非色不異色而見如來，但不壞於",
    "T15n0639_005:0581c02": "色而見如來，非異色、非異色性而見如來，色",
    "T15n0639_005:0581c03": "及色性及以如來等無有二。若能如是見諸",
    "T15n0639_005:0581c04": "法者，是名行法無礙；識、想、受、行亦復如是。」爾",
    "T15n0639_005:0581c05": "時，世尊即說偈言：",
    "T15n0639_005:0581c06": "「以色顯菩提、　　以菩提顯色，",
    "T15n0639_005:0581c07": "　是不相似者，　　最勝以顯說。",
    "T15n0639_005:0581c08": "　所說色相麁，　　色性甚深奧，",
    "T15n0639_005:0581c09": "　色與菩提等，　　差別不可得。",
    "T15n0639_005:0581c10": "　如涅槃甚深，　　以聲故宣說；",
    "T15n0639_005:0581c11": "　涅槃不可得，　　聲說亦復然。",
    "T15n0639_005:0581c12": "　音聲及所說，　　彼二不可得，",
    "T15n0639_005:0581c13": "　如是空法中，　　涅槃不可得。",
    "T15n0639_005:0581c14": "　說涅槃寂滅，　　寂滅不可得，",
    "T15n0639_005:0581c15": "　一切法無生，　　如前、後亦爾。",
    "T15n0639_005:0581c16": "　一切法體性，　　涅槃等相似，",
    "T15n0639_005:0581c17": "　知者真出家，　　與佛法相應。",
    "T15n0639_005:0581c18": "　若覩佛色身，　　說已見如來，",
    "T15n0639_005:0581c19": "　我身非色像，　　無有能見者。",
    "T15n0639_005:0581c20": "　知於色自性，　　是色相如是，",
    "T15n0639_005:0581c21": "　能知色性者，　　為顯示大身。",
    "T15n0639_005:0581c22": "　如是諸五陰，　　我已知相貌，",
    "T15n0639_005:0581c23": "　達法自體性，　　安住於法身。",
    "T15n0639_005:0581c24": "　安住法身已，　　為眾生說法，",
    "T15n0639_005:0581c25": "　如來微妙法，　　不可以言宣。",
    "T15n0639_005:0581c26": "　理深不可知，　　聞於正覺說，",
    "T15n0639_005:0581c27": "　但音聲、語言，　　我已得初果。",
    "T15n0639_005:0581c28": "　若除一切想，　　遠離戲論事，",
    "T15n0639_005:0581c29": "　無有存想者，　　而見世大師。",
    "T15n0639_005:0582a01": "　若人能知空，　　即便知色相，",
    "T15n0639_005:0582a02": "　無有異空說，　　別有色自性。",
    "T15n0639_005:0582a03": "　若能知色者，　　是則能知空；",
    "T15n0639_005:0582a04": "　若能悟空者，　　是則知寂滅。",
    "T15n0639_005:0582a05": "　若人能知色，　　是色相如是，",
    "T15n0639_005:0582a06": "　不為億魔嬈，　　退動彼菩提。",
    "T15n0639_005:0582a07": "　不能知此道，　　取著則成失，",
    "T15n0639_005:0582a08": "　非物取物想，　　物取於非物。",
    "T15n0639_005:0582a09": "　為親財利誑，　　於法中有失，",
    "T15n0639_005:0582a10": "　非果取果想，　　亡失沙門財。",
    "T15n0639_005:0582a11": "　懈怠少精進，　　而不住戒聚，",
    "T15n0639_005:0582a12": "　不應行法人，　　云：『此非佛說。』",
    "T15n0639_005:0582a13": "　或復有人言：　　『我行於菩提。』",
    "T15n0639_005:0582a14": "　無慧難調者，　　更互不相敬。",
    "T15n0639_005:0582a15": "　悕求美名譽、　　不善住禁戒，",
    "T15n0639_005:0582a16": "　恒念何時得，　　名聞普周遍？",
    "T15n0639_005:0582a17": "　為求利養故，　　廣集眾多人，",
    "T15n0639_005:0582a18": "　慠慢縱放逸，　　專求覓利心。",
    "T15n0639_005:0582a19": "　樂在白衣舍，　　為恭敬利養，",
    "T15n0639_005:0582a20": "　造寺及塔廟，　　斯皆為名利。",
    "T15n0639_005:0582a21": "　依止取著心，　　常求渴愛欲，",
    "T15n0639_005:0582a22": "　專營世俗業，　　止住魔境界。",
    "T15n0639_005:0582a23": "　向彼白衣說：　　『愛欲如火焰。』",
    "T15n0639_005:0582a24": "　若入俗人家，　　當污他女婦。",
    "T15n0639_005:0582a25": "　白衣於是人，　　恒作大師想，",
    "T15n0639_005:0582a26": "　伺候男夫行，　　婦女相染合。",
    "T15n0639_005:0582a27": "　彼家以美饍，　　供給是比丘，",
    "T15n0639_005:0582a28": "　反於彼妻所，　　如自己婦想。",
    "T15n0639_005:0582a29": "　白衣於婦所，　　尚不起嫉妬，",
    "T15n0639_005:0582b01": "　而出家比丘，　　他妻生嫉忌。",
    "T15n0639_005:0582b02": "　俗人處居家，　　善護持五戒，",
    "T15n0639_005:0582b03": "　況得出家已，　　棄捨一切禁？",
    "T15n0639_005:0582b04": "　鼓貝諸音樂，　　而以供養我，",
    "T15n0639_005:0582b05": "　行供養最勝，　　末世莫能成。",
    "T15n0639_005:0582b06": "　自毀諸禁戒，　　見他持律者，",
    "T15n0639_005:0582b07": "　向於世間說：　　『彼與我無異。』",
    "T15n0639_005:0582b08": "　聞讚持戒者，　　毀戒行惡境，",
    "T15n0639_005:0582b09": "　聞說真佛法，　　云：『非佛所說。』",
    "T15n0639_005:0582b10": "　心無有慚愧，　　喪失沙門財，",
    "T15n0639_005:0582b11": "　若勸真實語，　　誹謗我所說。",
    "T15n0639_005:0582b12": "　戒不完具者，　　棄捨我道教，",
    "T15n0639_005:0582b13": "　毀謗於正法，　　阿鼻獄為家。",
    "T15n0639_005:0582b14": "　我未曾見聞，　　修習如是行，",
    "T15n0639_005:0582b15": "　愚癡住惡者，　　能獲於佛智。",
    "T15n0639_005:0582b16": "　彼諸諛諂者、　　及以多曲偽，",
    "T15n0639_005:0582b17": "　我悉知是人，　　智矚恒不絕。",
    "T15n0639_005:0582b18": "　我若一劫中，　　說彼諸過失，",
    "T15n0639_005:0582b19": "　自謂菩薩者，　　但能說少分。",
    "T15n0639_005:0582b20": "　童子！汝當知：　　彼無惡不造，",
    "T15n0639_005:0582b21": "　於後末世時，　　慎勿與親友。",
    "T15n0639_005:0582b22": "　以不亂濁心，　　接引共語言，",
    "T15n0639_005:0582b23": "　承事而供給，　　為求佛道故。",
    "T15n0639_005:0582b24": "　當問其夏臘，　　若是耆宿者，",
    "T15n0639_005:0582b25": "　應供養恭敬，　　頭面接足禮。",
    "T15n0639_005:0582b26": "　勿觀他過失，　　彼必至道場，",
    "T15n0639_005:0582b27": "　莫生瞋怒意，　　常起慈悲心。",
    "T15n0639_005:0582b28": "　若見彼過咎，　　不對說其愆，",
    "T15n0639_005:0582b29": "　常念所作業，　　必獲如是果。",
    "T15n0639_005:0582c01": "　若於老少所，　　語言常含笑，",
    "T15n0639_005:0582c02": "　發言先慰問，　　滅除己慠慢。",
    "T15n0639_005:0582c03": "　衣服及飲食，　　常以奉供養，",
    "T15n0639_005:0582c04": "　作如是心施，　　是等悉成佛。",
    "T15n0639_005:0582c05": "　若長宿請問，　　為求法施故，",
    "T15n0639_005:0582c06": "　應先作是言：　　『我學習不廣。』",
    "T15n0639_005:0582c07": "　又復作是言：　　『汝等甚黠慧，",
    "T15n0639_005:0582c08": "　於汝大人前，　　豈敢輒宣說？』",
    "T15n0639_005:0582c09": "　說時勿倉卒，　　當簡器非器，",
    "T15n0639_005:0582c10": "　觀其機器已，　　不請亦為說。",
    "T15n0639_005:0582c11": "　若於大眾中，　　見他毀禁者，",
    "T15n0639_005:0582c12": "　勿歎持戒德，　　當歎施等行；",
    "T15n0639_005:0582c13": "　若見少欲者，　　與持戒相應，",
    "T15n0639_005:0582c14": "　起於大慈心，　　讚少欲持戒；",
    "T15n0639_005:0582c15": "　若毀禁戒少、　　持淨戒者多，",
    "T15n0639_005:0582c16": "　得彼勝伴黨，　　便可歎持戒；",
    "T15n0639_005:0582c17": "　初觀察大眾，　　悉樂諸善法，",
    "T15n0639_005:0582c18": "　所有善法者，　　一切悉讚歎。",
    "T15n0639_005:0582c19": "　施、戒、多聞、忍、　　精進及少欲、",
    "T15n0639_005:0582c20": "　知足遠離行，　　顯示如是法。",
    "T15n0639_005:0582c21": "　讚歎如是法，　　盡說他世道，",
    "T15n0639_005:0582c22": "　諸無悲愍事，　　慈心勿忿怒。",
    "T15n0639_005:0582c23": "　在空住禪樂，　　遠離憒閙眾，",
    "T15n0639_005:0582c24": "　汝當歎彼德，　　此名總持門。",
    "T15n0639_005:0582c25": "　常樂空閑處，　　勿專行施業；",
    "T15n0639_005:0582c26": "　一心修宴坐，　　莫謂戒最勝；",
    "T15n0639_005:0582c27": "　住淨戒聚已，　　能集多聞持，",
    "T15n0639_005:0582c28": "　求是三昧故，　　常供佛舍利。",
    "T15n0639_005:0582c29": "　能以蓋幢幡、　　花鬘、塗、末香，",
    "T15n0639_005:0583a01": "　為求是寂定，　　而供養諸佛；",
    "T15n0639_005:0583a02": "　以勝上伎樂，　　妙歌相和雅，",
    "T15n0639_005:0583a03": "　為供佛舍利，　　勇健不劣心；",
    "T15n0639_005:0583a04": "　所有諸花鬘、　　一切香、衣服，",
    "T15n0639_005:0583a05": "　悉持供養佛，　　為求佛智故。",
    "T15n0639_005:0583a06": "　眾生諸福分，　　平等施無偏，",
    "T15n0639_005:0583a07": "　為求無礙智，　　謂諸佛無上。",
    "T15n0639_005:0583a08": "　我曾先佛所，　　施設不思供，",
    "T15n0639_005:0583a09": "　以無偏依心，　　求此寂定故。",
    "T15n0639_005:0583a10": "　佛出甚難遇、　　人身得亦難、",
    "T15n0639_005:0583a11": "　信佛法亦難、　　出家具戒難，",
    "T15n0639_005:0583a12": "　汝今得值佛，　　發於菩提心，",
    "T15n0639_005:0583a13": "　勿捨堅誓願，　　安住其善行。",
    "T15n0639_005:0583a14": "　若受持此經，　　於後末世時，",
    "T15n0639_005:0583a15": "　速得無礙辯，　　受持不忘失。",
    "T15n0639_005:0583a16": "　若能持一偈，　　福聚難思議，",
    "T15n0639_005:0583a17": "　況復悉能領，　　如義具足受？",
    "T15n0639_005:0583a18": "　眾生盡得佛，　　勇猛悉供養，",
    "T15n0639_005:0583a19": "　恭敬而尊重，　　盡眾生數劫，",
    "T15n0639_005:0583a20": "　若於此三昧，　　能受持一偈，",
    "T15n0639_005:0583a21": "　於彼前功德，　　十六不及一。",
    "T15n0639_005:0583a22": "　我知佛智慧，　　不思議利益，",
    "T15n0639_005:0583a23": "　受持此三昧，　　一切佛所行。」",
    "T15n0639_005:0583a24": "月燈三昧經卷第五"
}