{
    "X39n0706_001:0260a04": "上諭朕惟三教之覺民於海內也。理同出於一原。道",
    "X39n0706_001:0260a05": "並行而不悖。人惟不能豁然貫通。於是人各異心。心",
    "X39n0706_001:0260a06": "各異見。慕道者謂佛不如道之尊。向佛者謂道不如",
    "X39n0706_001:0260a07": "佛之大。而儒者又兼闢二氏以為異端。懷挾私心。紛",
    "X39n0706_001:0260a08": "爭角勝而不相下。朕以持三教之論。亦惟得其平而",
    "X39n0706_001:0260a09": "已矣。能得其平。則外略形迹之異內證性理之同。而",
    "X39n0706_001:0260a10": "知三教初無異旨。無非欲人同歸於善。夫佛氏之五",
    "X39n0706_001:0260a11": "戒十善。導人於善也。吾儒之五常百行。誘掖獎勸。有",
    "X39n0706_001:0260a12": "一不引人為善者哉。昔宋文帝。問侍中何尚之曰。六",
    "X39n0706_001:0260a13": "經本是濟俗。若性靈真要。則以佛經為指南。如率土",
    "X39n0706_001:0260a14": "之民。皆湻此化。則吾坐致太平矣。何尚之對曰。百家",
    "X39n0706_001:0260a15": "之鄉十人持五戒。則十人湻謹。千室之邑。百人持十",
    "X39n0706_001:0260a16": "善。則百人和睦。持此風教。以周寰區。則編戶億千。仁",
    "X39n0706_001:0260a17": "人百萬。而能行一善。則去一惡。去一惡。則息一刑。一",
    "X39n0706_001:0260a18": "刑息於家。萬刑息於國。洵乎可以垂拱坐致太平矣。",
    "X39n0706_001:0260a19": "斯言也。蓋以勸善者。治天下之要道也。而佛教之化",
    "X39n0706_001:0260a20": "貪吝。誘賢良。其旨亦本於此。苟信而從之。洵可以型",
    "X39n0706_001:0260a21": "方訓俗。而為致君澤民之大助。其任意詆毀。妄揑為",
    "X39n0706_001:0260a22": "楊墨之道之論者。皆未見顏色。失乎之瞽說也。特諭。",
    "X39n0706_001:0260a23": "雍正十一年二月十五日",
    "X39n0706_001:0260b03": "十善業道經節要(附說十惡果報)",
    "X39n0706_001:0260b05": "沙門　蕅益　編訂",
    "X39n0706_001:0260b06": "戒殺生。得成十種離惱法。一於諸眾生普施無畏。二",
    "X39n0706_001:0260b07": "常於眾生。起大慈心。三永斷一切瞋恚習氣。四身",
    "X39n0706_001:0260b08": "常無病。五壽命長遠。六恒為非人之所守護。七常",
    "X39n0706_001:0260b09": "無惡夢。寢覺快樂。八滅除怨結眾怨自解。九無惡",
    "X39n0706_001:0260b10": "道怖。十命終生天。",
    "X39n0706_001:0260b11": "犯殺生。得成十種惱法。一於諸眾生普施有畏。二常",
    "X39n0706_001:0260b12": "於眾生。起大害心。三難斷一切瞋恚習氣。四身常",
    "X39n0706_001:0260b13": "有病。五壽命短促。六恒為非人之所惱害。七常有",
    "X39n0706_001:0260b14": "惡夢。寢覺不樂。八難除怨結眾恐不解。九有惡道",
    "X39n0706_001:0260b15": "怖。十命終惡趣。",
    "X39n0706_001:0260b16": "戒偷盜。得成十種可保信法。一資財盈積。王賊水火",
    "X39n0706_001:0260b17": "及非愛子。不能散滅。二多人愛念。三人不欺負。四",
    "X39n0706_001:0260b18": "十方讚美。五不憂損害。六善名流布。七處眾無畏。",
    "X39n0706_001:0260b19": "八財命色力安樂。辯才具足無缺。九常懷施意。十",
    "X39n0706_001:0260b20": "命終生天。",
    "X39n0706_001:0260b21": "犯偷盜。得成十種不可保信法。一資財縱盈積。王賊",
    "X39n0706_001:0260b22": "水火。及非愛子。皆能散滅。二多人不愛念。三人能",
    "X39n0706_001:0260b23": "欺負。四十方毀謗。五常憂損害。六惡名流布。七處",
    "X39n0706_001:0260b24": "眾有畏。八財命色力不安樂。辯才不足有缺。九不",
    "X39n0706_001:0260c01": "懷施意。十命終惡趣。",
    "X39n0706_001:0260c02": "戒邪婬。得四種智人所讚法。一諸根調順。二永離喧",
    "X39n0706_001:0260c03": "掉。三世所稱歎。四妻莫能侵。",
    "X39n0706_001:0260c04": "犯邪婬。得四種智人不讚法。一諸根不調順。二不離",
    "X39n0706_001:0260c05": "喧掉。三世所厭惡。四妻常能侵。",
    "X39n0706_001:0260c06": "戒妄語。得八種人天所讚法。一口常清淨。舌根優鉢",
    "X39n0706_001:0260c07": "花香。二為諸世間之所信服。三發言誠證。人天敬",
    "X39n0706_001:0260c08": "重。四常以愛語。安慰眾生。五得勝意樂。三業清淨。",
    "X39n0706_001:0260c09": "六言無誤失。心常歡喜。七發言尊重人天奉行。八",
    "X39n0706_001:0260c10": "智慧乃殊勝。無能制伏。",
    "X39n0706_001:0260c11": "犯妄語。得八種人天不讚法。一口常不淨。舌根臭穢",
    "X39n0706_001:0260c12": "薰蒸。二為諸世間之所不服。三發言不誠證。人天",
    "X39n0706_001:0260c13": "不敬重。四常以惡語。惱害眾生。五得劣意業。三業",
    "X39n0706_001:0260c14": "不淨。六言常誤失。心常憂愁。七發言輕浮。人天不",
    "X39n0706_001:0260c15": "奉行。八智慧乃下劣。人能制伏。",
    "X39n0706_001:0260c16": "戒兩舌。得五種不可懷法。一得不壞身。無能害故。二",
    "X39n0706_001:0260c17": "得不壞眷屬。無能破故。三得不境信。順本業故。四",
    "X39n0706_001:0260c18": "得不壞法行。所修堅固故。五得不壞善知識。不誑",
    "X39n0706_001:0260c19": "惑故。",
    "X39n0706_001:0260c20": "犯兩舌。得五種可壞法。一得能壞身。有能害故。二得",
    "X39n0706_001:0260c21": "能壞眷屬。有能破故。三得能壞信。違本業故。四得",
    "X39n0706_001:0260c22": "能壞法行。所修不堅固故。五得能壞善知識。常誑",
    "X39n0706_001:0260c23": "惑故。",
    "X39n0706_001:0260c24": "戒惡口。得成就八種淨業。一言不乖度。二言皆利益",
    "X39n0706_001:0261a01": "三言必契理。四言詞美妙。五言可承領。六言則信",
    "X39n0706_001:0261a02": "用。七言無可譏。八言盡愛樂。",
    "X39n0706_001:0261a03": "犯惡口。不成就八種淨業。一言常乖度。二言不利益。",
    "X39n0706_001:0261a04": "三言不契理。四言詞粗獷。五言難承領。六言不信",
    "X39n0706_001:0261a05": "用。七言多可譏。八言盡不樂。",
    "X39n0706_001:0261a06": "戒綺語。得成就三種決定。一定為智人所愛。二定能",
    "X39n0706_001:0261a07": "以智。如實答問。三定於人天威德最勝。無有虗妄。",
    "X39n0706_001:0261a08": "犯綺語。不成就三種決定。一定為智人所訶。二定難",
    "X39n0706_001:0261a09": "以智。如實答問。三定於人天威德。難最勝。定有虗",
    "X39n0706_001:0261a10": "妄。",
    "X39n0706_001:0261a11": "　　　附四分律酒戒一條",
    "X39n0706_001:0261a12": "戒酒。得成就十種無過失法。一顏色不惡。二不少",
    "X39n0706_001:0261a13": "力。三眼視明。四現無瞋恚相。五不壞田業資生",
    "X39n0706_001:0261a14": "法。六不致疾病。七不益鬬訟。八無名稱惡名流",
    "X39n0706_001:0261a15": "布。九智慧不減少。十身壞命終。不墮三惡道。",
    "X39n0706_001:0261a16": "犯酒。得成就十種過失法。一顏色惡。二少力。三眼",
    "X39n0706_001:0261a17": "視不明。四現瞋恚相。五能壞田業資生法。六增",
    "X39n0706_001:0261a18": "致疾病。七能益鬬訟。八名稱惡名流布。九智慧",
    "X39n0706_001:0261a19": "減少。十身壞命終。墮三惡道。",
    "X39n0706_001:0261a20": "戒貪欲。得成就五種自在。一三業自在。諸根具足。二",
    "X39n0706_001:0261a21": "財物自在。一切怨賊不奪。三福德自在。隨欲物備。",
    "X39n0706_001:0261a22": "四王位自在。珍奇皆奉。五所獲勝物。過本所求。",
    "X39n0706_001:0261a23": "犯貪欲。不成就五種自在。一三業不淨。諸根不足。二",
    "X39n0706_001:0261a24": "財物不自在。一切怨賊能奪。三福德不自在。隨欲",
    "X39n0706_001:0261b01": "難物備。四王位不自在。珍奇難皆奉。五所獲劣物。",
    "X39n0706_001:0261b02": "非本所求。",
    "X39n0706_001:0261b03": "戒瞋恚。得八種喜悅心法。一無損惱心。二無瞋恚心。",
    "X39n0706_001:0261b04": "三無諍訟心。四柔和質直心。五得聖慈心。六常作",
    "X39n0706_001:0261b05": "利益安眾生心。七身相端嚴。眾共尊敬。八以和忍",
    "X39n0706_001:0261b06": "故。速生梵世。",
    "X39n0706_001:0261b07": "犯瞋恚。不得八種喜悅心法。一有損惱心。二有瞋恚",
    "X39n0706_001:0261b08": "心。三有諍訟心。四粗獷謟曲心。五得凡害心。六不",
    "X39n0706_001:0261b09": "作利益安眾生心。七身相不端嚴。眾共不敬。八以",
    "X39n0706_001:0261b10": "粗獷故。速生惡趣。",
    "X39n0706_001:0261b11": "戒邪癡見。得成就十功德法。一得真善意樂。真善等",
    "X39n0706_001:0261b12": "侶。二深信因果。寧損身命。終不作惡。三惟歸依佛。",
    "X39n0706_001:0261b13": "非餘天等。四直心正見。永離一切吉凶疑網。五常",
    "X39n0706_001:0261b14": "生人天。不更惡道。六無量福慧轉轉增勝。七永離",
    "X39n0706_001:0261b15": "邪道。行於聖道。八不起身見。捨諸惡業。九住無礙",
    "X39n0706_001:0261b16": "見。十不墮諸難。",
    "X39n0706_001:0261b17": "犯邪癡見。不成就十功德法。一失真善意樂。真善等",
    "X39n0706_001:0261b18": "侶。二不信因果。寧損身命終作惡。三惟歸依外道",
    "X39n0706_001:0261b19": "餘天等。四曲心邪見。難離一切吉凶疑網。五常生",
    "X39n0706_001:0261b20": "惡趣。不更善道。六無量邪慧。轉轉增勝。七永離正",
    "X39n0706_001:0261b21": "道行於非道。八常起身見。捨諸善業。九住有礙見。",
    "X39n0706_001:0261b22": "十常墮諸難。",
    "X39n0706_001:0261c04": "善惡十界業道品",
    "X39n0706_001:0261c05": "沙門　蕅益　編訂",
    "X39n0706_001:0261c06": "上品十惡",
    "X39n0706_001:0261c07": "若念念之間。計著我人。專為名利。益己損他。不思反",
    "X39n0706_001:0261c08": "復。身口意業。純隨妄習。不信三寶。毀諸事戒。錯悞因",
    "X39n0706_001:0261c09": "果。殺害所尊。是名地獄業道。",
    "X39n0706_001:0261c10": "中品十惡",
    "X39n0706_001:0261c11": "若念念之間。計著我人。專恣情欲。不知慚愧。盲無所",
    "X39n0706_001:0261c12": "曉。癡暗昏愚。多諸怨結。是名畜生業道。",
    "X39n0706_001:0261c13": "下品十惡",
    "X39n0706_001:0261c14": "若念念之間。計著我人。慳貪嫉妬。不知植福。但積罪",
    "X39n0706_001:0261c15": "根。是名餓鬼業道。",
    "X39n0706_001:0261c16": "下品十善",
    "X39n0706_001:0261c17": "若念念之間。存謟誑心。無質直意。外施仁義。內計我",
    "X39n0706_001:0261c18": "人。種種所作。情存勝負。是名修羅業道。",
    "X39n0706_001:0261c19": "中品十善",
    "X39n0706_001:0261c20": "若念念之間。畏我墮苦。節制五欲。秉心歸戒。希求後",
    "X39n0706_001:0261c21": "有。是名人趣業道。",
    "X39n0706_001:0261c22": "有漏上品十善",
    "X39n0706_001:0261c23": "若念念之間。願我未來。恒受勝樂。廣作眾福。制止諸",
    "X39n0706_001:0261c24": "罪。乃至攝散入禪。訶色入空。是名天趣業道。",
    "X39n0706_001:0262a01": "無漏上品十善",
    "X39n0706_001:0262a02": "若念念之間。觀察三界苦空無常無我。依四念處。深",
    "X39n0706_001:0262a03": "信緣起。永斷希求後有之心。唯志寂滅無為之樂。是",
    "X39n0706_001:0262a04": "名二乘(兼攝聲聞)業道。",
    "X39n0706_001:0262a05": "亦漏無漏上品十善",
    "X39n0706_001:0262a06": "若念念之間。緣於苦集二諦而起大悲。緣於道滅二",
    "X39n0706_001:0262a07": "諦而起大慈。深觀我法二空。愍物昏迷。種種方便令",
    "X39n0706_001:0262a08": "其覺悟。徧十方界。無有分劑。盡未來時。無有疲厭。不",
    "X39n0706_001:0262a09": "求恩報。不圖名稱。不冀他知。不見能所。是名菩薩業",
    "X39n0706_001:0262a10": "道。",
    "X39n0706_001:0262a11": "非漏非無漏上上品十善",
    "X39n0706_001:0262a12": "若念念之間。觀於諸法實相。即權而實。理事平等。即",
    "X39n0706_001:0262a13": "實而權。千如差別。寂而常用。萬行雲興。用而常寂。一",
    "X39n0706_001:0262a14": "際無際。不作一想。不作一切想。而能了知一即一切。",
    "X39n0706_001:0262a15": "一切即一。微塵剎土。不隔毫端。十世古今。不離當念。",
    "X39n0706_001:0262a16": "身徧十方。而無合散。智入三世。而無往來。是名佛界"
}