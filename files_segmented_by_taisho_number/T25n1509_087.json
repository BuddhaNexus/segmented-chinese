{
    "T25n1509_087:0666b02": "大智度論釋次第學品第七十",
    "T25n1509_087:0666b03": "五之餘(卷八十七)",
    "T25n1509_087:0666b05": "聖者龍樹菩薩造",
    "T25n1509_087:0666b06": "後秦龜茲國三藏鳩摩羅什譯",
    "T25n1509_087:0666b07": "【經】須菩提言：「世尊！若菩薩摩訶薩知諸法無",
    "T25n1509_087:0666b08": "所有性，因四禪、五神通，得阿耨多羅三藐三",
    "T25n1509_087:0666b09": "菩提。世尊！新學菩薩摩訶薩云何於諸法無",
    "T25n1509_087:0666b10": "所有性中次第行、次第學、次第道，以是次第",
    "T25n1509_087:0666b11": "行、次第學、次第道，得阿耨多羅三藐三菩提？」",
    "T25n1509_087:0666b12": "佛告須菩提：「菩薩摩訶薩若初從諸佛聞，若",
    "T25n1509_087:0666b13": "從多供養諸佛菩薩聞，若諸阿羅漢、若諸阿",
    "T25n1509_087:0666b14": "那含、若諸斯陀含、若諸須陀洹所聞：『得無所",
    "T25n1509_087:0666b15": "有故是佛，得無所有故是阿羅漢、阿那含、斯",
    "T25n1509_087:0666b16": "陀含、須陀洹，一切賢聖皆以得無所有故有",
    "T25n1509_087:0666b17": "名。一切有為作法無所有性，乃至無有如毫",
    "T25n1509_087:0666b18": "末許所有。』是菩薩摩訶薩聞是已，作是念：『若",
    "T25n1509_087:0666b19": "一切法無所有性，得無所有故是佛，乃至",
    "T25n1509_087:0666b20": "得無所有故是須陀洹；我若當得阿耨多羅三",
    "T25n1509_087:0666b21": "藐三菩提、若不得，一切法常無有性，我何以",
    "T25n1509_087:0666b22": "不發心得阿耨多羅三藐三菩提？得阿耨多羅",
    "T25n1509_087:0666b23": "三藐三菩提已，一切眾生行於有相，當令住",
    "T25n1509_087:0666b24": "無所有中。』須菩提！菩薩摩訶薩如是思惟",
    "T25n1509_087:0666b25": "已，發阿耨多羅三藐三菩提心，為度一切眾",
    "T25n1509_087:0666b26": "生故，菩薩摩訶薩所行次第行、次第學、次第",
    "T25n1509_087:0666b27": "道者，如過去諸菩薩摩訶薩所行道，得阿耨",
    "T25n1509_087:0666b28": "多羅三藐三菩提。「是新發意菩薩應學六波",
    "T25n1509_087:0666b29": "羅蜜，所謂檀波羅蜜、尸羅波羅蜜、羼提波羅",
    "T25n1509_087:0666c01": "蜜、毘梨耶波羅蜜、禪波羅蜜、般若波羅蜜。「是",
    "T25n1509_087:0666c02": "菩薩摩訶薩若行檀波羅蜜時，自行布施，亦",
    "T25n1509_087:0666c03": "教人行布施，讚歎行布施功德，歡喜讚歎",
    "T25n1509_087:0666c04": "行布施者；以是布施因緣故，得大財富。是菩",
    "T25n1509_087:0666c05": "薩遠離慳心，布施眾生飲食、衣服、香、華、瓔珞、",
    "T25n1509_087:0666c06": "房舍、臥具、燈燭，種種資生所須，盡給與之。菩薩",
    "T25n1509_087:0666c07": "摩訶薩行是布施及持戒，生天、人中，得大尊",
    "T25n1509_087:0666c08": "貴。以是持戒、布施故，得禪定眾；以是布施、持",
    "T25n1509_087:0666c09": "戒、禪定故，得智慧眾、解脫眾、解脫知見眾。是",
    "T25n1509_087:0666c10": "菩薩因是布施、持戒、禪定眾、智慧眾、解脫眾、解",
    "T25n1509_087:0666c11": "脫知見眾故，過聲聞、辟支佛地，入菩薩位。入",
    "T25n1509_087:0666c12": "菩薩位已，得淨佛國土、成就眾生，得一切種",
    "T25n1509_087:0666c13": "智；得一切種智已，轉法輪；轉法輪已，以三乘",
    "T25n1509_087:0666c14": "法度脫眾生生死。如是，須菩提！菩薩以是布",
    "T25n1509_087:0666c15": "施，次第行、次第學、次第道，是皆不可得。何",
    "T25n1509_087:0666c16": "以故？自性無所有故。「復次，須菩提！菩薩摩訶",
    "T25n1509_087:0666c17": "薩從初發意，自行持戒，教人持戒，讚歎持戒",
    "T25n1509_087:0666c18": "功德，歡喜讚歎行持戒者。持戒因緣故，生天、",
    "T25n1509_087:0666c19": "人中，得大尊貴。見貧窮者施以財物，不持戒",
    "T25n1509_087:0666c20": "者教令持戒，亂意者教令禪定，愚癡者教令",
    "T25n1509_087:0666c21": "智慧，無解脫者教令解脫，無解脫知見者教",
    "T25n1509_087:0666c22": "令解脫知見。以是持戒、禪定、智慧、解脫、解脫",
    "T25n1509_087:0666c23": "知見故，過聲聞、辟支佛地，入菩薩位；入菩薩",
    "T25n1509_087:0666c24": "位已，得淨佛國土；淨佛國土已，成就眾生；成",
    "T25n1509_087:0666c25": "就眾生已，得一切種智；得一切種智已，轉法",
    "T25n1509_087:0666c26": "輪；轉法輪已，以三乘法度脫眾生。如是，須",
    "T25n1509_087:0666c27": "菩提！菩薩以是持戒，次第行、次第學、次第道，",
    "T25n1509_087:0666c28": "是事皆不可得。何以故？一切法自性無所有",
    "T25n1509_087:0666c29": "故。「復次，須菩提！菩薩摩訶薩從初以來，自",
    "T25n1509_087:0667a01": "行羼提波羅蜜，教人行羼提，讚歎羼提功德，",
    "T25n1509_087:0667a02": "歡喜讚歎行羼提者。行羼提波羅蜜時，布",
    "T25n1509_087:0667a03": "施眾生各令滿足，教令持戒，教令禪定乃",
    "T25n1509_087:0667a04": "至解脫知見。以是布施、持戒、禪定、智慧因緣",
    "T25n1509_087:0667a05": "故，過阿羅漢、辟支佛地，入菩薩位中；入菩",
    "T25n1509_087:0667a06": "薩位中已，得淨佛世界；淨佛世界已，成就眾",
    "T25n1509_087:0667a07": "生；成就眾生已，得一切種智；得一切種智已，",
    "T25n1509_087:0667a08": "轉法輪；轉法輪已，以三乘法度脫眾生。如是，",
    "T25n1509_087:0667a09": "須菩提！菩薩以羼提波羅蜜，次第行、次第學、",
    "T25n1509_087:0667a10": "次第道，是事皆不可得。何以故？一切法自",
    "T25n1509_087:0667a11": "性無所有故。「復次，須菩提！菩薩摩訶薩從初",
    "T25n1509_087:0667a12": "以來，自行毘梨耶波羅蜜，教人行毘梨耶，",
    "T25n1509_087:0667a13": "讚歎行毘梨耶功德，歡喜讚歎行毘梨耶者；",
    "T25n1509_087:0667a14": "乃至是事不可得，自性無所有故。「復次，須",
    "T25n1509_087:0667a15": "菩提！菩薩摩訶薩從初以來，自入禪、入無量",
    "T25n1509_087:0667a16": "心、入無色定，亦教人入禪、入無量心、入無色",
    "T25n1509_087:0667a17": "定，讚歎入禪、入無量心、入無色定功德，歡喜",
    "T25n1509_087:0667a18": "讚歎行禪、無量心、無色定者。是菩薩住諸禪、",
    "T25n1509_087:0667a19": "定、無量心，布施眾生，各令滿足；教令持戒，教",
    "T25n1509_087:0667a20": "令禪定、智慧。以是布施、禪定、智慧、解脫、解脫",
    "T25n1509_087:0667a21": "知見因緣故，過阿羅漢、辟支佛地，入菩薩位；",
    "T25n1509_087:0667a22": "入菩薩位已，淨佛世界；淨佛世界已，成就眾",
    "T25n1509_087:0667a23": "生；成就眾生已，得一切種智；得一切種智已，",
    "T25n1509_087:0667a24": "轉法輪；轉法輪已，以三乘法度脫一切眾生。",
    "T25n1509_087:0667a25": "乃至是事不可得，自性無所有故。「復次，須菩",
    "T25n1509_087:0667a26": "提！菩薩摩訶薩從初以來，行般若波羅蜜，布",
    "T25n1509_087:0667a27": "施眾生各令滿足，教令持戒、禪定、智慧、解脫、",
    "T25n1509_087:0667a28": "解脫知見。是菩薩行般若波羅蜜時，自行六",
    "T25n1509_087:0667a29": "波羅蜜，亦教他人令行六波羅蜜，讚歎六波",
    "T25n1509_087:0667b01": "羅蜜功德，歡喜讚歎行六波羅蜜者。是菩薩",
    "T25n1509_087:0667b02": "以是檀波羅蜜、尸羅波羅蜜、羼提波羅蜜、毘梨",
    "T25n1509_087:0667b03": "耶波羅蜜、禪波羅蜜、般若波羅蜜因緣及方便",
    "T25n1509_087:0667b04": "力，過聲聞、辟支佛地，入菩薩位；乃至是事",
    "T25n1509_087:0667b05": "不可得，自性無所有故。須菩提！是名初發",
    "T25n1509_087:0667b06": "意菩薩摩訶薩次第行、次第學、次第道。「復次，",
    "T25n1509_087:0667b07": "須菩提！菩薩摩訶薩次第行、次第學、次第道，",
    "T25n1509_087:0667b08": "菩薩摩訶薩從初以來，以一切種智相應",
    "T25n1509_087:0667b09": "心，信解諸法無所有性，修六念，所謂念",
    "T25n1509_087:0667b10": "佛、念法、念僧、念戒、念捨、念天。「須菩提！云何菩",
    "T25n1509_087:0667b11": "薩摩訶薩修念佛？菩薩摩訶薩念佛，不以色",
    "T25n1509_087:0667b12": "念，不以受、想、行、識念。何以故？是色自性無，",
    "T25n1509_087:0667b13": "受、想、行、識自性無。若法自性無，是為無所有。",
    "T25n1509_087:0667b14": "何以故？無憶故，是為念佛。「復次，須菩提！菩薩",
    "T25n1509_087:0667b15": "摩訶薩念佛，不以三十二相念，亦不念金色",
    "T25n1509_087:0667b16": "身、不念丈光、不念八十隨形好。何以故？是",
    "T25n1509_087:0667b17": "佛身自性無故。若法無性，是為無所有。何以",
    "T25n1509_087:0667b18": "故？無憶故，是為念佛。「復次，須菩提！不應以戒",
    "T25n1509_087:0667b19": "眾念佛，不應以定眾、智慧眾、解脫眾、解脫知",
    "T25n1509_087:0667b20": "見眾念佛。何以故？是眾無有自性。若法無",
    "T25n1509_087:0667b21": "自性，是為非法。無所有念，是為念佛。「復次，",
    "T25n1509_087:0667b22": "須菩提！不應以十力念佛，不應以四無所畏、",
    "T25n1509_087:0667b23": "四無礙智、十八不共法念佛，不應以大慈大",
    "T25n1509_087:0667b24": "悲念佛。何以故？是諸法自性無。若法自性",
    "T25n1509_087:0667b25": "無，是為非法。無所念，是為念佛。「復次，須菩提！",
    "T25n1509_087:0667b26": "不應以十二因緣法念佛。何以故？是因緣法",
    "T25n1509_087:0667b27": "自性無。若法自性無，是為非法。無所念，是為",
    "T25n1509_087:0667b28": "念佛。「如是，須菩提！菩薩摩訶薩行般若波羅",
    "T25n1509_087:0667b29": "蜜時，應念佛，是為菩薩初發意次第行、次第",
    "T25n1509_087:0667c01": "學、次第道。是菩薩摩訶薩次第行、次第學、次",
    "T25n1509_087:0667c02": "第道中住，能具足四念處、四正勤、四如意足、",
    "T25n1509_087:0667c03": "五根、五力、七覺分、八聖道分，修行空三昧、無",
    "T25n1509_087:0667c04": "相、無作三昧，乃至一切種智，諸法性無所有",
    "T25n1509_087:0667c05": "故。是菩薩知諸法性無所有，是中無有性、無",
    "T25n1509_087:0667c06": "無性。「須菩提！云何菩薩摩訶薩應修念法？須",
    "T25n1509_087:0667c07": "菩提！菩薩摩訶薩行般若波羅蜜時，不念善",
    "T25n1509_087:0667c08": "法、不念不善法，不念記法、無記法，不念世間",
    "T25n1509_087:0667c09": "法、不念出世間法，不念淨法、不念不淨法，",
    "T25n1509_087:0667c10": "不念聖法、不念凡夫法，不念有漏法、不念無",
    "T25n1509_087:0667c11": "漏法，不念欲界繫法、色界繫法、無色界繫法，",
    "T25n1509_087:0667c12": "不念有為法、無為法。何以故？是諸法自性無。",
    "T25n1509_087:0667c13": "若法自性無，是為非法。無所念，是為念法。念",
    "T25n1509_087:0667c14": "法中學無所有性故，乃至當得一切種智。是",
    "T25n1509_087:0667c15": "菩薩得阿耨多羅三藐三菩提時，得諸法無",
    "T25n1509_087:0667c16": "所有性；是無所有性中，非有相、非無相。如是，",
    "T25n1509_087:0667c17": "須菩提！菩薩摩訶薩應修念法，於是法中，乃",
    "T25n1509_087:0667c18": "至無少許念，何況念法！「須菩提！菩薩摩訶薩",
    "T25n1509_087:0667c19": "云何應修念僧？須菩提！菩薩摩訶薩念僧，無",
    "T25n1509_087:0667c20": "為法故分別有佛弟子眾，是中乃至無有少",
    "T25n1509_087:0667c21": "許念，何況念僧！如是，菩薩摩訶薩應修",
    "T25n1509_087:0667c22": "念僧。「須菩提！菩薩摩訶薩云何應修念戒？",
    "T25n1509_087:0667c23": "須菩提！菩薩摩訶薩從初發意已來，應念",
    "T25n1509_087:0667c24": "聖戒——無缺戒、無隙戒、無瑕戒、無濁戒、無著戒、自",
    "T25n1509_087:0667c25": "在戒、智者所讚戒、具足戒、隨定戒。應念是戒",
    "T25n1509_087:0667c26": "無所有性，乃至無少許念，何況念戒！「須菩",
    "T25n1509_087:0667c27": "提！菩薩摩訶薩從初發意已來應念捨——若自",
    "T25n1509_087:0667c28": "念捨、若念他捨，若捨財、若捨法、若捨煩惱；觀",
    "T25n1509_087:0667c29": "是捨不可得故，乃至無少許念，何況念捨！如",
    "T25n1509_087:0668a01": "是，須菩提！菩薩摩訶薩應念捨。「須菩提！云",
    "T25n1509_087:0668a02": "何菩薩摩訶薩應念天？須菩提！菩薩作是念：",
    "T25n1509_087:0668a03": "『四天王諸天所有信、戒、施、聞、慧，此間命終，生",
    "T25n1509_087:0668a04": "彼天處；我亦有是信、戒、施、聞、慧。乃至他化自",
    "T25n1509_087:0668a05": "在天所有信、戒、施、聞、慧，此間命終，生彼天處；",
    "T25n1509_087:0668a06": "我亦有是信、戒、施、聞、慧。』如是，須菩提！菩薩摩",
    "T25n1509_087:0668a07": "訶薩應念是天無所有性中尚無少許念，何",
    "T25n1509_087:0668a08": "況念天！「須菩提！菩薩摩訶薩行是六念，是",
    "T25n1509_087:0668a09": "名次第行、次第學、次第道。」爾時，須菩提白佛",
    "T25n1509_087:0668a10": "言：「世尊！若一切法無所有性，所謂念色乃",
    "T25n1509_087:0668a11": "至識、眼乃至意、色乃至法，是無所有性；眼界",
    "T25n1509_087:0668a12": "乃至意識界，是無所有性；檀波羅蜜乃至般",
    "T25n1509_087:0668a13": "若波羅蜜、內空乃至無法有法空、四念處乃",
    "T25n1509_087:0668a14": "至八聖道分、佛十力乃至一切種智，是無所",
    "T25n1509_087:0668a15": "有性。世尊！若一切法無所有性者，是則無",
    "T25n1509_087:0668a16": "道、無智、無果。」佛告須菩提：「汝見是色性實有",
    "T25n1509_087:0668a17": "不？乃至一切種智實有不？」須菩提言：「不見也！",
    "T25n1509_087:0668a18": "世尊！」佛告須菩提：「汝若不見諸法實有，云何",
    "T25n1509_087:0668a19": "作是問？」須菩提言：「世尊！我於是法不敢有",
    "T25n1509_087:0668a20": "疑，但為當來世諸比丘求聲聞、辟支佛道、菩",
    "T25n1509_087:0668a21": "薩道者。是人當如是言：『若一切法無所有性，",
    "T25n1509_087:0668a22": "誰垢誰淨？誰縛誰解？』是不知不解故而破於",
    "T25n1509_087:0668a23": "戒、破正見、破威儀、破淨命；是人破此事故，當",
    "T25n1509_087:0668a24": "墮三惡道。世尊！我畏當來世有如是事，以",
    "T25n1509_087:0668a25": "是故問佛。世尊！我於是法中信，不疑不悔。」",
    "T25n1509_087:0668a26": "【論】釋曰：須菩提伏受佛語，一切諸法雖",
    "T25n1509_087:0668a27": "空，而能起四禪、神通，是大菩薩近成佛者能",
    "T25n1509_087:0668a28": "行；今未知新發意者云何行，是故疑，問佛：",
    "T25n1509_087:0668a29": "「世尊！新發意菩薩摩訶薩云何於諸法無所",
    "T25n1509_087:0668b01": "有性中次第行、次第學、次第道，用是次第行",
    "T25n1509_087:0668b02": "得阿耨多羅三藐三菩提？」以次第行、次第學、",
    "T25n1509_087:0668b03": "次第道故，當知是新發意菩薩；雖無量劫",
    "T25n1509_087:0668b04": "發意，未得諸法實相，皆名新學。問曰：若如",
    "T25n1509_087:0668b05": "是人是新學，但應教行布施、持戒等，佛何",
    "T25n1509_087:0668b06": "以教令於諸法無所有畢竟空性中行？答",
    "T25n1509_087:0668b07": "曰：今明始入無所有、畢竟空法故，令行無",
    "T25n1509_087:0668b08": "所有。而是菩薩以無所有畢竟空和合布施、",
    "T25n1509_087:0668b09": "持戒等行；譬如小兒服藥，須蜜乃下。是故",
    "T25n1509_087:0668b10": "雖新發意，亦觀深空，無咎。佛答須菩提：",
    "T25n1509_087:0668b11": "「菩薩若初從諸佛聞，若從多供養諸佛者",
    "T25n1509_087:0668b12": "聞。」諸佛者，若過去、若現在。多供養諸佛者，",
    "T25n1509_087:0668b13": "遍吉、觀世音、得大勢菩薩、文殊師利、彌勒菩",
    "T25n1509_087:0668b14": "薩等。四種聲聞聖人義，如先說。辟支佛不",
    "T25n1509_087:0668b15": "樂說法故，不說。諸佛等聖人皆因無所有",
    "T25n1509_087:0668b16": "故有是分別。聖人雖有禪定等諸功德，皆",
    "T25n1509_087:0668b17": "為涅槃故。涅槃即是寂滅相、無所有法，是故",
    "T25n1509_087:0668b18": "說：「諸聖人，皆因涅槃有是差別。」一切有為",
    "T25n1509_087:0668b19": "作法從因緣和合生起故有，無有實定",
    "T25n1509_087:0668b20": "性乃至如毫末許所有。有為有二種：一者、",
    "T25n1509_087:0668b21": "色，二者、無色。色法破壞，分別乃至微塵，無",
    "T25n1509_087:0668b22": "有定實；無色法中，乃至無有一念定實。破",
    "T25n1509_087:0668b23": "義，如上說。是菩薩從諸佛聖人聞是法，餘",
    "T25n1509_087:0668b24": "人多以著心說，諸聖人以無著心說，是故",
    "T25n1509_087:0668b25": "但從聖人聞。爾時，次第學菩薩聞是法，以",
    "T25n1509_087:0668b26": "比智籌量決定，知諸法究竟必空，皆入佛所",
    "T25n1509_087:0668b27": "得實相中，所謂寂滅、無戲論相。我若得作",
    "T25n1509_087:0668b28": "佛、若不作佛，一等無異。何以故？諸法實相",
    "T25n1509_087:0668b29": "不增不減，更無新法可得故，法亦不失。若",
    "T25n1509_087:0668c01": "度眾生，眾生畢竟空，本末不可得；我所願、",
    "T25n1509_087:0668c02": "所作功德及成佛時神通力皆如夢、如幻故，",
    "T25n1509_087:0668c03": "無一定實相，畢竟空。得、不得雖同，我何以",
    "T25n1509_087:0668c04": "不發心作佛？問曰：若知諸法畢竟空、無所",
    "T25n1509_087:0668c05": "有者，云何復言「我何以不發心作佛」？答曰：",
    "T25n1509_087:0668c06": "畢竟空，無所有，無所障礙，何妨發心作佛？",
    "T25n1509_087:0668c07": "復次，若說畢竟空，滅諸戲論，云何障發心？",
    "T25n1509_087:0668c08": "若障，即是有性，云何言無所有性？問曰：若",
    "T25n1509_087:0668c09": "不障發心，亦應不障不發心，菩薩何不安",
    "T25n1509_087:0668c10": "住而發心受諸勤苦？答曰：有人言：是菩薩",
    "T25n1509_087:0668c11": "有種種因緣應發心：或以多諸親屬知識",
    "T25n1509_087:0668c12": "皆不聞、不知、不得是諸法實相，是故今世、",
    "T25n1509_087:0668c13": "後世受諸苦惱；我幸有力，能使是人得離",
    "T25n1509_087:0668c14": "眾苦。譬如人得好良藥，親里知識受諸病",
    "T25n1509_087:0668c15": "苦，云何不與？是故菩薩雖知諸法性無所",
    "T25n1509_087:0668c16": "有，因親里故而發心，利益眾生。菩薩復作",
    "T25n1509_087:0668c17": "是念：「我雖聞諸法實相，心未深入，未有禪",
    "T25n1509_087:0668c18": "定，智慧未熟，受諸苦惱。」是故發心求阿耨",
    "T25n1509_087:0668c19": "多羅三藐三菩提，集諸功德，以無所有法",
    "T25n1509_087:0668c20": "作證，自為，亦為他人。是菩薩復聞大乘深",
    "T25n1509_087:0668c21": "義，住眾生等、法等中，無別異心，可得佛。",
    "T25n1509_087:0668c22": "雖復中人及怨，都無異心。所以者何？是菩",
    "T25n1509_087:0668c23": "薩以畢竟空心，煩惱微薄、怨親平等，作是",
    "T25n1509_087:0668c24": "念：「怨親無定，以因緣故，親或為怨，怨或為",
    "T25n1509_087:0668c25": "親。」以此大因緣，具足忍波羅蜜故，得作佛。",
    "T25n1509_087:0668c26": "由何而得？由忍怨故。是以菩薩視怨如",
    "T25n1509_087:0668c27": "親。譬如欲過嶮道，應當敬重頂戴導師；",
    "T25n1509_087:0668c28": "又如良醫雖賤，為貴者所重。如是思惟、籌",
    "T25n1509_087:0668c29": "量、分別：「中人、怨家，雖於我無用，而是佛道",
    "T25n1509_087:0669a01": "因緣。」是故發阿耨多羅三藐三菩提心。是名",
    "T25n1509_087:0669a02": "一種次第行、次第學、次第道。是故以過去菩",
    "T25n1509_087:0669a03": "薩所行為證。問曰：次第行、次第學、次第道",
    "T25n1509_087:0669a04": "有何差別？答曰：有人言：無差別；若行、若學、",
    "T25n1509_087:0669a05": "若道，義一而語異。有人言：初名行，中名學，",
    "T25n1509_087:0669a06": "後名道。行名布施，學名持戒，道名智慧。復",
    "T25n1509_087:0669a07": "次，行名持戒，學名禪定，道名智慧。復次，行",
    "T25n1509_087:0669a08": "名正語、正業、正命，學名正精進、正念、正定，",
    "T25n1509_087:0669a09": "道名正見、正思惟。此八事雖名為道，然分",
    "T25n1509_087:0669a10": "別有三分：正見是道體；發起是道，名正思",
    "T25n1509_087:0669a11": "惟。正語、正業、正命，助益正見，故名為行。正",
    "T25n1509_087:0669a12": "精進、正念、正定，能成就正見，使令牢固，是",
    "T25n1509_087:0669a13": "名學。復次，有人言：檀波羅蜜、毘梨耶波羅蜜",
    "T25n1509_087:0669a14": "名為行，初入道故。尸羅波羅蜜名為學，人",
    "T25n1509_087:0669a15": "心常隨五欲難禁難制，無須臾停息，漸以",
    "T25n1509_087:0669a16": "尸羅波羅蜜、禪波羅蜜制伏其心，是故名",
    "T25n1509_087:0669a17": "學。羼提波羅蜜、般若波羅蜜名為道。何以",
    "T25n1509_087:0669a18": "故？忍為善，般若為智慧，善、智具足故名道。",
    "T25n1509_087:0669a19": "譬如人有眼有足，隨意所至。如是等，名為",
    "T25n1509_087:0669a20": "三事差別。問曰：何以名次第？答曰：以須菩",
    "T25n1509_087:0669a21": "提意：若一切法無所有，初發心菩薩於是空",
    "T25n1509_087:0669a22": "法中云何能漸次第學？以是故說次第。諸",
    "T25n1509_087:0669a23": "法雖空難解，次第行得力故，能得成就；譬",
    "T25n1509_087:0669a24": "如緣梯，從一初桄漸上，上處雖高雖難，",
    "T25n1509_087:0669a25": "亦能得至。次第行者，四種行六波羅蜜，如",
    "T25n1509_087:0669a26": "經中說。「自行檀，教人行檀，讚檀功德，歡喜",
    "T25n1509_087:0669a27": "讚行檀」者，善拔慳貪根，深愛檀波羅蜜，慈",
    "T25n1509_087:0669a28": "悲於眾生，通達諸法實相；以此因緣故，能",
    "T25n1509_087:0669a29": "四種行檀波羅蜜。或有人自行布施，不能",
    "T25n1509_087:0669b01": "教人布施：或畏他瞋，或畏為己教布施",
    "T25n1509_087:0669b02": "以之為恩。如是等因緣故，不能教人。或",
    "T25n1509_087:0669b03": "有人教人布施，自不能施；或有人種種",
    "T25n1509_087:0669b04": "讚歎布施之德，勸人令施而不能自行。",
    "T25n1509_087:0669b05": "有人自行布施，亦教人布施、稱讚布施之",
    "T25n1509_087:0669b06": "德，而見人布施不能歡喜。所以者何？或有",
    "T25n1509_087:0669b07": "破戒惡人行施而不喜見。有人喜見施",
    "T25n1509_087:0669b08": "主而不讚歎，以其邪見不識施果故。如",
    "T25n1509_087:0669b09": "是，各各不能具足。菩薩大悲心、深愛善法",
    "T25n1509_087:0669b10": "故，能行四事，如上說。菩薩若但自布施、不",
    "T25n1509_087:0669b11": "教他人，但能今世少許利益。是眾生隨業",
    "T25n1509_087:0669b12": "因緣墮貧窮處，是故菩薩教眾生言：「我不",
    "T25n1509_087:0669b13": "惜財物，我雖多施汝，汝亦不得持至後",
    "T25n1509_087:0669b14": "世；汝今當自作，後當自得。」以布施實功德，",
    "T25n1509_087:0669b15": "種種因緣教眾生行施。見行施者雖是破",
    "T25n1509_087:0669b16": "戒惡人，但念其好心布施之德，不念其惡，",
    "T25n1509_087:0669b17": "是故歡喜讚歎。復次，見三寶無盡福田中施",
    "T25n1509_087:0669b18": "故，施福不盡，必至佛道；觀其未來無盡功",
    "T25n1509_087:0669b19": "德故，歡喜行是四種布施，世世財富。是菩",
    "T25n1509_087:0669b20": "薩雖不為財富布施，未具足阿耨多羅三",
    "T25n1509_087:0669b21": "藐三菩提、六波羅蜜等法，中間而財富自至；",
    "T25n1509_087:0669b22": "譬如人為穀故種禾，而稾草自至。菩薩得",
    "T25n1509_087:0669b23": "財物報時，離慳貪心，隨眾生意布施，須食",
    "T25n1509_087:0669b24": "與食等。問曰：是菩薩布施時，先施何等人？",
    "T25n1509_087:0669b25": "答曰：是菩薩雖因眾生起大悲心，而菩薩",
    "T25n1509_087:0669b26": "布施，必先供養諸佛、大菩薩、辟支佛、阿羅漢",
    "T25n1509_087:0669b27": "及諸聖人。若無聖人，次第施持戒、精進、禪定、",
    "T25n1509_087:0669b28": "智慧離欲人。若無此人，施一切出家佛弟",
    "T25n1509_087:0669b29": "子。若無是人，次施持五戒、行十善道，及",
    "T25n1509_087:0669c01": "持一日戒、三歸。若無此人，次施中人非正",
    "T25n1509_087:0669c02": "非邪者。若無此人，次施五逆惡人，及諸畜",
    "T25n1509_087:0669c03": "生。不可不與，菩薩以施攝一切眾生故。有",
    "T25n1509_087:0669c04": "人言：應先布施五逆罪人、斷善根者，貧窮、老",
    "T25n1509_087:0669c05": "病、下賤、乞匃者，乃至畜生；譬如慈母，多有眾",
    "T25n1509_087:0669c06": "子，先念羸病，給其所須。又如菩薩為餓虎",
    "T25n1509_087:0669c07": "欲食子故，以身施之。問曰：如是種種，應先",
    "T25n1509_087:0669c08": "施何者？答曰：一切眾生皆是菩薩福田，能生",
    "T25n1509_087:0669c09": "大悲故。菩薩常欲以阿耨多羅三藐三菩",
    "T25n1509_087:0669c10": "提施眾生，何況衣食等而有分別！又菩薩",
    "T25n1509_087:0669c11": "得無生忍法，平等無差。未得無生忍者，或",
    "T25n1509_087:0669c12": "慈悲心多、或分別心多，此二心不得俱行。悲",
    "T25n1509_087:0669c13": "心多者，先施貧窮惡人，作是念：「種福田中，",
    "T25n1509_087:0669c14": "果報雖大，憐愍眾生故，先利貧者。」如是田",
    "T25n1509_087:0669c15": "雖不良，以慈悲心，得大果報。分別心多",
    "T25n1509_087:0669c16": "者，作是念：「諸佛有無量功德故，應先供養。」",
    "T25n1509_087:0669c17": "以分別諸法、取著佛身故心小；其心雖",
    "T25n1509_087:0669c18": "小，福田良故，功德亦大。若得諸法實相，入",
    "T25n1509_087:0669c19": "般若波羅蜜方便力中，心得自在，二事俱行",
    "T25n1509_087:0669c20": "——慈愍眾生，又視皆如佛。如是等，菩薩隨因",
    "T25n1509_087:0669c21": "緣行布施。問曰：經何以不言「與衣食等」，而",
    "T25n1509_087:0669c22": "言「須食與食」？答曰：有人須食與飲、須飲",
    "T25n1509_087:0669c23": "與衣，以不稱受者意故，福德少，是故言",
    "T25n1509_087:0669c24": "須食與食。問曰：有人若羞、若怖，雖有所",
    "T25n1509_087:0669c25": "須，不能發言，云何知其所須？答曰：菩薩",
    "T25n1509_087:0669c26": "觀其相貌，隨時所須、土地所宜；或有知他",
    "T25n1509_087:0669c27": "心者，資生之具，隨意而與。是人因是布施，",
    "T25n1509_087:0669c28": "得成戒眾；復作是念：「我憐愍眾生，以衣",
    "T25n1509_087:0669c29": "食布施，所益甚少；不如持戒，常以無惱、無",
    "T25n1509_087:0670a01": "畏施於眾生。」菩薩住是持戒中，為守護",
    "T25n1509_087:0670a02": "戒故，生禪定。心不散、清淨故，得成慧眾；無",
    "T25n1509_087:0670a03": "戲論、捨諸著是慧相。以是慧破諸煩惱",
    "T25n1509_087:0670a04": "縛，得解脫眾。了了知見證解脫故，名解脫",
    "T25n1509_087:0670a05": "知見眾。是人先行布施及五眾因緣故，過",
    "T25n1509_087:0670a06": "聲聞、辟支佛地，入菩薩位。問曰：菩薩應行",
    "T25n1509_087:0670a07": "六波羅蜜，入菩薩位，此中何以說五眾？答",
    "T25n1509_087:0670a08": "曰：法雖一，以種種異名說，是故說五眾無",
    "T25n1509_087:0670a09": "咎。是人從一波羅蜜中欲起諸波羅蜜，布",
    "T25n1509_087:0670a10": "施為主，已先說。持戒眾名尸波羅蜜；定眾、",
    "T25n1509_087:0670a11": "解脫眾名禪波羅蜜；慧眾、解脫知見眾是般",
    "T25n1509_087:0670a12": "若波羅蜜；行諸波羅蜜時，能忍諸惡事，是",
    "T25n1509_087:0670a13": "名羼提波羅蜜；能起諸波羅蜜，不休不息，",
    "T25n1509_087:0670a14": "是名毘梨耶波羅蜜。問曰：若爾者，何以不但",
    "T25n1509_087:0670a15": "說諸波羅蜜名而說五眾？答曰：是人欲入",
    "T25n1509_087:0670a16": "菩薩位，此中不但以持戒、禪定得，和合眾",
    "T25n1509_087:0670a17": "戒、清淨戒、無盡戒。以要言之，攝一切戒名",
    "T25n1509_087:0670a18": "為戒眾；能破煩惱，過二乘，入菩薩位。譬",
    "T25n1509_087:0670a19": "如一人、二人，不名為軍；和合多人，乃成為",
    "T25n1509_087:0670a20": "軍，能破怨敵。餘眾亦如是。菩薩自得禪定",
    "T25n1509_087:0670a21": "等眾，亦令眾生得，是名菩薩教化眾生；教",
    "T25n1509_087:0670a22": "化眾生已，持自功德及眾生功德，盡迴向淨",
    "T25n1509_087:0670a23": "佛國。具此二法，即得一切種智，轉法輪，",
    "T25n1509_087:0670a24": "以三乘度眾生。是名菩薩次第行、次第學、",
    "T25n1509_087:0670a25": "次第道。先麁後細，先易後難，漸漸習學，名",
    "T25n1509_087:0670a26": "為次第。餘五波羅蜜，亦應隨義分別。諸",
    "T25n1509_087:0670a27": "法性雖無所有，而隨世諦行，為破顛倒",
    "T25n1509_087:0670a28": "故。復次，念佛等六念是初次第行，以易行易",
    "T25n1509_087:0670a29": "得故。問曰：六念中亦言不以色念佛，云何",
    "T25n1509_087:0670b01": "言易？答曰：有法共行，故名為易；譬如服苦",
    "T25n1509_087:0670b02": "藥，以蜜下之則易。六念義，如初品中廣說。",
    "T25n1509_087:0670b03": "六波羅蜜、六念等，柔軟易行，不生邪見，是菩",
    "T25n1509_087:0670b04": "薩次第學法。餘三解脫門等，思惟籌量，或生",
    "T25n1509_087:0670b05": "邪見故不說。此中須菩提難：「世尊！若實無",
    "T25n1509_087:0670b06": "所有，云何有次第行等？」佛反問須菩提：「汝",
    "T25n1509_087:0670b07": "以聲聞智慧見色等法是一定實法不？」答",
    "T25n1509_087:0670b08": "言：「不見！」色等一切法但從因緣和合，假有",
    "T25n1509_087:0670b09": "其名，無有定實，云何言有？佛語須菩提：「汝",
    "T25n1509_087:0670b10": "若不見實定有，云何以次第等難空？」而次",
    "T25n1509_087:0670b11": "第法不離於空。爾時，須菩提受解了了，是故",
    "T25n1509_087:0670b12": "說：「我無所疑，為當來世求三乘人，聞佛",
    "T25n1509_087:0670b13": "說空無所有性，以罪重智鈍故，取空相，便",
    "T25n1509_087:0670b14": "言：『誰垢誰淨？凡夫、惡人，何以名垢？出家、得道",
    "T25n1509_087:0670b15": "人，何以名淨？』是人不解佛語深義以何事",
    "T25n1509_087:0670b16": "而說，著是空故，言：『何用持戒等為？』以是因",
    "T25n1509_087:0670b17": "緣，即生邪見，破正見；破正見故，以少因",
    "T25n1509_087:0670b18": "緣而破戒及威儀，無所畏忌；出家人資仰",
    "T25n1509_087:0670b19": "白衣，便妄語求利衣食等，破於正命等。種",
    "T25n1509_087:0670b20": "此罪故，墮三惡道，或重於白衣。見有是",
    "T25n1509_087:0670b21": "失，故問佛。我已得道，於諸法無所受，又常",
    "T25n1509_087:0670b22": "聞佛說空法，云何戲論生疑？又我常修無",
    "T25n1509_087:0670b23": "諍三昧，憐愍眾生，是故問佛。」◎",
    "T25n1509_087:0670b24": "◎大智度論釋一心具萬行品第七十六",
    "T25n1509_087:0670b25": "【經】須菩提白佛言：「世尊！若一切法性無所",
    "T25n1509_087:0670b26": "有，菩薩見何等利益故，為眾生求阿耨多",
    "T25n1509_087:0670b27": "羅三藐三菩提？」佛告須菩提：「以一切法性無",
    "T25n1509_087:0670b28": "所有故，菩薩為眾生求阿耨多羅三藐三菩",
    "T25n1509_087:0670b29": "提。何以故？須菩提！諸有得、有著者，難可解",
    "T25n1509_087:0670c01": "脫。須菩提！諸得相者，無有道、無有果、無阿",
    "T25n1509_087:0670c02": "耨多羅三藐三菩提。」須菩提白佛言：「世尊！無",
    "T25n1509_087:0670c03": "得相者，有道、有果、有阿耨多羅三藐三菩提",
    "T25n1509_087:0670c04": "不？」「須菩提！無所得即是道、即是果、即是阿耨",
    "T25n1509_087:0670c05": "多羅三藐三菩提，法性不壞故。若無所得法",
    "T25n1509_087:0670c06": "欲得道、欲得果、欲得阿耨多羅三藐三菩提，",
    "T25n1509_087:0670c07": "為欲壞法性。」須菩提白佛言：「世尊！若無所得",
    "T25n1509_087:0670c08": "法即是道、即是果、即是阿耨多羅三藐三菩",
    "T25n1509_087:0670c09": "提，云何有菩薩初地乃至十地？云何有無生",
    "T25n1509_087:0670c10": "忍法？云何有報得神通？云何有報得布施、持",
    "T25n1509_087:0670c11": "戒、忍辱、精進、禪定、智慧，住是果報法中能成",
    "T25n1509_087:0670c12": "就眾生、能淨佛國土及供養諸佛衣服、飲食、",
    "T25n1509_087:0670c13": "香、華、瓔珞、房舍、臥具、燈燭、種種資生所須之具，",
    "T25n1509_087:0670c14": "乃至得阿耨多羅三藐三菩提，不斷是福德？",
    "T25n1509_087:0670c15": "乃至般涅槃後舍利及弟子得供養，爾乃滅",
    "T25n1509_087:0670c16": "盡？」佛告須菩提：「以諸法無所得相故，得菩薩",
    "T25n1509_087:0670c17": "初地乃至十地，有報得五神通、布施、持戒、忍",
    "T25n1509_087:0670c18": "辱、精進、禪定、智慧、成就眾生、淨佛國土，亦以",
    "T25n1509_087:0670c19": "善根因緣故，能利益眾生，乃至般涅槃後舍",
    "T25n1509_087:0670c20": "利及弟子得供養。」須菩提白佛言：「世尊！若",
    "T25n1509_087:0670c21": "諸法無所得相，布施、持戒、忍辱、精進、禪定、智",
    "T25n1509_087:0670c22": "慧、諸神通，有何差別？」佛告須菩提：「無所得",
    "T25n1509_087:0670c23": "法，布施、持戒、忍辱、精進、禪定、智慧、神通無有差",
    "T25n1509_087:0670c24": "別。以眾生著布施乃至神通故分別說。「世尊！",
    "T25n1509_087:0670c25": "云何無所得法布施乃至神通無差別？」「須菩",
    "T25n1509_087:0670c26": "提！菩薩摩訶薩行般若波羅蜜時，不得布施，",
    "T25n1509_087:0670c27": "施者、受者皆不可得而行布施，不得戒而持",
    "T25n1509_087:0670c28": "戒，不得忍而行忍，不得精進而行精進，不得",
    "T25n1509_087:0670c29": "禪而行禪，不得智慧而行智慧；不得神通而",
    "T25n1509_087:0671a01": "行神通；不得四念處而行四念處，乃至不得",
    "T25n1509_087:0671a02": "八聖道分而行八聖道分；不得空三昧、無相、",
    "T25n1509_087:0671a03": "無作三昧而行空、無相、無作三昧；不得眾生",
    "T25n1509_087:0671a04": "而成就眾生，不得佛國土而淨佛國土；不",
    "T25n1509_087:0671a05": "得諸佛法而得阿耨多羅三藐三菩提。須菩",
    "T25n1509_087:0671a06": "提！菩薩摩訶薩應如是行無所得般若波羅",
    "T25n1509_087:0671a07": "蜜！菩薩摩訶薩行是無所得般若波羅蜜時，",
    "T25n1509_087:0671a08": "魔、若魔天不能破壞。」須菩提白佛言：「世尊！云",
    "T25n1509_087:0671a09": "何菩薩摩訶薩行般若波羅蜜時，一念中具足",
    "T25n1509_087:0671a10": "行六波羅蜜、四禪、四無量心、四無色定、四念處、",
    "T25n1509_087:0671a11": "四正勤、四如意足、五根、五力、七覺分、八聖道分、",
    "T25n1509_087:0671a12": "三解脫門、佛十力、四無所畏、四無礙智、十八不",
    "T25n1509_087:0671a13": "共法、大慈大悲、三十二相、八十隨形好？」佛告",
    "T25n1509_087:0671a14": "須菩提：「菩薩摩訶薩所有布施，不遠離般若",
    "T25n1509_087:0671a15": "波羅蜜；所修持戒、忍辱、精進、禪定，不遠離般",
    "T25n1509_087:0671a16": "若波羅蜜；四禪、四無量心、四無色定、修四念",
    "T25n1509_087:0671a17": "處乃至八十隨形好，不遠離般若波羅蜜。」須",
    "T25n1509_087:0671a18": "菩提白佛言：「世尊！云何菩薩摩訶薩不遠離",
    "T25n1509_087:0671a19": "般若波羅蜜故，一念中具足行六波羅蜜乃至",
    "T25n1509_087:0671a20": "八十隨形好？」佛言：「菩薩行般若波羅蜜時，所",
    "T25n1509_087:0671a21": "有布施不遠離般若波羅蜜不二相，持戒時亦",
    "T25n1509_087:0671a22": "不二相，修忍辱、勤精進、入禪定亦不二相，乃",
    "T25n1509_087:0671a23": "至八十隨形好亦不二相。」須菩提白佛言：「世",
    "T25n1509_087:0671a24": "尊！云何菩薩摩訶薩布施時不二相，乃至修",
    "T25n1509_087:0671a25": "八十隨形好不二相？」「須菩提！菩薩摩訶薩行",
    "T25n1509_087:0671a26": "般若波羅蜜時，欲具足檀波羅蜜，檀波羅蜜",
    "T25n1509_087:0671a27": "中攝諸波羅蜜及四念處乃至八十隨形好。」",
    "T25n1509_087:0671a28": "「世尊！云何菩薩布施時攝諸無漏法？」佛告",
    "T25n1509_087:0671a29": "須菩提：「若菩薩摩訶薩行般若波羅蜜時，住",
    "T25n1509_087:0671b01": "無漏心布施，於無漏心中不見相——所謂誰施？",
    "T25n1509_087:0671b02": "誰受？所施何物？以是無相心、無漏心，斷愛、斷",
    "T25n1509_087:0671b03": "慳貪心而行布施，是時不見布施，乃至不見",
    "T25n1509_087:0671b04": "阿耨多羅三藐三菩提法。是菩薩以無相心、",
    "T25n1509_087:0671b05": "無漏心持戒，不見是戒，乃至不見一切佛法。",
    "T25n1509_087:0671b06": "以無相心、無漏心忍辱，不見是忍，乃至不見",
    "T25n1509_087:0671b07": "一切佛法。以無相心、無漏心精進，不見是精",
    "T25n1509_087:0671b08": "進，乃至不見一切佛法。以無相心、無漏心入",
    "T25n1509_087:0671b09": "禪定，不見是禪定，乃至不見一切佛法。以",
    "T25n1509_087:0671b10": "無相心、無漏心修智慧，不見是智慧，乃至",
    "T25n1509_087:0671b11": "不見一切佛法。以無相心、無漏心修四念處，",
    "T25n1509_087:0671b12": "不見是四念處。乃至八十隨形好。」「世尊！若諸",
    "T25n1509_087:0671b13": "法無相、無作，云何具足檀波羅蜜、尸波羅蜜、",
    "T25n1509_087:0671b14": "羼提波羅蜜、毘梨耶波羅蜜、禪波羅蜜、般若波",
    "T25n1509_087:0671b15": "羅蜜？云何具足四念處、四正勤、四如意足、五",
    "T25n1509_087:0671b16": "根、五力、七覺分、八聖道分？云何具足空三昧、",
    "T25n1509_087:0671b17": "無相、無作三昧、佛十力、四無所畏、四無礙智、十",
    "T25n1509_087:0671b18": "八不共法、大慈大悲？云何具足三十二相、八",
    "T25n1509_087:0671b19": "十隨形好？」佛告須菩提：「菩薩摩訶薩行般若",
    "T25n1509_087:0671b20": "波羅蜜，以無相心、無漏心布施，須食與食，乃",
    "T25n1509_087:0671b21": "至種種所須，盡給與之；若內、若外：若支解其",
    "T25n1509_087:0671b22": "身、若國城妻子，布施眾生。若有人來語菩薩",
    "T25n1509_087:0671b23": "言：『何用是布施為？是無所益！』行般若波羅蜜",
    "T25n1509_087:0671b24": "菩薩作是念：『是人雖來訶我布施，我終不悔！",
    "T25n1509_087:0671b25": "我當勤行布施，不應不與。』施已，與一切眾生",
    "T25n1509_087:0671b26": "共之，迴向阿耨多羅三藐三菩提，亦不見是",
    "T25n1509_087:0671b27": "相：誰施？誰受？所施何物？迴向者誰？何等是",
    "T25n1509_087:0671b28": "迴向法？何等是迴向處——所謂阿耨多羅三藐",
    "T25n1509_087:0671b29": "三菩提？是相皆不可見。何以故？一切法皆",
    "T25n1509_087:0671c01": "以內空故空，外空故空，內外空故空，空空、",
    "T25n1509_087:0671c02": "有為空、無為空、畢竟空、無始空、散空、性空、一切",
    "T25n1509_087:0671c03": "法空、自相空故空。如是觀，作是念：『迴向者誰？",
    "T25n1509_087:0671c04": "迴向何處？用何法迴向？』是名正迴向。爾時，菩",
    "T25n1509_087:0671c05": "薩能成就眾生、淨佛國土，能具足檀波羅蜜、尸",
    "T25n1509_087:0671c06": "羅波羅蜜、羼提波羅蜜、毘梨耶波羅蜜、禪波羅",
    "T25n1509_087:0671c07": "蜜、般若波羅蜜，乃至三十七助道法，空、無相、無",
    "T25n1509_087:0671c08": "作三昧，乃至十八不共法。是菩薩能如是具",
    "T25n1509_087:0671c09": "足檀波羅蜜而不受世間果報。譬如他化自",
    "T25n1509_087:0671c10": "在諸天，隨意所須，即皆得之；菩薩亦如是，心",
    "T25n1509_087:0671c11": "生所願，隨意即得。是菩薩摩訶薩以是布施",
    "T25n1509_087:0671c12": "果報故，能供養諸佛，亦能滿足一切眾生、天",
    "T25n1509_087:0671c13": "及人、阿修羅。是菩薩以檀波羅蜜攝取眾生，",
    "T25n1509_087:0671c14": "用方便力，以三乘法度脫眾生。如是，須菩提！",
    "T25n1509_087:0671c15": "菩薩摩訶薩於無相、無得、無作諸法中具足",
    "T25n1509_087:0671c16": "檀波羅蜜。」「須菩提！菩薩摩訶薩云何於無相、",
    "T25n1509_087:0671c17": "無得、無作法中具足尸羅波羅蜜？「須菩提！是",
    "T25n1509_087:0671c18": "菩薩摩訶薩行尸羅波羅蜜時，持種種戒，所",
    "T25n1509_087:0671c19": "謂聖無漏入八聖道分戒、自然戒、報得戒、受",
    "T25n1509_087:0671c20": "得戒、心生戒，如是等不缺、不破、不雜、不濁、不",
    "T25n1509_087:0671c21": "著，自在戒，智所讚戒。用是戒，無所取：若色，",
    "T25n1509_087:0671c22": "若受、想、行、識；若三十二相、八十隨形好；若剎",
    "T25n1509_087:0671c23": "利大姓、若婆羅門大姓、居士大家；若四天",
    "T25n1509_087:0671c24": "王天、三十三天、夜摩天、兜率陀天、化樂天、他化",
    "T25n1509_087:0671c25": "自在天、梵眾天、光音天、遍淨天、廣果天、無想",
    "T25n1509_087:0671c26": "天、無煩天、無熱天、妙見天、喜見天、阿迦膩吒",
    "T25n1509_087:0671c27": "天、空處天、識處天、無所有處天、非有想非無想",
    "T25n1509_087:0671c28": "處天；若須陀洹果、若斯陀含果、若阿那含果、",
    "T25n1509_087:0671c29": "若阿羅漢果、若辟支佛道；若轉輪聖王、若天",
    "T25n1509_087:0672a01": "王。但為一切眾生共之，迴向阿耨多羅三藐",
    "T25n1509_087:0672a02": "三菩提，以無相、無得、無二迴向，為世俗法故，",
    "T25n1509_087:0672a03": "非第一實義。是菩薩具足尸羅波羅蜜，以方",
    "T25n1509_087:0672a04": "便力起四禪，不味著故，得五神通。因四禪得",
    "T25n1509_087:0672a05": "天眼；是菩薩住二種天眼：修得、報得。得天",
    "T25n1509_087:0672a06": "眼已，見東方現在諸佛，乃至得阿耨多羅三",
    "T25n1509_087:0672a07": "藐三菩提，如所見事不失；南西北方、四維、上",
    "T25n1509_087:0672a08": "下現在諸佛，乃至得阿耨多羅三藐三菩提，",
    "T25n1509_087:0672a09": "如所見不失。是菩薩用天耳淨，過於人耳，聞",
    "T25n1509_087:0672a10": "十方諸佛說法；如所聞不失，能自饒益，亦益",
    "T25n1509_087:0672a11": "他人。是菩薩以知他心智，知十方諸佛心及",
    "T25n1509_087:0672a12": "知一切眾生心，亦能饒益一切眾生。是菩薩",
    "T25n1509_087:0672a13": "用宿命智，知過去諸業因緣；是諸業因緣",
    "T25n1509_087:0672a14": "不失故，是眾生在在處處所生悉知。是菩薩",
    "T25n1509_087:0672a15": "用是漏盡智，令眾生得須陀洹果乃至阿羅",
    "T25n1509_087:0672a16": "漢果、辟支佛道，在在處處能令眾生入善法",
    "T25n1509_087:0672a17": "中。如是，須菩提！菩薩摩訶薩於諸法無相、無",
    "T25n1509_087:0672a18": "得、無作，具足尸羅波羅蜜。」「世尊！云何諸法",
    "T25n1509_087:0672a19": "無相、無作、無得，菩薩摩訶薩能具足羼提波",
    "T25n1509_087:0672a20": "羅蜜？」「須菩提！菩薩摩訶薩從初發意以來",
    "T25n1509_087:0672a21": "乃至坐道場，於其中間，若一切眾生來，以瓦",
    "T25n1509_087:0672a22": "石、刀杖加是菩薩，菩薩是時不起瞋心，乃至",
    "T25n1509_087:0672a23": "不生一念。爾時，菩薩應修二種忍：一者、一切",
    "T25n1509_087:0672a24": "眾生惡口罵詈、若加刀杖瓦石，瞋心不起；二",
    "T25n1509_087:0672a25": "者、一切法無生無生法忍。菩薩，若人來惡口",
    "T25n1509_087:0672a26": "罵詈或以瓦石刀杖加之，爾時，菩薩應如是",
    "T25n1509_087:0672a27": "思惟：『罵我者誰？譏訶者誰？打擲者誰？誰",
    "T25n1509_087:0672a28": "有受者？』即時菩薩應思惟諸法實性，所謂畢",
    "T25n1509_087:0672a29": "竟空，無法、無眾生；諸法尚不可得，何況有眾",
    "T25n1509_087:0672b01": "生！如是觀諸法相時，不見罵者、不見割截者。",
    "T25n1509_087:0672b02": "是菩薩如是觀諸法相時，即得無生法忍。云",
    "T25n1509_087:0672b03": "何名無生法忍？知諸法相常不生，諸煩惱從",
    "T25n1509_087:0672b04": "本已來亦常不生。是菩薩摩訶薩住是二忍，",
    "T25n1509_087:0672b05": "能具足四禪、四無量心、四無色定，四念處乃至",
    "T25n1509_087:0672b06": "八聖道分，三解脫門，佛十力、四無所畏、四無礙",
    "T25n1509_087:0672b07": "智、十八不共法、大慈大悲。是菩薩住是聖無",
    "T25n1509_087:0672b08": "漏出世間法，不共一切聲聞、辟支佛，具足聖",
    "T25n1509_087:0672b09": "神通。住聖神通已，以天眼見東方諸佛，是人",
    "T25n1509_087:0672b10": "得念佛三昧，乃至阿耨多羅三藐三菩提，終",
    "T25n1509_087:0672b11": "不斷絕；南西北方、四維、上下亦如是。是菩",
    "T25n1509_087:0672b12": "薩用天耳聞十方諸佛所說法，如所聞為眾",
    "T25n1509_087:0672b13": "生說。是菩薩亦知十方諸佛心，及知一切眾",
    "T25n1509_087:0672b14": "生念，知已，隨其心而為說法。是菩薩以宿",
    "T25n1509_087:0672b15": "命智知一切眾生宿世善根，為眾生說法，令",
    "T25n1509_087:0672b16": "其歡喜。是菩薩以漏盡神通，教化眾生，令得",
    "T25n1509_087:0672b17": "三乘。是菩薩摩訶薩行般若波羅蜜，以方便",
    "T25n1509_087:0672b18": "力成就眾生，具足一切種智，得阿耨多羅三",
    "T25n1509_087:0672b19": "藐三菩提，轉法輪。如是，須菩提！菩薩摩訶薩",
    "T25n1509_087:0672b20": "無相、無得、無作法中，具足羼提波羅蜜。」須菩",
    "T25n1509_087:0672b21": "提言：「世尊！菩薩摩訶薩云何於諸法無相、無",
    "T25n1509_087:0672b22": "作、無得，能具足毘梨耶波羅蜜？」佛告須菩提：",
    "T25n1509_087:0672b23": "「菩薩摩訶薩行般若波羅蜜時，成就身精進、",
    "T25n1509_087:0672b24": "心精進，入初禪乃至入第四禪，受種種神通",
    "T25n1509_087:0672b25": "力，能分一身為多身，乃至手捫摸日月。成就",
    "T25n1509_087:0672b26": "身精進故，飛到東方過無量百千萬諸佛世",
    "T25n1509_087:0672b27": "界，供養諸佛飲食、衣服、醫藥、臥具、華、香、瓔珞",
    "T25n1509_087:0672b28": "種種所須，乃至阿耨多羅三藐三菩提，福德",
    "T25n1509_087:0672b29": "果報終不可盡。是菩薩得阿耨多羅三藐三",
    "T25n1509_087:0672c01": "菩提時，一切世間天及人勤設供養衣服、飲",
    "T25n1509_087:0672c02": "食，乃至入無餘涅槃後，舍利及弟子得供養。",
    "T25n1509_087:0672c03": "亦以是神通力故，至諸佛所，聽受法教，乃至",
    "T25n1509_087:0672c04": "阿耨多羅三藐三菩提，終不違失。是菩薩修",
    "T25n1509_087:0672c05": "一切種智時，淨佛世界、成就眾生。如是，須菩",
    "T25n1509_087:0672c06": "提！菩薩摩訶薩行般若波羅蜜，成就身精進，",
    "T25n1509_087:0672c07": "能具足毘梨耶波羅蜜。「須菩提！云何菩薩成",
    "T25n1509_087:0672c08": "就心精進，能具足毘梨耶波羅蜜？須菩提！菩",
    "T25n1509_087:0672c09": "薩摩訶薩心精進，以是心精進聖無漏，入八",
    "T25n1509_087:0672c10": "聖道分精進，不令身、口不善業得入；亦不取",
    "T25n1509_087:0672c11": "諸法相若常、若無常，若苦、若樂，若我、若無我，",
    "T25n1509_087:0672c12": "若有為、若無為，若欲界、若色界、若無色界，若有",
    "T25n1509_087:0672c13": "漏性、若無漏性，若初禪乃至第四禪，若慈、悲、喜、",
    "T25n1509_087:0672c14": "捨，若無邊虛空處乃至非有想非無想處，若四",
    "T25n1509_087:0672c15": "念處、若四正勤、四如意足、五根、五力、七覺分、",
    "T25n1509_087:0672c16": "八聖道分，若空、無相、無作，若佛十力乃至十八",
    "T25n1509_087:0672c17": "不共法。不取相若常、若無常，若苦、若樂，若我、若",
    "T25n1509_087:0672c18": "無我，若須陀洹果、斯陀含果、阿那含果、若",
    "T25n1509_087:0672c19": "阿羅漢果、若辟支佛道，若菩薩道、若阿耨多",
    "T25n1509_087:0672c20": "羅三藐三菩提，若是須陀洹、斯陀含、阿那含、阿",
    "T25n1509_087:0672c21": "羅漢，若是辟支佛，是菩薩，是佛。不取相是眾",
    "T25n1509_087:0672c22": "生斷三結故得須陀洹，是眾生三毒薄故得",
    "T25n1509_087:0672c23": "斯陀含，是眾生斷下分結故得阿那含，是眾",
    "T25n1509_087:0672c24": "生斷上分結故得阿羅漢，是眾生以辟支佛",
    "T25n1509_087:0672c25": "道故作辟支佛，是眾生行道種智故名菩薩，",
    "T25n1509_087:0672c26": "亦不取是諸法相。何以故？不可以性取相，",
    "T25n1509_087:0672c27": "是性無故。是菩薩以是心精進故，廣利益眾",
    "T25n1509_087:0672c28": "生，亦不得是眾生，是為菩薩具足毘梨耶波",
    "T25n1509_087:0672c29": "羅蜜。具足諸佛法、淨佛國土、成就眾生，不",
    "T25n1509_087:0673a01": "可得故。「是菩薩身精進、心精進成就故，攝取",
    "T25n1509_087:0673a02": "一切諸善法；是法亦不著故。從一佛國至",
    "T25n1509_087:0673a03": "一佛國，為利益眾生，所作神通，隨意無礙：若",
    "T25n1509_087:0673a04": "雨諸華、若諸名香、若作伎樂、若動大地、若放光",
    "T25n1509_087:0673a05": "明、若示七寶莊嚴國土、若現種種身、若放大智",
    "T25n1509_087:0673a06": "光明，令知聖道，令遠離殺生乃至邪見；或以",
    "T25n1509_087:0673a07": "布施利益眾生，或以持戒，或支解身體、或",
    "T25n1509_087:0673a08": "以妻子、或以國土、或以己身給施，隨所方便，",
    "T25n1509_087:0673a09": "利益眾生。如是，須菩提！菩薩摩訶薩行般若",
    "T25n1509_087:0673a10": "波羅蜜，無相、無作、無得諸法中，用身心精進，",
    "T25n1509_087:0673a11": "能具足毘梨耶波羅蜜。」「世尊！云何菩薩摩訶",
    "T25n1509_087:0673a12": "薩行般若波羅蜜，住無相、無作、無得法中，能",
    "T25n1509_087:0673a13": "具足禪波羅蜜？」「須菩提！菩薩摩訶薩，除佛",
    "T25n1509_087:0673a14": "諸禪定，餘一切諸禪、三昧，皆能具足。是菩薩",
    "T25n1509_087:0673a15": "離諸欲、諸惡不善法，離生喜樂，有覺有觀，入",
    "T25n1509_087:0673a16": "初禪；乃至入第四禪。以是慈、悲、喜、捨心，遍滿",
    "T25n1509_087:0673a17": "一方，乃至十方一切世間遍滿。是菩薩過一",
    "T25n1509_087:0673a18": "切色相，滅有對相，不念別異相故，入無邊虛",
    "T25n1509_087:0673a19": "空處；乃至入非有想非無想處。是菩薩於禪",
    "T25n1509_087:0673a20": "波羅蜜中住，逆順入八背捨、九次第定，入空",
    "T25n1509_087:0673a21": "三昧，無相、無作三昧，或時入如電光三昧，",
    "T25n1509_087:0673a22": "或時入聖正三昧，或時入如金剛三昧。「是",
    "T25n1509_087:0673a23": "菩薩住禪波羅蜜中，修三十七助道法，用道",
    "T25n1509_087:0673a24": "種智入一切禪定，過乾慧地、性地、八人地、見",
    "T25n1509_087:0673a25": "地、薄地、離欲地、已辦地、辟支佛地，入菩薩位；",
    "T25n1509_087:0673a26": "入菩薩位已，具足佛地。是諸地中行，乃至",
    "T25n1509_087:0673a27": "阿耨多羅三藐三菩提，不中道取道果。是菩",
    "T25n1509_087:0673a28": "薩住是禪波羅蜜中，從一佛國至一佛國，供",
    "T25n1509_087:0673a29": "養諸佛，從諸佛所植諸善根，淨佛國土。從",
    "T25n1509_087:0673b01": "一佛國，至一佛國，利益眾生。以布施攝取",
    "T25n1509_087:0673b02": "眾生，或以持戒、或以三昧、或以智慧、或以解",
    "T25n1509_087:0673b03": "脫、或以解脫知見攝取眾生；教眾生令得",
    "T25n1509_087:0673b04": "須陀洹果、斯陀含果、阿那含果、阿羅漢果，辟支",
    "T25n1509_087:0673b05": "佛道。諸有善法能令眾生得道，皆教令得。",
    "T25n1509_087:0673b06": "是菩薩住此禪波羅蜜中，能生一切陀羅尼",
    "T25n1509_087:0673b07": "門，得四無礙智、報得神通。是菩薩終不入",
    "T25n1509_087:0673b08": "母人胞胎，終不受五欲，無生不生；雖生，不為",
    "T25n1509_087:0673b09": "生法所污。何以故？是菩薩見一切作法如幻，",
    "T25n1509_087:0673b10": "而利益眾生，亦不得眾生及一切法，教眾生",
    "T25n1509_087:0673b11": "令得無所得處；是世俗法故，非第一實義。住",
    "T25n1509_087:0673b12": "是禪波羅蜜，一切行禪、定、解脫、三昧，乃至阿",
    "T25n1509_087:0673b13": "耨多羅三藐三菩提，終不離禪波羅蜜。是菩",
    "T25n1509_087:0673b14": "薩行如是道種智時，得一切種智，斷一切煩",
    "T25n1509_087:0673b15": "惱習；斷已，自益其身，亦益他人；自益益他已，",
    "T25n1509_087:0673b16": "為一切世間天及人、阿修羅作福田。如是，須",
    "T25n1509_087:0673b17": "菩提！菩薩摩訶薩行般若波羅蜜時，能具足",
    "T25n1509_087:0673b18": "無相禪波羅蜜。」「世尊！云何菩薩摩訶薩行般",
    "T25n1509_087:0673b19": "若波羅蜜時，住無相、無作、無得法中，修具足",
    "T25n1509_087:0673b20": "般若波羅蜜？」「須菩提！菩薩摩訶薩行般若波",
    "T25n1509_087:0673b21": "羅蜜時，於諸法不見定實相。是菩薩見色不",
    "T25n1509_087:0673b22": "定、非實相，乃至見識不定、非實相。不見色",
    "T25n1509_087:0673b23": "生，乃至不見識生；若不見色生乃至不見識",
    "T25n1509_087:0673b24": "生，一切法若有漏、若無漏，不見來處、不見去",
    "T25n1509_087:0673b25": "處、亦不見集處。如是觀時，不得色性乃至識",
    "T25n1509_087:0673b26": "性，亦不得有漏、無漏法性。是菩薩行般若波",
    "T25n1509_087:0673b27": "羅蜜時，信解一切諸法無所有相。如是信解",
    "T25n1509_087:0673b28": "已，行內空乃至無法有法空，於諸法無所著",
    "T25n1509_087:0673b29": "若色，若受想行識乃至阿耨多羅三藐三菩",
    "T25n1509_087:0673c01": "提。是菩薩行無所有般若波羅蜜，能具足菩",
    "T25n1509_087:0673c02": "薩道，所謂六波羅蜜，乃至三十七助道法，佛",
    "T25n1509_087:0673c03": "十力、四無所畏、四無礙智、十八不共法、三十二",
    "T25n1509_087:0673c04": "相、八十隨形好。「是菩薩住空淨佛道中，所謂",
    "T25n1509_087:0673c05": "六波羅蜜、三十七助道法、報得神通，以是法",
    "T25n1509_087:0673c06": "饒益眾生：宜以布施攝，教令布施；宜以戒",
    "T25n1509_087:0673c07": "攝，教令持戒；宜以禪定、智慧、解脫、解脫知見",
    "T25n1509_087:0673c08": "攝，教令修禪定、智慧、解脫、解脫知見；宜以",
    "T25n1509_087:0673c09": "諸道法教者，教令得須陀洹果、得斯陀含果、",
    "T25n1509_087:0673c10": "阿那含果、阿羅漢果、辟支佛道；宜以佛道化",
    "T25n1509_087:0673c11": "者，教令得菩薩道，具足佛道——如是等，隨其所",
    "T25n1509_087:0673c12": "應道地而教化之，各令得所。是菩薩現種種",
    "T25n1509_087:0673c13": "神通力時，過無量恒河沙國土，度脫眾生，隨",
    "T25n1509_087:0673c14": "其所須，皆化給之，各令滿足。從一國土至一",
    "T25n1509_087:0673c15": "國土，見淨妙國土，以自莊嚴己佛國土。譬如",
    "T25n1509_087:0673c16": "他化自在天中，資生所須，隨意自至；亦如諸",
    "T25n1509_087:0673c17": "淨佛國，離於求欲。是人以是報得檀波羅蜜、",
    "T25n1509_087:0673c18": "尸羅波羅蜜、羼提波羅蜜、毘梨耶波羅蜜、禪波",
    "T25n1509_087:0673c19": "羅蜜、般若波羅蜜，報得五神通，行菩薩道種",
    "T25n1509_087:0673c20": "智，成就一切功德，當得阿耨多羅三藐三菩",
    "T25n1509_087:0673c21": "提。「是菩薩爾時不受色法乃至識，不受一",
    "T25n1509_087:0673c22": "切法若善若不善、若世間若出世間、若有漏",
    "T25n1509_087:0673c23": "若無漏、若有為若無為，如是一切法皆不",
    "T25n1509_087:0673c24": "受。是菩薩得阿耨多羅三藐三菩提時，國土",
    "T25n1509_087:0673c25": "一切所有資生之物皆無有主。何以故？是",
    "T25n1509_087:0673c26": "菩薩行一切法不受，以不可得故。如是，須",
    "T25n1509_087:0673c27": "菩提！菩薩摩訶薩無相法中，能具足般若波",
    "T25n1509_087:0673c28": "羅蜜。」",
    "T25n1509_087:0673c29": "【論】問曰：問者、答者俱言「無所有」，云何分別",
    "T25n1509_087:0674a01": "知是問、是答？",
    "T25n1509_087:0674a02": "答曰：所言法雖一而心異——問者以著心問，",
    "T25n1509_087:0674a03": "答者以無著心答。須菩提意謂：無所有中不",
    "T25n1509_087:0674a04": "應發心。須菩提為聽者著心故作是問。諸",
    "T25n1509_087:0674a05": "法空中，不見菩薩發心者，不見眾生可利",
    "T25n1509_087:0674a06": "益者，不見阿耨多羅三藐三菩提，是故於",
    "T25n1509_087:0674a07": "無所有法中作難者：「若一切法無所有性，",
    "T25n1509_087:0674a08": "菩薩見何利故發心？」須菩提於菩薩、眾生、阿",
    "T25n1509_087:0674a09": "耨多羅三藐三菩提中不疑，但問無所有",
    "T25n1509_087:0674a10": "法。佛答：「正以無所有、空故能發心。」若無所",
    "T25n1509_087:0674a11": "有、空，菩薩、眾生、阿耨多羅三藐三菩提亦皆",
    "T25n1509_087:0674a12": "空、無所有，云何起難？若眾生、菩薩及阿耨多",
    "T25n1509_087:0674a13": "羅三藐三菩提離無所有、空者，可有是難。",
    "T25n1509_087:0674a14": "如先說：「畢竟空於諸法無所障礙，何妨",
    "T25n1509_087:0674a15": "發心？」佛還以無所有、空破須菩提所問。亦",
    "T25n1509_087:0674a16": "復自說因緣：「須菩提！著心者難得解脫。」是",
    "T25n1509_087:0674a17": "人從無始生死中來以一切煩惱故深著",
    "T25n1509_087:0674a18": "諸法，聞有亦著，聞空亦著，得失亦著；如是",
    "T25n1509_087:0674a19": "眾生難可勉出。是故菩薩發無上道心，自",
    "T25n1509_087:0674a20": "以相好嚴身，得梵音聲，有大威德，知",
    "T25n1509_087:0674a21": "眾生三世心根本，以種種神通力、因緣、譬喻，",
    "T25n1509_087:0674a22": "為說無所有法、空解脫門，引導其心。眾生",
    "T25n1509_087:0674a23": "見如是希有事，即時其心柔軟，信佛受法。",
    "T25n1509_087:0674a24": "是故經說：「著有者難得解脫；有所得者，無",
    "T25n1509_087:0674a25": "道、無果、無阿耨多羅三藐三菩提。」須菩提",
    "T25n1509_087:0674a26": "問：「世尊！若有所得者，無道、無果、無阿耨多",
    "T25n1509_087:0674a27": "羅三藐三菩提；無所得者有道、有果不？」佛",
    "T25n1509_087:0674a28": "答：「無所有即是道、即是果、即是阿耨多羅三藐",
    "T25n1509_087:0674a29": "三菩提。」若人不分別是有所得、是無所得，",
    "T25n1509_087:0674b01": "入諸法實相畢竟空中，是亦無所得，即是道、",
    "T25n1509_087:0674b02": "即是果、即是阿耨多羅三藐三菩提，不破壞",
    "T25n1509_087:0674b03": "諸法實相故。法性即是諸法實相。須菩提意",
    "T25n1509_087:0674b04": "謂：法性，正行、邪行常不可破壞，何以佛言",
    "T25n1509_087:0674b05": "「不壞法性是道、是果」？佛答：「法性雖不可破",
    "T25n1509_087:0674b06": "壞，眾生邪行故名為破壞。」如虛空，雲霧土",
    "T25n1509_087:0674b07": "塵雖不能染，亦名不淨。如人實欲染污虛",
    "T25n1509_087:0674b08": "空，是人為欲染污法性，無是事故。佛說譬",
    "T25n1509_087:0674b09": "喻：「若人欲壞法性，是人為欲於無所有",
    "T25n1509_087:0674b10": "法中得道、得果、得阿耨多羅三藐三菩提。」",
    "T25n1509_087:0674b11": "須菩提白佛：「若無所有即是道，云何有十",
    "T25n1509_087:0674b12": "地等諸菩薩法？」如經廣說。問曰：此事佛已",
    "T25n1509_087:0674b13": "先答，所謂：「若法空，菩薩見何事故發心？」今",
    "T25n1509_087:0674b14": "言：「若法空，云何有初地等？」佛皆以空答，今",
    "T25n1509_087:0674b15": "須菩提何以更問？",
    "T25n1509_087:0674b16": "答曰：以眾生著心難解故更問。是眾中，有新",
    "T25n1509_087:0674b17": "發意菩薩，聞是諸法實相空，即生著心，佛",
    "T25n1509_087:0674b18": "破其著，亦著所破法。須菩提為是人故更",
    "T25n1509_087:0674b19": "問。佛答須菩提：「以無所得故有初地，乃至",
    "T25n1509_087:0674b20": "般涅槃後舍利得供養。」有所著中，不可說",
    "T25n1509_087:0674b21": "初地及諸功德。亦以無所得因緣故，從布",
    "T25n1509_087:0674b22": "施乃至諸神通無有差別，無有差別故不",
    "T25n1509_087:0674b23": "應難！須菩提復問：「云何無所得布施乃至諸",
    "T25n1509_087:0674b24": "神通無有差別？」佛答：「菩薩從初發心已",
    "T25n1509_087:0674b25": "來，似阿耨多羅三藐三菩提寂滅相，布施",
    "T25n1509_087:0674b26": "畢竟空，所謂不得施者、受者、財物而行布",
    "T25n1509_087:0674b27": "施，如是布施中無有分別；乃至不得菩",
    "T25n1509_087:0674b28": "提而得阿耨多羅三藐三菩提，亦如是。是",
    "T25n1509_087:0674b29": "名菩薩行無所得般若波羅蜜。行是無所得",
    "T25n1509_087:0674c01": "般若波羅蜜，魔、若魔天不能破壞。」一念中",
    "T25n1509_087:0674c02": "行六波羅蜜者。",
    "T25n1509_087:0674c03": "問曰：須菩提何以故問「一念中行六波羅蜜",
    "T25n1509_087:0674c04": "等諸功德」？",
    "T25n1509_087:0674c05": "答曰：須菩提從佛聞般若波羅蜜甚深無所",
    "T25n1509_087:0674c06": "有相，於諸法中無礙相；若爾者，則無所不",
    "T25n1509_087:0674c07": "能、無事不作，云何菩薩一念中能攝六波羅",
    "T25n1509_087:0674c08": "蜜乃至八十隨形好？初發心時，以著有無心",
    "T25n1509_087:0674c09": "重故，漸漸次第行；今有無悉捨故，無所不",
    "T25n1509_087:0674c10": "能，是故問。佛答：「菩薩不離般若波羅蜜行",
    "T25n1509_087:0674c11": "布施等諸功德，無障礙故，能一念中行。」若",
    "T25n1509_087:0674c12": "遠離般若波羅蜜，則漸漸次第行。須菩提問：",
    "T25n1509_087:0674c13": "「云何名不遠離？」佛答：「菩薩不以二相行",
    "T25n1509_087:0674c14": "布施等。」復問：「云何不以二相？」佛答：「菩薩行",
    "T25n1509_087:0674c15": "般若波羅蜜時，欲具足檀波羅蜜，於布施",
    "T25n1509_087:0674c16": "一念中攝一切善法。」如先說。何等是一念？",
    "T25n1509_087:0674c17": "所謂菩薩得無生法忍，斷一切煩惱，除諸",
    "T25n1509_087:0674c18": "憶想分別，安住無漏心中，布施一切。無漏",
    "T25n1509_087:0674c19": "心是無相相。菩薩住是心中，不見誰施、誰",
    "T25n1509_087:0674c20": "受、誰物，離一切相心布施；不見有一法，乃",
    "T25n1509_087:0674c21": "至阿耨多羅三藐三菩提尚不見，何況餘法！",
    "T25n1509_087:0674c22": "是名不二相。乃至八十隨形好，亦如是。須菩",
    "T25n1509_087:0674c23": "提更以異事問此義：「世尊！諸法無相、無作、",
    "T25n1509_087:0674c24": "無起，云何能具足檀波羅蜜等，乃至八十隨",
    "T25n1509_087:0674c25": "形好？」佛答：「菩薩無相、無作法中不取相故，",
    "T25n1509_087:0674c26": "無障礙心布施，須食與食等。」經中已委悉。又",
    "T25n1509_087:0674c27": "先品中亦廣說，是故更不解。無漏、無相六",
    "T25n1509_087:0674c28": "波羅蜜有二種：一者、得無生法忍菩薩所",
    "T25n1509_087:0674c29": "行，二者、未得無生法忍菩薩所行。得無生",
    "T25n1509_087:0675a01": "法忍菩薩所行，如此中所說。何以故？住無",
    "T25n1509_087:0675a02": "相、無漏心中，行布施等諸法故。問曰：生身",
    "T25n1509_087:0675a03": "菩薩貪惜未除故，割截甚痛，是則為難；得",
    "T25n1509_087:0675a04": "無生法忍菩薩，如化人所作，割截無痛，有",
    "T25n1509_087:0675a05": "何恩分？",
    "T25n1509_087:0675a06": "答曰：得無生法忍菩薩，行是六波羅蜜為",
    "T25n1509_087:0675a07": "難！所以者何？得無生法忍寂滅心，應受涅",
    "T25n1509_087:0675a08": "槃樂，而捨此寂滅樂，入眾生中受種種身，",
    "T25n1509_087:0675a09": "或為賤人、或為畜生等，是則為難！生身菩",
    "T25n1509_087:0675a10": "薩，貪愛未除，著佛身故，以身布施；是為悕",
    "T25n1509_087:0675a11": "望，非清淨施，是故不如。復次，行無漏、無相",
    "T25n1509_087:0675a12": "六波羅蜜，是時能具足；有漏、有相則不能",
    "T25n1509_087:0675a13": "具足。是故能具足者有大恩分。◎",
    "T25n1509_087:0675a14": "大智度論卷第八十七"
}