{
    "T53n2122_069:0807b19": "法苑珠林卷第六十九",
    "T53n2122_069:0807b21": "西明寺沙門釋道世撰",
    "T53n2122_069:0807b22": "79 受報篇(六九-七〇)受報篇第七十九此有十二部",
    "T53n2122_069:0807b23": "述意部引證部受胎部中陰部",
    "T53n2122_069:0807b24": "見報部生報部後報部定報部",
    "T53n2122_069:0807b25": "不定部善報部惡報部住處部",
    "T53n2122_069:0807b26": "1 述意部述意部第一",
    "T53n2122_069:0807b27": "夫善惡之業用。寔三報之徵祥。猶形影之相",
    "T53n2122_069:0807b28": "須。譬六趣之明驗。其三報者。以悅天后之耳",
    "T53n2122_069:0807b29": "目。翻九色之深恩。孤投禽王之全命。交受",
    "T53n2122_069:0807c01": "五苦之切酷。斯為現報也。群徒潛淪於幽",
    "T53n2122_069:0807c02": "󱐙。神陟輪飄而不改。身酸歷代之殃舋。不曉",
    "T53n2122_069:0807c03": "王子之喪目。斯生報也。外道縱禍於非想迷",
    "T53n2122_069:0807c04": "法。永惑於始終。為著翅之暴狸。飛沈受困而",
    "T53n2122_069:0807c05": "難計。斯為後報也。玄鑑三代溺喪之流。深記",
    "T53n2122_069:0807c06": "來變坏形之累。使寤四諦三明之室。令出三",
    "T53n2122_069:0807c07": "報五苦之闇也。",
    "T53n2122_069:0807c08": "2 引證部引證部第二",
    "T53n2122_069:0807c09": "如優婆塞戒經云。佛言。善男子。眾生造業有",
    "T53n2122_069:0807c10": "其四種。一者現報今身作極善惡業即身受之。是名現報二者生報",
    "T53n2122_069:0807c11": "今身造業次後身受。是名生報三者後報今身造業。次後未受。更第二第三生已去受者。",
    "T53n2122_069:0807c12": "是名後報四者無報猶無記等業是此無報業復有四種。一時",
    "T53n2122_069:0807c13": "定報不定此於三時決定不改。由業有可轉故報不定二報定時不定由業",
    "T53n2122_069:0807c14": "力定報不可改。然時有可轉故時不定三時報俱定由業定故感時亦定四時報",
    "T53n2122_069:0807c15": "俱不定由業不決定故時報亦不定眾生作業有具不具。若先",
    "T53n2122_069:0807c16": "念後作名作具足。若先不念直造作者。名作",
    "T53n2122_069:0807c17": "不具足。復有作不具足者。謂作業已果報不",
    "T53n2122_069:0807c18": "定。復有作已亦具足者。謂作業已定當得報。",
    "T53n2122_069:0807c19": "復有作已不具足者。果報雖定時節不定。復",
    "T53n2122_069:0807c20": "有作已亦具足者。時報俱定。復有作已不具",
    "T53n2122_069:0807c21": "足者。持戒正見。復有作已亦具足者。毀戒邪",
    "T53n2122_069:0807c22": "見。復有作已不具足者三時生悔。復有作已",
    "T53n2122_069:0807c23": "亦具足者。三時不悔。如惡既爾。善亦如是。",
    "T53n2122_069:0807c24": "3 受胎部受胎部第三",
    "T53n2122_069:0807c25": "如善見律云。女人將欲受胎。月華水出。華水",
    "T53n2122_069:0807c26": "者。此是血名。欲懷胎時。於兒胞處生一血聚。",
    "T53n2122_069:0807c27": "七日自破。從此而出。若血出不斷者。男精不",
    "T53n2122_069:0807c28": "住。即共流出。若盡出者。以男精還復其處。",
    "T53n2122_069:0808a01": "然後成胎。故血盡已男精得住。即便有胎。又",
    "T53n2122_069:0808a02": "女人有七事受胎。一相觸。二取衣。三下精。四",
    "T53n2122_069:0808a03": "手摩。五見色。六聞聲。七嗅香。問何謂相觸受",
    "T53n2122_069:0808a04": "胎。答有女人月水生時喜樂男子。若男子以",
    "T53n2122_069:0808a05": "身觸其身分。即在貪著而便懷胎。問何謂取",
    "T53n2122_069:0808a06": "衣受胎。答如優陀夷共婦出家。欲愛不止各",
    "T53n2122_069:0808a07": "相發問。欲精污衣。尼取舐之。復取內根。即便",
    "T53n2122_069:0808a08": "懷胎。問何謂下精受胎。答如鹿母嗅道士精。",
    "T53n2122_069:0808a09": "欲心而飲。遂便懷胎生鹿子道士。問何謂手",
    "T53n2122_069:0808a10": "摩受胎。答如睒菩薩父母俱盲。帝釋遙知",
    "T53n2122_069:0808a11": "下來其所。為夫婦既悉出家為道。不合陰陽。",
    "T53n2122_069:0808a12": "以手摩臍下。即便懷胎而生睒子。問何謂見",
    "T53n2122_069:0808a13": "色受胎。答有一女人。月華水成不得男子合。",
    "T53n2122_069:0808a14": "欲情極盛唯視男子。如宮女人亦復如是。即",
    "T53n2122_069:0808a15": "便懷胎。問何謂聞聲受胎。答如白鷺鳥悉雌",
    "T53n2122_069:0808a16": "無雄。到春節時陽氣始布。雷鳴初發。雌鷺一",
    "T53n2122_069:0808a17": "心聞聲便即懷胎。雞亦有聞雄雞聲亦得懷",
    "T53n2122_069:0808a18": "胎。問何謂嗅香受胎。答如秦牛母但嗅犢氣",
    "T53n2122_069:0808a19": "而亦懷子。",
    "T53n2122_069:0808a20": "又增一阿含經云。爾時世尊告諸比丘。有三",
    "T53n2122_069:0808a21": "因緣識來受胎。一母有欲父有欲父母共",
    "T53n2122_069:0808a22": "集一處。然外識未應來趣。便不受胎。若識來",
    "T53n2122_069:0808a23": "趣。父母不集則不成胎。二若復母人無欲父",
    "T53n2122_069:0808a24": "欲意盛。母不大殷勤則非成胎。三若父母共",
    "T53n2122_069:0808a25": "集一處。母欲熾盛父不大殷勤。則非成胎。",
    "T53n2122_069:0808a26": "復有三種。一若父母共集一處。父有風病。母",
    "T53n2122_069:0808a27": "有冷病。則非成胎。二若母有風病。父有冷病。",
    "T53n2122_069:0808a28": "則非成胎。三若父身水氣偏多。母無此患。則",
    "T53n2122_069:0808a29": "非成胎。復有三種。一若父母共集一處。父相",
    "T53n2122_069:0808b01": "有子母相無子。則不成胎。二若母相有子父",
    "T53n2122_069:0808b02": "相無子。則不成胎。三若父母俱相無子。則",
    "T53n2122_069:0808b03": "非成胎。復有三種。一若復有時識神趣胎。父",
    "T53n2122_069:0808b04": "行不在。則非成胎。二若有時父母應集一處。",
    "T53n2122_069:0808b05": "然母遠行不在。則不成胎。三父母俱集不行",
    "T53n2122_069:0808b06": "此則受胎。復有三種。一若有時父母應來集",
    "T53n2122_069:0808b07": "一處。然父身遇重患。有時識神來趣。則非",
    "T53n2122_069:0808b08": "受胎。二若母身得重患則非成胎。三若父母",
    "T53n2122_069:0808b09": "身俱得病。則非成胎。若父母無患識神來趣。",
    "T53n2122_069:0808b10": "然父母俱相有兒則成有胎。",
    "T53n2122_069:0808b11": "又瑜伽論云。復次此胎藏八位差別。何等為",
    "T53n2122_069:0808b12": "八。謂羯羅藍位。遏部曇位。閉尸位。鍵南位。",
    "T53n2122_069:0808b13": "鉢羅賒佉位。髮毛爪位。根位形位。若已結",
    "T53n2122_069:0808b14": "凝內稀名羯羅藍。若表裏如酪未至肉位名",
    "T53n2122_069:0808b15": "遏部曇。若已成肉仍極柔軟名閉尸。若已堅",
    "T53n2122_069:0808b16": "厚稍堪摩觸名為鍵南。即此肉摶增長支分",
    "T53n2122_069:0808b17": "相現名鉢羅賒佉。從此以後髮毛爪現即名",
    "T53n2122_069:0808b18": "此位。從此以後眼等根生名為根位。從此以",
    "T53n2122_069:0808b19": "後彼所依處分明顯現名為形位。",
    "T53n2122_069:0808b20": "又於胎藏中。或由先業力故或由母不避不",
    "T53n2122_069:0808b21": "平等力所生隨順風故。令此胎藏或髮或色",
    "T53n2122_069:0808b22": "或皮及餘支分變異而生。髮變異生者。謂",
    "T53n2122_069:0808b23": "由先世所作能感此惡不善業。及由其母多",
    "T53n2122_069:0808b24": "習灰鹽等味。若飲若食。令此胎藏髮毛希尠。",
    "T53n2122_069:0808b25": "色變異生者。謂由先業因如前說。及由其母",
    "T53n2122_069:0808b26": "習近煙熱現在緣故。令彼胎藏黑黯色生。又",
    "T53n2122_069:0808b27": "母習近極寒室等。令彼胎藏極白色生。又",
    "T53n2122_069:0808b28": "由其母多噉熱食。令彼胎藏極赤色生。皮",
    "T53n2122_069:0808b29": "變異生者。謂由宿業因如前說。及由其母多",
    "T53n2122_069:0808c01": "習婬欲現在緣故。令彼胎藏或疥癬癩等惡",
    "T53n2122_069:0808c02": "皮而生。支分變異生者。謂由先業因如前說。",
    "T53n2122_069:0808c03": "及由其母多習馳走跳躑威儀。及不避不平",
    "T53n2122_069:0808c04": "等現在緣故。令彼胎藏諸根支分缺減而生。",
    "T53n2122_069:0808c05": "又彼胎藏。若當為女。於母右脇倚脊向腹而",
    "T53n2122_069:0808c06": "住。若當為男。於母左脇倚腹向脊而住。又",
    "T53n2122_069:0808c07": "此胎藏極成滿時。其母不堪持此重胎。內風",
    "T53n2122_069:0808c08": "便發生大苦惱。又此胎藏業報所發。生分風",
    "T53n2122_069:0808c09": "起令頭向下足便向上。胎衣纏裹而趣產門。",
    "T53n2122_069:0808c10": "其正出時胎衣遂裂。分之兩腋。出產門時。名",
    "T53n2122_069:0808c11": "正生位。生後漸次觸生分觸。所謂眼觸乃至",
    "T53n2122_069:0808c12": "意觸。",
    "T53n2122_069:0808c13": "4 中陰部中陰部第四",
    "T53n2122_069:0808c14": "如正法念經云。有十七種中陰有法。汝當係",
    "T53n2122_069:0808c15": "念行寂滅道。若天若人念此道者。終不畏於",
    "T53n2122_069:0808c16": "閻羅使者之所加害。何等十七中陰有耶。",
    "T53n2122_069:0808c17": "第一若人中死生於天上。則見樂相中陰。猶",
    "T53n2122_069:0808c18": "如白㲲垂欲墮。細軟白淨。復見園林華池。聞",
    "T53n2122_069:0808c19": "諸歌舞戲笑。次聞諸香。一切受樂無量種物。",
    "T53n2122_069:0808c20": "和合細觸。即生天上。以善業故現得天樂。含",
    "T53n2122_069:0808c21": "笑怡悅顏色清淨。親族兄弟悲啼號泣。以善",
    "T53n2122_069:0808c22": "相故不聞不見。心亦不念。於臨終時初生樂",
    "T53n2122_069:0808c23": "處。天身相似如印文成。見天勝處即生愛境。",
    "T53n2122_069:0808c24": "故受天身。是則名曰初生中陰有也。",
    "T53n2122_069:0808c25": "第二中陰有者。若閻浮提人。命終生欝單越。",
    "T53n2122_069:0808c26": "則見細軟赤㲲可愛之色。即生貪心。以手捉",
    "T53n2122_069:0808c27": "持舉手攬之。如攬虛空。親族謂之兩手摸空。",
    "T53n2122_069:0808c28": "復有風吹。若此病人冬寒之時。暖風來吹除",
    "T53n2122_069:0808c29": "其寒苦。若暑熱時涼風來吹。除其欝蒸令",
    "T53n2122_069:0809a01": "心喜樂。以心緣故不聞哀泣悲啼之聲。若其",
    "T53n2122_069:0809a02": "集動其心亦動。聞其悲聲吹生異處。是故親",
    "T53n2122_069:0809a03": "族臨終悲哭。甚為障礙。若不妨礙生欝單越。",
    "T53n2122_069:0809a04": "中間次第有善相出。見青蓮華池。鵝鴨鴛鴦",
    "T53n2122_069:0809a05": "充滿池中。即走往趣入中游戲。欲入母胎。",
    "T53n2122_069:0809a06": "從華池出行於陸地。見於父母欲染和合。因",
    "T53n2122_069:0809a07": "於不淨。以顛倒見見其父身。乃是雄鵝。母為",
    "T53n2122_069:0809a08": "雌鵝。若男子生。自見其身作雄鵝身。若女人",
    "T53n2122_069:0809a09": "生。自見其身作雌鵝身。若男子生。於父生礙。",
    "T53n2122_069:0809a10": "於母生愛。若女人生。於父生愛。於母生礙。",
    "T53n2122_069:0809a11": "是名生欝單越第二中陰有也。",
    "T53n2122_069:0809a12": "第三中陰有者。若閻浮提中死生瞿耶尼。則",
    "T53n2122_069:0809a13": "有相現。若臨終時。見有屋宅盡作黃色。猶如",
    "T53n2122_069:0809a14": "金色。遍覆如雲。見虛空中有黃㲲相。舉手攬",
    "T53n2122_069:0809a15": "之。親族兄弟說言。病人兩手攬空。是人爾時",
    "T53n2122_069:0809a16": "壽命將盡。見身如牛。見諸牛群如夢所見。",
    "T53n2122_069:0809a17": "若男子受生。見其父母和合而行不淨。自見",
    "T53n2122_069:0809a18": "人身多有宅舍。見其父相猶如特牛。除去其",
    "T53n2122_069:0809a19": "父與母和合。若女人生。自見其身猶如乳",
    "T53n2122_069:0809a20": "牛。作如是念。何故特牛與彼和合不與我對。",
    "T53n2122_069:0809a21": "如是念已受女人身。是名生瞿耶尼第三中",
    "T53n2122_069:0809a22": "陰有也。",
    "T53n2122_069:0809a23": "第四中陰有者。若閻浮提人命終。生於弗婆",
    "T53n2122_069:0809a24": "提界則有相現。見青㲲相。一切皆青。遍覆虛",
    "T53n2122_069:0809a25": "空。見其屋宅悉如虛空。恐青㲲墮。以手遮之。",
    "T53n2122_069:0809a26": "親族說言遮空命終。見中陰猶如馬形。自見",
    "T53n2122_069:0809a27": "其父。猶如䭸馬。母如騲馬。父母交會愛染",
    "T53n2122_069:0809a28": "和合。若男子生。作如是念。我當與此騲馬和",
    "T53n2122_069:0809a29": "合。若女人生。自見己身如騲馬形。作如是念。",
    "T53n2122_069:0809b01": "如是䭸馬何故不與我合。作是念已即受女",
    "T53n2122_069:0809b02": "身。是名生弗婆提第四中陰有也。",
    "T53n2122_069:0809b03": "第五中陰有者。若欝單越人臨命終時。見上",
    "T53n2122_069:0809b04": "行相。若大業心自在生天。以手攬空如夢中",
    "T53n2122_069:0809b05": "所見。好華上妙之香。第一妙色香氣在手。見",
    "T53n2122_069:0809b06": "華生貪。今見此樹我當升之。作是念已即上",
    "T53n2122_069:0809b07": "大樹。乃是升於須彌。見天世界華果莊嚴。我",
    "T53n2122_069:0809b08": "當游行。是名欝單越人下品受生第五中陰",
    "T53n2122_069:0809b09": "有也。",
    "T53n2122_069:0809b10": "第六中陰有者。若欝單越人。以中業故。臨命",
    "T53n2122_069:0809b11": "終時。欲生天上。則有相現。見蓮華池甚可愛",
    "T53n2122_069:0809b12": "樂。眾蜂莊嚴一切皆香。升此蓮華須臾乘空",
    "T53n2122_069:0809b13": "而飛。猶如夢中。生於天上。作如是念。我今當",
    "T53n2122_069:0809b14": "至勝蓮華池。是名欝單越人中品受生第六",
    "T53n2122_069:0809b15": "中陰有也。",
    "T53n2122_069:0809b16": "第七中陰有者。欝單越人。以業勝故生三十",
    "T53n2122_069:0809b17": "三天善法堂等。臨命終時見勝妙堂莊嚴殊",
    "T53n2122_069:0809b18": "妙。其人爾時即升勝堂。生此殿中。以為天子。",
    "T53n2122_069:0809b19": "是名欝單越人生於天上受上品生第七中陰",
    "T53n2122_069:0809b20": "有也。",
    "T53n2122_069:0809b21": "第八中陰有者。若欝單越人臨命終時。則有",
    "T53n2122_069:0809b22": "相現。見於園林游戲之處。香潔可愛。聞之悅",
    "T53n2122_069:0809b23": "樂。不多苦惱。其心不濁。以清淨心即升宮殿。",
    "T53n2122_069:0809b24": "見諸天眾游空而行。猶如夢中。三十三天勝",
    "T53n2122_069:0809b25": "妙可愛。一切五欲皆悉具足。從欝單越死生",
    "T53n2122_069:0809b26": "此天中。是名欝單越人生此天處熏習游戲",
    "T53n2122_069:0809b27": "乃死時相第八中陰有也。",
    "T53n2122_069:0809b28": "第九中陰有者。若瞿耶尼人命終生天有二",
    "T53n2122_069:0809b29": "種業。何等為二。一者餘業。二者生業。生於天",
    "T53n2122_069:0809c01": "上。其人臨命終時則有相現。以善業故。垂捨",
    "T53n2122_069:0809c02": "命時。氣不咽濁。脈不斷壞。諸根清淨。見大池",
    "T53n2122_069:0809c03": "水。其水調適。洋洋而流。浮至彼岸。既至彼",
    "T53n2122_069:0809c04": "岸。見諸天女。第一端正。種種莊嚴。戲笑歌",
    "T53n2122_069:0809c05": "舞。其人見已。欲心親近。前抱女人。即時生",
    "T53n2122_069:0809c06": "天。受天快樂如夢。中陰即滅。是名第九中",
    "T53n2122_069:0809c07": "陰有也瞿耶尼人生有三品。上中下業同一光明等。一中陰。一切相似不同欝單越人三種受生差別",
    "T53n2122_069:0809c08": "相也。",
    "T53n2122_069:0809c09": "第十中陰有者。若弗婆提人臨命終時。見於",
    "T53n2122_069:0809c10": "死相。見於自業。或見他業。或見殿堂殊勝莊",
    "T53n2122_069:0809c11": "嚴。心生歡喜。欲近受生。於殿堂外見眾婇女。",
    "T53n2122_069:0809c12": "與諸丈夫歌頌娛樂。於中陰有作如是念。欲",
    "T53n2122_069:0809c13": "得同戲。即入戲眾。猶如睡覺。即生天上。是名",
    "T53n2122_069:0809c14": "第十中陰有也。",
    "T53n2122_069:0809c15": "第十一中陰有者。諸餓鬼等惡業既盡受餘善",
    "T53n2122_069:0809c16": "業。本於餘道所作善業。猶如父母。欲生天中",
    "T53n2122_069:0809c17": "則有相現。若餓鬼中死欲生天上。於餓鬼中",
    "T53n2122_069:0809c18": "飢渴燒身。常貪飲食。常念漿水。欲命終時不",
    "T53n2122_069:0809c19": "復起念。本念皆滅。一切惡業皆悉不近。雖見",
    "T53n2122_069:0809c20": "飲食唯以目視。如人夢中見。不食不飲。見",
    "T53n2122_069:0809c21": "天可愛即走往趣。至於彼處即生天上。是名",
    "T53n2122_069:0809c22": "第十一中陰有也。",
    "T53n2122_069:0809c23": "第十二中陰有者。以愚癡故受畜生身。無量",
    "T53n2122_069:0809c24": "種類。受百千億生死之身。墮於地獄餓鬼畜",
    "T53n2122_069:0809c25": "生。輪轉世間不可窮盡。以餘善業。畜生中死",
    "T53n2122_069:0809c26": "生二天處。或生四天王天。或生三十三天。於",
    "T53n2122_069:0809c27": "畜生惡道苦報欲盡。將得脫身則有相現。臨",
    "T53n2122_069:0809c28": "命終時見光明現。以餘善業癡心薄少。或見",
    "T53n2122_069:0809c29": "樂處即走往趣。如夢所見。走往趣之即生天",
    "T53n2122_069:0810a01": "上。是名第十二中陰有也。",
    "T53n2122_069:0810a02": "第十三中陰有者。地獄眾生希有難得生於",
    "T53n2122_069:0810a03": "天上。餘善因緣如業成熟。是地獄人。以業盡",
    "T53n2122_069:0810a04": "故。將欲得脫。從此地獄臨命終時則有相現。",
    "T53n2122_069:0810a05": "命欲終時。若諸獄卒擲置鑊中。猶如水沫。滅",
    "T53n2122_069:0810a06": "已不生。若以棒打。隨打即死。不復更生。若置",
    "T53n2122_069:0810a07": "鐵函。置已即死。不復更生。若置灰河。入已消",
    "T53n2122_069:0810a08": "融。不復更生。若鐵棒打。隨打即死。滅已不",
    "T53n2122_069:0810a09": "生。若諸鐵鳥食已不生。若諸惡獸噉已不生。",
    "T53n2122_069:0810a10": "是地獄人惡業既盡。命終之後不復見於閻",
    "T53n2122_069:0810a11": "羅獄卒。如油炷盡則無燈業。地獄中陰有相",
    "T53n2122_069:0810a12": "不現。忽於虛空中見有第一歌舞戲笑。香風",
    "T53n2122_069:0810a13": "觸身受第一樂。欲近生有。或生三十三天。",
    "T53n2122_069:0810a14": "或生四天王天。是名第十三中陰有也。",
    "T53n2122_069:0810a15": "第十四中陰有者。若人中死還生人中則有",
    "T53n2122_069:0810a16": "相現。於臨終時見如是相。見大石山。猶如影",
    "T53n2122_069:0810a17": "相在其身上。爾時其人作如是念。此山或當",
    "T53n2122_069:0810a18": "墮我身上。是故動手欲遮此山。親里見之謂",
    "T53n2122_069:0810a19": "為觸於虛空。既見此已又見此山。猶如白㲲。",
    "T53n2122_069:0810a20": "即升此㲲乃見赤㲲。次第臨終復見光明。見",
    "T53n2122_069:0810a21": "其父母愛欲和合而起顛倒。若男子生。自見",
    "T53n2122_069:0810a22": "其身與母交會。謂父妨礙。若女人生。自見其",
    "T53n2122_069:0810a23": "身與父交會。謂母妨礙。當於爾時。中陰即壞。",
    "T53n2122_069:0810a24": "生陰次起。如印所印。印壞文成。是名人中命",
    "T53n2122_069:0810a25": "終還生人中第十四中陰有也。",
    "T53n2122_069:0810a26": "第十五中陰有者。天中命終還生天上則無",
    "T53n2122_069:0810a27": "苦惱。如餘天子。命終之時。愛別離苦墮於地",
    "T53n2122_069:0810a28": "獄餓鬼畜生。如此天子不失己身莊嚴之具。",
    "T53n2122_069:0810a29": "亦無餘天坐其本處生於勝天。若四天處命",
    "T53n2122_069:0810b01": "終之後生三十三天。可愛勝相是名第十五",
    "T53n2122_069:0810b02": "中陰有相續道也。",
    "T53n2122_069:0810b03": "第十六中陰有道相續者。若從上天終還生",
    "T53n2122_069:0810b04": "下天。見眾蓮華園林流池。皆亦不如。既見此",
    "T53n2122_069:0810b05": "色飢渴苦惱。渴仰欲得。即往彼生。如是雖同",
    "T53n2122_069:0810b06": "生天。二種陰有。二種相生。是名第十六中陰",
    "T53n2122_069:0810b07": "有相續道也。",
    "T53n2122_069:0810b08": "第十七中陰有道相續者。若弗婆提人生瞿",
    "T53n2122_069:0810b09": "陀尼。有何等相。瞿陀尼人生弗婆提。復有何",
    "T53n2122_069:0810b10": "相。如是二天下人。彼此互生。皆以一相。臨命",
    "T53n2122_069:0810b11": "終時見黑闇窟。於此窟中有赤電光。下垂",
    "T53n2122_069:0810b12": "如幡。或赤或白。其人見之以手攬捉。現陰即",
    "T53n2122_069:0810b13": "滅。以手接幡。次第緣幡。入此窟中。受中陰",
    "T53n2122_069:0810b14": "身。近於生陰。見受生法亦如前說。或見二牛。",
    "T53n2122_069:0810b15": "或見二馬。愛染交會即生欲心。既生欲心",
    "T53n2122_069:0810b16": "即受生陰。是名第十七中陰有也。",
    "T53n2122_069:0810b17": "5 現報部現報部第五",
    "T53n2122_069:0810b18": "佛說行七行現報經云。爾時世尊告諸比丘。",
    "T53n2122_069:0810b19": "有七種人。可事可敬。是世間無上福田。云何",
    "T53n2122_069:0810b20": "七種人。一者行慈。二者行悲。三者行喜。四者",
    "T53n2122_069:0810b21": "行護。五者行空。六者行無相。七者行無願。其",
    "T53n2122_069:0810b22": "有眾生行此七法。於現法中獲其果報。阿難",
    "T53n2122_069:0810b23": "白佛言。何故不說須陀洹。斯陀含。阿那含。阿",
    "T53n2122_069:0810b24": "羅漢。辟支佛。乃說此七事乎。世尊告曰。行慈",
    "T53n2122_069:0810b25": "七人。其行與須陀洹乃至佛等。其事不同。雖",
    "T53n2122_069:0810b26": "供養須陀洹等不現得報。然供養此人者。於",
    "T53n2122_069:0810b27": "現世得報。是故阿難當勤勇猛成辨七法。",
    "T53n2122_069:0810b28": "又雜寶藏經云。昔乾陀衛國有一屠兒。將五",
    "T53n2122_069:0810b29": "百頭小牛盡欲刑。犍時有內官。以金錢贖",
    "T53n2122_069:0810c01": "牛。作群放去。以是因緣現身即得男根具足。",
    "T53n2122_069:0810c02": "還到王家。遣人通白。某甲在外。王言。是我家",
    "T53n2122_069:0810c03": "人。自恣來去。未曾通白。今何故爾。王時即",
    "T53n2122_069:0810c04": "喚問其所以。答王言曰。向見屠兒將五百頭",
    "T53n2122_069:0810c05": "小牛而欲刑殘。臣即贖放。以是因緣身體",
    "T53n2122_069:0810c06": "得具。故不敢入。王聞喜愕。深於佛法生信敬",
    "T53n2122_069:0810c07": "心。夫以華報所感如此。況其果報豈可量",
    "T53n2122_069:0810c08": "也。",
    "T53n2122_069:0810c09": "又新婆沙論云。昔有屠販牛人。驅牛涉路。人",
    "T53n2122_069:0810c10": "多糧盡。飢渴熱乏。息而議曰。此等群牛終非",
    "T53n2122_069:0810c11": "己物。宜割取舌以濟飢虛。即時以鹽塗諸牛",
    "T53n2122_069:0810c12": "口。牛貪鹹味。出舌舐之。即用利刀一時截取。",
    "T53n2122_069:0810c13": "以火煨炙而共食之。食已相與臨水澡漱。俱",
    "T53n2122_069:0810c14": "嚼楊枝揩齒既了。擘以刮舌。惡業力故。諸人",
    "T53n2122_069:0810c15": "舌根。猶如爛果。一時俱落此皆現報以業重故。",
    "T53n2122_069:0810c16": "6 生報部生報部第六",
    "T53n2122_069:0810c17": "如涅槃經云。善男子。如人捨命受大苦時。宗",
    "T53n2122_069:0810c18": "親圍繞號哭懊惱。其人惶悑莫知依救。雖有",
    "T53n2122_069:0810c19": "五情無所知覺。肢節顫動不能自持。身體虛",
    "T53n2122_069:0810c20": "冷暖氣欲盡。見先所修善惡報相。如日垂沒。",
    "T53n2122_069:0810c21": "山陵埠阜。影現東移。理無西逝。眾生業果",
    "T53n2122_069:0810c22": "亦復如是。此陰滅時彼陰續生。如燈生闇滅",
    "T53n2122_069:0810c23": "燈滅闇生。善男子。如蠟印印泥印與泥合印",
    "T53n2122_069:0810c24": "滅文成。而是蠟印不變在泥。文非泥出。不",
    "T53n2122_069:0810c25": "餘處來。以印因緣而生是文。現在陰滅中陰",
    "T53n2122_069:0810c26": "陰生。是現在陰終不變為中陰五陰。中陰",
    "T53n2122_069:0810c27": "五陰亦非自生。不從餘來。因現陰故生中陰",
    "T53n2122_069:0810c28": "陰。如印印泥印壞文成。名雖無差而時節各",
    "T53n2122_069:0810c29": "異。是故我說中陰五陰非肉眼天眼所見。",
    "T53n2122_069:0811a01": "是中陰中有三種食。一者思食。二者觸食。三",
    "T53n2122_069:0811a02": "者意食。中陰二種。一善業果。二惡業果。因",
    "T53n2122_069:0811a03": "善業故得善覺觀。因惡業故得惡覺觀。父母",
    "T53n2122_069:0811a04": "交會判合之時。隨業因緣向受生處。於母生",
    "T53n2122_069:0811a05": "愛。於父生瞋。父精出時謂是己有。見已心悅",
    "T53n2122_069:0811a06": "而生歡喜。以是三種煩惱因緣。中陰陰壞生",
    "T53n2122_069:0811a07": "後五陰。如印印泥印壞文成。生時諸根有具",
    "T53n2122_069:0811a08": "不具。具者見色則生於貪。生於貪故則名為",
    "T53n2122_069:0811a09": "愛。狂故生貪。是名無明。貪愛無明二因緣故。",
    "T53n2122_069:0811a10": "所見境界皆悉顛倒。",
    "T53n2122_069:0811a11": "又修行道地經云。人行不純。或善或惡。當至",
    "T53n2122_069:0811a12": "人道。父母合會精不失時。子來應生。其母胎",
    "T53n2122_069:0811a13": "通無所拘礙。心懷歡喜而無邪念。則為柔軟",
    "T53n2122_069:0811a14": "堪任受子。其精不清不濁。中適不強。亦無腐",
    "T53n2122_069:0811a15": "敗。亦不赤黑。不為風寒眾毒雜錯。與小便別。",
    "T53n2122_069:0811a16": "應來生者。精神便起。設是男子不與女人共",
    "T53n2122_069:0811a17": "俱合者。五欲與通。男子敬念欲向女人。父時",
    "T53n2122_069:0811a18": "精下。其神欣喜謂是吾許。爾時即失中陰五",
    "T53n2122_069:0811a19": "陰便入胞胎。父母精合既在胞胎。倍用歡躍。",
    "T53n2122_069:0811a20": "是為色陰。歡喜之時為痛樂陰。念於精時是",
    "T53n2122_069:0811a21": "為想陰。因本罪福緣得入胎。是為行陰。神處",
    "T53n2122_069:0811a22": "胎中則為識陰。如是和合。名曰五陰。若在胎",
    "T53n2122_069:0811a23": "時即得二根。意根身根也。至七日住中而不",
    "T53n2122_069:0811a24": "增減。又至二七日其胎稍轉。譬如薄酪。至三",
    "T53n2122_069:0811a25": "七日似如生酪。至四七日精凝如熟酪。至五",
    "T53n2122_069:0811a26": "七日胎精遂變。猶如生蘇。至六七日變如",
    "T53n2122_069:0811a27": "瘜肉。至七七日轉如段肉。至八七日其堅",
    "T53n2122_069:0811a28": "如坏。至九七日變為五皰。兩肘兩髀及頭",
    "T53n2122_069:0811a29": "頸。從中出也。至十七日復有五皰二手腕二",
    "T53n2122_069:0811b01": "脚腕。及生其頭。至十一七日續生二十四",
    "T53n2122_069:0811b02": "皰十手指十足指及眼耳鼻口。此從中出。",
    "T53n2122_069:0811b03": "至十二七日是諸皰相轉漸成就。至十三七",
    "T53n2122_069:0811b04": "日則現腹相。至十四七日則生肝肺心及其",
    "T53n2122_069:0811b05": "脾賢。至十五七日則生大腸。至十六七日則",
    "T53n2122_069:0811b06": "生小腸。至十七七日則有𦝩處。至十八七",
    "T53n2122_069:0811b07": "日生藏熟藏起此二處。至十九七日則生髀",
    "T53n2122_069:0811b08": "及腨膓骨手掌足趺臂節筋連。至二十七日",
    "T53n2122_069:0811b09": "生陰臍乳頤頸形相。至二十一七日體骨各",
    "T53n2122_069:0811b10": "分。隨其所應。兩骨在頭。三十二骨著口。七骨",
    "T53n2122_069:0811b11": "著頸。兩骨著髀。兩骨著肘。四骨著臂。十二骨",
    "T53n2122_069:0811b12": "著胸。十八骨著背。兩骨著臗。四骨著膝。四十",
    "T53n2122_069:0811b13": "骨著足。復有微細骨。總有一百八。與體肉",
    "T53n2122_069:0811b14": "合具。十八骨著在兩脇。二骨著肩。如是身骨",
    "T53n2122_069:0811b15": "凡有三百而相連綴。其骨柔軟如初生瓠。至",
    "T53n2122_069:0811b16": "二十二七日其骨稍堅。如未熟瓠。至二十三",
    "T53n2122_069:0811b17": "七日其骨轉堅。譬如胡桃。此三百骨各相連",
    "T53n2122_069:0811b18": "綴。足骨著足。膝骨著膝。如是腨骨髀骨臗",
    "T53n2122_069:0811b19": "骨脊骨胸骨脇骨肩骨項骨頤骨臂腕手足",
    "T53n2122_069:0811b20": "諸骨等。各自轉相連著。如是聚骨猶如幻化。",
    "T53n2122_069:0811b21": "隨風所由牽引舉動。至二十四七日生一百",
    "T53n2122_069:0811b22": "筋連著其身。至二十五七日生七千脈。尚",
    "T53n2122_069:0811b23": "未具成。至二十六七日。諸脈悉徹。具足成就。",
    "T53n2122_069:0811b24": "如蓮根孔。至二十七七日。有三百六十三筋",
    "T53n2122_069:0811b25": "皆成至二十八七日其肌始生。至二十九七",
    "T53n2122_069:0811b26": "日肌肉稍厚。至三十七日纔有皮像。至三十",
    "T53n2122_069:0811b27": "一七日皮轉厚堅。至三十二七日皮革轉成。",
    "T53n2122_069:0811b28": "至三十三七日耳鼻脣指諸膝節成。至三十",
    "T53n2122_069:0811b29": "四七日生九十九萬毛髮孔。猶尚未成。至三",
    "T53n2122_069:0811c01": "十五七日毛孔具成。至三十六七日爪甲始",
    "T53n2122_069:0811c02": "成。至三十七七日其母腹中若干風。起開兒",
    "T53n2122_069:0811c03": "目耳鼻口。或有風起染其髮毛。或端正。或醜",
    "T53n2122_069:0811c04": "陋。又有風起成體顏色。或白赤黑。有好有醜。",
    "T53n2122_069:0811c05": "皆由宿行。在此七日中生風寒熱。大小便通。",
    "T53n2122_069:0811c06": "至三十八七日在母腹中。隨其本行自然風",
    "T53n2122_069:0811c07": "起。宿行善者。便有香風。可其身意。柔軟無",
    "T53n2122_069:0811c08": "瑕。正其骨節。令其端正。莫不愛敬。本行惡",
    "T53n2122_069:0811c09": "者。則起臭風。令身不安。不可心意。吹其骨",
    "T53n2122_069:0811c10": "節。令僂斜曲。使不端正。又不能男。人所不",
    "T53n2122_069:0811c11": "喜。是為三十八七日。九月不滿四日。其兒身",
    "T53n2122_069:0811c12": "體骨節則成為人。其小兒體而有二分。一分",
    "T53n2122_069:0811c13": "從父。一分從母。身諸髮毛頰眼舌喉心肝脾",
    "T53n2122_069:0811c14": "腎腸血軟者從母也。自餘爪齒骨節髓腦筋",
    "T53n2122_069:0811c15": "脈堅者從父也。其小兒在母腹中處生藏之",
    "T53n2122_069:0811c16": "下熟藏之上。若是男兒。背外而面向內在其",
    "T53n2122_069:0811c17": "左脇也。若是女子。背母而面向外處在右脇",
    "T53n2122_069:0811c18": "也。居苦痛臭處污露不淨。一切骨節縮不得",
    "T53n2122_069:0811c19": "申。住在革囊腹網纏裹。歲血塗染所處逼",
    "T53n2122_069:0811c20": "窄。依因屎溺瑕穢若斯。其於九月此餘四",
    "T53n2122_069:0811c21": "日。宿有善行。初日後日發心念言。吾在園觀。",
    "T53n2122_069:0811c22": "亦在天上。其行惡者。謂在泥犁世間之獄。至",
    "T53n2122_069:0811c23": "三日中即愁不樂。到四日時母腹風起。或上",
    "T53n2122_069:0811c24": "或下。轉其兒身而令倒懸。頭向產門。其有福",
    "T53n2122_069:0811c25": "者。時心念言。我投浴池。水中游戲。如墮高床",
    "T53n2122_069:0811c26": "華香之處也。其無福者。自發念言。吾從山墮。",
    "T53n2122_069:0811c27": "投於拊岸溝坑溷中。或如地獄羅網棘上。",
    "T53n2122_069:0811c28": "曠野石間劍戟之中。愁憂不樂善惡之報不",
    "T53n2122_069:0811c29": "同若此。其小兒生既墮地。外風所吹。女人",
    "T53n2122_069:0812a01": "手觸。暖水洗之。逼迫毒痛猶如痛病也。以",
    "T53n2122_069:0812a02": "是苦惱恐畏死亡。便有癡惑。是故迷憒。不識",
    "T53n2122_069:0812a03": "來去。生在地血惡露臭處。鬼魅來嬈。癎邪所",
    "T53n2122_069:0812a04": "中。死屍所觸。蠱道顛鬼。各伺犯之。如四交道",
    "T53n2122_069:0812a05": "墮肉段烏鴟鵰狼各來爭之。諸邪妖鬼欲得",
    "T53n2122_069:0812a06": "兒便。周匝圍繞亦復如是。若宿行善德邪不",
    "T53n2122_069:0812a07": "得其便。兒已長大團哺養身。適得穀氣。其體",
    "T53n2122_069:0812a08": "即生八十種蟲。兩種在髮根。一名舌蝭。二名",
    "T53n2122_069:0812a09": "重蝭。三種在頭。名曰堅固。傷損毀害。一種在",
    "T53n2122_069:0812a10": "腦。兩種在腦表。一名𧑱蛛。二名㧌擾。三名",
    "T53n2122_069:0812a11": "憒亂。兩種在額。一名卑下。二名朽腐。兩種在",
    "T53n2122_069:0812a12": "眼。一名蝭。二名重蝭。兩種在耳。一名識味。",
    "T53n2122_069:0812a13": "二名現味。兩種在耳根。一名赤。二名復赤。",
    "T53n2122_069:0812a14": "兩種在鼻。一名肥。二名復肥。兩種在口。一名",
    "T53n2122_069:0812a15": "搖。二名動搖。兩種在齒中。一名惡弊。二名凶",
    "T53n2122_069:0812a16": "暴。三種在齒根。名曰喘息休止捽滅。一種在",
    "T53n2122_069:0812a17": "舌。名曰甘美。一種在舌根。名曰柔軟。一種在",
    "T53n2122_069:0812a18": "上齗。名曰往來。一種在胭。名為嗽喉。兩種",
    "T53n2122_069:0812a19": "在瞳子。一名生。二名不熟。兩種在肩。一名",
    "T53n2122_069:0812a20": "垂。二名復垂。一種在臂。名為住立。一種在",
    "T53n2122_069:0812a21": "手。名為周旋。兩種在胸。一名額坑。二名曠",
    "T53n2122_069:0812a22": "普。一種在心。名為班駁。一種在乳。名曰𡦢",
    "T53n2122_069:0812a23": "現。一種在臍。名為匝繞。兩種在脇。一名為",
    "T53n2122_069:0812a24": "月。二名月面。兩種在脊。一名月行。二名月",
    "T53n2122_069:0812a25": "貌。一種在背骨間。名為安豐。一種在皮裏。名",
    "T53n2122_069:0812a26": "為虎爪。兩種在肉。一名消膚。二名燒拊。四種",
    "T53n2122_069:0812a27": "在骨。一名為甚毒。二名習毒。三名細骨。四名",
    "T53n2122_069:0812a28": "雜毒。五種在髓一名殺害。二名無殺。三名破",
    "T53n2122_069:0812a29": "壞。四名雜骸。五名白骨。兩種在腸。一名蜣",
    "T53n2122_069:0812b01": "蜋。二蜣蜋嘴。兩種在細腸。一名兒子。二名",
    "T53n2122_069:0812b02": "復子。一種在肝。名為銀喍。一種在生藏。名曰",
    "T53n2122_069:0812b03": "忮收。一種在熟藏。名為太息。一種在穀道。",
    "T53n2122_069:0812b04": "名為重身。三種在糞中。一名筋。二名目結。三",
    "T53n2122_069:0812b05": "名目編髮。兩種在尻。一名流下。二名重流。五",
    "T53n2122_069:0812b06": "種在脬。一名宗姓。二名惡族。三名臥寤。四",
    "T53n2122_069:0812b07": "名而寤。五名護汁。一種在髀。名為撾枝。一種",
    "T53n2122_069:0812b08": "在膝。名為現傷。一種在󰈷。名為鐵嘴。一種",
    "T53n2122_069:0812b09": "在足指。名為燒然。一種在足心。名為食皮。是",
    "T53n2122_069:0812b10": "為八十種蟲。處在一身晝夜食體。",
    "T53n2122_069:0812b11": "其人身中。因風起病。有百一種。寒熱共合各",
    "T53n2122_069:0812b12": "有百一。凡合計之四百四病。在人身中。如木",
    "T53n2122_069:0812b13": "生火還自燒然。病亦如是。如木因體興反來",
    "T53n2122_069:0812b14": "危人。如身中蟲擾動不安。三十六物。假名為",
    "T53n2122_069:0812b15": "人。以為蓋之誑惑凡愚。妄起愛念共相親",
    "T53n2122_069:0812b16": "附。智者視虛安可近之。譬如陶器終有破壞。",
    "T53n2122_069:0812b17": "此身虛偽會有夭壽。貴賤同迷至死不知。譬",
    "T53n2122_069:0812b18": "如大城四門失火從次燒之。乃到東門皆令",
    "T53n2122_069:0812b19": "灰燼。生老病死亦復如是。",
    "T53n2122_069:0812b20": "又瑜伽論云。又於胎中經三十八七日。此之",
    "T53n2122_069:0812b21": "胎藏一切支分皆悉具足。從此以後復經四",
    "T53n2122_069:0812b22": "日方乃出生。此說極滿足者。或經九月。或復",
    "T53n2122_069:0812b23": "過此。若唯經八月。此名圓滿。若經七月六月。",
    "T53n2122_069:0812b24": "不名圓滿。或復缺減。故法華經偈云。",
    "T53n2122_069:0812b25": "受胎之微形　　世世常增長",
    "T53n2122_069:0812b26": "薄德少福人　　眾苦所逼迫",
    "T53n2122_069:0812b27": "故三昧經云。說身內火界漸增水界漸微。是",
    "T53n2122_069:0812b28": "故迦羅邏稠漸堅。乃至肉團。眾生由此薄福。",
    "T53n2122_069:0812b29": "從小至大。皆受其苦。",
    "T53n2122_069:0812c01": "又禪祕要經云。人身三分。臍為中原。頭為殿",
    "T53n2122_069:0812c02": "堂。額為天門。",
    "T53n2122_069:0812c03": "又處胎經云。人受胎時。初七日有四大。二七",
    "T53n2122_069:0812c04": "日展轉風吹向脇。乃至三十八七日風名華。",
    "T53n2122_069:0812c05": "令向產門。",
    "T53n2122_069:0812c06": "又譬喻經云。風𭣙水。水𭣙地。地𭣙火。強",
    "T53n2122_069:0812c07": "者為男。弱者為女。風水相𭣙為男。地水相",
    "T53n2122_069:0812c08": "𭣙為女。",
    "T53n2122_069:0812c09": "又解脫道論云。人身地界。碎之為塵。一斛二",
    "T53n2122_069:0812c10": "斗。",
    "T53n2122_069:0812c11": "又增一經云。一人身中骨有三百二十。毛孔",
    "T53n2122_069:0812c12": "有九萬九千。筋脈各有五百。身蟲有八十",
    "T53n2122_069:0812c13": "戶。",
    "T53n2122_069:0812c14": "又五道受生經云。兒生三歲凡飲一百八十",
    "T53n2122_069:0812c15": "斛乳。除其胎中食血分。東弗于逮人飲一千",
    "T53n2122_069:0812c16": "八百斛乳。西拘耶尼人飲一萬八百斛乳。",
    "T53n2122_069:0812c17": "北欝單越人七日成身。初生之日置百路首。",
    "T53n2122_069:0812c18": "行人授指與𠲿。所有不飲乳也此之斛斗是古小斗。三斗當今",
    "T53n2122_069:0812c19": "一斗。舊人身形姝大。不同今小。恐人怪多。故別疏記。",
    "T53n2122_069:0812c20": "7 後報部後報部第七",
    "T53n2122_069:0812c21": "如婆沙論云。有一屠兒。七生已來常屠不落",
    "T53n2122_069:0812c22": "三塗。然生人天往來。此由七生已前曾施辟",
    "T53n2122_069:0812c23": "支一食福力故。令七生不墮惡道。然此人七",
    "T53n2122_069:0812c24": "生已來所作屠罪之業。過七生已次第受之。",
    "T53n2122_069:0812c25": "無有得脫。善惡俱爾此是後報具如六道篇說。",
    "T53n2122_069:0812c26": "又智度論云。舍利弗雖復聰明。然非一切智。",
    "T53n2122_069:0812c27": "於佛智中譬如嬰兒。如阿婆檀那經中。佛在",
    "T53n2122_069:0812c28": "祇桓住。晡時經行。舍利弗從佛經行。是時",
    "T53n2122_069:0812c29": "有鷹逐鴿。鴿飛來佛邊住。佛經行過之影覆",
    "T53n2122_069:0813a01": "鴿上。鴿身安隱。悑畏即除。不復作聲。後舍利",
    "T53n2122_069:0813a02": "弗影到。鴿便作聲顫悑如初。舍利弗白佛",
    "T53n2122_069:0813a03": "言。佛及我身俱無三毒。以何因緣。佛影覆鴿。",
    "T53n2122_069:0813a04": "鴿便無聲不復恐悑。我影覆上鴿便作聲顫",
    "T53n2122_069:0813a05": "慄如故。佛言。汝三毒習氣未盡。以是故汝影",
    "T53n2122_069:0813a06": "覆時恐悑不除。",
    "T53n2122_069:0813a07": "佛語舍利弗。汝觀此鴿。宿世因緣。幾世作鴿。",
    "T53n2122_069:0813a08": "舍利弗即時入宿命智三昧。觀見此鴿。從鴿",
    "T53n2122_069:0813a09": "中來。乃至八萬大劫常作鴿身。過是已往不",
    "T53n2122_069:0813a10": "能復見。舍利弗從三昧起。白佛言。是鴿八萬",
    "T53n2122_069:0813a11": "大劫中常作鴿身。過是已前不能復知。佛言。",
    "T53n2122_069:0813a12": "汝若不能盡知過去世。試觀未來世。此鴿何",
    "T53n2122_069:0813a13": "時當脫。舍利弗即入三昧觀見。乃至八萬大",
    "T53n2122_069:0813a14": "劫亦未免鴿身。過是已往不復能知。不審此",
    "T53n2122_069:0813a15": "鴿何時當脫。佛告舍利弗。此鴿除諸聲聞辟",
    "T53n2122_069:0813a16": "支佛所知齊限。復於殑伽河沙等大劫中常",
    "T53n2122_069:0813a17": "作鴿身。罪訖得出。輪轉五道。中後得為人。經",
    "T53n2122_069:0813a18": "五百世中乃得利根。是時有佛度無量阿僧",
    "T53n2122_069:0813a19": "祇眾生。然後入無餘涅槃。遺法在世。是人作",
    "T53n2122_069:0813a20": "五戒優婆塞。從比丘聞讚佛功德。於是初發",
    "T53n2122_069:0813a21": "心願欲作佛。後於三阿僧祇劫行六波羅蜜。",
    "T53n2122_069:0813a22": "十地具足得作佛。度無量眾生已而入涅槃。",
    "T53n2122_069:0813a23": "是時舍利弗向佛懺悔。白佛言。我於一鳥尚",
    "T53n2122_069:0813a24": "不能知其本末。何況諸結。我知佛智慧如是",
    "T53n2122_069:0813a25": "者。為佛智慧故。寧入阿鼻地獄受無量劫",
    "T53n2122_069:0813a26": "苦。不以為難。",
    "T53n2122_069:0813a27": "8 定報部定報部第八",
    "T53n2122_069:0813a28": "如佛說義足經云。佛告梵志言。世有五事。",
    "T53n2122_069:0813a29": "不可得避。亦無脫者。何等為五。一當耗減法。",
    "T53n2122_069:0813b01": "二當亡棄法。三當病瘦法。四當老朽法。五",
    "T53n2122_069:0813b02": "當死去法。此之五法欲使不耗減。是不可",
    "T53n2122_069:0813b03": "得。",
    "T53n2122_069:0813b04": "又佛說四不可得經云。佛與比丘及諸菩薩。",
    "T53n2122_069:0813b05": "明旦持鉢。入舍衛城分衛。四輩皆從。諸天龍",
    "T53n2122_069:0813b06": "神各齎華香伎樂。追從於上。時佛道眼覩見。",
    "T53n2122_069:0813b07": "兄弟同產四人。遠家棄業。山處閑居。得五神",
    "T53n2122_069:0813b08": "通皆號仙人。宿對來至自知壽盡。悉欲避終。",
    "T53n2122_069:0813b09": "各各思議。吾等神足飛騰自恣。在所至到無",
    "T53n2122_069:0813b10": "所罣礙。今反當為非常所得便危失身命。當",
    "T53n2122_069:0813b11": "造方便免斯患難。不可就也。於是一人則踊",
    "T53n2122_069:0813b12": "在空中。而自藏。形無常之對安知吾處。一人",
    "T53n2122_069:0813b13": "則入市中人鬧之處。廣大無量在中避命。無",
    "T53n2122_069:0813b14": "常之對趣得一人。何必求吾。一人則退入于",
    "T53n2122_069:0813b15": "大海。三百三十六萬里。下不至底。上不至表。",
    "T53n2122_069:0813b16": "處於其中。無常之對何所求耶。一人則計。竊",
    "T53n2122_069:0813b17": "至大山無人之處。擘山兩解。入中還合。非常",
    "T53n2122_069:0813b18": "之對安知吾處。於時四人各各避命。竟不得",
    "T53n2122_069:0813b19": "脫。藏在空中者。便自墮地。猶果熟落。其在山",
    "T53n2122_069:0813b20": "中者。于彼喪已。禽獸所噉。在大海中者。則時",
    "T53n2122_069:0813b21": "夭命。魚鼈所食。入市中者。在于眾人而自終",
    "T53n2122_069:0813b22": "沒。於是世尊覩之如斯。謂此四人暗昧不達。",
    "T53n2122_069:0813b23": "欲捨宿對三毒不除。不至三達無極之慧。古",
    "T53n2122_069:0813b24": "今以來誰脫此患。佛則頌曰。",
    "T53n2122_069:0813b25": "雖欲藏在空　　善處大海中",
    "T53n2122_069:0813b26": "假使入諸山　　而欲自翳形",
    "T53n2122_069:0813b27": "欲求不死地　　未曾可獲定",
    "T53n2122_069:0813b28": "是故精進學　　無身乃為寧",
    "T53n2122_069:0813b29": "佛告諸比丘。世有四事不可獲致。何等為",
    "T53n2122_069:0813c01": "四。一曰年幼顏色煒燁髮黑齒白。形貌光澤。",
    "T53n2122_069:0813c02": "氣力堅強。行步舉止。出入自游。上車乘馬。眾",
    "T53n2122_069:0813c03": "人瞻戴。莫不愛敬。一旦忽耄。頭白齒落。面皺",
    "T53n2122_069:0813c04": "皮緩。體重拄杖。短氣呻吟。欲使常少不至老",
    "T53n2122_069:0813c05": "者。終不可得。",
    "T53n2122_069:0813c06": "二謂身體強健骨髓實盛行步無雙。飲食自",
    "T53n2122_069:0813c07": "恣。莊飾頭首。謂為無比。張弓捻矢。把執兵",
    "T53n2122_069:0813c08": "杖。有所危害。不省曲直。罵詈衝口。謂為豪",
    "T53n2122_069:0813c09": "強。自計吾我。無有衰耗。疾病卒至。伏之著",
    "T53n2122_069:0813c10": "床。不能動搖。身痛如榜。耳鼻口目。不聞聲香",
    "T53n2122_069:0813c11": "美味細滑。坐起須人污露自出。身臥其上。眾",
    "T53n2122_069:0813c12": "患難喻。假使欲免常安無病。終不可得。",
    "T53n2122_069:0813c13": "三謂欲求長壽。在世無極。得免于病死。命",
    "T53n2122_069:0813c14": "既甚短。懷萬歲慮。壽少憂多。不察非常。五欲",
    "T53n2122_069:0813c15": "自恣。放心逸意。殺盜婬亂。兩舌惡口。妄言綺",
    "T53n2122_069:0813c16": "語。貪嫉邪見。不孝父母。不順師友。輕易尊",
    "T53n2122_069:0813c17": "長。反逆無道。悕望豪富。謂可永存。譏謗聖",
    "T53n2122_069:0813c18": "道。以邪無雙。噓天獨步。慕于世榮。不識天",
    "T53n2122_069:0813c19": "地表裏所由。不別四大因緣合成。猶如幻師。",
    "T53n2122_069:0813c20": "不了古今所興之世。不受化導。不知生所",
    "T53n2122_069:0813c21": "從來死之所歸。心存天地。謂是吾許。非常對",
    "T53n2122_069:0813c22": "至。如風吹雲。冀念長生。命忽然終。不得自",
    "T53n2122_069:0813c23": "在。欲使不爾。終不可得也。",
    "T53n2122_069:0813c24": "四謂父母兄弟室家親族。朋友知識。恩愛榮",
    "T53n2122_069:0813c25": "樂。財物富貴。官爵俸祿。騎乘游觀。妻妾子",
    "T53n2122_069:0813c26": "息。以自驕恣。飲食快意。兒客僕使。趨行綺",
    "T53n2122_069:0813c27": "視。顧影而步。輕蔑眾人。計己無雙。奴客庸",
    "T53n2122_069:0813c28": "罵。獸類畜生。出入自在。無有期度。不察前",
    "T53n2122_069:0813c29": "後。謂其眷屬。從使之眾。意可常得。宿對卒",
    "T53n2122_069:0814a01": "至。如湯消雪。心乃懷懼。請求濟患。安得如",
    "T53n2122_069:0814a02": "願。呼噏命斷。魂神獨逝。父母兄弟。妻子親",
    "T53n2122_069:0814a03": "族。朋友知識。恩愛眷屬。皆自獨留。官爵財",
    "T53n2122_069:0814a04": "物。僕從各散。馳走如星。欲求不死。終不可",
    "T53n2122_069:0814a05": "得也。",
    "T53n2122_069:0814a06": "佛告比丘。古今以來。天地成立。無免此苦。",
    "T53n2122_069:0814a07": "四難之患。以斯四苦。佛興于世。",
    "T53n2122_069:0814a08": "9 不定部不定部第九",
    "T53n2122_069:0814a09": "如十住毘婆沙論云。善知不定法者。諸法未",
    "T53n2122_069:0814a10": "生。未可分別。如佛分別業經中說。佛告阿難。",
    "T53n2122_069:0814a11": "有人身行善業。口行善業。意行善業。是人命",
    "T53n2122_069:0814a12": "終而墮地獄。有人身行惡業。口行惡業。意行",
    "T53n2122_069:0814a13": "惡業。是人命終而生天上。阿難白佛言。何故",
    "T53n2122_069:0814a14": "如是。佛言。是人先世罪福因緣已熟。今世罪",
    "T53n2122_069:0814a15": "福因緣未熟。或臨命終。正見邪見。善惡心起。",
    "T53n2122_069:0814a16": "垂終之心。其力大故。",
    "T53n2122_069:0814a17": "又增一阿含經云。爾時世尊告諸比丘。今有",
    "T53n2122_069:0814a18": "四人出現於世。云何為四。或有人先苦而後",
    "T53n2122_069:0814a19": "樂。或有人先樂而後苦。或有人先苦而後苦。",
    "T53n2122_069:0814a20": "或有人先樂而後樂。云何有人先苦而後樂。",
    "T53n2122_069:0814a21": "或有人生卑賤家。衣食不充。然無邪見。以",
    "T53n2122_069:0814a22": "知昔日施德之報感得富貴之家。不作施德",
    "T53n2122_069:0814a23": "常值貧賤無有衣食。便向懺悔改往所作。",
    "T53n2122_069:0814a24": "所有遺餘與人等分。若生人中多財饒寶無",
    "T53n2122_069:0814a25": "所乏短。是謂此人先苦後樂。何等人先樂而",
    "T53n2122_069:0814a26": "後苦。或有人生豪族家衣食充足。然彼人常",
    "T53n2122_069:0814a27": "懷邪見。與邊見共相應。後生地獄中。若得作",
    "T53n2122_069:0814a28": "人在貧窮家。無有衣食。是謂此人先樂後苦。",
    "T53n2122_069:0814a29": "何等人先苦而後苦。或有人先生貧賤家。衣",
    "T53n2122_069:0814b01": "食不充。然懷邪見。與邊見共相應。後生地獄。",
    "T53n2122_069:0814b02": "若生人中極為貧賤。衣食不充。是謂先苦而",
    "T53n2122_069:0814b03": "後苦。何等人先樂而後樂。或有人先生富貴",
    "T53n2122_069:0814b04": "家。多財饒寶。敬重三尊。常行惠施。後生人",
    "T53n2122_069:0814b05": "天。常受富貴。多饒財寶。是謂此人先樂而",
    "T53n2122_069:0814b06": "後樂。爾時佛告比丘曰。或有眾生先苦後樂。",
    "T53n2122_069:0814b07": "或有先樂後苦。或先苦後亦苦。或有先樂後",
    "T53n2122_069:0814b08": "亦樂。若人壽百歲。正可十十耳。或百歲之中",
    "T53n2122_069:0814b09": "作諸功德。或百歲之中造諸惡業。彼於異時。",
    "T53n2122_069:0814b10": "或冬受樂夏受苦。或少時作福長時作罪。後",
    "T53n2122_069:0814b11": "生之時。少時受福。長時受罪。若復少時作罪",
    "T53n2122_069:0814b12": "長時作福。後生之時。少時受罪。長時受樂。或",
    "T53n2122_069:0814b13": "少時作罪長復作罪。彼人後生之時。先苦",
    "T53n2122_069:0814b14": "後亦苦。若復少時作福長復作福。彼於後生",
    "T53n2122_069:0814b15": "之時。先樂後亦樂。",
    "T53n2122_069:0814b16": "爾時世尊告諸比丘。有四人出現於世。云何",
    "T53n2122_069:0814b17": "為四。或有人身樂心不樂。或有人心樂身不",
    "T53n2122_069:0814b18": "樂。或有人身心俱樂。或有人身心俱不樂。何",
    "T53n2122_069:0814b19": "等人身樂心不樂。是作福凡夫人。於四事供",
    "T53n2122_069:0814b20": "養。衣被飲食臥具醫藥。無所乏短。但不免三",
    "T53n2122_069:0814b21": "惡道苦。是謂身樂心不樂。何等人心樂身不",
    "T53n2122_069:0814b22": "樂。所謂阿羅漢不作功德。於四事供養之中",
    "T53n2122_069:0814b23": "不能自辦。但免三惡道苦。是謂心樂身不樂。",
    "T53n2122_069:0814b24": "何等人身心俱不樂。所謂凡夫之人。不作功",
    "T53n2122_069:0814b25": "德。不得四事供養。復不免三惡道苦。是謂身",
    "T53n2122_069:0814b26": "心俱不樂。何等人身心俱樂。所謂作功德阿",
    "T53n2122_069:0814b27": "羅漢。四事供養無所乏短。復免三惡道苦。是",
    "T53n2122_069:0814b28": "謂身心俱樂。",
    "T53n2122_069:0814b29": "10 善報部善報部第十",
    "T53n2122_069:0814c01": "如彌勒菩薩所問經論云。問云何布施果報。",
    "T53n2122_069:0814c02": "答曰。略說布施有一種果。所謂受用果。受用",
    "T53n2122_069:0814c03": "果復有二種果。所謂現在受果。未來受果。復",
    "T53n2122_069:0814c04": "有三種果。即此二種復加般若。復有四種果。",
    "T53n2122_069:0814c05": "何謂四種。一有果而無用。二有用而無果。三",
    "T53n2122_069:0814c06": "有果亦有用。四無果亦無用。初有果而無用",
    "T53n2122_069:0814c07": "者。謂不至心施。不自手施。輕心布施。彼如是",
    "T53n2122_069:0814c08": "施。雖得無量種種果報。而不能受用。如舍衛",
    "T53n2122_069:0814c09": "天主雖得無量種種珍寶而不能受用。二有",
    "T53n2122_069:0814c10": "用而無果者。謂自不施。見他行施起隨喜心。",
    "T53n2122_069:0814c11": "以是義故。雖得受用而自無果。如天子物一",
    "T53n2122_069:0814c12": "切沙門婆羅門等雖得衣食及以受用而自無",
    "T53n2122_069:0814c13": "果。又如轉輪聖王四兵。雖得衣食而不得果。",
    "T53n2122_069:0814c14": "三有果亦有用者。謂至心施。不輕心施。如樹",
    "T53n2122_069:0814c15": "提伽諸長者等。四無果亦無用者。謂布施已",
    "T53n2122_069:0814c16": "用即滅盡。或為出世聖道障故。猶如遠離",
    "T53n2122_069:0814c17": "煩惱聖人。復有五種果。謂得命色力樂辯等。",
    "T53n2122_069:0814c18": "因命得命。是故施食即得施命。以是因緣",
    "T53n2122_069:0814c19": "後得長命。如是施色施力施樂施辯才等。皆",
    "T53n2122_069:0814c20": "亦如是。",
    "T53n2122_069:0814c21": "復有五種勝果。所謂施與父母病人法師菩",
    "T53n2122_069:0814c22": "薩得勝果報。父母恩養生長身命。是故施者。",
    "T53n2122_069:0814c23": "得勝果報。又病人者。孤獨可愍。以是義故。起",
    "T53n2122_069:0814c24": "慈悲心。施病人者。得勝果報。又說法者。能生",
    "T53n2122_069:0814c25": "法身。增長法身。永導善惡。平正非平正。顛倒",
    "T53n2122_069:0814c26": "非顛倒。是故施者。得勝果報。又諸菩薩悉能",
    "T53n2122_069:0814c27": "攝取利益眾生。起慈悲心以攝取三寶不斷絕",
    "T53n2122_069:0814c28": "因。以是義故。施菩薩者。得勝果報以菩薩發心勇猛悲願力",
    "T53n2122_069:0814c29": "大不同餘福其心陿劣也。",
    "T53n2122_069:0815a01": "又增一阿含經云。世尊告諸比丘。今當說四",
    "T53n2122_069:0815a02": "梵之福。云何為四。一若有信善男子善女人。",
    "T53n2122_069:0815a03": "未曾起偷婆處。於中能起。第二補治故寺。第",
    "T53n2122_069:0815a04": "三和合聖眾。第四若多薩阿竭初轉法輪時。",
    "T53n2122_069:0815a05": "諸天世人勸請轉法輪。是謂四種受梵之福。",
    "T53n2122_069:0815a06": "比丘白世尊曰。梵天之福竟為多少。世尊告",
    "T53n2122_069:0815a07": "曰。閻浮里地。其中眾生所有功德。正與一",
    "T53n2122_069:0815a08": "輪王功德等。閻浮地人及一輪王之德。與瞿",
    "T53n2122_069:0815a09": "耶尼一人功德等。其閻浮里地及瞿耶尼二",
    "T53n2122_069:0815a10": "方之福。故不如彼弗于逮一人之福。其三方",
    "T53n2122_069:0815a11": "人福。不如欝單越一人之福。其四天下人",
    "T53n2122_069:0815a12": "福。不如四天王之福。乃至四天下人福。及六",
    "T53n2122_069:0815a13": "欲天福。不如一梵天王之福。若有善男子善",
    "T53n2122_069:0815a14": "女人求其福者。此是其量也。",
    "T53n2122_069:0815a15": "又中阿含經云。爾時世尊告諸比丘。若能受",
    "T53n2122_069:0815a16": "持七種法者。得生帝釋處。即說偈言。",
    "T53n2122_069:0815a17": "供養於父母　　及家之尊長",
    "T53n2122_069:0815a18": "柔和恭遜辭　　離麁言兩舌",
    "T53n2122_069:0815a19": "調伏慳悋心　　常修真實語",
    "T53n2122_069:0815a20": "彼三十三天　　見行七法者",
    "T53n2122_069:0815a21": "咸各作是言　　當來生此天",
    "T53n2122_069:0815a22": "又雜寶藏經偈。",
    "T53n2122_069:0815a23": "福業如果熟　　不以神祀得",
    "T53n2122_069:0815a24": "人乘持戒車　　後生至天上",
    "T53n2122_069:0815a25": "定知如燈滅　　得至於無為",
    "T53n2122_069:0815a26": "一切由行得　　求天何所為",
    "T53n2122_069:0815a27": "法苑珠林卷第六十九"
}