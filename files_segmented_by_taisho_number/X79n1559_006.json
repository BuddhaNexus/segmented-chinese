{
    "X79n1559_006:0324b04": "嘉泰普燈錄卷第六",
    "X79n1559_006:0324b06": "平江府報恩光孝禪寺(臣)僧　(正受)　編",
    "X79n1559_006:0324b07": "南嶽第十三世(臨濟九世黃龍二世)",
    "X79n1559_006:0324b08": "黃龍寶覺晦堂祖心禪師法嗣",
    "X79n1559_006:0324b09": "隆興府黃龍死心悟新禪師韶之曲江人。以慶曆三",
    "X79n1559_006:0324b10": "年二月二十九日生於黃氏。有紫肉羃左肩。右袒如",
    "X79n1559_006:0324b11": "僧伽梨狀。白光照室。襁褓而未甞號啼。稍長頴脫。壯",
    "X79n1559_006:0324b12": "依佛陀院德修祝髮。進具已。謂朋舊曰。為僧當慕世",
    "X79n1559_006:0324b13": "出世法。安可汩汩於鄉井中。遂杖笠游方。熈寧八年。",
    "X79n1559_006:0324b14": "至黃龍謁晦堂。堂竪拳問曰。喚作拳頭則觸。不喚作",
    "X79n1559_006:0324b15": "拳頭則背。汝喚作甚麼。師罔措。經二年。方領解。然尚",
    "X79n1559_006:0324b16": "談辯。無所牴牾。堂患之。偶與語。至其銳。堂遽曰。住。住。",
    "X79n1559_006:0324b17": "說食豈能飽人。師窘。乃云。某到此弓折箭盡。望和尚",
    "X79n1559_006:0324b18": "慈悲。指箇安樂處。堂曰。一塵飛而翳天。一芥墮而翳",
    "X79n1559_006:0324b19": "地。安樂處政忌上座許多骨董。直須死却無量劫來",
    "X79n1559_006:0324b20": "全心乃可耳。師趨出。一日。默坐下板。聞知事撫行者。",
    "X79n1559_006:0324b21": "而迅雷忽震。即大悟。趨見晦堂。忘納其屨。即自譽曰。",
    "X79n1559_006:0324b22": "天下人總是參得底禪。某是悟得底。堂笑曰。選佛得",
    "X79n1559_006:0324b23": "甲科。何可當也。因號死心叟。執侍扶翊凡一十八秋。",
    "X79n1559_006:0324b24": "不自疲厭。始命分座。後徧登諸老之門。機語超絕。元",
    "X79n1559_006:0324c01": "祐七年。出住雲岩。紹聖四年。徙翠岩。政和初。居黃龍。",
    "X79n1559_006:0324c02": "　上堂曰。深固幽遠。無人能到。釋迦老子到不到。若",
    "X79n1559_006:0324c03": "到。因甚麼無人。若不到。誰道幽遠。　上堂。祖師心印。",
    "X79n1559_006:0324c04": "狀似鐵牛之機。去即印住。住即印破。只如不去不住。",
    "X79n1559_006:0324c05": "印即是。不印即是。金果早朝猿摘去。玉華晚後鳳銜",
    "X79n1559_006:0324c06": "歸。　上堂。德山入門便棒。臨濟入門便喝。也是作賊",
    "X79n1559_006:0324c07": "人心虗。雲岩入門亦不棒亦不喝。且道用箇甚麼。幾",
    "X79n1559_006:0324c08": "度敲門招不出。翻身直入裏頭看。　上堂。行脚高人。",
    "X79n1559_006:0324c09": "解開布袋。放下鉢囊。去却藥忌。一人所在須到。半人",
    "X79n1559_006:0324c10": "所在須到。無人所在也須親到。　上堂。拗折拄杖。將",
    "X79n1559_006:0324c11": "甚麼登山渡水。拈却鉢盂匙筯。將甚麼喫粥喫飯。不",
    "X79n1559_006:0324c12": "如向十字街頭東卜西卜。忽然卜著。是你諸人有彩。",
    "X79n1559_006:0324c13": "若卜不著。也怪雲岩不得。　上堂。文殊騎師子。普賢",
    "X79n1559_006:0324c14": "騎象王。釋迦老子足躡紅蓮。且道黃龍騎箇甚麼。良",
    "X79n1559_006:0324c15": "久。曰。近來年老。一步是一步。　上堂。有時破二作三。",
    "X79n1559_006:0324c16": "有時會三歸一。有時三一混同。有時不落數量。且道",
    "X79n1559_006:0324c17": "甚麼處是黃龍為人處。良久。曰。珍重。　上堂。麤言及",
    "X79n1559_006:0324c18": "細語。皆歸第一義。你這一隊溺床鬼子。三生六十劫",
    "X79n1559_006:0324c19": "也未夢見第一義在。　上堂。古人道。藏人不藏照。藏",
    "X79n1559_006:0324c20": "照不藏人。人照俱藏。人照俱不藏。後來舉者甚多。明",
    "X79n1559_006:0324c21": "者極少。黃龍今日不惜眉毛。與你諸人說破。藏人不",
    "X79n1559_006:0324c22": "藏照。鷺鶿立雪非同色。藏照不藏人。明月蘆華不似",
    "X79n1559_006:0324c23": "他。人照俱藏。了了了時無可了。人照俱不藏。玄玄玄",
    "X79n1559_006:0324c24": "處亦須呵。復曰。會麼。殷勤為唱玄中曲。空裏蟾光撮",
    "X79n1559_006:0325a01": "得麼。　上堂。清珠下於濁水。濁水不得不清。念佛投",
    "X79n1559_006:0325a02": "於亂心。亂心不得不佛。佛既不亂。濁水自清。濁水既",
    "X79n1559_006:0325a03": "清。功歸何所。良久。曰。幾度黑風翻大海。未曾聞道釣",
    "X79n1559_006:0325a04": "舟傾。　僧問。如何是四大毒虵。曰。地．水．火．風。云。如何",
    "X79n1559_006:0325a05": "是地．水．火．風。曰。四大毒虵。云。學人未曉。乞師方便。曰。",
    "X79n1559_006:0325a06": "一大既爾。四大同。　問。弓箭在手。智刃當鋒。龍虎陣",
    "X79n1559_006:0325a07": "圓。請師相見。曰。敗將不斬。云。恁麼則銅柱近標脩水",
    "X79n1559_006:0325a08": "側。鐵關高鏁鳳凰峰。曰。不到烏江未肯休。云。若然者。",
    "X79n1559_006:0325a09": "七擒七縱。正令全提。曰。棺木裏瞠眼。僧禮拜。師曰。苦。",
    "X79n1559_006:0325a10": "苦。　問。承師有言。老僧今夏向黃龍潭內下三百六",
    "X79n1559_006:0325a11": "十箇釣筒。未曾遇著箇錦鱗紅尾。為復是鈎頭不妙。",
    "X79n1559_006:0325a12": "為復是香餌難尋。曰。雨過竹風清。雲開山岳露。云。恁",
    "X79n1559_006:0325a13": "麼則已得真人好消息。人間天上更無疑。曰。是鈎頭",
    "X79n1559_006:0325a14": "不妙。是香餌難尋。云。出身猶可易。脫體道應難。曰。亂",
    "X79n1559_006:0325a15": "統禪和。如麻似粟。　問。如何是黃龍接人句。曰。開口",
    "X79n1559_006:0325a16": "要罵人。云。罵底是接人句。驗人一句又作麼生。曰。但",
    "X79n1559_006:0325a17": "識取罵人。　問。如何是先照後用。曰。清風拂明月。云。",
    "X79n1559_006:0325a18": "如何是先用後照。曰。明月拂清風。云。如何是照用同",
    "X79n1559_006:0325a19": "時。曰。清風明月。云。如何是照用不同時。曰。非清風而",
    "X79n1559_006:0325a20": "無明月。云。若然者。龍岫清風藏不得。西安明月却相",
    "X79n1559_006:0325a21": "容。曰。貧無達士將金濟。病有閑人說藥方。　室中問",
    "X79n1559_006:0325a22": "僧。月晦之陰。以五色彩著於瞑中。令百千萬人夜視",
    "X79n1559_006:0325a23": "其色。寧有辨其青黃亦白者麼。僧無語。師代曰。箇箇",
    "X79n1559_006:0325a24": "是盲人。又問僧。大乘宗旨。如何領會。僧無對。師曰。譬",
    "X79n1559_006:0325b01": "如死人。手執利刃。截死人頭來呈似吾。吾即許汝。其",
    "X79n1559_006:0325b02": "為人若此。至於去廣化神祠。犧牷之祀。碎雲岩輪藏。",
    "X79n1559_006:0325b03": "碑碣之陰。擲陳公妻孥。記寂音留難。皆師無作之功",
    "X79n1559_006:0325b04": "而致然也。故道場嚴淨。魔外革心。不敢窺其藩籬。政",
    "X79n1559_006:0325b05": "和五年春。偶謂侍者曰。今年有一件好事。人莫之知。",
    "X79n1559_006:0325b06": "眾罔測。是歲十二月十三日。就照默堂為法弟靈源",
    "X79n1559_006:0325b07": "清禪師置食。次答故人書。系之以頌。是日巡寮。薄暮",
    "X79n1559_006:0325b08": "小參。勸諭學徒。詞旨曲折。仍說偈曰。說時七顛八倒。",
    "X79n1559_006:0325b09": "默時落二落三。為報五湖禪客。心王自在休參。十四",
    "X79n1559_006:0325b10": "日。下白石莊。自書其閣曰安心并題脊記。食和羅飯",
    "X79n1559_006:0325b11": "如常時。食畢。偃息。日哺。從者請歸。師曰。大千為家。何",
    "X79n1559_006:0325b12": "以歸為。眾譁然。議云。師臥不起。殆病乎。呼醫僧化冲",
    "X79n1559_006:0325b13": "至。將診。師叱之。知藏慧宣云。和尚到這裏。且宜警省。",
    "X79n1559_006:0325b14": "師曰。川藞苴。莫亂道。言訖。趺坐而化。舁歸至法堂。端",
    "X79n1559_006:0325b15": "嚴如在。三日入龕。遠近士庶嗚咽瞻仰。以手探懷。肌",
    "X79n1559_006:0325b16": "體尚暖。二十二日茶毗。眾得設利五色。雪後有過其",
    "X79n1559_006:0325b17": "區所者。獲之尤甚。塔于晦堂丈室之北。州壽七十有",
    "X79n1559_006:0325b18": "二。夏臘四十有六。",
    "X79n1559_006:0325b19": "隆興府黃龍佛壽靈源惟清禪師南州武寧人。族陳",
    "X79n1559_006:0325b20": "氏。方齠入學。日誦千言。風神瑩徹。吾伊異比丘見之。",
    "X79n1559_006:0325b21": "熟眎曰。此兒苦海法船也。以出家白其父母。父母聽",
    "X79n1559_006:0325b22": "之。去依戒律師。年十七。為大僧。往謁延恩安禪師。安",
    "X79n1559_006:0325b23": "指參寶覺。師至黃龍。雖與眾作息。而問答茫然。偶閱",
    "X79n1559_006:0325b24": "玄沙語。倦即經行。步促遺履。俯取之。乃大悟。以告寶",
    "X79n1559_006:0325c01": "覺。覺曰。從緣入者。永無退失。於是名卿宿衲師友之。",
    "X79n1559_006:0325c02": "屢以名山見邀。堅不許。淮南漕朱公京以舒之太平",
    "X79n1559_006:0325c03": "力請。乃屑就。道俗爭迎之。次遷黃龍。　上堂曰。鼓聲",
    "X79n1559_006:0325c04": "纔動。大眾雲臻。無限天機。一時漏泄。不辜正眼。便合",
    "X79n1559_006:0325c05": "歸堂。更待繁詞。沈埋宗旨。縱謂釋迦不出世。四十九",
    "X79n1559_006:0325c06": "年說。達磨不西來。少林有妙訣。修山主也似萬里望",
    "X79n1559_006:0325c07": "鄉關。又道若人識祖佛。當處便超越。直饒恁麼悟入",
    "X79n1559_006:0325c08": "親切去。更有轉身一路。勘過了打。以拂子擊禪床一",
    "X79n1559_006:0325c09": "下。下座。　上堂。江月照。松風吹。永夜清宵更是誰。霧",
    "X79n1559_006:0325c10": "露雲霞遮不得。箇中猶道不如歸。復何歸。荷葉團團",
    "X79n1559_006:0325c11": "團似鏡。菱角尖尖尖似錐。　上堂。三世諸佛不知有。",
    "X79n1559_006:0325c12": "恩無重報。狸奴白怙却知有。功不浪施。明大用。曉大",
    "X79n1559_006:0325c13": "機。絕蹤跡。不思議。歸去好。無人知。衝開碧落松千尺。",
    "X79n1559_006:0325c14": "截斷紅塵水一溪。　上堂。至道無難。唯嫌揀擇。但莫",
    "X79n1559_006:0325c15": "憎愛。洞然明白。祖師恁麼說話。瞎却天下人眼。識是",
    "X79n1559_006:0325c16": "非。別緇素底衲僧。到這裏如何辨明。未能行到水窮",
    "X79n1559_006:0325c17": "處。難解坐看雲起時。師既託疾告閑。居昭默堂十有",
    "X79n1559_006:0325c18": "五年。頹坐一室。而天下莫屈其高致。然念宗徒墮在",
    "X79n1559_006:0325c19": "見聞。嘗謂曰。今之學者所造。不能脫生死者。病在甚",
    "X79n1559_006:0325c20": "麼處。在偷心未死。然非其罪。乃師家之罪也。如漢高",
    "X79n1559_006:0325c21": "帝紿韓信而殺之。信雖曰死。其心果死乎。古之學者",
    "X79n1559_006:0325c22": "言下脫生死。効在甚麼處。在偷心已死。然非學者自",
    "X79n1559_006:0325c23": "能。實師家鉗錘妙密也。如梁武帝御太殿見侯景。不",
    "X79n1559_006:0325c24": "動聲氣。而景之心已枯竭無餘。然諸方所說非不美",
    "X79n1559_006:0326a01": "麗。要知如趙昌畫華逼真。非真華矣。政和七年九月",
    "X79n1559_006:0326a02": "十八日。食罷。掩室門。召以栖首座。敘說決別。起浴更",
    "X79n1559_006:0326a03": "衣。以手指頂。侍僧為淨髮。安坐趨寂。前十日。作無生",
    "X79n1559_006:0326a04": "常住真歸告銘及遺訓數百言。誡藏骨於海會。示生",
    "X79n1559_006:0326a05": "死不與眾隔也。門弟子不敢違其誡。克奉之云。",
    "X79n1559_006:0326a06": "隆興府泐潭草堂善清禪師南雄保昌人。族何氏。少",
    "X79n1559_006:0326a07": "依香雲寺法思。元豐四年。試經得度。初謁大溈喆禪",
    "X79n1559_006:0326a08": "師。次趨晦堂之席。堂問。不是風動。不是幡動。如何。師",
    "X79n1559_006:0326a09": "佇思。堂打出。頃之再詣。乞指南時。有貓旁伏。因謂師",
    "X79n1559_006:0326a10": "曰。子見彼欲搏鼠乎。雙目不瞬。四足踞地。首尾一直。",
    "X79n1559_006:0326a11": "擬無不中。子誠能如是。心無異緣。則六根自靜。默默",
    "X79n1559_006:0326a12": "究之。萬不失一。師於是向來義學一掃無餘。堂器許",
    "X79n1559_006:0326a13": "之。政和乙未。出住黃龍。後居曹疎二山。復移泐潭。",
    "X79n1559_006:0326a14": "　上堂曰。色心不異。彼我無差。竪起拂子曰。若喚作拂",
    "X79n1559_006:0326a15": "子。入地獄如箭。不喚作拂子。有眼如盲。直饒透脫兩",
    "X79n1559_006:0326a16": "頭。也是黑牛臥死水。　上堂。舉。阿難問迦葉。世尊傳",
    "X79n1559_006:0326a17": "金襴外。別傳何法。迦葉召阿難。阿難應諾。迦葉曰。倒",
    "X79n1559_006:0326a18": "却門前剎竿著。師曰。剎竿未倒。穿却諸人髑髏。換却",
    "X79n1559_006:0326a19": "諸人眼睛。剎竿倒後。向甚麼處見釋迦老子。參。　上",
    "X79n1559_006:0326a20": "堂。法眼道。識得凳子。周匝有餘。雲門道。識得凳子。天",
    "X79n1559_006:0326a21": "地懸殊。雪竇道。澤廣藏山。狸能伏豹。師曰。三箇漢總",
    "X79n1559_006:0326a22": "是依他作解。明昧兩岐。不脫見聞。如水中月。黃龍即",
    "X79n1559_006:0326a23": "不然。逼塞乾坤內。開張日月新。　上堂。湛水無波。漚",
    "X79n1559_006:0326a24": "從風激。風停漚滅。水靜涵虗。正當恁麼時。設有燕金",
    "X79n1559_006:0326b01": "塞海。蚊蚋搖山。赬尾金鱗優游自適。如今莫有辨浮",
    "X79n1559_006:0326b02": "沈。識深淺。垂輪擲釣者麼。有即出來相見。如無。且歸",
    "X79n1559_006:0326b03": "巖下去。同看月圓時。　上堂。舉。浮山遠和尚云。欲得",
    "X79n1559_006:0326b04": "英俊麼。仍須四事俱備。方顯宗師蹊徑。何謂也。一者",
    "X79n1559_006:0326b05": "祖師巴鼻。二者具金剛眼睛。三者有師子爪牙。四者",
    "X79n1559_006:0326b06": "得衲僧殺活拄杖。得此四事。方可縱橫變態。任運卷",
    "X79n1559_006:0326b07": "舒。高聳人天。壁立千仞。儻不如是。守死善道者。敗軍",
    "X79n1559_006:0326b08": "之兆。何故。棒打石人。貴論實事。是以到這裏。得不脩",
    "X79n1559_006:0326b09": "江耿耿。大野雲凝。綠竹凝煙。青山鏁翠。風雲一致。水",
    "X79n1559_006:0326b10": "月齊觀。一句該通。已彰殘朽。師曰。黃龍今日出世。時",
    "X79n1559_006:0326b11": "當末季。佛法澆漓。不用祖師巴鼻。不用金剛眼睛。不",
    "X79n1559_006:0326b12": "用師子爪牙。不用殺活拄杖。只有一枝拂子以為蹊",
    "X79n1559_006:0326b13": "徑。亦能縱橫變態。任運卷舒。亦能高聳人天。壁立千",
    "X79n1559_006:0326b14": "仞。有時逢強即弱。有時遇貴即賤。拈起。則羣魔屏跡。",
    "X79n1559_006:0326b15": "佛祖潛蹤。放下。則合水和泥。聖凡同轍。且道拈起好。",
    "X79n1559_006:0326b16": "放下好。竿頭絲線從君弄。不犯清波意自殊。　僧問。",
    "X79n1559_006:0326b17": "牛頭未見四祖時如何。曰。京三卞四。云。見後如何。曰。",
    "X79n1559_006:0326b18": "灰頭土面。云。畢竟如何。曰。一場懡[怡台+羅]。紹興壬戌上元",
    "X79n1559_006:0326b19": "後。示微恙。晦日出衣槖唱鬻。書偈遺眾。日將昳。傳言",
    "X79n1559_006:0326b20": "諸寮。可罷且謁。逮夜漏盡。三問侍者。頗向曉否。少選。",
    "X79n1559_006:0326b21": "泊然而化。眾哀慕。火後。睛舌堅淨如故。設利明瑩。大",
    "X79n1559_006:0326b22": "如珠顆。其徒合靈骨塔於晦堂之側。壽八十六。臘六",
    "X79n1559_006:0326b23": "十二。",
    "X79n1559_006:0326b24": "溫州護國寄堂景新禪師郡之樂清人。族陳氏。於崇",
    "X79n1559_006:0326c01": "德寺得度。習台教。游万謁三祖宗禪師。宗器之。後依",
    "X79n1559_006:0326c02": "晦堂。始有深造。堂一日竪拳擬問。師亦竪拳曰。是得",
    "X79n1559_006:0326c03": "皮。是得髓。堂笑而稱善。大觀二年。溫守章公憑請住",
    "X79n1559_006:0326c04": "江心普寂。次居西山。　上堂曰。有處若有。瞎却天下",
    "X79n1559_006:0326c05": "人眼。無處若無。失却衲僧鼻孔。古今成現。不用針錐。",
    "X79n1559_006:0326c06": "紫胡半夜高聲捉賊。維那只得旁觀。丹霞白日要見",
    "X79n1559_006:0326c07": "國師。侍者但知其一。且道本分相見合作麼生。陌路",
    "X79n1559_006:0326c08": "相逢舜若多。切忌額頭汗如雨。　上堂。三界無法。何",
    "X79n1559_006:0326c09": "處求心。欲知護國當陽句。且看門前竹一林。　僧問。",
    "X79n1559_006:0326c10": "古曲無音韻。如何和得齊。曰。石女著枷鏁。云。全非今",
    "X79n1559_006:0326c11": "日事。只在未生前。曰。山僧不答這話。云。為甚麼不答。",
    "X79n1559_006:0326c12": "曰。有甚救處。　問。我手何似佛手。曰。天空無四壁。云。",
    "X79n1559_006:0326c13": "我脚何似驢脚。曰。聞時九鼎重。見後一毫輕。云。黃龍",
    "X79n1559_006:0326c14": "正派。流入永嘉也。曰。勺卜聽虗聲。紹興己未。示寂。塔",
    "X79n1559_006:0326c15": "于西山。",
    "X79n1559_006:0326c16": "漳州保福本權禪師臨漳人也。性質直而勇於道。乃",
    "X79n1559_006:0326c17": "於晦堂舉拳處徹證根源。機辯捷出。山谷黃太史初",
    "X79n1559_006:0326c18": "有所入。問晦堂。此中誰可與語。堂曰。漳州權。師方督",
    "X79n1559_006:0326c19": "役開田。山谷同晦堂往致問曰。直歲還知露柱生兒",
    "X79n1559_006:0326c20": "麼。曰。是男是女。谷擬議。師揮之。堂謂曰。不得無禮。師",
    "X79n1559_006:0326c21": "曰。這木頭。不打更待何時。谷大笑。後歸里。陸沈山寺。",
    "X79n1559_006:0326c22": "郭功甫倅漳過山谷。谷力稱彼有權道者。深得晦堂",
    "X79n1559_006:0326c23": "之道。公宜見之。郭抵郡訪尋。人無識者。後得之。命住",
    "X79n1559_006:0326c24": "保福。　上堂。舉。寒山偈曰。吾心似秋月。碧潭清皎潔。",
    "X79n1559_006:0327a01": "無物堪比倫。教我如何說。老僧即不然。吾心似燈籠。",
    "X79n1559_006:0327a02": "點火內外紅。有物堪比倫。來朝日出東。傳者以為笑。",
    "X79n1559_006:0327a03": "黃龍死心見之。歎曰。權兄提唱若此。誠不負先師所",
    "X79n1559_006:0327a04": "付囑也。竟終於保福。",
    "X79n1559_006:0327a05": "泗州龜山曉津禪師閩之連江人。歷參宗匠。機契未",
    "X79n1559_006:0327a06": "投。晚依晦堂。堂舉德山小參不答話闢之。師聞。脫然",
    "X79n1559_006:0327a07": "頴悟。留侍日久。初說法於西京石壁。次徙龜山。　上",
    "X79n1559_006:0327a08": "堂曰。摩竭掩室。盡大地人被他熱瞞。毗耶杜詞。金毛",
    "X79n1559_006:0327a09": "師子敗闕不少。便恁麼去。大似停橈舉棹。且向灣內",
    "X79n1559_006:0327a10": "泊船。而今莫有喚不回頭底麼。擔板禪和。如麻似粟。",
    "X79n1559_006:0327a11": "　上堂。田地穩密。過犯彌天。灼然擡脚不起。神通游",
    "X79n1559_006:0327a12": "戲。無瘡自傷。特地下脚不得。且道過在甚麼處。具參",
    "X79n1559_006:0327a13": "學眼底出來。共相理論。要見本分家山。不支岐路。莫",
    "X79n1559_006:0327a14": "只管自家點頭。蹉過歲月。他時異日。頂上一椎。莫言",
    "X79n1559_006:0327a15": "不道。崇寧三年八月十四日。泊然而逝。",
    "X79n1559_006:0327a16": "舒州天柱修靜禪師歲旦上堂曰。北帝收威。東君",
    "X79n1559_006:0327a17": "布政。律初標於四氣。爻已動於三陽。山川無索寞之",
    "X79n1559_006:0327a18": "容。草木有芬芳之意。玉簪墜簷。而河冰漸冸。錦字橫",
    "X79n1559_006:0327a19": "漢。而寒鴈將回。熈熈萬里盡含春。誰悟毗盧真境界。",
    "X79n1559_006:0327a20": "大眾。若向這裏悟徹去。則許汝應時納祐。與世均休。",
    "X79n1559_006:0327a21": "踞兔角床。握龜毛拂。或縱或奪。或晦或明。饒益羣生。",
    "X79n1559_006:0327a22": "得大自在。若也未悟。依例奔波添一歲。滿身塵土傍",
    "X79n1559_006:0327a23": "人門。",
    "X79n1559_006:0327a24": "吉州青原惟信禪師上堂曰。老僧三十年前未參",
    "X79n1559_006:0327b01": "禪時。見山是山。見水是水。及至後來親見知識。有箇",
    "X79n1559_006:0327b02": "入處。見山不是山。見水不是水。而今得箇休歇處。依",
    "X79n1559_006:0327b03": "前見山只是山。見水只是水。大眾。這三般見解。是同",
    "X79n1559_006:0327b04": "是別。有人緇素得出。許汝親見老僧。",
    "X79n1559_006:0327b05": "鄂州黃龍智明禪師上堂。南北一訣。斬釘截鐵。切",
    "X79n1559_006:0327b06": "忌思量。翻成途轍。　一日。上堂。眾纔集。師乃曰。不可",
    "X79n1559_006:0327b07": "更開眼說夢去也。便下座。　僧問。世尊說法。魔界傾",
    "X79n1559_006:0327b08": "頹。和尚開堂。有何祥瑞。曰。一夜落華雨。滿城流水香。",
    "X79n1559_006:0327b09": "成都府海雲法琮禪師上堂。亞身曰。一雨灑乾坤。",
    "X79n1559_006:0327b10": "我這裏為甚麼不濕。便下座。",
    "X79n1559_006:0327b11": "潭州道吾仲圓禪師上堂曰。不是心。不是佛。不是",
    "X79n1559_006:0327b12": "物。古人恁麼道。譬如管中窺豹。但見一斑。設或入林",
    "X79n1559_006:0327b13": "不動草。入水不動波。亦如騎馬向冰凌上行。若是射",
    "X79n1559_006:0327b14": "雕手。何不向虵頭上措痒。具正眼者試辨看。良久。曰。",
    "X79n1559_006:0327b15": "鴛鴦繡出自金針。",
    "X79n1559_006:0327b16": "漢州三聖繼昌禪師彭之九隴人。族黎氏。自少出關",
    "X79n1559_006:0327b17": "至黃龍。即有趣入。久之。乃盡所疑。歸住三聖。遷雲居。",
    "X79n1559_006:0327b18": "　上堂曰。木佛不度火。甘露臺前逢達磨。惆悵洛陽",
    "X79n1559_006:0327b19": "人未來。面壁九年空冷坐。金佛不度爐。坐歎勞生走",
    "X79n1559_006:0327b20": "道途。不向華山圓上看。豈知潘閬倒騎驢。泥佛不度",
    "X79n1559_006:0327b21": "水。一道靈光照天地。堪羨玄沙老古錐。不要南山看",
    "X79n1559_006:0327b22": "鼈鼻。　上堂。舉趙州訪二庵主。師曰。五陵公子爭誇",
    "X79n1559_006:0327b23": "富。百衲高僧不厭貧。近來世俗多顛倒。只重衣衫不",
    "X79n1559_006:0327b24": "顧人。",
    "X79n1559_006:0327c01": "舒州龍門純禪師上堂曰。有箇漢。自從曠大劫。無",
    "X79n1559_006:0327c02": "住亦無依。上無片瓦蓋頭。下無寸土立足。且道十二",
    "X79n1559_006:0327c03": "時中在甚麼處安身立命。若也知得。朝到西天。暮歸",
    "X79n1559_006:0327c04": "唐土。",
    "X79n1559_006:0327c05": "東林照覺總禪師法嗣",
    "X79n1559_006:0327c06": "隆興府泐潭應乾禪師上堂曰。靈光洞輝。逈脫根",
    "X79n1559_006:0327c07": "塵。體露真常。不拘文字。心性無染。本自圓成。但離妄",
    "X79n1559_006:0327c08": "緣。即如如佛。古人恁麼道。殊不知是箇坑穽。貼肉汗",
    "X79n1559_006:0327c09": "衫脫不去。過不得。直須如師子兒壁立千仞。方能勦",
    "X79n1559_006:0327c10": "絕去。然雖如是。也是布袋裏老鵶。拍禪床。下座。",
    "X79n1559_006:0327c11": "廬山開先廣鑑行英禪師東溪閑居。示眾曰。聯絡藤",
    "X79n1559_006:0327c12": "蘿一徑。行窮始到松門。籬畔野華不艶。堂前流水非",
    "X79n1559_006:0327c13": "喧。午飯龍離鐵鉢。夜深月落金盆。此是真修行處。何",
    "X79n1559_006:0327c14": "人得意忘言。靈山河沙聖眾。黃梅七百高僧。悟華曉",
    "X79n1559_006:0327c15": "稱迦葉。傳衣夜喚盧能。心自本來不有。法道得了何",
    "X79n1559_006:0327c16": "曾。齋後釅茶三盞。叢林一任喧騰。　僧問。如何是祖",
    "X79n1559_006:0327c17": "師西來意。曰。君山點破洞庭湖。云。意旨如何。曰。白浪",
    "X79n1559_006:0327c18": "四邊繞。紅塵何處來。　問。如何是道。曰。良田萬頃。僧",
    "X79n1559_006:0327c19": "云。不會。師曰。春不耕。秋無望。",
    "X79n1559_006:0327c20": "隆興府黃龍法鏡可僊禪師嚴陵陳氏子。於長壽寺",
    "X79n1559_006:0327c21": "得度。元豐間。說法圓通。次遷石霜．黃龍。僧問。如何是",
    "X79n1559_006:0327c22": "佛法大意。曰。寸釘牛刀。云。學人不會。曰。參取不會底。",
    "X79n1559_006:0327c23": "臨江軍慧力可昌禪師初自黃龍會中。去依照覺。獲",
    "X79n1559_006:0327c24": "證微密。逾二十年。出居慧力。　上堂曰。佛法根源。非",
    "X79n1559_006:0328a01": "正信妙智不能悟入。祖師關鍵。非大悲重願何以開",
    "X79n1559_006:0328a02": "通。具信智。則權實雙行。如金在鑛。全悲願。則善惡可",
    "X79n1559_006:0328a03": "辨。似月離雲。大眾。只如父母未生時。許多譬喻向甚",
    "X79n1559_006:0328a04": "麼處吐露。良久。曰。十語九中。不如一默。　僧問。如何",
    "X79n1559_006:0328a05": "是末後一句。曰。少林依位立。馬祖喝嫌低。云。三十年",
    "X79n1559_006:0328a06": "後。專為流通。曰。也不得草草。　問。承師有言。忍別三",
    "X79n1559_006:0328a07": "徵高臥者。慚為一請便行人。就中還有殽訛也無。曰。",
    "X79n1559_006:0328a08": "有人斷得。許伊具眼。云。大眾臨筵。乞師不吝。師便打。",
    "X79n1559_006:0328a09": "紹興府象田梵卿禪師嘉興華亭人。族錢氏。幼慧靜。",
    "X79n1559_006:0328a10": "秉志純實。弱冠。投超果寺德強披削。初游講聚。後易",
    "X79n1559_006:0328a11": "服謁圓通秀。又謁投子青。久之。青入滅。往依照覺。頓",
    "X79n1559_006:0328a12": "契機語。歸省親。道俗迎居白牛海慧。遷永嘉靈峰及",
    "X79n1559_006:0328a13": "會稽象田。　上堂曰。春已暮。落華紛紛下紅雨。南北",
    "X79n1559_006:0328a14": "行人歸不歸。千林萬林鳴杜宇。我無家兮何處歸。十",
    "X79n1559_006:0328a15": "方剎土奚相依。老夫有箇真消息。昨夜三更月在池。",
    "X79n1559_006:0328a16": "　上堂。佛法到此。命若懸絲。異目超宗。亦難承紹。竪",
    "X79n1559_006:0328a17": "起拂子曰。賴有這箇堪作流通。於此覷得。便見三世",
    "X79n1559_006:0328a18": "諸佛向燈籠露柱裏轉大法輪。六趣眾生於鐵圍山",
    "X79n1559_006:0328a19": "得聞法要。聲非聲見。色非色隨。異類四生。各得解脫。",
    "X79n1559_006:0328a20": "如斯舉唱。非但埋沒宗風。亦乃平沈自已。且道如何",
    "X79n1559_006:0328a21": "得不犯令去。拍禪床。下座。　僧問。大悲菩薩用許多",
    "X79n1559_006:0328a22": "手眼作甚麼。曰。富嫌千口少。云。畢竟如何是正眼。曰。",
    "X79n1559_006:0328a23": "從來共住不知名。　問。寒風乍起。衲子開爐。忽憶丹",
    "X79n1559_006:0328a24": "霞燒木佛。因何院主落眉鬚。曰。張公喫酒李公醉。云。",
    "X79n1559_006:0328b01": "為復是逢強即弱。為復是妙用神通。曰。堂中聖僧却",
    "X79n1559_006:0328b02": "諳此事。　問。海慧有屠龍之劒。欲借一觀時如何。師",
    "X79n1559_006:0328b03": "以拄杖橫按示之。僧便喝。師擲下拄杖。僧無語。師曰。",
    "X79n1559_006:0328b04": "這死蝦蟆。　問。有佛處不得住。無佛處急走過。意旨",
    "X79n1559_006:0328b05": "如何。曰。穿靴衣錦。云。此外還更有也無。曰。緊帩草鞋。",
    "X79n1559_006:0328b06": "　問。牛頭未見四祖時如何。曰。醯酸蚋聚。云。見後如",
    "X79n1559_006:0328b07": "何。曰。家破人亡。　問。久響白牛。未審牛在甚麼處。曰。",
    "X79n1559_006:0328b08": "掘地覔天。云。爭奈目前露逈逈地。曰。切忌見鬼。云。莫",
    "X79n1559_006:0328b09": "是和尚為人處麼。曰。會則直下承當。不會則一任顛",
    "X79n1559_006:0328b10": "倒。政和六年九月中休。說偈曰。五陰山頭乘駿馬。一",
    "X79n1559_006:0328b11": "鞭策起疾如飛。臨行莫問棲真處。南北東西隨處歸。",
    "X79n1559_006:0328b12": "言訖。脫然坐逝。四眾蟻至。觀其容止安詳。歎未曾有。",
    "X79n1559_006:0328b13": "隆興府上藍希肇禪師僧問。古者道。修證即不無。",
    "X79n1559_006:0328b14": "污染即不得。未審是何宗旨。曰。不可更說道理去也。",
    "X79n1559_006:0328b15": "云。莫便是和尚為人處麼。曰。狂狗趂塊。云。只如禁足",
    "X79n1559_006:0328b16": "護生。得何果報。曰。一月普現一切水。云。恁麼則他家",
    "X79n1559_006:0328b17": "得自由也。曰。好箇師僧却恁麼去。",
    "X79n1559_006:0328b18": "慧圓上座開封酸棗于氏子。世業農。少依邑之建福",
    "X79n1559_006:0328b19": "寺德光為師。性椎魯。然勤渠祖道。堅坐不臥。居數歲",
    "X79n1559_006:0328b20": "得度。出游廬山。至東林。每以己事請問。朋輩見其貌",
    "X79n1559_006:0328b21": "陋。舉止乖踈。皆戲侮之。一日。行殿庭中。忽足顛而仆。",
    "X79n1559_006:0328b22": "了然開悟。作偈。俾行者書於壁曰。這一交。這一交。萬",
    "X79n1559_006:0328b23": "兩黃金也合消。頭上笠。腰下包。清風明月杖頭挑。即",
    "X79n1559_006:0328b24": "日離東林。眾傳至照覺。覺大喜曰。衲子參究若此。善",
    "X79n1559_006:0328c01": "不可加。令人迹其所往。竟無知者(大慧武庫謂證悟顓語非也)。",
    "X79n1559_006:0328c02": "黃檗真覺惟勝禪師法嗣",
    "X79n1559_006:0328c03": "成都府昭覺紹覺純白禪師上堂曰。寒便向火。熱",
    "X79n1559_006:0328c04": "即搖扇。飢時喫飯。困來打眠。所以趙州庭前栢。香岩",
    "X79n1559_006:0328c05": "嶺後松。栽來無別用。只要引清風。且道畢竟事作麼",
    "X79n1559_006:0328c06": "生。甲子乙丑海中金。丙寅丁卯爐中火。",
    "X79n1559_006:0328c07": "開元子琦禪師法嗣",
    "X79n1559_006:0328c08": "泉州尊勝有朋講師郡之南安人。族蔣氏。年二十。試",
    "X79n1559_006:0328c09": "經中選。下髮。多歷教肆。嘗疏楞嚴．維摩等經。學者宗",
    "X79n1559_006:0328c10": "之。每疑祖師直指之道。故多與禪衲游。一日。謁琦禪",
    "X79n1559_006:0328c11": "師於承天。跡未及閫。心忽領悟。琦出。遂問。座主來作",
    "X79n1559_006:0328c12": "甚麼。云。不敢貴耳賤目。曰。老老大大。何必如是。云。自",
    "X79n1559_006:0328c13": "是者不長。曰。朝看華巖。夜讀般若則不問。如何是當",
    "X79n1559_006:0328c14": "今一句。云。日輪正當午。曰。閑言語。更道來。云。平生伏",
    "X79n1559_006:0328c15": "忠信。今日任風波。然雖如是。只如和尚恁麼道。有甚",
    "X79n1559_006:0328c16": "麼交涉。須要新戒草鞋穿。曰。這裏且放你過。忽遇達",
    "X79n1559_006:0328c17": "磨問你。作麼生道。朋便喝。琦曰。這座主今日見老僧。",
    "X79n1559_006:0328c18": "氣衝午斗。朋曰。再犯不容。琦撫掌大笑。自爾師資契",
    "X79n1559_006:0328c19": "投。後開法興福。宣和六年九月二十一日。說偈。無疾",
    "X79n1559_006:0328c20": "而終。",
    "X79n1559_006:0328c21": "雲蓋守智禪師法嗣",
    "X79n1559_006:0328c22": "湖州道場十同法如禪師衢之江山人。族徐氏。自開",
    "X79n1559_006:0328c23": "法。五遷巨剎。　上堂曰。知見立知。即無明本。知見無",
    "X79n1559_006:0328c24": "見。斯即涅槃。無漏真淨。云何是中更容他物。釋迦老",
    "X79n1559_006:0329a01": "子和身放倒。後代兒孫如何接續。要會麼。通玄不是",
    "X79n1559_006:0329a02": "人間世。滿目青山何處尋。",
    "X79n1559_006:0329a03": "福州寶壽最樂禪師古田人也。　上堂曰。諸佛不真",
    "X79n1559_006:0329a04": "實。說法度羣生。菩薩有智慧。見性不分明。白雲無心",
    "X79n1559_006:0329a05": "意。灑為世間雨。大地不含情。能長諸草木。若也會得。",
    "X79n1559_006:0329a06": "猶存知解。若也不會。墮在無記。去此二途。如何即是。",
    "X79n1559_006:0329a07": "海闊難藏月。山深分外寒。",
    "X79n1559_006:0329a08": "紹興府石佛解空慧明禪師僧問。如何是寶相境。",
    "X79n1559_006:0329a09": "曰。三生鑿成。云。如何是境中人。曰。一佛二菩薩。",
    "X79n1559_006:0329a10": "嘉泰普燈錄卷第六"
}