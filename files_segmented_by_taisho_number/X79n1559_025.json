{
    "X79n1559_025:0439c14": "嘉泰普燈錄卷第二十五",
    "X79n1559_025:0439c16": "平江府報恩光孝禪寺(臣)僧　(正受)　編",
    "X79n1559_025:0439c17": "諸方廣語",
    "X79n1559_025:0439c18": "西蜀仁王欽禪師示眾曰。若據德山嚴令。豈容一箇",
    "X79n1559_025:0439c19": "上來。暫依百丈規繩。且許諸人立地。山僧恁麼開口。",
    "X79n1559_025:0439c20": "已是不善隄防。忽若眾中有箇解倒行此令底衲僧",
    "X79n1559_025:0439c21": "出來。喝散大眾。掀倒禪床。搊下堦來。豈不遭他毒手。",
    "X79n1559_025:0439c22": "而今既無恁麼底漢。教山僧坐地。對了諸人。說箇甚",
    "X79n1559_025:0439c23": "麼即得。若是叢林法則。禪苑清規。自是諸人知有底",
    "X79n1559_025:0439c24": "事。何用山僧苦口相勸。自餘無非發明自己。決擇死",
    "X79n1559_025:0440a01": "生在衣線下。斯為急要。雖然。這一段事。莫非當人自",
    "X79n1559_025:0440a02": "知皮下有血。向己躬下猛省得來。瞥地有箇悟入處。",
    "X79n1559_025:0440a03": "始知不自外來。不從人得。若未得箇端的悟入處。只",
    "X79n1559_025:0440a04": "是向人口角頭尋言逐句。刺頭入經裏論求玄覓妙。",
    "X79n1559_025:0440a05": "猶如入海筭沙。捫空追響。只益疲勞。終無了日。殊不",
    "X79n1559_025:0440a06": "知大覺老人為見眾生根器不等。出來立箇權實法",
    "X79n1559_025:0440a07": "門。隨機設教。應疾施方。盡是譬喻表顯之談。要諸智",
    "X79n1559_025:0440a08": "者以譬喻得解。故有大乘小乘。半字滿字。由漸入頓。",
    "X79n1559_025:0440a09": "從始暨終。說染說淨。揀凡揀聖。莫非發明這一段事。",
    "X79n1559_025:0440a10": "所以道。三世諸佛之所證。蓋證此也。如來為一大事",
    "X79n1559_025:0440a11": "出現。蓋為此也。三藏十二部。一切修多羅。蓋詮此也。",
    "X79n1559_025:0440a12": "所謂一切眾生妙圓覺心。本無生滅。圓同大虗。如淨",
    "X79n1559_025:0440a13": "瑠璃。內含寶月。如大明鏡。照了萬殊。光體無二。如大",
    "X79n1559_025:0440a14": "摩尼寶珠映於五色。隨方各現。如百千燈。光照一室。",
    "X79n1559_025:0440a15": "其光圓滿。無壞無雜。然後便依這裏立箇體用。則有",
    "X79n1559_025:0440a16": "三種土。三種身。於淨妙國土中則有報身佛。解脫國",
    "X79n1559_025:0440a17": "土中則有化身佛。所謂身依義立。土據體論。法性身．",
    "X79n1559_025:0440a18": "法性土究竟得來。猶是教家極則。未離光影邊事。到",
    "X79n1559_025:0440a19": "這裏。直得言思路絕。無可指陳。乃云始從光耀土。終",
    "X79n1559_025:0440a20": "至跋提河。如是二十間。未甞談一字。於是迴紫金山。",
    "X79n1559_025:0440a21": "擥七寶几。瞬青蓮目。顧視迦葉。迦葉微笑。乃普告大",
    "X79n1559_025:0440a22": "眾云。吾有正法眼藏。涅槃妙心。付與摩訶大迦葉。為",
    "X79n1559_025:0440a23": "第一祖。教外別傳。於五百歲後。與大地眾生。直證妙",
    "X79n1559_025:0440a24": "心。由是佛佛授手。祖祖相承。達磨爰來此方。神光由",
    "X79n1559_025:0440b01": "茲得髓。自是曹溪已後。列派分宗。無非宏法為人。延",
    "X79n1559_025:0440b02": "佛慧命。其間忽若遇箇上上根輩。一聞千悟。直下無",
    "X79n1559_025:0440b03": "疑。如芥投針。絲毫不錯。或向一棒一喝下明。或於一",
    "X79n1559_025:0440b04": "機一境上會。自然脫略窠臼。不滯見聞。似這般漢。聞",
    "X79n1559_025:0440b05": "甚深法。如清風屆耳。瞥然而過。聞百千諸佛出世。如",
    "X79n1559_025:0440b06": "不聞相似。豈況教伊向經論裏推尋。於人口角頭取",
    "X79n1559_025:0440b07": "辨出來。眼卓朔地似箇識蹤獵犬。喚一聲便知落處。",
    "X79n1559_025:0440b08": "選甚挂角羚羊。賣蹤狡兔。聞聲見影。去便拏來。只是",
    "X79n1559_025:0440b09": "千人萬人中。不得一箇半箇。所以後代祖師。又不免",
    "X79n1559_025:0440b10": "別通線路。曲為中下之機。於第二義門東引西樓。看",
    "X79n1559_025:0440b11": "他還會也無。有時就他六根門頭指箇常光獨露底。",
    "X79n1559_025:0440b12": "向伊道。靈光洞照。逈脫根塵。體露真常。不拘文字。心",
    "X79n1559_025:0440b13": "性無染。本自圓成。但離妄緣。即如如佛。且要他從這",
    "X79n1559_025:0440b14": "裏趣入。便有沒意智漢。纔聞恁麼說話。便向自己色",
    "X79n1559_025:0440b15": "身內髑髏前認箇昭昭靈靈底。隱隱地似一面古鏡。",
    "X79n1559_025:0440b16": "如一顆明珠。亘古亘今。照天照地。殊不知這箇你若",
    "X79n1559_025:0440b17": "識不破。正是無始劫來出驢胎入馬腹底。是名無始",
    "X79n1559_025:0440b18": "劫來生死本。癡人喚作本來人。雖然如是。也怪他不",
    "X79n1559_025:0440b19": "得。何故。且如靈山會上百萬之眾。其間智如鶖子。辯",
    "X79n1559_025:0440b20": "若滿慈。尚乃茫然不知落處。豈況乾慧禪客．無聞比",
    "X79n1559_025:0440b21": "丘。教理未甞措懷。玄道無由契悟。是以近代參學人。",
    "X79n1559_025:0440b22": "纔入門來。便呈箇自己見解云。不離當處常湛然。覓",
    "X79n1559_025:0440b23": "則知君不可見。又云。六般神用空不空。一顆圓光色",
    "X79n1559_025:0440b24": "非色。有底但叉手當胷。張目直視云。在這裏各把箇",
    "X79n1559_025:0440c01": "死虵頭。有甚麼提掇處。或但於一切法空處會將去。",
    "X79n1559_025:0440c02": "謂一切諸法本來空寂。故云無明實性即佛性。幻化",
    "X79n1559_025:0440c03": "空身即法身。幻身終歸敗壞。法身本體恒然。但於理",
    "X79n1559_025:0440c04": "性明將來。聲色裏透出去。直得綿綿密密。不漏絲毫。",
    "X79n1559_025:0440c05": "純是真空。更無別法。又有一般擔板禪和。不明回互",
    "X79n1559_025:0440c06": "之機。只認箇平實語句。但見山是山。水是水。僧是僧。",
    "X79n1559_025:0440c07": "俗是俗。板頭只是板頭。拄杖只是拄杖。移易他絲毫",
    "X79n1559_025:0440c08": "地位不得。皆是自不具眼。未遇作家。於法於人不能",
    "X79n1559_025:0440c09": "甄別。由是發明不徹。悟入乖差。次第相承。過非一二。",
    "X79n1559_025:0440c10": "師眼不正。弟子見邪。承授麁浮。致斯得失。良由不辨",
    "X79n1559_025:0440c11": "佛祖正脉。各逐己見開張。令後學未識旨歸。但望風",
    "X79n1559_025:0440c12": "而言參請。更有十年二十年向江湖上走。自號飽參。",
    "X79n1559_025:0440c13": "遍歷諸家門戶。謂祖師言句自有來由。從上機緣各",
    "X79n1559_025:0440c14": "有淺深。把諸家相似語比類排布。錄作大冊小冊。藏",
    "X79n1559_025:0440c15": "衣單下。不令人見。到處把作宗門玄旨。或則先明道",
    "X79n1559_025:0440c16": "眼因緣。次過擇法眼話。然後透聲透色。拂跡忘情。或",
    "X79n1559_025:0440c17": "有見來參者。便舉箇修山主頌與他理論。要見一切",
    "X79n1559_025:0440c18": "諸法不離本心。大地虗空非心外法。所以撲落非他",
    "X79n1559_025:0440c19": "物。縱橫不是塵。山河及大地。全露法王身。方明盡大",
    "X79n1559_025:0440c20": "地是箇真實人體。盡大地是箇解脫門。盡大地是毗",
    "X79n1559_025:0440c21": "盧一隻眼。盡大地是自己法身。恁麼見得。心外無法。",
    "X79n1559_025:0440c22": "法實自心。一切處總恁麼也。或說空劫已前自己。日",
    "X79n1559_025:0440c23": "用自己。不行鳥道。直透龍門。言尊貴邊事。則忌觸諱",
    "X79n1559_025:0440c24": "當頭。於異類中行。要須披毛戴角。或明一色轉位回",
    "X79n1559_025:0441a01": "機及去及盡。然後於枯木上更糝些子華始得。或示",
    "X79n1559_025:0441a02": "學者。但畫作圓相。或全明全暗。或半暗半明。或偏或",
    "X79n1559_025:0441a03": "正。或點或破。百數十箇度樣子。一一須辨得下始得。",
    "X79n1559_025:0441a04": "或但一切法本無自性。亦無自己。所以祖師云。本來",
    "X79n1559_025:0441a05": "無一物。何處有塵埃。但恁麼會得徹去。不為一切諸",
    "X79n1559_025:0441a06": "法所礙。其餘更有甚麼事。如上許多見解。皆是情存",
    "X79n1559_025:0441a07": "滲漏。各護師承。殊不知宗師家出一言半句。乃是方",
    "X79n1559_025:0441a08": "便門中垂手為人。初非自立門風。為一宗說話。後代",
    "X79n1559_025:0441a09": "兒孫忘了祖翁。各認箇爺。互立宗旨。便將他古人一",
    "X79n1559_025:0441a10": "問一答。盡作自受用三昧。要得如擊石火。閃電光。但",
    "X79n1559_025:0441a11": "莫入陰界擬議。一向高禪將去。或棒喝扶持。好晴好",
    "X79n1559_025:0441a12": "雨。好燈籠。好露柱。拂袖便行。禮拜出去。則無不甚深。",
    "X79n1559_025:0441a13": "無不解脫。此蓋言其大略爾。若論三玄三要．四種料",
    "X79n1559_025:0441a14": "揀．五位君臣．三種滲漏．內紹外紹．王種臣種。同詮性",
    "X79n1559_025:0441a15": "海．轉側流注．法身有二種病三種光。如斯之類。不可",
    "X79n1559_025:0441a16": "備舉。有底纔聞說著。總一味作建立會。却便道。諸佛",
    "X79n1559_025:0441a17": "未出世。祖師未西來時。還有恁麼說話也無。便舉僧",
    "X79n1559_025:0441a18": "問趙州。如何是玄中玄。州云。闍梨玄來多少時。僧云。",
    "X79n1559_025:0441a19": "玄來久矣。州云。儞若不得老僧。幾乎玄殺。便將這箇",
    "X79n1559_025:0441a20": "話印定了也。有云。古人玄妙之設。豈徒然哉。若恁麼",
    "X79n1559_025:0441a21": "會。則三玄五位皆為施設。要須就裏一一明辨出來。",
    "X79n1559_025:0441a22": "方見臨濟．洞山用處。有舉僧問雪峰。臨濟四喝。意旨",
    "X79n1559_025:0441a23": "如何。峰云。他家宗旨。我所未知。汝尋臨濟下兒孫問",
    "X79n1559_025:0441a24": "之。僧後問南院。仍舉雪峰所遣之意。南院大展坐具。",
    "X79n1559_025:0441b01": "望南方禮拜云。雪峰古佛又以此語印定了也。又安",
    "X79n1559_025:0441b02": "可以古人一期救弊之語為定論哉。不見道。恁麼也",
    "X79n1559_025:0441b03": "不得。不恁麼也不得。恁麼不恁麼總不得。若是頂門",
    "X79n1559_025:0441b04": "具眼底。自解出脫。設若把一大藏教都作建立會。却",
    "X79n1559_025:0441b05": "也怪他不得。祖師機緣一一就裏明辨出來。亦總由",
    "X79n1559_025:0441b06": "他。你有甚麼擬議處。豈可互立知解。各認門風。便道",
    "X79n1559_025:0441b07": "諸家宗旨各有長處。亦不必議他底。如兩異姓人隔",
    "X79n1559_025:0441b08": "壁住。彼此各不相知閨閣裏事。一般是甚麼說話。不",
    "X79n1559_025:0441b09": "見臨濟大師道。一切處無非是道流歸舍處。恁麼見",
    "X79n1559_025:0441b10": "得。便能於一剎那間。入染入淨。入凡入聖。入彌勒樓",
    "X79n1559_025:0441b11": "閣。入毗盧法界。處處游履國土。須知是箇無依道人",
    "X79n1559_025:0441b12": "乘境出來。且不是有。莫作有見。不是無。莫作無見。不",
    "X79n1559_025:0441b13": "是佛。莫作佛見。不是法。莫作法見。且不是你無始時",
    "X79n1559_025:0441b14": "來生死報本。又不是你髑髏前昭昭靈靈底。又不是",
    "X79n1559_025:0441b15": "你六根門頭攀緣徧計底。直須見得透頂徹底。和會",
    "X79n1559_025:0441b16": "得來。總是一家裏事。更無如許殽訛等見解。方能為",
    "X79n1559_025:0441b17": "一切人去黏解縛。出釘㧞楔。若具恁麼手段。只將平",
    "X79n1559_025:0441b18": "生參得多知多解。築向肚皮袋裏。飽齁齁地向人家",
    "X79n1559_025:0441b19": "叢林板頭。喫了飯。坐禪觀行。舌持上齶。把捉念漏。不",
    "X79n1559_025:0441b20": "令放起。是外道法。祖師云。你若住心看靜。舉心外照。",
    "X79n1559_025:0441b21": "攝心內澄。凝心入定。如是之流。皆是造作。忽若一且",
    "X79n1559_025:0441b22": "被些福緣推出來。便即點胷自負。爭人爭我。爭勝爭",
    "X79n1559_025:0441b23": "負。恣意亂統。貶剝諸方。這家說平實。那家只掠虗。有",
    "X79n1559_025:0441b24": "宗一向滯著語言。有宗坐在無事閤裏。一向開大口。",
    "X79n1559_025:0441c01": "道天下無人。及乎被明眼人靠著。見得他自無眼目。",
    "X79n1559_025:0441c02": "不識好惡。有時是處又即拋却。不是處強作主宰。如",
    "X79n1559_025:0441c03": "說藥人。真藥現前。自不能辨。只是學得虗頭。到處開",
    "X79n1559_025:0441c04": "眼。鼓弄聾俗。誑謼無知。便有瞎禿子白衣輩十箇五",
    "X79n1559_025:0441c05": "箇蔟著他。如蒼蠅聞臭肉相似。便聚頭鬪唼將去。纔",
    "X79n1559_025:0441c06": "經久久。臭氣過了。見無可噆。依前散去。到這裏。也須",
    "X79n1559_025:0441c07": "回頭識羞。始得這箇事。且不是你說得底道理。直饒",
    "X79n1559_025:0441c08": "你說得天華亂墜。頑石點頭。也是口頭辨。更須就你",
    "X79n1559_025:0441c09": "覓箇履踐處。且不是持戒忍辱。方便行檀。入定修禪。",
    "X79n1559_025:0441c10": "強勞精進。又不是隨緣消舊業。更莫造新殃。便當得",
    "X79n1559_025:0441c11": "去。須知親近般若。有四種藏鋒之用。親近以自治。藏",
    "X79n1559_025:0441c12": "鋒之用以治物。古來住山老衲。虵虎就手而食。歸宗",
    "X79n1559_025:0441c13": "禪師見虵。即芟為兩段。取性和尚凡見蟲虵。盡皆打",
    "X79n1559_025:0441c14": "殺拋却。云。取性。取性。玄沙見虎。僧云。和尚。沙云。是你。",
    "X79n1559_025:0441c15": "靈潤法師山行。野燒迅飛而來。眾皆避之。法師安步",
    "X79n1559_025:0441c16": "徐行曰。心外無火。火實自心。為火可逃。無由免火。火",
    "X79n1559_025:0441c17": "至自滅。到這箇田地。且不是修證得底道理。也不是",
    "X79n1559_025:0441c18": "煉得身心如枯木石頭。寒灰死火。無些子氣焰逼著",
    "X79n1559_025:0441c19": "他。便得恁麼地。且莫錯。你若要得於一切處自由自",
    "X79n1559_025:0441c20": "在。直須具大無畏。如師子游行不求伴侶。方得名為",
    "X79n1559_025:0441c21": "大自在。故教中云。譬如人畏時。非人得其便。如是弟",
    "X79n1559_025:0441c22": "子畏生死故。色聲香味觸法得其便也。已離畏者。一",
    "X79n1559_025:0441c23": "切五欲不能為也。然雖恁麼。忽若有箇飢來喫飯。困",
    "X79n1559_025:0441c24": "即打眠底。聞恁麼說話。也不用起來與你辯論。只是",
    "X79n1559_025:0442a01": "喉嚨裏作箇吽吽聲。也須更疑著他在。珍重。",
    "X79n1559_025:0442a02": "泐潭真淨文禪師示眾。喝一喝。舉拂子曰。[口*耶]。[口*耶]。盡十",
    "X79n1559_025:0442a03": "方世界。若凡若聖。若僧若俗。草草若木。盡向拂子下",
    "X79n1559_025:0442a04": "成佛作祖。無前無後。一時解脫。還有不解脫者麼。設",
    "X79n1559_025:0442a05": "有。命若懸絲。遂拊掌曰。知音者少。所以此箇事。論實",
    "X79n1559_025:0442a06": "不論虗。參須實參。悟須實悟。若纖毫不盡。總落魔界。",
    "X79n1559_025:0442a07": "豈不見古人道。平地上死人無數。過得荊棘林是好",
    "X79n1559_025:0442a08": "子。如今人多是得箇身心寂滅。前後際斷。一念萬年",
    "X79n1559_025:0442a09": "去．休去．歇去．古廟裏香爐去．冷湫湫地去。便為究竟。",
    "X79n1559_025:0442a10": "殊不知却被此勝妙境界障蔽自己。正知見不能現",
    "X79n1559_025:0442a11": "前。神通光明不能發露。或又報箇平常心是道。以為",
    "X79n1559_025:0442a12": "極則。天是天。地是地。山是山。水是水。僧是僧。俗是俗。",
    "X79n1559_025:0442a13": "大盡三十日。小盡二十九。依草附木。不覺不知。一向",
    "X79n1559_025:0442a14": "迷將去。忽問他。我手何似佛手。便道。是和尚手。我脚",
    "X79n1559_025:0442a15": "何似驢脚。便道。是和尚脚。人人盡有生緣處。那箇是",
    "X79n1559_025:0442a16": "上座生緣處。便道。某是某州人。是何言歟。且莫錯會",
    "X79n1559_025:0442a17": "好。凡百施為。須要平常一路子以為穩當。定將去。合",
    "X79n1559_025:0442a18": "將去。更不敢別移一步。怕墮坑落壍。長時一似雙盲",
    "X79n1559_025:0442a19": "底人行路。一條拄杖子寸步拋不得。緊把著憑將去。",
    "X79n1559_025:0442a20": "步步依倚。一日。若道眼豁開。頓覺前非。拋却杖子。撤",
    "X79n1559_025:0442a21": "開兩手。十方蕩蕩。七縱八橫。東西南北。無可不可。豈",
    "X79n1559_025:0442a22": "可一向倚他門戶。傍他行脚。有甚快活。自己畢竟如",
    "X79n1559_025:0442a23": "何。不見雲門大師道。而今天下老和尚多是師承學",
    "X79n1559_025:0442a24": "解。路布葛藤。印板上打來。模子裏脫出。當人若是明",
    "X79n1559_025:0442b01": "去。何不一切臨時。又不見臨濟大師云。我這裏是活",
    "X79n1559_025:0442b02": "祖師西來意。把來便用。立處皆真。他不說古又如何。",
    "X79n1559_025:0442b03": "今又如何。這語得。那語不得。那裏是虗。這裏是實。你",
    "X79n1559_025:0442b04": "與我拈出絲毫許實底道理來看。此蓋當人眼不開。",
    "X79n1559_025:0442b05": "自無見處。一向承虗接響。百般忌諱。自纏自縛。直饒",
    "X79n1559_025:0442b06": "聞恁說。當下忽然見得倜儻分明去。也是棺木裏瞠",
    "X79n1559_025:0442b07": "眼。如今還有無師智．自然智。不與萬法為侶者。炟赫",
    "X79n1559_025:0442b08": "底丈夫漢。[齒*(虎-儿+且)][齒*(虎-儿+日)]齖齖。千變萬化。見我恁麼胡言漢語。",
    "X79n1559_025:0442b09": "便好近前驀口摑。拽下倚子。擲向三門外。喝散大眾。",
    "X79n1559_025:0442b10": "豈不快哉。還有麼。良久。曰。若無。且看老僧騎案山。跳",
    "X79n1559_025:0442b11": "入你諸人眼睛裏。七顛八倒。呵佛罵祖去也。復喝一",
    "X79n1559_025:0442b12": "喝。下座。",
    "X79n1559_025:0442b13": "天寧芙蓉楷禪師示眾曰。夫出家者。為厭塵勞。求脫",
    "X79n1559_025:0442b14": "生死。休心息念。斷絕攀緣。故名出家。豈可以等閑利",
    "X79n1559_025:0442b15": "養。埋沒平生。直須兩頭撒開。中間放下。遇聲遇色。如",
    "X79n1559_025:0442b16": "石上栽華。見利見名。似眼中著屑。況從無始以來。不",
    "X79n1559_025:0442b17": "是不曾經歷。又不是不知次第。不過翻頭作尾。止於",
    "X79n1559_025:0442b18": "如此。何須苦苦貪戀。如今不歇。更待何時。所以先聖",
    "X79n1559_025:0442b19": "教人只要盡却今時。能盡今時。更有何事。若得心中",
    "X79n1559_025:0442b20": "無事。佛祖猶是冤家。一切世事自然冷淡。方始那邊",
    "X79n1559_025:0442b21": "相應。你不見隱山至死不肯見人。趙州至死不肯告",
    "X79n1559_025:0442b22": "人。匾擔拾橡栗為食。大梅以荷葉為衣。紙衣道者只",
    "X79n1559_025:0442b23": "披紙。玄太上座只著布。石霜置枯木堂與人坐臥。只",
    "X79n1559_025:0442b24": "要死了你心。投子使人辦米。同煑共飡。要得省取你",
    "X79n1559_025:0442c01": "事。且從上諸聖有如此榜樣。若無長處。如何甘得。諸",
    "X79n1559_025:0442c02": "仁者。若也於斯體究。的不虧人。若也不肯承當。向後",
    "X79n1559_025:0442c03": "深恐費力。山僧行業無取。忝主山門。豈可坐費常住。",
    "X79n1559_025:0442c04": "頓忘先聖付囑。今者輒欲略斆古人為住持體例。與",
    "X79n1559_025:0442c05": "諸人議定。更不下山。不赴齋。不發化主。唯將本院莊",
    "X79n1559_025:0442c06": "課一歲所得。均作三百六十分。日取一分用之。更不",
    "X79n1559_025:0442c07": "隨人添減。可以備飯則作飯。作飯不足則作粥。作粥",
    "X79n1559_025:0442c08": "不足則作米湯。新到相見。茶湯而已。更不煎點。唯置",
    "X79n1559_025:0442c09": "一茶堂。自去取用。務要省緣。專一辦道。又況活計具",
    "X79n1559_025:0442c10": "足。風景不疎。華解笑。烏解啼。木馬長鳴。石牛善走。天",
    "X79n1559_025:0442c11": "外之青山寡色。耳畔之鳴泉無聲。嶺上猿啼。露濕中",
    "X79n1559_025:0442c12": "宵之月。林間鶴唳。風回清曉之松。春風起時。枯木龍",
    "X79n1559_025:0442c13": "吟。秋葉凋而寒林華散。玉堦鋪苔蘚之紋。人面帶煙",
    "X79n1559_025:0442c14": "霞之色。音塵寂爾。消息宛然。一味蕭條。無可趣向。山",
    "X79n1559_025:0442c15": "僧今日向諸人面前說家門。已是不著便。豈可更去",
    "X79n1559_025:0442c16": "陞堂入室。拈槌竪拂。東喝西棒。張眉努目。如癎病發",
    "X79n1559_025:0442c17": "相似。不唯屈沈上座。況亦辜負先聖。你不見達磨西",
    "X79n1559_025:0442c18": "來。到少室山下面壁九年。二祖至於立雪斷臂。可謂",
    "X79n1559_025:0442c19": "受盡艱辛。然而達磨不曾措了一詞。二祖不曾問著",
    "X79n1559_025:0442c20": "一句。還喚達磨作不為人得麼。喚二祖做不求師得",
    "X79n1559_025:0442c21": "麼。山僧每至說著古聖做處。便覺無地容身。慚愧後",
    "X79n1559_025:0442c22": "人軟弱。又況百味珍羞遞相供養。道我四事具足。方",
    "X79n1559_025:0442c23": "可發心。只恐做手脚不迭。便是隔生隔世去也。時光",
    "X79n1559_025:0442c24": "似箭。深為可惜。雖然如是。更在他人從長相度。山僧",
    "X79n1559_025:0443a01": "也強教你不得。諸仁者。還見古人偈麼。山田脫粟飯。",
    "X79n1559_025:0443a02": "野菜淡黃齏。喫則從君喫。不喫任東西。伏惟同道。各",
    "X79n1559_025:0443a03": "自努力。珍重。",
    "X79n1559_025:0443a04": "黃龍死心新禪師示眾。僧問。大參小參為甚麼人。曰。",
    "X79n1559_025:0443a05": "只為愚人。云。忽遇智人又作麼生。曰。愚人。云。智與愚。",
    "X79n1559_025:0443a06": "是一是二。曰。無人知此意。令我憶南泉。又僧問。如何",
    "X79n1559_025:0443a07": "是奪人不奪境。曰。死中有活。云。如何是奪境不奪人。",
    "X79n1559_025:0443a08": "曰。活中有死。云。如何是人境兩俱奪。曰。死中恒死。云。",
    "X79n1559_025:0443a09": "如何是人境俱不奪。曰。活中恒活。乃曰。夫小參者。謂",
    "X79n1559_025:0443a10": "之家教。何謂家教。譬如人家有三箇五箇兒子。大底",
    "X79n1559_025:0443a11": "今日幹甚事。小底今日幹甚事。是與不是。晚間歸來。",
    "X79n1559_025:0443a12": "父母一一處斷。叢林中亦復如是。院門今日幹甚事。",
    "X79n1559_025:0443a13": "是與不是。住持人當一一處斷。觀今之時節。叢林淡",
    "X79n1559_025:0443a14": "薄。人根狹劣不可說也。有一般破落戶。長老馳書遠",
    "X79n1559_025:0443a15": "信。這邊討院住。那邊討院住。纔討得院子。便揀箇好",
    "X79n1559_025:0443a16": "日入院。又道我是長老。方丈裏自在受快活。這般底",
    "X79n1559_025:0443a17": "喚作地獄滓。如今叢林中若論參禪。固是難得其人。",
    "X79n1559_025:0443a18": "我看見你這一隊漢在這裏。心憤憤。口悱悱。道我會",
    "X79n1559_025:0443a19": "禪會道。入方丈裏。趂口快。撐兩轉語便行。不是這般",
    "X79n1559_025:0443a20": "道理。又有一般漢。影影響響。認得箇頑空。便道只是",
    "X79n1559_025:0443a21": "這箇事。又有一般道。見虗空裏光影。又有一般道。無",
    "X79n1559_025:0443a22": "有不是者。錯了也。救不得了也。這般底。只宜色身安",
    "X79n1559_025:0443a23": "樂。莫教一頓病打在延壽堂內。如落湯螃蠏。手忙脚",
    "X79n1559_025:0443a24": "亂。見神見鬼。這邊討巫師。那邊討醫愽。卜凶卜吉。問",
    "X79n1559_025:0443b01": "好問惡。你不見我佛如來為三界醫王。四生慈父。醫",
    "X79n1559_025:0443b02": "一切眾生心病。只為你不信。自心向外馳求。被邪魔",
    "X79n1559_025:0443b03": "魍魍入你心中。做得許多見解。要識你自心麼。如太",
    "X79n1559_025:0443b04": "陰當晝。天下皆明。那裏更有暗處。若到這箇田地。亦",
    "X79n1559_025:0443b05": "無吉凶爻象。亦無是非好惡。便能向是非頭上坐。是",
    "X79n1559_025:0443b06": "非頭上臥。乃至婬坊酒肆．虎穴魔宮。盡是當人安身",
    "X79n1559_025:0443b07": "立命之處。只為你無量劫來。業識濃厚。心中蹺蹺。踦",
    "X79n1559_025:0443b08": "踦繘繘繂繂信之不及。便被世間愛情纏縛得來七",
    "X79n1559_025:0443b09": "顛八到。江南人護江南人。廣南人護廣南人。淮南人",
    "X79n1559_025:0443b10": "護淮南人。向北人護向北人。湖南人護湖南人。福建",
    "X79n1559_025:0443b11": "人護福建人。川僧護川僧。淅僧護淅僧。道我鄉人住",
    "X79n1559_025:0443b12": "院。我去贊佐他。一朝有箇不周旋。翻作是非到處說。",
    "X79n1559_025:0443b13": "苦哉。苦哉。恁麼行脚。掩彩殺人。鈍置殺人。苦是箇漢。",
    "X79n1559_025:0443b14": "一劃劃斷多少自由自在。若也劃不斷。處處被愛之",
    "X79n1559_025:0443b15": "所縛。愛色被色縛。愛院被院縛。愛名被名縛。愛利被",
    "X79n1559_025:0443b16": "利縛。愛身被身縛。你何不退步思量。你這臭皮袋子",
    "X79n1559_025:0443b17": "有甚麼好處。當時只為你有一念愛心。便入母胎中。",
    "X79n1559_025:0443b18": "愛父精母血。交搆成一塊膿團。母喫熱時。便愛鑊湯",
    "X79n1559_025:0443b19": "地獄。母喫冷時。便受寒冰地獄。及至撞從母胎裏出",
    "X79n1559_025:0443b20": "來。受寒受熱。受飢受飽。受病受苦。煎煎迫迫。直至今",
    "X79n1559_025:0443b21": "日。只為你不能返觀。便有許多是非生滅。我生你死。",
    "X79n1559_025:0443b22": "你死我生。生生死死。死死生生。隨業受報。無有休時。",
    "X79n1559_025:0443b23": "近來又有一般奴狗。受雇得錢買度牒。剃下狗頭。披",
    "X79n1559_025:0443b24": "佛袈裟。奴郎不辨。菽麥不分。入吾法中。破壞吾法。一",
    "X79n1559_025:0443c01": "向裝裏箇渾身捼腰捺胯。胡揮亂[聲-耳+(咒-几+工)]。要做大漢。大漢",
    "X79n1559_025:0443c02": "不恁麼做。要做大漢麼。須是退步。莫面前背後奴脣",
    "X79n1559_025:0443c03": "婢舌。嫌好道惡。說這裏飲食豐厚。那裏寮舍穩便。不",
    "X79n1559_025:0443c04": "消得如此。諸上座。人身難得。佛法難聞。此身不向今",
    "X79n1559_025:0443c05": "生度。更向何生度此身。你諸人要參禪麼。須是放下",
    "X79n1559_025:0443c06": "著。放下箇甚麼。放下箇四大五蘊。放下無量劫來許",
    "X79n1559_025:0443c07": "多業識。向自己脚根下推窮。看是甚麼道理。推來推",
    "X79n1559_025:0443c08": "去。忽然心華發明。照十方剎。可謂得之於心。應之於",
    "X79n1559_025:0443c09": "手。便能變大地作黃金。攪長河為酥酪。豈不暢快。平",
    "X79n1559_025:0443c10": "生莫只管冊子上念言念語。討禪討道。禪道不在冊",
    "X79n1559_025:0443c11": "子上。縱然念得一大藏教．諸子百家。也只是閑言語。",
    "X79n1559_025:0443c12": "臨死之時總用不著。古人悟了。方求明師決擇。去其",
    "X79n1559_025:0443c13": "砂石。純一真實。稱斤定兩。恰如人開雜貨鋪相似。無",
    "X79n1559_025:0443c14": "種不有。來買甘艸。便將甘艸與他。來買黃連。便將黃",
    "X79n1559_025:0443c15": "連與他。不可買黃連。將甘艸與他。又似你有一塊金。",
    "X79n1559_025:0443c16": "將入紅爐裡鍛鍊。鍊來鍊去。鍊得熟也。方上鉗鎚。打",
    "X79n1559_025:0443c17": "作瓶盤釵釧。瓶重幾兩。盤重幾兩。一一分明。然後却",
    "X79n1559_025:0443c18": "將此瓶盤釵釧鎔成一金。喚作一味平等法門。若不",
    "X79n1559_025:0443c19": "如此。盡是儱侗真如。顢頇佛性。你還會麼。你還信麼。",
    "X79n1559_025:0443c20": "山僧適來答這僧四轉語。死中有活。活中有死。死中",
    "X79n1559_025:0443c21": "恒死。活中恒活。將此四轉語驗天下衲僧。且道天下",
    "X79n1559_025:0443c22": "衲僧將甚麼驗黃龍。良久。云。大體還他肌骨好。不塗",
    "X79n1559_025:0443c23": "紅粉也風流。",
    "X79n1559_025:0443c24": "本覺法真一禪師示眾云。宗師為人。只與汝拈破情",
    "X79n1559_025:0444a01": "解。令汝自悟。譬如金在鑛中。治者只是與汝烹鍊。除",
    "X79n1559_025:0444a02": "其鑛穢而已。若是金体。則是本有。非人造作得來。又",
    "X79n1559_025:0444a03": "如磨瑩寶珠。只是去其塵垢而已。若光彩是珠體上",
    "X79n1559_025:0444a04": "本來自有。亦非人能與之。學者自不向前體究。只管",
    "X79n1559_025:0444a05": "望人說破。將謂是教得說得。驢年得會麼。又曰。學道",
    "X79n1559_025:0444a06": "猶如鑽火。一鑽須緊如一鑽。若得熱相現前。切要加",
    "X79n1559_025:0444a07": "功。不可停息。若停息則廢却前功。無由得火。龍牙和",
    "X79n1559_025:0444a08": "尚頌云。學道如鑽火。逢煙且莫休。參學之士。到情識",
    "X79n1559_025:0444a09": "伎倆盡處。百不會。如平地上有氣死人相似。如熱相",
    "X79n1559_025:0444a10": "現前。却須向前體究。忽然有箇省處。此即真實也。若",
    "X79n1559_025:0444a11": "一念退。即要悟無因矣。又曰。學道之人。多是不解用",
    "X79n1559_025:0444a12": "心。一向背馳。不能返照。如人觀射。不應觀垛。須看箭",
    "X79n1559_025:0444a13": "發處始得。今時人被語脉裏轉却。良為此也。又曰。禪",
    "X79n1559_025:0444a14": "家語言不尚浮華。唯要朴實。直須似三家村裏納稅",
    "X79n1559_025:0444a15": "漢及嬰兒相似。始得相應。他又豈有許多般來。此道",
    "X79n1559_025:0444a16": "正要還淳返朴。不用聦明。不拘文字。今時人往往嗤",
    "X79n1559_025:0444a17": "笑禪家語言鄙野。所謂不笑不足以為道。又云。古者",
    "X79n1559_025:0444a18": "道。自己眼若不開。鑽人釋迦老子肚裏去。屙下來。只",
    "X79n1559_025:0444a19": "是箇解行底屎橛。有般漢雖在宗師會下。全不肯做",
    "X79n1559_025:0444a20": "工夫。久後到別處。便云。我從某人法席下來。及乎問",
    "X79n1559_025:0444a21": "著。黑漫漫地。更有般底。見他從尊宿處參學底人到",
    "X79n1559_025:0444a22": "別處納敗闕。便并其師輕薄。云。不會為人。彼師佛法",
    "X79n1559_025:0444a23": "元來只如此。不道當人自打不徹。昔日洛浦久為臨",
    "X79n1559_025:0444a24": "濟侍者。一日。辭去游方。濟云。我有一頭赤梢鯉魚。搖",
    "X79n1559_025:0444b01": "頭擺腦直往南方去也。及到夾山。拜起。正身而立。山",
    "X79n1559_025:0444b02": "曰。雞棲鳳巢。非其同類。出去。云。自遠趨風。乞師一接。",
    "X79n1559_025:0444b03": "曰。目前無闍梨。此間無老僧。浦便喝。山曰。住。住。闍梨",
    "X79n1559_025:0444b04": "不得草草匆匆。雲月是同。溪山各異。截斷天下人舌",
    "X79n1559_025:0444b05": "頭則不無。爭教無舌人解語。浦茫然。山便打。遂留夾",
    "X79n1559_025:0444b06": "山。臨濟聞。云。可惜一頭赤梢鯉魚向韲甕裏浸殺。臨",
    "X79n1559_025:0444b07": "濟可是不解為人。彼師佛法只如此也。不見道。一兩",
    "X79n1559_025:0444b08": "所滋。根苗有異。切不可容易望風擬議他尊宿。大有",
    "X79n1559_025:0444b09": "因果在。又曰。古人雖則徧參知識。承嗣燒香。只為最",
    "X79n1559_025:0444b10": "初發明之師。非是別底。不如此人揀人承嗣。蓋不忘",
    "X79n1559_025:0444b11": "本也。今時見人曾參某人。却不承嗣。却承嗣某人。便",
    "X79n1559_025:0444b12": "謂前人不如彼人。生輕重心。又有般底。或受他摩捋。",
    "X79n1559_025:0444b13": "或希他勢望。便忘本逐勢。既負慚怍。欲釋人非。返生",
    "X79n1559_025:0444b14": "毀謗。如斯之輩。閻羅王未放你在。古人接得弟子。却",
    "X79n1559_025:0444b15": "指令承嗣他人。則睦州與雲門。大愚與臨濟是也。不",
    "X79n1559_025:0444b16": "似今時。勾爬人家男女。硬斷送與三間屋子。令承嗣",
    "X79n1559_025:0444b17": "他。若總如此。佛法豈得殊勝。敗壞宗門。有現世報者。",
    "X79n1559_025:0444b18": "自不省耳(云云)。",
    "X79n1559_025:0444b19": "泐潭湛堂準禪師示眾。僧問。金剛經中道。一切賢聖",
    "X79n1559_025:0444b20": "皆以無為法而有差別。未審如何是無為法。曰。水底",
    "X79n1559_025:0444b21": "泥牛吼。火中木馬嘶。云。為甚麼却有差別。曰。春力無",
    "X79n1559_025:0444b22": "高下。華枝自短長。云。這箇是教意。如何是祖師西來",
    "X79n1559_025:0444b23": "意。曰。煙村三月裏。別是一家春。云。恁麼則祖意教意",
    "X79n1559_025:0444b24": "了不相干。曰。有不是無。云。若然者。施主霑恩去也。曰。",
    "X79n1559_025:0444c01": "但知隨例飡[飢-几+追]子。僧禮拜。師乃曰。井底烏龜頭帶雪。",
    "X79n1559_025:0444c02": "七六五四三二一。神通隱顯百千門。一一皆從此經",
    "X79n1559_025:0444c03": "出。遂以拂子擊禪床一下。曰。豈不是從此經出。又喝",
    "X79n1559_025:0444c04": "一喝。曰。豈不是從此經出。是以過現未來一切諸佛。",
    "X79n1559_025:0444c05": "三千二大人相．八十種隨形好．十力．四無所畏．十八",
    "X79n1559_025:0444c06": "不共法。若不從此經出。即不能成就。地前地後。一切",
    "X79n1559_025:0444c07": "菩薩歷三祇。涉五位。斷二障。明一心。自利利他。修行",
    "X79n1559_025:0444c08": "進趣。若不依此經。即不能成就。一切緣覺．一切聲聞。",
    "X79n1559_025:0444c09": "觀十二緣空。悟四諦真理。得八解脫。證六神通。若不",
    "X79n1559_025:0444c10": "依此經。即不能成就。乃至西天此土諸代祖師．古往",
    "X79n1559_025:0444c11": "今來一切知識種種建立。種種施為。至如禾山打鼓．",
    "X79n1559_025:0444c12": "雪峰輥毬．臨濟三玄．洞山五位．巴陵銀椀裏盛雪．雲",
    "X79n1559_025:0444c13": "門北斗裏藏身。隱顯縱橫。千差萬別。若不依此經。即",
    "X79n1559_025:0444c14": "不能成就。是故金剛經中說。一切諸佛阿耨菩提之",
    "X79n1559_025:0444c15": "法皆從此經出。但是世出世間一切諸法。未有不從",
    "X79n1559_025:0444c16": "此經出者。佛之與法。且拈放一邊。且那箇是此經。莫",
    "X79n1559_025:0444c17": "是以兩手舒空作展經勢麼。莫是叉手當胷。進身三",
    "X79n1559_025:0444c18": "步麼。又莫道最初是如是我聞。末後是信受奉行麼。",
    "X79n1559_025:0444c19": "又莫是但莫著他文字語言麼。又莫是但向料掉沒",
    "X79n1559_025:0444c20": "交涉處道一句便得麼。若作如是見解。大似隔靴爬",
    "X79n1559_025:0444c21": "癢。若不作如是見解。畢竟作麼生。遂以拂子擊禪床",
    "X79n1559_025:0444c22": "一下。云。須是恁麼明得。苟能如是明得。於曉夕日用",
    "X79n1559_025:0444c23": "之間。未有一處而不聞法。是以金剛經中道。在在處",
    "X79n1559_025:0444c24": "處。即為有佛。一切法皆是佛法。恁麼見得。一任三門",
    "X79n1559_025:0445a01": "頭舍掌。佛殿裏燒香。寮舍裏橫拈倒把。左卷右舒。擲",
    "X79n1559_025:0445a02": "去拋來。朝讀暮誦。這一卷經。若是展去也。竪窮三際。",
    "X79n1559_025:0445a03": "橫變十方。周沙界之羣生。遍剎塵之品類。包羅萬有。",
    "X79n1559_025:0445a04": "統括二儀。無一法而不明。無一法而不顯。可謂是法",
    "X79n1559_025:0445a05": "門重疊。如雲起於長空。行解分披。似華鋪於錦上。言",
    "X79n1559_025:0445a06": "言見諦。情忘於二十七疑。句句朝宗。妙契於三十二",
    "X79n1559_025:0445a07": "分。有而不有。空而不空。明法界則一體同觀。說去來",
    "X79n1559_025:0445a08": "則威儀寂靜。窮微盡妙。豈不極於斯矣。其卷去也。更",
    "X79n1559_025:0445a09": "討甚麼一點墨。經頭邊只有一箇以字不成。八字不",
    "X79n1559_025:0445a10": "是。不知是箇甚麼字。設使須菩提解空第一。到這裏",
    "X79n1559_025:0445a11": "也只得目瞪口呿。憶得昔日有一僧問睦州云。經頭",
    "X79n1559_025:0445a12": "以字不成。八字不是。未審是箇甚麼字。睦州乃彈指",
    "X79n1559_025:0445a13": "一下。云。會麼。僧云。不會。州云。上來表讚。無限聖因。蝦",
    "X79n1559_025:0445a14": "蟆[跳-兆+孛]跳上梵天。蚯蚓驀過東海。大眾。且道睦州當時",
    "X79n1559_025:0445a15": "為這僧說這箇字。不說這箇字。若道說。因甚麼睦州",
    "X79n1559_025:0445a16": "却問這僧云。會麼。若也明得。不唯使施主罪滅福生。",
    "X79n1559_025:0445a17": "亦乃自家平生慶快。其或未明。三德六味。施佛及僧。",
    "X79n1559_025:0445a18": "復喝一喝。曰。珍重。",
    "X79n1559_025:0445a19": "太平佛鑒懃禪師示眾。眾集。師曰。還委悉麼。若也委",
    "X79n1559_025:0445a20": "悉。功不浪施。如或未然。彼此鈍置。欲知此事。覿面相",
    "X79n1559_025:0445a21": "呈。未語已前。早是蹉過。如金翅鳥王入阿盧大海。擊",
    "X79n1559_025:0445a22": "開雪浪。直取龍吞。眼睛定動之間。早已喪身失命。況",
    "X79n1559_025:0445a23": "乃低頭卜度。識路追尋。何啻白雲萬里。靈鋒寶劒。常",
    "X79n1559_025:0445a24": "露現前。亦能殺人。亦能活人。沙門眼目。函蓋世界。把",
    "X79n1559_025:0445b01": "定乾坤。永無絲毫許滲漏。所以此事一塵纔起。大地",
    "X79n1559_025:0445b02": "全收。在天地而不在天地。所以為蓋為載。其實未甞",
    "X79n1559_025:0445b03": "蓋載。在日月而不在日月。所以能為照為照。其實未",
    "X79n1559_025:0445b04": "甞照臨。在海嶽而不在海嶽。所以能為高為深。其實",
    "X79n1559_025:0445b05": "未甞高深。在陰陽而不在陰陽。所以能生能殺。其實",
    "X79n1559_025:0445b06": "未甞生殺。在雨露而不在雨露。所以能為濕為潤。其",
    "X79n1559_025:0445b07": "實未甞濕潤。在雷霆而不在雷霆。所以能鼓動庶物。",
    "X79n1559_025:0445b08": "其實未甞鼓動。在衲僧而不在衲僧。且道能箇甚麼。",
    "X79n1559_025:0445b09": "切忌道著。室中兄弟。累累求說。久坐看話。無所趣向。",
    "X79n1559_025:0445b10": "欲得半月十日普請入室。一次舉覺古今因緣。提掇",
    "X79n1559_025:0445b11": "殽訛。貴得有所滋益。既然相諾。豈謂起動在上尊宿。",
    "X79n1559_025:0445b12": "兄弟曲賜見臨。言詞鄙俚。無可釆聽。殊深愧悚。然此",
    "X79n1559_025:0445b13": "間為入室兄弟說話。言語似乎太殺近前。幸望諸宿",
    "X79n1559_025:0445b14": "德亮察。不以見疑。即為幸甚。每見學道兄弟。有者不",
    "X79n1559_025:0445b15": "求省悟。唯務言說。要會他古人因緣。豈非大錯。他古",
    "X79n1559_025:0445b16": "人只是一期對病施方。隨機發藥。遂有如許多葛藤",
    "X79n1559_025:0445b17": "路門。如標月指頭。敲門瓦子。意只是假扣開門。因標",
    "X79n1559_025:0445b18": "見月。儻得門開月現。瓦子指頭何用之有。所以諸佛",
    "X79n1559_025:0445b19": "出世。隨宜說法。廣設多門。如握空拳。以止悲啼之子。",
    "X79n1559_025:0445b20": "學道兄弟若無省悟。設使智如流水。辯若懸河。倒念",
    "X79n1559_025:0445b21": "得一大藏教。於這事上轉沒交涉。參須實參。悟須實",
    "X79n1559_025:0445b22": "悟。研窮教徹底去。不是今日下得一轉語。明日過得",
    "X79n1559_025:0445b23": "一則因緣。古今因緣。數若河沙。有甚休歇。畢竟不明",
    "X79n1559_025:0445b24": "心地。如何了達生死。只如達磨初來時。未有許多因",
    "X79n1559_025:0445c01": "緣。為甚有人悟道。不可道他是聖人。我是凡夫。這箇",
    "X79n1559_025:0445c02": "事上。不論凡聖優劣。是以古今因緣。大似世間地符",
    "X79n1559_025:0445c03": "關契相似。山河大地。廣闊無邊。於中置得少許田園",
    "X79n1559_025:0445c04": "物產。便以立箇關契。分箇界分。投官押印。深藏篋笥。",
    "X79n1559_025:0445c05": "以為己有。忽若一朝踏著。皆屬自己。從前地符關契",
    "X79n1559_025:0445c06": "何用。佛法大海。廓周沙界。不屬方隅。參學之人見不",
    "X79n1559_025:0445c07": "透脫。於情識上自分界分。齩得一言半句。以為奇特。",
    "X79n1559_025:0445c08": "於宗師邊相求印證。宗師家事不獲已。以冬瓜印子",
    "X79n1559_025:0445c09": "印定。自此一人傳一人以為究竟。忽若一朝金剛眼",
    "X79n1559_025:0445c10": "開。照破四天下。說甚麼聲色道眼。識情唯心。說甚麼",
    "X79n1559_025:0445c11": "權實平常。差別異智。都盧是箇甚麼。明眼漢。沒窠臼。",
    "X79n1559_025:0445c12": "突然地蕩蕩無依。七縱八橫。一切臨時把來便用。我",
    "X79n1559_025:0445c13": "為法王。於法自在。誰肯倚他門戶。傍他墻壁。奉勸兄",
    "X79n1559_025:0445c14": "弟。但明心地。莫愁不會因緣。古今因緣也不道。一時",
    "X79n1559_025:0445c15": "不看。但將一則去。看得透。千則萬則皆同。若道會得",
    "X79n1559_025:0445c16": "這一則。未會那一則。決定未是。試與你舉尋常大家",
    "X79n1559_025:0445c17": "知底因緣和會將來看。是同是別。只如釋迦世尊。王",
    "X79n1559_025:0445c18": "宮降誕。纔出母胎。叫一聲。見人不會。遂一手指天。一",
    "X79n1559_025:0445c19": "手指地。云。天上天下。唯我獨尊。且道明箇甚麼邊事。",
    "X79n1559_025:0445c20": "後於涅槃會上拈一枝華。以青蓮目顧眎迦葉。迦葉",
    "X79n1559_025:0445c21": "微笑。世尊遂云。吾有正法眼藏。涅槃妙心。分付摩訶",
    "X79n1559_025:0445c22": "迦葉。又是甚麼道理。莫是與前來不同麼。武帝問達",
    "X79n1559_025:0445c23": "磨。如何是聖諦第一義。磨云。廓然無聖。帝云。對朕者",
    "X79n1559_025:0445c24": "誰。磨云。不識。又是箇甚麼道理。二祖禮拜。依位而立。",
    "X79n1559_025:0446a01": "磨云。汝得吾髓。喚作兩般。得麼。六祖一日云。汝等諸",
    "X79n1559_025:0446a02": "人速理舟檝。吾欲歸新州。僧云。和尚去了幾時回。祖",
    "X79n1559_025:0446a03": "云。葉落歸根。來時無口。不可也是別有道理麼。只如",
    "X79n1559_025:0446a04": "馬大師一喝。百丈三日耳聾。還別著得箇道理得麼。",
    "X79n1559_025:0446a05": "其他德山棒．臨濟喝．雪峰輥毬．俱[月*氏]竪指．道吾作舞．",
    "X79n1559_025:0446a06": "祕魔擎叉．丹霞燒木佛．趙州勘婆子。種種多端較量。",
    "X79n1559_025:0446a07": "將來與釋迦老子一手指天。一手指地。如合符契。毫",
    "X79n1559_025:0446a08": "髮無差。有般底見人恁麼說話。便道但明取道眼因",
    "X79n1559_025:0446a09": "緣。其他微細儱侗。會却便休。殊不知自是你儱侗。只",
    "X79n1559_025:0446a10": "箇道眼因緣名字。千錯萬錯了也。有底道。若恁麼。只",
    "X79n1559_025:0446a11": "如洞山五位君臣．三種滲漏．臨濟四料簡．近代浮山",
    "X79n1559_025:0446a12": "九帶．薦福兩種。自己不可也只是一同。古人因甚有",
    "X79n1559_025:0446a13": "許多類聚編排。殊不知正是一同。只為一同。所以古",
    "X79n1559_025:0446a14": "人類聚編排。若是開悟之士。觀來毫髮無異。情解之",
    "X79n1559_025:0446a15": "流。萬別千差。是以古人云。鎔瓶盤釵釧為一金。攪酥",
    "X79n1559_025:0446a16": "酪醍醐為一昧。若是微底漢。也不必如此。瓶盤釵釧",
    "X79n1559_025:0446a17": "本是一金。酥酪醍醐元是一味。何須鎔攪。又見一般",
    "X79n1559_025:0446a18": "兄弟。認得箇昭昭靈靈。動轉施為。便道會了也。到處",
    "X79n1559_025:0446a19": "要人印證。揚眉眴目。合掌擎拳。一棒一喝。皆是我心",
    "X79n1559_025:0446a20": "全體。恁麼來開口便是。且道還當也不當。可謂百千",
    "X79n1559_025:0446a21": "大海棄之。唯認一浮漚體。目為全潮。此事無限量。不",
    "X79n1559_025:0446a22": "可思議之事。豈可將有作思惟。限量情識。擬議測度",
    "X79n1559_025:0446a23": "得及。豈不見教中道。如取螢火燒須彌山。縱經塵劫。",
    "X79n1559_025:0446a24": "終不能著。又道。有作思惟。從有心起。皆是六塵妄想",
    "X79n1559_025:0446b01": "緣氣。非實心體。又道。虗妄浮心。多諸巧見。不能成就",
    "X79n1559_025:0446b02": "圓覺方便。正是此矣。然則真妄同源。妄因真立。其奈",
    "X79n1559_025:0446b03": "少有窮徹根源。多是緣枝逐葉。返成弄影底漢。果若",
    "X79n1559_025:0446b04": "窮徹法源。動靜去來皆如來藏。如或未然。只是認賊",
    "X79n1559_025:0446b05": "為子。其家財寶終不成就。返被情塵業識蔽塞。靈源",
    "X79n1559_025:0446b06": "妙智光明不能發露。大用不得現前。大丈夫自有彌",
    "X79n1559_025:0446b07": "天意氣。匝地威風。威音不遙。彌勒不後。忽若道眼頓",
    "X79n1559_025:0446b08": "開。坐斷毗盧頂[寧*頁]。不見有祖佛出世。天下老和尚瞻",
    "X79n1559_025:0446b09": "仰有分。恁麼說話。對諸作者面前。大似炫耀見知。塵",
    "X79n1559_025:0446b10": "瀆清聆。然通心之士。言外見意。情妄之流。未免輕笑。",
    "X79n1559_025:0446b11": "記得天柱開山崇慧禪師云。祖師西來似賣卜漢。見",
    "X79n1559_025:0446b12": "你不會。為你鑽破卦文。吉凶纔生。在你分上一時自",
    "X79n1559_025:0446b13": "看。時有僧問。如何是賣卜底人。曰。出門便不中也。若",
    "X79n1559_025:0446b14": "是山僧即不然。祖意西來似鵶鳴相。以吉凶將兆。報",
    "X79n1559_025:0446b15": "人先知。世人不會。却謂鵶鳴喚作妖。送凶於人。返遭",
    "X79n1559_025:0446b16": "斥逐。鵶儻不鳴。吉凶自定。雖本用好心。不得奸報。忽",
    "X79n1559_025:0446b17": "有箇出來道。適來說今古因緣。無許多般事。如今却",
    "X79n1559_025:0446b18": "作恁麼說話。豈非語自相違。但向伊道。這裏別有好",
    "X79n1559_025:0446b19": "處。待你作老鵶。我却向你說。久立。",
    "X79n1559_025:0446b20": "天寧佛果圓悟勤禪師心要。示隆知藏曰。有祖以來。",
    "X79n1559_025:0446b21": "唯務單傳直指。不喜帶水拖泥。打露布。列窠窟鈍置",
    "X79n1559_025:0446b22": "人。蓋釋迦老子三百餘會。對機設教。立世垂範。大段",
    "X79n1559_025:0446b23": "周遮。是故最後徑捷省要。接最上機。雖自迦葉。二十",
    "X79n1559_025:0446b24": "八世少示機關。多顯理智。至於付授之際。靡不直面",
    "X79n1559_025:0446c01": "提持。如倒剎竿．盌水投針．示圓光相．執赤幡．把明鑒。",
    "X79n1559_025:0446c02": "說如鐵橛子傳法偈。達磨破六宗。與外道立義。天下",
    "X79n1559_025:0446c03": "太平。飜轉我天你狗。皆神機迅捷。非擬議思惟所測。",
    "X79n1559_025:0446c04": "暨到梁游魏。尤復顯言。教外別行。單傳心印。六代傳",
    "X79n1559_025:0446c05": "衣。所指顯著。逮曹溪大鑑。詳示說通宗通。歷涉既久。",
    "X79n1559_025:0446c06": "具正眼大解脫宗師。變革通途。俾不滯名相。不墮理",
    "X79n1559_025:0446c07": "性言說。放出活卓卓地。脫灑自由。妙機遂見。行棒行",
    "X79n1559_025:0446c08": "喝。以言遣言。以機奪機。以毒攻毒。以用破用。所以流",
    "X79n1559_025:0446c09": "傳七百來年。支分派別。各擅家風。浩浩轟轟。莫知紀",
    "X79n1559_025:0446c10": "極。然鞠其歸著。無出直指人心。心地既明。無絲毫隔",
    "X79n1559_025:0446c11": "礙。脫去勝負。彼我是非。知見解會。透到大休大歇安",
    "X79n1559_025:0446c12": "穩之場。豈有二致。所謂百川異流。同歸于海。要須是",
    "X79n1559_025:0446c13": "箇向上根器。具高識遠見。有紹隆佛祖志氣。然後能",
    "X79n1559_025:0446c14": "深入閫奧。徹底信得及。直下把得住。始可印證。堪為",
    "X79n1559_025:0446c15": "種艸。捨此切宜寶祕慎詞。勿作容易放行也。五祖老",
    "X79n1559_025:0446c16": "師平生孤峻。少許可。乾嚗嚗地壁立。只靠此一著。常",
    "X79n1559_025:0446c17": "自云。如倚一座須彌山。豈可落虗弄滑頭瞞人。把箇",
    "X79n1559_025:0446c18": "沒滋味鐵酸[飢-几+兼]劈頌拈似學者。令齩嚼。須待渠桶底",
    "X79n1559_025:0446c19": "子脫。喪却如許惡知惡見。胷次不挂絲毫。透得淨盡。",
    "X79n1559_025:0446c20": "始可下手鍛鍊。方禁得拳趯。然後示以金剛王寶劒。",
    "X79n1559_025:0446c21": "度其果能踐履負荷。淨然無一事。山是山。水是水。更",
    "X79n1559_025:0446c22": "應轉向那邊千聖籠羅不住處。便契乃祖以來所證",
    "X79n1559_025:0446c23": "傳持正法眼藏。及至應用為物。仍當驅耕夫牛。奪飢",
    "X79n1559_025:0446c24": "人食。證驗得十成無滲漏。即是本家道流也。摩竭陀",
    "X79n1559_025:0447a01": "國。親行此令。少林面壁。全提正宗。而時流錯認。遂尚",
    "X79n1559_025:0447a02": "泯默。以為無縫罅。無摸索。壁立萬仞。殊不知本分事。",
    "X79n1559_025:0447a03": "恣情識摶量。便為高見。此大病也。從上來事。本不如",
    "X79n1559_025:0447a04": "是。巖頭云。只露目前些子箇如擊石火。閃電光。若措",
    "X79n1559_025:0447a05": "不得。不用疑著。此是向上人行履處。除非知有。莫能",
    "X79n1559_025:0447a06": "知之。趙州喫茶去．祕魔擎叉．雪峰輥毬．禾山打鼓．俱",
    "X79n1559_025:0447a07": "胝一指．歸宗拽石．玄沙未徹．德山棒．臨濟喝。並是透",
    "X79n1559_025:0447a08": "底。直截剪斷葛藤。大機大用。千差萬別。會歸一源。可",
    "X79n1559_025:0447a09": "以與人解黏去縛。若隨語作解。即須與本分艸料。譬",
    "X79n1559_025:0447a10": "如十斛驢乳。只以一滴師子乳。悉皆迸散。要脚下傳",
    "X79n1559_025:0447a11": "持。相繼綿遠。直須不徇人情。勿使容易。乃端的也。末",
    "X79n1559_025:0447a12": "後一句。始到牢關。誠哉是言。透脫死生。提待正印。全",
    "X79n1559_025:0447a13": "是此箇時節。唯踏著上頭關棙子底。便諳悉也。隆公",
    "X79n1559_025:0447a14": "知藏。湖湘投機。往還北山十餘年。真探賾精通本色",
    "X79n1559_025:0447a15": "衲子。遂舉分席訓徒。已三載。予被　睿旨。移都下天",
    "X79n1559_025:0447a16": "寧。欲得法語。以表道契。因為出此數段。宣和六年十",
    "X79n1559_025:0447a17": "二月中澣。佛果老僧書。",
    "X79n1559_025:0447a18": "龍門佛眼遠禪師示眾曰。如今直下信道是也。已名",
    "X79n1559_025:0447a19": "不唧[口*留]者。況更不能直下信得。又堪作甚麼。直下信",
    "X79n1559_025:0447a20": "道是何名不唧[口*留]者。從前許多時甚麼處去來。須知",
    "X79n1559_025:0447a21": "已失一橛了也。便見從前不了底。却成分外之見。我",
    "X79n1559_025:0447a22": "觀從上古人。有從迷得悟者。所有流布。皆是從迷得",
    "X79n1559_025:0447a23": "悟法門。有悟了知迷者。所以流布。皆是悟了知迷法",
    "X79n1559_025:0447a24": "門。有無迷無悟者。所以流布。皆是無迷無悟法門。其",
    "X79n1559_025:0447b01": "次來迷外得悟者亦甚多。固不足道。況不知悟。亦不",
    "X79n1559_025:0447b02": "了迷。此正是凡夫也。從上南泉歸宗諸人。方喚作無",
    "X79n1559_025:0447b03": "迷無悟之見。如今學者也趂口說無迷無悟。又何曾",
    "X79n1559_025:0447b04": "到來。不得容易出言。蓋為你有疑在。我今問你一件",
    "X79n1559_025:0447b05": "事。初入母胎時。將得甚麼物來。你來時並無一物。只",
    "X79n1559_025:0447b06": "有箇心識。又無形無貌。及至死時。棄此五蘊擔子。亦",
    "X79n1559_025:0447b07": "無一物。只有箇心識。如今行脚入眾中者箇是主宰",
    "X79n1559_025:0447b08": "也。如今問你。受父母氣分精血。執受名為我身。始於",
    "X79n1559_025:0447b09": "出胎。漸漸長成此身。皆屬我也。且道屬你。不屬你。若",
    "X79n1559_025:0447b10": "道屬你。初入胎時並不將一物來。此箇父母精血幾",
    "X79n1559_025:0447b11": "時屬你。又只合長在百年。依舊拋却死屍。又何曾屬",
    "X79n1559_025:0447b12": "你。若言不屬。見今一步也少不得。罵時解嗔。痛時能",
    "X79n1559_025:0447b13": "忍。作麼生不屬你。得試定省看。道是有是無。管取分",
    "X79n1559_025:0447b14": "疎不下。蓋為疑根不斷。道有來。初生時漸長至三歲",
    "X79n1559_025:0447b15": "五歲。乃至二十時。決定不移。到四十五十。而此身念",
    "X79n1559_025:0447b16": "念遷謝。念念無常。決定喚作有不得。道無來。種種運",
    "X79n1559_025:0447b17": "為皆解作得。道無且不得。昔有一人。因行失路。宿一",
    "X79n1559_025:0447b18": "空屋中。夜有一鬼。負一死屍至。續有一鬼來云。是我",
    "X79n1559_025:0447b19": "屍。前鬼云。我在彼處將來。後鬼強力奪之。前鬼云。此",
    "X79n1559_025:0447b20": "中有客子可證。二鬼近前云。此屍是誰將來。客子思",
    "X79n1559_025:0447b21": "惟道。二鬼皆惡。必有一損我。我聞臨死不妄語者。必",
    "X79n1559_025:0447b22": "生天上。遂指前鬼曰。是這鬼將來。後鬼大怒。㧞去客",
    "X79n1559_025:0447b23": "子四肢。前鬼愧謝曰。你為我一言之證。令你肢體不",
    "X79n1559_025:0447b24": "全。遂將死屍一一補却。頭首心腹又被後鬼所取。前",
    "X79n1559_025:0447c01": "鬼復一一以屍補之。二鬼遂於地爭食其肉淨盡而",
    "X79n1559_025:0447c02": "去。於是客子眼前見父母身體已為二鬼所食。却觀",
    "X79n1559_025:0447c03": "所易之身復是何物。是我耶。非我耶。有耶。無耶。於是",
    "X79n1559_025:0447c04": "心大狂亂。奔走至一精舍。見一比丘。具述前事。比丘",
    "X79n1559_025:0447c05": "曰。此人易可化度。已知此身非有也。乃為略說法要。",
    "X79n1559_025:0447c06": "遂得道果。汝等諸人。只說參禪舉因緣。便喚作佛法。",
    "X79n1559_025:0447c07": "此是禪髓。何不恁麼疑來參取。會得麼。你身不是無。",
    "X79n1559_025:0447c08": "有是心有。身則未甞有。無是心無。身則未甞無。你會",
    "X79n1559_025:0447c09": "得麼。更說箇心亦不有亦不無。畢竟不是你本有今",
    "X79n1559_025:0447c10": "無。本無今有。斷常見解。久立。",
    "X79n1559_025:0447c11": "泐潭闡提照禪師示眾曰。諸公好熱。熱一上了。又寒",
    "X79n1559_025:0447c12": "一上。寒寒熱熱。煎迫人太煞。你若己事已明時。寒也",
    "X79n1559_025:0447c13": "從他寒。熱也從他熱。若是己事未明時。寒時寒殺人。",
    "X79n1559_025:0447c14": "熱時熱殺人。且道不寒不熱時。人在甚麼處。佛在甚",
    "X79n1559_025:0447c15": "麼處。無佛亦無眾生。佛只是覺義。謂之自覺覺他。覺",
    "X79n1559_025:0447c16": "行圓滿。要得會麼。只如你被虱齩。便是自覺。知齩他",
    "X79n1559_025:0447c17": "人亦復如是。便名覺他。又知我與眾生本來平等。是",
    "X79n1559_025:0447c18": "名覺行圓滿。那裏更有佛來。你輩而今參禪。只是學",
    "X79n1559_025:0447c19": "佛。學佛是心外法。故名外道。是名邪見。豈不見釋迦",
    "X79n1559_025:0447c20": "如來云。我於過去世見然燈佛。實無一法可得。又觀",
    "X79n1559_025:0447c21": "音菩薩云。我於過去世見古觀音。豈更別有佛來。你",
    "X79n1559_025:0447c22": "輩而今不要別見。你但張上座見古張上座。李上座",
    "X79n1559_025:0447c23": "見古李上座。便沒人奈得你何。十二時中不得自由。",
    "X79n1559_025:0447c24": "只為愛學佛去。便被這死屍四大五蘊礙殺你。所以",
    "X79n1559_025:0448a01": "寶峰切切教你。如大死底人去。便不費多心力。若能",
    "X79n1559_025:0448a02": "如大死人。便不見有四大。乃至七大性自滅。七大者。",
    "X79n1559_025:0448a03": "地．水．火．風．空．識．覺是也。空大者。是你禪和子坐到一",
    "X79n1559_025:0448a04": "念不生。前後際斷。物我俱忘。唯見空無所有。被空性",
    "X79n1559_025:0448a05": "一包。却便不見有四。而空無自性。因性立空。又坐之",
    "X79n1559_025:0448a06": "已久。不見有空大。只有箇曉事底人。便喚作識大。今",
    "X79n1559_025:0448a07": "時人做工夫到這裏。便喚作本來面目。便依法身。此",
    "X79n1559_025:0448a08": "正是認賊為子。若遇寶峰教你一時放下。若能一時",
    "X79n1559_025:0448a09": "放下。便待從生至老。也只做得箇老爛禪和。亦是依",
    "X79n1559_025:0448a10": "教理行果修行。且不是教外別傳。所謂教理行果者。",
    "X79n1559_025:0448a11": "從上諸聖說底名言謂之教。依名言趣向謂之理。依",
    "X79n1559_025:0448a12": "名言所行謂之行。依名言所證謂之果。然未免生受。",
    "X79n1559_025:0448a13": "但依寶峰如大死人時。更不見有唾涕膿血濕潤之",
    "X79n1559_025:0448a14": "體。便無水大。又不見有溫煖并動轉施為。便無火大",
    "X79n1559_025:0448a15": "風大。更不見有前後際斷。物我俱忘。便無空大。更不",
    "X79n1559_025:0448a16": "見有曉事底人。便無識大。更不見有自覺覺他。覺行",
    "X79n1559_025:0448a17": "圓滿。便無覺大。七大既空。三十二相八十種紫磨金",
    "X79n1559_025:0448a18": "色那理得來。所以道。本覺妙明。性覺明妙。亦喚作法",
    "X79n1559_025:0448a19": "身無相猶如虗空。你若知法身。便屬報身。便有著衣",
    "X79n1559_025:0448a20": "喫飯般屎送尿。便屬化身。不見永嘉大師道。三身四",
    "X79n1559_025:0448a21": "智體中玄。八解六通心地印。又云。了了見。無一物。亦",
    "X79n1559_025:0448a22": "無人。亦無佛。大千沙界海中漚。一切聖賢如電拂。若",
    "X79n1559_025:0448a23": "是寶峰。即向你道。了了見。如大死人。亦無喜。亦無嗔。",
    "X79n1559_025:0448a24": "直是全身行異類。處處相逢處處真。久立。",
    "X79n1559_025:0448b01": "開善密庵謙禪師解夏示眾曰。先聖立箇結夏。謂之",
    "X79n1559_025:0448b02": "護生。禁足三月安居。晚學初機。修行辨道。潔淨三業。",
    "X79n1559_025:0448b03": "四威儀中。無令過失。敢問大眾。且作麼生修。作麼生",
    "X79n1559_025:0448b04": "行。若道有法可修可行。便成欺誑。若道無一法可修",
    "X79n1559_025:0448b05": "可行。又如何得安穩去。不見昔有僧問一老宿。如何",
    "X79n1559_025:0448b06": "是修行。宿曰。見性是修行。往往叢林中見這般說話。",
    "X79n1559_025:0448b07": "便以為尋常。殊不知他古人實證實悟。到竟究處。只",
    "X79n1559_025:0448b08": "據本分答他。無許多華巧。也不行棒。亦不下喝。又不",
    "X79n1559_025:0448b09": "道蝦蟆[跳-兆+孛]跳上梵天。蚯蚓驀過東海。總不如此。只平",
    "X79n1559_025:0448b10": "白向他道。見性是修行。也不妨真實。且作麼生是你",
    "X79n1559_025:0448b11": "諸人性。又作麼生見這些子事。直是好笑。未見時千",
    "X79n1559_025:0448b12": "難萬難。及乎見了。無易得恁地易。因思舊日有箇同",
    "X79n1559_025:0448b13": "參兄弟。久在老和尚身畔參禪。崖到那伎倆盡處。只",
    "X79n1559_025:0448b14": "是不能得透。每日入室問他時。只答道不會。有箇後",
    "X79n1559_025:0448b15": "生笑他。參禪許多年。只道得箇不會。同參聞得。甚叵",
    "X79n1559_025:0448b16": "耐他道。小鬼頭。你未出世時。我已三度去霍山廟裏",
    "X79n1559_025:0448b17": "退牙了也。好教你知。後來參得禪了。到庵中相聚。一",
    "X79n1559_025:0448b18": "日。因舉勇和尚頌古。山僧舉頌五通仙人話云。無量",
    "X79n1559_025:0448b19": "劫來曾未遇。如何不動到其中。莫言佛法無多子。最",
    "X79n1559_025:0448b20": "若瞿曇那一通。山僧愛他道。如何不動到其中。既不",
    "X79n1559_025:0448b21": "動。如何到。吽。吽。這裏便是交加處。間不容髮。難也只",
    "X79n1559_025:0448b22": "在這裏。易也只在這裏。須是箇沒量漢始得。同參却",
    "X79n1559_025:0448b23": "問。因甚麼道最苦瞿曇那一通。山僧却向他道。你未",
    "X79n1559_025:0448b24": "出世時。我已向霍山廟裏三度退牙了也。相對不覺",
    "X79n1559_025:0448c01": "呵呵大笑。自然打著南邊動北邊。如此方喚作見性。",
    "X79n1559_025:0448c02": "三世諸佛見你迷却此性。枉被輪迴。所以興慈運悲。",
    "X79n1559_025:0448c03": "廣說三乘十二分教。如將蜜果換苦葫蘆。淘汝諸人",
    "X79n1559_025:0448c04": "業根。本無實事。為你有箇眾生見。便將箇佛來淘你。",
    "X79n1559_025:0448c05": "為你有箇無明見。便將箇菩提來淘你。為你有箇生",
    "X79n1559_025:0448c06": "死見。便將箇涅槃來淘你。你若無許多見。則佛亦不",
    "X79n1559_025:0448c07": "用出世。亦不用說法。亦不用說見性。亦不用說修行。",
    "X79n1559_025:0448c08": "蓋此性上本無佛。亦無眾生。本無菩提。亦無煩惱。本",
    "X79n1559_025:0448c09": "無涅槃。亦無生死。所以古人道。無三界可出。無菩提",
    "X79n1559_025:0448c10": "可求。無佛祖可成。無眾生可度。淨躶躶。亦灑灑。沒可",
    "X79n1559_025:0448c11": "把。雖無可把。却能現佛．現眾生．現菩提．現煩惱．現涅",
    "X79n1559_025:0448c12": "槃．現生死。你莫看他現底。未現時是箇甚麼。所以臨",
    "X79n1559_025:0448c13": "濟和尚云。學道人須要得真正見解。若得真正見解。",
    "X79n1559_025:0448c14": "生死不滯。去住自由。不用求他殊勝。殊勝自至。如此",
    "X79n1559_025:0448c15": "方喚作修行。不是別法教你修行。若別有法。盡屬三",
    "X79n1559_025:0448c16": "乘因果次第。非本來佛。古人謂之情存聖量。解在果",
    "X79n1559_025:0448c17": "因。未能逾越聖情。過諸影迹。若能一念緣起無生。超",
    "X79n1559_025:0448c18": "彼三乘權學等見。山僧今夏修行。有無量功德。凡解",
    "X79n1559_025:0448c19": "夏之日。謂之眾僧自恣日。有缺犯無缺犯。須恣自己",
    "X79n1559_025:0448c20": "意。對佛披露。今夜不免對人天大眾前一一披露去",
    "X79n1559_025:0448c21": "也。好事大家知。分明聽取。自結夏後。聞當山慈覺臥",
    "X79n1559_025:0448c22": "疾。即過來問疾。又黃亭眾信作水陸。請普說。赴其普",
    "X79n1559_025:0448c23": "說歸來。送慈覺茶毗。迤邐受開善請。入院開堂。賓客",
    "X79n1559_025:0448c24": "往還。迎來送去。勞勞地直到今日。且道是佛法。是世",
    "X79n1559_025:0449a01": "法。是見性。是不見性。是修行。是不修行。到這裏如何",
    "X79n1559_025:0449a02": "定當。往往十箇有五雙定當不出。因記得鵝湖和尚",
    "X79n1559_025:0449a03": "上堂云。莫道未了底人浮逼逼地。設使了得底人明",
    "X79n1559_025:0449a04": "得。知有去處。尚乃浮逼逼地。雲門下來。舉此話問首",
    "X79n1559_025:0449a05": "座。意作麼生。座云。浮逼逼地。門云。首座在此久住。頭",
    "X79n1559_025:0449a06": "白齒黃作這箇語話。座云。未審上座又作麼生。門云。",
    "X79n1559_025:0449a07": "要道即得。見即便見。若不見。莫亂道。座云。只如堂頭",
    "X79n1559_025:0449a08": "道浮逼逼地。又作麼生。門云。頭上著枷。脚下著杻。座",
    "X79n1559_025:0449a09": "云。恁麼則無佛法也。門云。此是文殊普賢大人境界。",
    "X79n1559_025:0449a10": "師曰。大小雲門。前頭赫殺人。後頭笑殺人。山僧當時",
    "X79n1559_025:0449a11": "若見。便向他道。且莫惡口。你諸人聞恁麼道。又不得",
    "X79n1559_025:0449a12": "去這裏摶量。直須實頭到這田地始得。若實到這田",
    "X79n1559_025:0449a13": "地。方知他雲門落處。即知鵝湖落處。既知鵝湖落處。",
    "X79n1559_025:0449a14": "即知開善落處。既知開善落處。即知當人自性落處。",
    "X79n1559_025:0449a15": "既知當人自性落處。未可便休。更須參三十年。待別",
    "X79n1559_025:0449a16": "有生涯始得。為甚麼如此。不見道。虵頭却要重揩癢。",
    "X79n1559_025:0449a17": "萬萬千千出一毫。以拂子擊禪床一下。",
    "X79n1559_025:0449a18": "徑山別峰印禪師示眾曰。直截簡徑。廣大明白底一",
    "X79n1559_025:0449a19": "段大事。諸人自打之遶。自求葛藤。遂見紛紛紜紜。曲",
    "X79n1559_025:0449a20": "曲屈屈。卒了不下。拈拂子曰。見麼。屈曲了也。擊禪床",
    "X79n1559_025:0449a21": "曰。紛紜了也。直饒機如掣電。辯似懸河。分疎得行。趂",
    "X79n1559_025:0449a22": "赴得到。不如還我第一頭來。今早室中初無奇特。亦",
    "X79n1559_025:0449a23": "無玄妙。只問兄弟。茘枝因甚麼赤。十箇有五雙莫擬",
    "X79n1559_025:0449a24": "如何祗對。只這求話會。欲祗對底是大病也。鼻孔在",
    "X79n1559_025:0449b01": "老僧手裏。豈是要你答轉語。施一伎倆。合得也便道",
    "X79n1559_025:0449b02": "是也。莫道會盡古今。會盡差別。會盡大機大用。石火",
    "X79n1559_025:0449b03": "雷光。父子君臣。擒縱殺活。只箇裏一點不明。則許多",
    "X79n1559_025:0449b04": "皆沒交涉。更說甚麼大話。豈不見黃面老子道。松直",
    "X79n1559_025:0449b05": "棘曲。鵠白烏玄。皆了元由。敢問大眾。松因甚麼直。棘",
    "X79n1559_025:0449b06": "因甚麼曲。鵠因甚麼白。烏因甚麼玄。有一般杜撰底",
    "X79n1559_025:0449b07": "便道。差別因受差別報。我且問你。松造甚麼因。棘受",
    "X79n1559_025:0449b08": "甚麼報。管你分疎不下。又有一般道。松自然直。棘自",
    "X79n1559_025:0449b09": "然曲。鵠自然白。烏自然玄。此是西天九十六種中。自",
    "X79n1559_025:0449b10": "然外道見解也。又有一般喚作唯心。便引三界唯心。",
    "X79n1559_025:0449b11": "萬法唯識以為證據。我且問你。既是一心。為甚麼有",
    "X79n1559_025:0449b12": "曲．有直．有玄．有白。又是分疎不下。又有一般道。萬法",
    "X79n1559_025:0449b13": "本閑。唯人自閙。起許多分別作甚麼。我且問你。喚曲",
    "X79n1559_025:0449b14": "作直。得麼。喚白作玄。得麼。又亦分疎不下。諸兄弟。如",
    "X79n1559_025:0449b15": "上惡知惡見。皆是不了元由。自打之遶。自求葛藤。不",
    "X79n1559_025:0449b16": "曾到簡徑直截處。廣大明白處。豈不見白雲驀展手",
    "X79n1559_025:0449b17": "曰。因甚麼喚作手。且道白雲意在甚麼處。又如何祗",
    "X79n1559_025:0449b18": "對。宗門下無有不管底法。無有不透底事。問著便要",
    "X79n1559_025:0449b19": "七穿八穴。不問一點也瞞他不得。此是本分參學人",
    "X79n1559_025:0449b20": "分上事。莫道喝一喝。打一棒。蹉過了也。直下便是。只",
    "X79n1559_025:0449b21": "管口皮上轟將去。肚皮裏元黑漫漫地。且得沒交涉。",
    "X79n1559_025:0449b22": "昔趙州見僧。忽筴火起。問云。不要喚作火。喚作甚麼。",
    "X79n1559_025:0449b23": "這老漢擔枷過狀。而多少開口不得。被他換了眼睛",
    "X79n1559_025:0449b24": "也。又僧問多福。如何是多福一叢竹。曰。一莖兩莖斜。",
    "X79n1559_025:0449c01": "云。學人不會。曰。三莖四莖曲。古人不妨簡徑。不妨綿",
    "X79n1559_025:0449c02": "密。後人喚作問竹答竹。問本答木。有甚麼交涉。晦堂",
    "X79n1559_025:0449c03": "和尚初自南雄來。負文章慧辯一肚皮。依雲峰悅禪",
    "X79n1559_025:0449c04": "師三年。並無近傍處。又依南禪師二年。下盡工夫。亦",
    "X79n1559_025:0449c05": "無近傍處。遂棄去。不願參禪。往山主院中過夏。因閱",
    "X79n1559_025:0449c06": "傳燈錄。至適來僧問多福一叢竹因緣。驀然頓悟。親",
    "X79n1559_025:0449c07": "見二師相為處。遂徑歸黃檗。纔展坐具。南曰。子入吾",
    "X79n1559_025:0449c08": "室矣。且道晦堂見箇甚麼。便恁麼不同。所以道。參禪",
    "X79n1559_025:0449c09": "人切忌向語脉裏轉却。晦堂又甞請益南禪師云。大",
    "X79n1559_025:0449c10": "事本來如是。和尚何用教人看話頭。百計搜尋。南曰。",
    "X79n1559_025:0449c11": "若不如此。令汝究尋到無心處。自見自肯。吾即埋沒",
    "X79n1559_025:0449c12": "汝也。諸兄弟。此是古人脚踏實地處。吐氣出來。無不",
    "X79n1559_025:0449c13": "的確。無不諦當。而今要會這茘枝因甚麼赤。亦須自",
    "X79n1559_025:0449c14": "見自肯。與他晦堂．趙州．白雲把手共行。則松直棘曲。",
    "X79n1559_025:0449c15": "鵠白烏玄。以至天地日月．山川艸木．鳥獸人民．四聖",
    "X79n1559_025:0449c16": "六凡。皆穿透矣。要道便道。要拈便拈。更不借他鼻孔",
    "X79n1559_025:0449c17": "出氣也。果然恁麼。則返觀向來蹉過多少好事了也。",
    "X79n1559_025:0449c18": "莫有不蹉過底麼。在舍只言為客易。臨淵方覺取魚",
    "X79n1559_025:0449c19": "難。",
    "X79n1559_025:0449c20": "嘉泰普燈錄卷第二十五",
    "X79n1559_025:0449c22": "音釋",
    "X79n1559_025:0449c23": "　搊側九切　[齒*查]音査　齖音干　橡辭兩切",
    "X79n1559_025:0449c24": "　蹺去延切　踦去奇切　繘音橘　繂音律",
    "X79n1559_025:0450a01": "　捼儒追切　[聲-耳+空]當作[魅-未+甾]煙脛切　塗音荼",
    "X79n1559_025:0450a02": "　愽音團　筴音頰"
}