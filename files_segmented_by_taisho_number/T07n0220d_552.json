{
    "T07n0220d_552:0841c10": "2大般若波羅蜜多經卷第五百五",
    "T07n0220d_552:0841c11": "十二",
    "T07n0220d_552:0841c13": "三藏法師玄奘奉　詔譯",
    "T07n0220d_552:0841c14": "第四分善友品第二十二之二",
    "T07n0220d_552:0841c15": "爾時，具壽善現復白佛言：「世尊！為即般若波",
    "T07n0220d_552:0841c16": "羅蜜多，能行般若波羅蜜多不？」「不爾！善現！」「世",
    "T07n0220d_552:0841c17": "尊！為離般若波羅蜜多有法可得，能行般若",
    "T07n0220d_552:0841c18": "波羅蜜多不？」「不爾！善現！」「世尊！為即般若波羅",
    "T07n0220d_552:0841c19": "蜜多空，能行般若波羅蜜多不？」「不爾！善現！」「世",
    "T07n0220d_552:0841c20": "尊！為離般若波羅蜜多空有法可得，能行般",
    "T07n0220d_552:0841c21": "若波羅蜜多不？」「不爾！善現！」「世尊！為即空，能行",
    "T07n0220d_552:0841c22": "般若波羅蜜多不？」「不爾！善現！」「世尊！為離空有",
    "T07n0220d_552:0841c23": "法可得，能行般若波羅蜜多不？」「不爾！善現！」「世",
    "T07n0220d_552:0841c24": "尊！為即空，能行空不？」「不爾！善現！」「世尊！為離空",
    "T07n0220d_552:0841c25": "有法可得，能行空不？」「不爾！善現！」「世尊！為即般",
    "T07n0220d_552:0841c26": "若波羅蜜多，能行空不？」「不爾！善現！」「世尊！為離",
    "T07n0220d_552:0841c27": "般若波羅蜜多有法可得，能行空不？」「不爾！善",
    "T07n0220d_552:0841c28": "現！」「世尊！為即色，能行般若波羅蜜多不？」「不爾！",
    "T07n0220d_552:0841c29": "善現！」「世尊！為離色有法可得，能行般若波羅",
    "T07n0220d_552:0842a01": "蜜多不？」「不爾！善現！」「世尊！為即受、想、行、識，能行",
    "T07n0220d_552:0842a02": "般若波羅蜜多不？」「不爾！善現！」「世尊！為離受、想、",
    "T07n0220d_552:0842a03": "行、識有法可得，能行般若波羅蜜多不？」「不爾！",
    "T07n0220d_552:0842a04": "善現！」「世尊！為即色空，能行般若波羅蜜多不？」",
    "T07n0220d_552:0842a05": "「不爾！善現！」「世尊！為離色空有法可得，能行般",
    "T07n0220d_552:0842a06": "若波羅蜜多不？」「不爾！善現！」「世尊！為即受、想、行、",
    "T07n0220d_552:0842a07": "識空，能行般若波羅蜜多不？」「不爾！善現！」「世尊！",
    "T07n0220d_552:0842a08": "為離受、想、行、識空有法可得，能行般若波羅蜜",
    "T07n0220d_552:0842a09": "多不？」「不爾！善現！」「世尊！為即色，能行空不？」「不爾！",
    "T07n0220d_552:0842a10": "善現！」「世尊！為離色有法可得，能行空不？」「不爾！",
    "T07n0220d_552:0842a11": "善現！」「世尊！為即受、想、行、識，能行空不？」「不爾！善",
    "T07n0220d_552:0842a12": "現！」「世尊！為離受、想、行、識有法可得，能行空不？」",
    "T07n0220d_552:0842a13": "「不爾！善現！」「世尊！為即色空，能行空不？」「不爾！善",
    "T07n0220d_552:0842a14": "現！」「世尊！為離色空有法可得，能行空不？」「不爾！",
    "T07n0220d_552:0842a15": "善現！」「世尊！為即受、想、行、識空，能行空不？」「不爾！",
    "T07n0220d_552:0842a16": "善現！」「世尊！為離受、想、行、識空有法可得，能行",
    "T07n0220d_552:0842a17": "空不？」「不爾！善現！」「世尊！為即一切法，能行般若",
    "T07n0220d_552:0842a18": "波羅蜜多不？」「不爾！善現！」「世尊！為離一切法有",
    "T07n0220d_552:0842a19": "法可得，能行般若波羅蜜多不？」「不爾！善現！」「世",
    "T07n0220d_552:0842a20": "尊！為即一切法空，能行般若波羅蜜多不？」「不",
    "T07n0220d_552:0842a21": "爾！善現！」「世尊！為離一切法空有法可得，能行",
    "T07n0220d_552:0842a22": "般若波羅蜜多不？」「不爾！善現！」「世尊！為即一切",
    "T07n0220d_552:0842a23": "法，能行空不？」「不爾！善現！」「世尊！為離一切法有",
    "T07n0220d_552:0842a24": "法可得，能行空不？」「不爾！善現！」「世尊！為即一切",
    "T07n0220d_552:0842a25": "法空，能行空不？」「不爾！善現！」「世尊！為離一切法",
    "T07n0220d_552:0842a26": "空有法可得，能行空不？」「不爾！善現！」爾時，善現",
    "T07n0220d_552:0842a27": "便白佛言：「若爾，諸菩薩摩訶薩以何等法，能",
    "T07n0220d_552:0842a28": "行般若波羅蜜多及能行空？」佛告善現：「於意",
    "T07n0220d_552:0842a29": "云何？汝見有法能行般若波羅蜜多及能行",
    "T07n0220d_552:0842b01": "空不？」善現對曰：「不也！世尊！」佛告善現：「於意云",
    "T07n0220d_552:0842b02": "何？汝見有般若波羅蜜多及見有空是菩薩",
    "T07n0220d_552:0842b03": "摩訶薩所行處不？」善現對曰：「不也！世尊！」佛告",
    "T07n0220d_552:0842b04": "善現：「於意云何？汝所不見法，是法可得不？」善",
    "T07n0220d_552:0842b05": "現對曰：「不也！世尊！」佛告善現：「於意云何？不可",
    "T07n0220d_552:0842b06": "得法，有生滅不？」善現對曰：「不也！世尊！」佛告善",
    "T07n0220d_552:0842b07": "現：「汝所不見、所不得法所有實相，即是菩薩",
    "T07n0220d_552:0842b08": "無生法忍。若菩薩摩訶薩成就如是無生法",
    "T07n0220d_552:0842b09": "忍，便於無上正等菩提堪得受記。善現當知！",
    "T07n0220d_552:0842b10": "是菩薩摩訶薩於佛十力、四無所畏、四無礙",
    "T07n0220d_552:0842b11": "解、大慈、大悲、大喜、大捨及十八佛不共法等無",
    "T07n0220d_552:0842b12": "量無邊殊勝功德，名能精進如實行者。若能",
    "T07n0220d_552:0842b13": "如是精進修行，不得無上正等覺智、一切相",
    "T07n0220d_552:0842b14": "智、大智、妙智、一切智智、大商主智，無有是",
    "T07n0220d_552:0842b15": "處。」具壽善現復白佛言：「諸菩薩摩訶薩為以",
    "T07n0220d_552:0842b16": "一切法無生法性，於佛無上正等菩提得受",
    "T07n0220d_552:0842b17": "記不？」「不爾！善現！」「世尊！諸菩薩摩訶薩為以一",
    "T07n0220d_552:0842b18": "切法有生法性，於佛無上正等菩提得受記",
    "T07n0220d_552:0842b19": "不？」「不爾！善現！」「世尊！諸菩薩摩訶薩為以一切",
    "T07n0220d_552:0842b20": "法有生無生法性，於佛無上正等菩提得受",
    "T07n0220d_552:0842b21": "記不？」「不爾！善現！」「世尊！諸菩薩摩訶薩為以一",
    "T07n0220d_552:0842b22": "切法非有生非無生法性，於佛無上正等菩",
    "T07n0220d_552:0842b23": "提得受記不？」「不爾！善現！」爾時，善現便白佛言：",
    "T07n0220d_552:0842b24": "「若爾，云何諸菩薩摩訶薩於佛無上正等菩",
    "T07n0220d_552:0842b25": "提堪得受記？」佛告善現：「於意云何？汝見有法",
    "T07n0220d_552:0842b26": "於佛無上正等菩提得受記不？」善現對曰：「不",
    "T07n0220d_552:0842b27": "也！世尊！我不見法於佛無上正等菩提堪得",
    "T07n0220d_552:0842b28": "受記，亦不見法於佛無上正等菩提有能證",
    "T07n0220d_552:0842b29": "者，證時、證處及由此證若所證法皆亦不見。",
    "T07n0220d_552:0842c01": "何以故？以一切法皆無所得，於一切法無所",
    "T07n0220d_552:0842c02": "得中，能證、所證、證時、證處及由此證不可得",
    "T07n0220d_552:0842c03": "故。」佛告善現：「如是！如是！如汝所說。善現當知！",
    "T07n0220d_552:0842c04": "若菩薩摩訶薩於一切法無所得時，不作是",
    "T07n0220d_552:0842c05": "念：『我於無上正等菩提當能證得，我用是法",
    "T07n0220d_552:0842c06": "於如是時、於如是處證得無上正等菩提。』」",
    "T07n0220d_552:0842c07": "23 天主品第四分天主品第二十三",
    "T07n0220d_552:0842c08": "爾時，天帝釋白佛言：「世尊！如是般若波羅蜜",
    "T07n0220d_552:0842c09": "多最為甚深難見難覺。」爾時，佛告天帝釋言：",
    "T07n0220d_552:0842c10": "「如是！如是！如汝所說。憍尸迦！如是般若波羅",
    "T07n0220d_552:0842c11": "蜜多最為甚深，如是般若波羅蜜多難見難",
    "T07n0220d_552:0842c12": "覺。憍尸迦！虛空甚深故，如是般若波羅蜜多",
    "T07n0220d_552:0842c13": "最為甚深，虛空難見難覺故，如是般若波羅",
    "T07n0220d_552:0842c14": "蜜多難見難覺。何以故？憍尸迦！如是般若波",
    "T07n0220d_552:0842c15": "羅蜜多自性遠離都無所有，如虛空故。」時，天",
    "T07n0220d_552:0842c16": "帝釋復白佛言：「非少善根諸有情類，能於如",
    "T07n0220d_552:0842c17": "是甚深難見難覺般若波羅蜜多，至心聽聞、",
    "T07n0220d_552:0842c18": "受持、讀誦、精勤修學、如理思惟、廣為有情分",
    "T07n0220d_552:0842c19": "別解說。」爾時，佛告天帝釋言：「如是！如是！如汝",
    "T07n0220d_552:0842c20": "所說。憍尸迦！非少善根諸有情類，能於如是",
    "T07n0220d_552:0842c21": "甚深難見難覺般若波羅蜜多，至心聽聞、受",
    "T07n0220d_552:0842c22": "持、讀誦、精勤修學、如理思惟、廣為有情分別",
    "T07n0220d_552:0842c23": "解說，或能書寫廣令流布，是諸有情功德無",
    "T07n0220d_552:0842c24": "量。「憍尸迦！假使於此贍部洲中，一切有情悉",
    "T07n0220d_552:0842c25": "皆成就十善業道。於意云何？是諸有情功德",
    "T07n0220d_552:0842c26": "多不？」天帝釋曰：「甚多！世尊！甚多！善逝！」佛言：",
    "T07n0220d_552:0842c27": "「憍尸迦！有善男子、善女人等，於此般若波羅",
    "T07n0220d_552:0842c28": "蜜多甚深經典，至心聽聞、受持、讀誦、精勤修",
    "T07n0220d_552:0842c29": "學、如理思惟、廣為有情分別解說，或能書寫",
    "T07n0220d_552:0843a01": "廣令流布，是善男子、善女人等所獲福聚於",
    "T07n0220d_552:0843a02": "前功德，百倍為勝，千倍為勝，乃至鄔波尼殺",
    "T07n0220d_552:0843a03": "曇倍亦復為勝。」爾時，會中有一苾芻告天帝",
    "T07n0220d_552:0843a04": "釋：「憍尸迦！若善男子、善女人等，於此般若波",
    "T07n0220d_552:0843a05": "羅蜜多甚深經典，至心聽聞、受持、讀誦、精勤",
    "T07n0220d_552:0843a06": "修學、如理思惟、廣為有情分別解說，或復書",
    "T07n0220d_552:0843a07": "寫廣令流布，是善男子、善女人等所獲福聚",
    "T07n0220d_552:0843a08": "勝於仁者。」天帝釋言：「是善男子、善女人等初",
    "T07n0220d_552:0843a09": "一發心尚勝於我，況於般若波羅蜜多甚深",
    "T07n0220d_552:0843a10": "經典，至心聽聞、受持、讀誦、精勤修學、如理思",
    "T07n0220d_552:0843a11": "惟、廣為有情分別解說，或復書寫廣令流布！",
    "T07n0220d_552:0843a12": "「苾芻當知！是菩薩摩訶薩所獲福聚，亦勝一",
    "T07n0220d_552:0843a13": "切世間天、人、阿素洛等所有功德。「苾芻當知！",
    "T07n0220d_552:0843a14": "是菩薩摩訶薩所獲福聚，非唯普勝世間天、人、",
    "T07n0220d_552:0843a15": "阿素洛等所有功德，亦勝一切預流、一來、不",
    "T07n0220d_552:0843a16": "還、阿羅漢、獨覺所有功德。「苾芻當知！是菩薩",
    "T07n0220d_552:0843a17": "摩訶薩所獲福聚，非唯普勝一切預流、一來、",
    "T07n0220d_552:0843a18": "不還、阿羅漢、獨覺所有功德，亦勝一切菩薩",
    "T07n0220d_552:0843a19": "摩訶薩遠離般若波羅蜜多方便善巧，為大施",
    "T07n0220d_552:0843a20": "主修行布施。「苾芻當知！是菩薩摩訶薩所獲",
    "T07n0220d_552:0843a21": "福聚，亦勝一切菩薩摩訶薩遠離般若波羅",
    "T07n0220d_552:0843a22": "蜜多方便善巧，常所修學清淨尸羅、無缺尸",
    "T07n0220d_552:0843a23": "羅、無隙尸羅、無雜尸羅、無穢尸羅、圓滿戒",
    "T07n0220d_552:0843a24": "蘊。「苾芻當知！是菩薩摩訶薩所獲福聚，亦勝",
    "T07n0220d_552:0843a25": "一切菩薩摩訶薩遠離般若波羅蜜多方便",
    "T07n0220d_552:0843a26": "善巧，常所修學圓滿安忍，圓滿寂靜、無瞋無",
    "T07n0220d_552:0843a27": "恨乃至燋木亦無害心究竟安忍。「苾芻當知！",
    "T07n0220d_552:0843a28": "是菩薩摩訶薩所獲福聚，亦勝一切菩薩摩",
    "T07n0220d_552:0843a29": "訶薩遠離般若波羅蜜多方便善巧，常所修",
    "T07n0220d_552:0843b01": "學勇猛精進，不捨善軛、無怠無下，身、語、意業",
    "T07n0220d_552:0843b02": "圓滿精進。「苾芻當知！是菩薩摩訶薩所獲福",
    "T07n0220d_552:0843b03": "聚，亦勝一切菩薩摩訶薩遠離般若波羅蜜多",
    "T07n0220d_552:0843b04": "方便善巧，常所修學可愛靜慮、可樂靜慮、勇",
    "T07n0220d_552:0843b05": "健靜慮、安住靜慮、自在靜慮、圓滿靜慮。「苾",
    "T07n0220d_552:0843b06": "芻當知！是菩薩摩訶薩所獲福聚，亦勝一切",
    "T07n0220d_552:0843b07": "菩薩摩訶薩遠離般若波羅蜜多方便善巧，",
    "T07n0220d_552:0843b08": "常所修學諸餘善根。「苾芻當知！是菩薩摩訶",
    "T07n0220d_552:0843b09": "薩如說修行甚深般若波羅蜜多，有方便善",
    "T07n0220d_552:0843b10": "巧故，皆勝一切世間天、人、阿素洛等，亦勝一",
    "T07n0220d_552:0843b11": "切聲聞、獨覺，亦勝一切遠離般若波羅蜜多",
    "T07n0220d_552:0843b12": "方便善巧諸菩薩眾。所以者何？是菩薩摩訶",
    "T07n0220d_552:0843b13": "薩如說修行甚深般若波羅蜜多，於深般若",
    "T07n0220d_552:0843b14": "波羅蜜多究竟隨轉。是菩薩摩訶薩能紹一",
    "T07n0220d_552:0843b15": "切智智種性令不斷絕，常不遠離諸佛、菩薩、",
    "T07n0220d_552:0843b16": "真淨善友。是菩薩摩訶薩如是修行殊勝淨",
    "T07n0220d_552:0843b17": "行，常不遠離妙菩提座，降伏眾魔制諸外道。",
    "T07n0220d_552:0843b18": "是菩薩摩訶薩如是學時方便善巧，常能濟",
    "T07n0220d_552:0843b19": "拔溺煩惱泥諸有情類。是菩薩摩訶薩如是",
    "T07n0220d_552:0843b20": "學時方便善巧，常學菩薩摩訶薩眾所應學",
    "T07n0220d_552:0843b21": "法，不學聲聞、獨覺乘等所應學法。「苾芻當知！",
    "T07n0220d_552:0843b22": "是菩薩摩訶薩於深般若波羅蜜多如是學",
    "T07n0220d_552:0843b23": "時，諸天神眾皆大歡喜，護世四王各領天眾",
    "T07n0220d_552:0843b24": "來至其所，供養恭敬、尊重讚歎，咸作是言：『善",
    "T07n0220d_552:0843b25": "哉！大士！當勤精進學諸菩薩摩訶薩眾所應",
    "T07n0220d_552:0843b26": "學法，勿學聲聞、獨覺乘等所應學法，若如是",
    "T07n0220d_552:0843b27": "學疾當安坐妙菩提座，速證無上正等菩提。",
    "T07n0220d_552:0843b28": "如先如來、應、正等覺受四天王所奉四鉢，汝",
    "T07n0220d_552:0843b29": "亦當受；如昔護世四大天王奉上四鉢，我亦",
    "T07n0220d_552:0843c01": "當奉。』「苾芻當知！是菩薩摩訶薩如是學時，我",
    "T07n0220d_552:0843c02": "等天帝尚領天眾來至其所，供養恭敬、尊重",
    "T07n0220d_552:0843c03": "讚歎，況餘天神不詣其所！「苾芻當知！是菩薩",
    "T07n0220d_552:0843c04": "摩訶薩如是學時，一切如來、應、正等覺及諸",
    "T07n0220d_552:0843c05": "菩薩摩訶薩眾，并諸天、龍、阿素洛等，常隨護",
    "T07n0220d_552:0843c06": "念。由此因緣，是菩薩摩訶薩一切世間險難、",
    "T07n0220d_552:0843c07": "危厄、身心憂苦皆不侵害，世間所有四大相",
    "T07n0220d_552:0843c08": "違種種疾病皆於身中永無所有，唯除重業",
    "T07n0220d_552:0843c09": "轉現輕受。「苾芻當知！是菩薩摩訶薩如說修",
    "T07n0220d_552:0843c10": "行甚深般若波羅蜜多方便善巧，獲如是等",
    "T07n0220d_552:0843c11": "現世功德、後世功德無量無邊。」時，阿難陀竊",
    "T07n0220d_552:0843c12": "作是念：「天主帝釋為自辯才讚說如是甚深",
    "T07n0220d_552:0843c13": "般若波羅蜜多及諸菩薩功德勝利，為是如",
    "T07n0220d_552:0843c14": "來威神之力？」時，天帝釋承佛威神，知阿難陀",
    "T07n0220d_552:0843c15": "心之所念，白言：「大德！我所讚說甚深般若波",
    "T07n0220d_552:0843c16": "羅蜜多及諸菩薩功德勝利，皆是如來威神",
    "T07n0220d_552:0843c17": "之力。」爾時，佛告阿難陀言：「如是！如是！今天帝",
    "T07n0220d_552:0843c18": "釋讚說如是甚深般若波羅蜜多及諸菩薩",
    "T07n0220d_552:0843c19": "功德勝利，當知皆是如來神力非自辯才。所",
    "T07n0220d_552:0843c20": "以者何？甚深般若波羅蜜多及諸菩薩摩訶",
    "T07n0220d_552:0843c21": "薩眾功德勝利，定非一切世間天、人、阿素洛",
    "T07n0220d_552:0843c22": "等所能讚說。」",
    "T07n0220d_552:0843c23": "24 無雜無異品第四分無雜無異品第二十四",
    "T07n0220d_552:0843c24": "爾時，佛告阿難陀言：「若時菩薩摩訶薩思惟",
    "T07n0220d_552:0843c25": "般若波羅蜜多，習學般若波羅蜜多，修行般",
    "T07n0220d_552:0843c26": "若波羅蜜多。是時，三千大千世界一切惡魔",
    "T07n0220d_552:0843c27": "皆生猶豫，咸作是念：『此菩薩摩訶薩為於中",
    "T07n0220d_552:0843c28": "間證於實際，退墮聲聞或獨覺地；為趣無上",
    "T07n0220d_552:0843c29": "正等菩提，能盡未來利樂一切？』「復次，慶喜！若",
    "T07n0220d_552:0844a01": "時菩薩摩訶薩安住般若波羅蜜多，是時惡",
    "T07n0220d_552:0844a02": "魔生大憂苦，身心戰慄如中毒箭。「復次，慶喜！",
    "T07n0220d_552:0844a03": "若時菩薩摩訶薩修行般若波羅蜜多，是時",
    "T07n0220d_552:0844a04": "惡魔來到其所，化作種種可怖畏事，所謂刀",
    "T07n0220d_552:0844a05": "劍、惡獸、毒蛇，猛火熾燃四方俱發，欲令菩薩",
    "T07n0220d_552:0844a06": "身心驚懼，迷失無上正等覺心，於所修行心",
    "T07n0220d_552:0844a07": "生退屈，乃至發起一念亂意，障礙無上正等",
    "T07n0220d_552:0844a08": "菩提，是彼惡魔深心所願。」爾時，慶喜便白佛",
    "T07n0220d_552:0844a09": "言：「為諸菩薩摩訶薩修行般若波羅蜜多時，",
    "T07n0220d_552:0844a10": "皆為惡魔之所擾亂，為有擾亂不擾亂者？」佛",
    "T07n0220d_552:0844a11": "告慶喜：「非諸菩薩摩訶薩修行般若波羅蜜",
    "T07n0220d_552:0844a12": "多時，皆為惡魔之所擾亂，然有擾亂不擾亂",
    "T07n0220d_552:0844a13": "者。」具壽慶喜復白佛言：「何等菩薩摩訶薩修",
    "T07n0220d_552:0844a14": "行般若波羅蜜多時，為諸惡魔之所擾亂？何",
    "T07n0220d_552:0844a15": "等菩薩摩訶薩修行般若波羅蜜多時，不為",
    "T07n0220d_552:0844a16": "惡魔之所擾亂？」佛告慶喜：「若菩薩摩訶薩先",
    "T07n0220d_552:0844a17": "世聞說甚深般若波羅蜜多，無信解心、毀訾、",
    "T07n0220d_552:0844a18": "誹謗，是菩薩摩訶薩修行般若波羅蜜多時，",
    "T07n0220d_552:0844a19": "便為惡魔之所擾亂。若菩薩摩訶薩先世聞",
    "T07n0220d_552:0844a20": "說甚深般若波羅蜜多，有信解心、不起毀謗，",
    "T07n0220d_552:0844a21": "是菩薩摩訶薩修行般若波羅蜜多時，不為",
    "T07n0220d_552:0844a22": "惡魔之所擾亂。「復次，慶喜！若菩薩摩訶薩聞",
    "T07n0220d_552:0844a23": "說如是甚深般若波羅蜜多，疑惑猶豫為有",
    "T07n0220d_552:0844a24": "為無、為實不實？是菩薩摩訶薩修行般若波",
    "T07n0220d_552:0844a25": "羅蜜多時，便為惡魔之所擾亂。若菩薩摩訶",
    "T07n0220d_552:0844a26": "薩聞說如是甚深般若波羅蜜多，其心都無",
    "T07n0220d_552:0844a27": "疑惑猶豫、信定實有，是菩薩摩訶薩修行般",
    "T07n0220d_552:0844a28": "若波羅蜜多時，不為惡魔之所擾亂。「復次，慶",
    "T07n0220d_552:0844a29": "喜！若菩薩摩訶薩遠離善友，為諸惡友之所",
    "T07n0220d_552:0844b01": "攝持，不聞般若波羅蜜多甚深義處，由不聞",
    "T07n0220d_552:0844b02": "故不能解了，不解了故不能修習，不修習故",
    "T07n0220d_552:0844b03": "不能請問：云何應修甚深般若波羅蜜多？云",
    "T07n0220d_552:0844b04": "何應學甚深般若波羅蜜多？是菩薩摩訶薩修",
    "T07n0220d_552:0844b05": "行般若波羅蜜多時，便為惡魔之所擾亂。若",
    "T07n0220d_552:0844b06": "菩薩摩訶薩親近善友，不為惡友之所攝持，",
    "T07n0220d_552:0844b07": "得聞般若波羅蜜多甚深義處，由得聞故便",
    "T07n0220d_552:0844b08": "能解了，由解了故即能修習，由修習故便能",
    "T07n0220d_552:0844b09": "請問：云何應修甚深般若波羅蜜多？云何應",
    "T07n0220d_552:0844b10": "學甚深般若波羅蜜多？是菩薩摩訶薩修行",
    "T07n0220d_552:0844b11": "般若波羅蜜多時，不為惡魔之所擾亂。「復次，",
    "T07n0220d_552:0844b12": "慶喜！若菩薩摩訶薩遠離般若波羅蜜多，攝",
    "T07n0220d_552:0844b13": "受、讚歎非真妙法，是菩薩摩訶薩修行般若",
    "T07n0220d_552:0844b14": "波羅蜜多時，便為惡魔之所擾亂。若菩薩摩",
    "T07n0220d_552:0844b15": "訶薩親近般若波羅蜜多，不攝、不讚非真妙",
    "T07n0220d_552:0844b16": "法，是菩薩摩訶薩修行般若波羅蜜多時，不",
    "T07n0220d_552:0844b17": "為惡魔之所擾亂。「復次，慶喜！若菩薩摩訶薩",
    "T07n0220d_552:0844b18": "遠離般若波羅蜜多，於真妙法毀呰、誹謗。爾",
    "T07n0220d_552:0844b19": "時，惡魔便作是念：『今此菩薩與我為伴，由彼",
    "T07n0220d_552:0844b20": "毀謗真妙法故，便有無量初學大乘諸菩薩",
    "T07n0220d_552:0844b21": "眾於真妙法亦生毀謗，由此因緣我願圓滿。",
    "T07n0220d_552:0844b22": "雖有無量新學大乘諸菩薩眾與我為伴，然",
    "T07n0220d_552:0844b23": "不能令我願滿足，今此菩薩與我為伴，令我",
    "T07n0220d_552:0844b24": "所願一切滿足，故此菩薩是我真伴，我應攝",
    "T07n0220d_552:0844b25": "受令增勢力。』是菩薩摩訶薩修行般若波羅",
    "T07n0220d_552:0844b26": "蜜多時，便為惡魔之所擾亂。若菩薩摩訶薩",
    "T07n0220d_552:0844b27": "親近般若波羅蜜多，於真妙法讚歎信受，亦",
    "T07n0220d_552:0844b28": "令無量新學大乘諸菩薩眾於真妙法讚歎",
    "T07n0220d_552:0844b29": "信受，由此惡魔愁憂驚怖，是菩薩摩訶薩修",
    "T07n0220d_552:0844c01": "行般若波羅蜜多時，不為惡魔之所擾亂。「復",
    "T07n0220d_552:0844c02": "次，慶喜！若菩薩摩訶薩聞說般若波羅蜜",
    "T07n0220d_552:0844c03": "多甚深經時，作如是語：『如是般若波羅蜜多",
    "T07n0220d_552:0844c04": "理趣甚深、難見、難覺，何用宣說、聽聞、受持、讀",
    "T07n0220d_552:0844c05": "誦、思惟、精勤修學、書寫流布？此經典為我尚",
    "T07n0220d_552:0844c06": "不能得其源底，況餘薄福淺智者哉！』時，有無",
    "T07n0220d_552:0844c07": "量新學大乘諸菩薩等，聞其所說心皆驚怖，",
    "T07n0220d_552:0844c08": "便退無上正等覺心，墮於聲聞或獨覺地。是",
    "T07n0220d_552:0844c09": "菩薩摩訶薩修行般若波羅蜜多時，便為惡",
    "T07n0220d_552:0844c10": "魔之所擾亂。若菩薩摩訶薩聞說般若波羅",
    "T07n0220d_552:0844c11": "蜜多甚深經時，作如是語：『如是般若波羅蜜",
    "T07n0220d_552:0844c12": "多理趣甚深難見難覺，若不宣說、聽聞、受持、",
    "T07n0220d_552:0844c13": "讀誦、思惟、精勤修學、書寫流布，能證無上正",
    "T07n0220d_552:0844c14": "等菩提必無是處。』時，有無量新學大乘諸菩",
    "T07n0220d_552:0844c15": "薩等，聞其所說歡喜踊躍，便於般若波羅蜜",
    "T07n0220d_552:0844c16": "多常樂聽聞、受持、讀誦、令善通利、如理思惟、",
    "T07n0220d_552:0844c17": "精進修行、為他演說、書寫流布，求趣無上正",
    "T07n0220d_552:0844c18": "等菩提，是菩薩摩訶薩修行般若波羅蜜多",
    "T07n0220d_552:0844c19": "時，不為惡魔之所擾亂。「復次，慶喜！若菩薩摩",
    "T07n0220d_552:0844c20": "訶薩恃己所有功德善根，輕餘菩薩摩訶薩",
    "T07n0220d_552:0844c21": "眾，謂作是言：『我能安住真遠離行，汝等皆無。",
    "T07n0220d_552:0844c22": "我能修習真遠離行，汝等不能。』爾時，惡魔歡",
    "T07n0220d_552:0844c23": "喜踊躍言：『此菩薩是吾伴侶，流轉生死未有",
    "T07n0220d_552:0844c24": "出期。所以者何？是諸菩薩恃己所有功德善",
    "T07n0220d_552:0844c25": "根，輕餘菩薩摩訶薩眾，便遠無上正等菩提，",
    "T07n0220d_552:0844c26": "不能精勤空我境界。』是菩薩摩訶薩修行般",
    "T07n0220d_552:0844c27": "若波羅蜜多時，便為惡魔之所擾亂。若菩薩",
    "T07n0220d_552:0844c28": "摩訶薩不恃己有功德善根，輕餘菩薩摩訶薩",
    "T07n0220d_552:0844c29": "眾，雖常精進修諸善法，而不執著諸善法相，",
    "T07n0220d_552:0845a01": "是菩薩摩訶薩修行般若波羅蜜多時，不為",
    "T07n0220d_552:0845a02": "惡魔之所擾亂。「復次，慶喜！若菩薩摩訶薩自",
    "T07n0220d_552:0845a03": "恃名姓及所修習杜多功德，輕蔑諸餘修勝善",
    "T07n0220d_552:0845a04": "法諸菩薩眾，常自讚歎、毀呰他人，實無不退",
    "T07n0220d_552:0845a05": "轉菩薩摩訶薩諸行、狀、相而謂實有，起諸煩",
    "T07n0220d_552:0845a06": "惱言：『汝等無菩薩名姓，唯我獨有。』由增上慢",
    "T07n0220d_552:0845a07": "輕餘菩薩。爾時，惡魔便大歡喜，作如是念：『今",
    "T07n0220d_552:0845a08": "此菩薩令我國土宮殿不空，增益地獄、傍生、",
    "T07n0220d_552:0845a09": "鬼界。』是時，惡魔助其神力，令轉增益威勢辯",
    "T07n0220d_552:0845a10": "才，由此多人信受其語，因斯勸發同彼惡見，",
    "T07n0220d_552:0845a11": "同惡見已隨彼邪學，隨邪學已煩惱熾盛，心",
    "T07n0220d_552:0845a12": "顛倒故，諸所發起身、語、意業皆能感得不可",
    "T07n0220d_552:0845a13": "愛樂衰損苦果。由此因緣，增長地獄、傍生、鬼",
    "T07n0220d_552:0845a14": "界，令魔宮殿國土充滿，由此惡魔歡喜踊躍，",
    "T07n0220d_552:0845a15": "諸有所作隨意自在，是菩薩摩訶薩修行般",
    "T07n0220d_552:0845a16": "若波羅蜜多時，便為惡魔之所擾亂。若菩薩",
    "T07n0220d_552:0845a17": "摩訶薩不恃己有虛妄姓名及所修習杜多",
    "T07n0220d_552:0845a18": "功德，輕蔑諸餘修勝善法諸菩薩眾，於諸功",
    "T07n0220d_552:0845a19": "德離增上慢，常不自讚亦不毀他，能善覺知",
    "T07n0220d_552:0845a20": "諸惡魔事，是菩薩摩訶薩修行般若波羅蜜",
    "T07n0220d_552:0845a21": "多時，不為惡魔之所擾亂。「復次，慶喜！若時菩",
    "T07n0220d_552:0845a22": "薩摩訶薩與求聲聞、獨覺乘者更相毀蔑、鬪",
    "T07n0220d_552:0845a23": "諍、誹謗，是時惡魔見此事已，便作是念：『今此",
    "T07n0220d_552:0845a24": "菩薩雖遠無上正等菩提而不極遠，雖近地",
    "T07n0220d_552:0845a25": "獄、傍生、鬼界而不甚近。』作是念已，雖生歡喜",
    "T07n0220d_552:0845a26": "而不踊躍。若時菩薩摩訶薩與諸菩薩摩訶",
    "T07n0220d_552:0845a27": "薩眾更相毀蔑、鬪諍、誹謗，是時惡魔見此事",
    "T07n0220d_552:0845a28": "已，便作是念：『此二菩薩極遠無上正等菩提，",
    "T07n0220d_552:0845a29": "甚近地獄、傍生、鬼界。』作是念已歡喜踊躍，增",
    "T07n0220d_552:0845b01": "其威勢，令二朋黨鬪諍不息，使餘無量無邊",
    "T07n0220d_552:0845b02": "有情皆於大乘深心厭離，是菩薩摩訶薩修",
    "T07n0220d_552:0845b03": "行般若波羅蜜多時，便為惡魔之所擾亂。若",
    "T07n0220d_552:0845b04": "菩薩摩訶薩與求聲聞、獨覺乘者不相毀蔑、",
    "T07n0220d_552:0845b05": "鬪諍、誹謗，方便化導令趣大乘，或令勤修自",
    "T07n0220d_552:0845b06": "乘勝善，與求無上正等菩提善男子等不相",
    "T07n0220d_552:0845b07": "毀蔑、鬪諍、誹謗，更相教誨修勝善法，速趣無",
    "T07n0220d_552:0845b08": "上正等菩提，轉妙法輪度有情眾，是菩薩摩",
    "T07n0220d_552:0845b09": "訶薩修行般若波羅蜜多時，不為惡魔之所",
    "T07n0220d_552:0845b10": "擾亂。「復次，慶喜！若菩薩摩訶薩未得無上正",
    "T07n0220d_552:0845b11": "等菩提不退轉記，於得無上正等菩提不退",
    "T07n0220d_552:0845b12": "轉記諸菩薩摩訶薩起損害心，鬪諍、輕蔑、罵",
    "T07n0220d_552:0845b13": "辱、誹謗，是菩薩摩訶薩隨起爾所念不饒益",
    "T07n0220d_552:0845b14": "心，還退爾所劫曾修勝行，經爾所時遠離善",
    "T07n0220d_552:0845b15": "友，還受爾所生死繫縛。若不棄捨大菩提心，",
    "T07n0220d_552:0845b16": "還爾所劫被弘誓鎧，勤修勝行時無間斷，然",
    "T07n0220d_552:0845b17": "後乃補所退功德。」爾時，慶喜便白佛言：「是菩",
    "T07n0220d_552:0845b18": "薩摩訶薩所起惡心生死罪苦，為要流轉經",
    "T07n0220d_552:0845b19": "爾所時，為於中間亦得出離？是菩薩摩訶薩",
    "T07n0220d_552:0845b20": "所退勝行，為要精勤經爾所劫被弘誓鎧，修諸",
    "T07n0220d_552:0845b21": "勝行時無間斷，然後乃補所退功德，為於中間",
    "T07n0220d_552:0845b22": "有復本義？」佛告慶喜：「我為菩薩、獨覺、聲聞說",
    "T07n0220d_552:0845b23": "有出罪還補善法。「慶喜當知！若菩薩摩訶薩",
    "T07n0220d_552:0845b24": "未得無上正等菩提不退轉記，於得無上正",
    "T07n0220d_552:0845b25": "等菩提不退轉記諸菩薩摩訶薩起損害心，",
    "T07n0220d_552:0845b26": "鬪諍、輕蔑、毀辱、誹謗，後無慚愧懷惡不捨，不",
    "T07n0220d_552:0845b27": "能如法發露悔過。我說彼類於其中間無有",
    "T07n0220d_552:0845b28": "出罪還補善義，要爾所劫流轉生死，遠離善",
    "T07n0220d_552:0845b29": "友眾苦所縛。若不棄捨大菩提心，要爾所劫",
    "T07n0220d_552:0845c01": "被弘誓鎧，勤修勝行時無間斷，然後乃補所",
    "T07n0220d_552:0845c02": "退功德。「若菩薩摩訶薩未得無上正等菩提",
    "T07n0220d_552:0845c03": "不退轉記，於得無上正等菩提不退轉記諸",
    "T07n0220d_552:0845c04": "菩薩摩訶薩起損害心，鬪諍、輕蔑、毀辱、誹謗，",
    "T07n0220d_552:0845c05": "後生慚愧心不繫惡，尋能如法發露悔過，作",
    "T07n0220d_552:0845c06": "如是念：『我今已得難得人身，何容復起如是",
    "T07n0220d_552:0845c07": "過惡失大善利？我應饒益一切有情，何容於",
    "T07n0220d_552:0845c08": "中反作衰損？我應恭敬一切有情如僕事主，",
    "T07n0220d_552:0845c09": "何容於中反生憍慢、毀辱、凌蔑？我應忍受一",
    "T07n0220d_552:0845c10": "切有情捶打訶罵，何容於彼反以暴惡身語加",
    "T07n0220d_552:0845c11": "報？我應和解一切有情令相敬愛，何容復起",
    "T07n0220d_552:0845c12": "勃惡語言與彼乖爭？我應堪耐一切有情長",
    "T07n0220d_552:0845c13": "時履踐，猶如道路亦如橋樑，何容於彼反",
    "T07n0220d_552:0845c14": "加凌辱？我求無上正等菩提，為拔有情生死",
    "T07n0220d_552:0845c15": "大苦，令得究竟安樂涅槃，何容反欲加之以",
    "T07n0220d_552:0845c16": "苦？我應從今盡未來際，如癡、如瘂、如聾、如盲，",
    "T07n0220d_552:0845c17": "於諸有情無所分別。假使斬截頭足手臂、挑",
    "T07n0220d_552:0845c18": "目、割耳、劓鼻、截舌、鋸解一切身分支體，於彼",
    "T07n0220d_552:0845c19": "有情終不起惡。若我起惡，則便退壞所發無",
    "T07n0220d_552:0845c20": "上正等覺心，障礙所求一切智智，不能利益",
    "T07n0220d_552:0845c21": "安樂有情。』慶喜當知！是菩薩摩訶薩我說中",
    "T07n0220d_552:0845c22": "間亦有出罪還補善義，非要經於爾所劫數",
    "T07n0220d_552:0845c23": "流轉生死。惡魔於彼不能擾亂，疾證無上正",
    "T07n0220d_552:0845c24": "等菩提。「復次，慶喜！諸菩薩摩訶薩與求聲聞、",
    "T07n0220d_552:0845c25": "獨覺乘者不應交涉，設與交涉不應共住，設",
    "T07n0220d_552:0845c26": "與共住不應與彼論義決擇。所以者何？若與",
    "T07n0220d_552:0845c27": "彼類論義決擇，或當發起忿恚等心，或復令",
    "T07n0220d_552:0845c28": "生麁惡言說；然諸菩薩於有情類不應發起",
    "T07n0220d_552:0845c29": "忿恚等心，亦不應生麁惡言說，設被斬斫首",
    "T07n0220d_552:0846a01": "足身分亦不應起忿恚惡言。所以者何？諸菩",
    "T07n0220d_552:0846a02": "薩摩訶薩應作是念：『我求無上正等菩提，為",
    "T07n0220d_552:0846a03": "拔有情生死眾苦，令得究竟利益安樂，何容",
    "T07n0220d_552:0846a04": "於彼翻為惡事？』慶喜當知！若菩薩摩訶薩於",
    "T07n0220d_552:0846a05": "有情類起忿恚心、發麁惡言，便礙無上正等",
    "T07n0220d_552:0846a06": "菩提，亦壞無邊菩薩行法。是故菩薩摩訶薩",
    "T07n0220d_552:0846a07": "眾欲得無上正等菩提，於諸有情不應忿恚，",
    "T07n0220d_552:0846a08": "亦不應起麁惡言說。」爾時，慶喜便白佛言：「諸",
    "T07n0220d_552:0846a09": "菩薩摩訶薩與菩薩摩訶薩云何共住？」佛告",
    "T07n0220d_552:0846a10": "慶喜：「諸菩薩摩訶薩與菩薩摩訶薩共住相",
    "T07n0220d_552:0846a11": "視應如大師。所以者何？諸菩薩摩訶薩與菩",
    "T07n0220d_552:0846a12": "薩摩訶薩展轉相視，應作是念：『彼是我等真",
    "T07n0220d_552:0846a13": "善知識，與我為伴同乘一舡、同行一道、同一",
    "T07n0220d_552:0846a14": "所趣、同一事業，我等與彼學時、學處及所學",
    "T07n0220d_552:0846a15": "法、若由此學皆無有異。』復作是念：『彼諸菩薩",
    "T07n0220d_552:0846a16": "為我等說大菩提道，即我良伴亦我導師。若",
    "T07n0220d_552:0846a17": "彼菩薩摩訶薩住雜作意，遠離一切智智相",
    "T07n0220d_552:0846a18": "應作意，我當於中不同彼學。若彼菩薩摩訶",
    "T07n0220d_552:0846a19": "薩離雜作意，不離一切智智相應作意，我當",
    "T07n0220d_552:0846a20": "於中常同彼學。』慶喜當知！若菩薩摩訶薩能",
    "T07n0220d_552:0846a21": "如是學，菩提資糧疾得圓滿，速證無上正等",
    "T07n0220d_552:0846a22": "菩提，於其中間無障無難。」",
    "T07n0220d_552:0846a23": "25 迅速品1第四分迅速品第二十五之一",
    "T07n0220d_552:0846a24": "爾時，具壽善現便白佛言：「世尊！若菩薩摩訶",
    "T07n0220d_552:0846a25": "薩為盡故學，是學一切智智不？若菩薩摩訶",
    "T07n0220d_552:0846a26": "薩為不生故學，是學一切智智不？若菩薩摩",
    "T07n0220d_552:0846a27": "訶薩為滅故學，是學一切智智不？若菩薩摩",
    "T07n0220d_552:0846a28": "訶薩為不起故學，是學一切智智不？若菩薩",
    "T07n0220d_552:0846a29": "摩訶薩為非有故學，是學一切智智不？若菩",
    "T07n0220d_552:0846b01": "薩摩訶薩為遠離故學，是學一切智智不？若",
    "T07n0220d_552:0846b02": "菩薩摩訶薩為離染故學，是學一切智智不？",
    "T07n0220d_552:0846b03": "若菩薩摩訶薩為虛空故學，是學一切智智",
    "T07n0220d_552:0846b04": "不？若菩薩摩訶薩為法界故學，是學一切智",
    "T07n0220d_552:0846b05": "智不？若菩薩摩訶薩為涅槃故學，是學一切",
    "T07n0220d_552:0846b06": "智智不？」佛告善現：「若菩薩摩訶薩如是學時，",
    "T07n0220d_552:0846b07": "非學一切智智。」具壽善現復白佛言：「何緣菩",
    "T07n0220d_552:0846b08": "薩摩訶薩如是學時，非學一切智智？」佛告善",
    "T07n0220d_552:0846b09": "現：「於意云何？佛證真如極圓滿故，說名如來、",
    "T07n0220d_552:0846b10": "應、正等覺，如是真如可說為盡，乃至可說為",
    "T07n0220d_552:0846b11": "涅槃不？」善現對曰：「不也！世尊！所以者何？真如",
    "T07n0220d_552:0846b12": "離相不可說盡，乃至不可說為涅槃。」佛告善",
    "T07n0220d_552:0846b13": "現：「是故菩薩摩訶薩如是學時，非學一切智",
    "T07n0220d_552:0846b14": "智。善現當知！若菩薩摩訶薩不為盡故學，是",
    "T07n0220d_552:0846b15": "學一切智智，乃至不為涅槃故學，是學一切",
    "T07n0220d_552:0846b16": "智智。所以者何？佛證真如極圓滿故，說名如",
    "T07n0220d_552:0846b17": "來、應、正等覺，爾時證得一切智智真如非盡",
    "T07n0220d_552:0846b18": "乃至涅槃。是故菩薩摩訶薩如是學時，是學",
    "T07n0220d_552:0846b19": "一切智智。「善現當知！若菩薩摩訶薩如是學",
    "T07n0220d_552:0846b20": "時，是學般若波羅蜜多方便善巧，是學佛地，",
    "T07n0220d_552:0846b21": "是學十力、四無所畏、四無礙解、大慈、大悲、大喜、",
    "T07n0220d_552:0846b22": "大捨、十八佛不共法及餘無量無邊佛法，即",
    "T07n0220d_552:0846b23": "為已學一切智智。「善現當知！若菩薩摩訶薩",
    "T07n0220d_552:0846b24": "如是學時，至一切學究竟彼岸。「善現當知！若",
    "T07n0220d_552:0846b25": "菩薩摩訶薩如是學時，一切天、魔及諸外道",
    "T07n0220d_552:0846b26": "皆不能伏。「善現當知！若菩薩摩訶薩如是學",
    "T07n0220d_552:0846b27": "時，速得菩薩不退法性。「善現當知！若菩薩摩",
    "T07n0220d_552:0846b28": "訶薩如是學時，速住菩薩不退轉地。「善現當",
    "T07n0220d_552:0846b29": "知！若菩薩摩訶薩如是學時，速當安坐妙菩",
    "T07n0220d_552:0846c01": "提座。「善現當知！若菩薩摩訶薩如是學時，行",
    "T07n0220d_552:0846c02": "自祖父如來行處。「善現當知！若菩薩摩訶薩",
    "T07n0220d_552:0846c03": "如是學時，即為已學與諸有情為依護法，是",
    "T07n0220d_552:0846c04": "學大慈、大悲性故。「善現當知！若菩薩摩訶薩",
    "T07n0220d_552:0846c05": "如是學時，是學三轉、十二行相無上法輪。「善",
    "T07n0220d_552:0846c06": "現當知！若菩薩摩訶薩如是學時，是學安處",
    "T07n0220d_552:0846c07": "百千俱胝諸有情界，令住涅槃畢竟安樂。「善",
    "T07n0220d_552:0846c08": "現當知！若菩薩摩訶薩如是學時，是學不斷",
    "T07n0220d_552:0846c09": "如來種姓。「善現當知！若菩薩摩訶薩如是學",
    "T07n0220d_552:0846c10": "時，是學諸佛開甘露門。「善現當知！若菩薩摩",
    "T07n0220d_552:0846c11": "訶薩如是學時，是學安立無量無數無邊有",
    "T07n0220d_552:0846c12": "情住三乘法。「善現當知！若菩薩摩訶薩如是",
    "T07n0220d_552:0846c13": "學時，是學示現一切有情究竟寂滅真無為",
    "T07n0220d_552:0846c14": "界，是為修學一切智智。「善現當知！如是學者，",
    "T07n0220d_552:0846c15": "下劣有情所不能學。所以者何？如是學者，欲",
    "T07n0220d_552:0846c16": "善拔濟一切有情生死大苦，欲善安立一切",
    "T07n0220d_552:0846c17": "有情廣大勝事，欲與有情同受畢竟利益安",
    "T07n0220d_552:0846c18": "樂，欲與有情同證無上正等菩提，欲與有情",
    "T07n0220d_552:0846c19": "同學自利利他妙行，如太虛空無斷無盡。「復",
    "T07n0220d_552:0846c20": "次，善現！若菩薩摩訶薩如是學時，決定不墮",
    "T07n0220d_552:0846c21": "一切地獄、傍生、鬼界、阿素洛中，決定不生邊",
    "T07n0220d_552:0846c22": "地達絮蔑戾車中，決定不生旃荼羅家、補羯",
    "T07n0220d_552:0846c23": "娑家及餘種種貧窮、下賤、不律儀家，決定不",
    "T07n0220d_552:0846c24": "生種種工巧、妓樂、商賈、雜穢之家。「復次，善現！",
    "T07n0220d_552:0846c25": "若菩薩摩訶薩如是學時，隨所生處終不盲",
    "T07n0220d_552:0846c26": "聾、瘖瘂、攣躄、根支殘缺、背僂、癲癎、癰疽、疥癩、",
    "T07n0220d_552:0846c27": "痔漏、惡瘡，不長不短亦不黧黑，及無種種穢惡",
    "T07n0220d_552:0846c28": "瘡病。「復次，善現！若菩薩摩訶薩如是學時，生",
    "T07n0220d_552:0846c29": "生常得眷屬圓滿、諸根圓滿、支體圓滿，音聲",
    "T07n0220d_552:0847a01": "清亮、形貌端嚴，言詞威肅眾人愛敬。「復次，善",
    "T07n0220d_552:0847a02": "現！若菩薩摩訶薩如是學時，所生之處離害",
    "T07n0220d_552:0847a03": "生命，離不與取，離欲邪行，離虛誑語，離麁惡",
    "T07n0220d_552:0847a04": "語，離離間語，離雜穢語，亦離貪欲、瞋恚、邪",
    "T07n0220d_552:0847a05": "見，終不攝受虛妄邪法，不以邪法而自活命，",
    "T07n0220d_552:0847a06": "亦不攝受破戒、惡見、謗法有情以為親友。「復",
    "T07n0220d_552:0847a07": "次，善現！若菩薩摩訶薩如是學時，終不生於",
    "T07n0220d_552:0847a08": "耽樂少慧長壽天處。所以者何？是菩薩摩訶",
    "T07n0220d_552:0847a09": "薩成就方便善巧勢力，由此方便善巧勢力，",
    "T07n0220d_552:0847a10": "雖能數入靜慮、無量及無色定，而不隨彼勢",
    "T07n0220d_552:0847a11": "力受生。甚深般若波羅蜜多所攝受故，成就",
    "T07n0220d_552:0847a12": "如是方便善巧，於諸定中雖常獲得入出自",
    "T07n0220d_552:0847a13": "在，而不隨彼諸定勢力生長壽天，廢修菩薩",
    "T07n0220d_552:0847a14": "摩訶薩行。「復次，善現！若菩薩摩訶薩如是學",
    "T07n0220d_552:0847a15": "時，得清淨力、清淨無畏、清淨佛法。」具壽善",
    "T07n0220d_552:0847a16": "現便白佛言：「若一切法本性清淨，云何菩薩",
    "T07n0220d_552:0847a17": "摩訶薩眾如是學時，復能證得清淨諸力、清",
    "T07n0220d_552:0847a18": "淨無畏、清淨佛法？」佛告善現：「如是！如是！如",
    "T07n0220d_552:0847a19": "汝所說。諸法本來自性清淨。是菩薩摩訶薩",
    "T07n0220d_552:0847a20": "於一切法本性淨中，精勤修學甚深般若波",
    "T07n0220d_552:0847a21": "羅蜜多方便善巧，如實通達心不沈沒亦無",
    "T07n0220d_552:0847a22": "滯礙，遠離一切煩惱染著。故說菩薩如是學",
    "T07n0220d_552:0847a23": "時，於一切法復得清淨，由此因緣得清淨力、",
    "T07n0220d_552:0847a24": "清淨無畏、清淨佛法。「復次，善現！雖一切法本",
    "T07n0220d_552:0847a25": "性清淨，而諸異生不知、見、覺。是菩薩摩訶薩",
    "T07n0220d_552:0847a26": "為欲令彼知、見、覺故，發勤精進修行般若波",
    "T07n0220d_552:0847a27": "羅蜜多方便善巧，作如是念：『我於諸法本性",
    "T07n0220d_552:0847a28": "清淨知、見、覺已，如實開悟一切有情，令於諸",
    "T07n0220d_552:0847a29": "法本性清淨亦知、見、覺。』是菩薩摩訶薩如是",
    "T07n0220d_552:0847b01": "學時，得清淨力、清淨無畏、清淨佛法。「復次，",
    "T07n0220d_552:0847b02": "善現！若菩薩摩訶薩如是學時，於諸有情心",
    "T07n0220d_552:0847b03": "行差別皆能通達至極彼岸，方便善巧令諸",
    "T07n0220d_552:0847b04": "有情知一切法本性清淨，證得畢竟清涼涅",
    "T07n0220d_552:0847b05": "槃。",
    "T07n0220d_552:0847b06": "大般若波羅蜜多經卷第五百五十二"
}