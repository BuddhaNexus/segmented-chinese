{
    "T47n1973_003:0317a13": "廬山蓮宗寶鑑念佛正宗卷第三",
    "T47n1973_003:0317a14": "(八章)",
    "T47n1973_003:0317a16": "念佛正宗說",
    "T47n1973_003:0317a17": "明教大師曰。能仁之垂教也。必以禪為宗而",
    "T47n1973_003:0317a18": "佛為祖。祖者乃其教之大範。宗者乃其教之",
    "T47n1973_003:0317a19": "大統。大統不明則天下不得一其所詣。大範",
    "T47n1973_003:0317a20": "不正則天下不得質其所證。夫古今之學佛",
    "T47n1973_003:0317a21": "輩競以其所學相勝者。蓋由宗不明祖不正",
    "T47n1973_003:0317a22": "而為患。然非其祖宗素不明不正也。後世學",
    "T47n1973_003:0317a23": "者。不能盡考經論而校正之。乃有束教者。不",
    "T47n1973_003:0317a24": "知佛之微旨妙在乎言外。諸禪者不諒佛之",
    "T47n1973_003:0317a25": "所詮。概見乎教內。紛然自相是非古今。何嘗",
    "T47n1973_003:0317a26": "稍息。予嘗探大藏或經或傳校驗。其所謂禪",
    "T47n1973_003:0317a27": "宗者佛祖之心也。佛說一大藏教。未嘗不以",
    "T47n1973_003:0317a28": "心為宗也。嗟乎眾生之根器異也。又安得以",
    "T47n1973_003:0317a29": "一法而明之。我佛平等設化。於是對其病而",
    "T47n1973_003:0317b01": "投其藥耳。且夫淨土一宗念佛之法。有實有",
    "T47n1973_003:0317b02": "權有頓有漸。皆以顯如來所證之實理。廓眾",
    "T47n1973_003:0317b03": "生自性之本源。以念佛三昧攝一切人。明心",
    "T47n1973_003:0317b04": "見性入於佛慧。或問之曰。念佛其可明心見",
    "T47n1973_003:0317b05": "性入佛慧乎。予謂之曰。心為萬法之宗。操",
    "T47n1973_003:0317b06": "之在我則何道不成。大勢至菩薩以念佛證",
    "T47n1973_003:0317b07": "無生忍。究其因地純於念佛。上用功念念無",
    "T47n1973_003:0317b08": "間打成一片。所以道都攝六根。淨念相繼得",
    "T47n1973_003:0317b09": "三摩地。斯為第一。蓋佛者心也。念佛念心",
    "T47n1973_003:0317b10": "心心不二。心既不二佛佛皆然。一念貫通無",
    "T47n1973_003:0317b11": "前後際。三際俱斷是真道場。塵塵顯示剎剎",
    "T47n1973_003:0317b12": "全彰。是謂入於如來正遍知海。具足如來一",
    "T47n1973_003:0317b13": "切種智。念佛之旨大略如斯。遠公祖師得是",
    "T47n1973_003:0317b14": "三昧。而以此三昧示一百二十三人。同修同",
    "T47n1973_003:0317b15": "證思專想寂以至究竟。吾祖於是深存遠圖",
    "T47n1973_003:0317b16": "大援群生。且以晉地新經未來。禪法甘露國",
    "T47n1973_003:0317b17": "所未聞。實相宗本人有異說。乃命弟子踰越",
    "T47n1973_003:0317b18": "葱嶺遠迎禪師究尋經本。故明教大師定祖",
    "T47n1973_003:0317b19": "圖云。秦僧智嚴於罽賓國。懇請跋陀羅偕來",
    "T47n1973_003:0317b20": "諸夏。傳授禪法。初至長安。後至廬山遂出禪",
    "T47n1973_003:0317b21": "經。與遠公同譯。譯成遠公為之序。跋陀羅甞",
    "T47n1973_003:0317b22": "謂遠公曰。西土傳法祖師。自大迦葉直下相",
    "T47n1973_003:0317b23": "承凡有二十七人。其二十六祖近世滅度。名",
    "T47n1973_003:0317b24": "不如蜜多者。所以繼世弟子曰般若多羅。方",
    "T47n1973_003:0317b25": "在南天竺國行化。以此慧燈次第相傳。達磨",
    "T47n1973_003:0317b26": "多羅後為二十八祖。我今如其所聞而說是",
    "T47n1973_003:0317b27": "義。遠公聞跋陀羅言。故序云達磨多羅西域",
    "T47n1973_003:0317b28": "之雋。禪訓之宗。寶林傳。所謂跋陀羅甞與",
    "T47n1973_003:0317b29": "遠公言。其傳法諸祖世數固驗於禪經矣。故",
    "T47n1973_003:0317c01": "張野序遠公塔銘云。心禪諸經出自廬山。師",
    "T47n1973_003:0317c02": "每謂禪法精微非才莫授。功高易進者惟念",
    "T47n1973_003:0317c03": "佛一門。導之以止觀。專之以淨業。此假修",
    "T47n1973_003:0317c04": "以凝神。積習以移性。入於如來無盡法門。實",
    "T47n1973_003:0317c05": "由斯矣。故此淨土之教至于天台智者大師。",
    "T47n1973_003:0317c06": "乃示三觀證乎一心。總綰三乘之要行。普收",
    "T47n1973_003:0317c07": "五性之機。宜直付觀行之真財。悟入如來之",
    "T47n1973_003:0317c08": "知見。故知念佛之要者由觀經為標指也。斯",
    "T47n1973_003:0317c09": "經以佛國淨境為宗。以觀智妙行為趣。以實",
    "T47n1973_003:0317c10": "相彌陀為體。以滅惡生善為用。是知無量功",
    "T47n1973_003:0317c11": "德共莊嚴之。種種勝行而歸趣之。言說問答",
    "T47n1973_003:0317c12": "而詮辨之。誓眾星之拱北辰。如萬流之朝東",
    "T47n1973_003:0317c13": "海也。是故韋提不經地位頓證無生。五逆十",
    "T47n1973_003:0317c14": "念稱名便登極樂。即圓頓教之所攝也。此之",
    "T47n1973_003:0317c15": "念佛三昧法門權實頓漸折攝。悟迷圓攝一",
    "T47n1973_003:0317c16": "切會歸真宗。猶車之有輪。如鳥之有翼。入",
    "T47n1973_003:0317c17": "道之由可謂至矣。可謂盡矣。是以集夫正受",
    "T47n1973_003:0317c18": "之方。示彼修行宗要。開明心目直指根源。庶",
    "T47n1973_003:0317c19": "使念佛進修之士。明其宗而不昧其祖也。若",
    "T47n1973_003:0317c20": "夫一句當機。淨土唯心顯矣。",
    "T47n1973_003:0317c21": "定明宗體",
    "T47n1973_003:0317c22": "慈恩通贊云。此方先德總判經論有其四宗。",
    "T47n1973_003:0317c23": "一立性宗。二破性宗。三破相宗。四顯實宗。涅",
    "T47n1973_003:0317c24": "槃華嚴法華等。是顯於真實中道義。故捨化",
    "T47n1973_003:0317c25": "城而歸寶所等。故彌陀經乃第四宗也。依文",
    "T47n1973_003:0317c26": "判教。教但有三。以類准宗。宗有其八。一我",
    "T47n1973_003:0317c27": "法俱有宗。二有法無我宗。三法無去來宗。四",
    "T47n1973_003:0317c28": "現通假實宗。五俗妄真實宗。六諸法但名宗。",
    "T47n1973_003:0317c29": "七勝義皆空宗。八應理圓實宗。故華嚴及彌",
    "T47n1973_003:0318a01": "陀經是八宗收。",
    "T47n1973_003:0318a02": "李長者華嚴合論十種淨土權實宗體",
    "T47n1973_003:0318a03": "夫滔滔智海。茫茫莫究其涯。淼淼真源。蕩蕩",
    "T47n1973_003:0318a04": "罕尋其際。遮那法界體相總括於塵沙。方廣",
    "T47n1973_003:0318a05": "靈門淨穢互參於無極。但隨現修業用見境",
    "T47n1973_003:0318a06": "不同。致使聖境乖違依根不定。或權分淨土",
    "T47n1973_003:0318a07": "於它國。指穢境於娑婆。或此處為化儀。示上",
    "T47n1973_003:0318a08": "方為實報。文殊居東國金色世界而來。觀音",
    "T47n1973_003:0318a09": "處西方安樂妙土而至。如是權儀各別啟蒙",
    "T47n1973_003:0318a10": "的信無依。今以略會諸門令使創修有托。約",
    "T47n1973_003:0318a11": "申十種以定指南。",
    "T47n1973_003:0318a12": "第一阿彌陀經淨土此為一分。取相凡夫未",
    "T47n1973_003:0318a13": "信法空實理。以專憶念念想不移。以專誠故",
    "T47n1973_003:0318a14": "其心分淨得生淨土。是權未實。",
    "T47n1973_003:0318a15": "第二無量壽觀經淨土此為一分。未信法空",
    "T47n1973_003:0318a16": "實理眾生。樂妙色相者。令使心想想彼色像。",
    "T47n1973_003:0318a17": "想成就故而生佛土。此權非實。",
    "T47n1973_003:0318a18": "第三維摩經淨土。佛以足指按地。加其神力",
    "T47n1973_003:0318a19": "暫現還無。是實報土未具陳廣狹。是實未廣。",
    "T47n1973_003:0318a20": "第四梵網經淨土。雖說一大花王而有千葉。",
    "T47n1973_003:0318a21": "一一葉上有百億化佛。教化百億四天下眾",
    "T47n1973_003:0318a22": "生。然彼千葉及彼華王。為三乘菩薩見未廣",
    "T47n1973_003:0318a23": "故。分示報境未成圓滿。是權未實。",
    "T47n1973_003:0318a24": "第五摩醯首羅天淨土。如來於彼坐蓮花座。",
    "T47n1973_003:0318a25": "成等正覺以為實報。此閻浮提摩竭提國。菩",
    "T47n1973_003:0318a26": "提場中成等正覺者是化。此為三乘權教菩",
    "T47n1973_003:0318a27": "薩染淨未亡者。說此閻浮提及六天等是欲",
    "T47n1973_003:0318a28": "界有漏。彼上界摩醯首羅天是無漏故。心存",
    "T47n1973_003:0318a29": "染淨彼此未忘。此為權教未為實說。",
    "T47n1973_003:0318b01": "第六涅槃經所指淨土。如來有實報淨土在",
    "T47n1973_003:0318b02": "西方。過二十二恒河沙佛土者。為三乘權教",
    "T47n1973_003:0318b03": "一分染淨未亡者。言此三千大千世界總是",
    "T47n1973_003:0318b04": "穢土權。推如來報境淨土在西方。此權非",
    "T47n1973_003:0318b05": "實。",
    "T47n1973_003:0318b06": "第七法華經三變淨土。此為三乘權教菩薩",
    "T47n1973_003:0318b07": "染淨未亡者。言移諸天人置於他土。是權非",
    "T47n1973_003:0318b08": "實。",
    "T47n1973_003:0318b09": "第八靈山會所指淨土。此引三乘中權教菩",
    "T47n1973_003:0318b10": "薩染淨未亡者。令知此土即穢即淨。諸眾信",
    "T47n1973_003:0318b11": "可未能自見。是實非權。",
    "T47n1973_003:0318b12": "第九唯心淨土。自證自心當體無心性。惟真",
    "T47n1973_003:0318b13": "智不念淨穢稱真任性。心無罣礙無貪無癡。",
    "T47n1973_003:0318b14": "任大悲智安樂眾生。是實淨土。以自淨故令",
    "T47n1973_003:0318b15": "他亦淨。是故維摩經云。隨其心淨即佛土淨。",
    "T47n1973_003:0318b16": "欲得淨土。當淨其心。是實淨土。第十毘盧",
    "T47n1973_003:0318b17": "遮那所居淨土。即居十佛剎蓮花佛國土。淨",
    "T47n1973_003:0318b18": "穢總含無穢無淨。無有高下彼此自他之相。",
    "T47n1973_003:0318b19": "一一佛土皆充法界無相障隔。略言十佛塵",
    "T47n1973_003:0318b20": "剎國土。為知無盡佛國不出一塵。為無大小",
    "T47n1973_003:0318b21": "故不立限量。故以法為界不限邊際。相海純",
    "T47n1973_003:0318b22": "雜色像重重。此實淨土非是權收。",
    "T47n1973_003:0318b23": "念佛參禪求宗旨說",
    "T47n1973_003:0318b24": "慈覺賾禪師云。念佛不礙參禪。參禪不礙念",
    "T47n1973_003:0318b25": "佛。法雖二門理同一致。上智之人凡所運為",
    "T47n1973_003:0318b26": "不著二諦。下智之人各立一邊。故不和合多",
    "T47n1973_003:0318b27": "起紛爭。故參禪人破念佛。念佛人破參禪。皆",
    "T47n1973_003:0318b28": "因執實謗權。執權謗實。二皆道果未成。地獄",
    "T47n1973_003:0318b29": "先辦。須知根器深淺各得所宜。譬如營田人",
    "T47n1973_003:0318c01": "豈能開庫。開庫人安可營田。若教營田人開",
    "T47n1973_003:0318c02": "庫。如跛足者登山。若教開庫人營田。似壓",
    "T47n1973_003:0318c03": "良人為賤。終無所合也。不若營田者且自營",
    "T47n1973_003:0318c04": "田。開庫者且自開庫。各隨所好皆得如心。是",
    "T47n1973_003:0318c05": "故念佛參禪各求宗旨。溪山雖異雲月是同。",
    "T47n1973_003:0318c06": "可謂處處綠楊堪繫馬。家家門首透長安。",
    "T47n1973_003:0318c07": "淨土非鈍根權說",
    "T47n1973_003:0318c08": "天台思梵講主。久居臨平山解行明峻。深造",
    "T47n1973_003:0318c09": "教觀性相淵源。每與士大夫往復。隨有所問",
    "T47n1973_003:0318c10": "答釋粲然。一日有通判鄭公。問曰。教中所明",
    "T47n1973_003:0318c11": "念阿彌陀佛。願生淨土。此專為鈍根方便權",
    "T47n1973_003:0318c12": "說。上根頓悟一超直入佛地。豈假他佛淨土",
    "T47n1973_003:0318c13": "耶。師云。吾宗先達呵此說云。佛在世文殊",
    "T47n1973_003:0318c14": "普賢。佛滅後馬鳴龍樹。此土智者大師智覺",
    "T47n1973_003:0318c15": "禪師。皆願往生淨土應是鈍根乎。若以此為",
    "T47n1973_003:0318c16": "權教。將何為實耶。昔孫莘老亦疑於此。因會",
    "T47n1973_003:0318c17": "楊次公王敏中。辯論遂息此疑。信此淨土非",
    "T47n1973_003:0318c18": "聖人之權設。是圓實之真宗也。注念彼佛必",
    "T47n1973_003:0318c19": "生淨土。斯乃稱性實言非權教也。",
    "T47n1973_003:0318c20": "真歇了禪師淨土宗要",
    "T47n1973_003:0318c21": "彌陀不離眾生心是三無別。極樂遍在一切處",
    "T47n1973_003:0318c22": "舉一全收。如帝釋殿上千珠寶網。千珠光影",
    "T47n1973_003:0318c23": "咸入一珠。一珠光影遍入千珠。雖珠珠互遍。",
    "T47n1973_003:0318c24": "此珠不可為彼珠。彼珠不可為此珠。參而不",
    "T47n1973_003:0318c25": "雜。離而不分。一一遍彰亦無方所。彌陀淨土",
    "T47n1973_003:0318c26": "即千珠之一。十萬佛國即一佛國。各千珠之",
    "T47n1973_003:0318c27": "一。聖人善巧方便示人。專念阿彌陀佛乃千",
    "T47n1973_003:0318c28": "珠。直指一珠見一佛即見十方諸佛。亦見九",
    "T47n1973_003:0318c29": "界眾生微塵剎海。十際古今一印頓圓。了無",
    "T47n1973_003:0319a01": "餘法矣。",
    "T47n1973_003:0319a02": "寂室大師示淨土實見",
    "T47n1973_003:0319a03": "不修淨業者云。游心禪定悟性真宗。或聞說",
    "T47n1973_003:0319a04": "淨土必曰。淨土唯心我心既淨則國土淨。何",
    "T47n1973_003:0319a05": "用別求生處。寂室曰。且維摩經中云。如來以",
    "T47n1973_003:0319a06": "足指按地。見娑婆國土悉皆嚴淨。而眾會不",
    "T47n1973_003:0319a07": "見。惟螺髻梵王得知。今之說悟性者。能如梵",
    "T47n1973_003:0319a08": "王所見淨土不。況汝居卑室陋屋必羨之以",
    "T47n1973_003:0319a09": "大廈高堂。脫粟藜羹者。必羨之以珍羞上味。",
    "T47n1973_003:0319a10": "弊袍短褐者。必羨之以綾羅輕縠若云心淨",
    "T47n1973_003:0319a11": "土淨。則不消如是分別也。況當老病死苦世",
    "T47n1973_003:0319a12": "間違情之時。顏色與未悟者同。是則口唱心",
    "T47n1973_003:0319a13": "淨土淨之言。身被穢土苦惱之縛。其自欺",
    "T47n1973_003:0319a14": "之甚也。不然應須信教仰理。於淨土從而修",
    "T47n1973_003:0319a15": "之。",
    "T47n1973_003:0319a16": "大智律師示念佛事理不二",
    "T47n1973_003:0319a17": "師嘗為慈慧文法師。作淨土集序。其略曰。古",
    "T47n1973_003:0319a18": "今學佛多惑事理。謂理則纖塵不立。言事則",
    "T47n1973_003:0319a19": "萬象森羅凝心。住寂則為理。動用操修則為",
    "T47n1973_003:0319a20": "事。遂引古云。實際理地不受一塵。佛事門中",
    "T47n1973_003:0319a21": "不捨一法。斯迺理事敵立空有並馳。予嘗變",
    "T47n1973_003:0319a22": "其語曰。實際理地不少一塵。佛事門中不存",
    "T47n1973_003:0319a23": "一法。何則由實際理具一切法豈少一塵乎。",
    "T47n1973_003:0319a24": "由佛事門離一切相豈存一法乎。如此方見",
    "T47n1973_003:0319a25": "理事一如。空有不二矣。",
    "T47n1973_003:0319a26": "文法師淨行序念佛宗要",
    "T47n1973_003:0319a27": "夫達無心之有心。識有念之無念。有無不住",
    "T47n1973_003:0319a28": "能所胡存。是則念念圓明心心虛寂。苟昧斯",
    "T47n1973_003:0319a29": "旨則法法成疣。的契其宗則門門通妙。今可",
    "T47n1973_003:0319b01": "無乖實際而示圓修。俾負重致遠者。獲遂於",
    "T47n1973_003:0319b02": "息肩。流浪迷津者速登於彼岸。求生西方。",
    "T47n1973_003:0319b03": "無先念佛觀門者也。予輒為修淨業者。薄採",
    "T47n1973_003:0319b04": "經論大綱。述成西方淨行法門。示彼所修令",
    "T47n1973_003:0319b05": "得其趣。有覩茲文而復不能起信修行者。煩",
    "T47n1973_003:0319b06": "乎狂熱投圊。唯露一髮欲垂拯救。末如之何。",
    "T47n1973_003:0319b07": "廬山蓮宗寶鑑念佛正宗卷第三(終)"
}