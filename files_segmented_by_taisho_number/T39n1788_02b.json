{
    "T39n1788_02b:0208b18": "folio_2b 金光明最勝王經疏卷第二〔末〕",
    "T39n1788_02b:0208b20": "唐三藏法師義淨奉　制譯",
    "T39n1788_02b:0208b21": "3 分別三身品(二末-三本)分別三身品第三",
    "T39n1788_02b:0208b22": "三身品，三門分別：一辨來意、二釋品名、三",
    "T39n1788_02b:0208b23": "彰妨難。來意有三：一、前〈壽量品〉總說菩提、涅",
    "T39n1788_02b:0208b24": "槃二果，未能別知。〈壽量品〉內已為別說涅槃",
    "T39n1788_02b:0208b25": "斷果，未為分別菩提智果。今為分別三身不",
    "T39n1788_02b:0208b26": "同，令差別解障治有別，修因而證，故虛空藏",
    "T39n1788_02b:0208b27": "白世尊言：「云何菩薩於諸如來甚深祕密如",
    "T39n1788_02b:0208b28": "法修行？」甚深祕密即三身果，如法修行即障",
    "T39n1788_02b:0208b29": "治因，故此品來。第二來意，前品明其圓寂必",
    "T39n1788_02b:0208c01": "因斷障而證，斷所斷已必智慧圓，故無性《攝",
    "T39n1788_02b:0208c02": "論》彼〈果智分〉云「由斷所斷，獲得無垢無罣礙智",
    "T39n1788_02b:0208c03": "故。斷殊勝無間，次說果智殊勝。」故前品後有",
    "T39n1788_02b:0208c04": "此品生。第三來意，為機宜聞，慈悲為說令獲",
    "T39n1788_02b:0208c05": "利樂。此品末云「諸佛如來四威儀中無非智",
    "T39n1788_02b:0208c06": "攝，一切諸法無有不為慈悲所攝，無有不為",
    "T39n1788_02b:0208c07": "利益安樂諸眾生者。」即是為除八難等苦，故",
    "T39n1788_02b:0208c08": "下文云「聽聞信解、不墮地獄、餓鬼、傍生、阿",
    "T39n1788_02b:0208c09": "修羅道。」此離四惡道難。常處天人，離邊地",
    "T39n1788_02b:0208c10": "難。不生下賤，離生盲聾難。恒得親近諸佛如",
    "T39n1788_02b:0208c11": "來離佛前佛後難，聽受正法離世智辨聰難，常生諸佛清淨國",
    "T39n1788_02b:0208c12": "土離長壽諸天難，乃至國土四種利益等皆為利安，",
    "T39n1788_02b:0208c13": "故此品來。二、釋名者。分謂分段，別謂殊別，即",
    "T39n1788_02b:0208c14": "為分段殊別三身。或分謂分析，別謂記別，",
    "T39n1788_02b:0208c15": "三者是數，身謂依義體及積聚，如《成唯識論》",
    "T39n1788_02b:0208c16": "第十解。又真實義，梁《攝論》云「身者名實，不破",
    "T39n1788_02b:0208c17": "壞名實。」或相續名身，梁論云「三世諸佛相",
    "T39n1788_02b:0208c18": "續不異，隨其所應自性法身，通體依實三義",
    "T39n1788_02b:0208c19": "名身。應化通五，異遍計故亦得名實。又非肉",
    "T39n1788_02b:0208c20": "血之所成故，亦名為實；若望自性法身而說",
    "T39n1788_02b:0208c21": "不得名實。」若但言三身，即帶數釋。既言分別",
    "T39n1788_02b:0208c22": "三身，即分別是能分別，三身是所分別。應云",
    "T39n1788_02b:0208c23": "三身之分別，名〈三身分別品〉，是依主釋。今順",
    "T39n1788_02b:0208c24": "此方云〈分別三身品〉。此品廣明諸佛三身，故",
    "T39n1788_02b:0208c25": "名〈分別三身品〉。三、彰妨難者，一問：此之三身",
    "T39n1788_02b:0208c26": "為俱本有？為俱新起？答：據因俱本有，談果竝",
    "T39n1788_02b:0208c27": "新成。以自性身非生滅故，總云新成。自性法",
    "T39n1788_02b:0208c28": "身體即真如，在纏名藏未名法身，恒沙萬德",
    "T39n1788_02b:0208c29": "相未現故，非功德法之所依；出纏之位即名",
    "T39n1788_02b:0209a01": "法身，恒沙萬德相已現顯，說功德依名為法",
    "T39n1788_02b:0209a02": "身。故《勝鬘經》云「在纏名如來藏，出纏名法身。」",
    "T39n1788_02b:0209a03": "《成唯識論》云「在大牟尼名法身故」。既云在大",
    "T39n1788_02b:0209a04": "牟尼名為法身，明非本稱，故是新得。應化二",
    "T39n1788_02b:0209a05": "身因雖本有，果即新生。其理極成，不煩引證。",
    "T39n1788_02b:0209a06": "二問：此之三身為同一體義用分三？為因體",
    "T39n1788_02b:0209a07": "別？答：因體各別。自性法身即應得因得，應得",
    "T39n1788_02b:0209a08": "因體即真如是。應化二身即加行因、圓滿因",
    "T39n1788_02b:0209a09": "得，發心名加行、修足名圓滿，即六度是。三問：",
    "T39n1788_02b:0209a10": "若三因別體亦有別，云何下文云「雖有三數",
    "T39n1788_02b:0209a11": "而無三體」。答：約性相說，真如是性，餘者是相。",
    "T39n1788_02b:0209a12": "非有一法出真如界別有體性，云無三體。非",
    "T39n1788_02b:0209a13": "不離如體性不別。又約攝相歸性，如體即一；",
    "T39n1788_02b:0209a14": "若相用別論，三體不同。如《成唯識》、《大莊嚴論》、",
    "T39n1788_02b:0209a15": "《攝大乘》等皆具明之。問曰：若三體別，下說",
    "T39n1788_02b:0209a16": "金礦譬喻不成。答：不相違。以真如理與本無",
    "T39n1788_02b:0209a17": "漏種合喻金礦，得淨金者合喻果德。隨意迴",
    "T39n1788_02b:0209a18": "轉作諸嚴具，喻性相功德皆依如理，根力覺",
    "T39n1788_02b:0209a19": "支依四智起故。下別更金水空三，喻於法身體",
    "T39n1788_02b:0209a20": "是先有。夢渡水喻，方始別喻四智心品。故下",
    "T39n1788_02b:0209a21": "經云「非謂無心，忘想既滅是覺清淨，非謂無",
    "T39n1788_02b:0209a22": "覺。」金水及空本有無變，故喻自性。夢非真覺，",
    "T39n1788_02b:0209a23": "夢覺知虛真覺方起，故知體別。古今諸德說",
    "T39n1788_02b:0209a24": "三身體差別不同，義至下當辨。",
    "T39n1788_02b:0209a25": "經　爾時｀虛空藏菩薩摩訶薩在大眾中從座",
    "T39n1788_02b:0209a26": "而起，偏袒右肩右膝著地，合掌恭敬頂禮＇佛",
    "T39n1788_02b:0209a27": "足。贊曰：就此品中大分為四，一菩薩啟請、",
    "T39n1788_02b:0209a28": "二如來為答、三「善男子如是知見」下結勸修",
    "T39n1788_02b:0209a29": "行。四「爾時虛空藏」已下領解持學。初中復二：",
    "T39n1788_02b:0209b01": "初供養、後申請。供養有二：一內供養，即請法",
    "T39n1788_02b:0209b02": "之儀；二外供養，即表成當果。即初文也。此內",
    "T39n1788_02b:0209b03": "供養為請法儀。《大莊嚴論》第一明第一義發",
    "T39n1788_02b:0209b04": "心有六勝中，第二願勝即十大願，第一願供",
    "T39n1788_02b:0209b05": "養恭敬一切諸佛，於中有三：一、一切佛無餘。",
    "T39n1788_02b:0209b06": "二、供養無餘。供養無餘有三：一利供養，謂衣",
    "T39n1788_02b:0209b07": "服等；二敬供養，謂香華等；三行供養，謂修信",
    "T39n1788_02b:0209b08": "戒等。三、恭敬無餘，亦有三：一給侍恭敬、二迎",
    "T39n1788_02b:0209b09": "送恭敬、三修行恭敬。今此即是修行恭敬。",
    "T39n1788_02b:0209b10": "於中復二：初明請人、次明供養。問：何故此菩",
    "T39n1788_02b:0209b11": "薩得名虛空藏？答：准諸菩薩功能福智地地",
    "T39n1788_02b:0209b12": "相似皆應同，然隨願增立名各別。今此菩薩",
    "T39n1788_02b:0209b13": "立名有二：一從事、二從理。從事立者，如《大集",
    "T39n1788_02b:0209b14": "經》第十五，亦說虛空藏菩薩得如來神通力",
    "T39n1788_02b:0209b15": "故，於虛空中隨眾生所須若法若財盡能施",
    "T39n1788_02b:0209b16": "與，皆令歡喜。以此方便智故，名虛空藏。又〈虛",
    "T39n1788_02b:0209b17": "空藏品〉說過去有輪王名師子迅，出家未久",
    "T39n1788_02b:0209b18": "得五神通，承佛所教，為迴父王邪心、欲使",
    "T39n1788_02b:0209b19": "入正見，入定現通。如是等相，使三千世界六",
    "T39n1788_02b:0209b20": "變振動，於虛空中雨種種妙物，皆從虛空繽",
    "T39n1788_02b:0209b21": "紛而下滿三千界。爾時地神乃至迦尼吒天",
    "T39n1788_02b:0209b22": "歡喜踊躍唱如是言：「此大菩薩名虛空藏。」時",
    "T39n1788_02b:0209b23": "佛印可名虛空藏。從理立名者，《虛空藏菩薩",
    "T39n1788_02b:0209b24": "經》云「虛空藏語阿難言：『我身即是虛空，以",
    "T39n1788_02b:0209b25": "虛空證知一切，為虛空印所印。』」此從理名，即",
    "T39n1788_02b:0209b26": "是理身。十地所證十種法身，如《勝天王般若》",
    "T39n1788_02b:0209b27": "說。又《法苑》中三身義林具引。亦如《華嚴經》，普",
    "T39n1788_02b:0209b28": "賢身相猶如虛空，依於如如不依佛土。問：此",
    "T39n1788_02b:0209b29": "菩薩位在何地？答：准《大集經》說是第十地。從",
    "T39n1788_02b:0209c01": "坐起等各有所表，思准可知。",
    "T39n1788_02b:0209c02": "經　以上｀微妙金寶之華、寶幢旛蓋而為＇供養。",
    "T39n1788_02b:0209c03": "贊曰：外供養，即三供養中是敬供養。以上",
    "T39n1788_02b:0209c04": "微妙金寶，表修行久，如下練金喻是。云寶之",
    "T39n1788_02b:0209c05": "華者，表猶在因，當可得果。寶幢者，表菩提智",
    "T39n1788_02b:0209c06": "高，出二乘等故。寶蓋者，表四無量覆蔭群生，",
    "T39n1788_02b:0209c07": "亦表聞此經能為勝因得勝果故。",
    "T39n1788_02b:0209c08": "經　白佛｀言：「世尊！云何菩薩摩訶薩於諸如來",
    "T39n1788_02b:0209c09": "甚深祕密如法＇修行？」贊曰：申請也。甚深祕",
    "T39n1788_02b:0209c10": "密是問果，如法修行者是問因。難可窮證名",
    "T39n1788_02b:0209c11": "為甚深，或二乘不知名甚深也。地前菩薩不",
    "T39n1788_02b:0209c12": "能解了名祕密。准《法華經論》甚深有五：一義、",
    "T39n1788_02b:0209c13": "二體、三內證、四依止、五無上。又祕密者，即四",
    "T39n1788_02b:0209c14": "祕密中相及令入，三性是相、三身令入。",
    "T39n1788_02b:0209c15": "經　佛言：「｀善男子！諦聽諦聽，善思念之，吾當為",
    "T39n1788_02b:0209c16": "汝分別＇解說。」贊曰：第二大段如來為答。文",
    "T39n1788_02b:0209c17": "分為四：初勅聽許說；次答其果；次「復次善男",
    "T39n1788_02b:0209c18": "子若善男子」下，答修行問；後「復次善男子是",
    "T39n1788_02b:0209c19": "法身」下，總結前因果告人令知。此初也。言",
    "T39n1788_02b:0209c20": "諦聽諦聽善思念之者，功德施菩薩《金剛般",
    "T39n1788_02b:0209c21": "若論》解云「諦聽者，心專一境。善者，於如理義",
    "T39n1788_02b:0209c22": "生信無疑。思念者，敬持不忘。」真諦釋云：「諦聽",
    "T39n1788_02b:0209c23": "者，即生聞慧。聞慧離散亂過，如作器。善",
    "T39n1788_02b:0209c24": "思者，生思慧。思慧尊重，離放逸故，如完",
    "T39n1788_02b:0209c25": "器。念之者，生修慧。修慧能攝念，離顛倒故，",
    "T39n1788_02b:0209c26": "如淨器。」",
    "T39n1788_02b:0209c27": "經　「善男子！｀一切如來＇有三種身。」贊曰：下答",
    "T39n1788_02b:0209c28": "所問果。分文為四：一標其數、二隨數徵、三",
    "T39n1788_02b:0209c29": "依徵列、四隨列解。此即標也。",
    "T39n1788_02b:0210a01": "經　「云何為三？」贊曰：徵也。",
    "T39n1788_02b:0210a02": "經　「一者｀化身、二者應身＇、三者法身。」贊曰：依",
    "T39n1788_02b:0210a03": "徵列也。初列三身名、後顯攝勸知。此列三名。",
    "T39n1788_02b:0210a04": "經　「如是｀三身具足攝受阿耨多羅三藐三菩",
    "T39n1788_02b:0210a05": "提。若正了知，速＇出生死。」贊曰：顯攝勸知。如",
    "T39n1788_02b:0210a06": "是者，指上所列三身。具足攝受者，顯攝佛身，",
    "T39n1788_02b:0210a07": "為無為德，自他利等無不皆盡。攝謂總包，受",
    "T39n1788_02b:0210a08": "謂容納，謂此三身總包容納佛身功德無不",
    "T39n1788_02b:0210a09": "皆盡。何者？此之三身即是阿耨菩提故。言阿",
    "T39n1788_02b:0210a10": "者稱無，耨多羅者云上，三者是正，藐者是等，",
    "T39n1788_02b:0210a11": "三復云正，菩提是覺，准此應言無上正等正",
    "T39n1788_02b:0210a12": "覺。此攝五法真如四智。如即斷德涅槃，四智",
    "T39n1788_02b:0210a13": "即是智德，依此化生即是恩德，攝菩提盡故。",
    "T39n1788_02b:0210a14": "無著菩薩《般若論》云「阿耨多羅顯示菩提菩提",
    "T39n1788_02b:0210a15": "斷，解脫相故。三藐三菩提別顯示菩提道，",
    "T39n1788_02b:0210a16": "以人平等故，以菩提分法故。此意解脫相即",
    "T39n1788_02b:0210a17": "離垢真如。菩提道者，四智心品，以人平等故。",
    "T39n1788_02b:0210a18": "以人無我其理平等，由有菩提分法故名為",
    "T39n1788_02b:0210a19": "佛。於無上覺中能正覺，異凡夫；能等覺，異二",
    "T39n1788_02b:0210a20": "乘；復云正覺，異菩薩。以一覺字貫通四處。初",
    "T39n1788_02b:0210a21": "無上覺即真如理，覺性名覺。故經說云『菩提",
    "T39n1788_02b:0210a22": "菩提斷俱名為菩提』」。初名無上者，《般若經》云",
    "T39n1788_02b:0210a23": "「無有少法可得，故名阿耨」等。論釋云「無微塵",
    "T39n1788_02b:0210a24": "許法可得。此意二乘但除煩惱，不斷所知。菩薩",
    "T39n1788_02b:0210a25": "雙斷二障。種智無有少染，故云無上三菩提",
    "T39n1788_02b:0210a26": "等。言無上者，即由勝彼凡夫、二乘及菩薩故，覺",
    "T39n1788_02b:0210a27": "稱無上。」《般若經》云「是法平等無有高下，故名",
    "T39n1788_02b:0210a28": "阿耨菩提。」此意由佛佛高齊證無我等故云",
    "T39n1788_02b:0210a29": "無上，若有勝劣不云無上。若《辨中邊論．無上",
    "T39n1788_02b:0210b01": "乘品》云「總由三無上說為無上乘，謂正行、所",
    "T39n1788_02b:0210b02": "緣及修證無上。」此意即諸行遍修、諸境遍達、",
    "T39n1788_02b:0210b03": "諸果遍證，故名無上。廣如彼論。《般若經》云「修",
    "T39n1788_02b:0210b04": "一切善法，即得菩提行無上。」於一切法應如是",
    "T39n1788_02b:0210b05": "知，即境無上。修證無上，即菩提涅槃等。彼論",
    "T39n1788_02b:0210b06": "云「九佛地修證無二障故，十示現菩提修證",
    "T39n1788_02b:0210b07": "無休息故。」今此亦爾，云「若正了知速出生死」",
    "T39n1788_02b:0210b08": "者，勸眾令解。此三身義，略以五門分別：一釋",
    "T39n1788_02b:0210b09": "名、二出體、三開合廢立、四因起果相、五諸門",
    "T39n1788_02b:0210b10": "分別。第一釋名，有二：初列名、後釋名。列名者，",
    "T39n1788_02b:0210b11": "經論不同，三各多名。且化身佛略有五名：一",
    "T39n1788_02b:0210b12": "名化身。梁《攝論》云「由佛本願自在力故，似彼",
    "T39n1788_02b:0210b13": "眾生變異顯現，名變化身。」二目父母生身。《智",
    "T39n1788_02b:0210b14": "度論》云「佛有二身：一法性生身、二父母生身。」",
    "T39n1788_02b:0210b15": "三名隨世間身。明佛悲願，示同世間入住出胎，",
    "T39n1788_02b:0210b16": "名隨世間。故《智度論》云「佛有二身：一隨世間",
    "T39n1788_02b:0210b17": "身、二法性生身。」四但名生身，亦望父母所生。",
    "T39n1788_02b:0210b18": "《涅槃經》云「佛有二種：一者法身、二者生身。」五",
    "T39n1788_02b:0210b19": "名假名身。梁《攝論》云「假名身者即是化身，示",
    "T39n1788_02b:0210b20": "現此身，分別所作非真實，名假名身。」此等諸",
    "T39n1788_02b:0210b21": "名隨義應知。第二應身，略有六名：一目應身，",
    "T39n1788_02b:0210b22": "恒沙德成與理相應、名曰應身。梁《攝論》云「若",
    "T39n1788_02b:0210b23": "離法身，應身不成。或起菩薩機，如應說法，故",
    "T39n1788_02b:0210b24": "名應身。或應昔因故。」二名受用身，受用淨土",
    "T39n1788_02b:0210b25": "大乘法樂。《唯識論》分自他受用，自受用者恒",
    "T39n1788_02b:0210b26": "自受用廣大法樂，他受用者令彼受用大乘",
    "T39n1788_02b:0210b27": "法樂。三名報身，以果酬因，名為報身。《十地論》",
    "T39n1788_02b:0210b28": "中名報身佛。《般若論》中云受樂報佛。四名智",
    "T39n1788_02b:0210b29": "慧佛，《楞伽經》說。五名功德佛，亦《楞伽》說。六名",
    "T39n1788_02b:0210c01": "法性生身，《智度論》云「佛有二種：一法性生身、",
    "T39n1788_02b:0210c02": "二父母生身。」既云法性生，明非自性法身，以",
    "T39n1788_02b:0210c03": "恒沙功德與法性相應，依法性起，名法性生。",
    "T39n1788_02b:0210c04": "第三法身，略有五名：一名法身，無垢真如功",
    "T39n1788_02b:0210c05": "德所依名為法身。故《攝大乘》云「此身與功德",
    "T39n1788_02b:0210c06": "法相應，故名法身。」《成唯識論》云「即此自性亦",
    "T39n1788_02b:0210c07": "名法身，大功德法所依止故。」此經亦爾。二名",
    "T39n1788_02b:0210c08": "自性身，梁《攝大乘》云「若佛出世、若不出世，皆",
    "T39n1788_02b:0210c09": "自然得，名自性身。」《成唯識》云「謂諸如來真淨",
    "T39n1788_02b:0210c10": "法界，受用變化平等所依，名自性身。」三名真",
    "T39n1788_02b:0210c11": "實身，梁《攝大乘》云「身有二種：一真實身、二假",
    "T39n1788_02b:0210c12": "名身。」《寶性論》中名實佛，此經亦言法身是實。",
    "T39n1788_02b:0210c13": "四名如如佛，《楞伽經》云如如佛也。五但名法",
    "T39n1788_02b:0210c14": "佛，真如自體名之為佛，如為佛體故名法佛。",
    "T39n1788_02b:0210c15": "上已列名。釋名者，總名，如前品之中解。別釋",
    "T39n1788_02b:0210c16": "名者，且依此經言化身者現種種身，是名化",
    "T39n1788_02b:0210c17": "身。以能導引無而忽有，目之為化。化即是身，",
    "T39n1788_02b:0210c18": "持業釋也。或別簡總，是化之身，即依主釋，以",
    "T39n1788_02b:0210c19": "身通故。或名變化身，變謂轉換本形，化即無",
    "T39n1788_02b:0210c20": "而忽有。亦變亦化，變與化異，是相違釋。變化",
    "T39n1788_02b:0210c21": "即身，是持業釋。今略變字，或化用勝，故名化",
    "T39n1788_02b:0210c22": "身。准此，應為應凡夫二乘應名應身，為簡報",
    "T39n1788_02b:0210c23": "身但云化身。不同報身，為應菩薩得名為應。",
    "T39n1788_02b:0210c24": "准《十地論》及《般若經論》，報身名報佛，化法應",
    "T39n1788_02b:0210c25": "俱名佛，以諸經多先標云佛若干身故，列",
    "T39n1788_02b:0210c26": "名中多無佛字。不爾，若但云三身者，名通餘",
    "T39n1788_02b:0210c27": "人。亦名身故。又准十號。三身皆得彼名。多名",
    "T39n1788_02b:0210c28": "佛者。且舉一故。故此亦云「一切如來皆有三",
    "T39n1788_02b:0210c29": "身」。言應身者，准此經文，二義名應：一契應真",
    "T39n1788_02b:0211a01": "理能起此身故。經云「如實相應如如如如智，",
    "T39n1788_02b:0211a02": "本願力故，是身得現。」既言「如實相應如如等",
    "T39n1788_02b:0211a03": "智，本願力故，是身得現」，故由契應真理方起，",
    "T39n1788_02b:0211a04": "名為應身。梁論云「若離法身，應身不成。」應知",
    "T39n1788_02b:0211a05": "此二由能依所依故得相應。又為應赴菩薩",
    "T39n1788_02b:0211a06": "根性而現此身，名為應身。故此經云「為諸菩",
    "T39n1788_02b:0211a07": "薩得通達故說於真諦乃至云是名應身。」赴",
    "T39n1788_02b:0211a08": "機名應，但他受用，非自受用。前義通二。言法",
    "T39n1788_02b:0211a09": "身者，依《成唯識論》云「大功德法所依止故。」《佛",
    "T39n1788_02b:0211a10": "地論》云「力無畏等諸功德法所依止故。」功德",
    "T39n1788_02b:0211a11": "能依，身是所依。即真如體為功德法之所依",
    "T39n1788_02b:0211a12": "故，名為法身，依主釋也。無性《攝大乘論》亦同",
    "T39n1788_02b:0211a13": "此釋。又真如是功德法體，體即是身，故法即",
    "T39n1788_02b:0211a14": "是身。無性釋云「法性即身，故名法身，是持業",
    "T39n1788_02b:0211a15": "釋。」今此經文具通二義。此經下云「云何菩薩",
    "T39n1788_02b:0211a16": "了知法身？為除諸煩惱等障、為具諸功德法",
    "T39n1788_02b:0211a17": "故，唯有如如如如智是名法身。」為除諸煩惱",
    "T39n1788_02b:0211a18": "等障名法身，即所顯報，是持業釋。具諸功德",
    "T39n1788_02b:0211a19": "法名法，即就能依，是依主釋。餘如《法苑．三身",
    "T39n1788_02b:0211a20": "義林》辨。又依此經，三門分別：初列名顯勝、二",
    "T39n1788_02b:0211a21": "出三身體、三諸門分別。初門竟。",
    "T39n1788_02b:0211a22": "經　「云何菩薩了知化身？」贊曰：出三身體，即",
    "T39n1788_02b:0211a23": "分三段。此化身體，初假為問、二佛為答、三者",
    "T39n1788_02b:0211a24": "雙結。此即初也。言菩薩者，對所備機。定性二",
    "T39n1788_02b:0211a25": "乘不能忻求，故問菩薩。雖三乘俱得名菩薩，",
    "T39n1788_02b:0211a26": "然非皆問意。問大乘菩薩云何了知，欲令忻",
    "T39n1788_02b:0211a27": "樂修行求故。即是二問：一云何菩薩？二云何",
    "T39n1788_02b:0211a28": "了知？",
    "T39n1788_02b:0211a29": "經　「善男子！｀如來昔在修行地中，為一切眾生＇",
    "T39n1788_02b:0211b01": "修種種法。」贊曰：此佛為答。又二：一因、二果。",
    "T39n1788_02b:0211b02": "此因也。文分為五：一呼請問人、二自標德",
    "T39n1788_02b:0211b03": "號、三明行位、四明修意、五正修習。昔在修行",
    "T39n1788_02b:0211b04": "地中者，明行位。即七地中，除種性地未修行",
    "T39n1788_02b:0211b05": "故，所以言中亦簡持義。為一切眾生者，四明",
    "T39n1788_02b:0211b06": "修意，即同《般若經》「云何住心」。以所有眾生咸",
    "T39n1788_02b:0211b07": "欲滅度，是廣大第一，常其心不顛倒四種益",
    "T39n1788_02b:0211b08": "心修種種法，即所修行及所斷障之因。《文殊",
    "T39n1788_02b:0211b09": "所問經論》云「菩薩初觀何法故行菩薩行」，即",
    "T39n1788_02b:0211b10": "所為。「依何法故行菩薩行」，即修斷。文殊答言：",
    "T39n1788_02b:0211b11": "「諸菩薩行，大悲為本，為諸眾生。」即此初也。雖",
    "T39n1788_02b:0211b12": "亦自利，菩薩大悲利他為先。理實亦有自利，",
    "T39n1788_02b:0211b13": "或即以利他還為己利。故彼經論云「又問：大",
    "T39n1788_02b:0211b14": "悲以何為本？答：以直心為本。」此意令離怖為",
    "T39n1788_02b:0211b15": "他。「又問：直心以何為本？答：以於一切眾生平",
    "T39n1788_02b:0211b16": "等心為本。」此意怨親有情之所，等心悲愍故。",
    "T39n1788_02b:0211b17": "「又問：一切於平等心，以何為本？答：以無異",
    "T39n1788_02b:0211b18": "離異行為本。」此意令離能所度心。「又問：無異離",
    "T39n1788_02b:0211b19": "異以何為本？答：以深淨心為本。」此意雖攝他",
    "T39n1788_02b:0211b20": "同己，令離染愛，及全空心。「又問：深淨心以何",
    "T39n1788_02b:0211b21": "為本？答：以阿耨菩提心為本。」此意自利。自疾",
    "T39n1788_02b:0211b22": "不救，不可利他故也。或為求菩提故，即三種",
    "T39n1788_02b:0211b23": "心名菩提心。「又問：菩提心以何為本？答：以六",
    "T39n1788_02b:0211b24": "波羅密為本。」此意即由具六種性以為根本，",
    "T39n1788_02b:0211b25": "或由修行六度為本。彼經問答，同此經意，為",
    "T39n1788_02b:0211b26": "一切眾生即慈愍眾生。《發菩提心經》慈愍眾",
    "T39n1788_02b:0211b27": "生復有五事：一見諸眾生為無明所縛、二者",
    "T39n1788_02b:0211b28": "見諸眾生不信因果造作惡業、三見諸眾生",
    "T39n1788_02b:0211b29": "捨離正理、四見諸眾生造極重惡、五者見諸",
    "T39n1788_02b:0211c01": "眾生不修正法。五各有四，廣如彼明。修種種",
    "T39n1788_02b:0211c02": "法，即後十度及所斷障。",
    "T39n1788_02b:0211c03": "經　「如是修習至修行滿。」贊曰：得果也。初牒",
    "T39n1788_02b:0211c04": "所修因滿、次舉所得果圓、後總結身名。此初",
    "T39n1788_02b:0211c05": "也。",
    "T39n1788_02b:0211c06": "經　「修行力故得大自在。」贊曰：明所得果圓。",
    "T39n1788_02b:0211c07": "有二：初明得果圓、後明能利物。得果分二：初",
    "T39n1788_02b:0211c08": "得果、後了境。此得果也。十大自在者，一列",
    "T39n1788_02b:0211c09": "名、二出體、三辨因、四廢立。列名者，無性《攝論》",
    "T39n1788_02b:0211c10": "第九云「一壽命自在、二心自在、三眾具自在、",
    "T39n1788_02b:0211c11": "四業自在、五生自在、六勝解自在、七願自在、",
    "T39n1788_02b:0211c12": "八力自在、九智自在、十法自在。」出體者，命即",
    "T39n1788_02b:0211c13": "命根，如前〈壽量品〉明。《十地經》云「不可說不可",
    "T39n1788_02b:0211c14": "說劫命住持故。」然《薩遮尼乾子經》第七及《法",
    "T39n1788_02b:0211c15": "集經》第三云「得上甘露名命自在」者，甘露即",
    "T39n1788_02b:0211c16": "涅槃，涅槃即法身壽也。或由識此無住甘露，",
    "T39n1788_02b:0211c17": "故應化身所現之命，隨心延促命亦無盡。心",
    "T39n1788_02b:0211c18": "自在者，准《十地經》，心即智定，能所引故。同《雜",
    "T39n1788_02b:0211c19": "集論》出諸法體，通智定故。彼經云「得心自在，",
    "T39n1788_02b:0211c20": "無量僧祇三昧入智故。」或說此定能引智故，非",
    "T39n1788_02b:0211c21": "必取智心自在。准《法集經》云「一切諸法皆心",
    "T39n1788_02b:0211c22": "現起，名心自在。」即通八識故，彼能知一切是一",
    "T39n1788_02b:0211c23": "心，名心自在，攝所歸王故。又《攝論》云「於中自",
    "T39n1788_02b:0211c24": "在運轉其心，名自在。」此所運轉即通八識，能",
    "T39n1788_02b:0211c25": "運是定或亦通智。或心自在運轉即通王所，",
    "T39n1788_02b:0211c26": "眾具即四塵為體，衣食資什名眾具。論云",
    "T39n1788_02b:0211c27": "「於飲食等諸資生具，隨意所樂能積集故。」業",
    "T39n1788_02b:0211c28": "即是思，唯造善業故。生自在者，生通五蘊，隨",
    "T39n1788_02b:0211c29": "所生處，如其所欲能受生故。勝解自在，薩遮",
    "T39n1788_02b:0212a01": "尼乾子經名如意自在，即勝解數為體。無性",
    "T39n1788_02b:0212a02": "云「謂於地等發起勝解，令成金等故。」願即解",
    "T39n1788_02b:0212a03": "欲信為體。《薩遮尼乾子經》云「信自在故」。或後",
    "T39n1788_02b:0212a04": "得智為願自在體，神力自在即六神通是。《薩",
    "T39n1788_02b:0212a05": "遮尼乾子經》名願自在，即現神通變現諸物，令",
    "T39n1788_02b:0212a06": "隨願成故。故彼經云「即生心時，現前成一切",
    "T39n1788_02b:0212a07": "諸事，名願自在。」故無性云：「謂隨意樂引發種",
    "T39n1788_02b:0212a08": "種最勝神通。」智自在者，緣音聲智，詞無礙解",
    "T39n1788_02b:0212a09": "為體故。無性云：「謂隨所有種種言音智境現",
    "T39n1788_02b:0212a10": "故。」法自在者，法無礙解為體故。無性云：「謂隨",
    "T39n1788_02b:0212a11": "意樂宣說契經應頌等故。」或十自在皆智為",
    "T39n1788_02b:0212a12": "體，俱智用故，由於六度成此勝智故。三辨因",
    "T39n1788_02b:0212a13": "者，准《無性論》，由法施、無畏施、財施圓滿，如",
    "T39n1788_02b:0212a14": "其所應得此果故。准即如次能與壽、心、眾具",
    "T39n1788_02b:0212a15": "自在為其因也。若《薩遮尼經》云「遠離殺生，無",
    "T39n1788_02b:0212a16": "嗔害心，是命自在因。」《攝論》據法身命，《薩遮》據",
    "T39n1788_02b:0212a17": "應化命。又離殺等亦法施故。慈悲是心自在",
    "T39n1788_02b:0212a18": "因，此意云由慈悲故能無畏施。戒為業生自",
    "T39n1788_02b:0212a19": "在因，《薩遮經》云「以菩提心攝諸善根，是生自",
    "T39n1788_02b:0212a20": "在因。」忍為勝解自在因，《薩遮經》以供養布施",
    "T39n1788_02b:0212a21": "是勝解因，此意安受苦忍能解脫施故。《攝論》",
    "T39n1788_02b:0212a22": "意謂昔因時樂修忍故，隨諸有情心所樂轉",
    "T39n1788_02b:0212a23": "故，今獲得於地金等隨勝解轉。精進即是願",
    "T39n1788_02b:0212a24": "自在因，此意由勤成滿所願。《薩遮經》云「常說",
    "T39n1788_02b:0212a25": "三寶教化眾生，是信自在因。」既云常說，亦勤",
    "T39n1788_02b:0212a26": "也。令他生信，無有謗法。無畏靜慮，即力自在",
    "T39n1788_02b:0212a27": "因。《薩遮經》云「稱生所求，應時施與，是願自在",
    "T39n1788_02b:0212a28": "因。」般若是智法二自在因，無性云：「由昔因",
    "T39n1788_02b:0212a29": "時樂修慧故，隨其類音為說法故，令證得殊",
    "T39n1788_02b:0212b01": "勝般若，妙達言音巧說正法。」若《薩遮經》，常行",
    "T39n1788_02b:0212b02": "法施，不為利養名聞恭敬，是智自在因。常為",
    "T39n1788_02b:0212b03": "眾生說諸如來及諸眾生真如平等，法身自",
    "T39n1788_02b:0212b04": "體非飲食身，是法自在因。意同《攝論》。廢立者，",
    "T39n1788_02b:0212b05": "《法集經》第三、《薩遮經》第六皆云對除十怖畏",
    "T39n1788_02b:0212b06": "故。准此，即是為得對治十怖畏故求十自在。",
    "T39n1788_02b:0212b07": "《薩遮尼經》云「大王當知，得命自在故，對治一",
    "T39n1788_02b:0212b08": "切生死怖畏。得心自在故，對治一切煩惱怖",
    "T39n1788_02b:0212b09": "畏。得物自在故，對治一切貧窮怖畏。得業自",
    "T39n1788_02b:0212b10": "在故，對治一切惡道怖畏。」《法集經》中除惡行",
    "T39n1788_02b:0212b11": "畏，彼據除因，此約除果。《法集經》中除惡道畏，",
    "T39n1788_02b:0212b12": "彼據果說，此對縛說。不得生自在，為生所縛",
    "T39n1788_02b:0212b13": "故。得生自在故，對治一切縛怖畏。得如意",
    "T39n1788_02b:0212b14": "自在故，對治一切追求怖畏。得信自在故，對",
    "T39n1788_02b:0212b15": "治一切謗法怖畏。得願自在故，對治一切心",
    "T39n1788_02b:0212b16": "念縛怖畏。得智自在故，對治一切疑刺怖畏。",
    "T39n1788_02b:0212b17": "得法自在故，對治一切大眾怖畏。又解：言法",
    "T39n1788_02b:0212b18": "自在者，是說法自在。既云隨眾生意乃至云",
    "T39n1788_02b:0212b19": "說法相應現種種身，故知現身為生說法，令",
    "T39n1788_02b:0212b20": "得利故。即《法華經》云「唯為一大事故」。說法自",
    "T39n1788_02b:0212b21": "在有十四種：一說法自在、二清淨、三樂說、四",
    "T39n1788_02b:0212b22": "智、五生、六三昧、七住持、八眷屬、九見、十聞、",
    "T39n1788_02b:0212b23": "十一鼻、十二舌、十三身、十四心。《法集經》第七",
    "T39n1788_02b:0212b24": "云「云何說法自在？於一切言語不著故。」此不",
    "T39n1788_02b:0212b25": "葉所說法。「云何清淨自在？於一切處不染故。」",
    "T39n1788_02b:0212b26": "非但所說法，於一切皆不著故。「云何樂說自",
    "T39n1788_02b:0212b27": "在？謂依一法字句不休息。」於百千萬劫說不",
    "T39n1788_02b:0212b28": "可盡故，無斷盡辨。「云何智自在？於一一法字句",
    "T39n1788_02b:0212b29": "能說。」為百千萬法門故豐義味辨。「云何生自",
    "T39n1788_02b:0212c01": "在？隨所隨所利益眾生之處，於彼彼處生故、",
    "T39n1788_02b:0212c02": "隨處現身故。」重言隨所者，明非一故。餘准此",
    "T39n1788_02b:0212c03": "應知。「云何三昧自在？於念念中若欲入三昧",
    "T39n1788_02b:0212c04": "即能入三昧故。云何住自在？隨所隨所住持",
    "T39n1788_02b:0212c05": "加故，所謂若麞鹿、若鳥獸、若草木、若石壁，能",
    "T39n1788_02b:0212c06": "說諸佛妙法故，即住持於彼，令能說法故。云",
    "T39n1788_02b:0212c07": "何眷屬自在？謂無量眷屬，不可壞眷屬故。云",
    "T39n1788_02b:0212c08": "何見自在？謂見妙色故。云何聞自在？謂聞妙",
    "T39n1788_02b:0212c09": "聲故。云何鼻自在？聞一切香唯是妙法香故。云",
    "T39n1788_02b:0212c10": "何舌自在？謂食法味不食食味故。云何身自",
    "T39n1788_02b:0212c11": "在？謂成就法身，非食食身故。云何心自在？乃",
    "T39n1788_02b:0212c12": "至蚊虻蟻子知行知心故，見下六根有勝用",
    "T39n1788_02b:0212c13": "故。」此中初二於所說不染、次二能說、次一現",
    "T39n1788_02b:0212c14": "身、次一八定、次一加備於餘、次一隨受化",
    "T39n1788_02b:0212c15": "者、次六顯根。前生是總相假身，此六是別相",
    "T39n1788_02b:0212c16": "實身。此經下「隨眾生意隨眾生行」即心自在",
    "T39n1788_02b:0212c17": "隨眾生界，以小分界通二義，令取境，故云小",
    "T39n1788_02b:0212c18": "分。即隨所利益眾生之處現種種身，即隨彼",
    "T39n1788_02b:0212c19": "處而為現身。并處相應、不待時相應，三昧自",
    "T39n1788_02b:0212c20": "在攝。行相應，即心自在攝。《攝大乘》第九云",
    "T39n1788_02b:0212c21": "「復次法身由幾自在而得自在？略由五種：一",
    "T39n1788_02b:0212c22": "由佛土自身相好、無邊音聲、無見頂相自在，",
    "T39n1788_02b:0212c23": "由轉色蘊依故。二由無罣無量廣大樂住自",
    "T39n1788_02b:0212c24": "在，由轉受蘊依故。三由辨說一切名身句身",
    "T39n1788_02b:0212c25": "文身自在，由轉想蘊依故。四由現化變易引",
    "T39n1788_02b:0212c26": "攝大眾引攝自法自在，由轉行蘊依故。五由",
    "T39n1788_02b:0212c27": "圓鏡、平等、觀察、成所作智自在，由轉識蘊依",
    "T39n1788_02b:0212c28": "故。」廣釋如彼。",
    "T39n1788_02b:0212c29": "經　「自在力故，隨眾生意、｀隨眾生行、隨眾生界＇，",
    "T39n1788_02b:0213a01": "悉皆了別。」贊曰：了境知意知心體。或勝",
    "T39n1788_02b:0213a02": "解知眾生行、知差別行。或業或眾生遍趣行",
    "T39n1788_02b:0213a03": "眾生界，即種種性皆能了知。",
    "T39n1788_02b:0213a04": "經　「不待時、｀不過時，處相應、時相應、行相應、說",
    "T39n1788_02b:0213a05": "法相應＇，現種種身。」贊曰：化物也。不待時者，",
    "T39n1788_02b:0213a06": "眾生根熟，謂即應時現身說法，不擇時節。不",
    "T39n1788_02b:0213a07": "過時者，謂不過此應化時也。處相應等者，如",
    "T39n1788_02b:0213a08": "來說法離四非故。處相應者，離非處。時相應",
    "T39n1788_02b:0213a09": "者，離非時。行相應者，離非機。說法相應者，離",
    "T39n1788_02b:0213a10": "非法。謂應於此處、此時、此等機性，應以此法，",
    "T39n1788_02b:0213a11": "必相應故。現種種身者，即八相等，若佛現在",
    "T39n1788_02b:0213a12": "并涅槃後所現之身，非云以弟子種種意故",
    "T39n1788_02b:0213a13": "現種種相。此四句中，應云現在并涅槃後，以",
    "T39n1788_02b:0213a14": "願自在隨緣利益，是名化故，總名種種身。",
    "T39n1788_02b:0213a15": "經　「是名化身。」是名化身者，雙結。",
    "T39n1788_02b:0213a16": "經　「善男子！｀云何菩薩＇了知應身？」贊曰：明應",
    "T39n1788_02b:0213a17": "佛中，大文亦三。此問起。",
    "T39n1788_02b:0213a18": "經　「謂諸如來｀為諸菩薩得通達故＇，說於真諦。」",
    "T39n1788_02b:0213a19": "贊曰：下答。答中應有修因，以化身中明修因",
    "T39n1788_02b:0213a20": "故。此略不論，是影顯故、是通句故，應別取彼",
    "T39n1788_02b:0213a21": "文。今但明果。果中分二：初說法、後現身。此說",
    "T39n1788_02b:0213a22": "法也。說法中有二：一利生、二利法。初中有三：",
    "T39n1788_02b:0213a23": "一說真諦境、二明涅槃果、三明所行因。以先",
    "T39n1788_02b:0213a24": "說境令其通達，通真達俗；次示其果，令彼欣",
    "T39n1788_02b:0213a25": "求；後令除障修因剋證。此即說境境。謂諸",
    "T39n1788_02b:0213a26": "如來，明能說人。諸菩薩，明所備。得通達故，明",
    "T39n1788_02b:0213a27": "說意。說於真諦，明所詮。為令菩薩，起根本智，",
    "T39n1788_02b:0213a28": "通；起後得智，達。言真諦者，據最勝說。理實亦",
    "T39n1788_02b:0213a29": "為說於俗諦，真俗相依而建立故。或復此約",
    "T39n1788_02b:0213b01": "人法二別，對菩薩，智名真；對我，法等名真。",
    "T39n1788_02b:0213b02": "經　「為令解了｀生死涅槃＇是一味故。」贊曰：明",
    "T39n1788_02b:0213b03": "果也。果分二種，有為與無為。無為是本，故",
    "T39n1788_02b:0213b04": "偏說之。無為果四，即四涅槃。自性清淨，不由",
    "T39n1788_02b:0213b05": "斷證，故不說之。或即是真諦所攝。有餘無餘，",
    "T39n1788_02b:0213b06": "通三乘故，非最勝故，亦略不說。唯無住處，獨",
    "T39n1788_02b:0213b07": "大乘得，益物勝故，果中偏說。義如前辨。",
    "T39n1788_02b:0213b08": "經　「為除身見，｀眾生怖畏＇歡喜故。」贊曰：明除",
    "T39n1788_02b:0213b09": "障修因。以為無始我見縛故，不能解了。設得",
    "T39n1788_02b:0213b10": "解了，於生死生怖、於涅槃生喜，不能廣利。又",
    "T39n1788_02b:0213b11": "由我執是諸障本故。然此我見雖通六七二",
    "T39n1788_02b:0213b12": "識，意除第七，以障無住勝故、又染本故。故《成",
    "T39n1788_02b:0213b13": "唯識論》解平等智云「妙觀察智不共所依，無",
    "T39n1788_02b:0213b14": "住涅槃之所建立，一味相續窮未來際。」",
    "T39n1788_02b:0213b15": "經　「為無邊｀佛法而作＇本故。」贊曰：此利法也。",
    "T39n1788_02b:0213b16": "利生意者，使法久住，故云作本。",
    "T39n1788_02b:0213b17": "經　「如實相應｀如如如如智，本願力故＇，是身得",
    "T39n1788_02b:0213b18": "現。」贊曰：下現身，有二：初現身、後明莊嚴。此",
    "T39n1788_02b:0213b19": "現身也。言如實者，即真如也。相應者，能證所",
    "T39n1788_02b:0213b20": "證俱無二，取名為相應。相應相似義，此是總",
    "T39n1788_02b:0213b21": "句。如如如如智，是別句。二空真性，重名如如；",
    "T39n1788_02b:0213b22": "達二空智，名如如智。本願力故者，明現身所",
    "T39n1788_02b:0213b23": "由。智境兩如都無分別，因何現身，由本願力。",
    "T39n1788_02b:0213b24": "故《成唯識》云「由昔所修利他無漏純淨佛土",
    "T39n1788_02b:0213b25": "因緣成就」等。土既由昔，現身品然。問：此應",
    "T39n1788_02b:0213b26": "身二受用身，是何身攝？答：他受用。何以得知？",
    "T39n1788_02b:0213b27": "答：略四證明。一、此文云「如如如如智，本願力",
    "T39n1788_02b:0213b28": "故，是身得現三十二相八十種好」故。若自受",
    "T39n1788_02b:0213b29": "用，功德相好皆悉無邊故。二、下云「二身假名",
    "T39n1788_02b:0213c01": "不實，念念生滅，不定住故數數出現。」自受用",
    "T39n1788_02b:0213c02": "身非數數出現故。三、下云「第二佛身，弟子一",
    "T39n1788_02b:0213c03": "意故現一相。」自受用身非對弟子故。四、下云",
    "T39n1788_02b:0213c04": "「應身非化身」者，是地前身故。問：若他受用，云",
    "T39n1788_02b:0213c05": "何下云「應身者從無始來相續不斷，一切諸",
    "T39n1788_02b:0213c06": "佛不共之法能攝持故，眾生無盡用亦無盡。」",
    "T39n1788_02b:0213c07": "他受用身既現滅度，如何得言無始相續不",
    "T39n1788_02b:0213c08": "共之法能攝持故？答：言相續者，約多分說，不",
    "T39n1788_02b:0213c09": "同化身多百千劫始一現故。又化身文中亦",
    "T39n1788_02b:0213c10": "云恒轉法輪，豈常不滅？問：若爾，自受用豈不",
    "T39n1788_02b:0213c11": "三攝耶？答：非三不攝，是法身故。問：何以得",
    "T39n1788_02b:0213c12": "知？答：至法身中當廣引說。",
    "T39n1788_02b:0213c13": "經　「具三十二｀相八十種好，項背＇圓光。」贊曰：",
    "T39n1788_02b:0213c14": "明莊嚴也。問：若他受用相好應多，云何但說",
    "T39n1788_02b:0213c15": "三十二等？答：他受用身有其二種，一四善根",
    "T39n1788_02b:0213c16": "位所見之身、二地上菩薩所見之身。今此但",
    "T39n1788_02b:0213c17": "說四善根位所見之身。問：餘處多說為地前",
    "T39n1788_02b:0213c18": "現名為化身，何名受用？答：云為地前現名化",
    "T39n1788_02b:0213c19": "身者，說三乘人同見之身，非四善根菩薩所",
    "T39n1788_02b:0213c20": "見。若非地前，何故下云「應身非化身者，是地",
    "T39n1788_02b:0213c21": "前身。」問：何以得知四善根位所見佛身非三",
    "T39n1788_02b:0213c22": "乘同見？答：准《梵網菩薩戒經》云「我今盧舍那，",
    "T39n1788_02b:0213c23": "方坐蓮華臺，周匝千華上，復現千釋迦。一華",
    "T39n1788_02b:0213c24": "百億國，一國一釋迦，各坐菩提樹，一時成佛",
    "T39n1788_02b:0213c25": "道。」既云千華上復現千釋迦，一華百億國，一",
    "T39n1788_02b:0213c26": "國一釋迦。若非四善根位菩薩所見，更有何",
    "T39n1788_02b:0213c27": "身云千釋迦？問：此盧舍那是何地見？答：有",
    "T39n1788_02b:0213c28": "說初地菩薩所見之身。今釋此是二地菩薩",
    "T39n1788_02b:0213c29": "所見之身，一說戒波羅蜜故、二云千百億",
    "T39n1788_02b:0214a01": "國。若初地菩薩，見百億非見千故。問：准十地，",
    "T39n1788_02b:0214a02": "《瑜伽》云「若作意時見無邊國」，何不得言千百",
    "T39n1788_02b:0214a03": "億國？若爾，何故云初地菩薩得十百門？若云",
    "T39n1788_02b:0214a04": "據作意，應無量國，何但千百億？況復二地菩",
    "T39n1788_02b:0214a05": "薩得千百門，今言千百億，正與相當。何煩異",
    "T39n1788_02b:0214a06": "解。",
    "T39n1788_02b:0214a07": "經　「是名應身。」贊曰：結也。",
    "T39n1788_02b:0214a08": "經　「善男子！｀云何菩薩摩訶薩＇了知法身？」贊",
    "T39n1788_02b:0214a09": "曰：明法身也。文三如前，此初問也。",
    "T39n1788_02b:0214a10": "經　「為除諸｀煩惱等障，為具諸＇善法故。」贊曰：",
    "T39n1788_02b:0214a11": "正釋有二，初明所為、後明得身。初也。應說",
    "T39n1788_02b:0214a12": "修因，文略不說，如前已解。此法身有二：一自",
    "T39n1788_02b:0214a13": "性法身、二功德法身，今包合二。為除煩惱等",
    "T39n1788_02b:0214a14": "障，明為得自性法身。為具善法故，明為得功",
    "T39n1788_02b:0214a15": "德法身。即淨法界四智心品總名法身，能證",
    "T39n1788_02b:0214a16": "所證合名法身。假佛實佛二類有異，分出應",
    "T39n1788_02b:0214a17": "化。不爾，就總應化亦名法身。故《成唯識》云「如",
    "T39n1788_02b:0214a18": "是法身有三相別。」",
    "T39n1788_02b:0214a19": "經　「唯有如如如如智是名法身。」贊曰：明得",
    "T39n1788_02b:0214a20": "法身。如如，即自性法身。如如智，即四智品。雖",
    "T39n1788_02b:0214a21": "事智品不緣真如，離能所取故、由如如智起",
    "T39n1788_02b:0214a22": "故，總名如如智。故次云「是故法如如如如智",
    "T39n1788_02b:0214a23": "攝一切佛法。」若唯是如，非攝一切故。又解：化",
    "T39n1788_02b:0214a24": "身如前；應身者，通攝自他二受用身；法身唯",
    "T39n1788_02b:0214a25": "是自性真如。言如如智者，如實相般若。又《大",
    "T39n1788_02b:0214a26": "莊嚴論》及真諦三藏說有四覺：一應覺，即真",
    "T39n1788_02b:0214a27": "如；二正覺，即智慧；三覺分，即菩提因；四令",
    "T39n1788_02b:0214a28": "覺，即能詮教。諸法體邊名如如，智性邊名如",
    "T39n1788_02b:0214a29": "如智故。故下文云「應身從無始來相續不斷，",
    "T39n1788_02b:0214b01": "一切諸佛不共之法體攝持故，眾生無盡用",
    "T39n1788_02b:0214b02": "亦無盡，是故說常」等，明亦通是自受用身。下",
    "T39n1788_02b:0214b03": "云「法身者非是行法，無有異相，是根本故，猶",
    "T39n1788_02b:0214b04": "如虛空，是故說常。」既云非行法，明非四智，",
    "T39n1788_02b:0214b05": "四智生滅是行法故。又解：二義俱通。准《攝",
    "T39n1788_02b:0214b06": "大乘》別解三身及常無常門，即如彼解。准上",
    "T39n1788_02b:0214b07": "下文及《攝大乘》等，約通而說，即如前解。今此",
    "T39n1788_02b:0214b08": "經中通二義解：若四句等中即自他受用別",
    "T39n1788_02b:0214b09": "門而明，不今四句，應非化身是地前身，化身",
    "T39n1788_02b:0214b10": "亦應謂住有餘涅槃之身。若自受用非名化",
    "T39n1788_02b:0214b11": "故，故自受用同名法身。故此下云「是故法身",
    "T39n1788_02b:0214b12": "慧清淨故、滅清淨故，是二清淨，是故法身具",
    "T39n1788_02b:0214b13": "足清淨。」若智理二合名法身，即性相合論門。",
    "T39n1788_02b:0214b14": "若唯取如名法身者，即性相別論門。若自受",
    "T39n1788_02b:0214b15": "用是應身攝，即是假實自他受用二合論門。",
    "T39n1788_02b:0214b16": "若應唯是他受用身，即假實別論門。故知諸",
    "T39n1788_02b:0214b17": "說義不相違。",
    "T39n1788_02b:0214b18": "經　「前二種｀身是假名有，此第三身是真實有，",
    "T39n1788_02b:0214b19": "為前二身＇而作根本。」贊曰：已下諸門分別。",
    "T39n1788_02b:0214b20": "有九門：第一假實分別門、第二二利分別門、",
    "T39n1788_02b:0214b21": "三有餘無餘等分別門、四治障廢立門、五三",
    "T39n1788_02b:0214b22": "體同別門、六一多分別門、七能所相依門、八",
    "T39n1788_02b:0214b23": "常無常門、九四句分別門。就此假實，文分為",
    "T39n1788_02b:0214b24": "五：一標、二釋、三徵、四解、五結。此初二文，為",
    "T39n1788_02b:0214b25": "前二身而作根本。依前解，三身法身并攝智，",
    "T39n1788_02b:0214b26": "即辨變化身及他受用，是假名佛，是變化起；",
    "T39n1788_02b:0214b27": "以如為本、從智變起，故與前二而作根本。若",
    "T39n1788_02b:0214b28": "依法身唯攝如如，如如是本不從他起，故得",
    "T39n1788_02b:0214b29": "名實。應依法起、化依應起，故前二身俱是假",
    "T39n1788_02b:0214b30": "有。",
    "T39n1788_02b:0214c01": "經　「何以故？」贊曰：徵也。何所以故法是二依？",
    "T39n1788_02b:0214c02": "經　「離法如如、｀離無分別智，一切諸佛＇無有別",
    "T39n1788_02b:0214c03": "法。」贊曰：解也。初返解、後順成。初也。",
    "T39n1788_02b:0214c04": "經　「一切諸佛｀智慧具足，一切煩惱究竟滅盡，",
    "T39n1788_02b:0214c05": "得＇清淨佛地。」贊曰：順成也。《勝鬘經》「在纏名",
    "T39n1788_02b:0214c06": "如來藏，出纏名法身」故。今此云智慧具足即",
    "T39n1788_02b:0214c07": "如如智，一切盡滅即法如如，故具二種。",
    "T39n1788_02b:0214c08": "經　「是故｀法如如如如智攝一切＇佛法。」贊曰：",
    "T39n1788_02b:0214c09": "結成。可知如來淨妙法身又即真如，是悟",
    "T39n1788_02b:0214c10": "迷依，故為二本。",
    "T39n1788_02b:0214c11": "經　「復次，｀善男子！一切諸佛利益自他＇至於究",
    "T39n1788_02b:0214c12": "竟。」贊曰：第二、二利分別門。於中有二：初辨",
    "T39n1788_02b:0214c13": "二利、後「善男子云何法如如」下釋情疑。初中",
    "T39n1788_02b:0214c14": "復二：初法、後喻。法中有三：初標、次釋、後結。",
    "T39n1788_02b:0214c15": "此標也。言利益自他至究竟者，自利至佛云",
    "T39n1788_02b:0214c16": "究竟。有三乘性，令得果地究竟；無性之人",
    "T39n1788_02b:0214c17": "同無窮盡，不入涅槃而為利益，亦云究竟。",
    "T39n1788_02b:0214c18": "經　「自利益者｀是法如如，利益他者＇是如如智。」",
    "T39n1788_02b:0214c19": "贊曰：釋也。初釋二利、後釋所以。此初也。如",
    "T39n1788_02b:0214c20": "如凝寂多自利，如智起用多利他。梁《攝論》",
    "T39n1788_02b:0214c21": "云「若以法身為應身佛，無利益眾生義。若以",
    "T39n1788_02b:0214c22": "應身為法佛，無現世安樂義。」問：諸說二利有",
    "T39n1788_02b:0214c23": "三不同。一《雜集論》云「自他二利所依止」，《唯識》",
    "T39n1788_02b:0214c24": "亦然。自性法身正唯自利亦兼利他，通於二",
    "T39n1788_02b:0214c25": "利，自受用變化是所依止故，自受用身是自",
    "T39n1788_02b:0214c26": "利；他受用變化是利他，為他現故。二《無上",
    "T39n1788_02b:0214c27": "依》及《寶性論》，法身是自利，應化是利他。三",
    "T39n1788_02b:0214c28": "者此經。何故如是？答：《雜集》、《唯識》，自性法身",
    "T39n1788_02b:0214c29": "通二利，據盡理論。《無上依》等，據自性法身正",
    "T39n1788_02b:0215a01": "用而說，云是自利。應化利他，據他受用名為",
    "T39n1788_02b:0215a02": "應佛，故俱利他。此經如如，同《無上依》。如如智",
    "T39n1788_02b:0215a03": "利他，據平等性及成事智，起他受用變他二",
    "T39n1788_02b:0215a04": "佛身故，云是利他。《雜集》應身是自利者，據自",
    "T39n1788_02b:0215a05": "受用名應身說。《成唯識論》據彼應身通二受",
    "T39n1788_02b:0215a06": "用，故成二利。各據一義，俱不相違。利益他者",
    "T39n1788_02b:0215a07": "是如如智，何不言應化耶？答：有二解。一云：舉",
    "T39n1788_02b:0215a08": "能變體是二智故、利他體故，所起之身唯是",
    "T39n1788_02b:0215a09": "色故、利他用故，所以不論。《唯識論》等說他用",
    "T39n1788_02b:0215a10": "變化名利他，據用而說所變。《大品般若》云「化",
    "T39n1788_02b:0215a11": "佛無心，云何分別破壞諸法、破壞開演之義？」",
    "T39n1788_02b:0215a12": "或此二身是彼智果，說彼智名，實是應化。不",
    "T39n1788_02b:0215a13": "爾，下喻小不相似。二云：此據四智亦是法身。",
    "T39n1788_02b:0215a14": "真如內寂說是自利，智有外用說是利他。不",
    "T39n1788_02b:0215a15": "說應化，義同前說。",
    "T39n1788_02b:0215a16": "經　「能於自他利益之事而得自在，成就種種",
    "T39n1788_02b:0215a17": "無邊用故。」贊曰：釋所以也。由此三身於自",
    "T39n1788_02b:0215a18": "他利各得自在，俱成種種無邊用故。故《成唯",
    "T39n1788_02b:0215a19": "識》云「如是三身雖皆具足無邊功德，而各有",
    "T39n1788_02b:0215a20": "異。」言而得自在，自在有三，如《雜集》第十二云",
    "T39n1788_02b:0215a21": "「依止自在修亦有三種：一身自在，即自性身",
    "T39n1788_02b:0215a22": "及受用身。二行自在，即變化身。三說自在，謂",
    "T39n1788_02b:0215a23": "能說六度等。既緣此、求此、依此而求此，故知",
    "T39n1788_02b:0215a24": "佛身有三自在，成就無邊二利用故。」",
    "T39n1788_02b:0215a25": "經　「是故｀分別一切佛法，有無量無邊＇種種差",
    "T39n1788_02b:0215a26": "別。」贊曰：結也。一切佛法，即三佛是。《大品經》",
    "T39n1788_02b:0215a27": "云「出三界故無量，越十方故無邊，義用眾多",
    "T39n1788_02b:0215a28": "云種種差別。」",
    "T39n1788_02b:0215a29": "經　「善男子！｀譬如依止妄想思惟說種種煩惱，",
    "T39n1788_02b:0215b01": "說種種業用＇、種種果報。」贊曰：下依喻顯，有",
    "T39n1788_02b:0215b02": "二：初二喻喻二利、後一顯莊嚴。初復分二：初",
    "T39n1788_02b:0215b03": "一喻合顯利他用、後一喻合顯自利用。此初",
    "T39n1788_02b:0215b04": "喻也。妄想思惟，喻如如智任運能起利他之",
    "T39n1788_02b:0215b05": "思。如《法華經》等云「於三七日中，思惟如是事。」",
    "T39n1788_02b:0215b06": "言妄想者，喻實不思，假起思故。說種種煩惱，",
    "T39n1788_02b:0215b07": "喻化身為二乘，說種種煩惱。種種業者，喻起",
    "T39n1788_02b:0215b08": "應身，為菩薩說種種業。種種果報者，喻令他",
    "T39n1788_02b:0215b09": "人既聞法已得世出世果。或此喻說斷三障",
    "T39n1788_02b:0215b10": "故成就三身，說種種煩惱令得應身、說種種",
    "T39n1788_02b:0215b11": "業令得化身、說種種報令得法身。故下文云",
    "T39n1788_02b:0215b12": "「惑障清淨能現應身，業障清淨能現化身，智",
    "T39n1788_02b:0215b13": "障清淨能現法身。」果報即是智障所攝。雖《佛",
    "T39n1788_02b:0215b14": "地論》二障各有所發之業并所得果，合說果",
    "T39n1788_02b:0215b15": "報是習氣依。要果報無，習氣方盡。又解：准下",
    "T39n1788_02b:0215b16": "合文，說種種煩惱喻說大乘，大乘為本有餘",
    "T39n1788_02b:0215b17": "業故，如似有惑有業果故。業果如次喻獨覺",
    "T39n1788_02b:0215b18": "聲聞，上能化下，如緣覺乘化聲聞故。果報喻",
    "T39n1788_02b:0215b19": "說聲聞乘也。然獨覺乘將得果時不假言教，",
    "T39n1788_02b:0215b20": "發心之初解修行位中必假言教。所以《法華",
    "T39n1788_02b:0215b21": "經》中俱云「從佛聞法故」。初解喻現身、次解喻",
    "T39n1788_02b:0215b22": "令得身、後解喻為化說法。既判為喻利他，",
    "T39n1788_02b:0215b23": "此解盡理，汎明利用即通三釋。又解：喻二利",
    "T39n1788_02b:0215b24": "用是總，竝喻利他即別，故通三解。然合文中",
    "T39n1788_02b:0215b25": "但合利他說法，餘者略而不合。",
    "T39n1788_02b:0215b26": "經　「如是｀依法如如、依如如智，說種種佛法、說",
    "T39n1788_02b:0215b27": "種種獨覺法、說種種＇聲聞法。」贊曰：法合也。",
    "T39n1788_02b:0215b28": "三乘之人根性欲樂等各各不同，方便位中",
    "T39n1788_02b:0215b29": "種性行解趣入各異，所以云種種佛法。",
    "T39n1788_02b:0215c01": "經　「依法如如、｀依如如智，一切佛法自在成就，",
    "T39n1788_02b:0215c02": "是為第一＇不可思議。」贊曰：下喻合。顯自利",
    "T39n1788_02b:0215c03": "之用，分三：初法、次喻、後合。此初也。問：喻利",
    "T39n1788_02b:0215c04": "他中，何不先舉法、次喻、後合耶？答：承前法",
    "T39n1788_02b:0215c05": "說近故、又復略故，今此遠故廣故，所以先法、",
    "T39n1788_02b:0215c06": "次喻、後合。問：前自利中但云自利者是法如",
    "T39n1788_02b:0215c07": "如，何故此喻自利之用并如如智？答：前據",
    "T39n1788_02b:0215c08": "凝寂，法如如自利增，但說如如。今明兼利，",
    "T39n1788_02b:0215c09": "如如智亦是。又復前據如如智為他現說法",
    "T39n1788_02b:0215c10": "用，故利他；此據斷障，內證如如，即是自利。故",
    "T39n1788_02b:0215c11": "不相違。有解：結前。義亦無違。",
    "T39n1788_02b:0215c12": "經　「譬如｀畫空作莊嚴具＇，是難思議。」贊曰：下",
    "T39n1788_02b:0215c13": "喻莊嚴。舉喻畫空作莊嚴具，如空無相，嚴具",
    "T39n1788_02b:0215c14": "亦無相，故是難思。如喻空，如如智喻畫。或如",
    "T39n1788_02b:0215c15": "如上諸功德義如嚴空俱是無相，是難思議。",
    "T39n1788_02b:0215c16": "經　「如是依法如如、｀依如如智，成就佛法＇亦難",
    "T39n1788_02b:0215c17": "思議。」贊曰：舉法合也。如是依如如及依如",
    "T39n1788_02b:0215c18": "如智成就法身佛法。或如如是性，如如智是",
    "T39n1788_02b:0215c19": "功德義，功德義正是法身，依如方有，故二合",
    "T39n1788_02b:0215c20": "明。若真諦三藏解：前畫空喻并前舉法竝是",
    "T39n1788_02b:0215c21": "外疑。疑云：如如及智俱無分別，云何得應化",
    "T39n1788_02b:0215c22": "說利？如畫虛空成莊嚴具？極為難解難信。義",
    "T39n1788_02b:0215c23": "亦無違。",
    "T39n1788_02b:0215c24": "經　「善男子！｀云何法如如如如智二無分別而",
    "T39n1788_02b:0215c25": "得自在事業＇成就？」贊曰：下釋情疑，有二：初",
    "T39n1788_02b:0215c26": "牒疑、後喻釋。此牒疑也。疑有二人：一出世人",
    "T39n1788_02b:0215c27": "疑、二世間人疑。又是學人及不學人二人俱",
    "T39n1788_02b:0215c28": "疑。",
    "T39n1788_02b:0215c29": "經　「善男子！｀譬如如來入於涅槃，願自在故，種",
    "T39n1788_02b:0216a01": "種事業＇皆得成就。」贊曰：下喻釋，有四喻：初",
    "T39n1788_02b:0216a02": "二喻為出世人、後二為世間人。為出世人，初",
    "T39n1788_02b:0216a03": "舉佛滅喻，無有分別而能利他；後舉劣況勝",
    "T39n1788_02b:0216a04": "喻。初文有二：初喻、後合。此舉喻也。舉二乘人",
    "T39n1788_02b:0216a05": "意解涅槃，謂佛入滅身智無故，同如如無相，",
    "T39n1788_02b:0216a06": "信有滅後化事得成。如涅槃後，重起金棺為",
    "T39n1788_02b:0216a07": "現雙足、舍利變化種種事業而皆得現，故舉",
    "T39n1788_02b:0216a08": "為喻。",
    "T39n1788_02b:0216a09": "經　「法如如｀如如智自在事成＇，亦復如是。」贊",
    "T39n1788_02b:0216a10": "曰：法合可知。",
    "T39n1788_02b:0216a11": "經　「復次，｀菩薩摩訶薩入無心定，依前願力，從",
    "T39n1788_02b:0216a12": "禪定起＇作眾事業。」贊曰：第二、舉劣況勝喻。",
    "T39n1788_02b:0216a13": "文亦有二：所謂喻、合。初也。菩薩滅定，既六識",
    "T39n1788_02b:0216a14": "不行而無分別，亦有種種變化事業。問：何故",
    "T39n1788_02b:0216a15": "不舉二乘劣喻？答：二乘入滅定，不能起事業",
    "T39n1788_02b:0216a16": "故。《無垢稱》第二，無垢呵舍利弗云：「夫宴坐者，",
    "T39n1788_02b:0216a17": "不起滅定而現諸威儀，是為宴坐」等。滅盡定",
    "T39n1788_02b:0216a18": "義，廣如餘辨。滅定喻如如，前願喻本願，作事",
    "T39n1788_02b:0216a19": "業喻應化業用。",
    "T39n1788_02b:0216a20": "經　「如是二法｀無有分別，自在＇事成。」贊曰：合",
    "T39n1788_02b:0216a21": "也。滅定及所起事，二俱無分別，化他事業得",
    "T39n1788_02b:0216a22": "自在成。又解：如入滅定雖無分別，應化二事",
    "T39n1788_02b:0216a23": "而得成。又解：合前法如如智無有分別，自在",
    "T39n1788_02b:0216a24": "事成。准前難意，此釋為勝。以前疑云：云何法",
    "T39n1788_02b:0216a25": "如如如如智二無分別事業成就？故今合之。",
    "T39n1788_02b:0216a26": "經　「善男子！｀譬如日月無有分別，亦如水鏡無",
    "T39n1788_02b:0216a27": "有分別，光明亦無分別，三種和合＇得有影生。」",
    "T39n1788_02b:0216a28": "贊曰：下除世間不學人疑。亦有二喻：初舉",
    "T39n1788_02b:0216a29": "有體喻，雖無分別而有影生；後舉無體喻，雖",
    "T39n1788_02b:0216b01": "無分別亦有影生。前二亦然。入涅槃已，舉無",
    "T39n1788_02b:0216b02": "體。入滅定起，舉有體。今有體中，初喻、後合。此",
    "T39n1788_02b:0216b03": "喻也。真諦三藏云：「日月喻如如，水鏡喻本願",
    "T39n1788_02b:0216b04": "慈悲，光明喻如如智，影喻應化身。」今又釋云：",
    "T39n1788_02b:0216b05": "准下合文既云「以願自在，眾生有感，現應化",
    "T39n1788_02b:0216b06": "身。」以水現影喻法如如等相應定願力，以鏡",
    "T39n1788_02b:0216b07": "影生喻眾生機，日月喻法如如，光明喻如如",
    "T39n1788_02b:0216b08": "智。准《攝大乘》，水喻眾生有三摩地潤滑性故，",
    "T39n1788_02b:0216b09": "現月等影。即水鏡二俱喻生機，即日月喻法",
    "T39n1788_02b:0216b10": "如如如如智，光喻本願。雖無分別，然由本願",
    "T39n1788_02b:0216b11": "及眾生感力，故有應化。然准經云「亦如水鏡",
    "T39n1788_02b:0216b12": "無有分別」，即前釋勝。准下合文云「以願自在",
    "T39n1788_02b:0216b13": "力，眾生有感」，即後釋勝。任意取捨。",
    "T39n1788_02b:0216b14": "經　「如是法如如｀如如智亦無分別，以願自在",
    "T39n1788_02b:0216b15": "故，眾生有感，現應化身，如日月影和合＇出現。」",
    "T39n1788_02b:0216b16": "贊曰：合也。",
    "T39n1788_02b:0216b17": "經　「復次，｀善男子！譬如無量無邊水鏡，依於光",
    "T39n1788_02b:0216b18": "故，空影得現＇種種異相。」贊曰：舉空無體喻。",
    "T39n1788_02b:0216b19": "初舉喻明、後逐難釋。水鏡，喻有情機。依於光",
    "T39n1788_02b:0216b20": "者，喻本願力。空者，喻法如如如如智。影現者，",
    "T39n1788_02b:0216b21": "應化身由本願力光合於空法如如等，應化",
    "T39n1788_02b:0216b22": "得現所為利他種種事業。或云：空影現者，如",
    "T39n1788_02b:0216b23": "無雲翳空，依水鏡處得現其影。言空影者，是",
    "T39n1788_02b:0216b24": "世俗所見空青天，青天現影在水鏡中也。空",
    "T39n1788_02b:0216b25": "無有青，所見青者，如法如如及如如智上現",
    "T39n1788_02b:0216b26": "於應化。或但喻機緣感便現，非如如理現應",
    "T39n1788_02b:0216b27": "化身。此約《唯識》及安慧師無見相解。",
    "T39n1788_02b:0216b28": "經　「空者即是無相。」贊曰：逐難釋也。以空無",
    "T39n1788_02b:0216b29": "形色，故喻法身。",
    "T39n1788_02b:0216c01": "經　「善男子！｀如是受化諸弟子等＇，是法身影。」",
    "T39n1788_02b:0216c02": "贊曰：合也。初明所見身、後明有身所以，合成",
    "T39n1788_02b:0216c03": "無異。若准真諦所翻之經，應云「如是受化之眾",
    "T39n1788_02b:0216c04": "是能感機。」諸弟子等即是菩薩，亦能現於應",
    "T39n1788_02b:0216c05": "化二身，現於應化二身是法身影。如前，初舉",
    "T39n1788_02b:0216c06": "佛般涅槃喻、後舉菩薩滅定喻。又解：此文如",
    "T39n1788_02b:0216c07": "是受化諸弟子等是能感機。是法身影者，此",
    "T39n1788_02b:0216c08": "文言略，應云「諸弟子等所見應化是法身影。」",
    "T39n1788_02b:0216c09": "本疑如來法身無分別，云何能起應化二身？",
    "T39n1788_02b:0216c10": "不疑弟子能起。然法如如等雖無分別，以願",
    "T39n1788_02b:0216c11": "力故，令弟子心上見有，即應化事業而生。",
    "T39n1788_02b:0216c12": "經　「以願力故，｀於二種身現種種相，於法身地＇",
    "T39n1788_02b:0216c13": "無有異相。」贊曰：明應化身有之所以合成",
    "T39n1788_02b:0216c14": "無異。無異，即合法身無分別相。言於二種身",
    "T39n1788_02b:0216c15": "者，是應化二身。或佛所現、菩薩所現，名二種",
    "T39n1788_02b:0216c16": "身。雖現異相，於法身地無有差別分別異相。",
    "T39n1788_02b:0216c17": "經　「善男子！｀依此二身，一切諸佛說＇有餘涅槃。」",
    "T39n1788_02b:0216c18": "贊曰：第三、有餘無餘分別門明三涅槃。即",
    "T39n1788_02b:0216c19": "為三段。此初，明有餘涅槃。四涅槃中，除自性",
    "T39n1788_02b:0216c20": "清淨涅槃，不由斷證一切同有，故不約此明。",
    "T39n1788_02b:0216c21": "有餘涅槃，應云有餘依所顯之涅槃、無餘依所",
    "T39n1788_02b:0216c22": "顯之涅槃，今略依字。准《瑜伽》五十，有餘依地",
    "T39n1788_02b:0216c23": "有三施設：一地施設、二寂靜施設、三依施設。",
    "T39n1788_02b:0216c24": "地即約十七地。寂靜有四。依施設有八種依：",
    "T39n1788_02b:0216c25": "一施設依；二攝受依；三住持依；四流轉依，即",
    "T39n1788_02b:0216c26": "四識住；五障礙依，謂天魔；六苦惱依，一切欲",
    "T39n1788_02b:0216c27": "界；七適悅依，謂依靜慮；八後邊依，依謂所依。",
    "T39n1788_02b:0216c28": "初施設依，我法是施設，世間聖教假所施設。",
    "T39n1788_02b:0216c29": "此依取蘊，即取蘊為所依。餘義准知。問：言有",
    "T39n1788_02b:0217a01": "餘依涅槃，有幾餘依？答：准《瑜伽》五十云「當",
    "T39n1788_02b:0217a02": "言與一種依一向相應，謂後邊依。」論意有餘",
    "T39n1788_02b:0217a03": "即後邊依。後邊依者，謂阿羅漢相續諸蘊。云",
    "T39n1788_02b:0217a04": "此後邊依與六攝受事不共相應，與流轉依",
    "T39n1788_02b:0217a05": "與障礙依一向全不相應，所餘非相應非不",
    "T39n1788_02b:0217a06": "相應，以攝受依中有七攝受：一謂自己父",
    "T39n1788_02b:0217a07": "母、二妻子、三奴婢、四作使、五僮僕、六朋友、",
    "T39n1788_02b:0217a08": "七眷屬。謂阿羅漢果於父母所猶攝受故，如",
    "T39n1788_02b:0217a09": "如來身手扶父棺，昇忉利天報母恩等。以依",
    "T39n1788_02b:0217a10": "佛身有能攝受，故餘不攝受，以得還滅除流",
    "T39n1788_02b:0217a11": "轉故、能降魔故，無此二依。施設依、住持依等，",
    "T39n1788_02b:0217a12": "非一向依於取蘊，聖教亦施設預流等。我名",
    "T39n1788_02b:0217a13": "相應，無執心取我有情等名不相應。餘准此",
    "T39n1788_02b:0217a14": "知。有後邊等依，名有餘依。餘依所得涅槃，名",
    "T39n1788_02b:0217a15": "有餘依涅槃。云涅槃者，是圓寂義。以寂有多，",
    "T39n1788_02b:0217a16": "皆能具故，名為圓寂。寂靜有四：一苦寂靜；",
    "T39n1788_02b:0217a17": "二煩惱寂靜；三不損惱有情寂靜，不造作諸",
    "T39n1788_02b:0217a18": "惡行修習諸善；四捨寂靜，謂住六恒捨。具此",
    "T39n1788_02b:0217a19": "四寂，名為圓寂。然應化身，約示現說後邊依",
    "T39n1788_02b:0217a20": "等，非佛實有後邊之蘊，若佛應身亦現生滅。",
    "T39n1788_02b:0217a21": "由此即證，所說應身非自受用，自受用身無",
    "T39n1788_02b:0217a22": "後邊故。又若四智亦應身收，依何法身得無",
    "T39n1788_02b:0217a23": "餘依，令應化不同二乘？但是現有似苦依身，",
    "T39n1788_02b:0217a24": "或無漏依在名為有餘，如《成唯識》說「雖無實",
    "T39n1788_02b:0217a25": "依而現似有」。或苦依盡說無餘依，非苦依在",
    "T39n1788_02b:0217a26": "說有餘依，故依二身所得涅槃名有餘依。",
    "T39n1788_02b:0217a27": "經　「依此法身｀說無餘涅槃。何以故？一切餘法＇",
    "T39n1788_02b:0217a28": "究竟盡故。」贊曰：下明無餘依，有三：初標、次",
    "T39n1788_02b:0217a29": "徵、後釋。云依此法身說無餘者，有二解。一云：",
    "T39n1788_02b:0217b01": "依如如法身無一切依，名無餘依涅槃。若爾，",
    "T39n1788_02b:0217b02": "涅槃法身何別。答：功德所依義邊名法身，諸",
    "T39n1788_02b:0217b03": "依寂靜義邊名涅槃。又解：四智心品是如如",
    "T39n1788_02b:0217b04": "智，即自受用亦名法身。依此自受，不現託生、",
    "T39n1788_02b:0217b05": "雙林唱滅，無一切依，名無餘依。依此所顯，名",
    "T39n1788_02b:0217b06": "無餘依涅槃。問：無餘涅槃由幾寂滅名為涅",
    "T39n1788_02b:0217b07": "槃？答：由二寂滅。《瑜伽》五十云「一由寂滅寂",
    "T39n1788_02b:0217b08": "滅故、二由無損惱寂滅故。寂靜寂滅者，謂先",
    "T39n1788_02b:0217b09": "於有餘依地，獲得觸證四種寂靜。今無餘依",
    "T39n1788_02b:0217b10": "涅槃界中亦有寂勝四種寂靜。」此意以重得",
    "T39n1788_02b:0217b11": "寂靜故，言由寂靜寂滅故。一數教寂靜、二一",
    "T39n1788_02b:0217b12": "切依寂靜、三依依苦寂靜、四依依生疑慮寂",
    "T39n1788_02b:0217b13": "靜。言數教寂靜者，數謂智慧，因數起教，教生",
    "T39n1788_02b:0217b14": "於數，名為數教。無餘依中名言絕故，名數教",
    "T39n1788_02b:0217b15": "寂靜。一切依寂靜者，如前八依無餘竝寂，名",
    "T39n1788_02b:0217b16": "一切依寂靜。依依苦寂靜者，由前八依所生",
    "T39n1788_02b:0217b17": "眾苦亦得永滅，名依依苦寂靜。如依彼依生",
    "T39n1788_02b:0217b18": "此苦依，名為依依。四依依生疑慮寂靜者，謂",
    "T39n1788_02b:0217b19": "依八苦生疑慮，無餘皆寂，名依依生疑慮寂",
    "T39n1788_02b:0217b20": "靜。問：有餘依涅槃有幾有餘，今言無餘依？",
    "T39n1788_02b:0217b21": "答：有七。一因果餘，惑因已盡、苦果未亡，有餘",
    "T39n1788_02b:0217b22": "苦依。《成唯識》云「無餘依涅槃，謂即真如。出生",
    "T39n1788_02b:0217b23": "死苦，煩惱既盡，餘依亦滅。」二不善業餘。無學",
    "T39n1788_02b:0217b24": "之人不善業盡，餘善無記業在。三苦諦餘。四",
    "T39n1788_02b:0217b25": "集諦餘。五滅諦餘。六道諦餘，故《勝鬘經》云",
    "T39n1788_02b:0217b26": "「有餘生不盡，當有生有。餘梵行不成，故事不",
    "T39n1788_02b:0217b27": "純。事不究竟，故當有所作。不度彼故，當有所",
    "T39n1788_02b:0217b28": "斷。」如次苦滅道集，即無作四諦。望不定姓，有",
    "T39n1788_02b:0217b29": "餘不了當可修斷等，非望定姓。七假實餘，應",
    "T39n1788_02b:0217c01": "化假故。",
    "T39n1788_02b:0217c02": "經　「依此三身，｀一切諸佛說＇無住處涅槃。」贊",
    "T39n1788_02b:0217c03": "曰：下明無住處涅槃。文分為五：一標、二釋、",
    "T39n1788_02b:0217c04": "三問、四解、五結。此標也。",
    "T39n1788_02b:0217c05": "經　「為二身故｀不住涅槃，離於法身＇無有別佛。」",
    "T39n1788_02b:0217c06": "贊曰：釋也。何故三身名無住處？以為二身",
    "T39n1788_02b:0217c07": "故不住，以大悲故為物現身不住涅槃。亦應",
    "T39n1788_02b:0217c08": "云不住生死，前明無餘已說不住生死。又以",
    "T39n1788_02b:0217c09": "佛離漏餘謂涅槃，故今偏明不住涅槃，不謂",
    "T39n1788_02b:0217c10": "住生死。所以亦言離於法身無有別佛者，以",
    "T39n1788_02b:0217c11": "其法身從應化說性相合，云無別佛。彼二不",
    "T39n1788_02b:0217c12": "住，故法身亦名不住。是故三身總名無住。又",
    "T39n1788_02b:0217c13": "解：法身涅槃同體義別。若離法身有別體佛",
    "T39n1788_02b:0217c14": "來住涅槃，可言住涅槃。既離法身無別佛，即",
    "T39n1788_02b:0217c15": "同體故自不住自，故不住涅槃。前釋為勝，云",
    "T39n1788_02b:0217c16": "離法身無別佛故，不云離涅槃無別佛故。",
    "T39n1788_02b:0217c17": "經　「何故二身不住涅槃？」贊曰：問也。二身無",
    "T39n1788_02b:0217c18": "漏即離生死，何故不住涅槃？",
    "T39n1788_02b:0217c19": "經　「二身假名｀不實，念念生滅，不定住故；數數",
    "T39n1788_02b:0217c20": "出現＇，以不定故。」贊曰：解應化身不住所以，",
    "T39n1788_02b:0217c21": "初順解、次返成。一假名非實、二念念生滅、",
    "T39n1788_02b:0217c22": "三數數出現。出現者，為眾生故，或時現入滅、",
    "T39n1788_02b:0217c23": "或時受生，故數數出現。以不定故者，明不住",
    "T39n1788_02b:0217c24": "涅槃。",
    "T39n1788_02b:0217c25": "經　「法身不爾，｀是故二身＇不住涅槃。」贊曰：返",
    "T39n1788_02b:0217c26": "成也。",
    "T39n1788_02b:0217c27": "經　「法身不二，是故不住涅槃。」贊曰：明法身",
    "T39n1788_02b:0217c28": "不住涅槃所以。法身與應現不二，故亦不住。",
    "T39n1788_02b:0217c29": "經　「故依三身說無住涅槃。」贊曰：結也。",
    "T39n1788_02b:0218a01": "經　「善男子！｀一切凡夫為三相故，有縛有障，遠",
    "T39n1788_02b:0218a02": "離三身＇不至三身。」贊曰：第四、治障廢立門，",
    "T39n1788_02b:0218a03": "有二，初約境、次約心。此約境也。文分為二：",
    "T39n1788_02b:0218a04": "初明有障不得三身、後明斷得。初文分四：一",
    "T39n1788_02b:0218a05": "標、二徵、三列、四釋。此標也。三相即三性，是",
    "T39n1788_02b:0218a06": "所應知境相故。《攝大乘論》說此三性名所應",
    "T39n1788_02b:0218a07": "知勝相。有縛據現，有障約種。又有縛即相縛，",
    "T39n1788_02b:0218a08": "或相應所緣。此約於三性不了，故有縛有障。",
    "T39n1788_02b:0218a09": "障即三障等，由此遠離不至三身。",
    "T39n1788_02b:0218a10": "經　「何者為三？」贊曰：徵也。",
    "T39n1788_02b:0218a11": "經　「一者遍計所執相、｀二者依他起相、三者＇成",
    "T39n1788_02b:0218a12": "就相。」贊曰：列三相。三相即三性，如餘廣辨，",
    "T39n1788_02b:0218a13": "今略釋名辨體。言遍計所執相者，遍謂周遍，",
    "T39n1788_02b:0218a14": "計謂計度，於一切境遍計度故名為遍計。遍",
    "T39n1788_02b:0218a15": "計即能遍計、所遍計俱名遍計。所執者，遍計",
    "T39n1788_02b:0218a16": "所執性。或相即是性，亦即境相。依他眾緣",
    "T39n1788_02b:0218a17": "而得起故，名依他起。相義如前。圓滿成就，名",
    "T39n1788_02b:0218a18": "成就相。所執我法是遍計性，心心所色不相",
    "T39n1788_02b:0218a19": "應是依他起，真如為成就體。若漏無漏門，無",
    "T39n1788_02b:0218a20": "漏五蘊亦圓成實，有漏性者亦依他。",
    "T39n1788_02b:0218a21": "經　「如是諸相｀不能解故、不能滅故＇、不能淨故。」",
    "T39n1788_02b:0218a22": "贊曰：釋也。遍計無相，不可說斷，但云不能",
    "T39n1788_02b:0218a23": "解故。染依他有，云不滅故，如稱不淨。能淨",
    "T39n1788_02b:0218a24": "即智，所淨即如。經意如體不垢不淨，今者未",
    "T39n1788_02b:0218a25": "能解遍計、滅染依他、淨圓成實。",
    "T39n1788_02b:0218a26": "經　「是故諸佛具足三身。」經「是故」下，結。有縛",
    "T39n1788_02b:0218a27": "有障，不得至三身。",
    "T39n1788_02b:0218a28": "經　「如是三相｀能解、能滅、能淨故，是故諸佛＇具",
    "T39n1788_02b:0218a29": "足三身。」贊曰：後明斷得，分三：初牒能障、次",
    "T39n1788_02b:0218b01": "辨能斷、後結。如是三相，牒也。能解滅淨，辨能",
    "T39n1788_02b:0218b02": "斷。由悟遍計性言能解，修無分別智故能滅，",
    "T39n1788_02b:0218b03": "染依他智能斷障故能淨。由悟遍計所執相",
    "T39n1788_02b:0218b04": "得化身。由有所執我相，當情不達境空故，不",
    "T39n1788_02b:0218b05": "能得現變化身。修淨依他起，智斷染故，得應",
    "T39n1788_02b:0218b06": "身。由智生時能斷障漏，故能淨證圓成實性",
    "T39n1788_02b:0218b07": "顯得法身，故至三身。",
    "T39n1788_02b:0218b08": "經　「善男子！｀諸凡夫人未能除遣此三心故，遠",
    "T39n1788_02b:0218b09": "離三身＇，不能得至。」贊曰：明障治中，此約心",
    "T39n1788_02b:0218b10": "明。文分為二，初辨障、「依諸伏道」下辨斷。初文",
    "T39n1788_02b:0218b11": "分三：一標、二徵、三列。此標也。凡言心者，有",
    "T39n1788_02b:0218b12": "四義：一真實名心，如般若多心，即真如理亦",
    "T39n1788_02b:0218b13": "名為心故。《勝鬘經》云「自性清淨心」，彼名乾栗",
    "T39n1788_02b:0218b14": "心。二緣慮心，即通八識，彼名質多。三積集義",
    "T39n1788_02b:0218b15": "名心，亦通八識，通能所積集故。四積聚最勝",
    "T39n1788_02b:0218b16": "義名心，即唯第八。今者此問，即緣慮積集二",
    "T39n1788_02b:0218b17": "義名心。三心為能障，若能除斷，得至三身；若",
    "T39n1788_02b:0218b18": "未除斷，遠離三身。不能得至，不能得應化身，",
    "T39n1788_02b:0218b19": "不能至法身。",
    "T39n1788_02b:0218b20": "經　「何者為三？」贊曰：隨標徵也。",
    "T39n1788_02b:0218b21": "經　「一者｀起事心、二者依根本心、三者＇根本心。」",
    "T39n1788_02b:0218b22": "贊曰：隨徵列釋。此即列也。言三心者，依真諦",
    "T39n1788_02b:0218b23": "三藏釋云：「一起事心，是六識皮；二依根本心，",
    "T39n1788_02b:0218b24": "是第七肉；三根本心，是阿梨耶識骨。」慈恩唯",
    "T39n1788_02b:0218b25": "識法師云：「起事心者，謂見修煩惱相應之心。",
    "T39n1788_02b:0218b26": "由此煩惱起造諸業，感異熟果事，名起事心。」",
    "T39n1788_02b:0218b27": "生死本故，障隨類身，起事所依之心，依主釋。",
    "T39n1788_02b:0218b28": "或由心與煩惱相應同一事業，亦名起事，即持",
    "T39n1788_02b:0218b29": "業釋。或起事相應之心，然正起事是煩惱，從",
    "T39n1788_02b:0218c01": "相應心王立名，是隣近釋。然初解勝。善不善",
    "T39n1788_02b:0218c02": "業相應之心名依根本心。業是起生所依本",
    "T39n1788_02b:0218c03": "故，依根本相應之心，亦准前釋。根本心者，三",
    "T39n1788_02b:0218c04": "有苦果相應之心名根本心，生死根本自體",
    "T39n1788_02b:0218c05": "性故。此總別異熟，果通七識，唯除第七。若是",
    "T39n1788_02b:0218c06": "有果起酬因，名為苦果。通等流、異熟，即通八",
    "T39n1788_02b:0218c07": "識。若真異熟，名為苦果，是生死本，即唯第",
    "T39n1788_02b:0218c08": "八。此中意識，諸有漏果，故《涅槃經》云「捨無常",
    "T39n1788_02b:0218c09": "色獲得常色，受想行識亦復如是。」又解：煩",
    "T39n1788_02b:0218c10": "惱障并所發業名起事心，所知障并所發業",
    "T39n1788_02b:0218c11": "名依根本，是煩惱所依本故。根本心即二障",
    "T39n1788_02b:0218c12": "所得果，勝唯第八。諸業所依，有能持種，故名",
    "T39n1788_02b:0218c13": "根本，劣通七識。若約等流，果通八識。",
    "T39n1788_02b:0218c14": "經　「依諸伏道，｀起事心盡；依法斷道，依根本心",
    "T39n1788_02b:0218c15": "盡；依最勝道＇，根本心盡。」贊曰：下辨斷，有三：",
    "T39n1788_02b:0218c16": "初明斷障、次明得身、後結。初也。依諸伏道起",
    "T39n1788_02b:0218c17": "事心盡者，謂在地前三十心位。《仁王般若》名",
    "T39n1788_02b:0218c18": "伏忍，故在四善根。分別二障能伏不行，名依",
    "T39n1788_02b:0218c19": "伏道。起事亡盡，故入見道，不造新業感生死",
    "T39n1788_02b:0218c20": "果，顯得隨類化身。又解：通於十地金剛喻定",
    "T39n1788_02b:0218c21": "已前，雖伏煩惱、未斷種故，名諸伏道。究竟伏",
    "T39n1788_02b:0218c22": "位在金剛喻定無間位中，方永令彼現行不",
    "T39n1788_02b:0218c23": "起。故《解深密經》云「八地已去唯有所依所知",
    "T39n1788_02b:0218c24": "障在，至佛果位得隨類身。」此解為勝。依法斷",
    "T39n1788_02b:0218c25": "道根本心盡者，謂修聖道，次便斷諸業。所以",
    "T39n1788_02b:0218c26": "初地離惡趣雜染愚，二地之中離誤犯三業",
    "T39n1788_02b:0218c27": "愚。或通在十地斷所知障，名法斷道。始從初",
    "T39n1788_02b:0218c28": "地至金剛定已前名法斷道，依法空觀方能",
    "T39n1788_02b:0218c29": "斷故，所知斷故能得應身。依最勝道根本心",
    "T39n1788_02b:0219a01": "滅者，正捨名斷，在解脫道。若將捨名斷，在金",
    "T39n1788_02b:0219a02": "剛定。此中二說，如《成唯識》第十卷明。由斷苦",
    "T39n1788_02b:0219a03": "果，一切習氣皆永捨故，能顯法身。",
    "T39n1788_02b:0219a04": "經　「起事心滅，故｀得現化身；依根本心滅，故得",
    "T39n1788_02b:0219a05": "顯應身；根本心滅，故＇得至法身。」贊曰：明得",
    "T39n1788_02b:0219a06": "身也。前之二身是始起，故名之為得。法身本",
    "T39n1788_02b:0219a07": "有，云得至法身。准前可知。問：此之三身各何",
    "T39n1788_02b:0219a08": "時得？答：准《大莊嚴論》、《成唯識》等，竝在金剛已",
    "T39n1788_02b:0219a09": "後，佛地方起故。彼論云「三變化身，謂諸如",
    "T39n1788_02b:0219a10": "來由成事智，變現無量隨類化身。」《佛地論》云",
    "T39n1788_02b:0219a11": "「成所作智起三業化，依不正義，初地已上即",
    "T39n1788_02b:0219a12": "得此智；正義唯在佛地得起。以在十地依有",
    "T39n1788_02b:0219a13": "漏根發無漏識，明昧異故，故不得起應身。既",
    "T39n1788_02b:0219a14": "由平等鏡智所起之身合名應身。故佛地起。",
    "T39n1788_02b:0219a15": "非於十地有鏡智，法身亦爾，以出纏位名法",
    "T39n1788_02b:0219a16": "身故。」《成唯識》云「在大牟尼名法身故」，此約圓",
    "T39n1788_02b:0219a17": "滿得。若據分得及相似得，位有前後，在十信",
    "T39n1788_02b:0219a18": "位分得化身，許彼菩薩八相成故，初地已去",
    "T39n1788_02b:0219a19": "得應法身。《勝天王般若》說有十法身，十地之",
    "T39n1788_02b:0219a20": "中各得一故。上位菩薩化下位故，分得二身。",
    "T39n1788_02b:0219a21": "經　「是故一切如來具足三身。」贊曰：結也。",
    "T39n1788_02b:0219a22": "金光明最勝王經疏卷第二末終"
}