{
    "T22n1421_025:0164a15": "五分律卷第二十五彌沙塞",
    "T22n1421_025:0164a17": "宋罽賓三藏佛陀什",
    "T22n1421_025:0164a18": "共竺道生等譯",
    "T22n1421_025:0164a19": "第五分1 破僧法第五分初破僧法",
    "T22n1421_025:0164a20": "爾時調達第三念言：「我今破沙門瞿曇僧，得",
    "T22n1421_025:0164a21": "大名稱，一切當言：『沙門瞿曇有大神力，而調",
    "T22n1421_025:0164a22": "達能破其僧。』」念已，便語眷屬頞鞞分那、婆藪",
    "T22n1421_025:0164a23": "般那、盧醯伽、盧帝舍、瞿伽離、騫荼陀婆、三聞",
    "T22n1421_025:0164a24": "達多等。其眾中三聞達多最大聰明，語調達",
    "T22n1421_025:0164a25": "言：「沙門瞿曇有大威德，其僧云何而可得破？」",
    "T22n1421_025:0164a26": "答言：「我當於僧申明五法，應盡壽持：一、不",
    "T22n1421_025:0164a27": "食鹽；二、不食酥乳；三、不食魚肉，若食善法不",
    "T22n1421_025:0164a28": "生；四、乞食，若受他請善法不生；五、春夏八月",
    "T22n1421_025:0164a29": "日露坐，冬四月日住於草菴，若受人屋舍善法",
    "T22n1421_025:0164b01": "不生。此摩竭鴦伽二國人皆信樂苦行，我等",
    "T22n1421_025:0164b02": "行此五法，從者必多，足以破之。」三聞達多",
    "T22n1421_025:0164b03": "聞已，亦謂調達可得與佛中分僧眾，振名遠",
    "T22n1421_025:0164b04": "近，即便從之。時調達有優婆塞弟子名和修",
    "T22n1421_025:0164b05": "達，常供養調達。調達次以語之，亦相然可。於",
    "T22n1421_025:0164b06": "是調達十五日布薩時，於僧中說上五事，自",
    "T22n1421_025:0164b07": "行籌，唱言：「若忍樂此五法者，可捉此籌。」時五",
    "T22n1421_025:0164b08": "百比丘皆取籌，唯除阿難及一須陀洹比丘。",
    "T22n1421_025:0164b09": "時舍利弗、目連、諸大羅漢皆不在彼布薩會",
    "T22n1421_025:0164b10": "中。調達行籌畢，即與五百比丘和合布薩。阿",
    "T22n1421_025:0164b11": "難及一須陀洹比丘既不受籌，便即出去，往",
    "T22n1421_025:0164b12": "到佛所，頭面禮足，以是事白佛。佛因說偈：",
    "T22n1421_025:0164b13": "「善人共會易，　　惡人善會難；",
    "T22n1421_025:0164b14": "惡人共會易，　　善人惡會難。」",
    "T22n1421_025:0164b15": "時舍利弗、目連聞此事，往到佛所。佛遙見逆",
    "T22n1421_025:0164b16": "歎言：「善來，舍利弗、目連！汝等可往調達眾中，",
    "T22n1421_025:0164b17": "將五百比丘還。」二人受教，禮足而去。時須陀",
    "T22n1421_025:0164b18": "洹比丘隨阿難來者，見舍利弗、目連去，即便",
    "T22n1421_025:0164b19": "啼泣。佛問比丘：「何故啼泣？」答言：「舍利弗、目連",
    "T22n1421_025:0164b20": "是佛第一弟子。今往調達眾中，恐學其法，是",
    "T22n1421_025:0164b21": "以啼泣。」佛語比丘：「汝止勿泣！舍利弗、目連須",
    "T22n1421_025:0164b22": "臾自當將五百比丘還。」於是舍利弗、目連往",
    "T22n1421_025:0164b23": "詣彼眾。三聞達多遙見，便走語調達，言：「今沙",
    "T22n1421_025:0164b24": "門瞿曇第一弟子舍利弗、目連來，或破諸比",
    "T22n1421_025:0164b25": "丘意。當莫共語，亦莫令坐！」調達自以五法為",
    "T22n1421_025:0164b26": "道，不受其語，不著心中。舍利弗、目連既至，調",
    "T22n1421_025:0164b27": "達便言：「善來，舍利弗、目連！可就此坐。」語言：「若",
    "T22n1421_025:0164b28": "人有智，先所未聞，聞便受行。汝等先是沙門",
    "T22n1421_025:0164b29": "瞿曇第一弟子，今復來為吾作第一弟子，不",
    "T22n1421_025:0164c01": "亦善乎？」舍利弗、目連默然不答。調達便謂已",
    "T22n1421_025:0164c02": "受其語，即効佛常法，告舍利弗、目連：「汝可",
    "T22n1421_025:0164c03": "為眾說法，吾背小痛，當自消息。」便四疊僧",
    "T22n1421_025:0164c04": "伽梨枕之，右脇著地，累脚而臥；不繫念在前，",
    "T22n1421_025:0164c05": "須臾眠熟，轉左脇著地，呼聲駭人。時目連",
    "T22n1421_025:0164c06": "現種種神力，如常所說。舍利弗說種種妙法，",
    "T22n1421_025:0164c07": "初中後善，善義、善味，梵行之相。五百比丘聞",
    "T22n1421_025:0164c08": "已，即於座上遠塵離垢，於諸法中得法眼淨。",
    "T22n1421_025:0164c09": "見法得果已，更相語言：「我等可起，還到佛",
    "T22n1421_025:0164c10": "所。」舍利弗、目連即從坐起，與五百比丘俱還",
    "T22n1421_025:0164c11": "佛所。時三聞達多以足指蹴調達，罵言：「釋",
    "T22n1421_025:0164c12": "奴起！舍利弗、目連以餘方便，將諸比丘去矣！」",
    "T22n1421_025:0164c13": "調達驚起，罵言：「是惡欲比丘！始有善意，如何",
    "T22n1421_025:0164c14": "忽生惡心，以方便將我比丘去？」便大怖懼，熱",
    "T22n1421_025:0164c15": "血從鼻孔出，即以生身墮大地獄。舍利弗、",
    "T22n1421_025:0164c16": "目連到佛所已，頭面禮足，却坐一面。目連",
    "T22n1421_025:0164c17": "白佛言：「世尊！我欲使此五百比丘更受具足",
    "T22n1421_025:0164c18": "戒。」佛言：「不須更受！所以者何？此五百比丘愚",
    "T22n1421_025:0164c19": "癡故，以法想取籌。今但聽僧令作偷羅遮悔",
    "T22n1421_025:0164c20": "過。」",
    "T22n1421_025:0164c21": "目連白佛言：「奇哉，世尊！調達効佛，墮如是苦",
    "T22n1421_025:0164c22": "處。」佛言：「調達不但今効我，墮於地獄；昔亦曾",
    "T22n1421_025:0164c23": "効我，墮於苦處。」目連又問：「其事云何？」佛言：「過",
    "T22n1421_025:0164c24": "去世時，空閑處有一池水，有一大象入池取",
    "T22n1421_025:0164c25": "藕，淨洗而食，色力充足。復有一象亦効取藕，",
    "T22n1421_025:0164c26": "不洗而食，以此致病，遂便命終。」佛因是事即",
    "T22n1421_025:0164c27": "說偈言：",
    "T22n1421_025:0164c28": "「勿得効大龍，　　大龍不可効；",
    "T22n1421_025:0164c29": "以効大龍故，　　食泥致死苦。」",
    "T22n1421_025:0165a01": "佛告目連：「彼大象者，我身是；異象者，調達是。",
    "T22n1421_025:0165a02": "昔効我故，致於命終；今復効我，受斯大苦。」目",
    "T22n1421_025:0165a03": "連白佛言：「奇哉，世尊！調達從佛聞法，誦八萬",
    "T22n1421_025:0165a04": "四千法藏，得五神通。如何而反憍慢世尊？」佛",
    "T22n1421_025:0165a05": "言：「不但今世，昔亦曾從我聞法，而慢於我。」目",
    "T22n1421_025:0165a06": "連白佛：「其事云何？」答言：「過去世時，有一象師",
    "T22n1421_025:0165a07": "極善調象，王供給甚厚。時有一人往詣其所，",
    "T22n1421_025:0165a08": "語言：『教我調象，我為弟子。』象師即便教之，都",
    "T22n1421_025:0165a09": "無所隱。其人既知，便生嫉心，往到王所，白言：",
    "T22n1421_025:0165a10": "『彼人所知，不勝於我！云何供給，遠不相及？』王",
    "T22n1421_025:0165a11": "即呼彼象師，問言：『汝與弟子孰為勝負？』答言：",
    "T22n1421_025:0165a12": "『願聽却後七日，現調象法！』王即聽之。象師於",
    "T22n1421_025:0165a13": "七日中，更調諸象：語進，而退；語退，而進；語坐，",
    "T22n1421_025:0165a14": "而立；語立，而坐。作如是等反教調象。七日期",
    "T22n1421_025:0165a15": "至，便於王前與弟子共現調象之術。始者，二",
    "T22n1421_025:0165a16": "人未有一異。王問弟子：『汝更有異法不？』答言：",
    "T22n1421_025:0165a17": "『無！』復問彼師：『汝更有異法不？』答言：『有！』王言：『便",
    "T22n1421_025:0165a18": "可現之。』即便反教，象皆從之。王於是始知弟",
    "T22n1421_025:0165a19": "子，前言為虛，便瞋言：『如何面欺於我？』彼調象",
    "T22n1421_025:0165a20": "師白王言：『此人是我弟子，我先教之都無",
    "T22n1421_025:0165a21": "所隱；未能盡知，便見輕忽。今當說譬，願王",
    "T22n1421_025:0165a22": "聽之！昔有一人，於春末月著一重革屣，地熱",
    "T22n1421_025:0165a23": "革燥，嚙破其脚；本欲護脚，而反更傷。我亦如",
    "T22n1421_025:0165a24": "是，先教弟子，欲望其益，而反為害。』」爾時世尊",
    "T22n1421_025:0165a25": "因說偈言：",
    "T22n1421_025:0165a26": "「如人著革屣，　　本欲護其足，",
    "T22n1421_025:0165a27": "得熱燥急時，　　而更反自傷；",
    "T22n1421_025:0165a28": "世間愚惡人，　　不念恩在己，",
    "T22n1421_025:0165a29": "從師學技術，　　而反𣣋誣之。」",
    "T22n1421_025:0165b01": "佛言：「彼象師者，我身是也！弟子者，調達是也！",
    "T22n1421_025:0165b02": "世世從吾受學，而反輕慢於我。」",
    "T22n1421_025:0165b03": "目連白佛言：「希有，世尊！舍利弗一說法，破調",
    "T22n1421_025:0165b04": "達眾。」佛言：「不但今世，昔亦曾說法，以破其眾。」",
    "T22n1421_025:0165b05": "又問：「其事云何？」答言：「過去世時，有一射師",
    "T22n1421_025:0165b06": "名拘和離。有人從學射法，六年教之，語言：『應",
    "T22n1421_025:0165b07": "作如是捉弓，如是批箭。』而未教放法。弟子後",
    "T22n1421_025:0165b08": "時，念言：『我六年中學捉弓、批箭，而未一放，今",
    "T22n1421_025:0165b09": "試放之。』便放箭射一大樹，徹過入地。其師聞",
    "T22n1421_025:0165b10": "之，問言：『汝已放箭耶？』答言：『已放。』又問：『汝射",
    "T22n1421_025:0165b11": "何處？』即示所射之樹。師言：『汝已成射！我為",
    "T22n1421_025:0165b12": "第一，汝為第二。』又語言：『某處有五百賊斷路，",
    "T22n1421_025:0165b13": "一切無敢從中過者。汝可往破，以清其路，可",
    "T22n1421_025:0165b14": "有大功！』即與馬車一乘、美女一人，并以金鉢、",
    "T22n1421_025:0165b15": "箭五百發。於是弟子乘車載女，執如意弓，帶",
    "T22n1421_025:0165b16": "五百發箭，受勅而去；正遇彼賊共分諸物，使",
    "T22n1421_025:0165b17": "人邏於要道。邏人遙見，馳白賊帥。賊帥語",
    "T22n1421_025:0165b18": "眾人言：『我等作賊，未曾有人獨將好婦於此",
    "T22n1421_025:0165b19": "路行。此必勇健，不畏強敵，宜共聽過，勿得擾",
    "T22n1421_025:0165b20": "之！』彼人便住一處，令婦持金鉢往賊所，稱己",
    "T22n1421_025:0165b21": "名乞食。眾賊皆樂其婦，又貪金鉢，即便議",
    "T22n1421_025:0165b22": "言：『女色如是，金鉢如此！我等云何而聽其去？』",
    "T22n1421_025:0165b23": "賊帥又言：『彼必自量無所畏故，敢作此事。且",
    "T22n1421_025:0165b24": "當忍抑，慎莫招禍！』賊眾聞已，便與滿鉢美飯。",
    "T22n1421_025:0165b25": "婦持食還，復令往語：『汝等分物，與我一分！』眾",
    "T22n1421_025:0165b26": "賊大忿：『此為何人？乃以一夫，敢輕大眾！當共",
    "T22n1421_025:0165b27": "殺之，勿抱此恥！』賊帥如前語之，即復與分。",
    "T22n1421_025:0165b28": "婦得分還，復遣語賊言：『可共我戰，俱不相置。』",
    "T22n1421_025:0165b29": "眾賊復言：『此人轉見輕蔑，不可復忍！』賊帥",
    "T22n1421_025:0165c01": "曉喻，不能令止，勇忿忘難，便共齊力，往擊彼",
    "T22n1421_025:0165c02": "人。彼人便射一發，殺一人；四百九十九發，殺",
    "T22n1421_025:0165c03": "四百九十九人。餘有一發，以俟賊帥，更相覓",
    "T22n1421_025:0165c04": "便，而不能得。彼人便令婦裸形，賊帥前立。賊",
    "T22n1421_025:0165c05": "帥心亂，因此放發即復殺之。「於是其婦即說",
    "T22n1421_025:0165c06": "偈言：",
    "T22n1421_025:0165c07": "「『雖有利弓箭，　　未曾落一發；",
    "T22n1421_025:0165c08": "殺傷既狼藉，　　如何不生悔？』",
    "T22n1421_025:0165c09": "「彼人亦以偈答：",
    "T22n1421_025:0165c10": "「『我有此妙技，　　弓箭應心手，",
    "T22n1421_025:0165c11": "殺一輒生喜，　　以何應致悔？",
    "T22n1421_025:0165c12": "吾本行此路，　　為人除怨害，",
    "T22n1421_025:0165c13": "不自顧身命，　　以成勇健名。』」",
    "T22n1421_025:0165c14": "佛言：「彼射師者，即我身是；射弟子者，舍利弗",
    "T22n1421_025:0165c15": "是；五百賊者，今五百比丘是；賊帥者，調達",
    "T22n1421_025:0165c16": "是。舍利弗昔以一一箭，破彼群賊；今一說法",
    "T22n1421_025:0165c17": "破調達眾。」",
    "T22n1421_025:0165c18": "目連復白佛言：「奇哉，世尊！調達罵云：『惡欲比",
    "T22n1421_025:0165c19": "丘！』便以生身，墮大地獄。」佛言：「不但今世，昔亦",
    "T22n1421_025:0165c20": "曾以惡口，生身受大苦。」又問：「其事云何？」答言：",
    "T22n1421_025:0165c21": "「過去世時，阿練若池水邊，有二鴈與一龜共",
    "T22n1421_025:0165c22": "結親厚。後時池水涸竭，二鴈作是議：『今此",
    "T22n1421_025:0165c23": "池水涸竭，親厚必授大苦！』議已，語龜言：『此池",
    "T22n1421_025:0165c24": "水涸竭，汝無濟理。可銜一木，我等各銜一頭，",
    "T22n1421_025:0165c25": "將汝著大水處。銜木之時，慎不可語！』即便銜",
    "T22n1421_025:0165c26": "之。經過聚落，諸小兒見，皆言：『鴈銜龜去！鴈銜",
    "T22n1421_025:0165c27": "龜去！』龜即瞋言：『何預汝事？』即便失木，墮地",
    "T22n1421_025:0165c28": "而死。」爾時世尊因此說偈：",
    "T22n1421_025:0165c29": "「夫士之生，　　斧在口中，　　所以斫身，",
    "T22n1421_025:0166a01": "由其惡言。　　應毀反譽，　　應譽反毀，",
    "T22n1421_025:0166a02": "自受其殃，　　終無有樂。",
    "T22n1421_025:0166a03": "若以財利諍，　　此惡未為大；",
    "T22n1421_025:0166a04": "惡心向佛者，　　斯乃為大惡。",
    "T22n1421_025:0166a05": "阿浮有百千，　　尼羅三十六，",
    "T22n1421_025:0166a06": "惡意向賢人，　　當墮此地獄。」",
    "T22n1421_025:0166a07": "佛言：「彼龜者，調達是也！昔以瞋語，致有死苦；",
    "T22n1421_025:0166a08": "今復瞋罵，墮大地獄。」告諸比丘：「我若見調達",
    "T22n1421_025:0166a09": "有一毫善法者，終不記墮大地獄受一劫苦。",
    "T22n1421_025:0166a10": "譬人沒大糞坑，若人欲救，不見一毫淨處可",
    "T22n1421_025:0166a11": "捉。我觀調達，亦復如是。」又告諸比丘：「我不見",
    "T22n1421_025:0166a12": "餘法壞人無上道意，如名聞利養。調達所以",
    "T22n1421_025:0166a13": "破僧，由利養故。調達成就八非法故破僧：利、",
    "T22n1421_025:0166a14": "不利、稱、無稱、敬、不敬、樂惡、隨惡知識。」",
    "T22n1421_025:0166a15": "優波離問佛：「云何得名破僧？」佛言：「有四事",
    "T22n1421_025:0166a16": "名破僧：說五法、自行籌、捉籌、於界內別行僧",
    "T22n1421_025:0166a17": "事。」又問：「云何名僧不和合，而非破？」佛言：「若王",
    "T22n1421_025:0166a18": "助破僧，令僧不和合，而非破。若大臣、優婆塞、",
    "T22n1421_025:0166a19": "優婆夷、比丘尼、式叉摩那、沙彌、沙彌尼、一比丘",
    "T22n1421_025:0166a20": "乃至七比丘助破僧，亦如是。若不問上座而",
    "T22n1421_025:0166a21": "行僧事，是即不和，亦非僧破；若不共同食，於",
    "T22n1421_025:0166a22": "食時異坐，鬪諍罵詈，亦如是。要於界內八比",
    "T22n1421_025:0166a23": "丘分作二部，別行僧事，乃名為破。」又問：「是中",
    "T22n1421_025:0166a24": "誰破僧？」佛言：「作主者。」又問：「誰一劫墮大地獄，",
    "T22n1421_025:0166a25": "不可救？」佛言：「作主者。」又問：「凡破僧者，皆一劫",
    "T22n1421_025:0166a26": "受大地獄苦耶？」佛言：「不必皆一劫受大地獄",
    "T22n1421_025:0166a27": "苦。有八人破僧，受一劫大地獄苦：若法，法想，",
    "T22n1421_025:0166a28": "說言非法；若非法，非法想，說言是法；若法，非",
    "T22n1421_025:0166a29": "法想，說言是法；若非法，法想，說言非法；若法、",
    "T22n1421_025:0166b01": "非法，法想，說言非法；若法、非法，非法想，說言",
    "T22n1421_025:0166b02": "是法；若法，非法疑，說言是法；若法，非法疑，說",
    "T22n1421_025:0166b03": "言非法。「有六人破僧，不墮大地獄一劫受苦：",
    "T22n1421_025:0166b04": "若法，法想，說言是法；若非法，非法想，說言非",
    "T22n1421_025:0166b05": "法；若法，非法想，說言非法；若非法，法想，說言",
    "T22n1421_025:0166b06": "是法；若法、非法，非法想，說言非法；若法、非法，",
    "T22n1421_025:0166b07": "法想，說言是法。」",
    "T22n1421_025:0166b08": "2 臥具法五分律第五分之二臥具法",
    "T22n1421_025:0166b09": "佛在王舍城。爾時頞髀比丘侍佛左右，後",
    "T22n1421_025:0166b10": "時著衣持鉢入城乞食，威儀庠序視地而行。",
    "T22n1421_025:0166b11": "有一長者見之，作是念：「我未曾見如此人比。」",
    "T22n1421_025:0166b12": "便往問言：「汝是誰？誰之弟子？從誰出家？行誰",
    "T22n1421_025:0166b13": "道法？」時佛始成道，世皆稱之為大沙門。答",
    "T22n1421_025:0166b14": "言：「我名頞髀，大沙門是我之師。從彼出家，",
    "T22n1421_025:0166b15": "行其道法。」長者聞已，歎言：「未曾有也！自有",
    "T22n1421_025:0166b16": "如是威儀，而從大沙門出家，行其道法。」又問：",
    "T22n1421_025:0166b17": "「汝今住何處？」答言：「阿練若處、山巖、樹下、露地、",
    "T22n1421_025:0166b18": "塚間，是我住處。」長者聞已倍生歡喜，歎言：",
    "T22n1421_025:0166b19": "「威儀庠雅，所師已勝，乃復住止如斯之處！」又",
    "T22n1421_025:0166b20": "問：「敷何敷具？」答言：「加尸草、拘尸草、婆婆草、",
    "T22n1421_025:0166b21": "文柔草及樹葉等，下至沙土，皆我敷具。」長者",
    "T22n1421_025:0166b22": "聞已，復加喜敬，歎言：「乃能復作如是少欲。」又",
    "T22n1421_025:0166b23": "問：「我若為大德作房，能受用不？」答言：「世尊",
    "T22n1421_025:0166b24": "未聽我等受用房舍。」又言：「大德！可以此白佛，",
    "T22n1421_025:0166b25": "我亦當自白。」頞髀默受其語。於食後還到",
    "T22n1421_025:0166b26": "佛所，頭面禮足，以是白佛。佛以是事集比丘",
    "T22n1421_025:0166b27": "僧，讚少欲知足、讚戒、讚持戒已，告諸比丘：「從",
    "T22n1421_025:0166b28": "今聽諸比丘受房舍施。」彼長者後來佛所，遙",
    "T22n1421_025:0166b29": "見世尊容顏殊特，猶若金山，內懷喜敬，前禮",
    "T22n1421_025:0166c01": "佛足，却坐一面。佛為說種種妙法，乃至苦集",
    "T22n1421_025:0166c02": "盡道，即於座上得法眼淨，見法得果，受三歸",
    "T22n1421_025:0166c03": "五戒，白佛言：「世尊！我欲作房舍施諸比丘，願",
    "T22n1421_025:0166c04": "聽受之！」佛默然許。彼長者知佛聽已，從坐",
    "T22n1421_025:0166c05": "起，前禮佛足，右遶三匝而去。即以其日，造六",
    "T22n1421_025:0166c06": "十房舍；復作施房飲食，其家眷屬皆共供",
    "T22n1421_025:0166c07": "辦，世間珍味無不必備，有破薪者、有取水者、",
    "T22n1421_025:0166c08": "作食者、掃地者、香汁灑地者、敷座者、散華者、敷",
    "T22n1421_025:0166c09": "高座者。",
    "T22n1421_025:0166c10": "時舍衛城有長者名須達多，出三十萬金錢",
    "T22n1421_025:0166c11": "與王舍城人年年來債。長者常出一由旬迎，",
    "T22n1421_025:0166c12": "以設大饌，不復得出。須達多作是念：「彼或遭",
    "T22n1421_025:0166c13": "王難，水火、盜賊、人非人難，故不迎耶？」既至，先",
    "T22n1421_025:0166c14": "到其舍，見其供辦種種餚饍，問言：「汝為婚",
    "T22n1421_025:0166c15": "姻節會？為請王耶？」答言：「非婚姻節會，亦不",
    "T22n1421_025:0166c16": "請王。」又問：「何故乃辦奇妙飲食？」答言：「佛出於",
    "T22n1421_025:0166c17": "世有大威德，其諸弟子亦皆如是。我今請之，",
    "T22n1421_025:0166c18": "故設此供，所以不獲出相迎耳！」須達多言：「我",
    "T22n1421_025:0166c19": "亦聞有佛當出於世，號如來、應供、等正覺、明",
    "T22n1421_025:0166c20": "行足、善逝、世間解、無上、調御丈夫、天人師、佛、",
    "T22n1421_025:0166c21": "世尊。汝今所請為是佛耶？為非佛耶？」答言：",
    "T22n1421_025:0166c22": "「是佛！」又問：「今在何處？」彼長者即偏露右肩，",
    "T22n1421_025:0166c23": "右膝著地，右手指佛所在，言：「佛在彼處。」須達",
    "T22n1421_025:0166c24": "多聞已，歡喜踊躍，偏袒右肩，遙向佛禮，三反",
    "T22n1421_025:0166c25": "稱南無佛，竟夜念佛，疲極得眠。其宿世善知",
    "T22n1421_025:0166c26": "識，作神護之，神作是念：「我當令此長者不經",
    "T22n1421_025:0166c27": "宿，而得見佛。」即令夜明。須達多謂日已出，起",
    "T22n1421_025:0166c28": "趣城門，城門自開；既出已，門便自閉，忽然還",
    "T22n1421_025:0166c29": "闇。須達多怖懼，念言：「我向者，將不狂耶？」神知",
    "T22n1421_025:0167a01": "其念，即說偈言：",
    "T22n1421_025:0167a02": "「今是趣佛時，　　若舉一步者，",
    "T22n1421_025:0167a03": "利重千金施，　　象馬所不及。」",
    "T22n1421_025:0167a04": "又語：「莫恐，莫怖！前進，前進！須臾見佛。」須達多",
    "T22n1421_025:0167a05": "聞已，恐怖即除，即便前進，遙見世尊儀則殊",
    "T22n1421_025:0167a06": "特，猶若金山。世尊見之讚言：「善來，須達多！」須",
    "T22n1421_025:0167a07": "達多聞之歡喜：「佛乃知我父母所作名字。」頭",
    "T22n1421_025:0167a08": "面禮足，却坐一面。佛為說種種妙法，乃至苦",
    "T22n1421_025:0167a09": "集盡道，即於座上得法眼淨。見法得果已，受",
    "T22n1421_025:0167a10": "三歸五戒，白佛言：「世尊！願佛及僧受我舍衛",
    "T22n1421_025:0167a11": "城夏安居！」如是三請，佛皆默然；至第四請，乃",
    "T22n1421_025:0167a12": "告之言：「若住處無有憒鬧，寂寞無聲，諸佛乃",
    "T22n1421_025:0167a13": "當於中安居。」長者白佛：「已解，世尊！願差一",
    "T22n1421_025:0167a14": "比丘為經營之！」佛問言：「汝今樂誰？」答言：「欲得",
    "T22n1421_025:0167a15": "舍利弗。」佛即語舍利弗：「汝便可往為經營之。」",
    "T22n1421_025:0167a16": "舍利弗受教而去。時前長者晨朝自往白佛：",
    "T22n1421_025:0167a17": "「食具已辦，唯聖知時。」佛與比丘僧著衣持鉢",
    "T22n1421_025:0167a18": "前後圍遶，往到其舍次第而坐。長者手自下",
    "T22n1421_025:0167a19": "食，食畢行水，白佛言：「世尊！我以此園房舍施",
    "T22n1421_025:0167a20": "四方僧。」佛默然受。知佛受已，取小床於佛前",
    "T22n1421_025:0167a21": "坐。佛便為說隨喜呪願偈：",
    "T22n1421_025:0167a22": "「為遮風寒熱，　　及障諸惡獸；",
    "T22n1421_025:0167a23": "蔽防雨露塵，　　亦除蚊虻患，",
    "T22n1421_025:0167a24": "以施持戒人，　　坐禪誦說法。",
    "T22n1421_025:0167a25": "若聞解其義，　　得盡諸苦源。」",
    "T22n1421_025:0167a26": "佛說偈已，更說種種妙法。示教利喜已，便還",
    "T22n1421_025:0167a27": "所住。",
    "T22n1421_025:0167a28": "於是須達長者將舍利弗還舍衛城，所經聚",
    "T22n1421_025:0167a29": "落，處處唱言：「佛出於世有大威德，其諸弟子",
    "T22n1421_025:0167b01": "亦復如是。我已請之，於舍衛城安居。汝等皆",
    "T22n1421_025:0167b02": "當共安頓處，修治道路及諸橋梁，預辦供具",
    "T22n1421_025:0167b03": "以待世尊。」彼諸人等聞其此唱，知佛世尊當",
    "T22n1421_025:0167b04": "從此過，皆大歡喜，敬承其語。須達長者既到",
    "T22n1421_025:0167b05": "舍衛，作是念：「何處極好堪作精舍？唯此城童",
    "T22n1421_025:0167b06": "子祇林，園果美茂，其水清潔，流泉浴池，香華",
    "T22n1421_025:0167b07": "悉備，當買作之。」念已往到其所，語言：「我欲買",
    "T22n1421_025:0167b08": "園，寧能見與不？」答言：「若能以金錢布地令",
    "T22n1421_025:0167b09": "無空缺，然後相與。」須達便以金錢布地。祇言：",
    "T22n1421_025:0167b10": "「我說此譬，不欲相與。」須達復言：「說此為價，豈",
    "T22n1421_025:0167b11": "得中悔！」共諍紛紜，遂便徹官，官即依法斷與",
    "T22n1421_025:0167b12": "須達。祇問須達：「何故不惜金寶，而買此園？」須",
    "T22n1421_025:0167b13": "達答言：「佛出於世有大威德，其諸弟子亦復",
    "T22n1421_025:0167b14": "如是。我已請之，於此安居，是以傾竭，無所愛",
    "T22n1421_025:0167b15": "惜。」祇復言：「若聽我更作園名，名為祇園精舍",
    "T22n1421_025:0167b16": "者，當以相與。」須達言：「善！」即令人出金錢布地，",
    "T22n1421_025:0167b17": "量樹處所，皆補令滿。舍利弗然後以繩量度",
    "T22n1421_025:0167b18": "作經行處、講堂、溫室、食厨、浴屋及諸房舍，皆使",
    "T22n1421_025:0167b19": "得宜。時諸房舍泥治不密，風塵、蛇鼠，壞僧臥",
    "T22n1421_025:0167b20": "具，惱諸比丘。以是白佛，佛言：「聽表裏及仰泥。",
    "T22n1421_025:0167b21": "僧應畜斧鑿、刀鋸、鏵鍬、梯橙、泥墁種種作屋",
    "T22n1421_025:0167b22": "之具；亦聽堊灑畫之，作窓戶扇、鉤鎖，作戶",
    "T22n1421_025:0167b23": "鉤。不聽如刀柄帶著腰中，犯者突吉羅。」有諸",
    "T22n1421_025:0167b24": "比丘執作，塵土污身須浴。佛言：「聽浴。」浴處有",
    "T22n1421_025:0167b25": "泥，佛言：「聽塼砌地，安床板。」有諸比丘於塚",
    "T22n1421_025:0167b26": "間，得敷具、繩床不敢取。佛言：「聽取。若大，應截。」",
    "T22n1421_025:0167b27": "時王舍、舍衛二城中間，有一住處，諸居士以",
    "T22n1421_025:0167b28": "施諸比丘，無有住者。佛言：「聽諸白衣請摩摩",
    "T22n1421_025:0167b29": "諦，留住護視，供給所須。」時諸住處無有籬障，",
    "T22n1421_025:0167c01": "牛馬唐突，壞經行處。佛言：「聽周圍作籬，掘",
    "T22n1421_025:0167c02": "塹。」牛馬猶故得入。佛言：「聽種刺棘作援。」牛",
    "T22n1421_025:0167c03": "馬猶得唐突。佛言：「聽築牆，若累塼墼，草瓦",
    "T22n1421_025:0167c04": "覆上。聽作門屋，亦聽重作，聽作兩扇。」有",
    "T22n1421_025:0167c05": "諸比丘於房內，嚼楊枝、洗手面及洗脚，濕地",
    "T22n1421_025:0167c06": "壞僧臥具。佛言：「不應爾！」有諸老病比丘寒時",
    "T22n1421_025:0167c07": "不能出洗，佛言：「聽用澡盤及瓫承水。」有",
    "T22n1421_025:0167c08": "房舍患塵起，佛言：「應泥泥地，以十種衣，隨",
    "T22n1421_025:0167c09": "一一衣敷上。」有諸下座比丘先洗脚，上座後",
    "T22n1421_025:0167c10": "來，洗脚未竟驅令去。佛言：「若下座先已洗，應",
    "T22n1421_025:0167c11": "聽竟。」有諸比丘露處經行，雨時漬衣，以廢經",
    "T22n1421_025:0167c12": "行。佛言：「聽作步廊。」有諸比丘庭中行，雨時壞",
    "T22n1421_025:0167c13": "地污脚。佛言：「聽累塼石作階道。」有諸住處無",
    "T22n1421_025:0167c14": "水，佛言：「聽掘井，若作淨池。」諸比丘欲作臥褥",
    "T22n1421_025:0167c15": "敷床上，佛言：「聽以十種衣，隨一一衣作，用羊",
    "T22n1421_025:0167c16": "毛、駝毛、劫貝華，乃至軟草貯之。」諸比丘作褥",
    "T22n1421_025:0167c17": "大厚，佛言：「極厚聽至八指。聽僧作、四方僧",
    "T22n1421_025:0167c18": "作及私作。」僧敷具壞，不知云何。佛言：「應差人",
    "T22n1421_025:0167c19": "補浣。」",
    "T22n1421_025:0167c20": "時諸比丘日日分僧臥具，佛言：「不應爾！聽春",
    "T22n1421_025:0167c21": "末日分臥具。」夏初日結安居時，六群比丘選",
    "T22n1421_025:0167c22": "擇好房、好臥具住。佛言：「不應爾！應白二羯",
    "T22n1421_025:0167c23": "磨差一比丘，作分臥具人。」所差比丘應題臥",
    "T22n1421_025:0167c24": "具識，在何處房，隨上座次分。若有長好者，",
    "T22n1421_025:0167c25": "上座須應與；若不須，次下隨坐隨與。若有後",
    "T22n1421_025:0167c26": "來比丘，隨大小以次安之。自下展轉就於下",
    "T22n1421_025:0167c27": "房，若下座無房則已。諸比丘欲作新繩床、木",
    "T22n1421_025:0167c28": "床。佛言：「聽作。若無巧師，比丘能自作，亦聽。聽",
    "T22n1421_025:0167c29": "十種縷，一一縷作繩。」有諸比丘欲貯繩床，佛",
    "T22n1421_025:0168a01": "言：「聽貯。」有諸比丘繩床上行立，繩斷。佛言：「不",
    "T22n1421_025:0168a02": "應行立繩床上。」有諸比丘短小，欲於架上取",
    "T22n1421_025:0168a03": "衣、舉衣不及。佛言：「聽繫念在前，立繩床髀上",
    "T22n1421_025:0168a04": "取之。」有諸比丘尼坐貯繩床上，月水污，不淨",
    "T22n1421_025:0168a05": "爛壞。佛言：「比丘尼不應坐貯繩床上。」有諸",
    "T22n1421_025:0168a06": "小沙彌住貯繩床上失溺，不淨爛壞。佛言：「小",
    "T22n1421_025:0168a07": "沙彌亦不應住貯繩床上。」有諸比丘在高床",
    "T22n1421_025:0168a08": "上，受經、問義。佛言：「受經、問義，皆應在下處坐。」",
    "T22n1421_025:0168a09": "諸比丘住處，庭中生草。佛言：「聽使淨人知。」房",
    "T22n1421_025:0168a10": "中塵土污床、臥具。佛言：「聽隨意作拂拂之。」大",
    "T22n1421_025:0168a11": "會時，諸比丘來多，房舍大而少，無有住處。佛",
    "T22n1421_025:0168a12": "言：「於房中次第敷臥具，足使容身滿而止。若",
    "T22n1421_025:0168a13": "欲以衣遮前，聽各各遮。若足者善；若不足，",
    "T22n1421_025:0168a14": "外有空處，聽作庵屋，舊住比丘應為作之。」既",
    "T22n1421_025:0168a15": "作庵屋，過大會已為火所燒，延及住處。佛言：",
    "T22n1421_025:0168a16": "「過大會已，應壞而去。若舊住比丘惜不聽壞",
    "T22n1421_025:0168a17": "者，客比丘但囑舊住比丘而去。」大雨時，諸比",
    "T22n1421_025:0168a18": "丘無集聚處。佛言：「聽作大堂。」寒時諸比丘",
    "T22n1421_025:0168a19": "聚集，患寒。佛言：「聽作溫室。」時舍利弗為毘",
    "T22n1421_025:0168a20": "舍佉母經營，作新大堂，彼持穀米來施四方",
    "T22n1421_025:0168a21": "僧，諸比丘不敢食。佛言：「若為四方僧作，時聽",
    "T22n1421_025:0168a22": "隨意食。」有諸比丘乞食，還施四方僧，不知誰",
    "T22n1421_025:0168a23": "應食。佛言：「為四方僧作者，得食。」有房舍破壞，",
    "T22n1421_025:0168a24": "諸比丘不治。佛言：「應勸化白二羯磨與道俗，",
    "T22n1421_025:0168a25": "欲治者令治。」一比丘唱言：「大德僧聽！某房故",
    "T22n1421_025:0168a26": "壞無人治，某甲欲治。今僧與令治。若僧時到",
    "T22n1421_025:0168a27": "僧忍聽。白如是。」「大德僧聽！某房故壞，乃至今",
    "T22n1421_025:0168a28": "僧與令治。誰諸長老忍，默然；若不忍者，說。僧",
    "T22n1421_025:0168a29": "與某甲故壞房治竟；僧忍，默然故。是事如是",
    "T22n1421_025:0168b01": "持。」若欲題名是某甲檀越房，聽題之。臥具亦",
    "T22n1421_025:0168b02": "如是。有一住處大水所漬，諸比丘各各舉所",
    "T22n1421_025:0168b03": "住房臥具，無比丘住房無人舉，水㵱漬爛。後",
    "T22n1421_025:0168b04": "時房主檀越見，嗔呵諸比丘言：「云何獨使我",
    "T22n1421_025:0168b05": "房臥具，為水漬爛？」佛言：「若有水火時，應大聲",
    "T22n1421_025:0168b06": "唱，打揵搥，令一切僧盡共相助舉。若有一人",
    "T22n1421_025:0168b07": "不相助舉，得突吉羅罪！」",
    "T22n1421_025:0168b08": "時羅睺羅至那羅聚落，為一優婆塞深所敬",
    "T22n1421_025:0168b09": "信，為起房。作房竟，羅睺羅有小緣事遊行",
    "T22n1421_025:0168b10": "人間。時阿難往彼聚落，彼優婆塞即復以房",
    "T22n1421_025:0168b11": "施阿難。羅睺羅還，令阿難出。阿難言：「先雖",
    "T22n1421_025:0168b12": "施汝，汝行後更以施我，便是我房。」於是俱",
    "T22n1421_025:0168b13": "至彼優婆塞所，問言：「定是誰房？」答言：「我雖",
    "T22n1421_025:0168b14": "先施羅睺羅，羅睺羅捨行去。我於後時更",
    "T22n1421_025:0168b15": "施阿難，應是阿難房。」諸比丘以是白佛。佛",
    "T22n1421_025:0168b16": "以是事集比丘僧，告諸比丘：「此優婆塞不但",
    "T22n1421_025:0168b17": "今世，昔亦曾爾！」諸比丘又問：「其事云何？」佛",
    "T22n1421_025:0168b18": "言：「過去世時，有王名婆樓。其國界有二仙人，",
    "T22n1421_025:0168b19": "一名羅睺羅，常好坐禪；一名阿難，多聞無畏。",
    "T22n1421_025:0168b20": "彼王先見羅睺羅甚敬重之，為其作房。作竟，",
    "T22n1421_025:0168b21": "出行人間。阿難後來，王亦重之，便以先所作",
    "T22n1421_025:0168b22": "房施之。羅睺羅行還，令阿難出，云：『是我房！』阿",
    "T22n1421_025:0168b23": "難亦如上言：『是我房！』共至王所，問言：『定是誰",
    "T22n1421_025:0168b24": "房？』答言：『我雖先施羅睺羅，羅睺羅捨行去。",
    "T22n1421_025:0168b25": "我於後更施阿難，應是阿難房。』爾時諸天龍",
    "T22n1421_025:0168b26": "鬼神，皆作是言：『此王非法！云何先以房施羅",
    "T22n1421_025:0168b27": "睺羅，後奪以施阿難？我今當壞其眷屬！』即共",
    "T22n1421_025:0168b28": "往王宮，以石打擲，殺王眷屬。」佛因是事，而說",
    "T22n1421_025:0168b29": "偈言：",
    "T22n1421_025:0168c01": "「王施無前後，　　仙人共諍之，",
    "T22n1421_025:0168c02": "致使鬼神忿，　　自招滅眷屬。",
    "T22n1421_025:0168c03": "若隨愛行事，　　智者所不譽，",
    "T22n1421_025:0168c04": "以是應捨愛，　　歡喜隨義說。」",
    "T22n1421_025:0168c05": "佛言：「彼羅睺羅仙人者，今羅睺羅是；阿難仙",
    "T22n1421_025:0168c06": "人者，今阿難是；國王者，今優婆塞是。」告諸比",
    "T22n1421_025:0168c07": "丘：「從今不聽受他先施房，犯者突吉羅！」",
    "T22n1421_025:0168c08": "時佛與大比丘僧千二百五十人俱，於拘薩",
    "T22n1421_025:0168c09": "羅國遊行人間，向訖羅訖列邑。彼有五比丘",
    "T22n1421_025:0168c10": "舊住，聞佛與大眾當來，共議言：「彼眾中有",
    "T22n1421_025:0168c11": "舍利弗、目連，必惱我等。我等寧可分此住處",
    "T22n1421_025:0168c12": "房舍、臥具、園果之屬，以為五分，各為私有。」議",
    "T22n1421_025:0168c13": "已便分。佛眾既至，諸比丘往語言：「汝等開",
    "T22n1421_025:0168c14": "房，敷臥具，我等須住。」五比丘言：「佛是法主，",
    "T22n1421_025:0168c15": "當開第一房令住。餘處我等已分盡，是私物，",
    "T22n1421_025:0168c16": "不復屬僧。自可於聚落中，隨知識求其所安。」",
    "T22n1421_025:0168c17": "時舍利弗、目連無有住處，便依佛簷下宿。明",
    "T22n1421_025:0168c18": "日佛以是事集比丘僧，告諸比丘：「四方僧有",
    "T22n1421_025:0168c19": "五種物，不可護、不可賣、不可分。何謂五？一住",
    "T22n1421_025:0168c20": "處地、二房舍、三須用物、四果樹、五華果，一切",
    "T22n1421_025:0168c21": "沙門釋子比丘皆有其分，若護、若賣、若分，皆",
    "T22n1421_025:0168c22": "犯偷羅遮罪。」彼五比丘所分處，於後四方僧",
    "T22n1421_025:0168c23": "來集，復共分之。後更有客比丘來，語言：「為我",
    "T22n1421_025:0168c24": "開房，當於中住。」先來諸比丘言：「我等於四方",
    "T22n1421_025:0168c25": "來，是我等分；已共分之，不復屬汝。汝可往聚",
    "T22n1421_025:0168c26": "落中，更求所安。」後來比丘便往聚落中求住，",
    "T22n1421_025:0168c27": "諸白衣言：「大德！彼有僧房何不住中，而來",
    "T22n1421_025:0168c28": "此為？」諸比丘便還向僧房，比爾已闇，於道中",
    "T22n1421_025:0168c29": "為虎所害。諸比丘以是白佛，佛以是事集比",
    "T22n1421_025:0169a01": "丘僧，告諸比丘：「我先不說四方僧有五種物，",
    "T22n1421_025:0169a02": "不可護、不可賣、不可分耶？云何護僧住處，不",
    "T22n1421_025:0169a03": "與後來比丘，乃使為虎所害！」種種呵責已，復",
    "T22n1421_025:0169a04": "言：「若護、若賣、若分四方僧物，皆偷羅遮！」有諸",
    "T22n1421_025:0169a05": "比丘住海岸邊，材木難得，無可作屋。彼多",
    "T22n1421_025:0169a06": "有大魚骨，欲取作之。以是白佛，佛言：「聽作！」諸",
    "T22n1421_025:0169a07": "比丘患魚骨臭。佛言：「聽以香泥泥之。」有諸比",
    "T22n1421_025:0169a08": "丘經營作僧住處，作竟客比丘來是上座，驅",
    "T22n1421_025:0169a09": "令出，住其房中。彼瞋恚言：「我經營辛苦，而反",
    "T22n1421_025:0169a10": "不得安住。」以是白佛，佛言：「聽經營主，隨意",
    "T22n1421_025:0169a11": "所樂住。」諸比丘便長與之，以是白佛，佛言：",
    "T22n1421_025:0169a12": "「應量其功夫多少，極多聽至十二年住。應",
    "T22n1421_025:0169a13": "白二羯磨與之。」一比丘唱言：「大德僧聽！此",
    "T22n1421_025:0169a14": "某甲比丘作經營主，僧今與隨所樂房若干",
    "T22n1421_025:0169a15": "年住。若僧時到僧忍聽。白如是。」「大德僧聽！此",
    "T22n1421_025:0169a16": "某甲比丘作經營主，僧今與隨所樂房若干",
    "T22n1421_025:0169a17": "年住。誰諸長老忍，默然；若不忍者，說。僧與",
    "T22n1421_025:0169a18": "某甲比丘隨所樂房若干年住竟；僧忍，默然",
    "T22n1421_025:0169a19": "故。是事如是持。」有諸比丘作木床、繩床置房",
    "T22n1421_025:0169a20": "中，或泥地、或小小治護，便求隨意住。佛言：",
    "T22n1421_025:0169a21": "「不應求！若治房功夫極少三分之一，聽從僧",
    "T22n1421_025:0169a22": "求隨意住。」",
    "T22n1421_025:0169a23": "五分律卷第二十五"
}