{
    "T29n1563_040:0973a02": "阿毘達磨藏顯宗論卷第四十",
    "T29n1563_040:0973a04": "尊者眾賢造",
    "T29n1563_040:0973a05": "三藏法師玄奘奉　詔譯",
    "T29n1563_040:0973a06": "辯定品第九之三",
    "T29n1563_040:0973a07": "如是已辯所依止定，當辯依定所起功德，",
    "T29n1563_040:0973a08": "諸功德中先辯無量。頌曰：",
    "T29n1563_040:0973a09": "無量有四種，　　對治瞋等故，",
    "T29n1563_040:0973a10": "慈悲無瞋性，　　喜喜捨無貪。",
    "T29n1563_040:0973a11": "此行相如次，　　與樂及拔苦，",
    "T29n1563_040:0973a12": "欣慰有情等，　　緣欲界有情。",
    "T29n1563_040:0973a13": "喜初二靜慮，　　餘六或五十，",
    "T29n1563_040:0973a14": "不能斷諸惑，　　人起定成三。",
    "T29n1563_040:0973a15": "論曰：無量有四，一慈、二悲、三喜、四捨。言無",
    "T29n1563_040:0973a16": "量者，無量有情為所緣故，此四能引無量福",
    "T29n1563_040:0973a17": "故，無量愛果此為因故。有說：此能違無量戲",
    "T29n1563_040:0973a18": "論故，貪等諸惑皆名戲論。何緣無量四無增",
    "T29n1563_040:0973a19": "減？對治四種多行障故。如契經說：若習若修",
    "T29n1563_040:0973a20": "若多所作，慈能斷瞋、悲能斷害、喜斷不欣慰、",
    "T29n1563_040:0973a21": "捨斷欲貪瞋，故唯有四。瞋謂心所，欲殺有情、",
    "T29n1563_040:0973a22": "欲惱有情，心所名害。耽著境界，於諸善品",
    "T29n1563_040:0973a23": "不樂住因，名不欣慰。於妙欲境起染欣樂情",
    "T29n1563_040:0973a24": "無厭足，名為欲貪。此中慈悲無瞋為性。若爾，",
    "T29n1563_040:0973a25": "此二有何差別？性雖無別，然慈能治殺有情",
    "T29n1563_040:0973a26": "瞋歡行相轉，悲能對治惱有情瞋慼行相轉，",
    "T29n1563_040:0973a27": "是謂差別。如苦與樂，領納雖同而損益殊，故",
    "T29n1563_040:0973a28": "體有別。苦樂體別，如先已辯，慈悲二種差別",
    "T29n1563_040:0973a29": "亦然。有作是言：悲是不害，近治害故。理實如",
    "T29n1563_040:0973b01": "是，但害似瞋，以瞋名說悲之行相。亦似無瞋，",
    "T29n1563_040:0973b02": "立無瞋名，實是不害。諸古師說：喜即喜受。何",
    "T29n1563_040:0973b03": "緣觀行者，爾時喜受生？若緣與樂，與慈無異。",
    "T29n1563_040:0973b04": "若緣拔苦，應與悲同。又契經言：欣故生喜。",
    "T29n1563_040:0973b05": "喜即喜受，如先已辯。此喜行相與彼欣同。",
    "T29n1563_040:0973b06": "喜故生喜，義有何異？若言下上義有異者，輕",
    "T29n1563_040:0973b07": "安與樂義亦應然，差別因緣不可得故。又違",
    "T29n1563_040:0973b08": "本論：云何名喜？謂喜喜相應受想行識等。此",
    "T29n1563_040:0973b09": "中意顯喜俱品法喜增上故，總立喜名非受，",
    "T29n1563_040:0973b10": "受俱其理決定。若喜即喜受，何言與受俱？若",
    "T29n1563_040:0973b11": "言對法以理為量，應如無過誦本論文。此亦",
    "T29n1563_040:0973b12": "不然，理為量論，要有經證方可定文；若與經",
    "T29n1563_040:0973b13": "違，理必可壞，不應隨意輒改論文。是故此喜",
    "T29n1563_040:0973b14": "定非喜受，以欣為體或即無貪。謂別有貪是",
    "T29n1563_040:0973b15": "惡心所，於有情類作是思惟：云何當令諸所",
    "T29n1563_040:0973b16": "有樂，彼不能得皆屬於我。喜能治彼，故是無",
    "T29n1563_040:0973b17": "貪。此與喜根必俱行故，三地可得，如悔憂俱",
    "T29n1563_040:0973b18": "喜亦無貪。分明相者，於他盛事心不貪著，",
    "T29n1563_040:0973b19": "知他獲得深生欣慰，心熱對治說名為喜，故",
    "T29n1563_040:0973b20": "知此喜亦無貪性。捨無量體唯是無貪，此與",
    "T29n1563_040:0973b21": "第三有差別者，離愛恚相等緣有情，如創入",
    "T29n1563_040:0973b22": "林等生樹覺。平等行因說名為捨。若捨無量",
    "T29n1563_040:0973b23": "亦能治瞋，寧唯無貪，與慈何異？又許此捨正",
    "T29n1563_040:0973b24": "治欲貪，與不淨觀有何差別？且捨與慈有差",
    "T29n1563_040:0973b25": "別者，慈能對治瞋所引瞋，無瞋為體；捨能",
    "T29n1563_040:0973b26": "對治貪所引瞋，無貪為體。豈不如捨無貪為",
    "T29n1563_040:0973b27": "性，亦能對治貪所引瞋？如是許慈無瞋為性，",
    "T29n1563_040:0973b28": "亦應能治瞋所引貪。此難不然，行相違故。",
    "T29n1563_040:0973b29": "謂捨行相雙違貪瞋，捨親非親差別相故，從",
    "T29n1563_040:0973c01": "此愛恚俱不生故。即由此故捨唯無貪，正能",
    "T29n1563_040:0973c02": "治貪兼治瞋故。慈之行相違瞋非貪，於諸有",
    "T29n1563_040:0973c03": "情與樂轉故。由此慈捨雖俱違瞋，而慈順貪",
    "T29n1563_040:0973c04": "捨能違害，是故此二極有差別。或修捨者",
    "T29n1563_040:0973c05": "治非處瞋，慈治處瞋，故有差別。不淨與捨，如",
    "T29n1563_040:0973c06": "次能治婬貪餘貪，故有差別。此四無量非損",
    "T29n1563_040:0973c07": "益他，何緣唯善非無記性？能近對治貪瞋等",
    "T29n1563_040:0973c08": "故，愛非愛相不能引故，力能令心自在轉故。",
    "T29n1563_040:0973c09": "慈等體相已略分別。此阿世耶有差別者，觀",
    "T29n1563_040:0973c10": "有情類如己謂慈，樂有情類離苦謂悲，於他",
    "T29n1563_040:0973c11": "興盛欣慰謂喜，於親怨相不思謂捨。又不觀",
    "T29n1563_040:0973c12": "他有損有益，等觀一切如友謂慈；於遭苦者",
    "T29n1563_040:0973c13": "哀愍謂悲；由勝解力想有情類得益離損欣",
    "T29n1563_040:0973c14": "慰謂喜；於有情相等觀謂捨。此四行相有差",
    "T29n1563_040:0973c15": "別者，云何當令諸有情類得如是樂？如是思",
    "T29n1563_040:0973c16": "惟入慈等至。云何當令諸有情類離如是苦？",
    "T29n1563_040:0973c17": "如是思惟入悲等至。諸有情類得樂離苦豈",
    "T29n1563_040:0973c18": "不快哉！如是思惟入喜等至。諸有情類平等",
    "T29n1563_040:0973c19": "平等無有親怨。如是思惟入捨等至。如是所",
    "T29n1563_040:0973c20": "願竟無有成，豈不唐捐修定功力？能伏瞋等，",
    "T29n1563_040:0973c21": "寧謂唐捐！應是顛倒，何能伏惑？願得樂等，寧",
    "T29n1563_040:0973c22": "謂顛倒！謂此不言已得樂等，但由勝解，願諸",
    "T29n1563_040:0973c23": "有情當得樂等，能伏諸惑，故修此四功不",
    "T29n1563_040:0973c24": "唐捐。於定蘊中說四行相，云何令等具如前",
    "T29n1563_040:0973c25": "說？言如是思惟入某等至者，此言若說等",
    "T29n1563_040:0973c26": "無間緣，慈等應無無間生理，別別思惟所引",
    "T29n1563_040:0973c27": "起故；若俱生者，入言相違。初業位中別加行",
    "T29n1563_040:0973c28": "引，至成滿位亦有俱生，定蘊就初說入無",
    "T29n1563_040:0973c29": "過。且慈無量願得何樂？有說：願得第三定",
    "T29n1563_040:0974a01": "樂，諸受樂中此最勝故，若自未證由聞故知。",
    "T29n1563_040:0974a02": "有說：願得涅槃妙樂，於諸樂中此最勝故。",
    "T29n1563_040:0974a03": "有說：願得阿羅漢樂，此已解脫諸煩惱故。",
    "T29n1563_040:0974a04": "初修業者未證此樂，未現證故不能運心，",
    "T29n1563_040:0974a05": "但緣己身隨所證樂，及他所證現可知者，願",
    "T29n1563_040:0974a06": "諸有情同證此樂，故但緣現如理所生無",
    "T29n1563_040:0974a07": "染污樂，願他同受。若於所受已捨苾芻，設",
    "T29n1563_040:0974a08": "未獲得真實對治，亦處空閑受遠離樂，力能",
    "T29n1563_040:0974a09": "映奪天帝等喜，如五樂等伽他中說。又住遠",
    "T29n1563_040:0974a10": "離勤修善者，定有善得念念恒流，如大海",
    "T29n1563_040:0974a11": "水遍滿相續，喜輕安樂由此引生。以無悋",
    "T29n1563_040:0974a12": "心緣如是樂，願諸含識一切同受，皆緣欲",
    "T29n1563_040:0974a13": "界有情為境，能治緣彼瞋等障故。謂於欲",
    "T29n1563_040:0974a14": "界有怨親中三聚有情能生瞋等，於中有捨",
    "T29n1563_040:0974a15": "怨親等相，便能伏除瞋等煩惱，是故此境唯",
    "T29n1563_040:0974a16": "欲有情，必不能緣色無色界。大悲體是無癡",
    "T29n1563_040:0974a17": "善根，由此力能通緣三界。若四無量唯緣有",
    "T29n1563_040:0974a18": "情，何故經言思一方等？此由勝解總緣器",
    "T29n1563_040:0974a19": "中一切有情，故無有失。此四通在欲色界",
    "T29n1563_040:0974a20": "繫，以契經說：無量能招梵釋輪王殊勝果故。",
    "T29n1563_040:0974a21": "《品類足論》依修所成說七智知，色界修斷及",
    "T29n1563_040:0974a22": "彼遍行隨眠隨增。有餘師言：此四無量加行",
    "T29n1563_040:0974a23": "通欲，本唯色界。此四無量依地別者，若喜",
    "T29n1563_040:0974a24": "即喜，唯修所成；彼應說喜唯初二定，以於餘",
    "T29n1563_040:0974a25": "地無喜根故。若喜異喜，通思所成；彼應說喜",
    "T29n1563_040:0974a26": "通依七地，與樂捨受亦相應故。有餘說喜",
    "T29n1563_040:0974a27": "唯喜受俱；彼應說喜唯通三地，或應如頌唯",
    "T29n1563_040:0974a28": "二非餘。慈悲捨三通依六地，謂四靜慮、未至、",
    "T29n1563_040:0974a29": "中間。或有欲令唯依五地，謂除未至，是容",
    "T29n1563_040:0974b01": "豫德，已離欲者方能起故。有說：此四唯欲及",
    "T29n1563_040:0974b02": "初得無量名，餘地不爾，經說無量名梵住故，",
    "T29n1563_040:0974b03": "又說修無量生梵世故，又說招梵釋輪王果",
    "T29n1563_040:0974b04": "故。有說：隨應通依十地，謂欲四本近分中",
    "T29n1563_040:0974b05": "間。若悲亦依下三靜慮，如何得與喜樂相應？",
    "T29n1563_040:0974b06": "悲緣苦有情慼行相轉故，此如無漏厭作意",
    "T29n1563_040:0974b07": "生，是故通依下三靜慮。彼真實作意能順",
    "T29n1563_040:0974b08": "生欣，喜樂相應可無有過。此勝解作意，不",
    "T29n1563_040:0974b09": "順生欣，如何可言與彼相似？疑是慼性不順",
    "T29n1563_040:0974b10": "生欣，如何許疑喜樂俱起？勝解作意應與彼",
    "T29n1563_040:0974b11": "同，然此於欣極相隨順，力能引生真作意故。",
    "T29n1563_040:0974b12": "疑則不爾，極違真故。彼尚相應，此寧不",
    "T29n1563_040:0974b13": "許！此勝解作意理應違欣，有歡慼處中行相",
    "T29n1563_040:0974b14": "別故。悲既慼行相轉，應非喜樂相應，勿二行",
    "T29n1563_040:0974b15": "相俱時轉故。若爾，應不許與捨受相應，捨受",
    "T29n1563_040:0974b16": "處中行相轉故。既非不許捨受相應，與喜樂",
    "T29n1563_040:0974b17": "俱理定應許，勿全不與受相應故。雖言此四",
    "T29n1563_040:0974b18": "能治瞋等，而不能斷諸煩惱得，勝解作意相",
    "T29n1563_040:0974b19": "應起故，真實作意方能斷惑。又此唯緣有情",
    "T29n1563_040:0974b20": "境故，緣法作意方能斷惑。又此唯緣現在境",
    "T29n1563_040:0974b21": "故，通緣三世或緣非世方能斷惑。又解脫道",
    "T29n1563_040:0974b22": "方可得故，要無間道方能斷惑。有作是說：",
    "T29n1563_040:0974b23": "有漏根本靜慮攝故。此因有失，不應說三，依",
    "T29n1563_040:0974b24": "六地故，未至、中間此應無故。經何故說此",
    "T29n1563_040:0974b25": "斷瞋等亦不相違？斷有二故。或由此力引斷",
    "T29n1563_040:0974b26": "道故，謂伏瞋等引斷道生，是故經中說斷瞋",
    "T29n1563_040:0974b27": "等。若爾，何故契經中說：由善修慈住不還",
    "T29n1563_040:0974b28": "果。此中聖道以慈名說，如於餘處說想名等。",
    "T29n1563_040:0974b29": "或依聖者先得慈心，後數修行得離欲說。或",
    "T29n1563_040:0974c01": "依為得修所成慈，精進修行得離欲說。有說：",
    "T29n1563_040:0974c02": "此四依欲色身，無色不緣，怨親等故，修此必",
    "T29n1563_040:0974c03": "應先緣彼故。如實義者，唯依欲身，於欲界中",
    "T29n1563_040:0974c04": "唯人能起。若說喜非喜，成一必具四。若喜",
    "T29n1563_040:0974c05": "即喜受，成一定成三，生第三定等，唯不成喜",
    "T29n1563_040:0974c06": "故。初欲引起四無量時，先於有情分為三品，",
    "T29n1563_040:0974c07": "所謂親友、處中、怨讎。三各分三，謂上中下。上",
    "T29n1563_040:0974c08": "親友者，謂生法身，賴彼重恩捨便難住。中",
    "T29n1563_040:0974c09": "親友者，謂財法交極相親愛。下親友者，謂",
    "T29n1563_040:0974c10": "唯財交亦相親愛。上處中者，謂於自昔曾不",
    "T29n1563_040:0974c11": "見聞。中處中者，謂雖見聞而不交往。下處中",
    "T29n1563_040:0974c12": "者，謂雖交往而離恩怨。上怨讎者，謂奪名譽",
    "T29n1563_040:0974c13": "命及至親。中怨讎者，謂奪己身命緣資具。",
    "T29n1563_040:0974c14": "下怨讎者，謂奪親友命緣資具。於諸有情分",
    "T29n1563_040:0974c15": "品別已，初修慈者先於上親發起清淨與樂",
    "T29n1563_040:0974c16": "勝解，若由無始數習所成惡阿世耶令心剛",
    "T29n1563_040:0974c17": "強，少遭逼惱便懷深恨。緣此還息與樂勝解，",
    "T29n1563_040:0974c18": "復應策勵思其重恩，於彼復生與樂意樂，",
    "T29n1563_040:0974c19": "數習力故恨意永亡，與樂勝解相續無替。",
    "T29n1563_040:0974c20": "此既成已，於中下親亦漸次修如是勝解。",
    "T29n1563_040:0974c21": "於親三品既得等心，次總於處中下、中上怨",
    "T29n1563_040:0974c22": "所，漸次修習與樂意樂，乃至最後於上怨親",
    "T29n1563_040:0974c23": "得平等心都無昇降，齊此名曰修慈成滿。修",
    "T29n1563_040:0974c24": "悲及喜，例此應說。謂觀三苦遍逼有情，不應",
    "T29n1563_040:0974c25": "於中復加以苦，但應如己勤加濟拔，漸次修",
    "T29n1563_040:0974c26": "習欲濟拔心，乃至怨親等無昇降，齊此名曰",
    "T29n1563_040:0974c27": "修悲成滿。想諸有情得樂離苦，深生欣慰如",
    "T29n1563_040:0974c28": "己無差，齊此名曰修喜成滿。初修捨者先捨",
    "T29n1563_040:0974c29": "處中，非先捨怨親，恚愛難捨故。又處中品順",
    "T29n1563_040:0975a01": "捨力增，於中如前先捨上品、次捨中下，及與",
    "T29n1563_040:0975a02": "怨親從下至中、從中至上。先捨怨者，以親難",
    "T29n1563_040:0975a03": "捨故。如契經說：貪難斷非瞋。如是漸次修習",
    "T29n1563_040:0975a04": "於捨，至上親友等上處中，普於有情捨差別",
    "T29n1563_040:0975a05": "相，齊此名曰修捨成滿。若於有情樂求功德，",
    "T29n1563_040:0975a06": "彼於慈等能速修成，非於有情樂求過者，以",
    "T29n1563_040:0975a07": "斷善者有德可錄、麟喻獨覺有失可取，先福",
    "T29n1563_040:0975a08": "罪果現可見故。已辯無量，次辯解脫。頌曰：",
    "T29n1563_040:0975a09": "解脫有八種，　　前三無貪性，",
    "T29n1563_040:0975a10": "二二一一定，　　四無色定善，",
    "T29n1563_040:0975a11": "滅受想解脫，　　微微無間生，",
    "T29n1563_040:0975a12": "由自地淨心，　　及下無漏出。",
    "T29n1563_040:0975a13": "三境欲可見，　　四境類品道，",
    "T29n1563_040:0975a14": "自上苦集滅，　　非擇滅虛空。",
    "T29n1563_040:0975a15": "論曰：解脫有八，一內有色想觀外色解脫、",
    "T29n1563_040:0975a16": "二內無色想觀外色解脫、三淨解脫身作證",
    "T29n1563_040:0975a17": "具足住、四無色定為次四解脫，滅受想定",
    "T29n1563_040:0975a18": "為第八解脫。八中前三無貪為性，近治貪故。",
    "T29n1563_040:0975a19": "然契經中說想觀者想觀增故，如宿住念除",
    "T29n1563_040:0975a20": "去色想。三中初二不淨相轉，作青瘀等諸行",
    "T29n1563_040:0975a21": "相故。第三解脫清淨相轉，作淨光鮮行相轉",
    "T29n1563_040:0975a22": "故。三并助伴皆五蘊性，初二解脫一一通依，",
    "T29n1563_040:0975a23": "初二靜慮能治欲界初靜慮中顯色貪故。初",
    "T29n1563_040:0975a24": "二通攝近分中間，五地皆能起初二故。欲",
    "T29n1563_040:0975a25": "及初定有顯色貪，由現識身所引起故。為解",
    "T29n1563_040:0975a26": "脫彼，初二定中建立初二不淨解脫。二三定",
    "T29n1563_040:0975a27": "中眼識無故，亦無所引緣顯色貪，故三四定",
    "T29n1563_040:0975a28": "中無不淨解脫。初二解脫相似善根，雖欲界",
    "T29n1563_040:0975a29": "中亦容得有，而為欲界貪所𣣋雜，故不建立",
    "T29n1563_040:0975b01": "二解脫名。三四定中雖亦得有，去所治遠勢",
    "T29n1563_040:0975b02": "力微劣，又樂淨伏，故不得名。第三解脫依",
    "T29n1563_040:0975b03": "後靜慮，離八災患心澄淨故。第四并近分",
    "T29n1563_040:0975b04": "立後靜慮名。相似善根下地雖有，非增上故",
    "T29n1563_040:0975b05": "不名解脫，欲界欲貪所𣣋雜故，初二定中",
    "T29n1563_040:0975b06": "不淨伏故，第三定中樂所迷故。又並八災所",
    "T29n1563_040:0975b07": "擾亂故。次四解脫如其次第，以四無色定善",
    "T29n1563_040:0975b08": "為性，非無記染非解脫故，亦非散善性羸劣",
    "T29n1563_040:0975b09": "故，彼散善者如命終心。有說：餘時亦有散",
    "T29n1563_040:0975b10": "善，唯生得善無聞思故。諸近分地九無間道，",
    "T29n1563_040:0975b11": "八解脫道亦非解脫，不背下地故，緣下道",
    "T29n1563_040:0975b12": "雜故，又未全脫下地染故。契經說：彼超過下",
    "T29n1563_040:0975b13": "故。有說：近分諸解脫道亦名解脫，背下地故。",
    "T29n1563_040:0975b14": "然於餘處唯說根本者，以近分中非全解脫",
    "T29n1563_040:0975b15": "故。第八解脫即滅盡定，厭背受想而起此故。",
    "T29n1563_040:0975b16": "或總厭背有所緣故，微微心後此定現前。前",
    "T29n1563_040:0975b17": "對想心已名微細，此更微細故曰微微，次如",
    "T29n1563_040:0975b18": "是心入滅盡定。謂有頂地心有三品，即想微、",
    "T29n1563_040:0975b19": "細及微微心，由上中下品類別故。要下品後",
    "T29n1563_040:0975b20": "滅定現前，故次微微入滅盡定。從滅定出，或",
    "T29n1563_040:0975b21": "起有頂淨定心，或即能起無所有處無漏心。",
    "T29n1563_040:0975b22": "如是入心唯是有漏，通從有漏無漏心出。八",
    "T29n1563_040:0975b23": "中前三唯以欲界色處為境，有差別者，二取",
    "T29n1563_040:0975b24": "不淨，一取淨相，違欲貪故。雖倒而善或少稱",
    "T29n1563_040:0975b25": "境，非顛倒攝。緣少思多，名假勝解；引聖道故，",
    "T29n1563_040:0975b26": "亦名真實。次四解脫，各以自上苦集滅諦",
    "T29n1563_040:0975b27": "及一切地類智品道，彼非擇滅及與虛空為",
    "T29n1563_040:0975b28": "所緣境。無色解脫棄背下地，故並不緣下地",
    "T29n1563_040:0975b29": "苦集。行相別者，初二不淨、第三唯淨，俱非十",
    "T29n1563_040:0975c01": "六，無色解脫攝本定故，所作行相十六或非。",
    "T29n1563_040:0975c02": "念住俱者，初三解脫身念住俱，次四解脫通",
    "T29n1563_040:0975c03": "四念住。智相應者，初三第七唯世俗智，第四",
    "T29n1563_040:0975c04": "五六八智相應。根相應者，初三解脫喜捨相",
    "T29n1563_040:0975c05": "應，次五解脫唯捨相應。世差別者，皆通三",
    "T29n1563_040:0975c06": "世。緣世別者，初三解脫已生可生，各緣自",
    "T29n1563_040:0975c07": "世，不生緣三，次四解脫緣三非世。三性別者，",
    "T29n1563_040:0975c08": "皆唯善性。緣性別者，初三解脫通緣三性，",
    "T29n1563_040:0975c09": "次四解脫緣善無記。學等別者，初三後二",
    "T29n1563_040:0975c10": "唯是俱非，中三解脫皆通三種。緣學等者，初",
    "T29n1563_040:0975c11": "三解脫但緣俱非，四緣三種。見斷等者，初",
    "T29n1563_040:0975c12": "三後二唯修所斷，中三有漏修斷餘非。緣見",
    "T29n1563_040:0975c13": "斷等者，初三緣修斷，次四解脫各通緣三緣。",
    "T29n1563_040:0975c14": "自身等者，初緣自他身，次二緣他，四緣三種。",
    "T29n1563_040:0975c15": "得差別者，第八第三唯未曾得，餘六通二，通",
    "T29n1563_040:0975c16": "二謂聖內法異生外法，異生唯是曾得，多因",
    "T29n1563_040:0975c17": "緣故得解脫名。謂已解脫此方生故，或此力",
    "T29n1563_040:0975c18": "能引解脫故，或是種種解脫性故，或與解脫",
    "T29n1563_040:0975c19": "勝解俱故。此諸解脫依男女身，聖者異生皆",
    "T29n1563_040:0975c20": "能修起。唯滅盡定但依聖身，於聖身中通學",
    "T29n1563_040:0975c21": "無學。此八解脫何有情起？若於所緣恒求對",
    "T29n1563_040:0975c22": "治是貪愛行樂修多道，如是有情能起解脫。",
    "T29n1563_040:0975c23": "行者何為修解脫等？為令煩惱轉更遠故，為",
    "T29n1563_040:0975c24": "於等至得自在故。既得自在，便能引發無諍",
    "T29n1563_040:0975c25": "等德及聖神通，由此便能轉變諸境起留捨",
    "T29n1563_040:0975c26": "等種種事業。已辯解脫，次辯勝處。頌曰：",
    "T29n1563_040:0975c27": "勝處有八種，　　二如初解脫，",
    "T29n1563_040:0975c28": "次二如第二，　　後四如第三。",
    "T29n1563_040:0975c29": "論曰：勝處有八，內有色想，觀外色少若好若",
    "T29n1563_040:0976a01": "惡，於此諸色勝知勝見，有如是想，是名為",
    "T29n1563_040:0976a02": "初。內有色想觀外色多，廣說乃至是名第",
    "T29n1563_040:0976a03": "二。內無色想觀外色少，廣說乃至是名第",
    "T29n1563_040:0976a04": "三。內無色想觀外色多，廣說乃至是名第四。",
    "T29n1563_040:0976a05": "內無色想，觀外色青，青顯青現青光，譬如烏",
    "T29n1563_040:0976a06": "莫迦花或如婆羅痆斯深染青衣。於此諸色",
    "T29n1563_040:0976a07": "勝知勝見，有如是想，是名第五。內無色想，觀",
    "T29n1563_040:0976a08": "外色黃，黃顯黃現黃光，譬如羯尼迦花或如",
    "T29n1563_040:0976a09": "婆羅痆斯深染黃衣，廣說乃至是名第六。內",
    "T29n1563_040:0976a10": "無色想，觀外色赤，赤顯赤現赤光，譬如槃豆",
    "T29n1563_040:0976a11": "時縛迦花或如婆羅痆斯深染赤衣，廣說",
    "T29n1563_040:0976a12": "乃至是名第七。內無色想，觀外色白，白顯白",
    "T29n1563_040:0976a13": "現白光，譬如烏沙斯星或如婆羅痆斯極鮮",
    "T29n1563_040:0976a14": "白衣，廣說乃至是名第八。能制伏境，故名勝",
    "T29n1563_040:0976a15": "處。謂雖一切所緣色境，清淨光華美妙具足，",
    "T29n1563_040:0976a16": "而善根力悉能映蔽。譬如僕隸雖服珍奇，而",
    "T29n1563_040:0976a17": "為其主之所映蔽。或於是處轉變自在，不隨",
    "T29n1563_040:0976a18": "起惑故名勝處，勝於處故立勝處名。或此善",
    "T29n1563_040:0976a19": "根即名為處，處能勝故立勝處名。前四勝",
    "T29n1563_040:0976a20": "處自性地等，如次同前初二解脫。謂初二勝",
    "T29n1563_040:0976a21": "處是初解脫果，次二勝處是第二果，彼為資",
    "T29n1563_040:0976a22": "糧能入此故。後四勝處自性地等，應知如前",
    "T29n1563_040:0976a23": "第三解脫，以淨解脫為此四因，彼為資糧",
    "T29n1563_040:0976a24": "能入此故。前三解脫於諸色中但能總取",
    "T29n1563_040:0976a25": "不淨淨相，今八勝處於諸色中分別少多",
    "T29n1563_040:0976a26": "青等異相，故前解脫但於色中棄背欲貪及",
    "T29n1563_040:0976a27": "不淨想，今八勝處能於所緣分折制伏令隨",
    "T29n1563_040:0976a28": "心轉。由此證知第三解脫總取淨相故立一",
    "T29n1563_040:0976a29": "名。八勝處中後四勝處，差別取故分為四",
    "T29n1563_040:0976b01": "種。若淨解脫亦差別緣、取淨性同立為一者，",
    "T29n1563_040:0976b02": "後四勝處應亦立一，差別因緣不可得故。已",
    "T29n1563_040:0976b03": "辯勝處，次辯遍處。頌曰：",
    "T29n1563_040:0976b04": "遍處有十種，　　八如淨解脫，",
    "T29n1563_040:0976b05": "後二淨無色，　　緣自地四蘊。",
    "T29n1563_040:0976b06": "論曰：遍處有十，謂周遍觀地、水、火、風、青、黃、",
    "T29n1563_040:0976b07": "赤、白及空與識二無邊處。經於此處皆言一",
    "T29n1563_040:0976b08": "想，上下及傍無二無量，於一切處無間無隙",
    "T29n1563_040:0976b09": "周遍思惟，故名遍處。遍於處故立遍處名。或",
    "T29n1563_040:0976b10": "此善根即名為處，行相遍故立遍處名。此中",
    "T29n1563_040:0976b11": "地等顯示所緣。所說遍言顯示行相。行相雖",
    "T29n1563_040:0976b12": "等而所緣別，是故遍處分為十種。經言一者，",
    "T29n1563_040:0976b13": "顯此等至思惟一類境相現前。想言顯是勝",
    "T29n1563_040:0976b14": "解作意，若異此者應言一知。上下傍言顯意",
    "T29n1563_040:0976b15": "流轉。言無二者顯無間隙。無量言顯勝解",
    "T29n1563_040:0976b16": "無邊。由勝等持磨瑩力故，令觀行者心自",
    "T29n1563_040:0976b17": "在生，能於所緣周遍觀察。何故唯十得遍處",
    "T29n1563_040:0976b18": "名？此上更無遍行相故。唯第四定、空、識無邊，",
    "T29n1563_040:0976b19": "可得說有無邊行相。前八遍處如淨解脫，自",
    "T29n1563_040:0976b20": "性皆是無貪善根，若并助伴皆五蘊性。後四",
    "T29n1563_040:0976b21": "勝處加行引生，故與彼同，如淨解脫。又如",
    "T29n1563_040:0976b22": "淨解脫，依第四靜慮及緣欲界色處為境。如",
    "T29n1563_040:0976b23": "何地等亦名色處？地地界等有差別故。顯形",
    "T29n1563_040:0976b24": "名地等，如先已說故。說地等遍處，不言地界",
    "T29n1563_040:0976b25": "等，故前八種但緣色處。風與風界既無差別，",
    "T29n1563_040:0976b26": "如何可言亦緣色處？此難非理，以諸世間亦",
    "T29n1563_040:0976b27": "說黑風團風等故。由此前八緣色理成。後二",
    "T29n1563_040:0976b28": "遍處，如次空、識二淨，無色為其自性，各緣自",
    "T29n1563_040:0976b29": "地四蘊為境。此解脫等三門功德，為由何得？",
    "T29n1563_040:0976c01": "依何身起？頌曰：",
    "T29n1563_040:0976c02": "滅定如先辯，　　餘皆通二得，",
    "T29n1563_040:0976c03": "無色依三界，　　餘唯人趣起。",
    "T29n1563_040:0976c04": "論曰：第八解脫如先已辯，以即是前滅盡定",
    "T29n1563_040:0976c05": "故。餘解脫等通由二得，謂由離染及加行得，",
    "T29n1563_040:0976c06": "以有曾習未曾習故。前八遍處初修習時，皆",
    "T29n1563_040:0976c07": "以眼識為其加行，空處遍處初修亦爾，以初",
    "T29n1563_040:0976c08": "必緣空界色故，由勝解力後成滿時，通緣自",
    "T29n1563_040:0976c09": "地四蘊為境。識處遍處初修習時，但以意識",
    "T29n1563_040:0976c10": "為其加行，以初必緣識為境故，由勝解力後",
    "T29n1563_040:0976c11": "成滿時，亦緣自地四蘊為境。四無色解脫，二",
    "T29n1563_040:0976c12": "無色遍處，一一通依三界身起。然其初起多",
    "T29n1563_040:0976c13": "依下地，依自下地皆容後起。唯無所有亦依",
    "T29n1563_040:0976c14": "上地，所餘一切依欲界身。唯在人中，三洲除",
    "T29n1563_040:0976c15": "北，餘慧力劣、無聖教故。治欲貪故，上二界",
    "T29n1563_040:0976c16": "無。有說：初起唯依人趣，要由教力所引起故。",
    "T29n1563_040:0976c17": "人中有教，天趣中無。設有著樂不能初起，故",
    "T29n1563_040:0976c18": "人初起退生欲天，由宿習力有後起義。復以",
    "T29n1563_040:0976c19": "何緣第三靜慮有通無量等、無解脫等耶？無",
    "T29n1563_040:0976c20": "解脫緣，前已具辯，解脫無故勝處亦無，解脫",
    "T29n1563_040:0976c21": "為門入勝處故。勝處無故遍處亦無，勝處為",
    "T29n1563_040:0976c22": "門入遍處故。又第三定耽著妙樂，於生死中",
    "T29n1563_040:0976c23": "此樂勝故，不能發起解脫等三。此三皆欲背",
    "T29n1563_040:0976c24": "生死故，通無量等隨順於樂，故依此定亦能",
    "T29n1563_040:0976c25": "修起。此解脫等三門功德，若隨得一得一切",
    "T29n1563_040:0976c26": "不？此不皆爾。其義云何？得後必前，前非必",
    "T29n1563_040:0976c27": "後。謂得遍處必具得三。得勝處者必得解",
    "T29n1563_040:0976c28": "脫，遍處不定，或得或無。若得解脫，餘二不",
    "T29n1563_040:0976c29": "定，以入遍處勝處為門，解脫為門入勝處",
    "T29n1563_040:0977a01": "故。此解脫等差別云何？唯能棄背名為解脫，",
    "T29n1563_040:0977a02": "兼析所緣名為勝處，加無邊解得遍處名，此",
    "T29n1563_040:0977a03": "三善根漸次修故。有餘師說：此三善根由下",
    "T29n1563_040:0977a04": "中上故有差別。謂能棄捨勝伏所緣、行相無",
    "T29n1563_040:0977a05": "邊有劣勝故。有餘師說：解脫唯因，遍處唯果，",
    "T29n1563_040:0977a06": "勝處通二。今應思擇，上二界中說者既無，何",
    "T29n1563_040:0977a07": "緣起定？頌曰：",
    "T29n1563_040:0977a08": "二界由因業，　　能起無色定，",
    "T29n1563_040:0977a09": "色界起靜慮，　　亦由法爾力。",
    "T29n1563_040:0977a10": "論曰：生上二界總由三緣，能進引生色無色",
    "T29n1563_040:0977a11": "定。一由因力，謂於先時近及數修為起因故。",
    "T29n1563_040:0977a12": "二由業力，謂先曾造感上地生順後受業，彼",
    "T29n1563_040:0977a13": "業異熟將起現前，勢力能令進起彼定，以",
    "T29n1563_040:0977a14": "若未離下地煩惱必定無容生上地故。三法",
    "T29n1563_040:0977a15": "爾力，謂器世界將欲壞時，下地有情法爾能",
    "T29n1563_040:0977a16": "起上地靜慮，以於此位所有善法由法爾力",
    "T29n1563_040:0977a17": "皆增盛故。諸有生在上二界中起無色定，由",
    "T29n1563_040:0977a18": "因業力，非法爾力，無雲等天不為三災之所",
    "T29n1563_040:0977a19": "壞故。生在色界起靜慮時，由上二緣及法爾",
    "T29n1563_040:0977a20": "力。若生欲界起上定時，一一應知加由教",
    "T29n1563_040:0977a21": "力。由教力者，謂人三洲；天亦聞教，微故不",
    "T29n1563_040:0977a22": "說。前來分別諸勝法門，皆為弘持世尊正法。",
    "T29n1563_040:0977a23": "何謂正法？當住幾時？頌曰：",
    "T29n1563_040:0977a24": "佛正法有二，　　謂教證為體，",
    "T29n1563_040:0977a25": "有持說行者，　　此便住世間。",
    "T29n1563_040:0977a26": "論曰：世尊正法體有二種，一教、二證。教謂契",
    "T29n1563_040:0977a27": "經、調伏勝法，證謂三乘諸無漏道。若證正法",
    "T29n1563_040:0977a28": "住在世間，此所弘持教法亦住，理必應爾。現",
    "T29n1563_040:0977a29": "見東方證法衰微教多隱沒，北方證法猶增",
    "T29n1563_040:0977b01": "盛故，世尊正教流布尚多。由此如來無上智",
    "T29n1563_040:0977b02": "境，眾聖棲宅阿毘達磨無倒實義，此國盛行，",
    "T29n1563_040:0977b03": "非東方等所能傳習。此二正法依持者、住持",
    "T29n1563_040:0977b04": "者謂何？謂說行者。若教正法依說者住，證正",
    "T29n1563_040:0977b05": "法住唯依行者。然非行者唯證法依，教法亦",
    "T29n1563_040:0977b06": "應依行者故。謂有無倒修行法者，能令證法",
    "T29n1563_040:0977b07": "久住世間，證法住時教法亦住，故教法住由",
    "T29n1563_040:0977b08": "說行者。但由行者令證法住，故佛正法隨說",
    "T29n1563_040:0977b09": "行人住爾所時便住於世。阿毘達磨此論所",
    "T29n1563_040:0977b10": "依，此攝彼中真實要義。彼論中義釋有多途，",
    "T29n1563_040:0977b11": "今此論中依何理釋？頌曰：",
    "T29n1563_040:0977b12": "迦濕彌羅議理成，　　我唯依彼釋對法，",
    "T29n1563_040:0977b13": "或有差違是我失，　　判法正理在牟尼。",
    "T29n1563_040:0977b14": "論曰：迦濕彌羅國毘婆沙師議阿毘達磨理",
    "T29n1563_040:0977b15": "善成立，我唯依彼釋對法宗，故於頌中自述",
    "T29n1563_040:0977b16": "本意。謂依此國諸善逝子議對法理大毘婆",
    "T29n1563_040:0977b17": "沙，發起正勤如理觀察，為令正法久住世間，",
    "T29n1563_040:0977b18": "饒益有情故造斯論。唯言為顯更無異途，一",
    "T29n1563_040:0977b19": "切皆依毘婆沙故。然諸法性廣大甚深，如實",
    "T29n1563_040:0977b20": "說者甚為難遇，自惟覺慧極為微劣，又惰遍",
    "T29n1563_040:0977b21": "求如實說者，故於廣論所立理中，或有差違",
    "T29n1563_040:0977b22": "是我過失。諸法正理廣大甚深，要昔曾於無",
    "T29n1563_040:0977b23": "量佛所親近修習真智資糧，方於智境一切",
    "T29n1563_040:0977b24": "無惑。麟喻獨覺尚於法相不能決判，況諸聲",
    "T29n1563_040:0977b25": "聞，彼所證法隨他教故。由此決判諸法正理，",
    "T29n1563_040:0977b26": "唯在真實大牟尼尊，是故定知阿毘達磨真",
    "T29n1563_040:0977b27": "是佛說，應隨信受，無倒修行，勤求解脫。",
    "T29n1563_040:0977b28": "大覺所行真妙義，　　唯隨對法正理鉤，",
    "T29n1563_040:0977b29": "諸善逝子能證知，　　定非自執所迷者。",
    "T29n1563_040:0977c01": "諸欲證知真妙義，　　要依正理了義經，",
    "T29n1563_040:0977c02": "非唯執教所堪能，　　應亦摽心於正理。",
    "T29n1563_040:0977c03": "故順佛言正理論，　　及順正理阿笈摩，",
    "T29n1563_040:0977c04": "足能為證妙義依，　　何用固求邪難論？",
    "T29n1563_040:0977c05": "智者但能依此教，　　可無損墜不由餘，",
    "T29n1563_040:0977c06": "故判法義真不真，　　唯大覺尊為定量。",
    "T29n1563_040:0977c07": "說一切有部顯宗論卷第四十"
}