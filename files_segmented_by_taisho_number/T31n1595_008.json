{
    "T31n1595_008:0206a06": "攝大乘論釋卷第八",
    "T31n1595_008:0206a08": "世親菩薩釋",
    "T31n1595_008:0206a09": "陳天竺三藏真諦譯",
    "T31n1595_008:0206a10": "釋應知入勝相第三之二",
    "T31n1595_008:0206a11": "7 入資糧果章入資糧果章第七",
    "T31n1595_008:0206a12": "釋曰：由入應知勝相，菩薩得何果？菩薩得資",
    "T31n1595_008:0206a13": "糧果有八種。",
    "T31n1595_008:0206a14": "論曰：由入此相得入初歡喜地。釋曰：此文",
    "T31n1595_008:0206a15": "即顯三果，一得勝時、二得勝方便、三得勝果。",
    "T31n1595_008:0206a16": "初即第一明得勝時果。從始發心修行求至",
    "T31n1595_008:0206a17": "此時，今始得之，故名為初。所求之時是入真",
    "T31n1595_008:0206a18": "觀時，此明得住真如果。又捨凡夫二乘位，始",
    "T31n1595_008:0206a19": "得菩薩真位，故名勝時。此時是轉依時故，名",
    "T31n1595_008:0206a20": "此初時為勝時，即是明轉依果。歡喜即第二，",
    "T31n1595_008:0206a21": "明得勝方便果。捨自愛名歡，生他愛名喜。",
    "T31n1595_008:0206a22": "若不惜自身、不憎惡他，於眾行中無難行者，",
    "T31n1595_008:0206a23": "此心於方便中最勝，以為眾行根本故，故初",
    "T31n1595_008:0206a24": "地從此立名。又未曾得大用及出世心，得時",
    "T31n1595_008:0206a25": "有大欣慶故，名歡喜地，即明第三得勝果。住",
    "T31n1595_008:0206a26": "攝是地義，出離真如是地體，住於此體故名",
    "T31n1595_008:0206a27": "勝果。地因名攝，謂福德智慧二種資糧。又所",
    "T31n1595_008:0206a28": "攝名攝，謂所利益眾生。又果名攝，謂無上菩",
    "T31n1595_008:0206a29": "提。又障名攝，謂三煩惱。如此等義說名為地，",
    "T31n1595_008:0206b01": "以是地所攝故。",
    "T31n1595_008:0206b02": "論曰：善通達法界。釋曰：即明第四得勝通",
    "T31n1595_008:0206b03": "達果。勝通達有三義：一由得四依故，菩薩",
    "T31n1595_008:0206b04": "依法不依人等，由此通達如來所說一切三",
    "T31n1595_008:0206b05": "乘三藏。菩薩如理釋文，是故由文能令自",
    "T31n1595_008:0206b06": "他解真如法界。二如來安立十地，約法界有",
    "T31n1595_008:0206b07": "十重，從初通達乃至上地皆善通達。三約四",
    "T31n1595_008:0206b08": "種方便故善通達法界，謂能通達生死苦，而",
    "T31n1595_008:0206b09": "能恒入是二方便。能通達涅槃，而不速求是",
    "T31n1595_008:0206b10": "二方便。能通達苦異凡夫，入苦而不厭怖異",
    "T31n1595_008:0206b11": "二乘。能通達涅槃樂異凡夫，而不速求涅槃",
    "T31n1595_008:0206b12": "異二乘。",
    "T31n1595_008:0206b13": "論曰：得生十方諸佛如來家。釋曰：即明第",
    "T31n1595_008:0206b14": "五得勝定位果。由入此勝相，是人決定應破",
    "T31n1595_008:0206b15": "無明㲉，不於卵中爛壞捨命。復次是人由入",
    "T31n1595_008:0206b16": "此勝相決定，應續十方諸佛種性令不斷絕，",
    "T31n1595_008:0206b17": "以自應成佛又令他成佛故。復次佛子有五",
    "T31n1595_008:0206b18": "義，一願樂無上乘為種子、二以般若為母、三",
    "T31n1595_008:0206b19": "以定為胎、四以大悲為乳母、五以諸佛為父，",
    "T31n1595_008:0206b20": "由此等義故說得生佛家。",
    "T31n1595_008:0206b21": "論曰：得一切眾生心平等。釋曰：即明第六",
    "T31n1595_008:0206b22": "得勝恩養果。恩養有四種：一廣大、二最極、三",
    "T31n1595_008:0206b23": "無邊、四無倒。由此四義故，於眾生得平等恩",
    "T31n1595_008:0206b24": "養心。復次如菩薩於自身起般涅槃心，於一",
    "T31n1595_008:0206b25": "切眾生平等起般涅槃心。復次由菩薩已得",
    "T31n1595_008:0206b26": "自他平等，求滅他苦如求滅自苦。",
    "T31n1595_008:0206b27": "論曰：得一切菩薩心平等。釋曰：即明第七",
    "T31n1595_008:0206b28": "得勝意用果。菩薩若欲有所為作，必先思量，",
    "T31n1595_008:0206b29": "故名為意。後如所思量而作，故名為用。復次",
    "T31n1595_008:0206c01": "求得三事為意，謂未下種令下種，未成熟令",
    "T31n1595_008:0206c02": "成熟，未解脫令解脫。行四攝為用，由前二",
    "T31n1595_008:0206c03": "攝令發心，由利行令成熟，由同利令解脫。",
    "T31n1595_008:0206c04": "論曰：得一切諸佛如來心平等。釋曰：即明",
    "T31n1595_008:0206c05": "第八得勝至得果。菩薩在見位中已得如來",
    "T31n1595_008:0206c06": "法身，由得此法身是故與諸佛心平等。復次",
    "T31n1595_008:0206c07": "於自身見法界無差別故，不見三世諸佛法",
    "T31n1595_008:0206c08": "界異自法界，故得諸佛心平等。",
    "T31n1595_008:0206c09": "論曰：此觀名菩薩見道。釋曰：菩薩見有三",
    "T31n1595_008:0206c10": "種，一除方便見、二應除見、三除滅見。除方便",
    "T31n1595_008:0206c11": "見者，謂四種如實智。應除見者，謂分別、依他",
    "T31n1595_008:0206c12": "二性。除滅見者，謂三無性。此三見皆因唯",
    "T31n1595_008:0206c13": "識觀得成，故名此觀為見道相生明次第。",
    "T31n1595_008:0206c14": "8 二智用章二智用章第八",
    "T31n1595_008:0206c15": "論曰：復次何故菩薩入唯識觀？釋曰：此問",
    "T31n1595_008:0206c16": "顯二義，一顯唯識觀難入、二顯若得入有無",
    "T31n1595_008:0206c17": "窮利益用。",
    "T31n1595_008:0206c18": "論曰：由緣極通法為境。釋曰：先明入前後",
    "T31n1595_008:0206c19": "兩觀方便，答第一問入唯識觀道。此智有四",
    "T31n1595_008:0206c20": "德：一無倒、二清淨、三寂靜、四微細。此即明",
    "T31n1595_008:0206c21": "第一無倒。通法有四品，謂下、中、上、上上。下品",
    "T31n1595_008:0206c22": "謂一切有流苦，中品謂一切有為無常，上品",
    "T31n1595_008:0206c23": "謂一切法無我，上上品謂三無性。緣三無性",
    "T31n1595_008:0206c24": "為境，是故無倒。",
    "T31n1595_008:0206c25": "論曰：出世。釋曰：即第二清淨，由是出世無",
    "T31n1595_008:0206c26": "流智故清淨。",
    "T31n1595_008:0206c27": "論曰：奢摩他。釋曰：即第三明寂靜，由此智",
    "T31n1595_008:0206c28": "依奢摩他起，離散動地，是奢摩他智，故名寂",
    "T31n1595_008:0206c29": "靜。",
    "T31n1595_008:0207a01": "論曰：毘鉢舍那智故。釋曰：即第四微細，顯",
    "T31n1595_008:0207a02": "是菩薩修慧，非聞思慧及二乘修慧。此即初",
    "T31n1595_008:0207a03": "入唯識觀方便。",
    "T31n1595_008:0207a04": "論曰：由無分別智後所得。釋曰：欲顯此智",
    "T31n1595_008:0207a05": "從無倒智生故無倒，無倒故是如理智。",
    "T31n1595_008:0207a06": "論曰：種種相識為相智故。釋曰：此顯如量",
    "T31n1595_008:0207a07": "智似一切境起，以一切境識為相，於一切所",
    "T31n1595_008:0207a08": "知無礙。由此智得入唯識後觀，此即入後觀",
    "T31n1595_008:0207a09": "方便。由前後方便難入故，唯識觀難得。",
    "T31n1595_008:0207a10": "論曰：為除滅共本阿梨耶識中一切有因諸",
    "T31n1595_008:0207a11": "法種子。釋曰：此下正明二智用。二智用有",
    "T31n1595_008:0207a12": "三種：一滅障、二立因、三得佛法用。此文即明",
    "T31n1595_008:0207a13": "第一滅障用，現在惑未滅令滅故言除。未",
    "T31n1595_008:0207a14": "來惑未生遮令不生，故稱滅。唯識道通滅不",
    "T31n1595_008:0207a15": "淨品種子因果，因有三種：一因緣、二增上緣、",
    "T31n1595_008:0207a16": "三緣緣，果即是不淨品種子。既通滅種子因",
    "T31n1595_008:0207a17": "果，故稱共。阿陀那識及六識，為不淨品因緣",
    "T31n1595_008:0207a18": "故，名本。阿黎耶識是不淨品增上緣，緣緣",
    "T31n1595_008:0207a19": "即是六塵，六塵為種子緣緣故。一切法種子，",
    "T31n1595_008:0207a20": "即是一切不淨品法種子，種子即是果，此果",
    "T31n1595_008:0207a21": "有緣緣等三因。阿黎耶識既是種子增上緣",
    "T31n1595_008:0207a22": "故，種子在阿黎耶識中。",
    "T31n1595_008:0207a23": "論曰：為生長能觸法身諸法種子。釋曰：即",
    "T31n1595_008:0207a24": "明第二立因用。諸法即是六度。菩薩所行六",
    "T31n1595_008:0207a25": "波羅蜜熏習，能為無上菩提因，故名種子。此",
    "T31n1595_008:0207a26": "種子若生若長，能證得如來法身，故名為觸，",
    "T31n1595_008:0207a27": "為生長如此福慧二因故。入唯識觀故，唯識",
    "T31n1595_008:0207a28": "觀能立因，令得無上菩提。",
    "T31n1595_008:0207a29": "論曰：為轉依。釋曰：此下明第三得佛法用。",
    "T31n1595_008:0207b01": "為得如來無垢清淨法身，即漏盡無畏。",
    "T31n1595_008:0207b02": "論曰：為得一切如來正法。釋曰：即是能說",
    "T31n1595_008:0207b03": "障道、能說盡苦道二無畏，為利益他為安立",
    "T31n1595_008:0207b04": "正法。",
    "T31n1595_008:0207b05": "論曰：為得一切智智。釋曰：即是一切智無",
    "T31n1595_008:0207b06": "畏。此三句即顯三德，初明斷德、次明恩德、後",
    "T31n1595_008:0207b07": "明智德。",
    "T31n1595_008:0207b08": "論曰：故入唯識觀。釋曰：為成就前三用，故",
    "T31n1595_008:0207b09": "入唯識觀。若由無分別智滅障立因得果，故",
    "T31n1595_008:0207b10": "入唯識觀。入觀後，無分別後智其用云何？若",
    "T31n1595_008:0207b11": "依無分別智，正說諸法因果無有功能，以此",
    "T31n1595_008:0207b12": "智無分別故。由無分別後智，於諸法相中菩",
    "T31n1595_008:0207b13": "薩自無顛倒，如自所證，亦能為他說諸法因",
    "T31n1595_008:0207b14": "果。為得此兩用故，菩薩修無分別後智。",
    "T31n1595_008:0207b15": "論曰：無分別智後所得智者，於本識及所生",
    "T31n1595_008:0207b16": "一切識識及相識相中。釋曰：此文顯菩薩",
    "T31n1595_008:0207b17": "由此智，於因果中無倒本識是依他性，即是",
    "T31n1595_008:0207b18": "正因，所生一切識識即是本識所生果，謂七",
    "T31n1595_008:0207b19": "識，即是分別性相識，即是器世界及六塵，亦",
    "T31n1595_008:0207b20": "是本識果，亦是分別性。此文具明三相，謂內",
    "T31n1595_008:0207b21": "相、外相及內外相，故言相中。菩薩於如此因",
    "T31n1595_008:0207b22": "果中無復顛倒。",
    "T31n1595_008:0207b23": "論曰：由觀似幻化等譬，自性無顛倒。釋曰：",
    "T31n1595_008:0207b24": "菩薩以無分別後智觀此因果相，自然無顛",
    "T31n1595_008:0207b25": "倒，不執有外塵內根，唯識是實有法。何以故？",
    "T31n1595_008:0207b26": "菩薩已了別此等法似幻化等譬故，不可依",
    "T31n1595_008:0207b27": "見聞覺知相判諸法為實有。何以故？此心是",
    "T31n1595_008:0207b28": "清淨本所流故。",
    "T31n1595_008:0207b29": "論曰：由此義故，菩薩如幻師，於一切幻事自",
    "T31n1595_008:0207c01": "了無倒。釋曰：如幻師於幻事生見聞等四識，",
    "T31n1595_008:0207c02": "不依此識了別幻事。如本所解了別幻事故，",
    "T31n1595_008:0207c03": "於幻事中無倒。菩薩亦爾，由依本智了別故，",
    "T31n1595_008:0207c04": "於一切相及因果中無復顛倒，是名菩薩自",
    "T31n1595_008:0207c05": "利。",
    "T31n1595_008:0207c06": "論曰：於一切相因緣及果中，若正說時常無",
    "T31n1595_008:0207c07": "偏倒。釋曰：若菩薩依本智作利他事，謂正",
    "T31n1595_008:0207c08": "說三乘、三藏及五明等義，常無偏倒相違。不",
    "T31n1595_008:0207c09": "實不定名偏。符理真實不可動為無偏。處時",
    "T31n1595_008:0207c10": "相濫名倒。隨處隨時隨相名無倒，是名菩薩",
    "T31n1595_008:0207c11": "利他。",
    "T31n1595_008:0207c12": "9 二智依止章二智依止章第九",
    "T31n1595_008:0207c13": "論曰：是時正入唯識觀位中，有四種三摩提，",
    "T31n1595_008:0207c14": "是四種通達分善根依止。菩薩云何應見？",
    "T31n1595_008:0207c15": "釋曰：此問欲顯入觀有三義，一真境、二奢摩",
    "T31n1595_008:0207c16": "他、三毘鉢舍那。為明應入處，故言正入。唯識",
    "T31n1595_008:0207c17": "觀位中，唯識處即三無性真如。此真如非散",
    "T31n1595_008:0207c18": "動智境故，說四種三摩提為依止；是境與智",
    "T31n1595_008:0207c19": "不可分別故，說四種通達分善根為能證。云",
    "T31n1595_008:0207c20": "何應見此法？",
    "T31n1595_008:0207c21": "論曰：由四種尋思，於下品無塵觀忍。釋曰：",
    "T31n1595_008:0207c22": "樂觀無塵義，故名為忍。此忍未離三相，謂觀",
    "T31n1595_008:0207c23": "善成就因緣、惑污、清淨。未隨意修習，故是下",
    "T31n1595_008:0207c24": "品。",
    "T31n1595_008:0207c25": "論曰：光得三摩提。釋曰：無塵智名光。此定",
    "T31n1595_008:0207c26": "以無塵智為所得，此定為無塵智依止，故名",
    "T31n1595_008:0207c27": "光得。定即奢摩他。智即毘鉢舍那。若具五分",
    "T31n1595_008:0207c28": "五智，此定名三摩提。",
    "T31n1595_008:0207c29": "論曰：是煖行通達分善根依止。釋曰：福德",
    "T31n1595_008:0208a01": "智慧二行為煖行體，即是三十七品。此行",
    "T31n1595_008:0208a02": "是能燒惑薪道火前相，故名煖。此暖行已過",
    "T31n1595_008:0208a03": "地前四位，決定了別真如智，名通達。此方",
    "T31n1595_008:0208a04": "便道能助成通達智，故名分。能資生究竟位，",
    "T31n1595_008:0208a05": "故名善根。此定能為通達分增上緣，故名依",
    "T31n1595_008:0208a06": "止。又三十七品中立定為所依止，餘三十六",
    "T31n1595_008:0208a07": "為能依止。就三十六中，般若是通達，餘三十",
    "T31n1595_008:0208a08": "五為分。三十六通名善根。又四善根即是四",
    "T31n1595_008:0208a09": "分。",
    "T31n1595_008:0208a10": "論曰：於最上品無塵觀忍光增三摩提，是頂",
    "T31n1595_008:0208a11": "行通達分善根依止。釋曰：已離三相故，是",
    "T31n1595_008:0208a12": "最上品。無塵觀忍如前釋。無塵智名光。此智",
    "T31n1595_008:0208a13": "於方便中勝進，故名增。此定為無塵勝進智",
    "T31n1595_008:0208a14": "依止，故名光增。亦以福德智慧二行為頂行",
    "T31n1595_008:0208a15": "體。頂有三義：一如人頭頂能持身命，修道者",
    "T31n1595_008:0208a16": "亦爾，若至此位善根則不可斷。二如山頂是",
    "T31n1595_008:0208a17": "退際，有人至山頂而退還。修道者亦爾，或有",
    "T31n1595_008:0208a18": "至此位，住方便中不進故名退。三如山頂是",
    "T31n1595_008:0208a19": "進際，或有人至山頂而更昇進。修道者亦爾，",
    "T31n1595_008:0208a20": "或有至此位而進入勝位，故立頂名。已說菩",
    "T31n1595_008:0208a21": "薩於四種尋思修煖頂二種方便道。於四種",
    "T31n1595_008:0208a22": "如實智中修道云何？",
    "T31n1595_008:0208a23": "論曰：於四種如實智，菩薩已入唯識觀，了別",
    "T31n1595_008:0208a24": "無塵故。釋曰：若菩薩過四種尋思度煖頂",
    "T31n1595_008:0208a25": "兩位，則在四種如實智位中，菩薩緣何境？",
    "T31n1595_008:0208a26": "菩薩但緣唯識為境。緣唯識境，復何所得？了",
    "T31n1595_008:0208a27": "別無塵義。除無明及疑惑故，名了別。此三句",
    "T31n1595_008:0208a28": "顯位及境智。",
    "T31n1595_008:0208a29": "論曰：正入真義一分。釋曰：由此智故，菩薩",
    "T31n1595_008:0208b01": "入真義一分，謂無相性。未入無生性及無性",
    "T31n1595_008:0208b02": "性。",
    "T31n1595_008:0208b03": "論曰：通行三摩提，是隨非安立諦忍依止。",
    "T31n1595_008:0208b04": "釋曰：體無塵智名通，此定以無塵智為行，即",
    "T31n1595_008:0208b05": "為無塵智行依止，故名通行。三無性所顯人",
    "T31n1595_008:0208b06": "法二空，名非安立諦。何以故？此諦通一切法",
    "T31n1595_008:0208b07": "無有差別，故名非安立。無到無變異，故名諦",
    "T31n1595_008:0208b08": "忍。能符從此義，故名隨。亦以福德智慧二行",
    "T31n1595_008:0208b09": "為忍體。菩薩已決了無外塵義，於無能取所",
    "T31n1595_008:0208b10": "取義中心生信樂，故名忍。又能安受上品諦",
    "T31n1595_008:0208b11": "義，故名忍。於上品諦中心無退失，故名忍。",
    "T31n1595_008:0208b12": "論曰：此三摩提最後剎那了伏唯識想。釋",
    "T31n1595_008:0208b13": "曰：此三摩提即是通行三摩提，取通行上上",
    "T31n1595_008:0208b14": "品最後一剎那定。由先了別無相性，後更思",
    "T31n1595_008:0208b15": "量所緣既無所有，能緣必不得生，由此了別",
    "T31n1595_008:0208b16": "故能伏滅唯識想。唯識想既滅，從最後剎那",
    "T31n1595_008:0208b17": "更進第二剎那，即入初地。",
    "T31n1595_008:0208b18": "論曰：轉名無間三摩提。釋曰：此定與初地",
    "T31n1595_008:0208b19": "相隣，不為餘心所隔，故名無間。又下地惑不",
    "T31n1595_008:0208b20": "能礙其入初地，不如下地道隔勝方便不得",
    "T31n1595_008:0208b21": "即入初地，故稱無間。",
    "T31n1595_008:0208b22": "論曰：應知是世第一法依止。釋曰：菩薩以",
    "T31n1595_008:0208b23": "地前為世法，登地為出世法。此無間定猶是",
    "T31n1595_008:0208b24": "世法，於世法中無等，故名第一。何以故？世間",
    "T31n1595_008:0208b25": "眾生無有修行能等此法者。又此定雖是世",
    "T31n1595_008:0208b26": "法，能為菩薩出世道增上緣，餘世法則無此",
    "T31n1595_008:0208b27": "義，故名第一。又唯一剎那，故名第一。",
    "T31n1595_008:0208b28": "論曰：此四種三摩提，是菩薩入非安立諦觀",
    "T31n1595_008:0208b29": "前方便。釋曰：前二定是無間修，後二定是",
    "T31n1595_008:0208c01": "恭敬修。欲顯此四定非真道故，故說是前方",
    "T31n1595_008:0208c02": "便。",
    "T31n1595_008:0208c03": "10 二智差別章二智差別章第十",
    "T31n1595_008:0208c04": "論曰：若菩薩如此入初地，已得見道，得通達",
    "T31n1595_008:0208c05": "入唯識。釋曰：此下顯見道為修道依止。由",
    "T31n1595_008:0208c06": "先成立見道故，修道得成。若菩薩於願樂地",
    "T31n1595_008:0208c07": "中具修諸方便，得入初地。所以得入初地，由",
    "T31n1595_008:0208c08": "得見道故，見道即無分別智。所以得無分別",
    "T31n1595_008:0208c09": "智，由通達真如及俗諦，故知塵無所有是通",
    "T31n1595_008:0208c10": "達真如，唯有識是通達俗。復知此識無有生",
    "T31n1595_008:0208c11": "性是通達真如，此識是假有為通達俗。",
    "T31n1595_008:0208c12": "若不通達俗，無以能得見真，以離俗無真故。",
    "T31n1595_008:0208c13": "若不通達真，無以遣俗，以俗無別體故。所以",
    "T31n1595_008:0208c14": "能通達真俗，由能解唯識理故。此文即顯四",
    "T31n1595_008:0208c15": "義：一出世果、二出世行、三出世、境四出世",
    "T31n1595_008:0208c16": "方便。初地是果，總有為無為法為體。福德智",
    "T31n1595_008:0208c17": "慧行是有為，真如及煩惱不生是無為，初地",
    "T31n1595_008:0208c18": "是假名。由是總故，見道是行，所通達真俗是",
    "T31n1595_008:0208c19": "境，入唯識是方便。由入唯識為方便故能",
    "T31n1595_008:0208c20": "通達真俗境，由通達真俗境故得無分別智",
    "T31n1595_008:0208c21": "行，由得勝行故得初地果。",
    "T31n1595_008:0208c22": "論曰：云何菩薩修習觀行入於修道？釋曰：",
    "T31n1595_008:0208c23": "此云何凡問十義，一相、二次第、三修、四差別、",
    "T31n1595_008:0208c24": "五攝相助、六攝相礙、七功德、八更互觀察、九",
    "T31n1595_008:0208c25": "名、十淨不淨。數修所得為修習。福德智慧為",
    "T31n1595_008:0208c26": "行。般若為觀。一切行悉是般若事，皆屬般",
    "T31n1595_008:0208c27": "若，故名觀行。又六度之中般若為第一，故名",
    "T31n1595_008:0208c28": "觀行。又見道名觀，從見道後所得悉名為行。",
    "T31n1595_008:0208c29": "菩薩依止見道，以何相等得入初地？",
    "T31n1595_008:0209a01": "論曰：如佛廣說所安立法相於菩薩十地。",
    "T31n1595_008:0209a02": "釋曰：此中先明三慧境，後明三慧功能。此文",
    "T31n1595_008:0209a03": "即明三慧境。佛廣說是聞慧境。所安立法相，",
    "T31n1595_008:0209a04": "即相等十種法相，是思慧境。於菩薩十地，即",
    "T31n1595_008:0209a05": "修慧境。小乘亦有十地，故以菩薩標之。地地",
    "T31n1595_008:0209a06": "皆有十相，故言十地。",
    "T31n1595_008:0209a07": "論曰：由攝一切如來所說大乘十二部經，故",
    "T31n1595_008:0209a08": "得現前。釋曰：此下明三慧功能。此即明聞",
    "T31n1595_008:0209a09": "慧功能。聞慧能通達十二部教，故言攝。",
    "T31n1595_008:0209a10": "論曰：由治所說通別二境。釋曰：此明思慧",
    "T31n1595_008:0209a11": "功能。通別二境即相等十法，思慧能研習此",
    "T31n1595_008:0209a12": "十法，故言治。",
    "T31n1595_008:0209a13": "論曰：由生起緣極通境。釋曰：此下明修慧",
    "T31n1595_008:0209a14": "功能。方便為生，正觀為起，無間道為生，解脫",
    "T31n1595_008:0209a15": "道為起。入分為生，出分為起。見道為生，修道",
    "T31n1595_008:0209a16": "為起。出世道為生，世間道為起。如理如量智",
    "T31n1595_008:0209a17": "所緣為極通境。",
    "T31n1595_008:0209a18": "論曰：出世無分別智及無分別智後所得。",
    "T31n1595_008:0209a19": "釋曰：此正明修慧體。",
    "T31n1595_008:0209a20": "論曰：奢摩他、毘鉢舍那智。釋曰：顯此二智",
    "T31n1595_008:0209a21": "寂靜無倒，由奢摩他故寂靜，由毘鉢舍那故",
    "T31n1595_008:0209a22": "無倒。",
    "T31n1595_008:0209a23": "論曰：由無量無數百千俱胝大劫中，依數數",
    "T31n1595_008:0209a24": "修習。釋曰：此文顯三慧具四種修，不可以",
    "T31n1595_008:0209a25": "譬類得，知為無量。不可數知，為無數。百億為",
    "T31n1595_008:0209a26": "一俱胝，非一俱胝故言千，亦非一千故言",
    "T31n1595_008:0209a27": "百。非小劫故言大。此即明長時修、數數修",
    "T31n1595_008:0209a28": "習，即顯無間恭敬無餘三修。",
    "T31n1595_008:0209a29": "論曰：由昔及今所得轉依。釋曰：先於入見",
    "T31n1595_008:0209b01": "位時所得轉依，此法是修道攝持故。一切所",
    "T31n1595_008:0209b02": "修皆成聖道，已過願樂地故。",
    "T31n1595_008:0209b03": "論曰：為得三種佛身，更修加行。釋曰：是修",
    "T31n1595_008:0209b04": "道攝持究竟用。由如此道理，菩薩更修加行。",
    "T31n1595_008:0209b05": "先修道為見真如，今重修道為得三身，故言",
    "T31n1595_008:0209b06": "更修。復次。",
    "T31n1595_008:0209b07": "論曰：云何？釋曰：云何是問詞。凡約六義為",
    "T31n1595_008:0209b08": "問：一約修位境界為問。修道境界自有三種，",
    "T31n1595_008:0209b09": "一加行依止，謂文教；二修行資糧，謂依理判",
    "T31n1595_008:0209b10": "義；三修行所通達處，謂修慧境界。後三句明",
    "T31n1595_008:0209b11": "三慧境界，以答此問。二約修位三慧功能為",
    "T31n1595_008:0209b12": "問。後三句明三慧功能，以答此問。初明聞",
    "T31n1595_008:0209b13": "慧是修慧方便，次明思慧是修慧資糧，後明",
    "T31n1595_008:0209b14": "無分別智是修慧體。三約修位修慧因果為",
    "T31n1595_008:0209b15": "問。後明無分別智後所得，以答此問。由修",
    "T31n1595_008:0209b16": "慧此智得生故，是修慧果。若無此智不得進",
    "T31n1595_008:0209b17": "後道故，是修慧因。四約修位四修為問。後明",
    "T31n1595_008:0209b18": "長時修乃至無餘修，以答此問。五約修位依",
    "T31n1595_008:0209b19": "止為問。後明轉依，以答此問。若無此轉依為",
    "T31n1595_008:0209b20": "依止，修位不成聖道。何以故？凡夫依未轉",
    "T31n1595_008:0209b21": "故。六約修位勝用為問。後明三身，以答此問。",
    "T31n1595_008:0209b22": "為圓滿自利利他兩用，故修加行。復次。",
    "T31n1595_008:0209b23": "論曰：云何？釋曰：通問修位次第。後具明次",
    "T31n1595_008:0209b24": "第，從初起修心乃至修位究竟，以答此問。先",
    "T31n1595_008:0209b25": "以三句明聞思修位即三慧境；次三句顯能",
    "T31n1595_008:0209b26": "入三境功能即是三慧；次顯利他功能即無",
    "T31n1595_008:0209b27": "分別智後所得，如自所證為他解說；次明四",
    "T31n1595_008:0209b28": "修，顯修位由四修得成滿；次明轉依，顯自利",
    "T31n1595_008:0209b29": "轉依是得法身四德之本，故是自利。次明",
    "T31n1595_008:0209c01": "三身，三身於究竟修位得成，能平等利益自",
    "T31n1595_008:0209c02": "他，法身是自利、應化二身是利他。復次。",
    "T31n1595_008:0209c03": "論曰：如佛廣說所安立法相於菩薩十地。",
    "T31n1595_008:0209c04": "釋曰：十地即《華嚴經》中十地品所顯文句。此",
    "T31n1595_008:0209c05": "文句中，如來廣說隨所安立道理。復次。",
    "T31n1595_008:0209c06": "論曰：由攝一切如來所說大乘十二部經，故",
    "T31n1595_008:0209c07": "得現前。釋曰：合如來所說一切法，通為一",
    "T31n1595_008:0209c08": "境。復次。",
    "T31n1595_008:0209c09": "論曰：由治所說通別二境。釋曰：所合之",
    "T31n1595_008:0209c10": "境為單為複？欲顯雙觀真俗通一無相。復",
    "T31n1595_008:0209c11": "次。",
    "T31n1595_008:0209c12": "論曰：由生起緣極通境，出世無分別智及無",
    "T31n1595_008:0209c13": "分別智後所得奢摩他毘鉢舍那智。釋曰：顯",
    "T31n1595_008:0209c14": "道二體更互相攝。由奢摩他故智不散，由毘",
    "T31n1595_008:0209c15": "鉢舍那故定無噉味等染污。復次。",
    "T31n1595_008:0209c16": "論曰：無分別智後所得奢摩他毘鉢舍那智，",
    "T31n1595_008:0209c17": "由無量無數百千俱胝大劫中依數數修習，",
    "T31n1595_008:0209c18": "由昔所得轉依，為得三種佛身更修加行。",
    "T31n1595_008:0209c19": "釋曰：此智為是世智、為出世智？不可說是世",
    "T31n1595_008:0209c20": "智，以非世間所習故；不可說是出世智，以於",
    "T31n1595_008:0209c21": "世間心中起故。故此心異無分別智心，此心",
    "T31n1595_008:0209c22": "亦可說世出世及非世非出世。此二智於長",
    "T31n1595_008:0209c23": "時數習故得轉依，由轉依故菩薩作心云：我",
    "T31n1595_008:0209c24": "今必定應得三種佛身。為此義故更修加行。",
    "T31n1595_008:0209c25": "論曰：是聲聞見道？是菩薩見道？此二見道差",
    "T31n1595_008:0209c26": "別云何？釋曰：聲聞見道是他道，菩薩見道",
    "T31n1595_008:0209c27": "是自道。此二見道，道差別及果差別。其相云",
    "T31n1595_008:0209c28": "何？",
    "T31n1595_008:0209c29": "論曰：聲聞、菩薩見道，應知有十一種差別。",
    "T31n1595_008:0210a01": "釋曰：前五明道差別，後六明果差別。前五明",
    "T31n1595_008:0210a02": "道差別者。",
    "T31n1595_008:0210a03": "論曰：何者為十一？一、由境界差別，謂緣大乘",
    "T31n1595_008:0210a04": "法為境。釋曰：如來所說大乘十二部經，說",
    "T31n1595_008:0210a05": "修行法，緣此法為境故發道心。小乘道則無",
    "T31n1595_008:0210a06": "此事。",
    "T31n1595_008:0210a07": "論曰：二、由依止差別，謂依大福德智慧資糧",
    "T31n1595_008:0210a08": "為依止。釋曰：此道與二乘及世間道有異，",
    "T31n1595_008:0210a09": "世間但修福德而無智慧，二乘但修智慧而",
    "T31n1595_008:0210a10": "無福德，菩薩具修福德智慧故助道得",
    "T31n1595_008:0210a11": "成。助道即是依止，此依止在道方便中即思",
    "T31n1595_008:0210a12": "修二慧。",
    "T31n1595_008:0210a13": "論曰：三、由通達差別，謂通達人法二無我。",
    "T31n1595_008:0210a14": "釋曰：先於方便中已得思修慧，從此得入真",
    "T31n1595_008:0210a15": "觀能通達人法二無我理故，於人法不生愛",
    "T31n1595_008:0210a16": "著。凡夫著人，二乘著法，菩薩並不著，故言離",
    "T31n1595_008:0210a17": "欲人法。此即明菩薩所得真修慧，是正道體，",
    "T31n1595_008:0210a18": "異於小乘。",
    "T31n1595_008:0210a19": "論曰：四、由涅槃差別，謂攝無住處涅槃以為",
    "T31n1595_008:0210a20": "住處。釋曰：此涅槃非是道果，是道住處。何",
    "T31n1595_008:0210a21": "以故？由菩薩行般若，觀察生死過失，故修道",
    "T31n1595_008:0210a22": "不在生死。由菩薩行大悲，觀眾生苦，起救",
    "T31n1595_008:0210a23": "濟心，雖不在生死而不捨生死，故不住涅",
    "T31n1595_008:0210a24": "槃。由道住此處，不執真俗二相生故，名無相",
    "T31n1595_008:0210a25": "道。小乘道則無此事。",
    "T31n1595_008:0210a26": "論曰：五、由地差別，謂依十地為出離。釋曰：",
    "T31n1595_008:0210a27": "道有下中上，上即是十地。此十地出離四種",
    "T31n1595_008:0210a28": "生死，為通功能。依此十地菩薩道能出離，異",
    "T31n1595_008:0210a29": "於小乘。後六明果差別者。",
    "T31n1595_008:0210b01": "論曰：六、七、由清淨差別，謂滅煩惱習氣，及",
    "T31n1595_008:0210b02": "治淨土為清淨。釋曰：前有五事已明道差",
    "T31n1595_008:0210b03": "別，此下六事次明修道所得果與二乘有異。",
    "T31n1595_008:0210b04": "第六明內清淨，第七明外清淨。內由自相續",
    "T31n1595_008:0210b05": "中修道，滅除煩惱習氣故，名內清淨。外由修",
    "T31n1595_008:0210b06": "淨土行，所居之土無有五濁，如頗黎柯等",
    "T31n1595_008:0210b07": "世界故，名外清淨。內為自清淨，外為清淨他。",
    "T31n1595_008:0210b08": "小乘則無此事。",
    "T31n1595_008:0210b09": "論曰：八、由於一切眾生得平等心差別，謂為",
    "T31n1595_008:0210b10": "成熟眾生，不捨加行功德善根。釋曰：菩薩",
    "T31n1595_008:0210b11": "如自身應般涅槃，欲般涅槃一切眾生。由此",
    "T31n1595_008:0210b12": "平等心故，不捨加行功德善根。餘度為功德，",
    "T31n1595_008:0210b13": "般若為善根。又五度為功德，精進為善根。又",
    "T31n1595_008:0210b14": "般若精進為善根，餘度為功德。小乘則無",
    "T31n1595_008:0210b15": "此事。",
    "T31n1595_008:0210b16": "論曰：九、由受生差別，謂生如來家為生故。",
    "T31n1595_008:0210b17": "釋曰：見真如理、證佛法身，能使如來種性不",
    "T31n1595_008:0210b18": "絕，故稱生如來家。由生如來家，乃至當來得",
    "T31n1595_008:0210b19": "成佛故，言為生故。小乘則無此事。",
    "T31n1595_008:0210b20": "論曰：十、由顯現差別，謂於佛子大集輪中常",
    "T31n1595_008:0210b21": "能顯現，為攝受正法。釋曰：諸菩薩通稱佛",
    "T31n1595_008:0210b22": "子。眾多菩薩聚會，故言大集。如來所說法有",
    "T31n1595_008:0210b23": "三義故名輪，一能上下、二未得能得已得能",
    "T31n1595_008:0210b24": "守、三能從此到彼。菩薩常於大集中顯現，示",
    "T31n1595_008:0210b25": "不破僧；常於法輪中顯現，示能護持正法。已",
    "T31n1595_008:0210b26": "得令不失為攝，未得令得為受。小乘則無此",
    "T31n1595_008:0210b27": "事。",
    "T31n1595_008:0210b28": "論曰：十一、由果差別，謂十力、無畏、不共如來",
    "T31n1595_008:0210b29": "法及無量功德生為果故。釋曰：菩薩修道",
    "T31n1595_008:0210c01": "皆為得如來如此等果。小乘則無此事。",
    "T31n1595_008:0210c02": "論曰：此中說兩偈。釋曰：此中即見道中說",
    "T31n1595_008:0210c03": "兩偈，顯從見道方便入真如觀。",
    "T31n1595_008:0210c04": "論曰：",
    "T31n1595_008:0210c05": "名義互為客，　　菩薩應尋思，",
    "T31n1595_008:0210c06": "應觀二唯量，　　及彼二假說。",
    "T31n1595_008:0210c07": "從此生實智，　　離塵分別三，",
    "T31n1595_008:0210c08": "若見其非有，　　得入三無性。",
    "T31n1595_008:0210c09": "論曰：名義互為客，菩薩應尋思。釋曰：名於",
    "T31n1595_008:0210c10": "義中是客，義於名中亦是客，以非本性類故。",
    "T31n1595_008:0210c11": "菩薩入寂靜位，應觀此道理。此即第一尋思",
    "T31n1595_008:0210c12": "方便。",
    "T31n1595_008:0210c13": "論曰：應觀二唯量及彼二假說。釋曰：菩薩",
    "T31n1595_008:0210c14": "應觀名義二法，唯無所有為量。何以故？義有",
    "T31n1595_008:0210c15": "二種，一自性、二差別，悉無所有，但是假說。此",
    "T31n1595_008:0210c16": "假說若與義同，義無所有，假說亦無所有。若",
    "T31n1595_008:0210c17": "與義不同，則自然無所有。假說即是名，名",
    "T31n1595_008:0210c18": "無所有，故於義是客；義無所有，故於名是客。",
    "T31n1595_008:0210c19": "無所有是名義本性故，以本性為唯量。若分",
    "T31n1595_008:0210c20": "別作名義，此分別本性無相故，以無相為名",
    "T31n1595_008:0210c21": "義唯量。此即第二如實智方便。",
    "T31n1595_008:0210c22": "論曰：從此生實智，離塵分別三。釋曰：從四",
    "T31n1595_008:0210c23": "種尋思生四種如實智。何人能得此四智？若",
    "T31n1595_008:0210c24": "人能見三種但是分別實無外塵，此人則得",
    "T31n1595_008:0210c25": "一分如實智。何者是三分別？一分別名、二分",
    "T31n1595_008:0210c26": "別自性、三分別差別。",
    "T31n1595_008:0210c27": "論曰：若見其非有。釋曰：前二句明了達三",
    "T31n1595_008:0210c28": "分別得入無塵觀，依依他性以遣分別性。",
    "T31n1595_008:0210c29": "此句明依真如遣依他性。云何能遣？由名",
    "T31n1595_008:0211a01": "義無所有，能分別亦不得是有。何以故？若所",
    "T31n1595_008:0211a02": "分別名義是有，能分別緣此名義可說是有。",
    "T31n1595_008:0211a03": "由名義無所有，所分別因緣既是無，能分別",
    "T31n1595_008:0211a04": "體亦無所有。若菩薩見名義無所有故，能",
    "T31n1595_008:0211a05": "分別亦無所有，此菩薩得入何觀？",
    "T31n1595_008:0211a06": "論曰：得入三無性。釋曰：菩薩見名義更互",
    "T31n1595_008:0211a07": "為客，入異名義分別性。若菩薩見名自性假",
    "T31n1595_008:0211a08": "說、差別假說唯分別為體，得入分別無相性。",
    "T31n1595_008:0211a09": "若菩薩但見亂識無六種相，此亂識體不成",
    "T31n1595_008:0211a10": "故不可說，因緣不成故不可執有生起。此中",
    "T31n1595_008:0211a11": "分別既無，言說亦不可得，則入依他無生性。",
    "T31n1595_008:0211a12": "若菩薩見此二義有無無所有，則入三無性",
    "T31n1595_008:0211a13": "非安立諦。",
    "T31n1595_008:0211a14": "論曰：又正教兩偈，如《分別觀論》說。釋曰：今",
    "T31n1595_008:0211a15": "此論中顯入見道境智不圓滿，故引分別觀",
    "T31n1595_008:0211a16": "論兩偈顯成此義。何人何位能見此心但是",
    "T31n1595_008:0211a17": "影無實法義？",
    "T31n1595_008:0211a18": "論曰：",
    "T31n1595_008:0211a19": "菩薩在靜位，　　觀心唯是影，",
    "T31n1595_008:0211a20": "捨離外塵相，　　唯定觀自想。",
    "T31n1595_008:0211a21": "菩薩住於內，　　入所取非有，",
    "T31n1595_008:0211a22": "次觀能取空，　　後觸二無得。",
    "T31n1595_008:0211a23": "論曰：菩薩在靜位，觀心唯是影。釋曰：唯菩",
    "T31n1595_008:0211a24": "薩人在寂靜位能作此觀法，義實無所有，",
    "T31n1595_008:0211a25": "心似法義顯現，故說唯是影。",
    "T31n1595_008:0211a26": "論曰：捨離外塵相，唯定觀自想。釋曰：若人",
    "T31n1595_008:0211a27": "在寂靜位中已了別心唯是影，能除外塵相，",
    "T31n1595_008:0211a28": "是自心似法及義相起，作如此觀。",
    "T31n1595_008:0211a29": "論曰：菩薩住於內。釋曰：若菩薩心如此得",
    "T31n1595_008:0211b01": "住實無有塵，心緣內心起不緣外塵，故住於",
    "T31n1595_008:0211b02": "內。若住於內，此心定何所觀？",
    "T31n1595_008:0211b03": "論曰：入所取非有。釋曰：是所取義實無所",
    "T31n1595_008:0211b04": "有，菩薩能見所取境空。",
    "T31n1595_008:0211b05": "論曰：次觀能取空。釋曰：由所取義既實非",
    "T31n1595_008:0211b06": "有，世間所說心是能取，如此道理亦不得成，",
    "T31n1595_008:0211b07": "是故觀行人亦不見有能取心。前已不見所",
    "T31n1595_008:0211b08": "取，後又不見能取，是時觀行人有何所得？",
    "T31n1595_008:0211b09": "論曰：後觸二無得。釋曰：真如非所取非能",
    "T31n1595_008:0211b10": "取，以無所得為體故，說真如為二無得。是人",
    "T31n1595_008:0211b11": "先已入無相性，次入無生性，後入真如無性",
    "T31n1595_008:0211b12": "性。觸以入得為義，由入得真如故名為觸。前",
    "T31n1595_008:0211b13": "兩偈與後兩偈異相云何？前兩偈約名義及",
    "T31n1595_008:0211b14": "假說，顯四尋思及四如實智為方便得入真",
    "T31n1595_008:0211b15": "觀；後兩偈明三性體及三無性。又前兩偈顯",
    "T31n1595_008:0211b16": "正教，明入三性及三無性；後兩偈顯所入三",
    "T31n1595_008:0211b17": "性及三無性。",
    "T31n1595_008:0211b18": "論曰：復有《大乘莊嚴經論》所說五偈為顯此",
    "T31n1595_008:0211b19": "道。釋曰：經義深隱難解，如實顯了經中正",
    "T31n1595_008:0211b20": "義，故名莊嚴經論。論解此經，故得莊嚴名。",
    "T31n1595_008:0211b21": "莊嚴經論中有眾多義，今但略取五偈。此偈",
    "T31n1595_008:0211b22": "欲何所顯？此偈為顯於修道中難覺了義。",
    "T31n1595_008:0211b23": "論曰：",
    "T31n1595_008:0211b24": "菩薩生長福及慧，　　二種資糧無量際，",
    "T31n1595_008:0211b25": "於法思惟心決故，　　能了義類分別因。",
    "T31n1595_008:0211b26": "論曰：菩薩生長福及慧。釋曰：菩薩如前釋，",
    "T31n1595_008:0211b27": "生在見位，長在修位。又初剎那名生，後剎",
    "T31n1595_008:0211b28": "那名長。又單名生，複名長，菩薩所修唯複無",
    "T31n1595_008:0211b29": "單，故生長一時而成。所生長何法？謂福及慧。",
    "T31n1595_008:0211c01": "施等三度名福，般若名慧。精進及定若為生",
    "T31n1595_008:0211c02": "福則屬福，若為生慧則屬慧。所以爾者，精",
    "T31n1595_008:0211c03": "進若生布施、持戒、忍辱則屬福，若為生聞思",
    "T31n1595_008:0211c04": "修慧則屬慧。定若依四無量起緣眾生為境",
    "T31n1595_008:0211c05": "則屬福，若為生盡智無生智及無分別智等",
    "T31n1595_008:0211c06": "則屬慧。誰能生長？謂菩薩人。",
    "T31n1595_008:0211c07": "論曰：二種資糧無量際。釋曰：此福及慧有",
    "T31n1595_008:0211c08": "二種功用，一能助道、二能成道體。由此二故",
    "T31n1595_008:0211c09": "道得成就，故說此二為道資糧。此二用幾功",
    "T31n1595_008:0211c10": "力、凡經幾時得成就道？功力無量、時節無際，",
    "T31n1595_008:0211c11": "無言顯長遠。譬如說大海無量、大劫無際，",
    "T31n1595_008:0211c12": "以長遠故。資糧亦爾，修一一度皆遍一切眾",
    "T31n1595_008:0211c13": "生，故功力無量。修一一度經三阿僧祇劫，故",
    "T31n1595_008:0211c14": "經時無際。",
    "T31n1595_008:0211c15": "論曰：於法思惟心決故。釋曰：由定後心觀",
    "T31n1595_008:0211c16": "察諸法，是故於法心得決定。又菩薩備修五",
    "T31n1595_008:0211c17": "明，於度量方便具足自能，故於思惟心得決",
    "T31n1595_008:0211c18": "定。",
    "T31n1595_008:0211c19": "論曰：能了義類分別因。釋曰：菩薩能比能",
    "T31n1595_008:0211c20": "證，故名能了。真俗二諦名為義類。知此義類",
    "T31n1595_008:0211c21": "但以分別為因，是故能了。",
    "T31n1595_008:0211c22": "論曰：",
    "T31n1595_008:0211c23": "已知義類但分別，　　得住似義唯識中，",
    "T31n1595_008:0211c24": "故觀行人證法界，　　能離二相及無二。",
    "T31n1595_008:0211c25": "論曰：已知義類但分別。釋曰：由菩薩已於",
    "T31n1595_008:0211c26": "義類及分別心決定故。",
    "T31n1595_008:0211c27": "論曰：得住似義唯識中。釋曰：由菩薩如此",
    "T31n1595_008:0211c28": "思惟，但識似塵顯現故，菩薩心住唯識中不",
    "T31n1595_008:0211c29": "緣外起。",
    "T31n1595_008:0212a01": "論曰：故觀行人證法界。釋曰：由觀行人離",
    "T31n1595_008:0212a02": "外塵但緣識住，知塵無相，名證法界。",
    "T31n1595_008:0212a03": "論曰：能離二相及無二。釋曰：所證法界有",
    "T31n1595_008:0212a04": "何相？離能取所取二相，及無人法二分別。如",
    "T31n1595_008:0212a05": "此法界，菩薩已證。",
    "T31n1595_008:0212a06": "論曰：",
    "T31n1595_008:0212a07": "若離於心知無餘，　　由此即見心非有，",
    "T31n1595_008:0212a08": "智人見此二不有，　　得住無二真法界。",
    "T31n1595_008:0212a09": "論曰：若離於心知無餘。釋曰：由此方便令",
    "T31n1595_008:0212a10": "法界可證。今顯此方便，知離唯識外無別有",
    "T31n1595_008:0212a11": "餘法。",
    "T31n1595_008:0212a12": "論曰：由此即見心非有。釋曰：由見所緣義",
    "T31n1595_008:0212a13": "非有，知能緣心亦非有。",
    "T31n1595_008:0212a14": "論曰：智人見此二不有。釋曰：智人謂諸菩",
    "T31n1595_008:0212a15": "薩，見境及心二皆非有。",
    "T31n1595_008:0212a16": "論曰：得住無二真法界。釋曰：菩薩若見二",
    "T31n1595_008:0212a17": "皆非有，則得住真法界。真法界者，無塵無識，",
    "T31n1595_008:0212a18": "故言無二。離顛倒及變異二虛妄故名真，是",
    "T31n1595_008:0212a19": "諸法第一性故名法界。",
    "T31n1595_008:0212a20": "論曰：",
    "T31n1595_008:0212a21": "由無分別智慧人，　　恒平等行遍一切，",
    "T31n1595_008:0212a22": "染依稠密過聚性，　　遣滅如藥能除毒。",
    "T31n1595_008:0212a23": "論曰：由無分別智慧人，恒平等行遍一切。",
    "T31n1595_008:0212a24": "釋曰：此已見真如菩薩說名慧人，已於見道",
    "T31n1595_008:0212a25": "中得無分別智。此智何相？一以無退為相，",
    "T31n1595_008:0212a26": "不退故稱恒。二以平等行為相，此智見一切",
    "T31n1595_008:0212a27": "法平等理猶如虛空，於如來所說十二部修",
    "T31n1595_008:0212a28": "多羅三乘等法，同見一味無有差別。內外法",
    "T31n1595_008:0212a29": "名一切。內外諸法同一如性，故名為遍。平等",
    "T31n1595_008:0212b01": "行，顯智慧體。遍一切，顯智慧境界。由如此無",
    "T31n1595_008:0212b02": "分別智，菩薩欲何所作？",
    "T31n1595_008:0212b03": "論曰：染依稠密過聚性。釋曰：三種不淨品",
    "T31n1595_008:0212b04": "名染。此染以過聚性為依止，從過聚性生",
    "T31n1595_008:0212b05": "故。此過聚性名稠密，以難解難破故。離如來",
    "T31n1595_008:0212b06": "正教，餘教不能令解，故言難解。離無分別智，",
    "T31n1595_008:0212b07": "餘智不能破，故言難破。一切染污法熏習種",
    "T31n1595_008:0212b08": "子，是過聚性體。",
    "T31n1595_008:0212b09": "論曰：遣滅如藥能除毒。釋曰：此性是三品",
    "T31n1595_008:0212b10": "不淨法因，難解難破惑等熏習種子為性。由",
    "T31n1595_008:0212b11": "無分別智聰慧人能遣能滅此過聚性，如阿",
    "T31n1595_008:0212b12": "伽陀藥能除諸毒。遣約現在，滅約未來，即",
    "T31n1595_008:0212b13": "是菩薩盡無生智。",
    "T31n1595_008:0212b14": "論曰：",
    "T31n1595_008:0212b15": "佛說正法善成立，　　安心有根於法界，",
    "T31n1595_008:0212b16": "已知憶念唯分別，　　功德海岸智人至。",
    "T31n1595_008:0212b17": "論曰：佛說正法善成立。釋曰：一切三世諸",
    "T31n1595_008:0212b18": "佛共說此法，所說理同不相違背，故名正法。",
    "T31n1595_008:0212b19": "又欲顯說者勝，故言佛說。由所說道理勝及",
    "T31n1595_008:0212b20": "所得果勝，故名正法。如來成立正法有三種：",
    "T31n1595_008:0212b21": "一立小乘、二立大乘、三立一乘。於此三中第",
    "T31n1595_008:0212b22": "三最勝，故名善成立。",
    "T31n1595_008:0212b23": "論曰：安心有根於法界。釋曰：菩薩先已得",
    "T31n1595_008:0212b24": "聞思二慧，安心於如來正法中。後合觀如來",
    "T31n1595_008:0212b25": "一切正說為境界，即是無分別智，此智名有",
    "T31n1595_008:0212b26": "根。得此智已餘智皆滅，唯此智不可動壞，",
    "T31n1595_008:0212b27": "故名有根。復次於三無流根中此智為第一，",
    "T31n1595_008:0212b28": "謂未知欲知根，故名有根。復次解脫有三事，",
    "T31n1595_008:0212b29": "一能生解脫、二能持解脫令住不失、三能",
    "T31n1595_008:0212c01": "用解脫自利利他。此解脫三事，即配三無流",
    "T31n1595_008:0212c02": "根。此無分別智通於三處得名，自體是根，又",
    "T31n1595_008:0212c03": "能為他作根，故名有根。此有根心安住法界",
    "T31n1595_008:0212c04": "中。",
    "T31n1595_008:0212c05": "論曰：已知憶念唯分別。釋曰：菩薩已住有",
    "T31n1595_008:0212c06": "根心中，後出觀時在無分別後智心中，如",
    "T31n1595_008:0212c07": "前入觀事皆能憶念，知此憶念非實有，唯是",
    "T31n1595_008:0212c08": "分別。由無分別智及無分別後智，菩薩得進",
    "T31n1595_008:0212c09": "何位？",
    "T31n1595_008:0212c10": "論曰：功德海岸智人至。釋曰：如來功德因",
    "T31n1595_008:0212c11": "中有十地十波羅蜜等，果中有智德、斷德、恩",
    "T31n1595_008:0212c12": "德。如此諸德唯佛一人，餘人所不能得，",
    "T31n1595_008:0212c13": "故名為海。因果究竟名之為岸。智人即是菩",
    "T31n1595_008:0212c14": "薩。菩薩乘前二智，能至未曾至功德海岸。",
    "T31n1595_008:0212c15": "此中五偈總明眾義，第一偈顯道資糧，第二",
    "T31n1595_008:0212c16": "偈顯道加行，第三偈顯見道，第四偈顯修道，",
    "T31n1595_008:0212c17": "第五偈顯究竟道。",
    "T31n1595_008:0212c18": "攝大乘論釋卷第八"
}