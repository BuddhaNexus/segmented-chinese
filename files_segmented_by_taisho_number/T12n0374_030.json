{
    "T12n0374_030:0541b21": "4大般涅槃經卷第三十",
    "T12n0374_030:0541b23": "北涼天竺三藏曇無讖譯",
    "T12n0374_030:0541b24": "師子吼菩薩品第十一之四",
    "T12n0374_030:0541b25": "「時諸六師心生嫉妬，悉共集詣波斯匿王，",
    "T12n0374_030:0541b26": "作如是言：『大王當知，王之土境，清夷閑靜，真",
    "T12n0374_030:0541b27": "是出家住止之處，是故我等為斯事故而來",
    "T12n0374_030:0541b28": "至此。大王以法正治，為民除患。沙門瞿曇，",
    "T12n0374_030:0541b29": "年既幼稚，學日又淺，道術無施；此國先有耆",
    "T12n0374_030:0541c01": "舊宿德，自怙王種，不生恭敬。若是王種，法應",
    "T12n0374_030:0541c02": "治民，如其出家，應敬宿德。大王善聽，沙門瞿",
    "T12n0374_030:0541c03": "曇，真實不生王種之中，瞿曇沙門若有父母，",
    "T12n0374_030:0541c04": "何由劫奪他之父母。大王！我經中說，過千",
    "T12n0374_030:0541c05": "歲已，有一妖祥幻化物出，所謂沙門瞿曇是",
    "T12n0374_030:0541c06": "也。是故當知，沙門瞿曇無父無母，若有父母，",
    "T12n0374_030:0541c07": "云何說言諸法無常、苦、空、無我、無作、無受。以",
    "T12n0374_030:0541c08": "幻術故誑惑眾生，愚者信受智者捨之。大王！",
    "T12n0374_030:0541c09": "夫人王者，天下父母，如秤、如地、如風、如火、如",
    "T12n0374_030:0541c10": "道、如河、如橋、如燈、如日、如月，如法斷事，不擇",
    "T12n0374_030:0541c11": "怨親。沙門瞿曇不聽我活，隨我去處，追逐不",
    "T12n0374_030:0541c12": "捨。惟願大王，聽我等輩，與彼瞿曇，較其道",
    "T12n0374_030:0541c13": "力。若彼勝我，我當屬彼；我若勝彼，彼當屬",
    "T12n0374_030:0541c14": "我。』王言：『大德！汝等各各自有行法，止住之處",
    "T12n0374_030:0541c15": "亦各不同。我今定知，如來世尊於汝無妨。』六",
    "T12n0374_030:0541c16": "師答言：『云何無妨？沙門瞿曇以幻術法，誘誑",
    "T12n0374_030:0541c17": "諸人及婆羅門，歸伏已盡。王若聽我與較道",
    "T12n0374_030:0541c18": "力，王之善名流布八方；如其不者，惡聲盈路。』",
    "T12n0374_030:0541c19": "王言：『大德！汝以未知如來道力威神巍巍，故",
    "T12n0374_030:0541c20": "求較試，若定知者，恐不能也。』『大王！汝今已",
    "T12n0374_030:0541c21": "受瞿曇幻耶？唯願大王，留神聽察，莫輕我等。",
    "T12n0374_030:0541c22": "搆之虛言，不如驗之以實。』王言：『善哉，善哉。』六",
    "T12n0374_030:0541c23": "師之徒歡喜而出。「時波斯匿王即勅嚴駕來",
    "T12n0374_030:0541c24": "至我所，頭面敬禮，右繞三匝，退坐一面，而白",
    "T12n0374_030:0541c25": "我言：『世尊！六師向來求較道力，我不量度，",
    "T12n0374_030:0541c26": "敢已許之。』",
    "T12n0374_030:0541c27": "「佛言：『大王！善哉，善哉！但當更於此國處處造",
    "T12n0374_030:0541c28": "立僧坊。何以故？我若與彼較其神力，彼眾",
    "T12n0374_030:0541c29": "之中受化者多，此處狹小云何容受？』善男子！",
    "T12n0374_030:0542a01": "我於爾時為六師故，從初一日至十五日，現",
    "T12n0374_030:0542a02": "大希有神通變化。當是時也，無量眾生發阿",
    "T12n0374_030:0542a03": "耨多羅三藐三菩提心，無量眾生於三寶所",
    "T12n0374_030:0542a04": "生信不疑。六師徒眾其數無量，破邪見心，正",
    "T12n0374_030:0542a05": "法出家。無量眾生於菩提中得不退心，無量",
    "T12n0374_030:0542a06": "眾生得陀羅尼諸三昧門，無量眾生得須陀",
    "T12n0374_030:0542a07": "洹果至阿羅漢果。",
    "T12n0374_030:0542a08": "「爾時六師內心慚愧，相與圍繞至婆枳多城，",
    "T12n0374_030:0542a09": "教彼人民信受邪法，瞿曇沙門但說空事。善",
    "T12n0374_030:0542a10": "男子！我時為母，處忉利天波利質多樹安居",
    "T12n0374_030:0542a11": "說法。是時六師心大歡喜唱言：『善哉！瞿曇幻",
    "T12n0374_030:0542a12": "術今已滅沒。』復教無量無數眾生增長邪見。",
    "T12n0374_030:0542a13": "爾時頻婆娑羅王波斯匿王，及四部眾，白目",
    "T12n0374_030:0542a14": "連言：『大德！此閻浮提邪見增長，眾生可愍，行",
    "T12n0374_030:0542a15": "大黑闇。惟願大德，至彼天上，稽首世尊，如我",
    "T12n0374_030:0542a16": "言曰：「譬如犢子，其生未久，若不得乳，必死無",
    "T12n0374_030:0542a17": "疑。我等眾生亦復如是，惟願如來，哀愍眾生，",
    "T12n0374_030:0542a18": "還來住此。」』爾時目連默然而許，如大力士",
    "T12n0374_030:0542a19": "屈伸臂頃，往彼天上，至世尊所，白佛言：『閻浮",
    "T12n0374_030:0542a20": "提中所有四眾渴仰如來，思見聞法。頻婆娑",
    "T12n0374_030:0542a21": "羅王波斯匿王及四眾等，稽首足下。此閻浮",
    "T12n0374_030:0542a22": "提所有眾生邪見增長，行大黑闇，甚可憐愍。",
    "T12n0374_030:0542a23": "譬如犢子其生未久，若不得乳必死不疑。我",
    "T12n0374_030:0542a24": "等亦爾。惟願如來，為眾生故，還來在此閻浮",
    "T12n0374_030:0542a25": "提中。』佛告目連：『汝今速還至閻浮提，告諸國",
    "T12n0374_030:0542a26": "王及四部眾，却後七日我當還下。為六師故，",
    "T12n0374_030:0542a27": "復當至彼婆枳多城。』過七日已，我與釋天、梵",
    "T12n0374_030:0542a28": "天、魔天無量天子，及首陀會一切天人，前後",
    "T12n0374_030:0542a29": "圍繞至婆枳多城，大師子吼，作如是言：『惟我",
    "T12n0374_030:0542b01": "法中，獨有沙門及婆羅門，一切諸法無常無",
    "T12n0374_030:0542b02": "我、涅槃寂靜、離諸過惡。若言他法亦有沙門",
    "T12n0374_030:0542b03": "及婆羅門，有常有我有涅槃者，無有是處。』爾",
    "T12n0374_030:0542b04": "時無量無邊眾生發阿耨多羅三藐三菩提",
    "T12n0374_030:0542b05": "心。是時六師各相謂言：『若我法中實無沙門",
    "T12n0374_030:0542b06": "婆羅門者，云何而得世間供養？』於是六師，復",
    "T12n0374_030:0542b07": "相集聚詣毘舍離。「善男子！我於一時住毘舍",
    "T12n0374_030:0542b08": "離菴羅林間，時菴羅女知我在中，欲來我所。",
    "T12n0374_030:0542b09": "我於爾時告諸比丘：『當觀念處，善修智慧，隨",
    "T12n0374_030:0542b10": "所修習，心莫放逸。云何名為觀於念處？若有",
    "T12n0374_030:0542b11": "比丘觀察內身，不見於我及以我所。觀察外",
    "T12n0374_030:0542b12": "身及內外身，不見於我及以我所。觀受心法亦",
    "T12n0374_030:0542b13": "復如是，是名念處。云何名為修習智慧？若有",
    "T12n0374_030:0542b14": "比丘真實而見苦集滅道，是名比丘修習智",
    "T12n0374_030:0542b15": "慧。云何名為心不放逸？若有比丘念佛、念法、",
    "T12n0374_030:0542b16": "念僧、念戒、念捨、念天，是名比丘心不放逸。』時",
    "T12n0374_030:0542b17": "菴羅女即至我所，頭面作禮，右繞三匝，修敬",
    "T12n0374_030:0542b18": "已畢，却坐一面。善男子！我於爾時為菴羅女",
    "T12n0374_030:0542b19": "如應說法，是女聞已，發阿耨多羅三藐三菩",
    "T12n0374_030:0542b20": "提心。時彼城中有梨車子其數五百來至我",
    "T12n0374_030:0542b21": "所，頭面作禮，右繞三匝，修敬已畢，却坐一面。",
    "T12n0374_030:0542b22": "我時復為諸梨車子如應說法：『諸善男子，夫",
    "T12n0374_030:0542b23": "放逸者有五事果。何等為五？一者不得自在",
    "T12n0374_030:0542b24": "財利、二者惡名流布於外、三者不樂慧施",
    "T12n0374_030:0542b25": "窮乏、四者不樂見於四眾、五者不得諸天之",
    "T12n0374_030:0542b26": "身。諸善男子，因不放逸，能生世法、出世間法。",
    "T12n0374_030:0542b27": "若有欲得阿耨多羅三藐三菩提者，應當勤",
    "T12n0374_030:0542b28": "修不放逸法。夫放逸者，復有十三果報。何等",
    "T12n0374_030:0542b29": "十三？一者樂為世間作業、二者樂說無益之",
    "T12n0374_030:0542c01": "言、三者常樂久寢睡眠、四者樂說世間之事、",
    "T12n0374_030:0542c02": "五者常樂親近惡友、六者常懈怠懶惰、七者",
    "T12n0374_030:0542c03": "常為他人所輕、八者雖有所聞尋復忘失、九",
    "T12n0374_030:0542c04": "者樂處邊地、十者不能調伏諸根、十一者食",
    "T12n0374_030:0542c05": "不知足、十二者不樂空寂、十三者所見不正，",
    "T12n0374_030:0542c06": "是名十三。善男子！夫放逸者，雖得近佛及佛",
    "T12n0374_030:0542c07": "弟子，猶故為遠。』諸梨車子言：『我等自知是放",
    "T12n0374_030:0542c08": "逸人。何以故？如其我等不放逸者，如來法王",
    "T12n0374_030:0542c09": "當出我土。』時大會中有婆羅門子，名曰無勝，",
    "T12n0374_030:0542c10": "語諸梨車子：『善哉，善哉！如汝所言，頻婆娑羅",
    "T12n0374_030:0542c11": "王已獲大利。如來世尊出其國土，猶如大池",
    "T12n0374_030:0542c12": "生妙蓮花、雖生在水，水不能污。諸梨車子！佛",
    "T12n0374_030:0542c13": "亦如是，雖生彼國，不為世法之所滯礙。諸佛",
    "T12n0374_030:0542c14": "世尊無出無入，為眾生故出現於世，不為世",
    "T12n0374_030:0542c15": "法之所滯礙。仁等自迷耽荒五欲，不知親",
    "T12n0374_030:0542c16": "近往如來所，是故名為放逸之人。非佛出於",
    "T12n0374_030:0542c17": "摩伽陀國名放逸也。何以故？如來世尊猶彼",
    "T12n0374_030:0542c18": "日月，非為一人、二人出世。』時諸梨車聞是語",
    "T12n0374_030:0542c19": "已，尋發阿耨多羅三藐三菩提心，復作是言：",
    "T12n0374_030:0542c20": "『善哉，善哉！無勝童子！快說如是善妙之言。』時",
    "T12n0374_030:0542c21": "諸梨車，各各脫身所著一衣，以施無勝。無勝",
    "T12n0374_030:0542c22": "受已，轉以奉我，復作是言：『世尊！我從梨車得",
    "T12n0374_030:0542c23": "是衣物，惟願如來，哀愍眾生，受我所獻。』我於",
    "T12n0374_030:0542c24": "爾時，愍彼無勝，即為納受。時諸梨車同時合",
    "T12n0374_030:0542c25": "掌，作如是言：『惟願如來，於此土地一時安居，",
    "T12n0374_030:0542c26": "受我微供。』我時默然受梨車請。「是時六師聞",
    "T12n0374_030:0542c27": "是事已，師宗相與，詣波羅㮏城。爾時我復",
    "T12n0374_030:0542c28": "往波羅㮏住波羅河邊。時波羅㮏有長者子，",
    "T12n0374_030:0542c29": "名曰寶稱，耽荒五欲，不知非常，以我到故，自",
    "T12n0374_030:0543a01": "然而得白骨觀法，見其殿舍宮人婇女悉為",
    "T12n0374_030:0543a02": "白骨，心生怖懼，如刀毒蛇、如賊如火，即出其",
    "T12n0374_030:0543a03": "舍，來詣我所，隨路而言：『瞿曇沙門！我今如為",
    "T12n0374_030:0543a04": "賊所追逐，甚大怖懼，願見救濟。』佛言：『善男子！",
    "T12n0374_030:0543a05": "佛法眾僧，安隱無懼。』長者子言：『若三寶中無",
    "T12n0374_030:0543a06": "所畏者，我今亦當得無所畏。』我即聽其出家",
    "T12n0374_030:0543a07": "為道。時長者子，復有同友其數五十，遙聞寶",
    "T12n0374_030:0543a08": "稱厭欲出家，即共和順，相與出家。六師聞已，",
    "T12n0374_030:0543a09": "展轉復詣瞻婆大城。「時瞻婆大國一切人民",
    "T12n0374_030:0543a10": "悉共奉事六師之徒，初未曾聞佛、法、僧名，多",
    "T12n0374_030:0543a11": "有諸人作極惡業。我於爾時為眾生故，往瞻",
    "T12n0374_030:0543a12": "婆城。時彼城中有大長者，無有繼嗣，供事六",
    "T12n0374_030:0543a13": "師，以求子息，其後不久，婦則懷妊。長者知已，",
    "T12n0374_030:0543a14": "往六師所，歡喜而言：『我婦懷妊，男耶？女耶？』六",
    "T12n0374_030:0543a15": "師答言：『生必是女。』長者聞已，心生愁惱。復有",
    "T12n0374_030:0543a16": "知識來謂長者：『何故愁惱乃如是耶？』長者答",
    "T12n0374_030:0543a17": "言：『我婦懷妊未知男女，故問六師，六師見語，",
    "T12n0374_030:0543a18": "如我相法，生必是女。我聞是語，自惟年老，財",
    "T12n0374_030:0543a19": "富無量，如其非男，無所付囑，是故我愁。』知識",
    "T12n0374_030:0543a20": "復言：『汝無智慧，先不聞耶，優樓頻螺迦葉兄",
    "T12n0374_030:0543a21": "弟為誰弟子？佛耶？六師耶？六師若是一切智",
    "T12n0374_030:0543a22": "者，迦葉何故捨之不事，為佛弟子？又舍利弗、",
    "T12n0374_030:0543a23": "目犍連等及諸國王頻婆娑羅等，諸王夫人、",
    "T12n0374_030:0543a24": "末利夫人等，諸國長者須達多等，如是諸人",
    "T12n0374_030:0543a25": "非佛弟子耶？曠野鬼神、阿闍世王、護財醉象，",
    "T12n0374_030:0543a26": "鴦掘魔羅惡心熾盛欲害其母，如是等輩，斯",
    "T12n0374_030:0543a27": "非如來所調伏耶？長者！如來世尊於一切法",
    "T12n0374_030:0543a28": "知見無礙，故名為佛。發言無二，故名如來。斷",
    "T12n0374_030:0543a29": "煩惱故，名阿羅訶。世尊所說終無有二。六師",
    "T12n0374_030:0543b01": "不爾，云何可信？如來今者近在此住，若欲實",
    "T12n0374_030:0543b02": "知，當詣佛所。』爾時長者即與是人來詣我所，",
    "T12n0374_030:0543b03": "頭面作禮，右遶三匝，合掌長跪，而作是言：『世",
    "T12n0374_030:0543b04": "尊於諸眾生平等無二，怨親一相。我為愛結",
    "T12n0374_030:0543b05": "之所繫縛，於怨親中未能無二。我今欲問如",
    "T12n0374_030:0543b06": "來世事，深自愧懼未敢發言。世尊！我婦懷",
    "T12n0374_030:0543b07": "妊，六師相言生必是女，是事云何？』佛言：『長",
    "T12n0374_030:0543b08": "者！汝婦懷妊，是男無疑。其兒生已，福德無",
    "T12n0374_030:0543b09": "比。』爾時長者聞我語已，生大歡喜，便退還家。",
    "T12n0374_030:0543b10": "爾時六師，聞我玄記，生者必男，有大福德。",
    "T12n0374_030:0543b11": "心生嫉妬，以菴羅果和合毒藥，持往其家，語",
    "T12n0374_030:0543b12": "長者言：『快哉，瞿曇善說其相，汝婦臨月可服",
    "T12n0374_030:0543b13": "此藥，服此藥已，兒則端正，產者無患。』長者",
    "T12n0374_030:0543b14": "歡喜受其毒藥，與婦令服，服已尋死。六師歡",
    "T12n0374_030:0543b15": "喜，周遍城市高聲唱言：『沙門瞿曇記彼長者",
    "T12n0374_030:0543b16": "婦當生男，其兒福德天下無勝；今兒未生，母",
    "T12n0374_030:0543b17": "已喪命。』爾時長者復於我所生不信心，即依",
    "T12n0374_030:0543b18": "世法，殯殮棺蓋送至城外，多積乾薪，以火焚",
    "T12n0374_030:0543b19": "之。我以道眼，明見此事，顧命阿難，取我衣來",
    "T12n0374_030:0543b20": "吾欲往彼，摧滅邪見。",
    "T12n0374_030:0543b21": "「時毘沙門天告摩尼跋陀大將而作是言：『如",
    "T12n0374_030:0543b22": "來今欲詣彼塚間，卿可速往平治掃灑，安師",
    "T12n0374_030:0543b23": "子座，求妙花香，莊嚴其地。』爾時六師遙見我",
    "T12n0374_030:0543b24": "往，各相謂言：『瞿曇沙門至此塚間，欲噉肉耶？』",
    "T12n0374_030:0543b25": "是時多有未得法眼諸優婆塞，各懷差愧，而",
    "T12n0374_030:0543b26": "白我言：『彼婦已死，願不須往。』爾時阿難語",
    "T12n0374_030:0543b27": "眾人言：『且待須臾，如來不久當廣開闡諸佛",
    "T12n0374_030:0543b28": "境界。』我時到已，坐師子座，長者難言：『所言無",
    "T12n0374_030:0543b29": "二，可名世尊。母已終亡，云何生子？』我言：『長者！",
    "T12n0374_030:0543c01": "卿於爾時，都不見問，母命修短；但問所懷，為",
    "T12n0374_030:0543c02": "是男女？諸佛如來發言無二，是故當知，定必",
    "T12n0374_030:0543c03": "得子。』是時死屍，火燒腹裂，子從中出，端坐火",
    "T12n0374_030:0543c04": "中，猶如鴛鴦，處蓮花臺。六師見已，復作是言：",
    "T12n0374_030:0543c05": "『妖哉瞿曇，善為幻術。』長者見已，心復歡喜，呵",
    "T12n0374_030:0543c06": "責六師：『若言幻者，汝何不作？』我於爾時尋告",
    "T12n0374_030:0543c07": "耆婆：『汝往火中，抱是兒來。』耆婆欲往，六師",
    "T12n0374_030:0543c08": "前牽，語耆婆言：『瞿曇沙門所作幻術，未必常",
    "T12n0374_030:0543c09": "爾，或能不能，如其不能，脫相燒害。汝今云",
    "T12n0374_030:0543c10": "何信受其言？』耆婆答言：『如來使入阿鼻地獄，",
    "T12n0374_030:0543c11": "所有猛火尚不能燒，況世間火？』爾時耆婆前",
    "T12n0374_030:0543c12": "入火聚，猶入清涼大河水中，抱持是兒，還",
    "T12n0374_030:0543c13": "詣我所，授兒與我。我受兒已，告長者言：『一切",
    "T12n0374_030:0543c14": "眾生，壽命不定，如水上泡。眾生若有殷重業",
    "T12n0374_030:0543c15": "果，火不能燒，毒不能害。是兒業果，非我所",
    "T12n0374_030:0543c16": "作。』時長者言：『善哉，世尊！是兒若得盡其天",
    "T12n0374_030:0543c17": "命，惟願如來為立名字。』佛言：『長者！是兒生",
    "T12n0374_030:0543c18": "於猛火之中，火名樹提，應名樹提。』爾時會中",
    "T12n0374_030:0543c19": "見我神化，無量眾生發阿耨多羅三藐三菩",
    "T12n0374_030:0543c20": "提心。「爾時六師周遍六城不得停足，慚愧低",
    "T12n0374_030:0543c21": "頭，復來至此拘尸那城。既至此已，唱如是言：",
    "T12n0374_030:0543c22": "『諸人當知，沙門瞿曇是大幻師，誑惑天下，遍",
    "T12n0374_030:0543c23": "六大城。譬如幻師幻作四兵，所謂車兵、馬兵、",
    "T12n0374_030:0543c24": "象兵、步兵。又復幻作種種瓔珞、城郭宮宅、河",
    "T12n0374_030:0543c25": "池樹木。沙門瞿曇亦復如是，幻作王身。為",
    "T12n0374_030:0543c26": "說法故，或作沙門身、婆羅門身、男身、女身、小",
    "T12n0374_030:0543c27": "身、大身，或作畜生、鬼神之身，或說無常、或說",
    "T12n0374_030:0543c28": "有常，或時說苦、或時說樂，或說有我、或說無",
    "T12n0374_030:0543c29": "我、或說有淨、或說無淨、或時說有、或時說無，",
    "T12n0374_030:0544a01": "所為虛妄，故名為幻。譬如因子，隨子得果，瞿",
    "T12n0374_030:0544a02": "曇沙門，亦復如是。摩耶所生母既是幻，子不",
    "T12n0374_030:0544a03": "得非。沙門瞿曇無實知見，諸婆羅門經年積",
    "T12n0374_030:0544a04": "歲修習苦行、護持禁戒，尚言未有真實知見。",
    "T12n0374_030:0544a05": "何況瞿曇年少學淺，不修苦行，云何而有真",
    "T12n0374_030:0544a06": "實知見？若能具滿七年苦行，見猶不多，況所",
    "T12n0374_030:0544a07": "修習不滿六年？愚人無智，信受其教，如大幻",
    "T12n0374_030:0544a08": "師誑惑愚者，沙門瞿曇，亦復如是。』善男子！如",
    "T12n0374_030:0544a09": "是六師，於此城中大為眾生增長邪見。「善男",
    "T12n0374_030:0544a10": "子！我見是事心生憐愍，以其神力，請召十方",
    "T12n0374_030:0544a11": "諸大菩薩，雲集此林，周匝彌滿四十由延，今",
    "T12n0374_030:0544a12": "於此中大師子吼。善男子！雖於空處多有所",
    "T12n0374_030:0544a13": "說，則不得名師子吼也。於此智人大眾之中，",
    "T12n0374_030:0544a14": "真得名為大師子吼。師子吼者，說一切法，悉",
    "T12n0374_030:0544a15": "無常、苦、無我、不淨，惟說如來常樂我淨。「爾時",
    "T12n0374_030:0544a16": "六師復作是言：『若瞿曇有我，我亦有我。所言",
    "T12n0374_030:0544a17": "我者，見者名我。瞿曇！譬如有人向中見物，我",
    "T12n0374_030:0544a18": "亦如是。向喻於眼，見者喻我。』佛告六師：『若言",
    "T12n0374_030:0544a19": "見者名我，是義不然。何以故？汝所引喻，因向",
    "T12n0374_030:0544a20": "見者，人在一向，六根俱用。若定有我，因眼見",
    "T12n0374_030:0544a21": "者，何不如彼一根之中俱伺諸塵？若一根中",
    "T12n0374_030:0544a22": "不能一時聞見六塵，當知無我。所引向喻，雖",
    "T12n0374_030:0544a23": "經百年，見者因之所見無異。眼根若爾，年邁",
    "T12n0374_030:0544a24": "根熟亦應無異，人向異故見內見外。眼根若",
    "T12n0374_030:0544a25": "爾，亦應內外一時俱見。若不見者，云何有我？』",
    "T12n0374_030:0544a26": "六師復言：『瞿曇！若無我者，誰能見耶？』佛言：『有",
    "T12n0374_030:0544a27": "色有明，有心有眼，是四和合，故名為見。是中",
    "T12n0374_030:0544a28": "實無見者、受者。眾生顛倒，言有見者，及以受",
    "T12n0374_030:0544a29": "者。以是義故，一切眾生所見顛倒，諸佛菩薩",
    "T12n0374_030:0544b01": "所見真實。六師！若言色是我者，是亦不然。",
    "T12n0374_030:0544b02": "何以故？色實非我。色若是我，不應而得醜陋",
    "T12n0374_030:0544b03": "形貌，何故復有四姓差別，悉不一種婆羅門",
    "T12n0374_030:0544b04": "耶？何故屬他，不得自在？諸根缺陋，生不具足？",
    "T12n0374_030:0544b05": "何故不作諸天之身？而受地獄畜生餓鬼種",
    "T12n0374_030:0544b06": "種諸身？若不能得，隨意作者，當知必定無有",
    "T12n0374_030:0544b07": "我也。以無我故名為無常，無常故苦，苦故為",
    "T12n0374_030:0544b08": "空，空故顛倒，以顛倒故一切眾生輪轉生死，",
    "T12n0374_030:0544b09": "受想行識亦復如是。六師！如來世尊永斷色",
    "T12n0374_030:0544b10": "縛乃至識縛，是故名為常樂我淨。復次色者",
    "T12n0374_030:0544b11": "即是因緣，若因緣者則名無我，若無我者",
    "T12n0374_030:0544b12": "名為苦空。如來之身非是因緣，非因緣故則",
    "T12n0374_030:0544b13": "名有我，若有我者即常樂淨。』「六師復言：『瞿",
    "T12n0374_030:0544b14": "曇！色亦非我，乃至識亦非我。我者遍一切處，",
    "T12n0374_030:0544b15": "猶如虛空。』佛言：『若遍有者，則不應言，我初不",
    "T12n0374_030:0544b16": "見。若初不見，則知是見本無今有，若本無今",
    "T12n0374_030:0544b17": "有，是名無常。若無常者，云何言遍？若遍有者，",
    "T12n0374_030:0544b18": "五道之中應具有身，若有身者應各受報，若",
    "T12n0374_030:0544b19": "各受報，云何而言轉受人天？汝言遍者，一耶？",
    "T12n0374_030:0544b20": "多耶？我若一者，則無父子、怨親中人；我若多",
    "T12n0374_030:0544b21": "者，一切眾生所有五根悉應平等，所有業慧",
    "T12n0374_030:0544b22": "亦應如是。若如是者，云何說言根有具足、不",
    "T12n0374_030:0544b23": "具足者？善業、惡業、愚智差別？』『瞿曇！眾生我者，",
    "T12n0374_030:0544b24": "無有邊際。法與非法，則有分齊。眾生修法則",
    "T12n0374_030:0544b25": "得好身，若行非法則得惡身。以是義故，眾生",
    "T12n0374_030:0544b26": "業果不得無差。』",
    "T12n0374_030:0544b27": "「佛言：『善男子！法與非法若如是者，我則不",
    "T12n0374_030:0544b28": "遍。我若遍者，則應悉到。如其到者，修善之人",
    "T12n0374_030:0544b29": "亦應有惡，行惡之人亦應有善。若不爾者云",
    "T12n0374_030:0544c01": "何言遍？』『瞿曇！譬如一室，然百千燈，各各自明",
    "T12n0374_030:0544c02": "不相妨礙。眾生我者亦復如是，修善行惡不",
    "T12n0374_030:0544c03": "相雜合。』『善男子！汝等若言我如燈者，是義不",
    "T12n0374_030:0544c04": "然。何以故？彼燈之明從緣而有，燈增長故，明",
    "T12n0374_030:0544c05": "亦增長。眾生我者則不如是，明從燈出，住在",
    "T12n0374_030:0544c06": "異處。眾生我者不得如是，從身而出，住在異",
    "T12n0374_030:0544c07": "處。彼燈光明與闇共住。何以故？如闇室中然",
    "T12n0374_030:0544c08": "一燈時照則不了，及至多燈乃得明了。若初",
    "T12n0374_030:0544c09": "燈破闇，則不須後燈，若須後燈，當知初明與",
    "T12n0374_030:0544c10": "闇共住。』『瞿曇！若無我者，誰作善惡？』",
    "T12n0374_030:0544c11": "「佛言：『若我作者，云何名常？如其常者，云何而",
    "T12n0374_030:0544c12": "得有時作善、有時作惡？若言有時作善惡者，",
    "T12n0374_030:0544c13": "云何復得言我無邊？若我作者，何故而復習",
    "T12n0374_030:0544c14": "行惡法？如其我是作者、知者，何故生疑眾生",
    "T12n0374_030:0544c15": "無我。以是義故，外道法中，定無有我。若言我",
    "T12n0374_030:0544c16": "者則是如來。何以故？身無邊故，無疑網故，不",
    "T12n0374_030:0544c17": "作不受，故名為常。不生不滅，故名為樂。無煩",
    "T12n0374_030:0544c18": "惱垢，故名為淨。無有十相，故名為空。是故如",
    "T12n0374_030:0544c19": "來常樂我淨，空無諸相。』諸外道言：『若言如來",
    "T12n0374_030:0544c20": "常樂我淨，無相故空。當知瞿曇所說之法則",
    "T12n0374_030:0544c21": "非空也，是故我今當頂戴受持。』爾時外道其",
    "T12n0374_030:0544c22": "數無量，於佛法中信心出家。「善男子！以是因",
    "T12n0374_030:0544c23": "緣故，我於此娑羅雙樹大師子吼。師子吼者，",
    "T12n0374_030:0544c24": "名大涅槃。善男子！東方雙者，破於無常，獲得",
    "T12n0374_030:0544c25": "於常。乃至北方雙者破於不淨，而得於淨。善",
    "T12n0374_030:0544c26": "男子！此中眾生為雙樹故，護娑羅林，不令外",
    "T12n0374_030:0544c27": "人取其枝葉，斫截破壞。我亦如是，為四法故，",
    "T12n0374_030:0544c28": "令諸弟子護持佛法。何等名四？常、樂、我、淨。此",
    "T12n0374_030:0544c29": "四雙樹，四王典掌，我為四王護持我法，是故",
    "T12n0374_030:0545a01": "於中而般涅槃。善男子！娑羅雙樹花果常茂，",
    "T12n0374_030:0545a02": "常能利益無量眾生。我亦如是，常能利益聲",
    "T12n0374_030:0545a03": "聞緣覺。花者喻我，果者喻樂，以是義故，我於",
    "T12n0374_030:0545a04": "此間娑羅雙樹入大寂定，大寂定者，名大涅",
    "T12n0374_030:0545a05": "槃。」師子吼言：「世尊！如來何故二月涅槃？」「善男",
    "T12n0374_030:0545a06": "子！二月名春，春陽之月，萬物生長，種植根栽，",
    "T12n0374_030:0545a07": "花果敷榮，江河盈滿，百獸孚乳。是時眾生多",
    "T12n0374_030:0545a08": "生常想，為破眾生如是常心，說一切法悉是",
    "T12n0374_030:0545a09": "無常，惟說如來常住不變。善男子！於六時中，",
    "T12n0374_030:0545a10": "孟冬枯悴，眾不愛樂。春陽和液，人所貪愛。為",
    "T12n0374_030:0545a11": "破眾生世間樂故，演說常樂。我淨亦爾，如來",
    "T12n0374_030:0545a12": "為破世我、世淨故，說如來真實我淨。言二月",
    "T12n0374_030:0545a13": "者，喻於如來二種法身。冬不樂者，智者不樂",
    "T12n0374_030:0545a14": "如來無常入於涅槃。二月樂者，喻於智者愛",
    "T12n0374_030:0545a15": "樂如來常樂我淨。種植者，喻諸眾生聞法歡",
    "T12n0374_030:0545a16": "喜，發阿耨多羅三藐三菩提心，種諸善根。河",
    "T12n0374_030:0545a17": "者，喻於十方諸大菩薩來詣我所，諮受如是",
    "T12n0374_030:0545a18": "大涅槃典。百獸孚乳者，喻我弟子生諸善根。",
    "T12n0374_030:0545a19": "花喻七覺。果喻四果。以是義故，我於二月入",
    "T12n0374_030:0545a20": "大涅槃。」師子吼言：「如來初生、出家、成道、轉妙",
    "T12n0374_030:0545a21": "法輪，皆以八日，何故涅槃獨十五日？」佛言：「善",
    "T12n0374_030:0545a22": "哉，善哉！善男子！如十五日月無虧盈，諸佛如",
    "T12n0374_030:0545a23": "來亦復如是，入大涅槃無有虧盈。以是義故，",
    "T12n0374_030:0545a24": "以十五日入般涅槃。善男子，如十五日，月盛",
    "T12n0374_030:0545a25": "滿時，有十一事。何等十一？一能破闇，二令眾",
    "T12n0374_030:0545a26": "生見道、非道，三令眾生見道邪、正，四除欝蒸",
    "T12n0374_030:0545a27": "得清涼樂，五能破壞熒火高心，六息一切賊",
    "T12n0374_030:0545a28": "盜之想，七除眾生畏惡獸心，八能開敷優鉢",
    "T12n0374_030:0545a29": "羅花，九合蓮花，十引發行人進路之心，十",
    "T12n0374_030:0545b01": "一令諸眾生樂受五欲多獲快樂。善男子！如",
    "T12n0374_030:0545b02": "來滿月，亦復如是。一者破壞無明大闇，二者",
    "T12n0374_030:0545b03": "演說正道邪道，三者開示生死邪嶮、涅槃平",
    "T12n0374_030:0545b04": "正，四者令人遠離貪欲、瞋恚、癡熱，五者破壞",
    "T12n0374_030:0545b05": "外道無明，六者破壞煩惱結賊，七者除滅",
    "T12n0374_030:0545b06": "畏五蓋心，八者開敷眾生種善根心，九者覆",
    "T12n0374_030:0545b07": "蓋眾生五欲之心，十者發起眾生進修趣向",
    "T12n0374_030:0545b08": "大涅槃行，十一者令諸眾生樂修解脫。以是",
    "T12n0374_030:0545b09": "義故，於十五日入大涅槃，而我真實不入涅",
    "T12n0374_030:0545b10": "槃。我弟子中愚癡惡人，定謂如來入於涅槃。",
    "T12n0374_030:0545b11": "譬如母人，多有諸子，其母捨行至他國土，未",
    "T12n0374_030:0545b12": "還之頃，諸子各言，我母已死。而是母人實不",
    "T12n0374_030:0545b13": "死也。」",
    "T12n0374_030:0545b14": "師子吼菩薩言：「世尊！何等比丘，能莊嚴此娑",
    "T12n0374_030:0545b15": "羅雙樹。」「善男子！若有比丘受持讀誦十二部",
    "T12n0374_030:0545b16": "經，正其文句，通達深義，為人解說初、中、後善，",
    "T12n0374_030:0545b17": "為欲利益無量眾生演說梵行，如是比丘則",
    "T12n0374_030:0545b18": "能莊嚴娑羅雙樹。」師子吼菩薩言：「世尊！如我",
    "T12n0374_030:0545b19": "解佛所說義者，阿難比丘即其人也。何以故？",
    "T12n0374_030:0545b20": "阿難比丘受持讀誦十二部經，為人開說正",
    "T12n0374_030:0545b21": "語正義，猶如寫水，置之異器。阿難比丘亦復",
    "T12n0374_030:0545b22": "如是，從佛所聞，如聞轉說。」",
    "T12n0374_030:0545b23": "「善男子！若有比丘得淨天眼，見於十方三千",
    "T12n0374_030:0545b24": "大千世界所有，如觀掌中菴摩勒果，如是比",
    "T12n0374_030:0545b25": "丘亦能莊嚴娑羅雙樹。」師子吼言：「世尊！若如",
    "T12n0374_030:0545b26": "是者，阿尼樓馱比丘即其人也。何以故？阿尼",
    "T12n0374_030:0545b27": "樓馱，天眼見於三千大千世界，所有乃至中",
    "T12n0374_030:0545b28": "陰，悉能明了，無障礙故。」",
    "T12n0374_030:0545b29": "「善男子！若有比丘，少欲知足，心樂寂靜，勤行",
    "T12n0374_030:0545c01": "精進、念定、慧解，如是比丘則能莊嚴娑羅雙",
    "T12n0374_030:0545c02": "樹。」師子吼言：「世尊！若如是者，迦葉比丘即其",
    "T12n0374_030:0545c03": "人也。何以故？迦葉比丘善修少欲知足等",
    "T12n0374_030:0545c04": "法。」",
    "T12n0374_030:0545c05": "「善男子！若有比丘，為益眾生故，不為利養，修",
    "T12n0374_030:0545c06": "習通達無諍三昧、聖行、空行，如是比丘則能",
    "T12n0374_030:0545c07": "莊嚴娑羅雙樹。」師子吼言：「世尊！若如是者，須",
    "T12n0374_030:0545c08": "菩提比丘即其人也。何以故？須菩提者，善修",
    "T12n0374_030:0545c09": "無諍聖行空行故。」",
    "T12n0374_030:0545c10": "「善男子！若有比丘善修神通，一念之中能作",
    "T12n0374_030:0545c11": "種種神通變化，一心一定能作二果，所謂水",
    "T12n0374_030:0545c12": "火，如是比丘則能莊嚴娑羅雙樹。」師子吼言：",
    "T12n0374_030:0545c13": "「世尊！若如是者，目連比丘即其人也。何以故？",
    "T12n0374_030:0545c14": "目揵連者，善修神通無量變化故。」",
    "T12n0374_030:0545c15": "「善男子！若有比丘修習大智、利智、疾智、解脫",
    "T12n0374_030:0545c16": "智、甚深智、廣智、無邊智、無勝智、實智，具足成",
    "T12n0374_030:0545c17": "就如是慧根，於怨親中，心無差別。若聞如來",
    "T12n0374_030:0545c18": "涅槃無常心不憂慼，若聞常住不入涅槃不",
    "T12n0374_030:0545c19": "生欣慶，如是比丘則能莊嚴娑羅雙樹。」師子",
    "T12n0374_030:0545c20": "吼言：「世尊！若如是者，舍利弗比丘即其人也。",
    "T12n0374_030:0545c21": "何以故？舍利弗者，善能成就具足如是大智",
    "T12n0374_030:0545c22": "慧故。」",
    "T12n0374_030:0545c23": "「善男子！若有比丘能說眾生悉有佛性，得金",
    "T12n0374_030:0545c24": "剛身無有邊際，常樂我淨身心無礙，得八自",
    "T12n0374_030:0545c25": "在，如是比丘則能莊嚴娑羅雙樹。」師子吼言：",
    "T12n0374_030:0545c26": "「世尊！若如是者，惟有如來即其人也。何以故？",
    "T12n0374_030:0545c27": "如來之身金剛無邊，常樂我淨，身心無礙，具",
    "T12n0374_030:0545c28": "八自在故。世尊！惟有如來乃能莊嚴娑羅雙",
    "T12n0374_030:0545c29": "樹，如其無者則不端嚴。惟願大慈，為莊嚴故，",
    "T12n0374_030:0546a01": "常住於此娑羅林中。」佛言：「善男子！一切諸法，",
    "T12n0374_030:0546a02": "性無住住，汝云何言，願如來住？善男子！凡言",
    "T12n0374_030:0546a03": "住者，名為色法，從因緣生，故名為住。因緣無",
    "T12n0374_030:0546a04": "處，故名不住住。如來已斷一切色縛，云何",
    "T12n0374_030:0546a05": "當言如來住耶？受想行識亦復如是。善男子！",
    "T12n0374_030:0546a06": "住名憍慢，以憍慢故不得解脫，不得解脫故",
    "T12n0374_030:0546a07": "名為住，誰有憍慢？從何處來？是故得名為無",
    "T12n0374_030:0546a08": "住住。如來永斷一切憍慢，云何而言願如來",
    "T12n0374_030:0546a09": "住？住者名有為法，如來已斷有為之法，是故",
    "T12n0374_030:0546a10": "不住。住名空法，如來已斷如是空法，是故獲",
    "T12n0374_030:0546a11": "得常樂我淨，云何而言願如來住？住者名為",
    "T12n0374_030:0546a12": "二十五有，如來已斷二十五有，云何而言願",
    "T12n0374_030:0546a13": "如來住？住者即是一切凡夫，諸聖無去、無來、",
    "T12n0374_030:0546a14": "無住，如來已斷去來住相，云何言住？夫無住",
    "T12n0374_030:0546a15": "者，名無邊身，身無邊故，云何而言惟願如來",
    "T12n0374_030:0546a16": "住娑羅林？若住此林，則是有邊身，若有邊則",
    "T12n0374_030:0546a17": "是無常，如來是常，云何言住？夫無住者，名曰",
    "T12n0374_030:0546a18": "虛空，如來之性同於虛空，云何言住？又無住",
    "T12n0374_030:0546a19": "者，名金剛三昧，金剛三昧壞一切住，金剛三",
    "T12n0374_030:0546a20": "昧即是如來，云何言住？又無住者，則名為幻，",
    "T12n0374_030:0546a21": "如來同幻，云何言住？又無住者，名無始終，如",
    "T12n0374_030:0546a22": "來之性無有始終，云何言住？又無住者，名無",
    "T12n0374_030:0546a23": "邊法界，無邊法界即是如來，云何言住？又無",
    "T12n0374_030:0546a24": "住者名首楞嚴三昧，首楞嚴三昧知一切法",
    "T12n0374_030:0546a25": "而無所著，以無著故名首楞嚴，如來具足首",
    "T12n0374_030:0546a26": "楞嚴定，云何言住？又無住者，名處非處力，如",
    "T12n0374_030:0546a27": "來成就處非處力，云何言住？又無住者名檀",
    "T12n0374_030:0546a28": "波羅蜜，檀波羅蜜若有住者，則不得至尸波",
    "T12n0374_030:0546a29": "羅蜜乃至般若波羅蜜，以是義故，檀波羅蜜",
    "T12n0374_030:0546b01": "名為無住。如來乃至不住般若波羅蜜，云何",
    "T12n0374_030:0546b02": "願言如來常住娑羅樹林？又無住者名修四",
    "T12n0374_030:0546b03": "念處，如來若住四念處者，則不能得阿耨多",
    "T12n0374_030:0546b04": "羅三藐三菩提，是名不住住。又無住者，名無",
    "T12n0374_030:0546b05": "邊眾生界，如來悉到一切眾生無邊界分，而",
    "T12n0374_030:0546b06": "無所住。又無住者，名無屋宅，無屋宅者名為",
    "T12n0374_030:0546b07": "無有，無有者名為無生，無生者名為無死，無",
    "T12n0374_030:0546b08": "死者名為無相，無相者名為無繫，無繫者名",
    "T12n0374_030:0546b09": "為無著，無著者名為無漏，無漏即善，善即",
    "T12n0374_030:0546b10": "無為，無為者即大涅槃，大涅槃即常，常者",
    "T12n0374_030:0546b11": "即我，我者即淨，淨者即樂，常樂我淨即是如",
    "T12n0374_030:0546b12": "來。「善男子！譬如虛空，不住東方、南西北方、四",
    "T12n0374_030:0546b13": "維上下。如來亦爾，不住東方、南西北方、四維",
    "T12n0374_030:0546b14": "上下。善男子！若有說言身、口、意惡，得善果者，",
    "T12n0374_030:0546b15": "無有是處。身、口、意善，得惡果者，亦無是處。若",
    "T12n0374_030:0546b16": "言凡夫得見佛性，十住菩薩不得見者，亦無",
    "T12n0374_030:0546b17": "是處。一闡提輩、犯五逆罪、謗方等經、毀四重",
    "T12n0374_030:0546b18": "禁，得阿耨多羅三藐三菩提者，亦無是處。六",
    "T12n0374_030:0546b19": "住菩薩，煩惱因緣，墮三惡道，亦無是處。菩薩",
    "T12n0374_030:0546b20": "摩訶薩以真女身，得阿耨多羅三藐三菩提者，",
    "T12n0374_030:0546b21": "亦無是處。一闡提常，三寶無常，亦無是處。如",
    "T12n0374_030:0546b22": "來住於拘尸那城，亦無是處。善男子！如來今",
    "T12n0374_030:0546b23": "於此拘尸那城，入大三昧深禪定窟，眾不見",
    "T12n0374_030:0546b24": "故，名入涅槃。」",
    "T12n0374_030:0546b25": "師子吼言：「如來何故入禪定窟？」善男子：「為欲",
    "T12n0374_030:0546b26": "度脫諸眾生故，未種善根者令得種故；已",
    "T12n0374_030:0546b27": "種善根者得增長故；善果未熟令得熟故；為",
    "T12n0374_030:0546b28": "已熟者說趣阿耨多羅三藐三菩提故；輕賤",
    "T12n0374_030:0546b29": "善法者，令生尊重故；諸有放逸者，令離放逸",
    "T12n0374_030:0546c01": "故；為與文殊師利等諸大香象共論議故；為",
    "T12n0374_030:0546c02": "欲教化樂讀誦者深愛禪定故；為以聖行梵",
    "T12n0374_030:0546c03": "行天行教化眾生故；為觀不共深法藏故；為",
    "T12n0374_030:0546c04": "欲呵責放逸弟子故；如來常寂，猶尚樂定，況",
    "T12n0374_030:0546c05": "汝等輩，煩惱未盡，而生放逸？為欲呵責諸惡",
    "T12n0374_030:0546c06": "比丘受畜八種不淨之物，及不少欲，不知足",
    "T12n0374_030:0546c07": "故；為令眾生尊重所聞禪定法故；以是因緣，",
    "T12n0374_030:0546c08": "入禪定窟。」",
    "T12n0374_030:0546c09": "師子吼言：「世尊！無相定者，名大涅槃。是",
    "T12n0374_030:0546c10": "故涅槃，名為無相。以何因緣，名為無相？」「善男",
    "T12n0374_030:0546c11": "子！無十相故。何等為十？所謂色相、聲相、香相、",
    "T12n0374_030:0546c12": "味相、觸相、生住壞相、男相、女相，是名十相。無",
    "T12n0374_030:0546c13": "如是相，故名無相。善男子！夫著相者，則能生",
    "T12n0374_030:0546c14": "癡，癡故生愛，愛故繫縛，繫縛故受生，受",
    "T12n0374_030:0546c15": "生故有死，死故無常。不著相者則不生癡，不",
    "T12n0374_030:0546c16": "生癡故則無有愛，無有愛故則無繫縛，無繫",
    "T12n0374_030:0546c17": "縛故則不受生，不受生故則無有死，無有死",
    "T12n0374_030:0546c18": "故則名為常，以是義故涅槃名常。」師子吼言：",
    "T12n0374_030:0546c19": "「世尊！何等比丘能斷十相？」佛言：「善男子！若有",
    "T12n0374_030:0546c20": "比丘數數修習三種相者，則斷十相。數數修",
    "T12n0374_030:0546c21": "習三昧定相、數數修習智慧之相、數數修習",
    "T12n0374_030:0546c22": "捨相，是名三相。」師子吼言：「世尊！云何名為定、",
    "T12n0374_030:0546c23": "慧、捨相？定是三昧者，一切眾生皆有三昧，云",
    "T12n0374_030:0546c24": "何方言修習三昧？若心在一境則名三昧，若",
    "T12n0374_030:0546c25": "更餘緣則不名三昧。如其不定非一切智，非",
    "T12n0374_030:0546c26": "一切智云何名定？若以一行得三昧者，其餘",
    "T12n0374_030:0546c27": "諸行亦非三昧，若非三昧則非一切智，若非",
    "T12n0374_030:0546c28": "一切智云何名三昧？慧捨二相亦復如是。」",
    "T12n0374_030:0546c29": "佛言：「善男子！如汝所言，緣於一境得名三昧，",
    "T12n0374_030:0547a01": "其餘諸緣不名三昧，是義不然。何以故？如是",
    "T12n0374_030:0547a02": "餘緣亦一境故，行亦如是。又言眾生先有三",
    "T12n0374_030:0547a03": "昧不須修者，是亦不然。所以者何？言三昧者",
    "T12n0374_030:0547a04": "名善三昧，一切眾生真實未有，云何而言不",
    "T12n0374_030:0547a05": "須修習？以住如是善三昧中，觀一切法名善",
    "T12n0374_030:0547a06": "慧相，不見三昧智慧異相，是名捨相。",
    "T12n0374_030:0547a07": "「復次善男子！若取色相，不能觀色常、無常相，",
    "T12n0374_030:0547a08": "是名三昧。若能觀色常、無常相，是名慧相。三",
    "T12n0374_030:0547a09": "昧、慧等觀一切法，是名捨相。善男子！如善御",
    "T12n0374_030:0547a10": "駕駟，遲疾得所，遲疾得所故名捨相。菩薩亦",
    "T12n0374_030:0547a11": "爾，若三昧多者則修習慧，若慧多者則修習",
    "T12n0374_030:0547a12": "三昧。三昧、慧等，則名為捨。善男子！十住菩薩，",
    "T12n0374_030:0547a13": "智慧力多，三昧力少，是故不得明見佛性。聲",
    "T12n0374_030:0547a14": "聞緣覺，三昧力多，智慧力少，以是因緣不見",
    "T12n0374_030:0547a15": "佛性。諸佛世尊，定慧等故，明見佛性，了了無",
    "T12n0374_030:0547a16": "礙，如觀掌中菴摩勒果。見佛性者名為捨相。",
    "T12n0374_030:0547a17": "奢摩他者名為能滅，能滅一切煩惱結故；又",
    "T12n0374_030:0547a18": "奢摩他者名曰能調，能調諸根惡不善故；又",
    "T12n0374_030:0547a19": "奢摩他者名曰寂靜，能令三業成寂靜故；又",
    "T12n0374_030:0547a20": "奢摩他者名曰遠離，能令眾生離五欲故；又",
    "T12n0374_030:0547a21": "奢摩他者名曰能清，能清貪欲瞋恚愚癡三",
    "T12n0374_030:0547a22": "濁法故；以是義故，故名定相。毘婆舍那，名為",
    "T12n0374_030:0547a23": "正見、亦名了見、名為能見、名曰遍見、名次第",
    "T12n0374_030:0547a24": "見、名別相見、是名為慧。憂畢叉者，名曰平",
    "T12n0374_030:0547a25": "等、亦名不諍、又名不觀、亦名不行，是名為",
    "T12n0374_030:0547a26": "捨。「善男子！奢摩他者有二種：一者世間，二",
    "T12n0374_030:0547a27": "者出世間。復有二種：一者成就，二不成就。成",
    "T12n0374_030:0547a28": "就者，所謂諸佛菩薩。不成就者，所謂聲聞、辟",
    "T12n0374_030:0547a29": "支佛等。復有三種：謂下、中、上。下者謂諸凡夫，",
    "T12n0374_030:0547b01": "中者聲聞緣覺，上者諸佛菩薩。復有四種：一",
    "T12n0374_030:0547b02": "者退、二者住、三者進、四者能大利益。復有五",
    "T12n0374_030:0547b03": "種：所謂五智三昧。何等為五？一者無食三昧、",
    "T12n0374_030:0547b04": "二者無過三昧、三者身意清淨一心三昧、四",
    "T12n0374_030:0547b05": "者因果俱樂三昧、五者常念三昧。復有六種：",
    "T12n0374_030:0547b06": "一者觀骨三昧、二者慈三昧、三者觀十二因",
    "T12n0374_030:0547b07": "緣三昧、四者阿那婆那三昧、五者正念覺",
    "T12n0374_030:0547b08": "觀三昧、六者觀生滅住異三昧。復有七種，",
    "T12n0374_030:0547b09": "所謂七覺分：一者念處覺分、二者擇法覺",
    "T12n0374_030:0547b10": "分、三者精進覺分、四者喜覺分、五者除覺分、",
    "T12n0374_030:0547b11": "六者定覺分、七者捨覺分。復有七種：一者",
    "T12n0374_030:0547b12": "須陀洹三昧、二者斯陀含三昧、三者阿那含",
    "T12n0374_030:0547b13": "三昧、四者阿羅漢三昧、五者辟支佛三昧、六",
    "T12n0374_030:0547b14": "者菩薩三昧、七者如來覺知三昧。復有八種，",
    "T12n0374_030:0547b15": "謂八解脫三昧：一者內有色相外觀色解",
    "T12n0374_030:0547b16": "脫三昧、二者內無色相外觀色解脫三昧、三",
    "T12n0374_030:0547b17": "者淨解脫身證三昧、四者空處解脫三昧、五",
    "T12n0374_030:0547b18": "者識處解脫三昧、六者無所有處解脫三昧、",
    "T12n0374_030:0547b19": "七者非有想非無想處解脫三昧、八者滅盡",
    "T12n0374_030:0547b20": "定處解脫三昧。復有九種，所謂九次第定：四",
    "T12n0374_030:0547b21": "禪、四空及滅盡定三昧。復有十種，所謂十一",
    "T12n0374_030:0547b22": "切處三昧。何等為十？一者地一切處三昧、二",
    "T12n0374_030:0547b23": "者水一切處三昧、三者風一切處三昧、四者",
    "T12n0374_030:0547b24": "青一切處三昧、五者黃一切處三昧、六者赤",
    "T12n0374_030:0547b25": "一切處三昧、七者白一切處三昧、八者空一",
    "T12n0374_030:0547b26": "切處三昧、九者識一切處三昧、十者無所有",
    "T12n0374_030:0547b27": "一切處三昧。復有無數種，所謂諸佛菩薩。善",
    "T12n0374_030:0547b28": "男子，是名三昧相。「善男子！慧有二種：一者世",
    "T12n0374_030:0547b29": "間，二者出世間。復有三種：一者般若、二者毘",
    "T12n0374_030:0547c01": "婆舍那、三者闍那。般若者名一切眾生，毘婆",
    "T12n0374_030:0547c02": "舍那者一切聖人，闍那者諸佛菩薩。又般若",
    "T12n0374_030:0547c03": "者名為別相，毘婆舍那者名為總相，闍那者",
    "T12n0374_030:0547c04": "名為破相。復有四種，所謂觀四真諦。「善男子！",
    "T12n0374_030:0547c05": "為三事故修奢摩他。何等為三？一者不放逸",
    "T12n0374_030:0547c06": "故、二者莊嚴大智故、三者得自在故。復次",
    "T12n0374_030:0547c07": "為三事故修毘婆舍那。何等為三？一者為觀",
    "T12n0374_030:0547c08": "生死惡果報故、二者為欲增長諸善根故、三",
    "T12n0374_030:0547c09": "者為破一切諸煩惱故。」",
    "T12n0374_030:0547c10": "大般涅槃經卷第三十"
}