{
    "X04n0223_030:0202a04": "大方廣佛新華嚴經合論卷第三十",
    "X04n0223_030:0202a05": "唐于闐國三藏沙門實叉難陀譯經",
    "X04n0223_030:0202a06": "唐太原方山長者李通玄造論",
    "X04n0223_030:0202a07": "唐福州開元寺沙門志寧釐經合論",
    "X04n0223_030:0202a08": "賢首品第十二之二",
    "X04n0223_030:0202a09": "【經】　若常信奉於諸佛　　則能持戒修學處",
    "X04n0223_030:0202a10": "　若常持戒修學處　　則能具足諸功德",
    "X04n0223_030:0202a11": "　戒能開發菩提本　　學是勤修功德地",
    "X04n0223_030:0202a12": "　於戒及學常順行　　一切如來所稱美",
    "X04n0223_030:0202a13": "　若常信奉於諸佛　　則能興集大供養",
    "X04n0223_030:0202a14": "　若能興集大供養　　彼人信佛不思議",
    "X04n0223_030:0202a15": "　若常信奉於尊法　　則聞佛法無厭足",
    "X04n0223_030:0202a16": "　若聞佛法無厭足　　彼人信法不思議",
    "X04n0223_030:0202a17": "　若常信奉清淨僧　　則得信心不退轉",
    "X04n0223_030:0202a18": "　若得信心不退轉　　彼人信力無能動",
    "X04n0223_030:0202a19": "　若得信力無能動　　則得諸根淨明利",
    "X04n0223_030:0202a20": "　若得諸根淨明利　　則能遠離惡知識",
    "X04n0223_030:0202a21": "　若能遠離惡知識　　則得親近善知識",
    "X04n0223_030:0202a22": "　若得親近善知識　　則能修習廣大善",
    "X04n0223_030:0202a23": "　若能修習廣大善　　彼人成就大因力",
    "X04n0223_030:0202a24": "　若人成就大因力　　則得殊勝決定解",
    "X04n0223_030:0202b01": "　若得殊勝決定解　　則為諸佛所護念",
    "X04n0223_030:0202b02": "　若為諸佛所護念　　則能發起菩提心",
    "X04n0223_030:0202b03": "　若得發起菩提心　　則能勤修佛功德",
    "X04n0223_030:0202b04": "　若能勤修佛功德　　則得生在如來家",
    "X04n0223_030:0202b05": "　若得生在如來家　　則善修行巧方便",
    "X04n0223_030:0202b06": "　若善修行巧方便　　則得信樂心清淨",
    "X04n0223_030:0202b07": "　若得信樂心清淨　　則得增上最勝心",
    "X04n0223_030:0202b08": "　若得增上最勝心　　則常修習波羅蜜",
    "X04n0223_030:0202b09": "　若常修習波羅蜜　　則能具足摩訶衍",
    "X04n0223_030:0202b10": "　若能具足摩訶衍　　則能如法供養佛",
    "X04n0223_030:0202b11": "　若能如法供養佛　　則能念佛心不動",
    "X04n0223_030:0202b12": "　若能念佛心不動　　則常覩見無量佛",
    "X04n0223_030:0202b13": "　若常覩見無量佛　　則見如來體常住",
    "X04n0223_030:0202b14": "　若見如來體常住　　則能知法永不滅",
    "X04n0223_030:0202b15": "　若能知法永不滅　　則得辯才無障礙",
    "X04n0223_030:0202b16": "　若能辯才無障礙　　則能開演無邊法",
    "X04n0223_030:0202b17": "　若能開演無邊法　　則能慈愍度眾生",
    "X04n0223_030:0202b18": "　若能慈愍度眾生　　則得堅固大悲心",
    "X04n0223_030:0202b19": "　若能堅固大悲心　　則能愛樂甚深法",
    "X04n0223_030:0202b20": "　若能愛樂甚深法　　則能捨離有為過",
    "X04n0223_030:0202b21": "　若能捨離有為過　　則離憍慢及放逸",
    "X04n0223_030:0202b22": "　若離憍慢及放逸　　則能兼利一切眾",
    "X04n0223_030:0202b23": "　若能兼利一切眾　　則處生死無疲厭",
    "X04n0223_030:0202b24": "　若處生死無疲厭　　則能勇健無能勝",
    "X04n0223_030:0202c01": "　若能勇健無能勝　　則能發起大神通",
    "X04n0223_030:0202c02": "　若能發起大神通　　則知一切眾生行",
    "X04n0223_030:0202c03": "　若知一切眾生行　　則能成就諸羣生",
    "X04n0223_030:0202c04": "　若能成就諸羣生　　則得善攝眾生智",
    "X04n0223_030:0202c05": "　若得善攝眾生智　　則能成就四攝法",
    "X04n0223_030:0202c06": "　若能成就四攝法　　則與眾生無限利",
    "X04n0223_030:0202c07": "　若與眾生無限利　　則具最勝智方便",
    "X04n0223_030:0202c08": "　若具最勝智方便　　則住勇猛無上道",
    "X04n0223_030:0202c09": "　若住勇猛無上道　　則能摧殄諸魔力",
    "X04n0223_030:0202c10": "　若能摧殄諸魔力　　則能超出四魔境",
    "X04n0223_030:0202c11": "　若能超出四魔境　　則得至於不退地",
    "X04n0223_030:0202c12": "　若得至於不退地　　則得無生深法忍",
    "X04n0223_030:0202c13": "　若得無生深法忍　　則為諸佛所授記",
    "X04n0223_030:0202c14": "　若為諸佛所授記　　則一切佛現其前",
    "X04n0223_030:0202c15": "　若一切佛現其前　　則了神通深密用",
    "X04n0223_030:0202c16": "　若了神通深密用　　則為諸佛所憶念",
    "X04n0223_030:0202c17": "　若為諸佛所憶念　　則以佛德自莊嚴",
    "X04n0223_030:0202c18": "　若以佛德自莊嚴　　則獲妙福端嚴身",
    "X04n0223_030:0202c19": "　若獲妙福端嚴身　　則身晃耀如金山",
    "X04n0223_030:0202c20": "　若身晃耀如金山　　則相莊嚴三十二",
    "X04n0223_030:0202c21": "　若相莊嚴三十二　　則具隨好為嚴飾",
    "X04n0223_030:0202c22": "　若具隨好為嚴飾　　則身光明無限量",
    "X04n0223_030:0202c23": "　若身光明無限量　　則不思議光莊嚴",
    "X04n0223_030:0202c24": "　若不思議光莊嚴　　其光則出諸蓮華",
    "X04n0223_030:0203a01": "　其光若出諸蓮華　　則無量佛坐華上",
    "X04n0223_030:0203a02": "　示現十方靡不徧　　悉能調伏諸眾生",
    "X04n0223_030:0203a03": "　若能如是調眾生　　則現無量神通力",
    "X04n0223_030:0203a04": "　若現無量神通力　　則住不可思議土",
    "X04n0223_030:0203a05": "　演說不可思議法　　令不思議眾歡喜",
    "X04n0223_030:0203a06": "　若說不可思議法　　令不思議眾歡喜",
    "X04n0223_030:0203a07": "　則以智慧辯才力　　隨眾生心而化誘",
    "X04n0223_030:0203a08": "　若以智慧辯才力　　隨眾生心而化誘",
    "X04n0223_030:0203a09": "　則以智慧為先導　　身語意業恒無失",
    "X04n0223_030:0203a10": "　若以智慧為先導　　身語意業恒無失",
    "X04n0223_030:0203a11": "　則其願力得自在　　普隨諸趣而現身",
    "X04n0223_030:0203a12": "　若其願力得自在　　普隨諸趣而現身",
    "X04n0223_030:0203a13": "　則能為眾說法時　　音聲隨類難思議",
    "X04n0223_030:0203a14": "　若能為眾說法時　　音聲隨類難思議",
    "X04n0223_030:0203a15": "　則於一切眾生心　　一念悉知無有餘",
    "X04n0223_030:0203a16": "　若於一切眾生心　　一念悉知無有餘",
    "X04n0223_030:0203a17": "　則知煩惱無所起　　永不沒溺於生死",
    "X04n0223_030:0203a18": "　若知煩惱無所起　　永不沒溺於生死",
    "X04n0223_030:0203a19": "　則獲功德法性身　　以法威力現世間",
    "X04n0223_030:0203a20": "　若獲功德法性身　　以法威力現世間",
    "X04n0223_030:0203a21": "　則獲十地十自在　　修行諸度勝解脫",
    "X04n0223_030:0203a22": "　若得十地十自在　　修行諸度勝解脫",
    "X04n0223_030:0203a23": "　則獲灌頂大神通　　住於最勝諸三昧",
    "X04n0223_030:0203a24": "　若獲灌頂大神通　　住於最勝諸三昧",
    "X04n0223_030:0203b01": "　則於十方諸佛所　　應受灌頂而昇位",
    "X04n0223_030:0203b02": "　若於十方諸佛所　　應受灌頂而昇位",
    "X04n0223_030:0203b03": "　則蒙十方一切佛　　手以甘露灌其頂",
    "X04n0223_030:0203b04": "　若蒙十方一切佛　　手以甘露灌其頂",
    "X04n0223_030:0203b05": "　則身充徧如虗空　　安住不動滿十方",
    "X04n0223_030:0203b06": "　若身充徧如虗空　　安住不動滿十方",
    "X04n0223_030:0203b07": "　則彼所行無與等　　諸天世人莫能知",
    "X04n0223_030:0203b08": "【論】六若常信奉於諸佛已下九十五行頌明增進",
    "X04n0223_030:0203b09": "修行獲果分。",
    "X04n0223_030:0203b10": "【經】　菩薩勤修大悲行　　願度一切無不果",
    "X04n0223_030:0203b11": "　見聞聽受若供養　　靡不皆令獲安樂",
    "X04n0223_030:0203b12": "　彼諸大士威神力　　法眼常全無缺減",
    "X04n0223_030:0203b13": "　十善妙行等諸道　　無上勝寶皆令現",
    "X04n0223_030:0203b14": "　譬如大海金剛聚　　以彼威力生眾寶",
    "X04n0223_030:0203b15": "　無減無增亦無盡　　菩薩功德聚亦然",
    "X04n0223_030:0203b16": "　或有剎土無有佛　　於彼示現成正覺",
    "X04n0223_030:0203b17": "　或有國土不知法　　於彼為說妙法藏",
    "X04n0223_030:0203b18": "　無有分別無功用　　於一念頃徧十方",
    "X04n0223_030:0203b19": "　如月光影靡不周　　無量方便化羣生",
    "X04n0223_030:0203b20": "　於彼十方世界中　　念念示現成佛道",
    "X04n0223_030:0203b21": "　轉正法輪入寂滅　　乃至舍利廣分布",
    "X04n0223_030:0203b22": "　或現聲聞獨覺道　　或現成佛普莊嚴",
    "X04n0223_030:0203b23": "　如是開闡三乘教　　廣度眾生無量劫",
    "X04n0223_030:0203b24": "　或現童男童女形　　天龍及以阿脩羅",
    "X04n0223_030:0203c01": "　乃至摩睺羅伽等　　隨其所樂悉令見",
    "X04n0223_030:0203c02": "　眾生形相各不同　　行業音聲亦無量",
    "X04n0223_030:0203c03": "　如是一切皆能現　　海印三昧威神力",
    "X04n0223_030:0203c04": "　嚴淨不可思議剎　　供養一切諸如來",
    "X04n0223_030:0203c05": "　放大光明無有邊　　度脫眾生亦無限",
    "X04n0223_030:0203c06": "　智慧自在不思議　　說法言辭無有礙",
    "X04n0223_030:0203c07": "　施戒忍進及禪定　　智慧方便神通等",
    "X04n0223_030:0203c08": "　如是一切皆自在　　以佛華嚴三昧力",
    "X04n0223_030:0203c09": "　一微塵中入三昧　　成就一切微塵定",
    "X04n0223_030:0203c10": "　而彼微塵亦不增　　於一普現難思剎",
    "X04n0223_030:0203c11": "　彼一塵內眾多剎　　或有有佛或無佛",
    "X04n0223_030:0203c12": "　或有襍染或清淨　　或有廣大或狹小",
    "X04n0223_030:0203c13": "　或復有成或有壞　　或有正住或傍住",
    "X04n0223_030:0203c14": "　或如曠野熱時焰　　或如天上因陀網",
    "X04n0223_030:0203c15": "　如一塵中所示現　　一切微塵悉亦然",
    "X04n0223_030:0203c16": "　此大名稱諸聖人　　三昧解脫神通力",
    "X04n0223_030:0203c17": "　若欲供養一切佛　　入于三昧起神變",
    "X04n0223_030:0203c18": "　能以一手徧三千　　普供一切諸如來",
    "X04n0223_030:0203c19": "　十方所有勝妙華　　塗香粖香無價寶",
    "X04n0223_030:0203c20": "　如是皆從手中出　　供養道樹諸最勝",
    "X04n0223_030:0203c21": "　無價寶衣襍妙香　　寶幢幡蓋皆嚴好",
    "X04n0223_030:0203c22": "　真金為華寶為帳　　莫不皆從掌中雨",
    "X04n0223_030:0203c23": "　十方所有諸妙物　　應可奉獻無上尊",
    "X04n0223_030:0203c24": "　掌中悉雨無不備　　菩提樹前持供佛",
    "X04n0223_030:0204a01": "　十方一切諸妓樂　　鐘鼓琴瑟非一類",
    "X04n0223_030:0204a02": "　悉奏和雅妙音聲　　靡不從於掌中出",
    "X04n0223_030:0204a03": "　十方所有諸讚頌　　稱歎如來實功德",
    "X04n0223_030:0204a04": "　如是種種妙言辭　　皆從掌內而開演",
    "X04n0223_030:0204a05": "　菩薩右手放淨光　　光中香水從空雨",
    "X04n0223_030:0204a06": "　普灑十方諸佛土　　供養一切照世燈",
    "X04n0223_030:0204a07": "　又放光明妙莊嚴　　出生無量寶蓮華",
    "X04n0223_030:0204a08": "　其華色相皆殊妙　　以此供養於諸佛",
    "X04n0223_030:0204a09": "　又放光明華莊嚴　　種種妙華集為帳",
    "X04n0223_030:0204a10": "　普散十方諸國土　　供養一切大德尊",
    "X04n0223_030:0204a11": "　又放光明香莊嚴　　種種妙香集為帳",
    "X04n0223_030:0204a12": "　普散十方諸國土　　供養一切大德尊",
    "X04n0223_030:0204a13": "　又放光明粖香嚴　　種種粖香聚為帳",
    "X04n0223_030:0204a14": "　普散十方諸國土　　供養一切大德尊",
    "X04n0223_030:0204a15": "　又放光明衣莊嚴　　種種名衣集為帳",
    "X04n0223_030:0204a16": "　普散十方諸國土　　供養一切大德尊",
    "X04n0223_030:0204a17": "　又放光明寶莊嚴　　種種妙寶集為帳",
    "X04n0223_030:0204a18": "　普散十方諸國土　　供養一切大德尊",
    "X04n0223_030:0204a19": "　又放光明蓮莊嚴　　種種蓮華集為帳",
    "X04n0223_030:0204a20": "　普散十方諸國土　　供養一切大德尊",
    "X04n0223_030:0204a21": "　又放光明纓莊嚴　　種種妙纓集為帳",
    "X04n0223_030:0204a22": "　普散十方諸國土　　供養一切大德尊",
    "X04n0223_030:0204a23": "　又放光明幢莊嚴　　其幢絢煥備眾色",
    "X04n0223_030:0204a24": "　種種無量皆殊好　　以此莊嚴諸佛土",
    "X04n0223_030:0204b01": "　種種襍寶莊嚴蓋　　眾妙繒幡共垂飾",
    "X04n0223_030:0204b02": "　摩尼寶鐸演佛音　　執持供養諸如來",
    "X04n0223_030:0204b03": "　手出供具難思議　　如是供養一導師",
    "X04n0223_030:0204b04": "　一切佛所皆如是　　大士三昧神通力",
    "X04n0223_030:0204b05": "　菩薩住在三昧中　　種種自在攝眾生",
    "X04n0223_030:0204b06": "　悉以所行功德法　　無量方便而開誘",
    "X04n0223_030:0204b07": "　或以供養如來門　　或以難思布施門",
    "X04n0223_030:0204b08": "　或以頭陀持戒門　　或以不動堪忍門",
    "X04n0223_030:0204b09": "　或以苦行精進門　　或以寂靜禪定門",
    "X04n0223_030:0204b10": "　或以決了智慧門　　或以所行方便門",
    "X04n0223_030:0204b11": "　或以梵住神通門　　或以四攝利益門",
    "X04n0223_030:0204b12": "　或以福智莊嚴門　　或以因緣解脫門",
    "X04n0223_030:0204b13": "　或以根力正道門　　或以聲聞解脫門",
    "X04n0223_030:0204b14": "　或以獨覺清淨門　　或以大乘自在門",
    "X04n0223_030:0204b15": "　或以無常眾苦門　　或以無我壽者門",
    "X04n0223_030:0204b16": "　或以不淨離欲門　　或以滅盡三昧門",
    "X04n0223_030:0204b17": "　隨諸眾生病不同　　悉以法藥而對治",
    "X04n0223_030:0204b18": "　隨諸眾生心所樂　　悉以方便而滿足",
    "X04n0223_030:0204b19": "　隨諸眾生行差別　　悉以善巧而成就",
    "X04n0223_030:0204b20": "　如是三昧神通相　　一切天人莫能測",
    "X04n0223_030:0204b21": "　有妙三昧名隨樂　　菩薩住此普觀察",
    "X04n0223_030:0204b22": "　隨宜示現度眾生　　悉使歡心從法化",
    "X04n0223_030:0204b23": "　劫中飢饉灾難時　　悉與世間諸樂具",
    "X04n0223_030:0204b24": "　隨其所欲皆令滿　　普為眾生作饒益",
    "X04n0223_030:0204c01": "　或以飲食上好味　　寶衣嚴具眾妙物",
    "X04n0223_030:0204c02": "　乃至王位皆能捨　　令好施者悉從化",
    "X04n0223_030:0204c03": "　或以相好莊嚴身　　上妙衣服寶纓絡",
    "X04n0223_030:0204c04": "　華鬘為飾香塗體　　威儀具足度眾生",
    "X04n0223_030:0204c05": "　一切世間所好尚　　色相顏容及衣服",
    "X04n0223_030:0204c06": "　隨應普現愜其心　　俾樂色者皆從道",
    "X04n0223_030:0204c07": "　迦陵頻伽美妙音　　俱枳羅等妙音聲",
    "X04n0223_030:0204c08": "　種種梵音皆具足　　隨其心樂為說法",
    "X04n0223_030:0204c09": "　八萬四千諸法門　　諸佛以此度眾生",
    "X04n0223_030:0204c10": "　彼亦如其差別法　　隨世所宜而化度",
    "X04n0223_030:0204c11": "　眾生苦樂利衰等　　一切世間所作法",
    "X04n0223_030:0204c12": "　悉能應現同其事　　以此普度諸眾生",
    "X04n0223_030:0204c13": "　一切世間眾苦患　　深廣無涯如大海",
    "X04n0223_030:0204c14": "　與彼同事悉能忍　　令其利益得安樂",
    "X04n0223_030:0204c15": "　若有不識出離法　　不求解脫離諠憒",
    "X04n0223_030:0204c16": "　菩薩為現捨國財　　常樂出家心寂靜",
    "X04n0223_030:0204c17": "　家是貪愛繫縛所　　欲使眾生悉免離",
    "X04n0223_030:0204c18": "　故示出家得解脫　　於諸欲樂無所愛",
    "X04n0223_030:0204c19": "　菩薩示行十種行　　亦行一切大人法",
    "X04n0223_030:0204c20": "　諸仙行等悉無餘　　為欲利益眾生故",
    "X04n0223_030:0204c21": "　若有眾生壽無量　　煩惱微細樂具足",
    "X04n0223_030:0204c22": "　菩薩於中得自在　　示受老病死眾患",
    "X04n0223_030:0204c23": "　或有貪欲瞋恚癡　　煩惱猛火常熾然",
    "X04n0223_030:0204c24": "　菩薩為現老病死　　令彼眾生悉調伏",
    "X04n0223_030:0205a01": "　如來十力無所畏　　及以十八不共法",
    "X04n0223_030:0205a02": "　所有無量諸功德　　悉以示現度眾生",
    "X04n0223_030:0205a03": "　記心教誡及神足　　悉是如來自在用",
    "X04n0223_030:0205a04": "　彼諸大士皆示現　　能使眾生盡調伏",
    "X04n0223_030:0205a05": "　菩薩種種方便門　　隨順世法度眾生",
    "X04n0223_030:0205a06": "　譬如蓮華不著水　　如是在世令深信",
    "X04n0223_030:0205a07": "　雅思淵才文中王　　歌舞談說眾所欣",
    "X04n0223_030:0205a08": "　一切世間眾技術　　譬如幻師無不現",
    "X04n0223_030:0205a09": "　或為長者邑中主　　或為賈客商人導",
    "X04n0223_030:0205a10": "　或為國王及大臣　　或作良醫善眾論",
    "X04n0223_030:0205a11": "　或於曠野作大樹　　或為良藥眾寶藏",
    "X04n0223_030:0205a12": "　或作寶衣隨所求　　或以正道示眾生",
    "X04n0223_030:0205a13": "　若見世界始成立　　眾生未有資身具",
    "X04n0223_030:0205a14": "　是時菩薩為工匠　　為之示現種種業",
    "X04n0223_030:0205a15": "　不作逼惱眾生物　　但說利益世間事",
    "X04n0223_030:0205a16": "　呪術藥艸等眾論　　如是所有皆能說",
    "X04n0223_030:0205a17": "　一切仙人殊勝行　　人天等類同信仰",
    "X04n0223_030:0205a18": "　如是難行苦行法　　菩薩隨應悉能作",
    "X04n0223_030:0205a19": "　或作外道出家人　　或在山林自勤苦",
    "X04n0223_030:0205a20": "　或露形體無衣服　　而於彼眾作師長",
    "X04n0223_030:0205a21": "　或現邪命種種行　　習行非法以為勝",
    "X04n0223_030:0205a22": "　或現梵志諸威儀　　於彼眾中為上首",
    "X04n0223_030:0205a23": "　或受五熱隨日轉　　或持牛狗及鹿戒",
    "X04n0223_030:0205a24": "　或著壞衣奉事火　　為化是等作導師",
    "X04n0223_030:0205b01": "　或有示謁諸天廟　　或復示入恒河水",
    "X04n0223_030:0205b02": "　食根果等悉示行　　於彼常思已勝法",
    "X04n0223_030:0205b03": "　或現蹲踞或翹足　　或臥艸棘及灰上",
    "X04n0223_030:0205b04": "　或復臥杵求出離　　而於彼眾作師首",
    "X04n0223_030:0205b05": "　如是等類諸外道　　觀其意解與同事",
    "X04n0223_030:0205b06": "　所示苦行世靡堪　　令彼見已皆調伏",
    "X04n0223_030:0205b07": "　眾生迷惑稟邪教　　住於惡見受眾苦",
    "X04n0223_030:0205b08": "　為其方便說妙法　　悉令得解真實諦",
    "X04n0223_030:0205b09": "　或邊呪語說四諦　　或善密語說四諦",
    "X04n0223_030:0205b10": "　或人直語說四諦　　或天密語說四諦",
    "X04n0223_030:0205b11": "　分別文字說四諦　　決定義理說四諦",
    "X04n0223_030:0205b12": "　善破於他說四諦　　非外所動說四諦",
    "X04n0223_030:0205b13": "　或八部語說四諦　　或一切語說四諦",
    "X04n0223_030:0205b14": "　隨彼所解語言音　　為說四諦令解脫",
    "X04n0223_030:0205b15": "　所有一切諸佛法　　皆如是說無不盡",
    "X04n0223_030:0205b16": "　知語境界不思議　　是名說法三昧力",
    "X04n0223_030:0205b17": "【論】七菩薩勤修大悲行已下一百五十一行頌明",
    "X04n0223_030:0205b18": "菩薩得果行悲教化眾生及興供自在分。",
    "X04n0223_030:0205b19": "【經】　有勝三昧名安樂　　能普救度諸羣生",
    "X04n0223_030:0205b20": "　放大光明不思議　　令其見者悉調伏",
    "X04n0223_030:0205b21": "　所放光明名善現　　若有眾生遇此光",
    "X04n0223_030:0205b22": "　必令獲益不唐捐　　因是得成無上智",
    "X04n0223_030:0205b23": "　彼先示現於諸佛　　示法示僧示正道",
    "X04n0223_030:0205b24": "　亦示佛塔及形像　　是故得成此光明",
    "X04n0223_030:0205c01": "　又放光明名照耀　　暎蔽一切諸天光",
    "X04n0223_030:0205c02": "　所有暗障靡不除　　普為眾生作饒益",
    "X04n0223_030:0205c03": "　此光覺悟一切眾　　令執燈明供養佛",
    "X04n0223_030:0205c04": "　以燈供養諸佛故　　得成世中無上燈",
    "X04n0223_030:0205c05": "　然諸油燈及蘇燈　　亦然種種諸明炬",
    "X04n0223_030:0205c06": "　眾香妙藥上寶燭　　以是供佛獲此光",
    "X04n0223_030:0205c07": "　又放光明名濟度　　此光能覺一切眾",
    "X04n0223_030:0205c08": "　令其普發大誓心　　度脫欲海諸羣生",
    "X04n0223_030:0205c09": "　若能普發大誓心　　度脫欲海諸羣生",
    "X04n0223_030:0205c10": "　則能越渡四瀑流　　示道無憂解脫城",
    "X04n0223_030:0205c11": "　於諸行路大水處　　造立橋梁及船筏",
    "X04n0223_030:0205c12": "　毀呰有為讚寂靜　　是故得成此光明",
    "X04n0223_030:0205c13": "　又放光明名滅愛　　此光能覺一切眾",
    "X04n0223_030:0205c14": "　令其捨離於五欲　　專思解脫妙法味",
    "X04n0223_030:0205c15": "　若能捨離於五欲　　專思解脫妙法味",
    "X04n0223_030:0205c16": "　則能以佛甘露雨　　普滅世間諸渴愛",
    "X04n0223_030:0205c17": "　惠施池井及泉流　　專求無上菩提道",
    "X04n0223_030:0205c18": "　毀呰五欲讚禪定　　是故得成此光明",
    "X04n0223_030:0205c19": "　又放光明名歡喜　　此光能覺一切眾",
    "X04n0223_030:0205c20": "　令其愛慕佛菩提　　發心願證無師道",
    "X04n0223_030:0205c21": "　造立如來大悲像　　眾相莊嚴坐華座",
    "X04n0223_030:0205c22": "　恒歎最勝諸功德　　是故得成此光明",
    "X04n0223_030:0205c23": "　又放光明名愛樂　　此光能覺一切眾",
    "X04n0223_030:0205c24": "　令其心樂於諸佛　　及以樂法樂眾僧",
    "X04n0223_030:0206a01": "　若常心樂於諸佛　　及以樂法樂眾僧",
    "X04n0223_030:0206a02": "　則在如來眾會中　　逮成無上深法忍",
    "X04n0223_030:0206a03": "　開悟眾生無有量　　普使念佛法僧寶",
    "X04n0223_030:0206a04": "　及示發心功德行　　是故得成此光明",
    "X04n0223_030:0206a05": "　又放光明名福聚　　此光能覺一切眾",
    "X04n0223_030:0206a06": "　令行種種無量施　　以此願求無上道",
    "X04n0223_030:0206a07": "　設大施會無遮限　　有來求者皆滿足",
    "X04n0223_030:0206a08": "　不令其心有所乏　　是故得成此光明",
    "X04n0223_030:0206a09": "　又放光明名具智　　此光能覺一切眾",
    "X04n0223_030:0206a10": "　令於一法一念中　　悉解無量諸法門",
    "X04n0223_030:0206a11": "　為諸眾生分別法　　及以決了真實義",
    "X04n0223_030:0206a12": "　善說法義無虧減　　是故得成此光明",
    "X04n0223_030:0206a13": "　又放光明名慧燈　　此光能覺一切眾",
    "X04n0223_030:0206a14": "　令知眾生性空寂　　一切諸法無所有",
    "X04n0223_030:0206a15": "　演說諸法空無主　　如幻如燄水中月",
    "X04n0223_030:0206a16": "　乃至猶如夢影像　　是故得成此光明",
    "X04n0223_030:0206a17": "　又放光名法自在　　此光能覺一切眾",
    "X04n0223_030:0206a18": "　令得無盡陀羅尼　　悉持一切諸佛法",
    "X04n0223_030:0206a19": "　恭敬供養持法者　　給侍守護諸賢聖",
    "X04n0223_030:0206a20": "　以種種法施眾生　　是故得成此光明",
    "X04n0223_030:0206a21": "　又放光明名能捨　　此光覺悟慳眾生",
    "X04n0223_030:0206a22": "　令知財寶悉非常　　恒樂惠施心無著",
    "X04n0223_030:0206a23": "　慳心難調而能調　　解財如夢如浮雲",
    "X04n0223_030:0206a24": "　增長慧施清淨心　　是故得成此光明",
    "X04n0223_030:0206b01": "　又放光明名除熱　　此光能覺毀禁者",
    "X04n0223_030:0206b02": "　普使受持清淨戒　　發心願證無師道",
    "X04n0223_030:0206b03": "　勸引眾生受持戒　　十善業道悉清淨",
    "X04n0223_030:0206b04": "　又令發向菩提心　　是故得成此光明",
    "X04n0223_030:0206b05": "　又放光明名忍嚴　　此光覺悟瞋恚者",
    "X04n0223_030:0206b06": "　令彼除瞋離我慢　　常樂忍辱柔和法",
    "X04n0223_030:0206b07": "　眾生暴惡難可忍　　為菩提故心不動",
    "X04n0223_030:0206b08": "　常樂稱揚忍功德　　是故得成此光明",
    "X04n0223_030:0206b09": "　又放光明名勇猛　　此光覺悟嬾墮者",
    "X04n0223_030:0206b10": "　令彼常於三寶中　　恭敬供養無疲厭",
    "X04n0223_030:0206b11": "　若彼常於三寶中　　恭敬供養無疲厭",
    "X04n0223_030:0206b12": "　則能超出四魔境　　速成無上佛菩提",
    "X04n0223_030:0206b13": "　勸化眾生令進策　　常勤供養於三寶",
    "X04n0223_030:0206b14": "　法欲滅時專守護　　是故得成此光明",
    "X04n0223_030:0206b15": "　又放光明名寂靜　　此法能覺亂意者",
    "X04n0223_030:0206b16": "　令其遠離貪恚癡　　心不動搖而正定",
    "X04n0223_030:0206b17": "　捨離一切惡知識　　無義談說襍染行",
    "X04n0223_030:0206b18": "　讚歎禪定阿蘭若　　是故得成此光明",
    "X04n0223_030:0206b19": "　又放光明名慧嚴　　此光覺悟愚迷者",
    "X04n0223_030:0206b20": "　令其證諦解緣起　　諸根智慧悉通達",
    "X04n0223_030:0206b21": "　若能證諦解緣起　　諸根智慧悉通達",
    "X04n0223_030:0206b22": "　則得日燈三昧法　　智慧光明成佛果",
    "X04n0223_030:0206b23": "　國財及己皆能捨　　為菩提故求正法",
    "X04n0223_030:0206b24": "　聞已專勤為眾說　　是故得成此光明",
    "X04n0223_030:0206c01": "　又放光明名佛慧　　此光覺悟諸含識",
    "X04n0223_030:0206c02": "　令見無量無邊佛　　各各坐寶蓮華上",
    "X04n0223_030:0206c03": "　讚佛威德及解脫　　說佛自在無有量",
    "X04n0223_030:0206c04": "　顯示佛力及神通　　是故得成此光明",
    "X04n0223_030:0206c05": "　又放光明名無畏　　此光照觸恐怖者",
    "X04n0223_030:0206c06": "　非人所持諸毒害　　一切皆令疾除滅",
    "X04n0223_030:0206c07": "　能於眾生施無畏　　遇有惱害皆勸止",
    "X04n0223_030:0206c08": "　拯濟厄難孤窮者　　以是得成此光明",
    "X04n0223_030:0206c09": "　又放光明名安隱　　此光能照疾病者",
    "X04n0223_030:0206c10": "　令除一切諸苦痛　　悉得正定三昧樂",
    "X04n0223_030:0206c11": "　施以良藥救眾患　　妙寶延命香塗體",
    "X04n0223_030:0206c12": "　酥油乳蜜充飲食　　以是得成此光明",
    "X04n0223_030:0206c13": "　又放光明名見佛　　此光覺悟將歿者",
    "X04n0223_030:0206c14": "　令隨憶念見如來　　命終得生其淨國",
    "X04n0223_030:0206c15": "　見有臨終勸念佛　　又示尊像令瞻敬",
    "X04n0223_030:0206c16": "　俾於佛所深歸仰　　是故得成此光明",
    "X04n0223_030:0206c17": "　又放光明名樂法　　此光能覺一切眾",
    "X04n0223_030:0206c18": "　令於正法常欣樂　　聽聞演說及書寫",
    "X04n0223_030:0206c19": "　法欲盡時能演說　　令求法者意充滿",
    "X04n0223_030:0206c20": "　於法愛樂勤修行　　是故得成此光明",
    "X04n0223_030:0206c21": "　又放光明名妙音　　此光開悟諸菩薩",
    "X04n0223_030:0206c22": "　能令三界所有聲　　聞者皆是如來音",
    "X04n0223_030:0206c23": "　以大音聲稱讚佛　　及施鈴鐸諸音樂",
    "X04n0223_030:0206c24": "　普使世間聞佛音　　是故得成此光明",
    "X04n0223_030:0207a01": "　又放光名施甘露　　此光開悟一切眾",
    "X04n0223_030:0207a02": "　令捨一切放逸行　　具足修習諸功德",
    "X04n0223_030:0207a03": "　說有為法非安隱　　無量苦惱悉充徧",
    "X04n0223_030:0207a04": "　恒樂稱揚寂滅樂　　是故得成此光明",
    "X04n0223_030:0207a05": "　又放光明名最勝　　此光開悟一切眾",
    "X04n0223_030:0207a06": "　令於佛所普聽聞　　戒定智慧增上法",
    "X04n0223_030:0207a07": "　常樂稱揚一切佛　　勝戒勝定殊勝慧",
    "X04n0223_030:0207a08": "　如是為求無上道　　是故得成此光明",
    "X04n0223_030:0207a09": "　又放光明名寶嚴　　此光能覺一切眾",
    "X04n0223_030:0207a10": "　令得寶藏無窮盡　　以此供養諸如來",
    "X04n0223_030:0207a11": "　以諸種種上妙寶　　奉施於佛及佛塔",
    "X04n0223_030:0207a12": "　亦以慧施諸貧乏　　是故得成此光明",
    "X04n0223_030:0207a13": "　又放光明名香嚴　　此光能覺一切眾",
    "X04n0223_030:0207a14": "　令其聞者悅可意　　決定當成佛功德",
    "X04n0223_030:0207a15": "　人天妙香以塗地　　供養一切最勝王",
    "X04n0223_030:0207a16": "　亦以造塔及佛像　　是故得成此光明",
    "X04n0223_030:0207a17": "　又放光名襍莊嚴　　寶幢幡蓋無央數",
    "X04n0223_030:0207a18": "　焚香散華奏眾樂　　城邑內外皆充滿",
    "X04n0223_030:0207a19": "　本以微妙妓樂音　　眾香妙華幢蓋等",
    "X04n0223_030:0207a20": "　種種莊嚴供養佛　　是故得成此光明",
    "X04n0223_030:0207a21": "　又放光明名嚴潔　　令地平坦猶如掌",
    "X04n0223_030:0207a22": "　莊嚴佛塔及其處　　是故得成此光明",
    "X04n0223_030:0207a23": "　又放光明名大雲　　能起香雲雨香水",
    "X04n0223_030:0207a24": "　以水灑塔及庭院　　是故得成此光明",
    "X04n0223_030:0207b01": "　又放光明名嚴具　　令倮形者得上服",
    "X04n0223_030:0207b02": "　嚴身妙物而為施　　是故得成此光明",
    "X04n0223_030:0207b03": "　又放光明名上味　　能令飢者獲美食",
    "X04n0223_030:0207b04": "　種種珍饌而為施　　是故得成此光明",
    "X04n0223_030:0207b05": "　又放光明名大財　　令貧乏者獲寶藏",
    "X04n0223_030:0207b06": "　以無盡物施三寶　　是故得成此光明",
    "X04n0223_030:0207b07": "　又放光名眼清淨　　能令盲者見眾色",
    "X04n0223_030:0207b08": "　以燈施佛及佛塔　　是故得成此光明",
    "X04n0223_030:0207b09": "　又放光明耳清淨　　能令聾者悉善聽",
    "X04n0223_030:0207b10": "　鼓樂娛佛及佛塔　　是故得成此光明",
    "X04n0223_030:0207b11": "　又放光明鼻清淨　　昔未聞香皆得聞",
    "X04n0223_030:0207b12": "　以香施佛及佛塔　　是故得成此光明",
    "X04n0223_030:0207b13": "　又放光名舌清淨　　能以美音稱讚佛",
    "X04n0223_030:0207b14": "　永除麤惡不善語　　是故得成此光明",
    "X04n0223_030:0207b15": "　又放光名身清淨　　諸根缺者令具足",
    "X04n0223_030:0207b16": "　以身禮佛及佛塔　　是故得成此光明",
    "X04n0223_030:0207b17": "　又放光名意清淨　　令失心者得正念",
    "X04n0223_030:0207b18": "　修行三昧悉自在　　是故得成此光明",
    "X04n0223_030:0207b19": "　又放光名色清淨　　令見難思諸佛色",
    "X04n0223_030:0207b20": "　以眾妙色莊嚴塔　　是故得成此光明",
    "X04n0223_030:0207b21": "　又放光名聲清淨　　令知聲性本空寂",
    "X04n0223_030:0207b22": "　觀聲緣起如谷響　　是故得成此光明",
    "X04n0223_030:0207b23": "　又放光名香清淨　　令諸臭穢悉香潔",
    "X04n0223_030:0207b24": "　香水洗塔菩提樹　　是故得成此光明",
    "X04n0223_030:0207c01": "　又放光名味清淨　　能除一切味中毒",
    "X04n0223_030:0207c02": "　恒供佛僧及父母　　是故得成此光明",
    "X04n0223_030:0207c03": "　又放光名觸清淨　　能令惡觸皆柔輭",
    "X04n0223_030:0207c04": "　戈鋌劒戟從空雨　　皆令變作妙華鬘",
    "X04n0223_030:0207c05": "　以昔曾於道路中　　塗香散華布衣服",
    "X04n0223_030:0207c06": "　迎送如來令蹈上　　是故今獲光如是",
    "X04n0223_030:0207c07": "　又放光名法清淨　　能令一切諸毛孔",
    "X04n0223_030:0207c08": "　悉演妙法不思議　　眾生聽者咸欣悟",
    "X04n0223_030:0207c09": "　因緣所生無有生　　諸佛法身非是身",
    "X04n0223_030:0207c10": "　法性常住如虗空　　以說其義光如是",
    "X04n0223_030:0207c11": "【論】八從有勝三昧名安樂已下有一百六十行頌",
    "X04n0223_030:0207c12": "明放光明因果分。",
    "X04n0223_030:0207c13": "【經】　如是等比光明門　　如恒河沙無限數",
    "X04n0223_030:0207c14": "　悉從大仙毛孔出　　一一作業各差別",
    "X04n0223_030:0207c15": "　如一毛孔所放光　　無量無數如恒沙",
    "X04n0223_030:0207c16": "　一切毛孔悉亦然　　此是大仙三昧力",
    "X04n0223_030:0207c17": "　如其本行所得光　　隨彼宿緣同行者",
    "X04n0223_030:0207c18": "　今放光明故如是　　此是大仙智自在",
    "X04n0223_030:0207c19": "　往昔同修於福業　　及有愛樂能隨喜",
    "X04n0223_030:0207c20": "　見其所作亦復然　　彼於此光咸得見",
    "X04n0223_030:0207c21": "　若有自修眾福業　　供養諸佛無央數",
    "X04n0223_030:0207c22": "　於佛功德常願求　　是此光明所開覺",
    "X04n0223_030:0207c23": "　譬如生盲不見日　　非為無日出世間",
    "X04n0223_030:0207c24": "　諸有目者悉明見　　各隨所務修其業",
    "X04n0223_030:0208a01": "　大士光明亦如是　　有智慧者皆悉見",
    "X04n0223_030:0208a02": "　凡夫邪信劣解人　　於此光明莫能覩",
    "X04n0223_030:0208a03": "　摩尼宮殿及輦乘　　妙寶靈香以塗瑩",
    "X04n0223_030:0208a04": "　有福德者自然備　　非無福者所能處",
    "X04n0223_030:0208a05": "　大士光明亦如是　　有深智者咸照觸",
    "X04n0223_030:0208a06": "　邪信劣解凡愚人　　無有能見此光明",
    "X04n0223_030:0208a07": "　若有聞此光差別　　能生清淨深信解",
    "X04n0223_030:0208a08": "　永斷一切諸疑網　　速成無上功德幢",
    "X04n0223_030:0208a09": "【論】九如是等比光明門已下二十行頌明光出處",
    "X04n0223_030:0208a10": "及光差別分。",
    "X04n0223_030:0208a11": "【經】　有勝三昧能出現　　眷屬莊嚴皆自在",
    "X04n0223_030:0208a12": "　一切十方諸國土　　佛子眾會無倫匹",
    "X04n0223_030:0208a13": "　有妙蓮華光莊嚴　　量等三千大千界",
    "X04n0223_030:0208a14": "　其身端坐悉充滿　　是此三昧神通力",
    "X04n0223_030:0208a15": "　復有十剎微塵數　　妙好蓮華所圍遶",
    "X04n0223_030:0208a16": "　諸佛子眾於中坐　　住此三昧威神力",
    "X04n0223_030:0208a17": "　宿世成就善因緣　　具足修行佛功德",
    "X04n0223_030:0208a18": "　此等眾生遶菩薩　　悉共合掌觀無厭",
    "X04n0223_030:0208a19": "　譬如明月在星中　　菩薩處眾亦復然",
    "X04n0223_030:0208a20": "　大士所行法如是　　入此三昧威神力",
    "X04n0223_030:0208a21": "　如於一方所示現　　諸佛子眾共圍遶",
    "X04n0223_030:0208a22": "　一切方中悉如是　　住此三昧威神力",
    "X04n0223_030:0208a23": "　有勝三昧名方網　　菩薩住此廣開示",
    "X04n0223_030:0208a24": "　一切方中普現身　　或現入定或從出",
    "X04n0223_030:0208b01": "　或於東方入正定　　而於西方從定出",
    "X04n0223_030:0208b02": "　或於西方入正定　　而於東方從定出",
    "X04n0223_030:0208b03": "　或於餘方入正定　　而於餘方從定出",
    "X04n0223_030:0208b04": "　如是入出遍十方　　是名菩薩三昧力",
    "X04n0223_030:0208b05": "　盡於東方諸國土　　所有如來無數量",
    "X04n0223_030:0208b06": "　悉現其前普親近　　住於三昧寂不動",
    "X04n0223_030:0208b07": "　而於西方諸世界　　一切諸佛如來所",
    "X04n0223_030:0208b08": "　皆現從於三昧起　　廣修無量諸供養",
    "X04n0223_030:0208b09": "　盡於西方諸國土　　所有如來無數量",
    "X04n0223_030:0208b10": "　悉現其前普親近　　住於三昧寂不動",
    "X04n0223_030:0208b11": "　而於東方諸世界　　一切諸佛如來所",
    "X04n0223_030:0208b12": "　皆現從於三昧起　　廣修無量諸供養",
    "X04n0223_030:0208b13": "　如是十方諸世界　　菩薩悉入無有餘",
    "X04n0223_030:0208b14": "　或現三昧寂不動　　或現恭敬供養佛",
    "X04n0223_030:0208b15": "　於眼根中入正定　　於色塵中從定出",
    "X04n0223_030:0208b16": "　示現色性不思議　　一切人天莫能知",
    "X04n0223_030:0208b17": "　於色塵中入正定　　於眼起定心不亂",
    "X04n0223_030:0208b18": "　說眼無生無有起　　性空寂滅無所作",
    "X04n0223_030:0208b19": "　於耳根中入正定　　於聲塵中從定出",
    "X04n0223_030:0208b20": "　分別一切語言音　　諸天世人莫能知",
    "X04n0223_030:0208b21": "　於聲塵中入正定　　於耳起定心不亂",
    "X04n0223_030:0208b22": "　說耳無生無有起　　性空寂滅無所作",
    "X04n0223_030:0208b23": "　於鼻根中入正定　　於香塵中從定出",
    "X04n0223_030:0208b24": "　普得一切上妙香　　諸天世人莫能知",
    "X04n0223_030:0208c01": "　於香塵中入正定　　於鼻起定心不亂",
    "X04n0223_030:0208c02": "　說鼻無生無有起　　性空寂滅無所作",
    "X04n0223_030:0208c03": "　於舌根中入正定　　於味塵中從定出",
    "X04n0223_030:0208c04": "　普得一切諸上味　　諸天世人莫能知",
    "X04n0223_030:0208c05": "　於味塵中入正定　　於舌起定心不亂",
    "X04n0223_030:0208c06": "　說舌無生無有起　　性空寂滅無所作",
    "X04n0223_030:0208c07": "　於身根中入正定　　於觸塵中從定出",
    "X04n0223_030:0208c08": "　善能分別一切觸　　諸天世人莫能知",
    "X04n0223_030:0208c09": "　於觸塵中入正定　　於身起定心不亂",
    "X04n0223_030:0208c10": "　說身無生無有起　　性空寂滅無所作",
    "X04n0223_030:0208c11": "　於意根中入正定　　於法塵中從定出",
    "X04n0223_030:0208c12": "　分別一切諸法相　　諸天世人莫能知",
    "X04n0223_030:0208c13": "　於法塵中入正定　　從意起定心不亂",
    "X04n0223_030:0208c14": "　說意無生無有起　　性空寂滅無所作",
    "X04n0223_030:0208c15": "　童子身中入正定　　壯年身中從定出",
    "X04n0223_030:0208c16": "　壯年身中入正定　　老年身中從定出",
    "X04n0223_030:0208c17": "　老年身中入正定　　善女身中從定出",
    "X04n0223_030:0208c18": "　善女身中入正定　　善男身中從定出",
    "X04n0223_030:0208c19": "　善男身中入正定　　比丘尼身從定出",
    "X04n0223_030:0208c20": "　比丘尼身入正定　　比丘身中從定出",
    "X04n0223_030:0208c21": "　比丘身中入正定　　學無學身從定出",
    "X04n0223_030:0208c22": "　學無學身入正定　　辟支佛身從定出",
    "X04n0223_030:0208c23": "　辟支佛身入正定　　現如來身從定出",
    "X04n0223_030:0208c24": "　於如來身入正定　　諸天身中從定出",
    "X04n0223_030:0209a01": "　諸天身中入正定　　大龍身中從定出",
    "X04n0223_030:0209a02": "　大龍身中入正定　　夜叉身中從定出",
    "X04n0223_030:0209a03": "　夜叉身中入正定　　鬼神身中從定出",
    "X04n0223_030:0209a04": "　鬼神身中入正定　　一毛孔中從定出",
    "X04n0223_030:0209a05": "　一毛孔中入正定　　一切毛孔從定出",
    "X04n0223_030:0209a06": "　一切毛孔入正定　　一毛端頭從定出",
    "X04n0223_030:0209a07": "　一毛端頭入正定　　一微塵中從定出",
    "X04n0223_030:0209a08": "　一微塵中入正定　　一切塵中從定出",
    "X04n0223_030:0209a09": "　一切塵中入正定　　金剛地中從定出",
    "X04n0223_030:0209a10": "　金剛地中入正定　　摩尼樹上從定出",
    "X04n0223_030:0209a11": "　摩尼樹上入正定　　佛光明中從定出",
    "X04n0223_030:0209a12": "　佛光明中入正定　　於河海中從定出",
    "X04n0223_030:0209a13": "　於河海中入正定　　於火大中從定出",
    "X04n0223_030:0209a14": "　於火大中入正定　　於風起定心不亂",
    "X04n0223_030:0209a15": "　於風大中入正定　　於地大中從定出",
    "X04n0223_030:0209a16": "　於地大中入正定　　於天宮殿從定出",
    "X04n0223_030:0209a17": "　於天宮殿入正定　　於空起定心不亂",
    "X04n0223_030:0209a18": "　是名無量功德者　　三昧自在難思議",
    "X04n0223_030:0209a19": "　十方一切諸如來　　於無量劫說不盡",
    "X04n0223_030:0209a20": "【論】十從有勝三昧能出現已下八十一行頌明三",
    "X04n0223_030:0209a21": "昧自在分如此同異無礙自在大方網三昧門入",
    "X04n0223_030:0209a22": "出隱現同時自在者隨眾生業異所見差別諸佛",
    "X04n0223_030:0209a23": "得道自在故隨眾生業自在故然如來心無作性",
    "X04n0223_030:0209a24": "故智隨影應無去來性而可取捨如響應聲喻如",
    "X04n0223_030:0209b01": "水潛流隨諸卉木各滋生喻如春陽生艸木喻如",
    "X04n0223_030:0209b02": "水養魚龍喻如地所生草木喻如火成食喻如風",
    "X04n0223_030:0209b03": "發生所益眾生長短壽生喻以喻思之以智照之",
    "X04n0223_030:0209b04": "執計情亡任真之智本合如是為執計故設得一",
    "X04n0223_030:0209b05": "分出世道果亦不能為大自在故。",
    "X04n0223_030:0209b07": "大方廣佛新華嚴經合論卷第三十",
    "X04n0223_030:0209b11": "音切",
    "X04n0223_030:0209b12": "衍(演音)。殄(徒典切)。晃(胡廣切)。減(古湛切)。曠(苦謗切)。琴(渠吟切)。瑟(所吉",
    "X04n0223_030:0209b13": "切)。絢(許縣切)。煥(呼貫切)。饉(渠吝切)。枳(居紙切)。諠(虛元切)。憒(公對切)。",
    "X04n0223_030:0209b14": "蹲(存音)。踞(居御切)。瀑(蒲報切)。筏(浮月切)。呰(資爾切)。嬾(落旱切)。墮(徒果",
    "X04n0223_030:0209b15": "切)。拯(整音)。慢(莫半切)。倮(力果切)。鋌(市連切)。戟(几極切)。愜(牽恊切)。賈",
    "X04n0223_030:0209b16": "(公戶切)。蹈(導音)。"
}