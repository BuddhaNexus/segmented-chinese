{
    "T21n1299_002:0393c11": "文殊師利菩薩及諸仙所說吉凶",
    "T21n1299_002:0393c12": "時日善惡宿曜經卷下",
    "T21n1299_002:0393c14": "開府儀同三司特進試鴻臚卿肅國",
    "T21n1299_002:0393c15": "公食邑三千戶賜紫贈司空諡大鑑",
    "T21n1299_002:0393c16": "正號大廣智大興善寺三藏沙門",
    "T21n1299_002:0393c17": "不空奉　詔譯",
    "T21n1299_002:0393c18": "西國每一月。分為白黑兩分。",
    "T21n1299_002:0393c19": "入月一日至十五日。為白月分(以其光生漸明白之謂也)。入月",
    "T21n1299_002:0393c20": "十六日至三十日。為黑月分(以其光漸減黑之謂也)。文殊",
    "T21n1299_002:0393c21": "師利菩薩。說時日偈云。",
    "T21n1299_002:0393c22": "　一三五七十　　十一與十三",
    "T21n1299_002:0393c23": "　於二黑白分　　所作皆成就",
    "T21n1299_002:0393c24": "　黑三夜七晝　　十夜十四晝",
    "T21n1299_002:0393c25": "　白四夜八晝　　一夜十五晝",
    "T21n1299_002:0393c26": "　(所謂一夜者。十一夜也。勒頌者貴省文也)。",
    "T21n1299_002:0393c27": "　於此黑白月　　晝夜不成就",
    "T21n1299_002:0393c28": "　日中及中夜　　已後皆通吉",
    "T21n1299_002:0393c29": "擇日",
    "T21n1299_002:0394a01": "每入月。一日十六日三日十八日五日二十",
    "T21n1299_002:0394a02": "日七日二十二日十日二十五日十一日二",
    "T21n1299_002:0394a03": "十六日十三日二十八日。",
    "T21n1299_002:0394a04": "已上是吉日。所作吉祥事必成就。",
    "T21n1299_002:0394a05": "擇時",
    "T21n1299_002:0394a06": "入月。四日夜八日晝十一日夜十五日晝十",
    "T21n1299_002:0394a07": "八日夜二十二日晝二十五日夜二十九日晝。",
    "T21n1299_002:0394a08": "已上日晝夜之時。所作皆不吉為事不成。",
    "T21n1299_002:0394a09": "惡猶不可作何況善事。如於鹹鹵之地種",
    "T21n1299_002:0394a10": "物不生。",
    "T21n1299_002:0394a11": "入月。二日六日九日十二日十四日十七日",
    "T21n1299_002:0394a12": "十九日二十一日二十三日二十四日二十七",
    "T21n1299_002:0394a13": "日三十日。",
    "T21n1299_002:0394a14": "已上平日。若與好宿好曜并者即吉。如與",
    "T21n1299_002:0394a15": "惡宿惡曜并者即凶。夫凶惡晝。日中已後",
    "T21n1299_002:0394a16": "通吉用。凶惡夜半已後亦通吉用。",
    "T21n1299_002:0394a17": "白黑月所宜吉凶曆",
    "T21n1299_002:0394a18": "每月一日十六日。梵云鉢闍鉢底下(唐云梵王)是",
    "T21n1299_002:0394a19": "建名日。宜為善業學伎藝。苦節修行布施等",
    "T21n1299_002:0394a20": "事。及作愛敬增益長久之事並吉。不宜遠行。",
    "T21n1299_002:0394a21": "二日十七日是得財日。梵云苾利訶馺鉢底",
    "T21n1299_002:0394a22": "神下(唐云造化神下)宜按摩合藥作工巧法。遠行進路",
    "T21n1299_002:0394a23": "結交婚姻。",
    "T21n1299_002:0394a24": "三日十八日是威力日。梵云毘紐神下(亦云那羅延天",
    "T21n1299_002:0394a25": "下)宜摧敵除逆調習象馬四足諸畜等。及訓",
    "T21n1299_002:0394a26": "將惡人下賤之類。營田種蒔有大為作事皆",
    "T21n1299_002:0394a27": "吉十八日夜惡中夜已後還吉。",
    "T21n1299_002:0394a28": "四日十九日是猛武日。梵云閻謨神下(唐云閻羅王下)",
    "T21n1299_002:0394a29": "作惡業日。是殺害日。與一切不善事殘酷業",
    "T21n1299_002:0394b01": "皆悉相應。宜摧敵破逆吉。餘不吉。四日夜",
    "T21n1299_002:0394b02": "不吉。中夜已後吉。",
    "T21n1299_002:0394b03": "五日二十日是圓滿日。梵云蘇謨神下(唐云月天子下)",
    "T21n1299_002:0394b04": "宜修福善業。作臥具床座衣服莊飾物。及車",
    "T21n1299_002:0394b05": "輿等物。營田宅結婚姻。凡諸慶樂事並吉。",
    "T21n1299_002:0394b06": "六日二十一日是求名日。梵云摩羅神下(唐云",
    "T21n1299_002:0394b07": "童子天下)宜諸久長安定之事。營田宅及天廟福舍",
    "T21n1299_002:0394b08": "伽藍。建城邑立牛馬坊諸畜坊厩並吉。不宜",
    "T21n1299_002:0394b09": "遠行進路。",
    "T21n1299_002:0394b10": "七日二十二日是朋友日。梵云七婆怛沙耶",
    "T21n1299_002:0394b11": "仙神下(唐云北斗也)宜結朋友安定之事。王者服新",
    "T21n1299_002:0394b12": "衣。及纛幟床座臥具。大寶嚴飾之物並吉。二",
    "T21n1299_002:0394b13": "十二晝惡。午後吉。",
    "T21n1299_002:0394b14": "八日二十三日是力戰日。梵云婆娑。善神下",
    "T21n1299_002:0394b15": "(唐云婆藪天下)宜力用之事。宜修造攻戰之具。置邊",
    "T21n1299_002:0394b16": "衝險固城壘。塚塹調乘象馬等事並吉。八日",
    "T21n1299_002:0394b17": "晝惡午後吉。",
    "T21n1299_002:0394b18": "九日二十四日是凶猛日。梵云嚕達囉尼神",
    "T21n1299_002:0394b19": "下(唐云毘舍闍鬼王下)宜圍城縛敵進途伐逆取毒。不宜",
    "T21n1299_002:0394b20": "入宅修理髮凶。",
    "T21n1299_002:0394b21": "十日二十五日是善法日。梵云蘇達謨神下",
    "T21n1299_002:0394b22": "(唐云善法神下)宜作久長事及急速事。置井穿鑿坑",
    "T21n1299_002:0394b23": "塹。行法修道。又作功德福舍伽藍。凡諸順",
    "T21n1299_002:0394b24": "法及愛敬等事皆吉。二十五日夜不吉。半夜",
    "T21n1299_002:0394b25": "已後通吉。",
    "T21n1299_002:0394b26": "十一日二十六日是慈猛日。梵云嚕捺嚧神",
    "T21n1299_002:0394b27": "下(唐云自在天下)宜新立宅舍。營天廟城邑官曹館室",
    "T21n1299_002:0394b28": "伽藍殿塔。及火祭室功德福舍並吉。十一日",
    "T21n1299_002:0394b29": "夜惡中夜後還吉。",
    "T21n1299_002:0394c01": "十二日二十七日是名聞日。梵云阿逸都神",
    "T21n1299_002:0394c02": "下(唐云曰天子下)宜作久長安定事及修輦輿。嚴飾頭",
    "T21n1299_002:0394c03": "髮置倉生藏等吉。不宜放債取債。",
    "T21n1299_002:0394c04": "十三日二十八日是最勝日。梵云鉢折底神",
    "T21n1299_002:0394c05": "下(唐云天魔下)所為急速事。又宜敬愛之事取婦",
    "T21n1299_002:0394c06": "人。及乘車輿等。並入壇場習行道術並吉。",
    "T21n1299_002:0394c07": "十四日二十九日是勇猛日。梵云藥蒭神下",
    "T21n1299_002:0394c08": "(唐云藥叉將下)宜往擒縛相詭誑事。暴虐惡人作非法",
    "T21n1299_002:0394c09": "之物。宜行詐妄詭誘怨敵。彼必信受。不宜遠",
    "T21n1299_002:0394c10": "行進路。二十九日晝惡午後吉。",
    "T21n1299_002:0394c11": "十五日三十日是吉相日。梵云必多盧神下",
    "T21n1299_002:0394c12": "(唐云魂靈神下)宜祭先亡宜作婆羅門大祠求安隱法。",
    "T21n1299_002:0394c13": "及布施供養父母尊者諸天。持齋戒施食。及",
    "T21n1299_002:0394c14": "諸祭祠吉。十五日晝惡午後吉。",
    "T21n1299_002:0394c15": "右每月。日所宜用吉凶如前。必審用之萬不",
    "T21n1299_002:0394c16": "失一。其晝夜善惡並如前嘉釋。",
    "T21n1299_002:0394c17": "二十七宿十二宮圖(唐用二十八宿西國除牛宿。以其天主事之故。十二宿猶唐十",
    "T21n1299_002:0394c18": "二次。又說云西國以子丑十二屬記年。以星曜記日。不用甲子者。以宿曜於人無功於事尤當故。經云日有一倍力",
    "T21n1299_002:0394c19": "宿有四倍力。曜有八倍力。好時之力萬倍焉)。",
    "T21n1299_002:0394c20": "西國皆以十五日望宿。為一月之名。故二月",
    "T21n1299_002:0394c21": "為角月(西國以二月為歲首。以其道齊景正日夜停分。時淑氣和草木榮茂一切增長故。梵天",
    "T21n1299_002:0394c22": "折為曆元)。",
    "T21n1299_002:0394c23": "三月名氐月。四月名心月。五月名箕月。六月",
    "T21n1299_002:0394c24": "名女月。七月名室月。八月名婁月。九月為昴",
    "T21n1299_002:0394c25": "月(梵語昴星名迦提。西國五月十五日雨安居。至八月十五日滿已後五月十五日滿已後至九月十五日已來",
    "T21n1299_002:0394c26": "自恣。故號為迦提。但取星名而已。今中國迦提。即是事而妄者。別為訓釋蓋大謬焉)十月名觜",
    "T21n1299_002:0394c27": "月。十一月名鬼月。十二月名星月。正月名翼",
    "T21n1299_002:0394c28": "月夫欲知二十七宿日者。先須知月望宿日。",
    "T21n1299_002:0394c29": "欲數一日至十五日已前白月日者。即從十",
    "T21n1299_002:0395a01": "五日下宿。逆數之可知。欲知十六日已後至",
    "T21n1299_002:0395a02": "三十日。即從十五日下宿。順數即得。但依此",
    "T21n1299_002:0395a03": "即定(假如二月十五日是角日。十四日是軫日。十三日是翼日。若求十五日已後者。即十五日是角日。十六",
    "T21n1299_002:0395a04": "日是亢日十七日是氐日。他皆倣此)。",
    "T21n1299_002:0395b01": "夫欲求人所屬宿者。即於圖上。取彼生月十",
    "T21n1299_002:0395b02": "五日下宿。從此望宿逆順數之。至彼生日止。",
    "T21n1299_002:0395b03": "則求得彼人所屬宿也。",
    "T21n1299_002:0395b04": "又法略算求人本命宿。先下生日數。又虛加",
    "T21n1299_002:0395b05": "十三訖。即從彼生月望宿。用上位數順除。數",
    "T21n1299_002:0395b06": "盡則止。即得彼人所屬命宿(假令有人。二月十七日生者。則先下十七",
    "T21n1299_002:0395b07": "日為位。又虛加十三共得三十。即從二月望宿角。亢氐房二十七宿一周法除之訖餘三等。即角除一。亢除二",
    "T21n1299_002:0395b08": "氐除三。則彼人是氐宿生。他皆倣此)。",
    "T21n1299_002:0395b09": "夫取宿直者。皆月臨宿處。則是彼宿當直。又",
    "T21n1299_002:0395b10": "月行有遲疾。宿月復有南北前後隨合如何",
    "T21n1299_002:0395b11": "可知。則以後頌言求之可解頌曰。",
    "T21n1299_002:0395b12": "　六宿未到名合月　　十二宿月左右合",
    "T21n1299_002:0395b13": "　九宿如犢隨母行　　從奎宿數應當知",
    "T21n1299_002:0395b14": "頌言六宿未到名合月者。則從奎。婁胃昴畢",
    "T21n1299_002:0395b15": "觜。此六宿。月未至宿。月則名彼宿直也。十二",
    "T21n1299_002:0395b16": "宿月左右合者。即參井鬼柳星張翼軫角亢",
    "T21n1299_002:0395b17": "氐房等。此十二宿日。臨彼宿上。及前後南北。",
    "T21n1299_002:0395b18": "並取屬彼宿用得也。九宿如犢隨母行者。則",
    "T21n1299_002:0395b19": "配月為母。配宿為犢。則月居宿前。宿居月後。",
    "T21n1299_002:0395b20": "如犢母之像也。當以此頌復驗之於天。則宿",
    "T21n1299_002:0395b21": "月用之無差。此皆大仙密說也。",
    "T21n1299_002:0395b22": "二十七宿所為吉凶曆",
    "T21n1299_002:0395b23": "昴宿。宜火則煎煮等事。檢算畜生即畜生。",
    "T21n1299_002:0395b24": "融酥和合。作牛羊諸畜坊舍及牧放。入溫室。",
    "T21n1299_002:0395b25": "種蒔黃色赤色等物。入宅及名金作等吉。宜",
    "T21n1299_002:0395b26": "伐逆除怨作剃剪之具。賣物求長壽求吉勝",
    "T21n1299_002:0395b27": "事。不宜修理鬢髮及遠行道路。宜莊飾冠帶",
    "T21n1299_002:0395b28": "佩服金彫等寶物。",
    "T21n1299_002:0395b29": "畢宿。宜農桑種蒔修田宅嫁娶。作厨舍作食",
    "T21n1299_002:0395c01": "作畜生舍。通決渠河修橋梁。作諸安定之事。",
    "T21n1299_002:0395c02": "作衣服並吉。不宜取債放債。宜納穀及酒食",
    "T21n1299_002:0395c03": "雜物。不宜生財。",
    "T21n1299_002:0395c04": "觜宿。作急要事及和善事並吉。宜種蒔白汁",
    "T21n1299_002:0395c05": "樹草等。又宜王者作舍作纛床座。又入新宅",
    "T21n1299_002:0395c06": "嫁娶修理髮洗浴。作求吉勝法。著新衣嚴飾",
    "T21n1299_002:0395c07": "作喜樂調畜生。作除災謹身呪術壇場之法。",
    "T21n1299_002:0395c08": "祭星曜作髻並吉。",
    "T21n1299_002:0395c09": "參宿。宜求財及諸剛嚴事。穿地賣有乳畜",
    "T21n1299_002:0395c10": "生。造熟酥押油醞酒。押甘蔗種甘蔗畋",
    "T21n1299_002:0395c11": "獵。及置關津等並吉。",
    "T21n1299_002:0395c12": "井宿。有所惠施必獲大果。有所置事必成就。",
    "T21n1299_002:0395c13": "宜作諸祭婆羅門祭法天法。宜嫁娶及納",
    "T21n1299_002:0395c14": "婦人必子息繁盛。此宿所作事皆成吉。唯不",
    "T21n1299_002:0395c15": "宜合藥服。",
    "T21n1299_002:0395c16": "鬼宿。所作皆吉。求聲譽長壽若為生事。及諸",
    "T21n1299_002:0395c17": "端嚴相將其服拜官勝位。有所為求並皆吉",
    "T21n1299_002:0395c18": "祥福德增長。又宜遠行進路修理髮著新衣。",
    "T21n1299_002:0395c19": "及洗浴等事並吉。",
    "T21n1299_002:0395c20": "柳宿。宜嚴拭事。是伐逆圍城掩襲。封潛竊",
    "T21n1299_002:0395c21": "詭誓詐敵人。時此宿雨者必蚊虻。苗稼滋盛",
    "T21n1299_002:0395c22": "七星宿凡諸種蒔皆吉。唯不宜種虋。宜種",
    "T21n1299_002:0395c23": "五穀等種芸薹。又宜修宅祭先亡。將五穀入",
    "T21n1299_002:0395c24": "宅。作諸住定業並吉亦宜修理鬢髮。",
    "T21n1299_002:0395c25": "張宿。宜喜慶事。求女嫁娶修理宅。作衣服嚴",
    "T21n1299_002:0395c26": "飾物。作愛敬法等並吉。",
    "T21n1299_002:0395c27": "翼宿。所作皆吉。置宅垣牆穿壕作市。作城邑",
    "T21n1299_002:0395c28": "作車輿。修農商業種蒔嫁娶。凡作諸安定之",
    "T21n1299_002:0395c29": "事並吉。",
    "T21n1299_002:0396a01": "軫宿。宜諸急速事。遠行向外國。修理鬢髮",
    "T21n1299_002:0396a02": "取象調象乘象。學伎藝求女人嫁娶。服著",
    "T21n1299_002:0396a03": "衣裳穿池修園圃造垣牆等吉。除蕩竊逆南",
    "T21n1299_002:0396a04": "行大吉。",
    "T21n1299_002:0396a05": "角宿。宜嚴飾事。取雜色衣作安膳那。服藥及",
    "T21n1299_002:0396a06": "取珊瑚金銀赤銅摩尼金剛諸寶物等諸珍帛",
    "T21n1299_002:0396a07": "初。王者嚴服觀兵及進路。作求安隱祭祀天",
    "T21n1299_002:0396a08": "神。賞賜將士金銀百穀衣物入城。作花鬘臥",
    "T21n1299_002:0396a09": "具歌舞詠唱。并餘伎藝等並吉。",
    "T21n1299_002:0396a10": "亢宿。宜調馬騾驢等。必易馴快利。宜教擊諸",
    "T21n1299_002:0396a11": "鼓樂等嫁娶結朋友。宜發遣怨讎。宜不自行",
    "T21n1299_002:0396a12": "動。宜種蒔樹木。種穀小豆大豆烏麻等皆吉。",
    "T21n1299_002:0396a13": "氐宿。宜作農具。種大麥小麥稻粟等。并種蒔",
    "T21n1299_002:0396a14": "諸菓樹並吉。",
    "T21n1299_002:0396a15": "凡諸有大為作事並不可作。宜醞酒漿宜種",
    "T21n1299_002:0396a16": "虋栽樹甘蔗等並吉。",
    "T21n1299_002:0396a17": "房宿。宜結朋友婚姻。凡和諸善事喜樂吉祥",
    "T21n1299_002:0396a18": "事。充好往還及攝清。受戒布施發使置官。",
    "T21n1299_002:0396a19": "修道學藝工巧等吉。",
    "T21n1299_002:0396a20": "心宿。宜作王者所須事。並宜嚴服昇位。及",
    "T21n1299_002:0396a21": "取捉象馬調乘諸畜等。宜按摩必得。身分潤",
    "T21n1299_002:0396a22": "滿。宜事王者及取左右驅使人等。宜修鬢髮",
    "T21n1299_002:0396a23": "作農桑業。唯除營功德事。自餘不可輒出財",
    "T21n1299_002:0396a24": "與人。及放債凶。",
    "T21n1299_002:0396a25": "尾宿。宜作服著事。蒔樹種根及取煎吉。又宜",
    "T21n1299_002:0396a26": "剛嚴事。洗浴除滅壓呪。種押蒲桃甘蔗。",
    "T21n1299_002:0396a27": "置宅置藏作愛喜事。合湯及散阿伽陀藥。并",
    "T21n1299_002:0396a28": "壇場事並吉。",
    "T21n1299_002:0396a29": "箕宿。宜剛嚴事。又掘溝渠穿池井通決河流。",
    "T21n1299_002:0396b01": "種水生花及根實者。修園圃醞酒漿。及作橋",
    "T21n1299_002:0396b02": "梁等並吉。",
    "T21n1299_002:0396b03": "斗宿宜著新衣及安久事。置藏修理園林。造",
    "T21n1299_002:0396b04": "車輿等乘載之物。營田宅城邑福舍寺等。作",
    "T21n1299_002:0396b05": "戰具及諸用物並吉。",
    "T21n1299_002:0396b06": "女宿。凡為公事皆吉。出城外發教命除逆敵",
    "T21n1299_002:0396b07": "置城邑。立宰輔發兵作戰具取與。及呈學伎",
    "T21n1299_002:0396b08": "藝。穿耳修理鬢髮按摩並吉。不宜著新衣及",
    "T21n1299_002:0396b09": "競財穿池等。宜供養尊者諸天父母及諸貴",
    "T21n1299_002:0396b10": "勝。",
    "T21n1299_002:0396b11": "虛宿。宜諸急速事。宜學問及夜浴作求子",
    "T21n1299_002:0396b12": "法。其法不宜晝作。主產閹官。宜供養婆羅門。",
    "T21n1299_002:0396b13": "置城邑及置兵官財等。又宜還人財物賣畜",
    "T21n1299_002:0396b14": "生。著衣著莊嚴具作商業。新置伎藝並吉。",
    "T21n1299_002:0396b15": "危宿。宜合藥取藥服藥並大吉。又宜嚴峻破",
    "T21n1299_002:0396b16": "惡之事。穿河池等及種麻豆等。發遣商人納",
    "T21n1299_002:0396b17": "財置吏取醫。置藏造舟船醞酒漿等。及估賣",
    "T21n1299_002:0396b18": "商皈吉不宜出財。",
    "T21n1299_002:0396b19": "室宿。宜作端嚴事。勘逐罪非除滅兇逆。誑詭",
    "T21n1299_002:0396b20": "敵人諸事並不宜作。",
    "T21n1299_002:0396b21": "壁宿。宜作求長壽增益法。不宜南行。宜造城",
    "T21n1299_002:0396b22": "邑。取衣取財嫁娶婚姻等喜善事皆吉。",
    "T21n1299_002:0396b23": "奎宿。取珍寶宜造倉庫及牛羊坊。挍算畜生",
    "T21n1299_002:0396b24": "造酒融酥。及作堤堰研服藥。著新衣服飾莊",
    "T21n1299_002:0396b25": "嚴遠行進路。作和善事急速事並吉。",
    "T21n1299_002:0396b26": "婁宿。宜諸急速事。與藥取藥調乘象馬。及出",
    "T21n1299_002:0396b27": "賣等並吉。",
    "T21n1299_002:0396b28": "胃宿。宜為公事及王者之善事。亦宜作嚴整",
    "T21n1299_002:0396b29": "之事。伐逆除兇并調訓在下。及馬等畜生並",
    "T21n1299_002:0396c01": "吉。",
    "T21n1299_002:0396c02": "安重。畢翼斗壁。此四是安重宿。宜造莊宅宮",
    "T21n1299_002:0396c03": "殿寺觀義堂。種蒔裁接修立園林。貯納倉庫",
    "T21n1299_002:0396c04": "收積穀麥。納交投友成禮為婚。冊君王封將",
    "T21n1299_002:0396c05": "相授官榮錫班職。造裝具設齋供入道修行。",
    "T21n1299_002:0396c06": "及祈安隱并就師學入壇場受灌頂。造一切",
    "T21n1299_002:0396c07": "久長事務悉須為之皆吉。唯不宜舉債充保。",
    "T21n1299_002:0396c08": "遠行進路造酒。剃毛髮除爪甲結仇嫌恨讎",
    "T21n1299_002:0396c09": "隙。習婬慾學擹蒲等並凶。",
    "T21n1299_002:0396c10": "和善。觜角房奎。此等四是和善宿。宜入道",
    "T21n1299_002:0396c11": "問學伎藝。能習呪法結齋戒入壇受灌頂。",
    "T21n1299_002:0396c12": "建功德設音樂吉祥事慶善業。成禮求婚還",
    "T21n1299_002:0396c13": "錢舉債。見君王參宰相。服飾新衣裳冠帶好",
    "T21n1299_002:0396c14": "珠寶。作交關營家業進途結親友服湯藥。醫",
    "T21n1299_002:0396c15": "療眼造一切穩善事務。悉須為之吉。",
    "T21n1299_002:0396c16": "毒害。參柳心尾。此等四是毒害宿。宜圍城破",
    "T21n1299_002:0396c17": "營徵兵喫賊。欺誑鬪爭烈陣交鋒。申決烈破",
    "T21n1299_002:0396c18": "和合行盜劫設誓。攎蒱博戲造械具戰具。閱",
    "T21n1299_002:0396c19": "兵馬點募健兒。採覘寇敵漸決兇逆。誅戮罪",
    "T21n1299_002:0396c20": "人施毒藥施磣害。調習象馬練祿鷹犬。一切",
    "T21n1299_002:0396c21": "猛浪事務悉須為之吉。其尾宿日。宜種蒔苗",
    "T21n1299_002:0396c22": "稼栽接樹木。營造宅屋立園林。一切嚴固鬪",
    "T21n1299_002:0396c23": "競剛柔猛浪辛苦等事。並宜作之。",
    "T21n1299_002:0396c24": "急速。鬼軫牛婁。此等四是急速宿。宜放錢",
    "T21n1299_002:0396c25": "貸債賣交關。行途進路往使征伐。估客上",
    "T21n1299_002:0396c26": "道商主過磧。調伏畜生教習鷹犬。設齋行施",
    "T21n1299_002:0396c27": "習讀經書。教人典誥學諸伎能。服食湯藥并",
    "T21n1299_002:0396c28": "受佩持護身之術。竪幢建旌麾造扇障營蓋",
    "T21n1299_002:0396c29": "傘。入壇場受灌頂騎象馬乘輿。一切事務悉",
    "T21n1299_002:0397a01": "須為之。",
    "T21n1299_002:0397a02": "猛惡。胃星張箕室。此五是猛惡宿。宜守路嶮",
    "T21n1299_002:0397a03": "行劫行盜。構鬪端起設誑。博戲攎蒱強梁侵",
    "T21n1299_002:0397a04": "奪。姦非婬穢國城斫營。造械具戰具書兵",
    "T21n1299_002:0397a05": "謀。放毒藥施磣害斬決怨敵誅戮罪逆。穰祭",
    "T21n1299_002:0397a06": "星辰祈禱軍福。一切艱難事務。悉須為之。",
    "T21n1299_002:0397a07": "又張宿宜作愛敬法。又其箕宿宜鑿井穿坑。",
    "T21n1299_002:0397a08": "填水渠開河路。一切勞擾事務悉須為之。",
    "T21n1299_002:0397a09": "軫。井亢女虛危。此等五是輕宿。或名行宿。",
    "T21n1299_002:0397a10": "宜學乘騎象馬驢騾駝[馬*婁]及水牛等諸畜。調",
    "T21n1299_002:0397a11": "習野獸并捉乘騎。汎舟繫棹渡水浮江。奉使",
    "T21n1299_002:0397a12": "騁域說敵和怨。徵納庸調收斂租稅。觀音樂",
    "T21n1299_002:0397a13": "看大禮買賣興販。營造車乘點閱兵士。一切",
    "T21n1299_002:0397a14": "輕捷事務悉須為之。又其危井宿直。宜營稼",
    "T21n1299_002:0397a15": "穀造酒醴。穿坑通決河渠合湯藥並吉。",
    "T21n1299_002:0397a16": "剛柔。昴氐。此二是剛柔宿。或名平等宿。兼善",
    "T21n1299_002:0397a17": "惡帶剛柔辛苦之務穩善之事。悉須為之。又",
    "T21n1299_002:0397a18": "宜鍛鍊鐵銷鑠金銀。打釧鈿環珮。造作五行",
    "T21n1299_002:0397a19": "調度。燒瓶瓦器。設齋造葬焚屍埋殯。鑽燧變",
    "T21n1299_002:0397a20": "火擊酪出酥。壓蒲桃搦粆糖放牛行禮。遣",
    "T21n1299_002:0397a21": "馬逐群檢幸厩牧點數畜生。造車器械具從",
    "T21n1299_002:0397a22": "域出莊返城。移入新宅棄劫舊墟室。笞責非",
    "T21n1299_002:0397a23": "為決。戮罪過并王者盟誓結信。一切如此事",
    "T21n1299_002:0397a24": "務悉須為之吉。又其氐宿宜種蒔花藥栽接",
    "T21n1299_002:0397a25": "樹木吉。",
    "T21n1299_002:0397a26": "行動禁閉法",
    "T21n1299_002:0397a27": "日屬軫宿。不得向北路行(縱吉時亦不可行)。",
    "T21n1299_002:0397a28": "日屬女宿不得向東行(縱吉時亦不可行)。",
    "T21n1299_002:0397a29": "日屬鬼宿。不得向西行(縱吉時亦不可行)。",
    "T21n1299_002:0397b01": "日屬婁宿。不得向南行(縱吉時亦不可行)。",
    "T21n1299_002:0397b02": "第七秤宮(取角亢日)",
    "T21n1299_002:0397b03": "第十一瓶宮(取危室日已上東行大吉)",
    "T21n1299_002:0397b04": "第五獅子宮(取星張日)",
    "T21n1299_002:0397b05": "第九弓宮(取尾箕斗日已上西行大吉)",
    "T21n1299_002:0397b06": "第八蝎宮(取互房心日)",
    "T21n1299_002:0397b07": "第十二魚宮(取壁奎日已上向南行大吉)",
    "T21n1299_002:0397b08": "第六女宮(取翼軫日)",
    "T21n1299_002:0397b09": "第四蟹宮(取鬼柳日已上向南行大吉)",
    "T21n1299_002:0397b10": "第三男女宮(至參井日東行大吉)",
    "T21n1299_002:0397b11": "第十摩竭宮(至女虛日南行大凶)",
    "T21n1299_002:0397b12": "第一羊宮(至婁胃昴日西行大凶)",
    "T21n1299_002:0397b13": "第二牛宮(至畢觜日北行大凶)",
    "T21n1299_002:0397b14": "右犯此辰宮宿日。越路發行。縱兵健",
    "T21n1299_002:0397b15": "人眾不免輸他損失。",
    "T21n1299_002:0397b16": "裁縫衣裳服著用宿法",
    "T21n1299_002:0397b17": "　昴必火燒　　畢饒事務　　觜必鼠咬",
    "T21n1299_002:0397b18": "　參必逢厄　　井必分相　　鬼必吉祥",
    "T21n1299_002:0397b19": "　柳必棄失　　星必喪服　　張必官奪",
    "T21n1299_002:0397b20": "　翼必獲財　　軫必恒久　　角必安隱",
    "T21n1299_002:0397b21": "　亢得美食　　氐必覩友　　房必益衣",
    "T21n1299_002:0397b22": "　心必盜賊　　尾必壞爛　　箕必得病",
    "T21n1299_002:0397b23": "　斗得美味　　女必得疾　　虛必得糧",
    "T21n1299_002:0397b24": "　危必毒厄　　室必水厄　　壁必獲財",
    "T21n1299_002:0397b25": "　奎必獲寶　　婁必增衣　　胃必減衣",
    "T21n1299_002:0397b26": "虛奎鬼井婁畢軫角亢氐房翼斗壁此以上",
    "T21n1299_002:0397b27": "宿可裁縫衣著衣裳餘並失。",
    "T21n1299_002:0397c01": "三必祕要法",
    "T21n1299_002:0397c02": "初九畢(命)觜(榮)參(衰)井(安)鬼(危)柳(成)星(壞)張(友)翼(親)。",
    "T21n1299_002:0397c03": "二九軫(業)角(榮)亢(衰)氐(安)房(危)心(成)尾(壞)",
    "T21n1299_002:0397c04": "箕(友)斗(親)。",
    "T21n1299_002:0397c05": "三九女(胎)虛(榮)危(衰)室(安)壁(危)奎(成)婁(壞)",
    "T21n1299_002:0397c06": "胃(友)昴(親)。",
    "T21n1299_002:0397c07": "三九法者。皆從本所屬宿為初九。第一命宿。",
    "T21n1299_002:0397c08": "依次第二為榮宿。第三衰宿。第四安宿。第五",
    "T21n1299_002:0397c09": "危宿。第六成宿。第七壞宿。第八友宿。第九親",
    "T21n1299_002:0397c10": "宿(即初九一行也)。",
    "T21n1299_002:0397c11": "次第十宿。為二九行頭為業宿。第十一復為",
    "T21n1299_002:0397c12": "榮宿第十二衰宿。第十三安宿第十四危宿。",
    "T21n1299_002:0397c13": "第十五成宿第十六壞宿。第十七友宿第十",
    "T21n1299_002:0397c14": "八親宿(即是二九行了)次第十九宿。即為三九行頭為",
    "T21n1299_002:0397c15": "胎宿。第二十為榮宿第二十一衰宿。第二十",
    "T21n1299_002:0397c16": "二安宿第二十三危宿。第二十四成宿第二",
    "T21n1299_002:0397c17": "十五壞宿。第二十六友宿第二十七親宿(即三九行",
    "T21n1299_002:0397c18": "了)。",
    "T21n1299_002:0397c19": "此則是二十七宿。周而復始。是為三九之法。",
    "T21n1299_002:0397c20": "三九之法宿者祕要之術。所欲興事營求入",
    "T21n1299_002:0397c21": "官拜職移徙遠行。所為所作一一自看。從己",
    "T21n1299_002:0397c22": "身所屬宿。今日復是何宿。於三九中復善惡",
    "T21n1299_002:0397c23": "如何。與我本生宿善。惡相宜否。如是勘已即",
    "T21n1299_002:0397c24": "看後占。",
    "T21n1299_002:0397c25": "若榮宿日。即宜入官拜職對見大人。上書表",
    "T21n1299_002:0397c26": "進獻君王。興營買賣裁著新衣沐浴。及諸吉",
    "T21n1299_002:0397c27": "事並大吉。出家人剃髮割爪甲沐浴。承事師",
    "T21n1299_002:0397c28": "主啟請法要並吉。",
    "T21n1299_002:0397c29": "若安宿日。移徙吉。遠行人入宅造作園宅。安",
    "T21n1299_002:0398a01": "坐臥床帳作壇場並吉。",
    "T21n1299_002:0398a02": "若危宿日。宜結交定婚姻。歡宴聚會並吉。",
    "T21n1299_002:0398a03": "若成宿日。宜修道學問合和長年藥法。作諸",
    "T21n1299_002:0398a04": "成就法並吉。",
    "T21n1299_002:0398a05": "若友宿日。親宿日。宜結交定婚姻。歡宴聚會",
    "T21n1299_002:0398a06": "並吉。",
    "T21n1299_002:0398a07": "若命宿日。胎宿日。不宜舉動百事。值業宿日",
    "T21n1299_002:0398a08": "所作善惡亦不成就甚衰。",
    "T21n1299_002:0398a09": "若危壞日。並不宜遠行出。入移徙買賣婚姻",
    "T21n1299_002:0398a10": "裁衣。剃頭沐浴並凶。",
    "T21n1299_002:0398a11": "若衰日唯宜解除諸惡療病。",
    "T21n1299_002:0398a12": "若壞日宜作鎮壓降伏怨讎。及討伐阻壞",
    "T21n1299_002:0398a13": "姦惡之謀餘並不堪。",
    "T21n1299_002:0398a14": "此所用三九法。於長行曆縱不是吉相。己身",
    "T21n1299_002:0398a15": "三九若吉但用無妨。",
    "T21n1299_002:0398a16": "又一說云。命宿胎宿危宿壞宿。此宿日不得",
    "T21n1299_002:0398a17": "進路及剃髮裁衣除爪甲並凶。",
    "T21n1299_002:0398a18": "夫五星及日月。陵犯守逼命胎之宿。即於身",
    "T21n1299_002:0398a19": "大凶。宜修功德造善以禳之。若陵逼業宿者",
    "T21n1299_002:0398a20": "及榮安成友親之宿。即所求不遂諸途迍坎。",
    "T21n1299_002:0398a21": "亦宜修福。福者謂入灌頂及護摩并修諸功",
    "T21n1299_002:0398a22": "德。如五星陵犯守逼衰危壞等宿。即身事並",
    "T21n1299_002:0398a23": "遂所作稱心。官宦遷轉求者皆遂。如此當須",
    "T21n1299_002:0398a24": "問知司天者。乃知此年此月熒惑鎮歲辰星",
    "T21n1299_002:0398a25": "太白及日月等。在何宿以此知之。其法甚妙",
    "T21n1299_002:0398a26": "宜細審詳也以見至理。",
    "T21n1299_002:0398a27": "宿曜曆經七曜直日曆品第八",
    "T21n1299_002:0398a28": "夫七曜者。所謂日月五星下直人間。一日一",
    "T21n1299_002:0398a29": "易七日周而復始。其所用各各於事有宜者",
    "T21n1299_002:0398b01": "不宜者。請細詳用之。忽不記得但當問胡及",
    "T21n1299_002:0398b02": "波斯并五天竺人總知。尼乾子末摩尼。常以",
    "T21n1299_002:0398b03": "密日持齋。亦事此日為大日。此等事持不",
    "T21n1299_002:0398b04": "忘。故今列諸國人呼七曜如後。",
    "T21n1299_002:0398b05": "日曜太陽胡名蜜波斯名曜森勿天竺名阿儞",
    "T21n1299_002:0398b06": "(泥以反)底耶(二合)。",
    "T21n1299_002:0398b07": "月曜太陰胡名莫波斯名婁禍森勿天竺名蘇",
    "T21n1299_002:0398b08": "上摩。",
    "T21n1299_002:0398b09": "火曜熒惑胡名雲漢波斯名勢森勿天竺名",
    "T21n1299_002:0398b10": "糞盎聲哦囉迦盎。",
    "T21n1299_002:0398b11": "水曜辰星胡名咥(丁逸反)波斯名掣森勿天竺名",
    "T21n1299_002:0398b12": "部(引)陀。",
    "T21n1299_002:0398b13": "木曜歲星胡名鶻勿波斯名本森勿天竺名",
    "T21n1299_002:0398b14": "勿哩訶娑跛底(丁以反)。",
    "T21n1299_002:0398b15": "金曜太白胡名那歇波斯名數森勿天竺名戌",
    "T21n1299_002:0398b16": "羯羅。",
    "T21n1299_002:0398b17": "土曜鎮星胡名枳院波斯名翕森勿天竺名",
    "T21n1299_002:0398b18": "賒乃以室折囉。",
    "T21n1299_002:0398b19": "右件七曜上運行於天下直於人間。其精靈",
    "T21n1299_002:0398b20": "神驗。內外典籍具備。自南西北三方諸國。",
    "T21n1299_002:0398b21": "一太陽直日月與軫合。大陰直日月與畢",
    "T21n1299_002:0398b22": "合。火曜直日月與尾合。水曜直日月與柳合。",
    "T21n1299_002:0398b23": "木曜直日月與鬼合。金曜直日月與房合。土",
    "T21n1299_002:0398b24": "曜直日月與星合已上名甘露。日是大吉。祥",
    "T21n1299_002:0398b25": "宜冊立受灌頂。法造作寺。宇及受戒習學經",
    "T21n1299_002:0398b26": "法出家修道。一切並吉。",
    "T21n1299_002:0398b27": "大陽直日月與尾合。太陰直日月與心合。",
    "T21n1299_002:0398b28": "火曜直日月與壁合。水曜直日月與昴合。木",
    "T21n1299_002:0398b29": "曜直日月與井合。金曜直日月與張合。土曜",
    "T21n1299_002:0398c01": "直日月與亢合。已上名金剛峯日。宜作一切降",
    "T21n1299_002:0398c02": "伏法。誦日天子呪及作護摩。并諸猛利等事。",
    "T21n1299_002:0398c03": "大陽直日月與冒合。太陰直日月與鬼合。",
    "T21n1299_002:0398c04": "火曜直日月與翼合。水曜直日月與參合。木",
    "T21n1299_002:0398c05": "曜直日月與底合。金曜直日月與奎合。土曜",
    "T21n1299_002:0398c06": "直日月與柳合。已上名羅剎日。不宜舉百事",
    "T21n1299_002:0398c07": "必有殃禍。",
    "T21n1299_002:0398c08": "七曜占",
    "T21n1299_002:0398c09": "太陽直日",
    "T21n1299_002:0398c10": "其日宜冊命拜官受職見大人。教旗鬪戰申",
    "T21n1299_002:0398c11": "威。及金銀作持呪行醫遊獵放群牧。王公百",
    "T21n1299_002:0398c12": "官等東西南北遠行。及造福禮拜設齋供養",
    "T21n1299_002:0398c13": "諸天神所求皆遂。合藥服食割甲洗頭。造宅",
    "T21n1299_002:0398c14": "種樹內倉庫捉獲逃走。入學經官理當並吉。",
    "T21n1299_002:0398c15": "其日不宜諍競作誓。行姦必敗不宜先戰不",
    "T21n1299_002:0398c16": "宜買奴婢。此日生者足智端正身貌長大。性",
    "T21n1299_002:0398c17": "好功德孝順父母足病短命。若五月五日得",
    "T21n1299_002:0398c18": "此曜者。其歲萬事豐熟。其日若日月蝕及地",
    "T21n1299_002:0398c19": "動者。其處萬物不生。",
    "T21n1299_002:0398c20": "大陰直日",
    "T21n1299_002:0398c21": "其日宜造功德必得成就。作喜樂朋僚教女",
    "T21n1299_002:0398c22": "人裁衣服。造家具安坐席穿渠造堤塘。修井",
    "T21n1299_002:0398c23": "竈買賣財物倉庫內財。洗頭割甲著新衣並",
    "T21n1299_002:0398c24": "大吉。",
    "T21n1299_002:0398c25": "其日不嫁娶入宅結交私情出行。不問近遠",
    "T21n1299_002:0398c26": "行大凶。奴婢逃走難得。禁者出遲。殺生行惡",
    "T21n1299_002:0398c27": "入賊者必凶。此日生者多智美貌。樂福田好",
    "T21n1299_002:0398c28": "布施孝順。若五月五日遇此曜者。其年多疫",
    "T21n1299_002:0398c29": "疾秋多霜冷加寒。其日若日月蝕并地動。其",
    "T21n1299_002:0399a01": "轉無休息至日月在時未來世已來年月日",
    "T21n1299_002:0399a02": "亦然常轉無盡。",
    "T21n1299_002:0399a03": "熒惑直日",
    "T21n1299_002:0399a04": "其日宜決罰罪人園取盜賊。作誑事買金寶",
    "T21n1299_002:0399a05": "置牛羊群。動兵甲修甲仗教旗打賊。入陣必",
    "T21n1299_002:0399a06": "勝姦盜者成。作誓何畏。宜出獵先經官府者",
    "T21n1299_002:0399a07": "勝。宜種田及種菓木。調馬療病合藥並吉。不",
    "T21n1299_002:0399a08": "宜下血者。其日成親著新衣。洗頭割甲入宅",
    "T21n1299_002:0399a09": "結交。火下出財皆不吉。宜徵債禁者難出病",
    "T21n1299_002:0399a10": "者必重。其日生者醜漏惡性妨眷屬。便弓馬",
    "T21n1299_002:0399a11": "能言語勇決難養。若五月五日遇此曜者。其",
    "T21n1299_002:0399a12": "年多鬪諍後兵賊饒疫病畜生死損。此日若",
    "T21n1299_002:0399a13": "有日月蝕及地動。其年多兵馬傷者多死。",
    "T21n1299_002:0399a14": "辰星直日",
    "T21n1299_002:0399a15": "其日宜入學及學一切諸工巧皆成。收債本",
    "T21n1299_002:0399a16": "利具獲。割甲剃頭遠行者則宜。伏怨敵。不",
    "T21n1299_002:0399a17": "宜修造宅舍。遇戰敵勿先鬪。看十問因必",
    "T21n1299_002:0399a18": "謾語作誓並凶。被禁自出失物及逃走必獲。",
    "T21n1299_002:0399a19": "其日生者饒病不孝妨財物。長成已後財物",
    "T21n1299_002:0399a20": "自足有智長命。能言語有詞辯得人畏敬。若",
    "T21n1299_002:0399a21": "五月五日遇此曜者。其年江水泛溢百物不",
    "T21n1299_002:0399a22": "成加寒。若此日日月蝕并地動。歲多飢儉。",
    "T21n1299_002:0399a23": "歲星直日",
    "T21n1299_002:0399a24": "其日宜冊命。及求善知識并學論議。受法禮",
    "T21n1299_002:0399a25": "拜造功德布施。謁官成親交喜樂。入宅著新",
    "T21n1299_002:0399a26": "衣洗頭。宅內種菓木修倉庫內財。調馬買奴",
    "T21n1299_002:0399a27": "婢及嫁娶。內象馬造宅作諸事並吉。不宜作",
    "T21n1299_002:0399a28": "誓作賊必敗。妄語爭競必凶。其日亡者未得",
    "T21n1299_002:0399a29": "出埋。不宜祭亡人弔死問病。其日生者宜與",
    "T21n1299_002:0399b01": "人養長命成收之。長有智心善得大人貴",
    "T21n1299_002:0399b02": "重。於父母有相錢財積聚。若五月五日遇此",
    "T21n1299_002:0399b03": "曜者。其歲萬物豐四時調順。如此日日月蝕",
    "T21n1299_002:0399b04": "及地動。王公已下災厄。",
    "T21n1299_002:0399b05": "太白直日",
    "T21n1299_002:0399b06": "其日宜見大人及諸官長。洗頭著新衣冠帶。",
    "T21n1299_002:0399b07": "成親平章婚事結交友會朋流置宅舍。逃走",
    "T21n1299_002:0399b08": "難得勿畋獵。并戰陣不吉。繫者出遲生者短",
    "T21n1299_002:0399b09": "命。好善孝順人皆欽慕。五月五日遇此曜者。",
    "T21n1299_002:0399b10": "人畜例驚失必狂賊擾亂。候取良從東擊勝。",
    "T21n1299_002:0399b11": "此日日月蝕及地動者。其歲足風復有雷電",
    "T21n1299_002:0399b12": "損多少田苗。",
    "T21n1299_002:0399b13": "鎮星直日",
    "T21n1299_002:0399b14": "其日宜修園圃買賣田地買口馬。宜合藥伏",
    "T21n1299_002:0399b15": "怨家放野燒打牆作竈一切事。總合作將入",
    "T21n1299_002:0399b16": "宅吉。舉哀葬吉。鞍馬上槽內倉庫並吉。不宜",
    "T21n1299_002:0399b17": "結婚作喜樂服新衣及遠行。其日生少病足",
    "T21n1299_002:0399b18": "有聲名。樂善孝順信於朋友。若五月五日遇",
    "T21n1299_002:0399b19": "此曜者。有土功威重事。此日日月蝕及地動",
    "T21n1299_002:0399b20": "者。世界不安威重人厄。",
    "T21n1299_002:0399b21": "七曜直日與二十七宿合吉凶日曆",
    "T21n1299_002:0399b22": "　　(曜與宿合者。假如正月十五日是軫宿。其忽是太陽直。即是好日他皆倣此)。",
    "T21n1299_002:0399b23": "一切皆悉用之。出入行來用兵出陣學藝。及",
    "T21n1299_002:0399b24": "一切舉動。無不用其宿曜時日。唯東大唐一",
    "T21n1299_002:0399b25": "國。未審知委其曜。亦每日分為八時。平明即",
    "T21n1299_002:0399b26": "是所直之曜。乃至酉戌則八時而周。夜亦分",
    "T21n1299_002:0399b27": "為八時。轉到明日曉時。即次後曜當直。如是",
    "T21n1299_002:0399b28": "細解用之萬不失一。",
    "T21n1299_002:0399b29": "釋大白所在八方天上地下吉凶法",
    "T21n1299_002:0399c01": "凡有。",
    "T21n1299_002:0399c02": "　一日　十一日　二十一日(大白　常在東方)",
    "T21n1299_002:0399c03": "　二日　十二日　二十二日(常在東南)",
    "T21n1299_002:0399c04": "　三日　十三日　二十三日(常在南方)",
    "T21n1299_002:0399c05": "　四日　十四日　二十四日(常在西南)",
    "T21n1299_002:0399c06": "　五日　十五日　二十五日(常在西方)",
    "T21n1299_002:0399c07": "　六日　十六日　二十六日(常在西北)",
    "T21n1299_002:0399c08": "　七日　十七日　二十七日(常在北方)",
    "T21n1299_002:0399c09": "　八日　十八日　二十八日(常在東北)",
    "T21n1299_002:0399c10": "　九日　十九日　二十九日(常在中央入地)",
    "T21n1299_002:0399c11": "　十日　二十日　三十日(常在天上)",
    "T21n1299_002:0399c12": "右太白如上一月轉者每月亦然恒常隨天",
    "T21n1299_002:0399c13": "年疫死後多虛耗太白是鬪戰大將軍。常須",
    "T21n1299_002:0399c14": "順行勿令逆之若。准人出入移徙遠行。及嫁",
    "T21n1299_002:0399c15": "娶拜官鬪戰。世間雜事等造用行用。皆如上",
    "T21n1299_002:0399c16": "日時順行用者。大勝吉利。如逆行不順此太",
    "T21n1299_002:0399c17": "白所在行法者皆凶。戰不勝所有移徙遠行",
    "T21n1299_002:0399c18": "等亦無利益。常須順之凡舉事皆吉。",
    "T21n1299_002:0399c19": "文殊"
}