{
    "T23n1435_003:0013c23": "十誦律卷第三初誦之三",
    "T23n1435_003:0013c25": "後秦北印度三藏弗若多羅譯",
    "T23n1435_003:0013c26": "2 十三僧殘法明十三僧殘法之初",
    "T23n1435_003:0013c27": "佛在舍衛國。爾時長老迦留陀夷有別房舍，",
    "T23n1435_003:0013c28": "別房舍中有好床榻，被褥敷好獨坐床，掃灑",
    "T23n1435_003:0013c29": "內外皆悉淨潔，以淨水瓶盛滿冷水，常用水",
    "T23n1435_003:0014a01": "瓶盛滿冷水。是迦留陀夷，婬欲發時便自出",
    "T23n1435_003:0014a02": "精，離急熱故得安快住。後時迦留陀夷知識",
    "T23n1435_003:0014a03": "比丘來，共相問訊在一面坐，語迦留陀夷：「汝",
    "T23n1435_003:0014a04": "忍不？足不？安樂住不？不乏不？」答言：「忍、足、安",
    "T23n1435_003:0014a05": "樂住、不乏。」問曰：「云何忍、足、安樂住、不乏？」答",
    "T23n1435_003:0014a06": "言：「諸長老！我有別房好床被褥，淨水瓶常",
    "T23n1435_003:0014a07": "用水瓶，皆滿冷水，掃灑內外皆悉淨潔，敷好",
    "T23n1435_003:0014a08": "獨坐床，婬欲發時便自出精，離急熱故得安",
    "T23n1435_003:0014a09": "快住。諸長老！以是因緣故，忍、足、安樂住、不",
    "T23n1435_003:0014a10": "乏。」諸比丘言：「汝非忍、非足，實苦惱行以為",
    "T23n1435_003:0014a11": "安樂。汝所作事非沙門法，不隨順道不清",
    "T23n1435_003:0014a12": "淨行，出家之人所不應作。汝不知佛世尊",
    "T23n1435_003:0014a13": "以種種因緣呵欲欲想，種種因緣讚歎離欲、",
    "T23n1435_003:0014a14": "除滅欲熱。佛常說法教人離欲，汝尚不應生",
    "T23n1435_003:0014a15": "心，何況乃作起欲恚癡結縛根本不淨惡業？」",
    "T23n1435_003:0014a16": "諸比丘種種呵已，向佛廣說。佛以是事集比",
    "T23n1435_003:0014a17": "丘僧，知而故問迦留陀夷：「汝實作是事不？」答",
    "T23n1435_003:0014a18": "言：「實作。世尊！」佛以種種因緣呵責：「汝所作事",
    "T23n1435_003:0014a19": "非沙門法，不隨順道不清淨行，出家之人所",
    "T23n1435_003:0014a20": "不應作。汝癡人！汝不知我以種種因緣呵欲",
    "T23n1435_003:0014a21": "欲想，種種因緣讚歎離欲、除滅欲熱。我常說",
    "T23n1435_003:0014a22": "法教人離欲，汝尚不應生心，何況乃作起欲",
    "T23n1435_003:0014a23": "恚癡結縛根本不淨惡業？汝癡人！以此手受",
    "T23n1435_003:0014a24": "他信施供養，云何復以此手作不淨行？」佛如",
    "T23n1435_003:0014a25": "是種種呵已，語諸比丘：「以十利故與諸比丘",
    "T23n1435_003:0014a26": "結戒。從今是戒應如是說：若比丘故出精，僧",
    "T23n1435_003:0014a27": "伽婆尸沙。」佛結是戒已，諸比丘夢中精出，心",
    "T23n1435_003:0014a28": "生疑悔，往阿難所頭面禮足一面坐已，語阿難",
    "T23n1435_003:0014a29": "言：「世尊結戒，出精者僧伽婆尸沙。今諸比丘",
    "T23n1435_003:0014b01": "夢中出精，心生疑悔，願為我等問佛是事。」",
    "T23n1435_003:0014b02": "阿難默然受比丘語，諸比丘知阿難默然受",
    "T23n1435_003:0014b03": "已，從坐起頭面禮足還去。不久阿難往詣",
    "T23n1435_003:0014b04": "佛所，頭面禮足在一面立，白佛言：「世尊！世",
    "T23n1435_003:0014b05": "尊為諸比丘結戒，出精者僧伽婆尸沙。佛雖",
    "T23n1435_003:0014b06": "如是結戒，今諸比丘夢中出精，心生疑悔。」阿",
    "T23n1435_003:0014b07": "難問佛：「夢中有心想不？」佛言：「有心想而不",
    "T23n1435_003:0014b08": "作。」佛以是事集比丘僧，種種因緣讚戒、讚持",
    "T23n1435_003:0014b09": "戒，讚戒、讚持戒已，語諸比丘：「從今是戒應如",
    "T23n1435_003:0014b10": "是說：若比丘故出精，除夢中，僧伽婆尸沙。」僧",
    "T23n1435_003:0014b11": "伽婆尸沙者，是罪屬僧，僧中有殘，因眾僧前",
    "T23n1435_003:0014b12": "悔過得滅，是名僧伽婆尸沙。是中犯者有三",
    "T23n1435_003:0014b13": "種：一者發心欲出，二者身動，三者精出。復",
    "T23n1435_003:0014b14": "有三種：一者為受樂，二者治病，三者為自",
    "T23n1435_003:0014b15": "試。比丘以內受色，為受樂故，發心身動精出，",
    "T23n1435_003:0014b16": "僧伽婆尸沙。為治病故、為試看故，以內受",
    "T23n1435_003:0014b17": "色，發心身動精出，僧伽婆尸沙。比丘以外不",
    "T23n1435_003:0014b18": "受色，為受樂故、為治病故、為試看故，發心",
    "T23n1435_003:0014b19": "身動精出，僧伽婆尸沙。復有四種：一者虛空",
    "T23n1435_003:0014b20": "中動，二者發心，三者身動，四者精出。比丘以",
    "T23n1435_003:0014b21": "內受色，為受樂故，虛空中動、發心、身動、精出，",
    "T23n1435_003:0014b22": "僧伽婆尸沙。為治病故、為試看故，虛空中動、",
    "T23n1435_003:0014b23": "發心、身動、精出，僧伽婆尸沙。復有五種：若比",
    "T23n1435_003:0014b24": "丘搔小便處、捺小便處、發心、身動、精出，僧伽",
    "T23n1435_003:0014b25": "婆尸沙。比丘以內受色，為受樂故、為治病",
    "T23n1435_003:0014b26": "故、為試看故，搔捺小便處、發心、身動、精出，",
    "T23n1435_003:0014b27": "僧伽婆尸沙。若比丘以外不受色，為受樂",
    "T23n1435_003:0014b28": "故、為治病故、為試看故，搔捺小便處、發心、",
    "T23n1435_003:0014b29": "身動、精出，僧伽婆尸沙。是中精有五種：一者",
    "T23n1435_003:0014c01": "青，二者黃，三者赤，四者白，五者薄。青者，",
    "T23n1435_003:0014c02": "轉輪王及轉輪王受職太子。黃者，轉輪王其",
    "T23n1435_003:0014c03": "餘諸子。赤者，轉輪王最上大臣。白者，年已",
    "T23n1435_003:0014c04": "成人。薄者，年未成人。若人青精出者，不出",
    "T23n1435_003:0014c05": "黃、赤、白、薄，但能出青。若人精出黃者，不出",
    "T23n1435_003:0014c06": "赤、白、薄、青，但能出黃。若人赤精出者，不出白、",
    "T23n1435_003:0014c07": "薄、青、黃，但能出赤。若人出白精者，不出薄、",
    "T23n1435_003:0014c08": "青、黃、赤，但能出白。若人出薄精者，不出青、",
    "T23n1435_003:0014c09": "黃、赤、白，但能出薄。若比丘為出青精故，搔捺",
    "T23n1435_003:0014c10": "小便處、發心、身動、精出，僧伽婆尸沙。若比丘",
    "T23n1435_003:0014c11": "為出黃、赤、白、薄精故，搔捺小便處、發心、身動、",
    "T23n1435_003:0014c12": "精出，僧伽婆尸沙。若一人一時出五種精者，",
    "T23n1435_003:0014c13": "無有是事。或有人多行婬故有種種精出，",
    "T23n1435_003:0014c14": "或擔重故、遠騎乘故、筋節斷解故，有種種",
    "T23n1435_003:0014c15": "精出。若比丘起欲想、欲欲、欲覺、欲熱，不發心、",
    "T23n1435_003:0014c16": "欲出、身不動、精自出者，無犯。若比丘男根上",
    "T23n1435_003:0014c17": "有瘡疱癬疥、痒，為治是病故，搔捺精出，無",
    "T23n1435_003:0014c18": "犯。若比丘向火炙男根，痒摩觸精出，無犯。若",
    "T23n1435_003:0014c19": "比丘行時，兩髀摩觸、或衣觸、或騎乘、或載車，",
    "T23n1435_003:0014c20": "身動精出，不犯。若比丘見好色故精出，不犯。",
    "T23n1435_003:0014c21": "若不見形憶想故精出，不犯。一事竟",
    "T23n1435_003:0014c22": "佛在舍衛國。爾時長老迦留陀夷，晨朝時到",
    "T23n1435_003:0014c23": "著衣持鉢入城乞食，食已還房，持戶鉤在門",
    "T23n1435_003:0014c24": "間立，作如是念：「若有女人欲來入僧坊中",
    "T23n1435_003:0014c25": "看房舍者，我當示諸房處。」時迦留陀夷遙見",
    "T23n1435_003:0014c26": "眾女人，便言：「姊妹來！我當示汝諸房舍處。」",
    "T23n1435_003:0014c27": "少多示已，將至自房摩觸其身。是眾女中有",
    "T23n1435_003:0014c28": "喜者默然，有不喜者即出房外語諸比丘：「大",
    "T23n1435_003:0014c29": "德！法應爾耶？此安隱處更有恐怖。」諸比丘言：",
    "T23n1435_003:0015a01": "「云何安隱處更有恐怖？」眾女人廣說上事，諸",
    "T23n1435_003:0015a02": "比丘言：「如汝所說：『安隱處更有恐怖。』」時諸比",
    "T23n1435_003:0015a03": "丘種種因緣，為眾女人說法示教利喜，頭面",
    "T23n1435_003:0015a04": "禮足還去。不久諸比丘詣佛所，頭面禮足在",
    "T23n1435_003:0015a05": "一面坐，向佛廣說。佛以是事集比丘僧，知而",
    "T23n1435_003:0015a06": "故問迦留陀夷：「汝實作是事不？」答言：「實作。世",
    "T23n1435_003:0015a07": "尊！」佛以種種因緣呵責迦留陀夷：「汝所作事",
    "T23n1435_003:0015a08": "非沙門法，不隨順道不清淨行，出家之人所",
    "T23n1435_003:0015a09": "不應作。汝癡人！不知我以種種因緣呵欲欲",
    "T23n1435_003:0015a10": "想，種種因緣稱讚離欲、除滅欲想。我常說法",
    "T23n1435_003:0015a11": "教人離欲，汝尚不應生心，何況乃作起欲恚",
    "T23n1435_003:0015a12": "癡結縛根本不淨惡業？」佛種種因緣呵已，語",
    "T23n1435_003:0015a13": "諸比丘：「以十利故與諸比丘結戒。從今是戒",
    "T23n1435_003:0015a14": "應如是說：若比丘欲盛變心故觸女身，若捉",
    "T23n1435_003:0015a15": "手臂頭髮，一一身分上下摩觸，僧伽婆尸沙。」",
    "T23n1435_003:0015a16": "欲盛者，即名變心，亦名貪心、染心、繫心。或有",
    "T23n1435_003:0015a17": "變心非欲盛心，亦非貪心、染心、繫心，如狂癡",
    "T23n1435_003:0015a18": "人、亂心人、病壞心人，是名變心非欲盛心、染",
    "T23n1435_003:0015a19": "心、繫心。女人者，有大、有中、有小、童女、非童女，",
    "T23n1435_003:0015a20": "堪作婬欲。觸身者，共在一處。手者，從腕及",
    "T23n1435_003:0015a21": "指。臂者，從腕至肩。髮者，頭髮、若劫貝、毳納、頭",
    "T23n1435_003:0015a22": "髾。一一身分者，眼耳鼻等。是中犯者有九種：",
    "T23n1435_003:0015a23": "上摩、下摩、若抱、若捉、若牽、若推、若舉、若下、若",
    "T23n1435_003:0015a24": "摩大小便處。若比丘欲盛變心，上下摩觸無",
    "T23n1435_003:0015a25": "衣女人頭，僧伽婆尸沙。若摩面、咽、胸、腹、肋、脊、",
    "T23n1435_003:0015a26": "臍、腰、大小便處、髀、膝、𨄔，僧伽婆尸沙。如是抱、",
    "T23n1435_003:0015a27": "捉、牽、推舉、下摩、觸大小便處亦如是。若比丘",
    "T23n1435_003:0015a28": "從地舉無衣女人著土埵上；土埵上著踞床",
    "T23n1435_003:0015a29": "上；踞床上著獨坐床上；獨坐床上著大床上；",
    "T23n1435_003:0015b01": "大床上著輿上；輿上著車上；車上著馬上；馬",
    "T23n1435_003:0015b02": "上著象上；象上著堂上；堂上乃至從小下處",
    "T23n1435_003:0015b03": "著小高處，僧伽婆尸沙。若比丘欲盛變心，從",
    "T23n1435_003:0015b04": "堂上舉無衣女人著象上；象上著馬上；馬上",
    "T23n1435_003:0015b05": "著車上；車上著輿上；輿上著大床上；大床上",
    "T23n1435_003:0015b06": "著獨坐床上；獨坐床上著踞床上；踞床上著",
    "T23n1435_003:0015b07": "土埵上；土埵上著地，乃至小高處著小下處，",
    "T23n1435_003:0015b08": "僧伽婆尸沙。若比丘欲盛變心，上下摩觸有",
    "T23n1435_003:0015b09": "衣女人頭，偷蘭遮。若摩面、咽、胸、肩、腹、肋、脊、臍、腰、",
    "T23n1435_003:0015b10": "大小便處、髀、膝、𨄔，偷蘭遮。如是抱、捉、牽、推舉、",
    "T23n1435_003:0015b11": "下摩大小便處偷蘭遮。若比丘欲盛變心，從",
    "T23n1435_003:0015b12": "地舉有衣女人著土埵上，乃至小高處舉著",
    "T23n1435_003:0015b13": "小下處，偷蘭遮。若女人欲盛變心，上下摩觸",
    "T23n1435_003:0015b14": "無衣比丘頭，比丘有欲心，身動受細滑，僧伽",
    "T23n1435_003:0015b15": "婆尸沙。若摩面、咽、胸腹、肋、脊、臍、腰、大小便處、",
    "T23n1435_003:0015b16": "髀、膝𨄔，比丘有欲心，身動受細滑，僧伽婆尸",
    "T23n1435_003:0015b17": "沙。如是抱捉牽推舉下摩大小便處，比丘有",
    "T23n1435_003:0015b18": "欲心，身動受細滑，僧伽婆尸沙。若女人欲盛",
    "T23n1435_003:0015b19": "變心，從地舉無衣比丘著土埵上，乃至小下",
    "T23n1435_003:0015b20": "處舉著小高處，比丘有欲心，身動受是細滑，",
    "T23n1435_003:0015b21": "僧伽婆尸沙。若女人婬欲盛變心，從堂上",
    "T23n1435_003:0015b22": "舉無衣比丘著象上，乃至小高處舉著小下",
    "T23n1435_003:0015b23": "處，比丘有欲心，身動受細滑，僧伽婆尸沙。若",
    "T23n1435_003:0015b24": "女人欲盛變心，上下摩觸有衣比丘頭，比丘",
    "T23n1435_003:0015b25": "有欲心，身動受細滑，偷蘭遮。若摩面咽胸脊、",
    "T23n1435_003:0015b26": "腹肋臍腰、大小便處、髀膝𨄔，比丘有欲心，身",
    "T23n1435_003:0015b27": "動受細滑，偷蘭遮。如是抱捉牽推舉下、摩大",
    "T23n1435_003:0015b28": "小便處，比丘有欲心，身動受細滑，偷蘭遮。若",
    "T23n1435_003:0015b29": "女人欲盛變心，從地舉有衣比丘著土埵上，",
    "T23n1435_003:0015c01": "乃至小下處舉著小高處，比丘有欲心，身動",
    "T23n1435_003:0015c02": "受細滑，偷蘭遮。若女人欲盛變心，從堂上舉",
    "T23n1435_003:0015c03": "有衣比丘著象上乃至小高處著小下處，比",
    "T23n1435_003:0015c04": "丘有欲心，身動受細滑，偷蘭遮。若一比丘摩",
    "T23n1435_003:0015c05": "一女人，僧伽婆尸沙。若一比丘摩二、三、四",
    "T23n1435_003:0015c06": "女，僧伽婆尸沙。若二比丘摩二、三、四、一女",
    "T23n1435_003:0015c07": "人，僧伽婆尸沙。若三比丘摩三、四、一、二女",
    "T23n1435_003:0015c08": "人，僧伽婆尸沙。若四比丘摩四、一、二、三女",
    "T23n1435_003:0015c09": "人，僧伽婆尸沙。女人所，女人想摩，僧伽婆尸",
    "T23n1435_003:0015c10": "沙。女人所，男想、黃門想、二根想摩，僧伽婆尸",
    "T23n1435_003:0015c11": "沙。男所，男想、黃門想、二根想、女人想摩，偷蘭",
    "T23n1435_003:0015c12": "遮。黃門所，黃門想、二根想、女想、男想摩，偷蘭",
    "T23n1435_003:0015c13": "遮。二根所，二根想、女想、男想、黃門想摩，偷蘭",
    "T23n1435_003:0015c14": "遮。若是事，人女邊，僧伽婆尸沙。即是事，非人",
    "T23n1435_003:0015c15": "女邊，偷蘭遮。若是事，人女邊，偷蘭遮。即是事，",
    "T23n1435_003:0015c16": "非人女邊，突吉羅。若母想、姊妹想、女想摩觸",
    "T23n1435_003:0015c17": "女身，不犯。若救火難、水難、刀難、若墮高處、",
    "T23n1435_003:0015c18": "惡虫難、惡鬼難，不犯。若無染心觸，不犯。二事竟。",
    "T23n1435_003:0015c19": "佛在舍衛國。爾時長老迦留陀夷，晨朝時到",
    "T23n1435_003:0015c20": "著衣持鉢入城乞食。食已還房，取戶鉤在門",
    "T23n1435_003:0015c21": "間立，作如是念：「若有女人欲來看者，我當示",
    "T23n1435_003:0015c22": "諸房處。」爾時迦留陀夷遙見諸女，便言：「姊妹",
    "T23n1435_003:0015c23": "來，我當示汝諸房舍處。」少多示已，將至自",
    "T23n1435_003:0015c24": "房作不淨惡語。是諸女中有喜者默然，不",
    "T23n1435_003:0015c25": "喜者出外語諸比丘：「大德法應爾耶？此安隱",
    "T23n1435_003:0015c26": "處更有恐怖。」諸比丘言：「云何安隱處更有恐",
    "T23n1435_003:0015c27": "怖？」諸女廣說上事。諸比丘言：「如汝所說。」時",
    "T23n1435_003:0015c28": "諸比丘以種種因緣，為眾女說法示教利喜，",
    "T23n1435_003:0015c29": "頭面禮足還去。不久諸比丘以是因緣向佛",
    "T23n1435_003:0016a01": "廣說，佛以是事集比丘僧，知而故問迦留陀",
    "T23n1435_003:0016a02": "夷：「汝實作是事不？」答言：「實作。世尊！」佛以種種",
    "T23n1435_003:0016a03": "因緣呵責迦留陀夷：「汝所作事非沙門法，不",
    "T23n1435_003:0016a04": "隨順道不清淨行，出家之人所不應作。汝癡",
    "T23n1435_003:0016a05": "人，不知我以種種因緣呵責諸欲欲想，種種",
    "T23n1435_003:0016a06": "因緣稱讚離欲、除滅欲熱。我常說法教人離",
    "T23n1435_003:0016a07": "欲，汝尚不應生心，何況乃至起欲恚癡、結縛",
    "T23n1435_003:0016a08": "根本、不淨惡業？」佛種種因緣呵已，語諸比丘：",
    "T23n1435_003:0016a09": "「以十利故與諸比丘結戒。從今是戒應如是",
    "T23n1435_003:0016a10": "說：若比丘欲盛變心，在女人前作不淨惡語，",
    "T23n1435_003:0016a11": "隨婬欲法說者，僧伽婆尸沙。」不淨惡語者，",
    "T23n1435_003:0016a12": "隨波羅夷、隨僧伽婆尸沙事，雖一切罪皆名為",
    "T23n1435_003:0016a13": "惡，但此是重罪因緣故，名為惡語。隨婬欲法",
    "T23n1435_003:0016a14": "者，二身共會。說者，如年少男女，婬欲盛故，",
    "T23n1435_003:0016a15": "具說惡語。是中犯者有九種：讚、毀、乞、願、問、反",
    "T23n1435_003:0016a16": "問、辦、教、罵。讚者，比丘在女人前讚歎三瘡門",
    "T23n1435_003:0016a17": "形色端正、不大、不小、不麁、不細乃至百語，一一",
    "T23n1435_003:0016a18": "語中，僧伽婆尸沙。毀者，比丘在女人前毀呰",
    "T23n1435_003:0016a19": "三瘡門形色不好、或大、或小、或麁、或細乃至",
    "T23n1435_003:0016a20": "百語，一一語中，僧伽婆尸沙。乞者，比丘在女",
    "T23n1435_003:0016a21": "人前乞言：「汝三瘡門中隨意與我，我於三瘡",
    "T23n1435_003:0016a22": "門中隨汝意作。」乃至百語，一一語中，僧伽婆",
    "T23n1435_003:0016a23": "尸沙。願者，比丘在女人前願言：「若人得汝三",
    "T23n1435_003:0016a24": "瘡門者，是福德樂人。汝能三瘡門中隨汝意",
    "T23n1435_003:0016a25": "作。」乃至百語，一一語中，僧伽婆尸沙。問者，比",
    "T23n1435_003:0016a26": "丘問女人言：「汝夫三瘡門中幾種作？幾時作？」",
    "T23n1435_003:0016a27": "乃至百語，一一語中，僧伽婆尸沙。反問者，比",
    "T23n1435_003:0016a28": "丘問女人言：「汝夫於三瘡門中不如是作耶？」",
    "T23n1435_003:0016a29": "乃至百語，一一語中，僧伽婆尸沙。辦者，比丘",
    "T23n1435_003:0016b01": "在女人前言：「我辦酒食、槃案、華香、瓔珞、末香、塗",
    "T23n1435_003:0016b02": "香、敷好床褥。汝若來者，我於三瘡門中隨汝",
    "T23n1435_003:0016b03": "意作。」乃至百語，一一語中，僧伽婆尸沙。教者，",
    "T23n1435_003:0016b04": "比丘教女人言：「汝三瘡門中隨意與男子者，",
    "T23n1435_003:0016b05": "則為男子所愛。」乃至百語，一一語中，僧伽婆",
    "T23n1435_003:0016b06": "尸沙。罵者，比丘罵女人有二種：麁罵、細罵，乃",
    "T23n1435_003:0016b07": "至百語，一一語中，僧伽婆尸沙。若女人在比",
    "T23n1435_003:0016b08": "丘前讚三瘡門，形色端正乃至百語，是中比",
    "T23n1435_003:0016b09": "丘隨順其心少多語出，一一語中，僧伽婆尸",
    "T23n1435_003:0016b10": "沙。若女人在比丘前毀呰三瘡門，形色不好",
    "T23n1435_003:0016b11": "乃至百語，是中比丘隨順其心少多語出，一",
    "T23n1435_003:0016b12": "一語中，僧伽婆尸沙。若女人在比丘前乞：「三",
    "T23n1435_003:0016b13": "瘡門中隨我意作，我隨汝意與。」乃至百語，是",
    "T23n1435_003:0016b14": "中比丘隨順其心，少多語出，一一語中，僧伽",
    "T23n1435_003:0016b15": "婆尸沙。若女人在比丘前願言：「若人得我三",
    "T23n1435_003:0016b16": "瘡門者，是福德樂人，我能隨意與。」乃至百語，",
    "T23n1435_003:0016b17": "是中比丘隨順其心少多語出，一一語中，僧",
    "T23n1435_003:0016b18": "伽婆尸沙。若女人在比丘前問言：「汝於三瘡",
    "T23n1435_003:0016b19": "門中，能幾種作？幾時作？」乃至百語，是中比丘",
    "T23n1435_003:0016b20": "隨順其心少多語出，一一語中，僧伽婆尸沙。",
    "T23n1435_003:0016b21": "若女人在比丘前反問言：「汝於三瘡門中不",
    "T23n1435_003:0016b22": "如是作耶？」乃至百語，是中比丘隨順其心少",
    "T23n1435_003:0016b23": "多語出，一一語中，僧伽婆尸沙。若女人在比",
    "T23n1435_003:0016b24": "丘前言：「我辦酒食、盤案、香華、瓔珞、末香、塗香、",
    "T23n1435_003:0016b25": "敷好床褥，汝能來者，三瘡門中隨汝意與。」乃",
    "T23n1435_003:0016b26": "至百語，是中比丘隨順其心少多語出，一一",
    "T23n1435_003:0016b27": "語中，僧伽婆尸沙。若女人在比丘前教言：「汝",
    "T23n1435_003:0016b28": "能三瘡門中隨意作者，則為女人所愛。」乃至",
    "T23n1435_003:0016b29": "百語，是中比丘隨順其心少多語出，一一語",
    "T23n1435_003:0016c01": "中，僧伽婆尸沙。若女人在比丘前罵是比丘，",
    "T23n1435_003:0016c02": "麁罵、細罵乃至百語，是中比丘隨順其心少多",
    "T23n1435_003:0016c03": "語出，一一語中，僧伽婆尸沙。若一比丘向一",
    "T23n1435_003:0016c04": "女人，不淨惡語，一僧伽婆尸沙。若一比丘向",
    "T23n1435_003:0016c05": "二、三、四女人，不淨惡語，僧伽婆尸沙。若二比",
    "T23n1435_003:0016c06": "丘向二三四一女人，不淨惡語，僧伽婆尸沙。若",
    "T23n1435_003:0016c07": "三比丘向三四一二女人，不淨惡語，僧伽婆尸",
    "T23n1435_003:0016c08": "沙。若四比丘向四一二、三女人，不淨惡語，僧",
    "T23n1435_003:0016c09": "伽婆尸沙。若比丘，女人所，女人想，不淨惡語，",
    "T23n1435_003:0016c10": "僧伽婆尸沙。女人所，男想、黃門想、二根想，不",
    "T23n1435_003:0016c11": "淨惡語，僧伽婆尸沙。男所，男想、黃門想、二根",
    "T23n1435_003:0016c12": "想、女想，不淨惡語，偷蘭遮。黃門所，黃門想、",
    "T23n1435_003:0016c13": "二根想、女想、男想，不淨惡語，偷蘭遮。二根所，",
    "T23n1435_003:0016c14": "男想、女想、黃門想、二根想，不淨惡語，偷蘭遮。",
    "T23n1435_003:0016c15": "若是事人女邊，僧伽婆尸沙，即是事非人女",
    "T23n1435_003:0016c16": "邊，偷蘭遮。若是事人女邊，偷蘭遮，即是事，非",
    "T23n1435_003:0016c17": "人女邊，突吉羅。三事竟。",
    "T23n1435_003:0016c18": "佛在舍衛國。爾時長老迦留陀夷，晨朝時到",
    "T23n1435_003:0016c19": "著衣持鉢入城乞食。食已還自房，持戶鉤在",
    "T23n1435_003:0016c20": "門間立，作如是念：「若有女人欲來僧坊看房",
    "T23n1435_003:0016c21": "舍者，我當示諸房處。」爾時迦留陀夷遙見眾",
    "T23n1435_003:0016c22": "女來，便言：「姊妹！我當示汝諸房舍處。」少多示",
    "T23n1435_003:0016c23": "已，將至自房，向女人讚歎婬欲以身供養。",
    "T23n1435_003:0016c24": "是眾女中有喜者默然，不喜者出外語諸比",
    "T23n1435_003:0016c25": "丘：「大德！法應爾耶？此安隱處更有恐怖。」諸比",
    "T23n1435_003:0016c26": "丘言：「云何安隱處更有恐怖？」諸女人廣說上",
    "T23n1435_003:0016c27": "事，諸比丘言：「如汝所說。」時諸比丘以種種因",
    "T23n1435_003:0016c28": "緣，與眾女說法示教利喜，頭面禮足還去。不",
    "T23n1435_003:0016c29": "久諸比丘以是因緣向佛廣說，佛以是事集比",
    "T23n1435_003:0017a01": "丘僧，知而故問迦留陀夷：「汝實作是事不？」答",
    "T23n1435_003:0017a02": "言：「實作。世尊！」佛以種種因緣呵責：「汝所作事",
    "T23n1435_003:0017a03": "非沙門法，不隨順道不清淨行，出家之人所",
    "T23n1435_003:0017a04": "不應作。汝癡人！不知我以種種因緣呵欲欲",
    "T23n1435_003:0017a05": "想，種種因緣讚歎離欲、除滅欲熱。我常說法",
    "T23n1435_003:0017a06": "教人離欲，汝尚不應生心，何況乃作起欲恚",
    "T23n1435_003:0017a07": "癡、結縛根本、不淨惡業？」佛種種因緣呵已，語",
    "T23n1435_003:0017a08": "諸比丘：「以十利故與諸比丘結戒。從今是戒",
    "T23n1435_003:0017a09": "應如是說：若比丘欲盛變心，在女人前讚歎",
    "T23n1435_003:0017a10": "以身供養，作如是言：『汝能以身供養我等",
    "T23n1435_003:0017a11": "持戒行善梵行人者，諸供養中第一供養。』僧",
    "T23n1435_003:0017a12": "伽婆尸沙。」以身供養者，比丘語女言：「汝能",
    "T23n1435_003:0017a13": "以身作婬欲供養者，諸供養中第一供養。」持",
    "T23n1435_003:0017a14": "戒者，大戒律法盡能受持。行善者，正見忍辱",
    "T23n1435_003:0017a15": "故。梵行者，二身不共會故。是中犯者，有九種，",
    "T23n1435_003:0017a16": "謂上、大、勝、巧、善、妙、福、好、快。上者，若比丘語女",
    "T23n1435_003:0017a17": "人言：「汝能以身作婬欲供養我等持戒人者，",
    "T23n1435_003:0017a18": "諸供養中是上供養。」僧伽婆尸沙。若語女人",
    "T23n1435_003:0017a19": "言：「汝能以身作婬欲供養行善人者，是上供",
    "T23n1435_003:0017a20": "養。」僧伽婆尸沙。若語女人言：「汝能以身作婬",
    "T23n1435_003:0017a21": "欲供養梵行人者，是上供養。」僧伽婆尸沙。若",
    "T23n1435_003:0017a22": "語女人言：「汝能以身供養持戒行善人、持戒",
    "T23n1435_003:0017a23": "梵行人、行善梵行人、持戒行善梵行人者，是",
    "T23n1435_003:0017a24": "上供養。」僧伽婆尸沙。若比丘語女人言：「汝能",
    "T23n1435_003:0017a25": "以身作婬欲供養不大持戒人者，是上供養。」",
    "T23n1435_003:0017a26": "僧伽婆尸沙。若語女人言：「汝能以身作婬欲",
    "T23n1435_003:0017a27": "供養不大行善人者，是上供養。」僧伽婆尸沙。",
    "T23n1435_003:0017a28": "若語女人言：「汝能以身作婬欲供養不大修",
    "T23n1435_003:0017a29": "梵行人，是上供養。」僧伽婆尸沙。若比丘語女",
    "T23n1435_003:0017b01": "人言：「汝能以身作婬欲供養不大持戒行善",
    "T23n1435_003:0017b02": "人、不大持戒梵行人、不大行善梵行人、不大",
    "T23n1435_003:0017b03": "持戒行善梵行人者，是上供養。」僧伽婆尸沙。",
    "T23n1435_003:0017b04": "若比丘語女人言：「不以自身作婬欲供養我",
    "T23n1435_003:0017b05": "等持戒人者，是上供養。」偷蘭遮。若語女人言：",
    "T23n1435_003:0017b06": "「不以自身作婬欲供養行善人者，是上供養。」",
    "T23n1435_003:0017b07": "偷蘭遮。若語女人言：「不以自身作婬欲供養",
    "T23n1435_003:0017b08": "梵行人者，是上供養。」偷蘭遮。若語女人言：「不",
    "T23n1435_003:0017b09": "以自身作婬欲供養持戒行善人、持戒梵行",
    "T23n1435_003:0017b10": "人、行善梵行人、持戒行善梵行人者，是上供",
    "T23n1435_003:0017b11": "養。」偷蘭遮。若語女人言：「不以自身作婬欲供",
    "T23n1435_003:0017b12": "養不大持戒人者，是上供養。」偷蘭遮。若比丘",
    "T23n1435_003:0017b13": "語女人言：「不以自身作婬欲供養不大行善",
    "T23n1435_003:0017b14": "人者，是上供養。」偷蘭遮。若語女人言：「不以自",
    "T23n1435_003:0017b15": "身作婬欲供養不大修梵行人者，是上供養。」",
    "T23n1435_003:0017b16": "偷蘭遮。若比丘語女人言：「不以自身作婬欲",
    "T23n1435_003:0017b17": "供養不大持戒行善人、不大持戒梵行人、不",
    "T23n1435_003:0017b18": "大行善梵行人、不大持戒行善梵行人者，是",
    "T23n1435_003:0017b19": "上供養。」偷蘭遮。如是大、勝、巧、善、妙、福、好、快，供",
    "T23n1435_003:0017b20": "養亦如是。若比丘語女人言：「汝能以身作婬",
    "T23n1435_003:0017b21": "欲供養持戒人者，是上大供養。」僧伽婆尸沙。",
    "T23n1435_003:0017b22": "若言：「上勝、上巧、上善、上妙、上福、上好、上快供養。」",
    "T23n1435_003:0017b23": "僧伽婆尸沙。若言：「大勝、大巧、大善、大妙、大福、",
    "T23n1435_003:0017b24": "大好、大快供養。」僧伽婆尸沙。若言：「勝巧、勝善、",
    "T23n1435_003:0017b25": "勝妙、勝福、勝好、勝快供養。」僧伽婆尸沙。若言：",
    "T23n1435_003:0017b26": "「巧善、巧妙、巧福、巧好、巧快供養。」僧伽婆尸沙。",
    "T23n1435_003:0017b27": "若言：「善妙、善福、善好、善快供養。」僧伽婆尸沙。",
    "T23n1435_003:0017b28": "若言：「妙福、妙好、妙快供養。」僧伽婆尸沙。若言：",
    "T23n1435_003:0017b29": "「福好、福快供養。」僧伽婆尸沙。若言：「好快供養。」",
    "T23n1435_003:0017c01": "僧伽婆尸沙。若言：「上大勝、上大巧、上大善、上",
    "T23n1435_003:0017c02": "大妙、上大福、上大好、上大快供養。」僧伽婆尸",
    "T23n1435_003:0017c03": "沙。若言：「大勝巧、大勝善、大勝妙、大勝福、大勝",
    "T23n1435_003:0017c04": "好、大勝快供養。」僧伽婆尸沙。若言：「勝巧善、勝",
    "T23n1435_003:0017c05": "巧妙、勝巧福、勝巧好、勝巧快供養。」僧伽婆尸",
    "T23n1435_003:0017c06": "沙。若言：「巧善妙、巧善福、巧善好、巧善快供養。」",
    "T23n1435_003:0017c07": "僧伽婆尸沙。若言：「善妙福、善妙好、善妙快供。」",
    "T23n1435_003:0017c08": "僧伽婆尸沙。若言：「妙福好妙福快供養養。」僧",
    "T23n1435_003:0017c09": "伽婆尸沙。若言：「福好快供養。」僧伽婆尸沙。若",
    "T23n1435_003:0017c10": "言：「上大勝、巧上大勝、善上大勝、妙上大勝、福上",
    "T23n1435_003:0017c11": "大勝、好上大勝快供養。」僧伽婆尸沙。若言：「上",
    "T23n1435_003:0017c12": "大勝巧善、上大勝巧妙、上大勝巧福、上大勝巧",
    "T23n1435_003:0017c13": "好、上大勝巧快供養。」僧伽婆尸沙。若言：「上大",
    "T23n1435_003:0017c14": "勝巧善妙、上大勝巧善福、上大勝巧善好、上大",
    "T23n1435_003:0017c15": "勝巧善快供養。」僧伽婆尸沙。若言：「上大勝巧",
    "T23n1435_003:0017c16": "善妙福、上大勝巧善妙好、上大勝巧善妙快供",
    "T23n1435_003:0017c17": "養。」僧伽婆尸沙。若言：「上大勝巧善妙福好、上",
    "T23n1435_003:0017c18": "大勝巧善妙福快供養。」僧伽婆尸沙。若比丘",
    "T23n1435_003:0017c19": "語女人言：「若以飲食、衣被、臥具、華香、瓔珞，持",
    "T23n1435_003:0017c20": "用供養是上供養。能以身供養者，過是上中",
    "T23n1435_003:0017c21": "上。」僧伽婆尸沙。如是大勝巧善妙福好快亦",
    "T23n1435_003:0017c22": "如是。若比丘語女人言：「以飲食、衣被、臥具、華",
    "T23n1435_003:0017c23": "香、瓔珞，持用供養是上中上，能以身供養者",
    "T23n1435_003:0017c24": "過是上中上。」僧伽婆尸沙。如是大勝巧善妙",
    "T23n1435_003:0017c25": "福好快亦如是。若一比丘向一女人，讚歎以",
    "T23n1435_003:0017c26": "身供養一比丘，僧伽婆尸沙。若一比丘向二、",
    "T23n1435_003:0017c27": "三、四女人，讚歎以身供養，僧伽婆尸沙。若二",
    "T23n1435_003:0017c28": "比丘向二三四一女人，讚歎以身供養，僧伽",
    "T23n1435_003:0017c29": "婆尸沙。若三比丘向三四一二女人，讚歎以",
    "T23n1435_003:0018a01": "身供養，僧伽婆尸沙。若四比丘向四一二、三",
    "T23n1435_003:0018a02": "女人，讚歎以身供養，僧伽婆尸沙。若比丘，女",
    "T23n1435_003:0018a03": "人所，女想讚歎，僧伽婆尸沙。女人所，男想、",
    "T23n1435_003:0018a04": "黃門想、二根想讚歎，僧伽婆尸沙。男所，男想、",
    "T23n1435_003:0018a05": "黃門想、二根想、女想讚歎，偷蘭遮。黃門所，黃",
    "T23n1435_003:0018a06": "門想、二根想、女想、男想讚歎，偷蘭遮。二根所，",
    "T23n1435_003:0018a07": "二根想、女想、男想、黃門想讚歎，偷蘭遮。若是",
    "T23n1435_003:0018a08": "事，人女邊，僧伽婆尸沙。即是事，非人女邊，偷",
    "T23n1435_003:0018a09": "蘭遮。若是事人女邊，偷蘭遮，即是事非人女",
    "T23n1435_003:0018a10": "邊，突吉羅。四事竟。",
    "T23n1435_003:0018a11": "佛在舍衛國。爾時有鹿子長者兒，名曰迦羅，",
    "T23n1435_003:0018a12": "聰智利根。眾人所問常為斷疑，他事怱務。若",
    "T23n1435_003:0018a13": "人有女姊妹，有來求者，往問迦羅：「某求我女",
    "T23n1435_003:0018a14": "若姊妹，是人為好不好？應與不應與？能與婦",
    "T23n1435_003:0018a15": "兒衣食不？」若迦羅言：「不好，不能與婦兒衣食，",
    "T23n1435_003:0018a16": "汝莫與女。」即便不與。若迦羅言：「好，能與婦",
    "T23n1435_003:0018a17": "兒衣食，汝當與女。」即隨語與。若人自為求婦、",
    "T23n1435_003:0018a18": "若為兒求，往問迦羅：「我求某女，是女好不？能",
    "T23n1435_003:0018a19": "成家事？我為可取不？」若迦羅言：「不好，不能",
    "T23n1435_003:0018a20": "成家事，汝莫取之。」即隨語不取。若迦羅言：「好，",
    "T23n1435_003:0018a21": "能成家事，汝可取之。」即隨語取。若諸人女姊",
    "T23n1435_003:0018a22": "妹，墮貧窮勤苦、重作惡處、衣食不充，便作是",
    "T23n1435_003:0018a23": "言：「如我女姊妹所受苦惱，諸問迦羅信受語",
    "T23n1435_003:0018a24": "者，所受苦惱當復劇是，由我等信受迦羅語",
    "T23n1435_003:0018a25": "故，令女姊妹墮是惡處，貧窮勤苦衣食不",
    "T23n1435_003:0018a26": "充。」若諸人女姊妹，墮好處富樂衣食充足，便",
    "T23n1435_003:0018a27": "作是念：「如我女姊妹所受富樂，諸問迦羅信",
    "T23n1435_003:0018a28": "受語者，所受富樂當復勝是。我等信受迦羅",
    "T23n1435_003:0018a29": "語故，令女姊妹得好處，衣食充足。」爾時迦",
    "T23n1435_003:0018b01": "羅，或得稱譽、或得毀呰。是人後時以信出家，",
    "T23n1435_003:0018b02": "剃除鬚髮被著袈裟。作比丘已，猶如本法",
    "T23n1435_003:0018b03": "他事怱務。若人有女姊妹，有來求者，往問迦",
    "T23n1435_003:0018b04": "羅比丘：「某求我女姊妹，是人為好不好？應與",
    "T23n1435_003:0018b05": "不應與？」若迦羅言：「是人不好。」即便不與。若迦",
    "T23n1435_003:0018b06": "羅言：「好。」即隨語與。若人或為己為兒求婦，往",
    "T23n1435_003:0018b07": "問迦羅：「我求某女若姊妹，好不好？能辦家事",
    "T23n1435_003:0018b08": "不？」若迦羅言：「好。」便隨語取。若言：「不好。」即便不",
    "T23n1435_003:0018b09": "取。若諸人女姊妹，有墮貧窮惡處、勤苦重作、",
    "T23n1435_003:0018b10": "衣食不充，便作是念：「諸問迦羅信受語者，所",
    "T23n1435_003:0018b11": "受勤苦當復劇是。」若得富樂好處，便作如是",
    "T23n1435_003:0018b12": "念：「諸問迦羅信受語者，所受富樂當復勝是。",
    "T23n1435_003:0018b13": "我以信受迦羅語故，令女姊妹得是樂處。」如",
    "T23n1435_003:0018b14": "是迦羅比丘，或得讚歎、或得毀呰。是迦羅比",
    "T23n1435_003:0018b15": "丘，數出入諸檀越舍，有人問迦羅言：「大德！汝",
    "T23n1435_003:0018b16": "至某家不？汝能語某，與我兒女若與姊妹。」迦",
    "T23n1435_003:0018b17": "羅言：「能。」如是作媒人往來。有比丘少欲知足",
    "T23n1435_003:0018b18": "行頭陀，聞是事心不喜慚愧，種種因緣呵責",
    "T23n1435_003:0018b19": "迦羅：「云何名比丘，作媒人行。」如是呵已向佛",
    "T23n1435_003:0018b20": "廣說。佛以是事集比丘僧，佛知而故問迦",
    "T23n1435_003:0018b21": "羅：「汝實作是事不？」答言：「實作。世尊！」佛以種種",
    "T23n1435_003:0018b22": "因緣呵責：「汝所作事非沙門法，不隨順道不",
    "T23n1435_003:0018b23": "清淨行，出家之人所不應作。汝癡人！不知我",
    "T23n1435_003:0018b24": "以種種因緣呵欲欲想，種種因緣讚歎離欲、",
    "T23n1435_003:0018b25": "除滅欲熱。我常說法教人離欲，汝尚不應生",
    "T23n1435_003:0018b26": "心，何況乃作起欲恚癡結縛根本不淨惡業？",
    "T23n1435_003:0018b27": "汝癡人！我尚不讚歎少有欲心，何況汝作媒",
    "T23n1435_003:0018b28": "嫁事！」佛種種呵已，語諸比丘：「以十利故與",
    "T23n1435_003:0018b29": "諸比丘結戒。從今是戒應如是說：若比丘行",
    "T23n1435_003:0018c01": "媒嫁法，持女意語男、持男意語女，若為成婦",
    "T23n1435_003:0018c02": "事、若為私通事，乃至一會時，僧伽婆尸沙。」媒",
    "T23n1435_003:0018c03": "法者，受他語往來。女者，有十四種護：父所",
    "T23n1435_003:0018c04": "護、母所護、父母所護、兄弟所護、姊妹所護、",
    "T23n1435_003:0018c05": "舅護、姑護、舅姑護、親里護、姓護、自護、法護、",
    "T23n1435_003:0018c06": "夫主護。持女意語男者，有女人語比丘言：「汝",
    "T23n1435_003:0018c07": "能持是語語彼男子不？我為汝作婦、若共私",
    "T23n1435_003:0018c08": "通，汝能為我作夫、若共私通。若我與汝女、若",
    "T23n1435_003:0018c09": "與姊妹，汝能作我女夫、若姊妹夫。」是名持",
    "T23n1435_003:0018c10": "女意語男。持男意語女者，有男語比丘言：「汝",
    "T23n1435_003:0018c11": "能持是語語彼女人不？汝與我作婦、若共私",
    "T23n1435_003:0018c12": "通，我與汝作夫。若共私通、若與我女、與我姊",
    "T23n1435_003:0018c13": "妹，我與汝作女夫、為姊妹夫。」是名持男意語",
    "T23n1435_003:0018c14": "女。乃至一會時者，一時共交會故。丈夫有七",
    "T23n1435_003:0018c15": "種婦：索得、水得、破得、自來得、以衣食得、合",
    "T23n1435_003:0018c16": "生得、須臾得。索得者，以少多財物索得作婦，",
    "T23n1435_003:0018c17": "是名索得。水得者，若人捉手以水灌掌與女",
    "T23n1435_003:0018c18": "作婦，是名水得。破得者，若破他國奪得作婦，",
    "T23n1435_003:0018c19": "復有自國反叛誅罰得者，是名破得。自來得",
    "T23n1435_003:0018c20": "者，若女人自一心貪著愛樂故，來供給作",
    "T23n1435_003:0018c21": "婦，是名自來得。衣食得者，若女人不能自活，",
    "T23n1435_003:0018c22": "為衣食故來供給作婦，是名衣食得。合生",
    "T23n1435_003:0018c23": "得者，若女人語男子言：「汝有財物，我有財物，",
    "T23n1435_003:0018c24": "若生男女當供養我等。」是名合生得。須臾得",
    "T23n1435_003:0018c25": "者，共一交會，故名須臾得。是中犯者，若比",
    "T23n1435_003:0018c26": "丘自受主人語、自語彼、自報主人者，僧伽婆",
    "T23n1435_003:0018c27": "尸沙。若自受主人語、自語彼、使報主人者，僧",
    "T23n1435_003:0018c28": "伽婆尸沙。若自受主人語、自語彼使、使報主",
    "T23n1435_003:0018c29": "人者，僧伽婆尸沙。若比丘自受主人語、使語",
    "T23n1435_003:0019a01": "彼、使報主人者，僧伽婆尸沙。若自受主人語、",
    "T23n1435_003:0019a02": "使語彼使、使報主人者，僧伽婆尸沙。若自受",
    "T23n1435_003:0019a03": "主人語、使語彼、自報主人者，僧伽婆尸沙。若",
    "T23n1435_003:0019a04": "比丘自受主人語、使使語彼、使使報主人者，",
    "T23n1435_003:0019a05": "僧伽婆尸沙。若自受主人語、使使語彼、自報",
    "T23n1435_003:0019a06": "主人者，僧伽婆尸沙。若自受主人語、使使語",
    "T23n1435_003:0019a07": "彼、使報主人者，僧伽婆尸沙。若比丘從使受",
    "T23n1435_003:0019a08": "主人語、使語彼、使報主人者，僧伽婆尸沙。若",
    "T23n1435_003:0019a09": "從使受主人語、使語彼使、使報主人者，僧伽",
    "T23n1435_003:0019a10": "婆尸沙。若從使受主人語、使語彼、自報主人",
    "T23n1435_003:0019a11": "者，僧伽婆尸沙。若比丘從使受主人語、使使",
    "T23n1435_003:0019a12": "語彼、使使報主人者，僧伽婆尸沙。若比丘從",
    "T23n1435_003:0019a13": "使受主人語、使使語彼、自報主人者，僧伽婆",
    "T23n1435_003:0019a14": "尸沙。若從使受主人語、使使語彼、使報主人",
    "T23n1435_003:0019a15": "者，僧伽婆尸沙。若比丘從使受主人語、自語",
    "T23n1435_003:0019a16": "彼、自報主人者，僧伽婆尸沙。若從彼使受主",
    "T23n1435_003:0019a17": "人語、自語彼、使報主人者，僧伽婆尸沙。若從",
    "T23n1435_003:0019a18": "使受主人語、自語彼、使使報主人者，僧伽婆",
    "T23n1435_003:0019a19": "尸沙。若比丘從使使受主人語、使使語彼、使",
    "T23n1435_003:0019a20": "使報主人者，僧伽婆尸沙。若從使使受主人",
    "T23n1435_003:0019a21": "語、使使語彼、自報主人者，僧伽婆尸沙。若從",
    "T23n1435_003:0019a22": "使使受主人語、使使語彼、使報主人者，僧伽",
    "T23n1435_003:0019a23": "婆尸沙。若比丘從使使受主人語、自語彼、自",
    "T23n1435_003:0019a24": "報主人者，僧伽婆尸沙。若從使使受主人語、",
    "T23n1435_003:0019a25": "自語彼、使報主人者，僧伽婆尸沙。若從使使",
    "T23n1435_003:0019a26": "受主人語、自語彼、使使報主人者，僧伽婆尸",
    "T23n1435_003:0019a27": "沙。若比丘從使使受主人語、使語彼、使報主",
    "T23n1435_003:0019a28": "人者，僧伽婆尸沙。若從使使受主人語、使語",
    "T23n1435_003:0019a29": "彼、使使報主人者，僧伽婆尸沙。若從使使受",
    "T23n1435_003:0019b01": "主人語、使語彼、自報主人者，僧伽婆尸沙。有",
    "T23n1435_003:0019b02": "二比丘，受主人語出外，一比丘言：「汝并說我",
    "T23n1435_003:0019b03": "意。」若語彼，還報主人者，俱僧伽婆尸沙。若不",
    "T23n1435_003:0019b04": "報者，俱偷蘭遮。有二比丘，受主人語出外，一",
    "T23n1435_003:0019b05": "比丘語一比丘：「莫說我意。」若語彼，還報主人",
    "T23n1435_003:0019b06": "者，一比丘，僧伽婆尸沙。若不報者，偷蘭遮。諸",
    "T23n1435_003:0019b07": "比丘入他舍，主人問前行比丘：「汝等出入某",
    "T23n1435_003:0019b08": "甲家不？能語某甲：『與我兒若女姊妹。』」前行比",
    "T23n1435_003:0019b09": "丘言：「我等不得作媒人。」後行比丘聞是語，便",
    "T23n1435_003:0019b10": "往語彼居士言：「汝能與某甲兒若女姊妹耶？」",
    "T23n1435_003:0019b11": "還報者，僧伽婆尸沙。不報者，偷蘭遮。主人問",
    "T23n1435_003:0019b12": "後行比丘：「汝出入是諸家不？能語某甲：『與",
    "T23n1435_003:0019b13": "我兒若女姊妹。』」後行比丘言：「我等不得作媒",
    "T23n1435_003:0019b14": "人。」前行比丘聞是語，便往語彼居士言：「汝能",
    "T23n1435_003:0019b15": "與某甲兒若女姊妹？」比丘受語，語彼還報",
    "T23n1435_003:0019b16": "者，僧伽婆尸沙。不報者，偷蘭遮。又一比丘",
    "T23n1435_003:0019b17": "行道中，一女人語比丘言：「汝能語某甲：『與我",
    "T23n1435_003:0019b18": "兒若女、姊妹。』」比丘受語，語彼還報者，僧伽",
    "T23n1435_003:0019b19": "婆尸沙。不報者，偷蘭遮。二、三、四女人亦如是。",
    "T23n1435_003:0019b20": "二、三、四比丘亦如是。一比丘行道中，一男子",
    "T23n1435_003:0019b21": "語比丘言：「汝能語某甲：『與我兒若女、姊妹。』」",
    "T23n1435_003:0019b22": "比丘受語，語彼還報者，僧伽婆尸沙。不報者，",
    "T23n1435_003:0019b23": "偷蘭遮。二、三、四男子亦如是。二、三、四比丘亦",
    "T23n1435_003:0019b24": "如是。黃門、二根亦如是。一比丘行道中，一",
    "T23n1435_003:0019b25": "女一男語比丘言：「汝能語某甲：『與我兒若女、",
    "T23n1435_003:0019b26": "姊妹。』」比丘受語，語彼還報者，僧伽婆尸沙。",
    "T23n1435_003:0019b27": "不報者，偷蘭遮。二、三、四女人男子亦如是。二、",
    "T23n1435_003:0019b28": "三、四比丘亦如是。一比丘行道中，一女人、一",
    "T23n1435_003:0019b29": "黃門語比丘言：「汝能語某甲：『與我兒若女、姊",
    "T23n1435_003:0019c01": "妹。』」比丘受語，語彼還報者，僧伽婆尸沙。不報",
    "T23n1435_003:0019c02": "者，偷蘭遮。二、三、四女人黃門亦如是。二、三、四",
    "T23n1435_003:0019c03": "比丘亦如是。一比丘行道中，一女人、一二根",
    "T23n1435_003:0019c04": "人語比丘言：「汝能語某甲：『與我兒若女、姊",
    "T23n1435_003:0019c05": "妹。』」比丘受語。語彼還報者，僧伽婆尸沙。不報",
    "T23n1435_003:0019c06": "者，偷蘭遮。二、三、四女人二根亦如是。二、三、四",
    "T23n1435_003:0019c07": "比丘亦如是。一比丘行道中，一男、一黃門語",
    "T23n1435_003:0019c08": "比丘言：「汝能語某甲：『與我兒若女、姊妹。』」比",
    "T23n1435_003:0019c09": "丘受語，語彼還報者，僧伽婆尸沙。不報者，偷",
    "T23n1435_003:0019c10": "蘭遮。二、三、四男子黃門亦如是。二、三、四比丘",
    "T23n1435_003:0019c11": "亦如是。一比丘行道中，一男子、一二根語比",
    "T23n1435_003:0019c12": "丘言：「汝能語某甲：『與我兒若女、姊妹。』」比丘",
    "T23n1435_003:0019c13": "受語，語彼還報者，僧伽婆尸沙。不報者，偷蘭",
    "T23n1435_003:0019c14": "遮。二、三、四男子二根亦如是。二、三、四比丘亦",
    "T23n1435_003:0019c15": "如是。一比丘行道中，一黃門、一二根語比丘",
    "T23n1435_003:0019c16": "言：「汝能語某：『與我兒若女、姊妹。』」比丘受語，",
    "T23n1435_003:0019c17": "語彼還報者，僧伽婆尸沙。不報者，偷蘭遮。二、",
    "T23n1435_003:0019c18": "三四黃門二根亦如是。二三四比丘亦如是。",
    "T23n1435_003:0019c19": "一比丘行道中，一女、一男、一黃門、一二根語",
    "T23n1435_003:0019c20": "比丘言：「汝能語某：『與我兒若女、姊妹。』」比丘",
    "T23n1435_003:0019c21": "受語，語彼還報者，僧伽婆尸沙。不報者，偷蘭",
    "T23n1435_003:0019c22": "遮。二三四女人、男子、黃門、二根亦如是。二、三、",
    "T23n1435_003:0019c23": "四比丘亦如是。有居士夫婦相瞋不和，時一",
    "T23n1435_003:0019c24": "比丘常出入是家，晨朝時到著衣持鉢入舍",
    "T23n1435_003:0019c25": "坐已，共相問訊，教二人令和合。比丘生疑：「我",
    "T23n1435_003:0019c26": "將無犯僧伽婆尸沙耶？」是事白佛，佛言：「有三",
    "T23n1435_003:0019c27": "種婦：一財索得，二水得，三破賊得。三種婦若",
    "T23n1435_003:0019c28": "作券言：『非我婦，禮法未斷猶故出入。』未唱言：",
    "T23n1435_003:0019c29": "『非我婦。』教是和合者，偷蘭遮。若作券言：『非我",
    "T23n1435_003:0020a01": "婦，禮法已斷不復出入。』而未唱言：『非我婦。』教",
    "T23n1435_003:0020a02": "是和合，偷蘭遮。若作券言：『非我婦，禮法已斷",
    "T23n1435_003:0020a03": "不復出入。』唱言：『非我婦。』和合是者，僧伽婆尸",
    "T23n1435_003:0020a04": "沙。」受他語有三種，還報有六種。三種者，一威",
    "T23n1435_003:0020a05": "儀，二相，三，期。威儀者，比丘語主人言：「若見我",
    "T23n1435_003:0020a06": "來往坐立，當知得、不得。」相者，比丘語主人言：",
    "T23n1435_003:0020a07": "「主人若見我新剃髮、若著絁僧伽梨、若捉",
    "T23n1435_003:0020a08": "瓦鉢，當知得、不得。」期者，比丘語主人言：「若見",
    "T23n1435_003:0020a09": "我在眾中大語時、若挑衣時、當知得、不得。」",
    "T23n1435_003:0020a10": "是名三種受語。六種報者，一口，二書，三手印，",
    "T23n1435_003:0020a11": "四威儀，五相，六、期。若比丘口受使語，口語彼，",
    "T23n1435_003:0020a12": "口還報者，僧伽婆尸沙。若書、手印、威儀、相、期",
    "T23n1435_003:0020a13": "還報者，僧伽婆尸沙。比丘受使口語，書語",
    "T23n1435_003:0020a14": "彼，書還報者，僧伽婆尸沙。若書、手印、威儀、相、",
    "T23n1435_003:0020a15": "期，口還報者，僧伽婆尸沙。比丘受使口語，",
    "T23n1435_003:0020a16": "手印語彼，手印還報者，僧伽婆尸沙。若手",
    "T23n1435_003:0020a17": "印、威儀、相、期、口、書還報者，僧伽婆尸沙。若比",
    "T23n1435_003:0020a18": "丘受使書語，書語彼，書還報者，僧伽婆尸沙。",
    "T23n1435_003:0020a19": "若書、手印、威儀、相、期、口還報者，僧伽婆尸沙。",
    "T23n1435_003:0020a20": "若比丘受使書，手印語彼，手印還報者，僧",
    "T23n1435_003:0020a21": "伽婆尸沙。若比丘手印、威儀、相、期、口、書還報",
    "T23n1435_003:0020a22": "者，僧伽婆尸沙。比丘受使書語，口語彼，口還",
    "T23n1435_003:0020a23": "報者，僧伽婆尸沙。若比丘書、手印、威儀、相、期",
    "T23n1435_003:0020a24": "還報者，僧伽婆尸沙。若比丘受使手印，手",
    "T23n1435_003:0020a25": "印語語彼，手印還報者，僧伽婆尸沙。手印、",
    "T23n1435_003:0020a26": "威儀、相、期、口、書還報者，僧伽婆尸沙。比丘受",
    "T23n1435_003:0020a27": "使手印語，口語彼，口還報者，僧伽婆尸沙。書、",
    "T23n1435_003:0020a28": "手印、威儀、相期還報者，僧伽婆尸沙。比丘受",
    "T23n1435_003:0020a29": "使手印語，書語彼，書還報者，僧伽婆尸沙。",
    "T23n1435_003:0020b01": "手印、威儀、相、期、口還報者，僧伽婆尸沙。若受",
    "T23n1435_003:0020b02": "富貴人語，語富貴人，還報富貴人者，僧伽婆",
    "T23n1435_003:0020b03": "尸沙。若受貧賤人語，語富貴人，還報貧賤",
    "T23n1435_003:0020b04": "人者，偷蘭遮。若比丘受他語，解意旨，僧伽",
    "T23n1435_003:0020b05": "婆尸沙。若受意旨，不受語，偷蘭遮。若但受",
    "T23n1435_003:0020b06": "語，不解意旨，不犯。五事竟。",
    "T23n1435_003:0020b07": "佛在阿羅毘國。爾時諸阿羅毘比丘，自乞作",
    "T23n1435_003:0020b08": "廣長高大舍，久故難治。諸比丘數從居士乞",
    "T23n1435_003:0020b09": "言：「我須墼、須塼、鏒、钁、斧鑿、釜瓫、槃盂、瓶甕、",
    "T23n1435_003:0020b10": "麻繩、種種草木、皮繩、土囊、作人車鹿車。」諸比",
    "T23n1435_003:0020b11": "丘以是因緣，心常怱遽樂著作事，妨廢讀",
    "T23n1435_003:0020b12": "經、坐禪、行道。爾時長老大迦葉，晨朝時到著",
    "T23n1435_003:0020b13": "衣持鉢入城乞食，諸居士遙見大迦葉來，即",
    "T23n1435_003:0020b14": "呵責言：「諸沙門釋子自言修善功德，今自乞",
    "T23n1435_003:0020b15": "物，作廣長高大舍，久故難治，數來求索種種",
    "T23n1435_003:0020b16": "所須，以是因緣妨廢讀經、坐禪、行道。我等失",
    "T23n1435_003:0020b17": "利，供養如是難滿難養無厭足人。」大迦葉聞",
    "T23n1435_003:0020b18": "是事心不喜，乞食已往詣佛所，頭面禮足在",
    "T23n1435_003:0020b19": "一面坐，白佛言：「世尊！我晨朝時到著衣持",
    "T23n1435_003:0020b20": "鉢，入阿羅毘城乞食。諸居士遙見我來呵責",
    "T23n1435_003:0020b21": "言：『諸沙門釋子自言修善功德，今自乞物，作",
    "T23n1435_003:0020b22": "廣長高大舍，久故難治，數從我等索墼、索塼、",
    "T23n1435_003:0020b23": "鏒钁、斧鑿、釜瓫、瓶甕、草木、皮繩索，常著作",
    "T23n1435_003:0020b24": "事。以是因緣，妨廢讀經、坐禪、行道。我等失",
    "T23n1435_003:0020b25": "利，供養如是難滿難養、多欲無厭足人。』唯願",
    "T23n1435_003:0020b26": "世尊！與諸比丘作舍限量。」佛默然受。大迦葉",
    "T23n1435_003:0020b27": "知佛默然受語已，將護舊比丘心故作禮而",
    "T23n1435_003:0020b28": "去。去不久，佛以是事集比丘僧，知而故問諸",
    "T23n1435_003:0020b29": "比丘：「汝實作是事不？」答言：「實作。世尊！」佛以種",
    "T23n1435_003:0020c01": "種因緣呵責諸比丘言：「云何名比丘，自乞作",
    "T23n1435_003:0020c02": "廣長高大舍，久故難治，數從諸居士種種求",
    "T23n1435_003:0020c03": "索樂著作事。以是因緣，妨廢讀經坐禪行",
    "T23n1435_003:0020c04": "道？」佛如是種種因緣呵已，語諸比丘：「以十利",
    "T23n1435_003:0020c05": "故與諸比丘結戒。從今是戒應如是說：若比",
    "T23n1435_003:0020c06": "丘自乞作舍，無主自為，當應量作。是中量",
    "T23n1435_003:0020c07": "者，長十二修伽陀搩手、內廣七搩手。是",
    "T23n1435_003:0020c08": "比丘應問諸比丘，諸比丘當示無難無妨處。",
    "T23n1435_003:0020c09": "若比丘自乞作舍，無主自為，不問諸比丘，過",
    "T23n1435_003:0020c10": "量作者，僧伽婆尸沙。」若自乞者，比丘從諸人",
    "T23n1435_003:0020c11": "乞，若得百錢、五十乃至一錢。舍者，溫室、涼室、",
    "T23n1435_003:0020c12": "殿堂、樓閣、一柱舍、重舍。無主者，是舍無檀越",
    "T23n1435_003:0020c13": "主、若男女、黃門、二根。自為者，不為眾僧故，",
    "T23n1435_003:0020c14": "專為己，名自為。量者，佛言：「用我手量，長",
    "T23n1435_003:0020c15": "十二搩手、內廣七搩手。」問者，應問僧。示",
    "T23n1435_003:0020c16": "處者，僧應示作處。難處者，是中有蛇窟、蜈",
    "T23n1435_003:0020c17": "蚣、百足毒虫乃至鼠穴。無難者，是中無蛇窟、",
    "T23n1435_003:0020c18": "蜈蚣、百足毒虫乃至鼠穴。妨處者，是舍四邊",
    "T23n1435_003:0020c19": "一尋地內，有塔地、若官地、居士地、外道地、比",
    "T23n1435_003:0020c20": "丘尼地、若有大石、流水、池水、大樹、深󰛘，如是",
    "T23n1435_003:0020c21": "有妨處，僧不應示。無妨處者，是舍四邊一",
    "T23n1435_003:0020c22": "尋地內，無塔地、官地、居士地、外道地、比丘尼",
    "T23n1435_003:0020c23": "地大石、流水、池水、大樹、深󰛘，如是無妨處，僧",
    "T23n1435_003:0020c24": "應示。是比丘應從僧乞示作處。乞示作處法",
    "T23n1435_003:0020c25": "者，僧一心和合時，是比丘從坐起，偏袒右",
    "T23n1435_003:0020c26": "肩、脫革屣、胡跪合掌，應作是言：「諸長老一心",
    "T23n1435_003:0020c27": "念。我某甲比丘，為是自乞作舍，無主自為，無",
    "T23n1435_003:0020c28": "難無妨處作故，從僧乞示作處。僧憐愍故，示",
    "T23n1435_003:0020c29": "我作處。」第二、第三亦如是乞。是中僧應籌",
    "T23n1435_003:0020c30": "量可示不可示，若是比丘言無難，而實有難，",
    "T23n1435_003:0021a01": "不應示。若言：「無妨。」而實有妨，亦不應示。若",
    "T23n1435_003:0021a02": "言：「無難、無妨。」而實有難有妨，不應示。若言：「無",
    "T23n1435_003:0021a03": "難。」實無難，應示。若言：「無妨。」實無妨，應示。若",
    "T23n1435_003:0021a04": "言：「無難、無妨。」實無難、無妨，應示。示法者，僧一",
    "T23n1435_003:0021a05": "心和合，一比丘僧中唱言：「大德僧聽！是某",
    "T23n1435_003:0021a06": "甲比丘，欲自乞作舍，無主自為，無難無妨",
    "T23n1435_003:0021a07": "處作故，從僧乞示作處。若僧時到僧忍聽，僧",
    "T23n1435_003:0021a08": "當示某甲比丘作處。白如是。」「大德僧聽！是",
    "T23n1435_003:0021a09": "某甲比丘自乞作舍，無主自為，無難無妨處",
    "T23n1435_003:0021a10": "作故，從僧乞示作處。僧憐愍故，當示作處。",
    "T23n1435_003:0021a11": "誰諸長老忍僧示某甲自乞作舍、無主自為、",
    "T23n1435_003:0021a12": "無難無妨處作者默然，若不忍者說。」「僧示某",
    "T23n1435_003:0021a13": "甲比丘自乞作舍無主自為、無難無妨處作",
    "T23n1435_003:0021a14": "竟，僧忍，默然故。是事如是持！」是中犯者，若",
    "T23n1435_003:0021a15": "比丘自乞作舍，無主自為，不如法作者犯、過",
    "T23n1435_003:0021a16": "量作犯、不問處犯、有難處犯、有妨處犯、過",
    "T23n1435_003:0021a17": "量不問處犯、過量難處犯、若過量妨處犯、",
    "T23n1435_003:0021a18": "若不問難處犯、不問妨處犯、若難處妨處",
    "T23n1435_003:0021a19": "犯、若過量不問難處犯、若過量不問妨處",
    "T23n1435_003:0021a20": "犯、若過量不問難處妨處犯。若比丘語餘比",
    "T23n1435_003:0021a21": "丘：「為我作舍。」語已便去，後為作竟，是舍不如",
    "T23n1435_003:0021a22": "法作者犯，若過量作犯、不問處犯、有難處",
    "T23n1435_003:0021a23": "犯、妨處犯、過量不問處犯、過量難處犯、過",
    "T23n1435_003:0021a24": "量妨處犯、不問難處犯、不問妨處犯、難處妨",
    "T23n1435_003:0021a25": "處犯、過量不問難處犯、過量不問妨處犯、過",
    "T23n1435_003:0021a26": "量不問難處妨處犯。若比丘語餘比丘：「為我",
    "T23n1435_003:0021a27": "作舍。」語已便去，後作未成，行還自成，是舍",
    "T23n1435_003:0021a28": "不如法作犯，過量作犯、不問處犯、難處犯、",
    "T23n1435_003:0021a29": "妨處犯、過量不問犯。過量難處犯、過量妨",
    "T23n1435_003:0021b01": "處犯、不問難處犯、不問妨處犯、難處妨處",
    "T23n1435_003:0021b02": "犯、過量不問難處犯、過量不問妨處犯、過量",
    "T23n1435_003:0021b03": "不問難處妨處犯。若為佛為僧，無犯。若得先",
    "T23n1435_003:0021b04": "成舍，無犯。六事竟。",
    "T23n1435_003:0021b05": "十誦律卷第三"
}