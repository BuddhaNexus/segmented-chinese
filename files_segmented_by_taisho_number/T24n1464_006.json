{
    "T24n1464_006:0874a24": "鼻奈耶卷第六",
    "T24n1464_006:0874a26": "姚秦涼州沙門竺佛念譯",
    "T24n1464_006:0874a27": "二不定及三十捨墮法二不定及三十捨墮法",
    "T24n1464_006:0874a28": "佛世尊遊舍衛國祇樹給孤獨園。時尊者迦",
    "T24n1464_006:0874a29": "留陀夷數至浮帶優婆夷舍，無人屏猥處共",
    "T24n1464_006:0874b01": "坐。時浮多優婆夷欲為不淨行，共一處坐。時",
    "T24n1464_006:0874b02": "迦留陀夷可其意，復恐犯戒而不從之。時比",
    "T24n1464_006:0874b03": "舍長者見，還私相語：「此沙門釋子自稱歎我",
    "T24n1464_006:0874b04": "精進無疇匹。今與婦女在屏猥處坐，必當有",
    "T24n1464_006:0874b05": "以。」諸頭陀比丘往具白世尊。世尊知而問優",
    "T24n1464_006:0874b06": "陀夷：「審為此事不？」優陀夷白佛：「審爾。世尊！」世",
    "T24n1464_006:0874b07": "尊因此事，集和合僧，備十功德，佛與沙門結",
    "T24n1464_006:0874b08": "戒：「若比丘與婦女屏猥處坐，受婦女語，說棄",
    "T24n1464_006:0874b09": "捐、說僧決斷、說貝逸提。比丘坐聽此三法：棄",
    "T24n1464_006:0874b10": "捐、僧決斷、捨。墮此者，阿尼竭。」時迦留陀夷",
    "T24n1464_006:0874b11": "復更至浮帶優婆夷舍，共露地敷坐而坐。時",
    "T24n1464_006:0874b12": "是優婆夷露處欲牽捉迦留陀夷身，共一處",
    "T24n1464_006:0874b13": "坐。時迦留陀夷意念欲隨，復恐犯戒。諸長者",
    "T24n1464_006:0874b14": "見，私相告語：「此沙門釋子常自稱歎精進無",
    "T24n1464_006:0874b15": "疇匹。今共婦女露地共坐語，必當有以。」諸",
    "T24n1464_006:0874b16": "頭陀比丘聞，往具白世尊。世尊告曰：「若比丘",
    "T24n1464_006:0874b17": "共婦女露地敷坐聽婦女語，說二法：僧伽婆",
    "T24n1464_006:0874b18": "施沙、貝逸提。若比丘聽此二法者，阿尼",
    "T24n1464_006:0874b19": "竭。」世尊遊舍衛國祇樹給孤獨園。時跋難陀",
    "T24n1464_006:0874b20": "釋子貯畜衣裳，積久朽敗，虫蠧鼠嚙。諸長者",
    "T24n1464_006:0874b21": "見，各懷嫌恨，自相謂言：「此沙門釋子衣裳節",
    "T24n1464_006:0874b22": "儉，而今貯畜衣裳，積久朽敗，蠧虫鼠嚙。」時",
    "T24n1464_006:0874b23": "諸長者見，便告諸頭陀比丘。諸比丘不知",
    "T24n1464_006:0874b24": "當何報，便往具白世尊。世尊因此事，集和合",
    "T24n1464_006:0874b25": "僧，備十功德，為沙門結戒：「若比丘，有三衣及",
    "T24n1464_006:0874b26": "一日成衣，得終身持。若過者，尼薩耆貝逸",
    "T24n1464_006:0874b27": "提。」佛世尊遊王舍城竹園迦蘭陀所。時摩呵",
    "T24n1464_006:0874b28": "罽葉住耆闍崛山。時摩呵罽葉有僧小緣，不",
    "T24n1464_006:0874b29": "著僧迦梨至竹園，時天霖雨不得還上耆",
    "T24n1464_006:0874c01": "闍崛山。明日還石室，便自懷疑：「我不失僧迦",
    "T24n1464_006:0874c02": "梨婆？」往白世尊。世尊告曰：「若比丘不著三",
    "T24n1464_006:0874c03": "衣及一日成衣，至他家一宿者，不持僧迦梨、",
    "T24n1464_006:0874c04": "憂多羅僧、安陀羅衛去者，除其僧使，尼薩",
    "T24n1464_006:0874c05": "耆波逸提。」",
    "T24n1464_006:0874c06": "佛世尊遊舍衛國祇樹給孤獨園。時有達慕",
    "T24n1464_006:0874c07": "提那比丘尼，共諸比丘尼於舍衛夏坐。時王",
    "T24n1464_006:0874c08": "波斯匿力人近此比丘尼園止住。此力人於",
    "T24n1464_006:0874c09": "波斯匿王所得廩食，日日博戲輕用不足供",
    "T24n1464_006:0874c10": "身，諸婦女衣不蔽形。此比丘尼日日聞戲笑",
    "T24n1464_006:0874c11": "聲，明日比丘尼便往至力人婦女家，語諸婦",
    "T24n1464_006:0874c12": "女：「衣何麁惡不足蔽形？」婦女報：「官所賜粟",
    "T24n1464_006:0874c13": "纔足供口，不足衣帶。」比丘尼語：「汝所得賜半",
    "T24n1464_006:0874c14": "用作衣食、半用布施。」諸婦女答：「諾。如來教。」",
    "T24n1464_006:0874c15": "時官有賜輒留半衣食、半用布施。時力人家",
    "T24n1464_006:0874c16": "漸漸大富，衣食豐盈，所著衣裳與人有異。諸",
    "T24n1464_006:0874c17": "婦女各相謂言：「我等所有錢財是達慕提那",
    "T24n1464_006:0874c18": "比丘尼恩力，當共相率報恩。」時婦女便語其",
    "T24n1464_006:0874c19": "夫：「我等富足，由達慕提那比丘尼。欲請夏四",
    "T24n1464_006:0874c20": "月坐一處供養，設好淨飯。」夫報妻：「大佳。」時",
    "T24n1464_006:0874c21": "諸力人往詣達慕提那比丘尼所，頭面禮足",
    "T24n1464_006:0874c22": "在一面坐。時比丘尼與說法，說法已默然不",
    "T24n1464_006:0874c23": "語。時力人從坐起，長跪叉手白比丘尼言：「從",
    "T24n1464_006:0874c24": "今以去歸佛歸法歸比丘僧，願聽為優婆塞，",
    "T24n1464_006:0874c25": "盡命不殺生。願諸阿姨受夏四月請。」諸比丘",
    "T24n1464_006:0874c26": "尼答：「今佛近在祇桓，先請佛者當往受請。」",
    "T24n1464_006:0874c27": "力人報：「當往請。」力人便往詣祇樹給孤獨園，",
    "T24n1464_006:0874c28": "頭面禮足在一面坐。世尊為說種種法。說法",
    "T24n1464_006:0874c29": "已須臾退坐，白世尊言：「願世尊及比丘僧於",
    "T24n1464_006:0875a01": "此園受貧鄙夏四月坐。」時世尊默然受請。",
    "T24n1464_006:0875a02": "諸力人見世尊默然許可，從坐起頭面禮足，",
    "T24n1464_006:0875a03": "繞佛三匝，便退還家。為佛比丘僧辦具飲食，",
    "T24n1464_006:0875a04": "供四月調。世尊知夏坐日逼，將比丘僧至彼",
    "T24n1464_006:0875a05": "夏坐四月。時諸力人供佛比丘僧衣裳飲食",
    "T24n1464_006:0875a06": "病瘦醫藥四月竟。諸力人得信佛，非漉水不",
    "T24n1464_006:0875a07": "飲，常持漉水器繫弓鞬側。時王波斯匿邊界",
    "T24n1464_006:0875a08": "叛逆，召諸力人：「某處叛逆，汝等當往攻伐。」",
    "T24n1464_006:0875a09": "諸力人拜：「唯如王命。」時諸大臣白王言：「王",
    "T24n1464_006:0875a10": "遣力人至彼攻伐，不能剋辦。」王問：「何故不",
    "T24n1464_006:0875a11": "辦？」臣答：「諸力人非漉水不飲。小虫尚不殺，",
    "T24n1464_006:0875a12": "何況能攻伐？」彼王問諸力人：「汝等將不誤我",
    "T24n1464_006:0875a13": "事耶？」力人答：「不審何事？」王曰：「聞汝等非漉水",
    "T24n1464_006:0875a14": "不飲。於小虫尚爾，況能攻伐大者？」力人答：",
    "T24n1464_006:0875a15": "「此小虫無過於王，若當犯王法者亦殺不置。」",
    "T24n1464_006:0875a16": "時王便作是念：「或有人淨潔非漉水不飲。」時",
    "T24n1464_006:0875a17": "諸力人便相謂言：「前供養世尊比丘僧竟，未",
    "T24n1464_006:0875a18": "施衣。若當征行，或沒不還。今曼時可共施比",
    "T24n1464_006:0875a19": "丘僧衣。」便撾揵䆈，比丘雲集，唯佛不來。時諸",
    "T24n1464_006:0875a20": "力人以衣施比丘僧，比丘僧不受，恐犯長衣。",
    "T24n1464_006:0875a21": "諸力人強施，諸比丘不知何答，往白世尊。世",
    "T24n1464_006:0875a22": "尊告曰：「得受衣，以慈悲受。」時世尊因此事，與",
    "T24n1464_006:0875a23": "沙門結戒：「若比丘有三衣及一日成衣，若得",
    "T24n1464_006:0875a24": "長衣，此比丘自手受，得一月著，過一月與",
    "T24n1464_006:0875a25": "人。若過一月自畜者，尼薩耆波逸提。」時諸力",
    "T24n1464_006:0875a26": "人以得慈意便往征伐，兩敵相對即坐慈三",
    "T24n1464_006:0875a27": "昧，外敵便退。其入慈三昧者，火不能燒、刀斫",
    "T24n1464_006:0875a28": "不入、飲毒不死、不為他所殺。王波斯匿聞此",
    "T24n1464_006:0875a29": "力人征伐有功，重增田業，加廩賞二倍。",
    "T24n1464_006:0875b01": "佛遊舍衛國祇樹給孤獨園。爾時阿羅鞞比",
    "T24n1464_006:0875b02": "丘尼平旦著衣持鉢入舍衛分衛。分衛已還",
    "T24n1464_006:0875b03": "出城舉衣鉢洗足，尼師壇著肩上往詣安陀",
    "T24n1464_006:0875b04": "婆山，以尼師壇布一樹下結跏趺坐。爾時有",
    "T24n1464_006:0875b05": "賊劫人已得財物，逃此山中。時有賊主信佛",
    "T24n1464_006:0875b06": "法眾，遙見比丘尼坐樹下禪，顏貌端正諸根",
    "T24n1464_006:0875b07": "恬息。時此賊主見比丘尼已，倍歡喜踊躍，持",
    "T24n1464_006:0875b08": "一段肉來布施比丘尼。比丘尼答：「我今一食，",
    "T24n1464_006:0875b09": "過時不飡。」賊主益復歡喜，以極細白㲲一",
    "T24n1464_006:0875b10": "端裹此肉懸著樹：「若有沙門婆羅門取者，永",
    "T24n1464_006:0875b11": "以施之。」作是語已，便還出山。時比丘尼便思",
    "T24n1464_006:0875b12": "惟：「賊主作此語留㲲肉者，為我故。」明日平",
    "T24n1464_006:0875b13": "旦比丘尼持此肉入祇樹給孤獨園，持肉付",
    "T24n1464_006:0875b14": "厨供眾比丘食，還持白㲲著肩上來出。跋",
    "T24n1464_006:0875b15": "難陀釋子見問：「阿姨何所得此白㲲鮮明",
    "T24n1464_006:0875b16": "淨好？從何許得，可以見惠。」比丘尼不逆，即以",
    "T24n1464_006:0875b17": "此㲲與。跋難陀釋子語諸比丘：「比丘尼以",
    "T24n1464_006:0875b18": "此㲲施我。」時比丘尼便作是念：「故來入城不",
    "T24n1464_006:0875b19": "見世尊便還者，非我禮。」即往世尊所，衣裳弊",
    "T24n1464_006:0875b20": "壞。世尊遙見比丘尼來，顧語阿難：「汝取一捨",
    "T24n1464_006:0875b21": "衣與此比丘尼。」時阿難即以捨衣與比丘尼。",
    "T24n1464_006:0875b22": "比丘尼取著，前至佛所，頭面禮足在一面住。",
    "T24n1464_006:0875b23": "世尊為說法。說法已，世尊告曰：「汝還所在，",
    "T24n1464_006:0875b24": "今正是時。」即頭面禮佛足而去。比丘尼去不",
    "T24n1464_006:0875b25": "久，佛問阿難：「此比丘尼衣何以弊壞？」阿難白",
    "T24n1464_006:0875b26": "佛：「此比丘尼向有一端白㲲，跋難陀奪去。」",
    "T24n1464_006:0875b27": "爾時世尊因此事，集和合僧，告諸比丘：「云何",
    "T24n1464_006:0875b28": "比丘！此比丘尼衣裳弊壞而奪其㲲？」世尊無",
    "T24n1464_006:0875b29": "數方便誨責已，與沙門結戒：「若比丘，非親里",
    "T24n1464_006:0875c01": "比丘尼奪衣取衣，及從匃者，除其貿易，尼",
    "T24n1464_006:0875c02": "薩耆波逸提。」",
    "T24n1464_006:0875c03": "佛世尊遊舍衛國祇樹給孤獨園。爾時迦留",
    "T24n1464_006:0875c04": "陀夷往與崛多比丘尼知識，別行二月分衛。",
    "T24n1464_006:0875c05": "二月分衛已，漸還至舍衛。時崛多比丘尼聞",
    "T24n1464_006:0875c06": "迦留陀夷分衛已訖還至舍衛，比丘尼便澡",
    "T24n1464_006:0875c07": "浴身體，以香油塗首粉黛粧面，治齒鵠白著",
    "T24n1464_006:0875c08": "新衣裳，往詣迦留陀夷所，頭面禮足在其前",
    "T24n1464_006:0875c09": "坐，熟視迦留陀夷。迦留陀夷亦復熟視比丘",
    "T24n1464_006:0875c10": "尼。迦留陀夷從坐起，單著泥洹僧在前行。",
    "T24n1464_006:0875c11": "時比丘尼亦單著一衣，逐迦留陀夷後行，不",
    "T24n1464_006:0875c12": "欲身相觸。何以故？畏犯戒。迦留陀夷婬意熾",
    "T24n1464_006:0875c13": "盛，便踞地失精，污泥洹僧。比丘尼以知失精，",
    "T24n1464_006:0875c14": "時比丘尼更取一泥洹僧貿，持去浣。迦留陀",
    "T24n1464_006:0875c15": "夷更著衣已，便與使浣。比丘尼取此衣屏處",
    "T24n1464_006:0875c16": "浣，取浣汁飲半、半從下灌，即覺有娠。還所在，",
    "T24n1464_006:0875c17": "身漸漸大。諸比丘尼罵：「咄惡比丘尼！汝非",
    "T24n1464_006:0875c18": "晚作比丘尼。小小入道，此何由而得？」諸比丘",
    "T24n1464_006:0875c19": "尼善責數之，時崛多比丘尼具說本末。諸比",
    "T24n1464_006:0875c20": "丘尼不知當何為，往具白世尊。世尊告曰：「汝",
    "T24n1464_006:0875c21": "等莫呼此崛多比丘尼犯戒。何以故？此清",
    "T24n1464_006:0875c22": "淨梵行。莫惡意向崛多比丘尼。」逕八月九月",
    "T24n1464_006:0875c23": "中生一男兒，顏貌端正。諸比丘尼聞生男兒，",
    "T24n1464_006:0875c24": "往具白世尊。世尊因此與比丘尼結戒：「一比",
    "T24n1464_006:0875c25": "丘尼不得獨宿，有二比丘尼得宿。不得與男",
    "T24n1464_006:0875c26": "子宿，得與崛多比丘尼共宿。」諸比丘尼白佛：",
    "T24n1464_006:0875c27": "「世尊！向者教不得與男子同室宿。此今有兒，",
    "T24n1464_006:0875c28": "當云何宿？世尊！」世尊告曰：「兒未斷乳得與",
    "T24n1464_006:0875c29": "宿，斷乳後不得與宿。」諸比丘尼受教已退還。",
    "T24n1464_006:0876a01": "時世尊因此事，集和合僧，佛為沙門結戒：「若",
    "T24n1464_006:0876a02": "比丘，非親里比丘尼與故衣浣者、染碾令光",
    "T24n1464_006:0876a03": "出者，尼薩耆波逸提。」佛世尊遊舍衛國祇樹",
    "T24n1464_006:0876a04": "給孤獨園。時六群比丘數數至長者家匃衣",
    "T24n1464_006:0876a05": "裳。諸長者嫌其數煩，還相謂言：「此沙門釋",
    "T24n1464_006:0876a06": "子自言精進。我等先既未許當與衣裳，數數",
    "T24n1464_006:0876a07": "至此匃衣裳。」十二法比丘聞，便往白世尊。世",
    "T24n1464_006:0876a08": "尊告曰：「若比丘，非親里長者長者婦，強逼匃",
    "T24n1464_006:0876a09": "衣，捨墮。或得匃衣被賊、或失衣、或被火、或",
    "T24n1464_006:0876a10": "衣朽敗、或王奪得，至長者長者婦家匃衣，",
    "T24n1464_006:0876a11": "如所失取。比丘若長取者，捨墮。」佛世尊遊",
    "T24n1464_006:0876a12": "舍衛國祇樹給孤獨園。有一長者婦與跋難",
    "T24n1464_006:0876a13": "陀釋子作衣。時跋難陀聞某甲長者婦與我",
    "T24n1464_006:0876a14": "作衣，即往至其家，作是語：「卿若與我作衣，極",
    "T24n1464_006:0876a15": "令好，持用施我。」時長者即好作而與。來至房",
    "T24n1464_006:0876a16": "中自譽，語諸比丘：「某甲長者與我作此好衣。」",
    "T24n1464_006:0876a17": "諸比丘默然不知當云何答，便往具白世尊。",
    "T24n1464_006:0876a18": "世尊告曰：「若比丘聞他與作衣，先未許，便往",
    "T24n1464_006:0876a19": "經營，教令極好作與我而取者，捨墮。」",
    "T24n1464_006:0876a20": "佛在舍衛國祇樹給孤獨園。有二家長者與",
    "T24n1464_006:0876a21": "跋難陀作衣。時跋難陀聞二家長者與作衣，",
    "T24n1464_006:0876a22": "往至彼家，便作是語：「善哉長者！若與我作",
    "T24n1464_006:0876a23": "衣者不足各作，可合作一領佳者。」時長者壞",
    "T24n1464_006:0876a24": "二為一，成而與之。還至僧中自貢高，語諸比",
    "T24n1464_006:0876a25": "丘：「某二長者破二衣作一衣，持用施我。」諸",
    "T24n1464_006:0876a26": "比丘不知當何答，往白世尊。世尊告曰：「若比",
    "T24n1464_006:0876a27": "丘，非親里長者婦女，先來許與作二領衣，使",
    "T24n1464_006:0876a28": "破為一而取者，捨墮。」",
    "T24n1464_006:0876a29": "佛遊舍衛國祇樹給孤獨園。憂填王聞舍衛",
    "T24n1464_006:0876b01": "比丘衣被儉惡，即遣婆羅門使持衣直至舍",
    "T24n1464_006:0876b02": "衛與諸比丘。諸比丘不取：「世尊不許取衣直，",
    "T24n1464_006:0876b03": "已成衣者便取。」使人問比丘：「諸賢無有人能",
    "T24n1464_006:0876b04": "買衣者那？」諸比丘答：「無人。」比丘不知當云",
    "T24n1464_006:0876b05": "何，即具白世尊。世尊因此事，集和合僧，備十",
    "T24n1464_006:0876b06": "功德，世尊為沙門結戒。世尊告比丘：「比丘欲",
    "T24n1464_006:0876b07": "買衣，當借近知識守園人、若五戒賢者。此比",
    "T24n1464_006:0876b08": "丘言：『此買衣人、此非買衣人。』因直詣市市衣。",
    "T24n1464_006:0876b09": "此人若至市、若錢肆、金銀肆、銅鐵肆、綿絹",
    "T24n1464_006:0876b10": "絲肆。使人於中坐，比丘當四往五往六往，默",
    "T24n1464_006:0876b11": "然在前立，得者善；若過六更往求者，捨墮。若",
    "T24n1464_006:0876b12": "不得衣，當自往、若遣信至得物家：『前所施衣",
    "T24n1464_006:0876b13": "直因信來者，某甲比丘竟不得。還自往索，莫",
    "T24n1464_006:0876b14": "謂比丘得，莫費散物。』」佛遊舍衛國祇樹給孤",
    "T24n1464_006:0876b15": "獨園。時六群比丘取拘施用作新臥具。諸長",
    "T24n1464_006:0876b16": "者見：「此沙門釋子不貪好，取拘施作此臥具，",
    "T24n1464_006:0876b17": "與王長者有何異？」諸十二法比丘聞，往白世",
    "T24n1464_006:0876b18": "尊。世尊告曰：「若比丘以拘施新作臥具者，捨",
    "T24n1464_006:0876b19": "墮。」拘施，絲布此六群比丘純用黑羊毛作新臥具。",
    "T24n1464_006:0876b20": "世尊告曰：「不得用純黑羊毛作臥具。作臥具",
    "T24n1464_006:0876b21": "者，捨墮。」時六群比丘復以純白羊毛作臥具。",
    "T24n1464_006:0876b22": "世尊告曰：「不得以純白羊毛作臥具。若作臥",
    "T24n1464_006:0876b23": "具者，兩分黑羊毛、三分白羊毛、四分牻。若",
    "T24n1464_006:0876b24": "違限作者，捨墮。」此六群比丘棄故臥具作新",
    "T24n1464_006:0876b25": "臥具。諸十二法比丘聞，便往白世尊。世尊告",
    "T24n1464_006:0876b26": "曰：「若比丘作臥具，當滿六歲。六歲已還，捨更",
    "T24n1464_006:0876b27": "作者，捨墮。若大壞敗，當白眾，眾許者得作。",
    "T24n1464_006:0876b28": "若不許而作者，捨墮。」佛遊舍衛國祇樹給孤",
    "T24n1464_006:0876b29": "獨園。時跋難陀釋子新作尼師檀，故者捐",
    "T24n1464_006:0876c01": "棄。諸比丘見，便往白世尊。世尊告曰：「若比丘",
    "T24n1464_006:0876c02": "新作坐具，取故者緣，緣四邊以亂其色。若不",
    "T24n1464_006:0876c03": "取故緣緣四邊者，捨墮。」佛世尊遊舍衛國祇",
    "T24n1464_006:0876c04": "樹給孤獨園。爾時有憂陀夷與眾多比丘",
    "T24n1464_006:0876c05": "從拘薩羅至舍衛國。道逢賈客，驅車策馬大",
    "T24n1464_006:0876c06": "載毳至舍衛國。時道中多賊寇，諸比丘語賈",
    "T24n1464_006:0876c07": "客：「我等欲與汝為伴至舍衛國。」諸賈客報：「亦",
    "T24n1464_006:0876c08": "相貪為侶。」諸比丘畏塵土坌體，常在後行。有",
    "T24n1464_006:0876c09": "一賈客車軸折，語諸同伴：「汝等眾眾與我致",
    "T24n1464_006:0876c10": "少毳。」諸同伴語：「吾己分尚不能致，況能致",
    "T24n1464_006:0876c11": "汝物。」便捨前進。時此賈客對毳愁悶坐。須臾",
    "T24n1464_006:0876c12": "間諸比丘至，時此賈客以毳布施比丘僧，諸",
    "T24n1464_006:0876c13": "比丘各各分持而去。時此路當由一城裏過，",
    "T24n1464_006:0876c14": "路側人民語比丘言：「此毳為索幾許？毳為貴",
    "T24n1464_006:0876c15": "賤？貿易何物？辛苦檐負獲何等利？」其中十二",
    "T24n1464_006:0876c16": "法比丘聞此語，不知當何答。前至舍衛，具白",
    "T24n1464_006:0876c17": "世尊。世尊告曰：「若比丘行路，人施羊毛，得持",
    "T24n1464_006:0876c18": "行三由延。若過者，捨墮。」佛遊舍衛國祇樹給",
    "T24n1464_006:0876c19": "孤獨園。時迦留陀夷所得毳分與諸比丘尼，",
    "T24n1464_006:0876c20": "與我浣擇染為色。迦留陀夷，波斯匿王善知",
    "T24n1464_006:0876c21": "識、末利夫人阿闍梨，諸比丘尼不違語，與取",
    "T24n1464_006:0876c22": "毳浣擇染，妨誦經稟受。大愛道瞿曇彌往具",
    "T24n1464_006:0876c23": "白世尊。世尊告曰：「若比丘，非親里比丘尼與",
    "T24n1464_006:0876c24": "羊毛浣擇染者，捨墮。」佛世尊遊鞞舍離獼猴",
    "T24n1464_006:0876c25": "江石臺所。時跋難陀釋子平旦著衣持鉢入",
    "T24n1464_006:0876c26": "鞞舍離分衛。時鞞舍離城內有諸童子，住",
    "T24n1464_006:0876c27": "街巷頭，遙見跋難陀釋子來，還相謂言：「此跋",
    "T24n1464_006:0876c28": "難陀是兇橫惡比丘，我等取金銀試著道頭。",
    "T24n1464_006:0876c29": "若取者，我等當捉，牽向耆老。」時跋難陀釋子",
    "T24n1464_006:0877a01": "尋到其所，便取此金銀。諸童子來前牽捉：「汝",
    "T24n1464_006:0877a02": "為比丘，何以不與取金銀？」跋難陀答：「我亦不",
    "T24n1464_006:0877a03": "盜，此落墮地，我取之。」便將詣耆老所。童子語",
    "T24n1464_006:0877a04": "耆老：「此比丘盜我金銀。」諸耆老盡信佛法眾，",
    "T24n1464_006:0877a05": "語此童子言：「此沙門釋子信不盜汝金銀。」復",
    "T24n1464_006:0877a06": "語跋難陀：「賢嚴還舍，莫復更為。」跋難陀即還，",
    "T24n1464_006:0877a07": "語諸比丘。諸比丘不知當何答，往具白世尊。",
    "T24n1464_006:0877a08": "世尊告曰：「若比丘若手捉金銀、教他捉者，",
    "T24n1464_006:0877a09": "捨墮。」",
    "T24n1464_006:0877a10": "佛遊舍衛國祇樹給孤獨園。時跋難陀釋子",
    "T24n1464_006:0877a11": "坐肆販賣金銀求利。諸長者嫌，自相謂言：「此",
    "T24n1464_006:0877a12": "沙門釋子自坐肆販賣金銀求利，與彼賈客",
    "T24n1464_006:0877a13": "有何異？」十二法比丘聞，往白世尊。世尊告曰：",
    "T24n1464_006:0877a14": "「若比丘坐肆販賣金銀求利，與世人不別者，",
    "T24n1464_006:0877a15": "捨墮。」",
    "T24n1464_006:0877a16": "佛世尊遊舍衛國祇樹給孤獨園。時跋難陀",
    "T24n1464_006:0877a17": "釋子復俠雜物分一為二而行貨賣。諸長",
    "T24n1464_006:0877a18": "者見，自相謂言：「此沙門釋子自稱精進，懷雜",
    "T24n1464_006:0877a19": "物而行貨賣，欲活誰命？」十二法比丘往具白",
    "T24n1464_006:0877a20": "世尊。世尊因此事，集和合僧，備十功德，世尊",
    "T24n1464_006:0877a21": "為沙門結戒：「若比丘俠種種物行市貨賣者，",
    "T24n1464_006:0877a22": "捨墮。」",
    "T24n1464_006:0877a23": "佛世尊遊舍衛國祇樹給孤獨園。爾時跋難",
    "T24n1464_006:0877a24": "陀釋子與一坐肆賣香小兒相識。肆上有一",
    "T24n1464_006:0877a25": "摩尼鉢，跋難陀釋子見，語小兒言：「此鉢甚好。",
    "T24n1464_006:0877a26": "可以施我。」即以盛滿飯而施。持此鉢詣祇",
    "T24n1464_006:0877a27": "桓，語諸比丘：「我每出行吉無不利。過香肆",
    "T24n1464_006:0877a28": "前有一小兒，以此鉢布施我。」諸比丘聞，語：「云",
    "T24n1464_006:0877a29": "何比丘當畜長鉢？」即往具白世尊。世尊告曰：",
    "T24n1464_006:0877b01": "「若比丘得長鉢，不得過十宿。若過十宿不捨",
    "T24n1464_006:0877b02": "者，捨墮。」",
    "T24n1464_006:0877b03": "佛世尊遊王舍城竹園迦蘭陀所。爾時長者",
    "T24n1464_006:0877b04": "樹提遣子弟入海採寶，得牛頭栴檀一枚還",
    "T24n1464_006:0877b05": "來詣家。子弟便作是念：「我當持往獻長者樹",
    "T24n1464_006:0877b06": "提。」即以上之。長者藏中栴檀甚多，雖得此栴",
    "T24n1464_006:0877b07": "檀不以著意，即勅巧師刻以作鉢，豎大長木",
    "T24n1464_006:0877b08": "去地十仞，舉鉢置上。發心念言：「其有沙門婆",
    "T24n1464_006:0877b09": "羅門，不施梯閣能得取者，便以與之。」時富",
    "T24n1464_006:0877b10": "蘭迦葉聞長者樹提與我作好栴檀鉢，即往",
    "T24n1464_006:0877b11": "詣其舍，便語樹提長者：「審作栴檀鉢，用施我",
    "T24n1464_006:0877b12": "耶？」長者報：「我不為一人作。今豎大長木，去地",
    "T24n1464_006:0877b13": "十仞，鉢在其上。其有沙門婆羅門，不施梯閣",
    "T24n1464_006:0877b14": "能得取者，便以施之。」富蘭迦葉便作是念：「無",
    "T24n1464_006:0877b15": "此神足，能得彼鉢？」即從坐起，振迅頭而去。",
    "T24n1464_006:0877b16": "尋後摩呵離、瞿耶樓、阿夷湍波休、迦栴先、毘",
    "T24n1464_006:0877b17": "盧持、尼犍弗，來詣樹提長者舍，語長者言：",
    "T24n1464_006:0877b18": "「審與我作栴檀鉢耶？」長者答：「我不為一人作。",
    "T24n1464_006:0877b19": "今豎長木，去地十仞，鉢在其上。其有沙門婆",
    "T24n1464_006:0877b20": "羅門，不施梯閣能得取者，便以施之。」六師復",
    "T24n1464_006:0877b21": "作是念：「無此神足得取彼鉢。」即從坐起，振迅",
    "T24n1464_006:0877b22": "頭去。時尊者賓頭盧聞樹提長者作栴檀鉢，",
    "T24n1464_006:0877b23": "豎大長木，去地十仞。若有沙門婆羅門，不施",
    "T24n1464_006:0877b24": "梯閣能得取者，便以施之。時尊者賓頭盧",
    "T24n1464_006:0877b25": "往詣尊者目犍連所，頭面禮足在一面坐。賓",
    "T24n1464_006:0877b26": "頭盧曰：「目犍連當知，樹提長者造栴檀鉢，",
    "T24n1464_006:0877b27": "豎大長木，去地十仞，以鉢置上。若有沙門婆",
    "T24n1464_006:0877b28": "羅門，不施梯閣能得取者，便以與之。世尊",
    "T24n1464_006:0877b29": "常嘆聲聞之中目犍連神足第一，可往取之。」",
    "T24n1464_006:0877c01": "時目連答：「以木鉢故現神足乎？以是故，我不",
    "T24n1464_006:0877c02": "往取。」時尊者賓頭盧即還房中，明日平旦著",
    "T24n1464_006:0877c03": "衣持鉢，上下齊整不左右顧視，如擎油鉢，念",
    "T24n1464_006:0877c04": "不分散端攝五根，如牛被駕，往詣樹提長者",
    "T24n1464_006:0877c05": "舍。長者遙見尊者賓頭盧來行步安詳，被僧",
    "T24n1464_006:0877c06": "伽梨捉鉢持杖，即起出迎，叉手白言：「善來賓",
    "T24n1464_006:0877c07": "頭盧！久不來此。聖體輕強不？可於此坐。」時尊",
    "T24n1464_006:0877c08": "者賓頭盧即坐，樹提長者頭面禮足，在一面",
    "T24n1464_006:0877c09": "坐。賓頭盧問長者：「聞汝作栴檀鉢，豎大長木，",
    "T24n1464_006:0877c10": "舉鉢著上。其有沙門婆羅門，不施梯閣能得",
    "T24n1464_006:0877c11": "取者，便以施之。為實爾不？」長者答曰：「審有此",
    "T24n1464_006:0877c12": "語。」時賓頭盧不起于座，遙申手取鉢。長者",
    "T24n1464_006:0877c13": "見此神變，歡喜踊躍。長者白言：「願借此鉢入",
    "T24n1464_006:0877c14": "舍盛飯。」即入盛滿羹飯授與賓頭盧。賓頭盧",
    "T24n1464_006:0877c15": "即起，詣竹園迦蘭陀所，語諸比丘：「我向者至",
    "T24n1464_006:0877c16": "樹提長者家，大長木頭取此鉢。」諸比丘聞不",
    "T24n1464_006:0877c17": "知何答，往具白世尊。世尊知而問賓頭盧：「汝",
    "T24n1464_006:0877c18": "審為此事耶？」「審爾。世尊！」世尊告曰：「云何比丘",
    "T24n1464_006:0877c19": "坐小木鉢自現神足？賓頭盧！我今擯汝，終",
    "T24n1464_006:0877c20": "身不得般泥洹、不得住閻浮提。」時尊者賓頭",
    "T24n1464_006:0877c21": "盧受世尊擯，從坐起，頭面禮足遶三匝而去。",
    "T24n1464_006:0877c22": "時世尊見賓頭盧去不久，集和合僧，為沙門",
    "T24n1464_006:0877c23": "結戒：「若比丘恒自食鉢破為五分，綴用。若更",
    "T24n1464_006:0877c24": "求好者，捨墮。比丘得新鉢，當持故者還比丘",
    "T24n1464_006:0877c25": "僧。比丘僧持新者，授此比丘，終身持，壞乃止。」",
    "T24n1464_006:0877c26": "時賓頭盧還房收攝什物，即坐三昧沒閻浮",
    "T24n1464_006:0877c27": "提、出拘耶尼，於彼夏坐中授五百優婆塞、五",
    "T24n1464_006:0877c28": "百優婆夷戒、五百弟子授具足戒。起五百塔",
    "T24n1464_006:0877c29": "婆，五百房薦席床，拘遙枕各五百。賓頭盧於",
    "T24n1464_006:0878a01": "拘耶尼而作佛事。佛在釋祇瘦迦維羅衛尼",
    "T24n1464_006:0878a02": "拘陀園。時諸釋種別有織衣坊。時六群比丘",
    "T24n1464_006:0878a03": "從諸長者乞求綖，來至親里釋家，語：「可勅",
    "T24n1464_006:0878a04": "織坊與我織成作衣。」時諸織人既不得價又",
    "T24n1464_006:0878a05": "不得食，各怨恨言：「此沙門釋子強以力逼迫，",
    "T24n1464_006:0878a06": "使我織衣。」十二法比丘便往具白世尊。世尊",
    "T24n1464_006:0878a07": "告曰：「若比丘詣長者家乞綖縷，強使非親",
    "T24n1464_006:0878a08": "里織作衣者，捨墮。」佛在釋祇瘦迦維羅衛尼",
    "T24n1464_006:0878a09": "拘陀園。爾時迦維羅衛釋種與跋難陀釋子",
    "T24n1464_006:0878a10": "織衣。跋難陀聞釋種與我作衣，即往詣織",
    "T24n1464_006:0878a11": "坊，語織人言：「汝知不？與我織此衣極令好",
    "T24n1464_006:0878a12": "妙，我分衛飯食以相供給。」時跋難陀語諸比",
    "T24n1464_006:0878a13": "丘。比丘不知當何答，便往具白世尊。世尊告",
    "T24n1464_006:0878a14": "曰：「若比丘先未然許，竊至作房語織人言：『好",
    "T24n1464_006:0878a15": "織此衣極令使妙，我當分衛以相供給。』若得",
    "T24n1464_006:0878a16": "衣者，捨墮。」佛在舍衛國祇樹給孤獨園。爾時",
    "T24n1464_006:0878a17": "跋難陀有一弟子戒行純備。跋難陀素性喜",
    "T24n1464_006:0878a18": "治生賈販，作是念：「我此弟子足供手力。」即以",
    "T24n1464_006:0878a19": "衣一領布施弟子。爾時世尊於夏坐竟，將諸",
    "T24n1464_006:0878a20": "比丘著衣持鉢普行分衛。跋難陀弟子辭索",
    "T24n1464_006:0878a21": "從佛，而不肯放。弟子報：「是非當去。」跋難陀語",
    "T24n1464_006:0878a22": "弟子：「我所以與汝衣者，事須手力故。若欲去",
    "T24n1464_006:0878a23": "者，留此衣。」即前強奪。弟子涕泣，詣如來所頭",
    "T24n1464_006:0878a24": "面禮足，具白世尊。世尊告曰：「若比丘與比丘",
    "T24n1464_006:0878a25": "衣，後便瞋恚強力還奪、若教人奪：『比丘取此",
    "T24n1464_006:0878a26": "衣來，我不與汝。』此比丘當還衣，彼比丘取衣",
    "T24n1464_006:0878a27": "者，捨墮。」佛世尊遊舍衛國祇樹給孤獨園。爾",
    "T24n1464_006:0878a28": "時世尊及比丘僧在舍衛夏坐。爾時比丘於",
    "T24n1464_006:0878a29": "歲裏，人施衣，諸比丘不取，往白世尊。世尊",
    "T24n1464_006:0878b01": "告曰：「若比丘於歲裏，人施衣，當善意受，莫逆",
    "T24n1464_006:0878b02": "檀越意。」佛因此事，世尊為沙門結戒：「十日未",
    "T24n1464_006:0878b03": "至歲，比丘得衣，即當受。若得新衣，應停至歲。",
    "T24n1464_006:0878b04": "過十日，當用施人。若留者，捨墮。」佛世尊在舍",
    "T24n1464_006:0878b05": "衛國祇樹給孤獨園。時尊者婆覆常阿練兒",
    "T24n1464_006:0878b06": "空處也留僧伽梨入舍衛國。還所在失僧伽梨，",
    "T24n1464_006:0878b07": "便語諸比丘：「我入舍衛城後失僧伽梨。」諸比",
    "T24n1464_006:0878b08": "丘不知當云何答，往具白世尊。世尊告曰：「三",
    "T24n1464_006:0878b09": "月後一月，阿練兒比丘住空閑處，欲有所至，",
    "T24n1464_006:0878b10": "前有虎狼盜賊。此比丘從空閑處，以三衣送",
    "T24n1464_006:0878b11": "寄城內，此比丘行得六宿離三衣。若過六宿，",
    "T24n1464_006:0878b12": "捨墮。」佛世尊遊舍衛國祇樹給孤獨園。時毘",
    "T24n1464_006:0878b13": "舍佉無夷羅母請佛及比丘僧，即夜施設飯",
    "T24n1464_006:0878b14": "具。明日敷坐，遣一使人至祇樹給孤獨園，白",
    "T24n1464_006:0878b15": "佛及僧：「飯食已辦，今時已到。」時此使人即到",
    "T24n1464_006:0878b16": "祇桓，值諸比丘露地洗浴像尼揵子，使人便",
    "T24n1464_006:0878b17": "作是念：「此間無有沙門釋子，純尼揵子滿祇",
    "T24n1464_006:0878b18": "桓中。」即還白：「無有沙門釋子，一切盡尼揵",
    "T24n1464_006:0878b19": "子滿祇桓中。」毘舍佉得道迹聰明人，便作是",
    "T24n1464_006:0878b20": "念：「比丘僧必當露地浴。」復重遣往白佛及僧：",
    "T24n1464_006:0878b21": "「食具已辦，今正是時。」使便往白。佛將比丘僧",
    "T24n1464_006:0878b22": "至毘舍佉舍，各次第坐。坐定，自手行澡水布",
    "T24n1464_006:0878b23": "種種食。比丘僧食竟，行澡水已，在一面坐，",
    "T24n1464_006:0878b24": "以向者事具白世尊：「願世尊聽施比丘舍賴。」",
    "T24n1464_006:0878b25": "世尊即許。佛達嚫而去。到祇桓，因此事為",
    "T24n1464_006:0878b26": "比丘結戒：「春一月過，比丘當作遮雨舍賴。半",
    "T24n1464_006:0878b27": "月一月得持，若過者捨墮。」少未至歲一月佛世尊遊舍",
    "T24n1464_006:0878b28": "衛國祇樹給孤獨園。爾時尊者夜舍與大比",
    "T24n1464_006:0878b29": "丘僧遊拘薩羅界。長者婆羅門普識夜舍，供",
    "T24n1464_006:0878c01": "養比丘僧飯餅甘饌，及白㲲施比丘。僧達嚫",
    "T24n1464_006:0878c02": "所得物。夜舍持入已，諸比丘見，自相謂言：「此",
    "T24n1464_006:0878c03": "比丘云何取比丘僧物？」即往白世尊。世尊告",
    "T24n1464_006:0878c04": "曰：「若比丘知是比丘僧物，自入己；檀越欲施",
    "T24n1464_006:0878c05": "比丘僧物，求以入己，捨墮。」佛遊舍衛國祇",
    "T24n1464_006:0878c06": "樹給孤獨園。時尊者必陵伽婆蔡患兩眼",
    "T24n1464_006:0878c07": "痛，諸長者婆羅門送飯食供具、四種藥酥麻",
    "T24n1464_006:0878c08": "油蜜黑石蜜，貯積日日服。諸比丘見，往具白",
    "T24n1464_006:0878c09": "世尊。世尊因此事，集和合僧，備十功德，佛為",
    "T24n1464_006:0878c10": "沙門結戒：「若比丘積貯四種藥，不得過七日。",
    "T24n1464_006:0878c11": "過者，捨墮。」優波離白佛：「云何名尼薩祇？世",
    "T24n1464_006:0878c12": "尊！」世尊告曰：「若三失三衣，更不得受亦不",
    "T24n1464_006:0878c13": "得著。若貿易、若匃人，此名尼薩祇貝逸提。",
    "T24n1464_006:0878c14": "名燒聖道根渚人，不得生三昧，此名捨墮。」",
    "T24n1464_006:0878c15": "鼻奈耶卷第六"
}