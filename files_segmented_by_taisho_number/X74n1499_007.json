{
    "X74n1499_007:0997c01": "水陸道場法輪寶懺卷第七",
    "X74n1499_007:0997c03": "一心奉請肇論(拜觀同上)",
    "X74n1499_007:0997c04": "姚秦長安沙門釋僧肇著。宗本義　物不遷論",
    "X74n1499_007:0997c05": "　不真空論　般若無知論　涅槃無名論。附",
    "X74n1499_007:0997c06": "　上奏秦王表九折十演。",
    "X74n1499_007:0997c07": "一心奉請晉僧肇法師法寶藏論(拜觀同上)",
    "X74n1499_007:0997c08": "僧肇著。廣照空有品　離微體淨品　本際虗",
    "X74n1499_007:0997c09": "無品。",
    "X74n1499_007:0997c10": "一心奉請大乘止觀法門(拜觀同上)",
    "X74n1499_007:0997c11": "陳南嶽思大禪師曲示心要。先示大乘止觀。次",
    "X74n1499_007:0997c12": "作五番建立。第一明止觀所依。第二明止觀境",
    "X74n1499_007:0997c13": "界。第三明止觀體狀。第四明止觀斷得。第五明",
    "X74n1499_007:0997c14": "止觀作用。後更示念佛止觀。食時止觀。大小便",
    "X74n1499_007:0997c15": "利時止觀。",
    "X74n1499_007:0997c16": "一心奉請法華經安樂行義(拜觀同上)",
    "X74n1499_007:0997c17": "陳南嶽思大禪師撰。明一切新學菩薩。欲求大",
    "X74n1499_007:0997c18": "乘超過一切諸菩薩。疾成佛道。須修施戒忍進",
    "X74n1499_007:0997c19": "禪。專意法華三昧。觀一切眾生。皆如佛想。偈云。",
    "X74n1499_007:0997c20": "菩薩學法華。具足二種行。一者無相行。二者有",
    "X74n1499_007:0997c21": "相行。無相四安樂。甚深妙禪定。觀察六情根。諸",
    "X74n1499_007:0997c22": "法本來淨。眾生性無垢。無本亦無淨。不修對治",
    "X74n1499_007:0997c23": "行。自然超眾聖。無師自然覺。不由次第行。釋云。",
    "X74n1499_007:0997c24": "無相行者。一切諸法中。心相寂滅。畢竟不生。行",
    "X74n1499_007:0998a01": "住坐臥。飲食語言。一切威儀。心常定故。諸餘禪",
    "X74n1499_007:0998a02": "定。三界次第。從欲界地。未到地。初禪地。乃至非",
    "X74n1499_007:0998a03": "非想處地。有十一種差別不同。有法無法。二道",
    "X74n1499_007:0998a04": "為別是阿毗曇襍心聖行。若安樂行中深妙禪",
    "X74n1499_007:0998a05": "定。即不如此。不依止欲界。不住色無色行。如是",
    "X74n1499_007:0998a06": "禪定。是菩薩徧行。畢竟無心想故。名無相行。有",
    "X74n1499_007:0998a07": "相行者如勸發品中。專念法華文字。精進不臥。",
    "X74n1499_007:0998a08": "如救頭然。若行成就。即見普賢等。得三陀羅尼。",
    "X74n1499_007:0998a09": "若顧身命。貪四事供養。不能勤修。經劫不得。",
    "X74n1499_007:0998a10": "一心奉請諸法無諍三昧法門(拜觀同上)",
    "X74n1499_007:0998a11": "思大撰。欲學法。先持淨戒。勤禪定。乃能得之。無",
    "X74n1499_007:0998a12": "量佛法功德。皆從禪定生。次問答釋疑。後具明",
    "X74n1499_007:0998a13": "四念處各各具足一切佛法。",
    "X74n1499_007:0998a14": "一心奉請摩訶止觀(拜觀同上)",
    "X74n1499_007:0998a15": "智者說。天台傳南嶽三種止觀。一漸次。即釋禪",
    "X74n1499_007:0998a16": "波羅蜜次第法門。二不定。即六妙門。今已忘失。",
    "X74n1499_007:0998a17": "三圓頓。即今摩訶止觀。皆是大乘。俱緣實相。同",
    "X74n1499_007:0998a18": "名止觀。漸則初淺後深。如彼梯隥。不定前後更",
    "X74n1499_007:0998a19": "互。如金剛寶。置之日中。圓頓初後不二。如通者",
    "X74n1499_007:0998a20": "騰空。為三根性。說三法門。今圓頓者。初緣實相。",
    "X74n1499_007:0998a21": "造境即中。無不真實。繫緣法界。一念法界。一色",
    "X74n1499_007:0998a22": "一香。無非中道。己界及佛界。眾生界亦然。陰入",
    "X74n1499_007:0998a23": "皆如。無苦可捨。無明塵勞。即是菩提。無集可斷。",
    "X74n1499_007:0998a24": "邊邪皆中正。無道可修。生死即涅槃。無滅可證。",
    "X74n1499_007:0998b01": "無苦無集。故無世間。無道無滅。故無出世間。純",
    "X74n1499_007:0998b02": "一實相。實相外更無別法。法性寂然名止。寂而",
    "X74n1499_007:0998b03": "常照名觀。雖言初後。無二無別。是名圓頓止觀。",
    "X74n1499_007:0998b04": "此菩薩聞圓法。起圓信。立圓行。住圓位。以圓功",
    "X74n1499_007:0998b05": "德而自莊嚴。以圓力用建立眾生。大經云。雪山",
    "X74n1499_007:0998b06": "有草。名曰忍辱。牛若食者。即得醍醐。又云。譬如",
    "X74n1499_007:0998b07": "有人。在大海浴。當知己用諸河之水。當知止觀。",
    "X74n1499_007:0998b08": "諸佛之師。以法常故。諸佛亦常。樂我淨等。亦復",
    "X74n1499_007:0998b09": "如是　開章為十。一大意。二釋名。三體相。四攝",
    "X74n1499_007:0998b10": "法。五偏圓。六方便。七正觀。八果報。九起教。十旨",
    "X74n1499_007:0998b11": "歸。",
    "X74n1499_007:0998b12": "初釋大意。囊括始終。冠戴初後。今撮為五。謂發",
    "X74n1499_007:0998b13": "大心。修大行。感大果。裂大網。歸大處。一發大心",
    "X74n1499_007:0998b14": "者。約十種發心以簡非。發菩提心即是觀。邪僻",
    "X74n1499_007:0998b15": "心息即是止。約四諦四宏六即以顯是。二修大",
    "X74n1499_007:0998b16": "行者。勸進四種三昧。入菩薩位。一常坐。二常行。",
    "X74n1499_007:0998b17": "三半行半坐。四非行非坐。三感大果者。若行順",
    "X74n1499_007:0998b18": "中道。即有勝妙果報。設未出分段。所獲華報。亦",
    "X74n1499_007:0998b19": "勝七種方便。況真果報耶。此義在後第八重中。",
    "X74n1499_007:0998b20": "當廣分別。四裂大網者。若人善用止觀觀心。則",
    "X74n1499_007:0998b21": "內慧明了。通達漸頓諸教。如破微塵。出大千經",
    "X74n1499_007:0998b22": "卷。恒沙佛法。一心中曉。此義至第九重當廣說。",
    "X74n1499_007:0998b23": "攝法中亦略示。五歸大處者。自向三德。引他同",
    "X74n1499_007:0998b24": "入三德。故名旨歸。入祕密藏。至第十重中。當廣",
    "X74n1499_007:0998c01": "說也。記曰。此五略。祇是十廣。初五章。祇是發菩",
    "X74n1499_007:0998c02": "提心一意耳。方便正觀。祇是四三昧耳。果報一",
    "X74n1499_007:0998c03": "章。祇明違順。違即二邊果報。順即勝妙果報。起",
    "X74n1499_007:0998c04": "教一章。轉其自心。利益於他。或作佛身。施權實。",
    "X74n1499_007:0998c05": "或作九界像。對揚漸頓。轉漸頓。宏通漸頓。旨歸",
    "X74n1499_007:0998c06": "章。祇是同歸大處祕藏中。故知略廣意同也。",
    "X74n1499_007:0998c07": "二釋止觀名。略有四。一相待。二絕待。三會異。四",
    "X74n1499_007:0998c08": "通三德。一相待者。止觀各三義。止三義者。息義。",
    "X74n1499_007:0998c09": "停義。對不止止義。觀三義者。貫穿義。觀達義。對",
    "X74n1499_007:0998c10": "不觀觀義。二絕待者。橫破豎破上三止觀。則不",
    "X74n1499_007:0998c11": "可說。有因緣故。亦可得說。以六即望之。初心無",
    "X74n1499_007:0998c12": "所失。聖境無所濫。三會異者。會諸經論異名。四",
    "X74n1499_007:0998c13": "通三德者。以三德共通兩字。又三德各通兩字。",
    "X74n1499_007:0998c14": "三釋止觀體相為四。一教相。二眼智。三境界。四",
    "X74n1499_007:0998c15": "得失。一教相者。止觀名教。通於凡聖。不可尋通",
    "X74n1499_007:0998c16": "名。求於別體。故用相簡之。簡前三教。顯圓頓教",
    "X74n1499_007:0998c17": "止觀體也。二眼智者。止觀為因。智眼為果。用不",
    "X74n1499_007:0998c18": "思議眼智。得圓頓止觀體也。三境界者。若得能",
    "X74n1499_007:0998c19": "顯眼智中意。無俟所顯諦境之說。為未解者。更",
    "X74n1499_007:0998c20": "此一科。夫信行尚多聞。因此分別以會圓妙。法",
    "X74n1499_007:0998c21": "行宗深觀。緣此思惟以見正境耳。四得失者。失",
    "X74n1499_007:0998c22": "即思議。得即不思議也。",
    "X74n1499_007:0998c23": "四明止觀總持徧收諸法。一攝一切理。二攝一",
    "X74n1499_007:0998c24": "切惑。三攝一切智。四攝一切行。五攝一切位。六",
    "X74n1499_007:0999a01": "攝一切教。",
    "X74n1499_007:0999a02": "五明偏圓者。簡偏就圓。一明大小。二明半滿。三",
    "X74n1499_007:0999a03": "明偏圓。四明漸頓。五明權實。",
    "X74n1499_007:0999a04": "六明方便。謂善巧修行。以微少善根。能令無量",
    "X74n1499_007:0999a05": "行成解發。入菩薩位。圓教以假名五品觀行等",
    "X74n1499_007:0999a06": "位。去真猶遠。名遠方便。六根清淨相似隣真。名",
    "X74n1499_007:0999a07": "近方便。今就五品之前。假名位中。復論遠近。二",
    "X74n1499_007:0999a08": "十五法為遠方便。十種境界為近方便。橫豎該",
    "X74n1499_007:0999a09": "羅。十觀具足。成觀行位。能發真似。今釋遠方便。",
    "X74n1499_007:0999a10": "略為五。一具五緣。二訶五欲。三棄五葢。四調五",
    "X74n1499_007:0999a11": "事。五行五法。具五緣者。一持戒清淨。二衣食具",
    "X74n1499_007:0999a12": "足。三間居靜處。四息諸緣務。五得善知識。訶五",
    "X74n1499_007:0999a13": "欲者。謂色。聲。香。味。觸。棄五葢者。謂貪欲。瞋恚。睡",
    "X74n1499_007:0999a14": "眠。掉悔。疑。調五事者。謂食眠。身。息。心。行五法者。",
    "X74n1499_007:0999a15": "謂欲。精進。念。巧慧。一心。已上俱有事解理解。",
    "X74n1499_007:0999a16": "七明正修止觀者。前六重。依修多羅以開妙解。",
    "X74n1499_007:0999a17": "今依妙解以立正行。膏明相賴。目足更資。行解",
    "X74n1499_007:0999a18": "既勤。三障四魔。紛然競作。重昏巨散。翳動定明。",
    "X74n1499_007:0999a19": "不可隨不可畏。隨之。將人向惡道。畏之。妨修正",
    "X74n1499_007:0999a20": "法。當以觀觀昏。即昏而朗。以止止散。即散而寂。",
    "X74n1499_007:0999a21": "如猪揩金山。眾流入海。薪熾於火。風益求羅耳。",
    "X74n1499_007:0999a22": "開止觀為十。一陰界入。二煩惱。三病患。四業相。",
    "X74n1499_007:0999a23": "五魔事。六禪定。七諸見。八增上慢。九二乘。十菩",
    "X74n1499_007:0999a24": "薩。此十境通能覆障。始自凡夫正報。終至聖人",
    "X74n1499_007:0999b01": "方便。陰入一境。常自現前。恒得為境。餘九境。發",
    "X74n1499_007:0999b02": "可為境。不發何所觀。又八境去正道遠。深加防",
    "X74n1499_007:0999b03": "護。得歸正轍。二境去正道近。至此位時。不慮無",
    "X74n1499_007:0999b04": "觀。薄修即證。又若不解諸境互發。大起疑網。如",
    "X74n1499_007:0999b05": "在疑道。不知所從。先若聞之。恣其變怪。心安若",
    "X74n1499_007:0999b06": "空。",
    "X74n1499_007:0999b07": "第一觀陰界入境者。五陰。十二入。十八界也。界",
    "X74n1499_007:0999b08": "內外一切陰入。皆由心起。佛告比丘。一法攝一",
    "X74n1499_007:0999b09": "切法。所謂心是。心是惑本。若欲觀察。須伐其根。",
    "X74n1499_007:0999b10": "如灸病得穴。今當去丈就尺。去尺就寸。置色等",
    "X74n1499_007:0999b11": "四陰。但觀識陰。識陰者。心是也。觀心具十法門。",
    "X74n1499_007:0999b12": "一觀不可思議境。二起慈悲心。三巧安止觀。四",
    "X74n1499_007:0999b13": "破法遍。五識通塞。六修道品。七對治助開。八知",
    "X74n1499_007:0999b14": "次位。九能安忍。十無法愛。此十重觀法。橫豎收",
    "X74n1499_007:0999b15": "束。微妙精巧。初則簡境真偽。中則正助相添。後",
    "X74n1499_007:0999b16": "則安忍無著。意圓法巧。該括周備。規矩初心。將",
    "X74n1499_007:0999b17": "送行者。到彼薩雲。非闇證禪師。誦文法師。所能",
    "X74n1499_007:0999b18": "知也。一觀心是不可思議境者。若無心而已。介",
    "X74n1499_007:0999b19": "爾有心。即具三千。亦不言一心在前。一切法在",
    "X74n1499_007:0999b20": "後。亦不言一切法在前。一心在後。若從一心生",
    "X74n1499_007:0999b21": "一切法者。此則是縱。若心一時含一切法者。此",
    "X74n1499_007:0999b22": "則是橫。縱亦不可。橫亦不可。祇心是一切法。一",
    "X74n1499_007:0999b23": "切法是心。故非縱非橫。非一非異。[糸八]妙深絕。非",
    "X74n1499_007:0999b24": "識所識。非言所言。所以稱為不可思議境也。此",
    "X74n1499_007:0999c01": "不思議境。何法不收。此境發智。何智不發。依此",
    "X74n1499_007:0999c02": "境發誓願。乃至無法愛。何誓不具。何行不滿足",
    "X74n1499_007:0999c03": "耶。說時次第。行時一心中具一切心。二發正真",
    "X74n1499_007:0999c04": "菩提心者。既深識不思議境。知一苦一切苦。自",
    "X74n1499_007:0999c05": "悲悲他。發兩誓願。眾生無邊誓願度。煩惱無盡",
    "X74n1499_007:0999c06": "誓願斷。又識不可思議心。一樂一切樂。我及眾",
    "X74n1499_007:0999c07": "生。昔雖求樂不知樂因。今方始解。故起大慈興",
    "X74n1499_007:0999c08": "兩誓願。法門無量誓願學。佛道無上誓願成。三",
    "X74n1499_007:0999c09": "善巧安心者。善以止觀安於法性也。隨根。隨病。",
    "X74n1499_007:0999c10": "迴轉。自行。化他。有六十四番安心法等。四破法",
    "X74n1499_007:0999c11": "徧者。不思議一境一切境。一心一切心。橫豎諸",
    "X74n1499_007:0999c12": "法。悉趣於心。破心故。一切皆破。故言徧也。是中",
    "X74n1499_007:0999c13": "先約空無生門。以次第破。顯圓頓破。然後以一",
    "X74n1499_007:0999c14": "門破。例餘門破。文廣義深。須細尋之。五識通塞",
    "X74n1499_007:0999c15": "者。破塞存通。如除膜養珠。破賊護將。六明道品",
    "X74n1499_007:0999c16": "調適者。由圓三十七品。入圓三解脫門。七助道",
    "X74n1499_007:0999c17": "對治者。以根鈍故。不能即開三解脫門。以遮重",
    "X74n1499_007:0999c18": "故。牽破觀心。為是義故。應須治道。對破遮障。於",
    "X74n1499_007:0999c19": "助六度。但作一事解。不能助道。當觀此助不思",
    "X74n1499_007:0999c20": "議。攝一切法。八明次位者。夫真似二位。有解脫",
    "X74n1499_007:0999c21": "知見。朱紫分明。終不謬謂未得謂得。豈有凡夫",
    "X74n1499_007:0999c22": "造心。即言上聖。此非增上慢。推與誰乎。次明從",
    "X74n1499_007:0999c23": "五悔登隨喜品。乃至十信。四十二位。究竟妙覺。",
    "X74n1499_007:0999c24": "無有叨濫。名知次位。九安忍者。若名利眷屬。從",
    "X74n1499_007:1000a01": "外來破。憶此三術囓齒忍耐。雖千萬請。確乎難",
    "X74n1499_007:1000a02": "拔。讓哉。隱哉。去哉。若煩惱業定見慢等。從內來",
    "X74n1499_007:1000a03": "破者。亦憶三術。即空。即假。即中。十無法愛者。行",
    "X74n1499_007:1000a04": "上九事。過內外障。應得入真。而不入者。以法愛",
    "X74n1499_007:1000a05": "住著而不得前。若破法愛入三解脫。發真中道。",
    "X74n1499_007:1000a06": "所有慧身不由他悟。自然流入薩婆若海。是十",
    "X74n1499_007:1000a07": "種法。名大乘觀。學是乘者。名摩訶衍。行。住。坐。臥。",
    "X74n1499_007:1000a08": "語作。見色。聞聲。嗅香。嘗味。覺觸。知法。一切緣中。",
    "X74n1499_007:1000a09": "一切境中。皆可修之。",
    "X74n1499_007:1000a10": "第二觀煩惱境。乃至第七觀諸見境。各為四意。",
    "X74n1499_007:1000a11": "各論十乘。具如全帙。後三境不說。後三大章亦",
    "X74n1499_007:1000a12": "不說。",
    "X74n1499_007:1000a13": "一心奉請釋禪波羅蜜次第法門(拜觀同上)",
    "X74n1499_007:1000a14": "智者說。法慎記。灌頂再治。大意　釋名　明門",
    "X74n1499_007:1000a15": "　辨詮次　簡法心　分別前方便　釋修證。",
    "X74n1499_007:1000a16": "一心奉請修習止觀坐禪法要(拜觀同上)",
    "X74n1499_007:1000a17": "天台山修禪寺沙門智顗述。具緣　訶欲　棄",
    "X74n1499_007:1000a18": "葢　調和　方便　正修　善發　覺魔　治",
    "X74n1499_007:1000a19": "病　證果後附梁肅天台止觀統例。及天台法",
    "X74n1499_007:1000a20": "門議。",
    "X74n1499_007:1000a21": "一心奉請釋摩訶般若波羅蜜經覺意三昧(拜觀同上)",
    "X74n1499_007:1000a22": "智者說。釋法相　釋覺意三昧名　釋方便行",
    "X74n1499_007:1000a23": "　明心相　入觀門　證相門。",
    "X74n1499_007:1000a24": "一心奉請四念處(拜觀同上)",
    "X74n1499_007:1000b01": "智者說。先明一切諸法。皆不可思議。不可宣說。",
    "X74n1499_007:1000b02": "次明四悉檀因緣故。亦可得說。乃約生生等四",
    "X74n1499_007:1000b03": "伺。各明四門。四念處。三十七品。因行果位。差別",
    "X74n1499_007:1000b04": "不同。",
    "X74n1499_007:1000b05": "一心奉請法界次第初門(拜觀同上)",
    "X74n1499_007:1000b06": "天台山修禪寺沙門釋智顗。依經附論。撰初門",
    "X74n1499_007:1000b07": "三百科。有三意。一恐讀經尋論隨見法門。或迷",
    "X74n1499_007:1000b08": "名數。二恐未明佛制法門深淺次第。三為學三",
    "X74n1499_007:1000b09": "觀者。當以此諸法名相義理。一一歷心而轉作。",
    "X74n1499_007:1000b10": "則觀解無礙。觸境不迷。若於一念心中通達一",
    "X74n1499_007:1000b11": "切佛法者。自了了也。",
    "X74n1499_007:1000b12": "一心奉請淨土十疑論(拜觀同上)",
    "X74n1499_007:1000b13": "智者說。",
    "X74n1499_007:1000b14": "一心奉請瑜伽師地論釋(拜觀同上)",
    "X74n1499_007:1000b15": "最勝子等諸菩薩造。唐大慈恩寺沙門釋玄奘",
    "X74n1499_007:1000b16": "譯。",
    "X74n1499_007:1000b17": "一心奉請攝大乘論釋。攝大乘論釋。攝大乘論釋(拜觀",
    "X74n1499_007:1000b18": "同上)",
    "X74n1499_007:1000b19": "世親菩薩。釋前大乘論本。玄奘譯。第二陳優禪",
    "X74n1499_007:1000b20": "尼國沙門真諦譯。第三隋南天竺沙門達摩笈",
    "X74n1499_007:1000b21": "多譯。",
    "X74n1499_007:1000b22": "一心奉請攝大乘論釋(拜觀同上)",
    "X74n1499_007:1000b23": "玄弉譯。無性菩薩。釋前攝大乘論本。",
    "X74n1499_007:1000b24": "一心奉請成唯識論(拜觀同上)",
    "X74n1499_007:1000c01": "護法等十菩薩。各造論十卷。釋世親三十頌。弉",
    "X74n1499_007:1000c02": "師博觀而擇取。撰成十卷。瑜伽宗之精要也。",
    "X74n1499_007:1000c03": "一心奉請成唯識寶生論(拜觀同上)",
    "X74n1499_007:1000c04": "唐大薦福寺沙門釋義淨譯。護法菩薩釋天親",
    "X74n1499_007:1000c05": "所造論。",
    "X74n1499_007:1000c06": "一心奉請大乘廣五蘊論(拜觀同上)",
    "X74n1499_007:1000c07": "安慧菩薩造。唐中印土沙門地婆訶羅譯。",
    "X74n1499_007:1000c08": "一心奉請觀所緣緣論釋(拜觀同上)",
    "X74n1499_007:1000c09": "唐大薦福寺沙門釋義淨譯。護法菩薩釋緣緣",
    "X74n1499_007:1000c10": "論中破執縱奪之法。",
    "X74n1499_007:1000c11": "一心奉請廣百論釋論(拜觀同上)",
    "X74n1499_007:1000c12": "唐大慈恩寺沙門釋玄弉譯。護法菩薩釋前廣",
    "X74n1499_007:1000c13": "百論本。與成唯識破我法二執處。相為表裏。",
    "X74n1499_007:1000c14": "一心奉請華嚴懸談會玄記(拜觀同上)",
    "X74n1499_007:1000c15": "元蒼山再光寺普瑞集。",
    "X74n1499_007:1000c16": "一心奉請佛說觀無量壽佛經疏妙宗鈔(拜觀同上)",
    "X74n1499_007:1000c17": "宋四明沙門知禮述。先略明大意云。果佛圓明",
    "X74n1499_007:1000c18": "之體。即我凡夫所具性德。故一切教所談行法。",
    "X74n1499_007:1000c19": "無不為顯此之覺體。故四三昧通名念佛。但其",
    "X74n1499_007:1000c20": "觀法。為門不同。今此觀門。及般舟三昧。託彼安",
    "X74n1499_007:1000c21": "養依正之境。用微妙觀。專就彌陀。顯真佛體。雖",
    "X74n1499_007:1000c22": "託彼境。須知依正同居一心。心性徧周。無法不",
    "X74n1499_007:1000c23": "造。無法不具。據乎心性。觀彼依正。依正可彰。託",
    "X74n1499_007:1000c24": "彼依正。觀於心性。心性易發。所言心性。具一切",
    "X74n1499_007:1001a01": "法者。實無能具所具能造所造。即心是法。即法",
    "X74n1499_007:1001a02": "是心。能造因緣及所造法。皆悉當處全是心性。",
    "X74n1499_007:1001a03": "是故今觀。若依若正。乃法界心觀法界境。生於",
    "X74n1499_007:1001a04": "法界依正色心。故釋觀字用一心三觀。釋無量",
    "X74n1499_007:1001a05": "壽用一體三身。體宗力用。義並從圓。判教屬",
    "X74n1499_007:1001a06": "頓。",
    "X74n1499_007:1001a07": "一心奉請金光明經[糸八]義拾遺記(拜觀同上)",
    "X74n1499_007:1001a08": "知禮述。法性可尊可貴。當體名金。寂而常照。當",
    "X74n1499_007:1001a09": "體名光。大悲益物。當體稱明。是知法性具金光",
    "X74n1499_007:1001a10": "明。真實名義。究竟成就也。此經以金光明為名。",
    "X74n1499_007:1001a11": "以金光明為體以金光明為宗。以金光明為用。",
    "X74n1499_007:1001a12": "以金光明而為教相。亦可三字別得五章。以金",
    "X74n1499_007:1001a13": "為體。以光為宗。以明為用。總三為名。分別三名",
    "X74n1499_007:1001a14": "而為教相。法體既爾。體德合然。甚深是光之德。",
    "X74n1499_007:1001a15": "窮法性底故。無量是明之德。達法性邊故。此二",
    "X74n1499_007:1001a16": "不二是金之德。法性究竟尊貴義故。亦可三義",
    "X74n1499_007:1001a17": "皆甚深皆無量皆不二也。五章之德。莫不如",
    "X74n1499_007:1001a18": "是。",
    "X74n1499_007:1001a19": "一心奉請金光明經文句記(拜觀同上)",
    "X74n1499_007:1001a20": "知禮述。",
    "X74n1499_007:1001a21": "一心奉請請觀音疏闡義鈔(拜觀同上)",
    "X74n1499_007:1001a22": "宋錢塘沙門智圓述。",
    "X74n1499_007:1001a23": "一心奉請仁王護國般若經疏神寶記(拜觀同上)",
    "X74n1499_007:1001a24": "宋四明沙門柏庭善月述。是經有六名。其末名",
    "X74n1499_007:1001b01": "龍寶神王。",
    "X74n1499_007:1001b02": "一心奉請般若波羅蜜多心經略疏連珠記(拜觀同上)",
    "X74n1499_007:1001b03": "宋玉峰沙門釋師會譯。",
    "X74n1499_007:1001b04": "一心奉請佛母般若波羅蜜多圓集要義論釋(拜觀同上)",
    "X74n1499_007:1001b05": "宋北印度沙門施護譯。三寶尊菩薩造。釋大域",
    "X74n1499_007:1001b06": "龍菩薩所造頌。",
    "X74n1499_007:1001b07": "一心奉請法華[糸八]義釋籤(拜觀同上)",
    "X74n1499_007:1001b08": "唐天台沙門湛然述。昔於台嶺。隨諸問者。籤下",
    "X74n1499_007:1001b09": "所錄。晚還毗壇。增而飾之。",
    "X74n1499_007:1001b10": "一心奉請法華文句記(拜觀同上)",
    "X74n1499_007:1001b11": "湛然述。",
    "X74n1499_007:1001b12": "一心奉請觀音[糸八]義記(拜觀同上)",
    "X74n1499_007:1001b13": "宋四明沙門知禮述。",
    "X74n1499_007:1001b14": "一心奉請觀音義疏記(拜觀同上)",
    "X74n1499_007:1001b15": "知禮述。即釋義疏也。後附天竺寺沙門遵式釋",
    "X74n1499_007:1001b16": "重頌云。第二重頌。是隋煬帝大業中。智者滅後。",
    "X74n1499_007:1001b17": "笈多所譯。方入大部。故疏闕釋。",
    "X74n1499_007:1001b18": "一心奉請涅槃[糸八]義發源機要(拜觀同上)",
    "X74n1499_007:1001b19": "宋錢塘沙門釋智圓釋。",
    "X74n1499_007:1001b20": "一心奉請大乘百法明門論解(拜觀同上)",
    "X74n1499_007:1001b21": "唐大慈恩寺沙門釋窺基述。",
    "X74n1499_007:1001b22": "一心奉請大乘起信論疏(拜觀同上)",
    "X74n1499_007:1001b23": "唐西太源寺沙門釋法藏譯。",
    "X74n1499_007:1001b24": "一心奉請大乘起信論疏筆削記(拜觀同上)",
    "X74n1499_007:1001c01": "宋長水沙門釋子璿錄。",
    "X74n1499_007:1001c02": "一心奉請肇論新疏游刃(拜觀同上)",
    "X74n1499_007:1001c03": "元大白馬寺沙門釋文才述。科一卷。新疏九卷。",
    "X74n1499_007:1001c04": "游刃一卷。",
    "X74n1499_007:1001c05": "一心奉請摩訶止觀輔行傳宏決(拜觀同上)",
    "X74n1499_007:1001c06": "唐毗陵沙門湛然述。述此緣起。凡有十義。一為",
    "X74n1499_007:1001c07": "知有師承。非任胸臆。異師心故。二為曾師承者。",
    "X74n1499_007:1001c08": "而棄根本。隨末見故。三為後代展轉。隨生異解。",
    "X74n1499_007:1001c09": "失本依故。四為信宗好習。餘方無師可稟承故。",
    "X74n1499_007:1001c10": "五為義觀俱習。好憑教者。行解備故。六為點示",
    "X74n1499_007:1001c11": "關節。廣略起盡。宗要文故。七為建立師解。使不",
    "X74n1499_007:1001c12": "淪墜。益來世故。八為自資觀解。以防謬誤。易尋",
    "X74n1499_007:1001c13": "討故。九為呈露所解。恐有迷忘。求刪削故。十為",
    "X74n1499_007:1001c14": "隨順佛旨。運大悲心。利他行故。",
    "X74n1499_007:1001c15": "一心奉請止觀義例(拜觀同上)",
    "X74n1499_007:1001c16": "湛然述。第一所傳部別例。第二所依正教例。第",
    "X74n1499_007:1001c17": "三依正消釋例。第四大章總別例。第五心境釋",
    "X74n1499_007:1001c18": "疑例。第六解行相資例。第七喻疑顯正例。",
    "X74n1499_007:1001c19": "一心奉請止觀大意(拜觀同上)",
    "X74n1499_007:1001c20": "湛然述。因員外李華。欲知止觀大意。略報綱要。",
    "X74n1499_007:1001c21": "初敘承。二敘教觀。三敘教。四敘觀。",
    "X74n1499_007:1001c22": "一心奉請觀心論疏(拜觀同上)",
    "X74n1499_007:1001c23": "隋天台國清寺沙門灌頂撰。",
    "X74n1499_007:1001c24": "以上東土論及論釋。",
    "X74n1499_007:1002a01": "水陸道場法輪寶懺卷第七"
}