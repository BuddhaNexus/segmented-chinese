{
    "X69n1359_004:0519a15": "應菴和尚語錄卷第四",
    "X69n1359_004:0519a17": "婺州寶林禪寺語錄",
    "X69n1359_004:0519a18": "嗣法門人　(守詮)　等編",
    "X69n1359_004:0519a19": "師受請。僧問。三聖道。我逢人則出。出則不為人。意旨",
    "X69n1359_004:0519a20": "如何。師云。斬釘截鐵。進云。興化道。我逢人則不出。出",
    "X69n1359_004:0519a21": "則便為人。又作麼生。師云。隨邪逐惡。進云。恁麼則一",
    "X69n1359_004:0519a22": "點水墨兩處成龍。師云。不是恁麼。師乃云。孤峰頂上。",
    "X69n1359_004:0519a23": "聳壑昂霄。好不資一毫。十字街頭。和泥合水。醜不資",
    "X69n1359_004:0519a24": "一毫。如是則在彼在此。同得同用。所以道。我此法印。",
    "X69n1359_004:0519b01": "為欲利益世間故說。在所游方。勿妄宣傳。到箇裏。推",
    "X69n1359_004:0519b02": "倒須彌。飲乾大海。於其中間。出沒卷舒。了無妨礙。且",
    "X69n1359_004:0519b03": "應緣利物一句作麼生道。雪後始知松栢操。事難方",
    "X69n1359_004:0519b04": "見丈夫心。",
    "X69n1359_004:0519b05": "當晚小參。僧問。未離兜率。已降王宮。未出母胎。度人",
    "X69n1359_004:0519b06": "已畢。此意如何。師云。一人傳虗。萬人傳實。進云。為復",
    "X69n1359_004:0519b07": "是神通妙用。法爾如然。師云。一刀兩段。進云。金鷄啄",
    "X69n1359_004:0519b08": "破琉璃殻。玉兔挨開碧海門。師云。猶欠一半在。問。彌",
    "X69n1359_004:0519b09": "勒真彌勒。分身千百億。時時示世人。世人皆不識。如",
    "X69n1359_004:0519b10": "何是彌勒。師云。是甚乾屎橛。進云。若然者。頭頭垂示",
    "X69n1359_004:0519b11": "處。子細好生觀。師云。你無佛性。觀作什麼。僧禮拜。",
    "X69n1359_004:0519b12": "師乃云。彌勒真彌勒。分身千百億。時時示時人。時人",
    "X69n1359_004:0519b13": "俱不識。這老漢。四稜榻地了也。是汝諸人還識得也",
    "X69n1359_004:0519b14": "未。若識得。正是眼中添屑。若不識。寶林有過。便下座。",
    "X69n1359_004:0519b15": "上堂云。達磨西來。直指人心。見性成佛。者老臊胡。當",
    "X69n1359_004:0519b16": "時若知有轉身句。是你諸人未免橫屍露骨。且道。寶",
    "X69n1359_004:0519b17": "林恁麼告報。還有地頭也無。莫守寒巖異草青。坐著",
    "X69n1359_004:0519b18": "白雲宗不妙。",
    "X69n1359_004:0519b19": "謝知事上堂。一喝分賓主。照用一時行。要會箇中意。",
    "X69n1359_004:0519b20": "日午打三更。祇如一喝未施已前。還有賓主也無。既",
    "X69n1359_004:0519b21": "分之後。那箇是賓。那箇是主。者裏緇素得出。賓則始",
    "X69n1359_004:0519b22": "終賓。主則始終主。祇如賓不是賓。主不是主。且一喝",
    "X69n1359_004:0519b23": "落在什麼處。橫按鏌鎁全正令。太平寰宇斬癡頑。",
    "X69n1359_004:0519b24": "上堂云。佛祖正印。衲僧藞苴。有眼如盲。有口如啞。更",
    "X69n1359_004:0519c01": "問如何。可知禮也。",
    "X69n1359_004:0519c02": "上堂。舉興化見同參來纔上法堂。化便喝。僧亦喝。化",
    "X69n1359_004:0519c03": "又喝。僧復喝。化近前拈棒。僧又喝。化云。你看者瞎漢",
    "X69n1359_004:0519c04": "猶作主在。僧擬議。化直打出。法堂。侍僧問。適來僧。有",
    "X69n1359_004:0519c05": "何相觸忤。化云。是佗適來。也有權。也有實。也有照。也",
    "X69n1359_004:0519c06": "有用。我將手向伊面前橫兩遭。到這裏去不得。似者",
    "X69n1359_004:0519c07": "般瞎漢。不打更待何時。師云。興化門墻千仞。從來家",
    "X69n1359_004:0519c08": "法森嚴。這僧暗透重關。要看洞中春色。好則好。未免",
    "X69n1359_004:0519c09": "二俱失利。祇如興化道。我將手向伊面前橫兩遭。又",
    "X69n1359_004:0519c10": "作麼生。天堂未就。地獄先成。",
    "X69n1359_004:0519c11": "上堂。舉安國挺禪師。因僧問五祖。真性緣起其義云",
    "X69n1359_004:0519c12": "何。祖默然。時挺禪師侍次乃謂。大德正興一念時。是",
    "X69n1359_004:0519c13": "真性中緣起。其僧言下大悟。師云。五祖不合默然。好",
    "X69n1359_004:0519c14": "與二十棒。挺禪師不合道大德正興一念時是真性",
    "X69n1359_004:0519c15": "中緣起。也與二十棒。其僧言下不合大悟。也與二十",
    "X69n1359_004:0519c16": "棒。且道。寶林還有過也無。也與二十棒。",
    "X69n1359_004:0519c17": "上堂。舉龐居士。一日賣笟籬。撲倒在地。靈照便去身",
    "X69n1359_004:0519c18": "邊臥。士云作麼。照云。見爺倒地。特來相扶。師云。居士",
    "X69n1359_004:0519c19": "倒地。靈照扶起。乞兒伎倆。討甚巴鼻。擊禪床。下座。",
    "X69n1359_004:0519c20": "上堂。盡乾坤大地撮來無一絲毫許。你諸人向甚處",
    "X69n1359_004:0519c21": "安身立命。直饒倜儻分明去。未免無繩自縛。且道。寶",
    "X69n1359_004:0519c22": "林恁麼。還有著力處也無。啼得血流無用處。不如緘",
    "X69n1359_004:0519c23": "口過殘春。",
    "X69n1359_004:0519c24": "上堂。僧問。楊岐問慈明。幽鳥語喃喃。辭雲入亂峯時",
    "X69n1359_004:0520a01": "如何。明云。我行荒草裏。汝又入深林。此意如何。師云。",
    "X69n1359_004:0520a02": "兩箇漆桶。失却鼻孔。進云。是什麼人収得。師云。是上",
    "X69n1359_004:0520a03": "座。進云。爭柰不亂拈出。師云。賊身已露。進云。祇如楊",
    "X69n1359_004:0520a04": "岐道。官不容針。更借一問。慈明便喝。還有為人處也",
    "X69n1359_004:0520a05": "無。師云。無為人處。進云。許多葛藤。向甚麼處著。師云。",
    "X69n1359_004:0520a06": "虗空裏著。進云。虗空無壁落。四面亦無門。作麼生著。",
    "X69n1359_004:0520a07": "師云恰好。進云。楊岐亦喝。慈明又喝。意作麼生。師云。",
    "X69n1359_004:0520a08": "平地喫交。進云。爭柰楊岐一拳還一拳。一趯還一趯。",
    "X69n1359_004:0520a09": "師云。莫謗楊岐好。進云。見成公案。師云。何不拈出。僧",
    "X69n1359_004:0520a10": "便喝。師云。有甚交涉　師乃云。心不是佛。智不是道。",
    "X69n1359_004:0520a11": "量才補職。捨重從輕。二百個衲僧。一百九十九箇。匙",
    "X69n1359_004:0520a12": "挑不上。且道。那一箇著在甚麼處。瞎漢。歸堂去。",
    "X69n1359_004:0520a13": "冬至上堂。君子道長。小人道消。衲僧活計。不在兩頭。",
    "X69n1359_004:0520a14": "有般癡漢便問。未審在什麼處。似者般底。不打更待",
    "X69n1359_004:0520a15": "何時。且道。寶林恁麼道。還有過也無。試定當看。",
    "X69n1359_004:0520a16": "上堂。舉僧問智門。如何是般若體。門云。蚌含明月。僧",
    "X69n1359_004:0520a17": "云。如何是般若用。門云。兔子懷胎。死心和尚拈云。如",
    "X69n1359_004:0520a18": "何是般若體。一堆屎。如何是般若用。屎堆裏虫。師云。",
    "X69n1359_004:0520a19": "兩箇漆桶。一時話墮了。更添一枚。如何是般若體。相",
    "X69n1359_004:0520a20": "見便無禮。如何是般若用。從來愛打閧。且道。三箇漆",
    "X69n1359_004:0520a21": "桶。還有優劣也無。若檢點得出。許你具頂門眼。",
    "X69n1359_004:0520a22": "退院上堂。祖師心印。狀似鐵牛之機。去即印住。住即",
    "X69n1359_004:0520a23": "印破。有般漆桶。便向不去不住處坐地。無異蚊蚋。以",
    "X69n1359_004:0520a24": "足欲探滄溟之深淺。其可得乎。豈不見古人道。世人",
    "X69n1359_004:0520b01": "住處我不住。世人行處我不行。不是與人難共住。大",
    "X69n1359_004:0520b02": "都緇素要分明。祇如死心和尚一日挾火示僧云。若",
    "X69n1359_004:0520b03": "喚作火燒殺你。不喚作火凍殺你。是你諸人還緇素",
    "X69n1359_004:0520b04": "得出麼。苟或未然。珍重五湖雲水客。笑看千嶂起風雷。",
    "X69n1359_004:0520b05": "婺州報恩光孝禪寺語錄",
    "X69n1359_004:0520b06": "嗣法門人　(守詮)　等編",
    "X69n1359_004:0520b07": "入院上堂。僧問。祇者是。埋沒自己。祇者不是。辜負先",
    "X69n1359_004:0520b08": "聖。去此二途。和泥合水處。請師道。師云。玉筯撑虎口。",
    "X69n1359_004:0520b09": "進云。一言金石譚來重。萬事鴻毛脫去輕。師云。莫瞞",
    "X69n1359_004:0520b10": "老僧好。進云。和尚得恁麼絮那。師云。你莫作絮會。進",
    "X69n1359_004:0520b11": "云。爭柰步步相隨。言言見諦。師云。却是你絮　師乃",
    "X69n1359_004:0520b12": "云。古佛家風。遇古佛然後拈出。大人境界。見大人乃",
    "X69n1359_004:0520b13": "可顯揚。今日朝斾臨筵。人天普集。古佛家風既展。大",
    "X69n1359_004:0520b14": "人境界全彰。揭示摩醯正眼。洞明少室真機。頓契佛",
    "X69n1359_004:0520b15": "祖不傳妙心。開悟父母未生面目。直下斬釘截鐵。猶",
    "X69n1359_004:0520b16": "是把纜放船。苟若說心說性。未免和泥合水。這條通",
    "X69n1359_004:0520b17": "天活路。千聖共行。萬靈同轍。淨躶躶沒虗空。赤洒洒",
    "X69n1359_004:0520b18": "無空缺。雖居有為界。示無為法。而不滅壞有為之相。",
    "X69n1359_004:0520b19": "雖居無為界。示有為法。而不分別無為之相。如是則",
    "X69n1359_004:0520b20": "如鍾在虡。扣之則鳴。似鏡臨臺。物來斯照。於其中間。",
    "X69n1359_004:0520b21": "應變萬差。出沒卷舒。得大自在。祇如應真不借一句",
    "X69n1359_004:0520b22": "又作麼生。雙溪源脉深無底。濟物曾無有倦時。",
    "X69n1359_004:0520b23": "復舉。王常侍。與臨濟至僧堂乃問。這一堂僧還看經",
    "X69n1359_004:0520b24": "也無。濟云。不看經。還習禪也無。濟云。不習禪。侍云。經",
    "X69n1359_004:0520c01": "又不看。禪又不習。畢竟作什麼。濟云。總教成佛作祖",
    "X69n1359_004:0520c02": "去。侍云。金屑雖貴。落眼成翳。濟云。我將為你是箇俗",
    "X69n1359_004:0520c03": "漢。師云。風行草偃。葉落知秋。臨濟雖本分鉗鎚。常侍",
    "X69n1359_004:0520c04": "乃頂門具眼。祇如今日　判府殿撰正言。入山與老",
    "X69n1359_004:0520c05": "僧相見。雖無僧堂可至。亦無佛法商量。祇者便是出",
    "X69n1359_004:0520c06": "佗一頭地處。且道。以何為驗。以此為驗。",
    "X69n1359_004:0520c07": "上堂。舉趙州和尚。一日見僧來。便面壁書梵字。僧展",
    "X69n1359_004:0520c08": "坐具禮三拜。州轉身。僧収坐具便行。州云苦苦。僧撫",
    "X69n1359_004:0520c09": "掌呵呵大笑。師云。苦苦。苦中苦。樂中苦。誰道黃金如",
    "X69n1359_004:0520c10": "糞土。象骨老師曾琨毬秘魔扠下捉老鼠。",
    "X69n1359_004:0520c11": "上堂。舉僧問雲門。殺父殺母佛前懺悔。殺佛殺祖向",
    "X69n1359_004:0520c12": "什麼處懺悔。門云。露。師云。光孝著一轉語。不是老僧",
    "X69n1359_004:0520c13": "見處。亦非垂手為人。何故。豈不見道。字經三寫。烏焉",
    "X69n1359_004:0520c14": "成馬。",
    "X69n1359_004:0520c15": "上堂。舉灌溪初參臨濟。纔跨門。濟驀胸擒住。溪便云。",
    "X69n1359_004:0520c16": "領領。濟便托開。師云。灌溪氣宇如王。被臨濟活埋。在",
    "X69n1359_004:0520c17": "鎮州十字街頭。當時若是光孝。棒折也未放佗在。何",
    "X69n1359_004:0520c18": "故。家肥生孝子。國覇有謀臣。",
    "X69n1359_004:0520c19": "上堂。舉龍牙和尚道。雲居師兄得第二句。我得第一",
    "X69n1359_004:0520c20": "句。西院云。祇如龍牙與麼道。還扶得也無。雲門云。須",
    "X69n1359_004:0520c21": "禮拜雲居始得。西院云。傍觀者哂。師云。龍牙若非西",
    "X69n1359_004:0520c22": "院當頭坐斷。幾乎打破蔡州。雲門冷處著把火。義出",
    "X69n1359_004:0520c23": "豐年。光孝過犯彌天。一任諸方檢點。",
    "X69n1359_004:0520c24": "再住歸宗禪寺語錄",
    "X69n1359_004:0521a01": "嗣法門人　(守詮)　等編",
    "X69n1359_004:0521a02": "入寺上堂。僧問。灌溪初參臨濟。纔跨門。濟驀胸擒住。",
    "X69n1359_004:0521a03": "未審是何宗旨。師云。無宗旨。進云。灌溪見箇什麼道",
    "X69n1359_004:0521a04": "理便云領領。師云。無道理可見。進云。爭柰眼似銅鈴",
    "X69n1359_004:0521a05": "轉。師云。你向什麼處見二老宿。僧便喝。師云。蝦跳不",
    "X69n1359_004:0521a06": "出斗　師乃云。大道無方所。從容寰海間。幾思歸隱",
    "X69n1359_004:0521a07": "處。安樂在廬山。如是也周旋舊日家風。豈敢忘更途",
    "X69n1359_004:0521a08": "轍。再禮耶舍相好。重瞻拭眼慈容。祇要聲和響順。形",
    "X69n1359_004:0521a09": "直影端。所以道。拈起也天回地轉。應須拱手歸降。放",
    "X69n1359_004:0521a10": "下也草偃風行。必合全身遠害。在彼在此。本無間然。",
    "X69n1359_004:0521a11": "一去一來。豈有二相。雖然。猶是業識茫茫。且風恬浪",
    "X69n1359_004:0521a12": "靜一句作麼生道。雲靜日月正。雪晴天地春。",
    "X69n1359_004:0521a13": "上堂。寶劒未施。盡大地人喪身失命。古鏡未彰。盡十",
    "X69n1359_004:0521a14": "方世界向甚處出頭。這般野狐見解。是諸方普請會",
    "X69n1359_004:0521a15": "底。汝等諸人作麼生折合。片雲歸洞晚。斜日去天低。",
    "X69n1359_004:0521a16": "入羅漢五臟示眾云。黃面老人乾屎橛。參隨一火爛",
    "X69n1359_004:0521a17": "泥團。心肝腸胃皆條直。蔬飯茶花照膽寒。佛法雖然",
    "X69n1359_004:0521a18": "未夢見。神通却許入雲端。應須痛念歸宗寺。時復持",
    "X69n1359_004:0521a19": "盂下翠巒。",
    "X69n1359_004:0521a20": "上堂云。三十二相。八十種好。從朝至暮。啾啾唧唧。說",
    "X69n1359_004:0521a21": "黃道黑。不知那裏是二時上堂。喫粥喫飯。不覺嚼破",
    "X69n1359_004:0521a22": "舌頭。血濺梵天。四天之下。霈然有餘。玉皇大帝。惡發",
    "X69n1359_004:0521a23": "追東海龍王。向金輪峰頂鞫勘。頃刻之間。追汝諸人",
    "X69n1359_004:0521a24": "作證見也。且各請依實供通。切忌回避。儻若不實。喪",
    "X69n1359_004:0521b01": "汝性命。",
    "X69n1359_004:0521b02": "上堂。舉僧問徑山。掩息如灰時如何。山云。猶是時人",
    "X69n1359_004:0521b03": "功幹。僧云。幹後如何。山云。耕人田不種。僧云。畢竟如",
    "X69n1359_004:0521b04": "何。山云。禾熟不臨場。師云。鳳閤香沉。雪巢夜冷。半窻",
    "X69n1359_004:0521b05": "明月和氣[卄/渴]然。正恁麼時。且道。歸宗與徑山。還有相",
    "X69n1359_004:0521b06": "見分也無。見與不見即且置。祇如這僧問徑山。還具",
    "X69n1359_004:0521b07": "眼麼。苟或未然。雲藏無縫襖。鳥宿不萌枝。",
    "X69n1359_004:0521b08": "萬杉和尚到上堂。大底大。小底小。長底長。短底短。曲",
    "X69n1359_004:0521b09": "底曲。直底直。方底方。圓底圓。正底正。邪底邪。為復是",
    "X69n1359_004:0521b10": "佛耶。是菩薩耶。是羅漢耶。是聖僧耶。是鬼神耶。是天",
    "X69n1359_004:0521b11": "仙耶。我昔聞是法。未甞妄宣說。是義非義。是隨義隨。",
    "X69n1359_004:0521b12": "非是非義非非義。是隨句墮。若作佛法商量。達磨一",
    "X69n1359_004:0521b13": "宗掃土而盡。不作佛法商量。老僧活陷地獄。是你諸",
    "X69n1359_004:0521b14": "人。還緇素得出麼。苟或未然。少間下座。同知事頭首。",
    "X69n1359_004:0521b15": "攀請新萬杉和尚。為眾說破。",
    "X69n1359_004:0521b16": "上堂。舉僧問梁山和尚。家賊難防時如何。山云。識得",
    "X69n1359_004:0521b17": "後不為冤。僧云。識得後如何。山云。貶向無生國裏。僧",
    "X69n1359_004:0521b18": "云。莫便是佗放身立命處也無。山云。死水不藏龍。僧",
    "X69n1359_004:0521b19": "云。如何是活水龍。山云。興雲不吐霧。僧云。忽遇傾湫",
    "X69n1359_004:0521b20": "倒岳來時如何。山下禪床把住云。莫教濕却老僧袈",
    "X69n1359_004:0521b21": "裟角。師云。梁山和尚。與賊相戰。兵刃交接。填然鼓之。",
    "X69n1359_004:0521b22": "雖不弃甲曳兵而走。要且祇解戰賊。不能殺賊。忽有",
    "X69n1359_004:0521b23": "人問歸宗家賊難防時如何。劈脊便棒。何故。豈不見",
    "X69n1359_004:0521b24": "道。齊之以禮。",
    "X69n1359_004:0521c01": "上堂。舉百丈和尚示眾云。汝開田了。我與汝說大義。",
    "X69n1359_004:0521c02": "僧云。開田了。請和尚說大義。丈展兩手。白雲端和尚",
    "X69n1359_004:0521c03": "拈云。百丈說大義。祇於此。當時再參馬祖底。向什麼",
    "X69n1359_004:0521c04": "處去也。若言更有在。未免與蛇畫足。且道。作麼生得",
    "X69n1359_004:0521c05": "知百丈老人立地處。乃云。客來無茶點。蒿湯備禮儀。",
    "X69n1359_004:0521c06": "師云。白雲要見百丈再參馬祖底道理。直是好笑。笑",
    "X69n1359_004:0521c07": "須三十年。又道。作麼生得知百丈立地處。也與笑三",
    "X69n1359_004:0521c08": "十年。客來無茶點。蒿湯備禮儀。也與笑三十年。三笑",
    "X69n1359_004:0521c09": "而九十年。為復笑白雲批判未當。為復別有道理。汝",
    "X69n1359_004:0521c10": "諸人若撿點得出。歸宗拄杖子。兩手分付。苟或未然。",
    "X69n1359_004:0521c11": "幾度醉歸明月夜。笙歌引入畫堂前。",
    "X69n1359_004:0521c12": "上堂。舉溈山問雲巖云。承聞子在藥山是否。巖云。是。",
    "X69n1359_004:0521c13": "溈云。藥山大人相作麼生。巖云。涅槃後有。山云。如何",
    "X69n1359_004:0521c14": "是涅槃後有。巖云。水洒不著。雲巖却問。未審百丈大",
    "X69n1359_004:0521c15": "人相作麼生。山云。巍巍堂堂煒煒煌煌。聲前非聲。色",
    "X69n1359_004:0521c16": "後非色。蚊子上鐵牛。無你下觜處。師云。二尊宿。說大",
    "X69n1359_004:0521c17": "人相。何異指鹿為馬。忽有人問歸宗。虎丘大人相作",
    "X69n1359_004:0521c18": "麼生。祗對佗道。九九百百。半青半白。",
    "X69n1359_004:0521c19": "上堂。舉睦州示眾云。裂開也在我。揑聚也在我。有僧",
    "X69n1359_004:0521c20": "問云。如何是裂開。州云。三九二十七。菩提涅槃。真如",
    "X69n1359_004:0521c21": "解脫。即心即佛。我且與麼道。你又作麼生。僧云。某甲",
    "X69n1359_004:0521c22": "不與麼道。州云。盞子落地。楪子成七片。雲峰悅云。相",
    "X69n1359_004:0521c23": "罵饒你接觜。相唾饒你潑水。師云。我且問你諸人。雲",
    "X69n1359_004:0521c24": "峰恁麼拈提。為復是見睦州意耶。明睦州語耶。歸宗",
    "X69n1359_004:0522a01": "因行不妨掉臂。不是禪。不是道。不是玄。不是妙。久立",
    "X69n1359_004:0522a02": "伏惟珍重。",
    "X69n1359_004:0522a03": "上堂。僧問。藥山小參不點燈。德山小參不答話。未審",
    "X69n1359_004:0522a04": "意旨如何。師云。二俱瞎漢。僧云。可謂端居坐底人。意",
    "X69n1359_004:0522a05": "氣衝斗牛。師云。不是這箇道理。僧云。恩深轉無語。懷",
    "X69n1359_004:0522a06": "抱自分明。師云。切忌錯承當。僧又問。崇壽和尚道。識",
    "X69n1359_004:0522a07": "得橙子。周匝有餘。未審和尚還肯佗也無。師云。老僧",
    "X69n1359_004:0522a08": "深肯佗。僧云。雲門道。識得橙子。天地懸殊。又作麼生。",
    "X69n1359_004:0522a09": "師云。穿却鼻孔。僧云。澤廣藏山。理能伏豹。又作麼生。",
    "X69n1359_004:0522a10": "師云。君子懷義。僧云。還許學人露箇消息也無。師云。",
    "X69n1359_004:0522a11": "有何不可。僧云。犀因翫月紋生角。象被雷驚花入牙。",
    "X69n1359_004:0522a12": "師云。猶帶文彩在。僧禮拜　師乃云。識得橙子周匝",
    "X69n1359_004:0522a13": "有餘。識得橙子天地懸殊。若向周匝有餘處會。理上",
    "X69n1359_004:0522a14": "偏枯。若向天地懸殊處會。事上偏枯。且道。歸宗為人",
    "X69n1359_004:0522a15": "在什麼處。犀因翫月紋生角。象被雷驚花入牙。",
    "X69n1359_004:0522a16": "上堂。舉丹霞訪忠國師。值國師睡次。乃問侍者。國師",
    "X69n1359_004:0522a17": "在否。者云。在則在。祇是不見客。霞云。太深遠生。者云。",
    "X69n1359_004:0522a18": "莫道上座。佛眼也覷不見。霞云。龍生龍子。鳳生鳳兒。",
    "X69n1359_004:0522a19": "國師睡起。侍者舉似國師。師打侍者二十棒。趕出院。",
    "X69n1359_004:0522a20": "霞聞云。不謬為南陽國師。師云。侍者喫棒出院。盖千",
    "X69n1359_004:0522a21": "載一時。然歸宗豈免眼熱。丹霞故雖好手。爭柰落在",
    "X69n1359_004:0522a22": "國師網子裏。諸人還辨得麼。苟或未然。猶握金鞭問",
    "X69n1359_004:0522a23": "歸客。夜深誰共御街行。",
    "X69n1359_004:0522a24": "上堂。舉弘覺禪師。一日問僧。看者是什麼經。僧云。維",
    "X69n1359_004:0522b01": "摩經。弘覺云。我不問維摩經。看者是什麼經。其僧言",
    "X69n1359_004:0522b02": "下知歸。師云。可憐者僧被弘覺活埋在荒草裏。諸人",
    "X69n1359_004:0522b03": "若定當得出。明窻下安排。苟或未然。一任敲甎打瓦。",
    "X69n1359_004:0522b04": "上堂。三世諸佛。六代祖師。天下老和尚。三十三天。二",
    "X69n1359_004:0522b05": "十八宿。盡在歸宗拄杖頭上結夏。歸宗為伊。說一字",
    "X69n1359_004:0522b06": "法門。過去恒沙劫。有寶花王如來。分付老僧。向二千",
    "X69n1359_004:0522b07": "一百丹五載後。對眾顯示。我等比丘今正是時。且道。",
    "X69n1359_004:0522b08": "一字法門作麼生說。驀拈拄杖卓一卓云。唵薩哩嚩",
    "X69n1359_004:0522b09": "吽[口*發]吒娑訶。復有偈舉似大眾。金錫罷游留靠壁。草",
    "X69n1359_004:0522b10": "鞋乾曬待秋風。且那長夏深思省。看是平生有底功。",
    "X69n1359_004:0522b11": "真實行藏宜保惜。虗頭伎倆疾消鎔。老僧豈是多饒",
    "X69n1359_004:0522b12": "舌。要與諸人氣味同。",
    "X69n1359_004:0522b13": "上堂。召大眾云。不著佛求。不著法求。不著僧求。盞子",
    "X69n1359_004:0522b14": "落地。楪子成七片。胡張三黑李四。知佗是有耶是無",
    "X69n1359_004:0522b15": "耶。歸宗若放過。燈籠露柱。若草若木。盡欺你諸人去",
    "X69n1359_004:0522b16": "也。若不放過。你諸人如何湊泊。驀拈拄杖卓一卓云。",
    "X69n1359_004:0522b17": "我見燈明佛。本光瑞如此。",
    "X69n1359_004:0522b18": "請監收上堂。僧問。三玄三要即不問。時節因緣事若",
    "X69n1359_004:0522b19": "何。師云。狗齩枯骨。進云。臨濟示眾云。一人常在途中",
    "X69n1359_004:0522b20": "不離家舍。一人常在家舍不離途中。未審意旨作麼",
    "X69n1359_004:0522b21": "生。師云。鐵蛇鑽不入。進云。忽若有人出來掀倒禪床",
    "X69n1359_004:0522b22": "又作麼生。師云。賊過後張弓。進云。未審此二人。那箇",
    "X69n1359_004:0522b23": "受得人天供養。師云。總受不得。進云。人人具足。箇箇",
    "X69n1359_004:0522b24": "圓成。為什麼受道不得。師云。且緩緩。僧問。廣達咨和",
    "X69n1359_004:0522c01": "尚。三通鼓罷。大眾雲臻。請師說法。師云達。進云。莫恠",
    "X69n1359_004:0522c02": "渠儂多意氣。佗家曾踏上頭關。師云。你被老僧達殺",
    "X69n1359_004:0522c03": "了也。進云。和尚祇有殺人刀。且無活人劒。師云。如何",
    "X69n1359_004:0522c04": "是活人劒。進云。喝下已分泥水路。箇中消息有誰知。",
    "X69n1359_004:0522c05": "師云。如何是殺人刀。僧云。已在言前。師云。何曾道著",
    "X69n1359_004:0522c06": "　師乃云。古來為法老尊宿。荷眾曾無有倦時。況是",
    "X69n1359_004:0522c07": "年來衰落甚。動為多與行相違。應須痛念平生事。著",
    "X69n1359_004:0522c08": "意披襟善護持。顆粒果能無滲漏。少林初不隔毫釐。",
    "X69n1359_004:0522c09": "江州東林太平興龍禪寺語錄",
    "X69n1359_004:0522c10": "嗣法門人　(守詮)　等編",
    "X69n1359_004:0522c11": "師入方丈據坐云。西天四七。唐土二三。盡向者裏。釘",
    "X69n1359_004:0522c12": "樁搖櫓。新東林為你諸人。解纜放船。未說超宗異目。",
    "X69n1359_004:0522c13": "若得齊眉共矚。亦可明窻下安排。苟或如之若何。未",
    "X69n1359_004:0522c14": "免欄腮摑出。",
    "X69n1359_004:0522c15": "上堂。舉安國問僧。得之於心。伊蘭作栴檀之樹。失之",
    "X69n1359_004:0522c16": "於旨。甘露乃蒺[卄/梨]之園。我要箇語具得失兩意。僧竪",
    "X69n1359_004:0522c17": "起拳頭云。不可喚作拳頭。國云。祇為喚作拳頭。雪竇",
    "X69n1359_004:0522c18": "拈云。無繩自縛漢。拳頭也不識。師云。若見得雪竇徹。",
    "X69n1359_004:0522c19": "便見安國龍頭蛇尾。若見不徹。伊蘭作栴檀之樹。甘",
    "X69n1359_004:0522c20": "露乃蒺[卄/梨]之園。",
    "X69n1359_004:0522c21": "上堂。舉丹霞因過一院值凝寒。遂於殿中見木佛。乃",
    "X69n1359_004:0522c22": "取燒火向。院主偶見呵責曰。何得燒我木佛。霞以杖",
    "X69n1359_004:0522c23": "撥灰云。吾燒取舍利。主云。木佛何有舍利。霞云。既無",
    "X69n1359_004:0522c24": "舍利。更請兩尊。再取燒之。院主自後眉鬚墮落。師云。",
    "X69n1359_004:0523a01": "諸方商量道。院主忽起疑心而致斯禍。又云。院主天",
    "X69n1359_004:0523a02": "寒不與丹霞火向。致令燒却木佛。遂乃眉鬚墮落。殊",
    "X69n1359_004:0523a03": "不知。院主買鐵得金。一場富貴。",
    "X69n1359_004:0523a04": "上堂。舉僧問興化。四方八面來時如何。興化云。打中",
    "X69n1359_004:0523a05": "間底。僧便禮拜。化云。昨日赴箇村齋。中路值一陣狂",
    "X69n1359_004:0523a06": "風暴雨。向古廟裏避得過。師云。眾中商量道。向古廟",
    "X69n1359_004:0523a07": "裏避得過。是明空劫已前自己。又道便是佗安身立",
    "X69n1359_004:0523a08": "命處。殊不知。興化腰纏十萬貫。騎鶴下揚州。",
    "X69n1359_004:0523a09": "上堂。鷲嶺拈花。少林直指。指空畫空。泥裏洗土。如來",
    "X69n1359_004:0523a10": "禪。烈焰光中綻白蓮。祖師意。海底紅塵成陣起。透得",
    "X69n1359_004:0523a11": "過。權實照用一鎚打破。透不過。葛藤窠裏長年打坐。",
    "X69n1359_004:0523a12": "總不與麼。喚取瞎驢來拽磨。",
    "X69n1359_004:0523a13": "上堂。舉教中道。心佛及眾生。是三無差別。師云。三十",
    "X69n1359_004:0523a14": "年前聞恁麼道。笑而不已。三十年後聞恁麼道。喜而",
    "X69n1359_004:0523a15": "不寐。是汝諸人。聞東林恁麼道。還緇素得出麼。若緇",
    "X69n1359_004:0523a16": "素不出。聽取一頌。心佛及眾生。笑而還復喜。笑喜本",
    "X69n1359_004:0523a17": "無根。緇素誠有旨。千古萬古人。幾箇識道理。道理深",
    "X69n1359_004:0523a18": "何處尋。驀拈拄杖卓一卓云。海枯終見底。人死不知心。",
    "X69n1359_004:0523a19": "上堂。舉僧問雲門。不離三德六味。還有佛法也無。門",
    "X69n1359_004:0523a20": "云。祇怕你不問。僧云。請師道。門云。三德六味。施佛及",
    "X69n1359_004:0523a21": "僧。師云。雲門不負者僧來問。未免落在陷穽中。是你",
    "X69n1359_004:0523a22": "諸人若向者裏會得。許你高步毗盧頂。",
    "X69n1359_004:0523a24": "應菴和尚語錄卷第四"
}