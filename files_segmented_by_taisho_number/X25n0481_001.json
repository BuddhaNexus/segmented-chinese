{
    "X25n0481_001:0150b06": "金剛般若經略談",
    "X25n0481_001:0150b08": "明　觀衡　撰",
    "X25n0481_001:0150b09": "金剛般若波羅蜜經。此八字乃一經之總題。金剛是",
    "X25n0481_001:0150b10": "喻。即金剛寶最堅。萬物不能壞。最利。能壞一切物。般",
    "X25n0481_001:0150b11": "若是法。梵語般若。此云智慧。此慧之體本寂。即實相",
    "X25n0481_001:0150b12": "般若。此慧之用圓明。即觀照般若。實相之體。生死等",
    "X25n0481_001:0150b13": "法不能到故。喻之金剛最堅。一切物不能壞。觀照之",
    "X25n0481_001:0150b14": "用。能空生死等法故。喻之金剛最利。能壞一切物。此",
    "X25n0481_001:0150b15": "金剛般若。在大部中。名能斷分。則知今喻金剛。唯重",
    "X25n0481_001:0150b16": "能利能空一切法也。此經從須菩提啟請已去。至後",
    "X25n0481_001:0150b17": "不取於相。如如不動。通是用觀照般若之法。不取心",
    "X25n0481_001:0150b18": "佛眾生之相。又照心佛眾生無性。又照心佛眾生本",
    "X25n0481_001:0150b19": "寂。成一清淨菩提心。然現前心佛眾生有實體用。如",
    "X25n0481_001:0150b20": "何得知無性．本寂而不取耶。後以金剛觀察深喻。喻",
    "X25n0481_001:0150b21": "之心佛眾生。皆是有為。如夢幻泡影。則心佛眾生諸",
    "X25n0481_001:0150b22": "法。不待排遣而自空矣。既是本空．本寂。欲何所取。是",
    "X25n0481_001:0150b23": "知行般若時。只是一味不取。則世出世法一無所有",
    "X25n0481_001:0150b24": "也。又諸法不是因不取而後無。唯其本無。因妄取成",
    "X25n0481_001:0150c01": "有。但不取。自還本來面目。是則金剛之名。即夢幻等",
    "X25n0481_001:0150c02": "喻。以夢幻等喻。喻空一切法。故稱金剛喻。經中先法",
    "X25n0481_001:0150c03": "後喻。題中先喻後法。首楞嚴經云。金剛王寶覺如幻",
    "X25n0481_001:0150c04": "三摩提。如幻即金剛也。三摩提寶覺即般若也。波羅",
    "X25n0481_001:0150c05": "蜜此云彼岸到。即到彼岸。以梵語多倒故。葢般若乃",
    "X25n0481_001:0150c06": "諸佛眾生共有之佛性。眾生不善用。用之見色為色",
    "X25n0481_001:0150c07": "粘。用之聞聲為聲轉。不能超聲色之外。逐境流轉。名",
    "X25n0481_001:0150c08": "為此岸。諸佛善用此佛性。用之照色色空。用之照聲",
    "X25n0481_001:0150c09": "聲寂。能超聲色之外。達境唯心。名為彼岸。是此岸彼",
    "X25n0481_001:0150c10": "岸。非有兩地。同是一境。但超與不超。名為此岸彼岸。",
    "X25n0481_001:0150c11": "是轉名不轉體也。般若．妄見。亦只一佛性。因覺不覺。",
    "X25n0481_001:0150c12": "故別其名。亦無實性也。經之一字。即文句之假名。以",
    "X25n0481_001:0150c13": "貫攝為義。是能詮言教。即文字般若也。依相言。則有",
    "X25n0481_001:0150c14": "喻有法有體有用。差別名義。合之。故曰金剛般若波",
    "X25n0481_001:0150c15": "羅蜜經。依性言。唯一如如不動清淨菩提心。了無能",
    "X25n0481_001:0150c16": "所．法喻．體用之分也。",
    "X25n0481_001:0150c17": "此金剛般若經一卷。雖文義重沓。總不出須菩提所",
    "X25n0481_001:0150c18": "讚所請之義。所讚。如來善護念諸菩薩。善囑所諸菩",
    "X25n0481_001:0150c19": "薩。所請。善男子．善女人。發阿耨多羅三藐三菩提心。",
    "X25n0481_001:0150c20": "云何應住。云何降伏其心是也。如來所答。先總答菩",
    "X25n0481_001:0150c21": "提心。以酬所請之意。然後展轉發明。使其信受清淨。",
    "X25n0481_001:0150c22": "即見所讚不虗也。先總答菩提心。從佛告須菩提。諸",
    "X25n0481_001:0150c23": "菩薩摩訶薩應如是降伏其心起。至須菩提。菩薩但",
    "X25n0481_001:0150c24": "應如所教住止。是也。其中初答降伏其心。即發起大",
    "X25n0481_001:0151a01": "悲。能降伏我心。以大悲。能度一切眾生。若無智運之。",
    "X25n0481_001:0151a02": "即墮生死。故以智運之。雖是滅度無量無數眾生。實",
    "X25n0481_001:0151a03": "無眾生得滅度者。何以故下。徵明其義。若菩薩有我",
    "X25n0481_001:0151a04": "相人相眾生相壽者相。即非菩薩。是悲不離智也。次",
    "X25n0481_001:0151a05": "答云何應住。即發起大智。於一切法。應無所住。以無",
    "X25n0481_001:0151a06": "所住。能遠離一切相。若無悲運之。即墮涅槃。故以悲",
    "X25n0481_001:0151a07": "運之。雖是不住於相而行布施。饒益眾生。下徵明其",
    "X25n0481_001:0151a08": "義。謂何故既行布施。又不住於相。葢菩薩不住相布",
    "X25n0481_001:0151a09": "施。其福德方是無漏。猶如虗空。廣大不可思量故也。",
    "X25n0481_001:0151a10": "後結答須菩提問。意謂汝問發菩提心云何應住。菩",
    "X25n0481_001:0151a11": "薩發菩提心。但應如我所教而住。是真實菩薩。是真",
    "X25n0481_001:0151a12": "實阿耨多羅三藐三菩提心。是知菩提心無別自體。",
    "X25n0481_001:0151a13": "唯悲智和合。故名菩提心。又大悲降伏我心。即不取",
    "X25n0481_001:0151a14": "心相。大智不住一切法。即不取眾生．佛之相。既不取",
    "X25n0481_001:0151a15": "心．佛．眾生三相。是三相無有差別。同一清淨菩提心",
    "X25n0481_001:0151a16": "也。上既總答菩提心行相如此。下為發明以見如來",
    "X25n0481_001:0151a17": "護念付囑菩薩之善巧。因總標菩薩於法。應無所住。",
    "X25n0481_001:0151a18": "行於布施。所謂不住色布施。不住聲香味觸法布施。",
    "X25n0481_001:0151a19": "雖分示六塵之法。未指陳六塵之法所在何處。故下",
    "X25n0481_001:0151a20": "為指明六塵在處。即佛與眾生也。既六塵通該佛與",
    "X25n0481_001:0151a21": "眾生。不住六塵。即不住佛相．眾生相。不住。即不取也。",
    "X25n0481_001:0151a22": "不取佛相。即不取樂相。不取出世間法相。不取眾生",
    "X25n0481_001:0151a23": "相。即不取苦相。不取世間法相。從須菩提。於意云何。",
    "X25n0481_001:0151a24": "可以身相見如來不起。至後須菩提。當知是經義不",
    "X25n0481_001:0151b01": "可思議。果報亦不可思議止。是也。其中先不住佛相。",
    "X25n0481_001:0151b02": "佛有福慧二相。從須菩提。於意云何。可以身相見如",
    "X25n0481_001:0151b03": "來不起。至如來常說。汝等比丘。知我說法。如筏喻者。",
    "X25n0481_001:0151b04": "法尚應捨。何況非法止。是不住佛福相。即不取福果",
    "X25n0481_001:0151b05": "也。從須菩提。於意云何。如來得阿耨多羅三藐三菩",
    "X25n0481_001:0151b06": "提耶。如來有所說法耶起。至須菩提。一切諸佛及諸",
    "X25n0481_001:0151b07": "佛阿耨多羅三藐三菩提法。皆從此經出。須菩提。所",
    "X25n0481_001:0151b08": "謂佛法者。即非佛法。是名佛法止。是不住佛慧相。即",
    "X25n0481_001:0151b09": "不取智果也。上護念菩薩不取如來福慧二果。恐疑",
    "X25n0481_001:0151b10": "謂發菩提心為求菩提道。今於佛福慧二相都不取。",
    "X25n0481_001:0151b11": "即菩提道亦無。何用發菩提心耶。故下引四果及佛",
    "X25n0481_001:0151b12": "菩薩皆以不取而後證果。因不取福慧二相。其福慧",
    "X25n0481_001:0151b13": "乃能廣大無漏。若取相即屬有漏。非菩提心也。初引",
    "X25n0481_001:0151b14": "聲聞不取四果。次引如來不取菩提。後引菩薩不取",
    "X25n0481_001:0151b15": "莊嚴。然後結成以一切聖賢都是不取而後證果。是",
    "X25n0481_001:0151b16": "故菩薩發菩提心。亦應如是生清淨心。不應住色生",
    "X25n0481_001:0151b17": "心。不應住聲香味觸法生心。即不應住如來福慧二",
    "X25n0481_001:0151b18": "相生心。應無所住而生其心。是真清淨心也。文從須",
    "X25n0481_001:0151b19": "菩提。於意云何。須陀洹能作是念。我得須陀洹果不",
    "X25n0481_001:0151b20": "起。至佛說非身。是名大身止。是也。上開示結成以不",
    "X25n0481_001:0151b21": "取為菩提心既明矣。即付囑信受。使傳持佛慧命相",
    "X25n0481_001:0151b22": "續不斷。文從須菩提。如恒河中所有沙數。如是沙等",
    "X25n0481_001:0151b23": "恒河。於意云何。是諸恒河沙寧為多不起。至若是經",
    "X25n0481_001:0151b24": "典所在之處。即為有佛。若尊重弟子止。是也。此經是",
    "X25n0481_001:0151c01": "頓教。不歷修證漸次。隨分一字一句。義皆圓滿。故即",
    "X25n0481_001:0151c02": "請經名。文從爾時須菩提白佛言。世尊。當何名此經",
    "X25n0481_001:0151c03": "起。至若復有人。於此經中。乃至受持四句偈等為他",
    "X25n0481_001:0151c04": "人說其福甚多止。是也。上發明證成付囑此菩提心。",
    "X25n0481_001:0151c05": "了然明白。當機領解。陳自所解。如來復為印證。又從",
    "X25n0481_001:0151c06": "爾時須菩提聞說是經。深解義趣。涕淚悲泣起。至如",
    "X25n0481_001:0151c07": "來說第一波羅蜜。即非第一波羅蜜。是名第一波羅",
    "X25n0481_001:0151c08": "蜜止。是也。已上護念．付囑。總是護念菩提心。不住如",
    "X25n0481_001:0151c09": "來福慧二相。下護念菩提心。不住眾生相。從須菩提。",
    "X25n0481_001:0151c10": "忍辱波羅蜜。如來說非忍辱波羅蜜。是名忍辱波羅",
    "X25n0481_001:0151c11": "蜜起。至如人有目。日光明照。見種種色止。是護念。不",
    "X25n0481_001:0151c12": "住眾生相。又從須菩提。當來之世。若有善男子善女",
    "X25n0481_001:0151c13": "人。能於此經受持讀誦。即為如來以佛智慧。悉知是",
    "X25n0481_001:0151c14": "人．悉見是人。皆得成就無量無邊功德起。至當知是",
    "X25n0481_001:0151c15": "經義不可思議。果報亦不可思議。是付囑。此不住眾",
    "X25n0481_001:0151c16": "生相。清淨菩提心。使傳佛慧命也。上發明菩提心不",
    "X25n0481_001:0151c17": "取佛。不取眾生。清淨行相意義已周。恐疑謂菩提心",
    "X25n0481_001:0151c18": "要上求佛果。下利眾生。乃成菩提心。何故教佛與眾",
    "X25n0481_001:0151c19": "生皆不可取。若不取佛與眾生。則菩提心云何而生",
    "X25n0481_001:0151c20": "耶。是教離相發菩提心。則無菩提心可發矣。故須菩",
    "X25n0481_001:0151c21": "提重復請問。善男子．善女人。發阿耨多羅三藐三菩",
    "X25n0481_001:0151c22": "提心。云何應住。云何降伏其心。前問云何應住。云何",
    "X25n0481_001:0151c23": "降伏其心。意謂發菩提心降伏何等心。故曰。云何降",
    "X25n0481_001:0151c24": "伏其心。住於何法。故曰。云何應住。如來答意謂發菩",
    "X25n0481_001:0152a01": "提心應降伏我心。應住於無相。是清淨菩提心。今問",
    "X25n0481_001:0152a02": "云何應住。謂菩提心要借外緣而生。云何應於無相",
    "X25n0481_001:0152a03": "而住。又菩提心要借內因而生。云何降伏我心。若無",
    "X25n0481_001:0152a04": "內因外緣。則菩提心無因而生矣。是前後問辭似同。",
    "X25n0481_001:0152a05": "問意迥別。下如來所答。亦是辭同意別。經云。佛告須",
    "X25n0481_001:0152a06": "菩提。善男子善女人發阿耨多羅三藐三菩提心。當",
    "X25n0481_001:0152a07": "生如是心。此句是總答。謂發菩提心。當要生如是清",
    "X25n0481_001:0152a08": "淨心。內降伏我心。外不住生佛名相。此重一當字。謂",
    "X25n0481_001:0152a09": "當要生如是清淨心。方名菩提心也。故云我應滅度",
    "X25n0481_001:0152a10": "一切眾生已。而無有一眾生實滅度者。又釋明其義。",
    "X25n0481_001:0152a11": "經云。所以者何。實無有法發阿耨多羅三藐三菩提",
    "X25n0481_001:0152a12": "心者。以實無有法一句。釋明當如是生清淨心。謂若",
    "X25n0481_001:0152a13": "實有法。如來何故強要汝等不取。以實無有法。眾生",
    "X25n0481_001:0152a14": "妄見。內取心相。外取生佛之相。故成迷倒。汝若不取。",
    "X25n0481_001:0152a15": "即正知見。故名菩提心。是以實無有法為正理。以不",
    "X25n0481_001:0152a16": "取內心。內因正。不取生佛之相。外緣正。因緣既正。能",
    "X25n0481_001:0152a17": "生正智。故名菩提心。是則一有所取。即背正理。所生",
    "X25n0481_001:0152a18": "皆顛倒見。非菩提心。故發菩提心者。應如是住。如是",
    "X25n0481_001:0152a19": "降伏其心。上答明其意。下引證。從須菩提。於意云何。",
    "X25n0481_001:0152a20": "如來於燃燈佛所。有法得阿耨多羅三藐三菩提不",
    "X25n0481_001:0152a21": "起。至須菩提。若菩薩通達無我法者。如來說名真是",
    "X25n0481_001:0152a22": "菩薩止。是以如來實無有法得成菩提。菩薩實無有",
    "X25n0481_001:0152a23": "法莊嚴佛土。證成菩薩應如是不住於相。應如是降",
    "X25n0481_001:0152a24": "伏我心。是名真發菩提心也。上以實無有法一句。總",
    "X25n0481_001:0152b01": "答明菩提心應住降伏之義。未詳明實無有法是實",
    "X25n0481_001:0152b02": "無何等法。故下廣明實無有法之法字。從須菩提。於",
    "X25n0481_001:0152b03": "意云何。如來有肉眼不起。至須菩提。菩薩所作福德。",
    "X25n0481_001:0152b04": "不應貪著。是故說不受福德止。通是廣明實無有法",
    "X25n0481_001:0152b05": "之義。以心佛眾生諸法既都實無所有。則了無一法",
    "X25n0481_001:0152b06": "可取。即達清淨實相。以顯如來護念之善也。其中初",
    "X25n0481_001:0152b07": "明心無我。文從須菩提。於意云何。如來有肉眼不起。",
    "X25n0481_001:0152b08": "至須菩提。過去心不可得。現在心不可得。未來心不",
    "X25n0481_001:0152b09": "可得止。是也。又從須菩提。於意云何。若有人滿三千",
    "X25n0481_001:0152b10": "大千世界七寶以用布施起。至後若有人。以此般若",
    "X25n0481_001:0152b11": "波羅蜜經乃至四句偈等。受持讀誦。為他人說。於前",
    "X25n0481_001:0152b12": "福德百分不及一。百千萬億分乃至算數譬喻所不",
    "X25n0481_001:0152b13": "能及止。是明佛無我也。其中初從須菩提。於意云何。",
    "X25n0481_001:0152b14": "若人滿三千大千世界七寶以用布施起。至得福德",
    "X25n0481_001:0152b15": "多。是明佛福因性無我。又從須菩提。於意云何。佛可",
    "X25n0481_001:0152b16": "以具足色身見不起。至是名諸相具足止。是明佛福",
    "X25n0481_001:0152b17": "果性無我。總此二章。通是明佛福性無我。又從須菩",
    "X25n0481_001:0152b18": "提汝勿作是念。我當有所說法起。至如來說非眾生。",
    "X25n0481_001:0152b19": "是名眾生止。是明佛智。所說法無我。又從須菩提白",
    "X25n0481_001:0152b20": "佛言。世尊。佛得阿耨多羅三藐三菩提。為無所得耶",
    "X25n0481_001:0152b21": "起。至如來說善法即非善法。是名善法止。是明佛智。",
    "X25n0481_001:0152b22": "所證法無我。通此二章。是明佛智性無我。并前福性",
    "X25n0481_001:0152b23": "無我。是護念菩提心。實無有佛可取也。既護念不取",
    "X25n0481_001:0152b24": "佛。福慧二嚴。其心清淨。後付囑生信受持。故云須菩",
    "X25n0481_001:0152c01": "提。若三千大千世界中所有諸須彌山王等。又從須",
    "X25n0481_001:0152c02": "菩提。於意云何。汝等勿謂如來作是念。我當度眾生",
    "X25n0481_001:0152c03": "起。至凡夫者。如來說即非凡夫。是名凡夫止。是明眾",
    "X25n0481_001:0152c04": "生無我。上歷明心．佛．眾生三法皆實無有。是正明實",
    "X25n0481_001:0152c05": "無有法。護念菩提心。不應取法。不應取非法。故得清",
    "X25n0481_001:0152c06": "淨。但未知有法發心有何過。若有法發心無過。即依",
    "X25n0481_001:0152c07": "有法發心亦可。何故必竟要依實無有法發心耶。故",
    "X25n0481_001:0152c08": "下以有相見佛為非。反成上實無有法發心為決定",
    "X25n0481_001:0152c09": "義。經從須菩提。於意云何。可以三十二相觀如來不",
    "X25n0481_001:0152c10": "起。至是人行邪道。不能見如來止。是也。上來證明反",
    "X25n0481_001:0152c11": "成。總明心．佛．眾生三法實無所有。以破執實有我法",
    "X25n0481_001:0152c12": "之常見。又恐執實無有法。不作福德。成斷滅見。故下",
    "X25n0481_001:0152c13": "又破撥無因果之斷見。并上破常見。通是於心．佛．眾",
    "X25n0481_001:0152c14": "生三法上。遠離斷常二見。成就無上正等正覺之心。",
    "X25n0481_001:0152c15": "此破斷見之文。從須菩提。汝若作是念。如來不以具",
    "X25n0481_001:0152c16": "足相故。得阿耨多羅三藐三菩提。若作是念起。至是",
    "X25n0481_001:0152c17": "故說不受福德止。是也。前從須菩提。於意云何。可以",
    "X25n0481_001:0152c18": "身相見如來不起。至是經義不可思議。果報亦不可",
    "X25n0481_001:0152c19": "思議通是破徧計性。遣人法二執。以不取心佛眾生",
    "X25n0481_001:0152c20": "等法。護念菩提心。清淨離相。從須菩提重請善男子",
    "X25n0481_001:0152c21": "善女人發阿耨多羅三藐三菩提心。云何應住。云何",
    "X25n0481_001:0152c22": "降伏其心起。至是故說不受福德。通是破因緣性。明",
    "X25n0481_001:0152c23": "人法無我。以明心．佛．眾生三法無性。是菩提理趣。以",
    "X25n0481_001:0152c24": "理趣本無一法。成上菩提心行相應不住不取也。既",
    "X25n0481_001:0153a01": "實無心佛眾生。了無一法可得。即真清淨。事事法法。",
    "X25n0481_001:0153a02": "同一如如不動。故示圓成性。以明人法一如。從須菩",
    "X25n0481_001:0153a03": "提。若有人言。如來若來若去．若坐若臥。是人解我所",
    "X25n0481_001:0153a04": "說義不起。至但凡夫之人。貪著其事止。是顯圓成性",
    "X25n0481_001:0153a05": "如如之理。其中初以如來若來若去。明法性身如。次",
    "X25n0481_001:0153a06": "以世界微塵無成壞相。明法性土如。身土一如。即如",
    "X25n0481_001:0153a07": "如體。從須菩提。若人言佛說我見人見眾生見壽者",
    "X25n0481_001:0153a08": "見起。至一切有為法。如夢幻泡影。如露亦如電。應作",
    "X25n0481_001:0153a09": "如是觀止。是明圓成性正智之照。其中初明現量智。",
    "X25n0481_001:0153a10": "從須菩提。若人言佛說我見人見起。至於一切法。應",
    "X25n0481_001:0153a11": "如是知。如是見。如是信解。不生法相止。是也。如是知。",
    "X25n0481_001:0153a12": "如是見。如是信解。即如來現量正知正見。是究竟菩",
    "X25n0481_001:0153a13": "提心。次明比量智。從須菩提。若有人以滿無量阿僧",
    "X25n0481_001:0153a14": "祇世界起。至後應作如是觀止。此用金剛觀察十種",
    "X25n0481_001:0153a15": "深喻。比心佛眾生有為諸法。如夢幻泡影。了無實性。",
    "X25n0481_001:0153a16": "以喻比觀。故名比量。觀察入理。故名正觀。以正觀之",
    "X25n0481_001:0153a17": "比智。合上正智之現智。通是如如全體大用。是前破",
    "X25n0481_001:0153a18": "徧計性。遠離人．法二執。成就正智之大用。又破因緣",
    "X25n0481_001:0153a19": "性。通達人．法無我。顯說如如之本體。是合如如正智。",
    "X25n0481_001:0153a20": "為圓成性。分圓成性。為實相．觀照二種般若。是圓成",
    "X25n0481_001:0153a21": "性。遠離徧計。成就正智。遠離因緣。成就如如。即如如",
    "X25n0481_001:0153a22": "正智。合為一阿耨多羅三藐三菩提心也。此經大旨。",
    "X25n0481_001:0153a23": "盡於此矣。是知此經始終只是一阿耨多羅三藐三",
    "X25n0481_001:0153a24": "菩提心。如來善護念。善付囑。只是成就得一發字。已",
    "X25n0481_001:0153b01": "發者。護念發起清淨心。未發者。付囑發起信受。此就",
    "X25n0481_001:0153b02": "多分言。已發方堪付囑。未發更要護念。總之要成就",
    "X25n0481_001:0153b03": "一發字。是佛善巧也。",
    "X25n0481_001:0153b05": "金剛般若經略談(終)"
}