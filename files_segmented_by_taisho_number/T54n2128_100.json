{
    "T54n2128_100:0925c09": "一切經音義卷第一百",
    "T54n2128_100:0925c11": "翻經沙門慧琳撰",
    "T54n2128_100:0925c12": "音法顯傳一卷",
    "T54n2128_100:0925c13": "慧超傳三卷　無行法師書一卷",
    "T54n2128_100:0925c14": "肇論二卷　止觀門論二卷",
    "T54n2128_100:0925c15": "安樂集二卷　寶法義論一卷",
    "T54n2128_100:0925c16": "寶王論三卷　金錍決瞙論一卷",
    "T54n2128_100:0925c17": "比丘尼傳四卷　觀心論一卷",
    "T54n2128_100:0925c18": "群疑論七卷　十疑論一卷",
    "T54n2128_100:0925c19": "浴像法一卷　罪福要行一卷",
    "T54n2128_100:0925c20": "受用三水一卷　放生儀一卷",
    "T54n2128_100:0925c21": "此卷除舊音者[丙/(敲-高)]新加四十一卷並未音",
    "T54n2128_100:0925c22": "皆上記。",
    "T54n2128_100:0925c23": "右十七集傳論法等共三十六卷同此卷",
    "T54n2128_100:0925c24": "音。",
    "T54n2128_100:0925c25": "法顯傳",
    "T54n2128_100:0925c26": "慨律藏(上開愛反鄭箋詩云慨歎息也古今正字從心既聲)。",
    "T54n2128_100:0925c27": "慧嵬(外猥反僧名)。",
    "T54n2128_100:0926a01": "耨檀國(上農屋反次但丹反鮮卑語人名也)。",
    "T54n2128_100:0926a02": "張掖(下盈益反張掖砂漠地郡名也說文從手夜聲也)。",
    "T54n2128_100:0926a03": "燉煌(上徒魂反下音黃漢書云燉煌郡名武帝後元年分酒泉置杜林以為古瓜州也作屯皇誤也)。",
    "T54n2128_100:0926a04": "崎嶇(上起儀反下曲隅反已釋求法傳第一卷中此傳中從足作踦[跳-兆+區]非也)。",
    "T54n2128_100:0926a05": "粗與(上組魯反顧野王云粗猶略也說文從米且聲之也)。",
    "T54n2128_100:0926a06": "氈褐(上戰然反說文從毛亶聲傳作旃亦通下寒遏反毛詩傳云褐毛布撚駞毛織為衣也從衣曷聲曷音同上也)。",
    "T54n2128_100:0926a07": "焉夷國(上謁乾反前西域記已說)。",
    "T54n2128_100:0926a08": "埵壺(上吐臥反下音胡說文云壺昆吾圜器也象形從大其葢也今作壺)。",
    "T54n2128_100:0926a09": "鑿石(上藏洛反前卷已具釋)。",
    "T54n2128_100:0926a10": "梯者(上體低反考聲云梯隥也可以登也古今正字從木弟聲傳文從足作[跳-兆+弟]非)。",
    "T54n2128_100:0926a11": "懸縆(古恒反說文云縆大索也從糸恒聲傳作絙音桓非亦書寫脫去心也)。",
    "T54n2128_100:0926a12": "曬衣(上色懈反考聲云曬暴也說文從日麗聲也)。",
    "T54n2128_100:0926a13": "[夗/貝]鴿(上矛候反顧野王云[(夕*ㄗ)/貝]猶交易也爾雅云[(夕*ㄗ)/貝]市也說文云易財也從貝夗聲傳作[(ㄙ*ㄙ)/貝]俗字也)。",
    "T54n2128_100:0926a14": "[罽-厂]膩色迦王(上居例反次尼利反梵語王名也)。",
    "T54n2128_100:0926a15": "圓椹(上音員下知林反蒼頡篇云椹鈇椹也郭注爾雅云斫木質也古今正字從木甚聲亦碪[敲-高+(甚-儿+人)]並同)。",
    "T54n2128_100:0926a16": "敲銅鈸(上巧交反說文云敲擊也從攴高聲下盤鉢反考聲云樂器名形如小疊子背有鼻以口相擊以和",
    "T54n2128_100:0926a17": "樂也)。",
    "T54n2128_100:0926a18": "噤戰(上琴錦反王逸注楚辭云閉口為噤說文從口禁聲亦作此唫也)。",
    "T54n2128_100:0926a19": "銅[(百-日+ㄎ)/皿](羽俱反何林注公羊云[(百-日+ㄎ)/皿]飲器也方言無足椀謂之[(百-日+ㄎ)/皿]說文飲器從皿亐聲傳作杅俗字也)。",
    "T54n2128_100:0926a20": "霹靂(上匹覛反下零的反傳作礔礰並非也)。",
    "T54n2128_100:0926a21": "蔚然(上委物反蒼頡篇云蔚草木盛貌也廣疋翳也古今正字從草尉聲也)。",
    "T54n2128_100:0926a22": "旃柘摩那(上之然反次音[卄/遮]此梵語外道女名)。",
    "T54n2128_100:0926a23": "劈裂(上匹覛反下音列)。",
    "T54n2128_100:0926a24": "嬈固(上乃鳥反說文云嬈苛也一云相[打-丁+夒]戲弄也從女堯聲)。",
    "T54n2128_100:0926b01": "羅犮私婆迷(犮音盤末反梵語婆羅門子名也)。",
    "T54n2128_100:0926b02": "承櫨(鹿胡反說文云櫨柱上[豆*斗]也從木盧聲[豆*斗]音當狗反)。",
    "T54n2128_100:0926b03": "二匹(繽蜜反爾雅云匹合也淮南子云五音之數五以五乘八節五八四十故四丈而為疋疋者中人之兩手度也",
    "T54n2128_100:0926b04": "說文四丈也從匚從八八疊一匹八亦聲也傳作疋俗字也)。",
    "T54n2128_100:0926b05": "殘跛(上才安反下波我反顧野王云跛蹇也說文行不正也從足皮聲)。",
    "T54n2128_100:0926b06": "搏山(奔莫反)。",
    "T54n2128_100:0926b07": "險巇(上枕儼反顧野王云險猶阻也賈注國語云險危也方言高也說文阻難也從[阜-(口/十)+(耜-耒)]僉聲傳作嶮非也下喜奇反",
    "T54n2128_100:0926b08": "王逸注楚辭云險巇猶顛危也古今正字從山戲聲)。",
    "T54n2128_100:0926b09": "乳[(序-予+(林/比))/米](下美悲反即以牛乳煑粥也稠如糕麋俗号乳麋非典語)。",
    "T54n2128_100:0926b10": "天獻吉祥草(獻音軒建反鄭箋詩云獻奉也進也鄭注周禮云古者奉物於君及尊長曰獻說文從犬",
    "T54n2128_100:0926b11": "鬳聲鬳音言建反傳作捊非也今不取下文賈客獻[麩-夫+酋]亦準此釋不復再出也)。",
    "T54n2128_100:0926b12": "[麩-夫+酋]蜜(上昌沼反正體字傳從少作[麩-夫+少]俗字)。",
    "T54n2128_100:0926b13": "一掬(鳩陸反廣疋云掬杼也說文人[(羍-干+十)*訇]云兩手撮也從手從[(羍-干+十)*訇]省聲[(羍-干+十)*訇]音同上聲類作匊古文作臼義並同撮音倉",
    "T54n2128_100:0926b14": "捋反)。",
    "T54n2128_100:0926b15": "碓臼(上堆誨反下音舊顧野王云碓所以用舂也說文從石隹聲臼亦舂穀也古者掘地為臼其後鑿木或石而作",
    "T54n2128_100:0926b16": "中點象形也)。",
    "T54n2128_100:0926b17": "百甖(厄庚反亦作罌)。",
    "T54n2128_100:0926b18": "榛木(上仕臻反考聲云草木茂盛也)。",
    "T54n2128_100:0926b19": "拘驎(上音俱下栗珎反梵語古譯名俱倫也)。",
    "T54n2128_100:0926b20": "拘睒彌(中苫[白-日+(丹-、+十)]反下蜜卑反梵語也)。",
    "T54n2128_100:0926b21": "[遼-(日/小)+丰]嚫(上正達字下初靳反)。",
    "T54n2128_100:0926b22": "梯隥(上體低反前已釋下登鄧反傳作蹬俗用字)。",
    "T54n2128_100:0926b23": "挑眼(上眺彫反從手兆聲)。",
    "T54n2128_100:0926b24": "白褺(恬協反正合作[疊*毛]今傳本盡作縶音砧立反非也詳其義例合是白[疊*毛]應從衣作褺於義亦失今冝作[疊*毛]是也)。",
    "T54n2128_100:0926c01": "蒙積(資肆反說文云積聚也從禾責聲傳從草作[卄/積]俗字也)。",
    "T54n2128_100:0926c02": "輀車(上尒之反釋名云與棺之車曰輀說文喪車也從車而聲傳作轜俗用非也)。",
    "T54n2128_100:0926c03": "君墀(音馳梵語即銅瓶也)。",
    "T54n2128_100:0926c04": "藜藿(上禮奚反下荒郭反郭注爾雅云藿小豆葉也考聲云藿豆苗也古今正字云菽之少者從草霍聲也)。",
    "T54n2128_100:0926c05": "李嶷(魚殛反人名也)。",
    "T54n2128_100:0926c06": "惠超往五天竺國傳上卷",
    "T54n2128_100:0926c07": "閣蔑(眠鼈反崑崙語也古名林邑國於諸崑崙國中此國最大亦敬信三寶也)。",
    "T54n2128_100:0926c08": "撥帝(上音鉢)。",
    "T54n2128_100:0926c09": "葛辢都(中郎葛反蕃語也)。",
    "T54n2128_100:0926c10": "蓱流(音瓶泛舶遠遊猶如蓱草浮於水上隨風不定也)。",
    "T54n2128_100:0926c11": "鬄鬚(上體計反下相臾反南方夷人裝飾各異或鬄髮或剪[髟/頁]或文身或椎髻穿耳跣足朝霞哥縵例皆如此其字",
    "T54n2128_100:0926c12": "或從弟作鬀或從刀作剃今傳文從髟作鬄鬚為正也)。",
    "T54n2128_100:0926c13": "抄掠(上初教反下音略兩字並借用非本字)。",
    "T54n2128_100:0926c14": "屯戹(上追倫反韻詮云屯塞也周易難也傳文從辵作迍是迍邅也下正體厄字從戶乙聲)。",
    "T54n2128_100:0926c15": "迴路(熒[肄-聿+頁]反廣雅迴遠也從辵冋聲冋象遠界)。",
    "T54n2128_100:0926c16": "翩翩(音篇翩翩者如鳥飛行之貌也)。",
    "T54n2128_100:0926c17": "杳杳([要/曰]小反韻詮云杳杳空遠也深幽也)。",
    "T54n2128_100:0926c18": "掛錫(古畫反韻詮云掛懸也又吳音怪訓釋惣同或作挂)。",
    "T54n2128_100:0926c19": "盼長路(攀慢又字書盼邪視也說文云詩曰美目盼兮從目分聲)。",
    "T54n2128_100:0926c20": "撩亂(上音遼下音亂)。",
    "T54n2128_100:0926c21": "山皅(怕巴反考聲照曜也花白皃也從白巴聲傳文從山作[山*巴]非也皅亦山阿也)。",
    "T54n2128_100:0926c22": "倥倊(上苦貢反下惣貢反考聲云倥倊無歡情貌或從手作控捘心速也)。",
    "T54n2128_100:0926c23": "牙嫩(奴鈍反考聲云小弱也或作[日*耎]也)。",
    "T54n2128_100:0926c24": "參差(上楚今反下廁緇反或前後左右也)。",
    "T54n2128_100:0927a01": "邀祈(上音[要/曰]下音其或云祈禱也於靈神賢聖處乞願求福也)。",
    "T54n2128_100:0927a02": "恰如(上坑甲反相似也)。",
    "T54n2128_100:0927a03": "輥芥(昆穩反韻詮云手轉之令下也或從手作[打-丁+圂]以手轉也或作緷考聲云如車轂轉也)。",
    "T54n2128_100:0927a04": "崎嶇(上起宜反下曲愚反前法顯傳中已釋並從山)。",
    "T54n2128_100:0927a05": "槍矟(上七羊反下霜捉反長矛)。",
    "T54n2128_100:0927a06": "麞鹿(上音章無角鹿也或名麃鹿麃音炮或名麂鹿音几皆麞之類也)。",
    "T54n2128_100:0927a07": "玳瑁(上音大或作瑇下音妹考聲云龜類甲有文而鎣或作金色光淨無文理)。",
    "T54n2128_100:0927a08": "龜鼈(上音歸甲蟲之最露者其類頗多具如爾雅說下編滅反黿之小者形圓龜之類而腹下無甲者)。",
    "T54n2128_100:0927a09": "迸水(百孟反韻詮云迸散落也)。",
    "T54n2128_100:0927a10": "嶷然(疑棘反出崖壁立高峻皃)。",
    "T54n2128_100:0927a11": "渤澥(上盆沒反下諧買反大海噴湧也或云大鼇名也)。",
    "T54n2128_100:0927a12": "湓穹蒼(上普悶反大波上湧也穹蒼虛空天也)。",
    "T54n2128_100:0927a13": "[足-口+夭]竄(上正體走字從夭從止下倉亂反鼠走奔穴曰竄)。",
    "T54n2128_100:0927a14": "黿鼉(上音元大鼈也久則有神能害人亦魅人下音陁水介蟲也形似守宮四足有尾身長五六尺皮堪為鼓皆有",
    "T54n2128_100:0927a15": "方鱗如碁[尸@句]文)。",
    "T54n2128_100:0927a16": "椰子漿(上音野遮反南方果樹名也形如芭蕉葉堪為席皮堪為索以縛船舶耐水而不爛且堅大舶盡用",
    "T54n2128_100:0927a17": "其果大如盃[(百-日+ㄎ)/皿]有[利-禾+夾][吉*殳]甚堅為盞杓其內瓤白而甜如蜜味南方上味果也)。",
    "T54n2128_100:0927a18": "木柵(下音策蕃人山居野處竪木為牆名為木柵柵字從木冊聲冊音同上象穿簡也)。",
    "T54n2128_100:0927a19": "杆欄(上音干下音闌以木橫圍住處防禽獸等名曰杆欄也)。",
    "T54n2128_100:0927a20": "錐頭(上音佳針之大者曰錐)。",
    "T54n2128_100:0927a21": "壓舶(上音押下音白海中大船)。",
    "T54n2128_100:0927a22": "拋打(上普包反以物遙投也下得冷反韻英云捶也)。",
    "T54n2128_100:0927a23": "峻滑(上笋[門@壬]反山壁立也下還刮反不澀)。",
    "T54n2128_100:0927a24": "聒地(上官活反聲聒耳也從耳舌聲)。",
    "T54n2128_100:0927b01": "中卷",
    "T54n2128_100:0927b02": "裸形國(魯果反赤體無衣曰裸或從人作倮亦從身作躶今避俗諱音胡瓦反上聲)。",
    "T54n2128_100:0927b03": "擿笴國(上張革反下音哥蕃語也)。",
    "T54n2128_100:0927b04": "吠曬(所界反)。",
    "T54n2128_100:0927b05": "杖撥(半沫反從手)。",
    "T54n2128_100:0927b06": "迄乎(香乙反)。",
    "T54n2128_100:0927b07": "跣足(先典反)。",
    "T54n2128_100:0927b08": "鶻[口*路](胡骨反魯字彈舌呼)。",
    "T54n2128_100:0927b09": "自撲(龐[邈-儿+八]反與雹音同[邈-儿+八]音痝剝又痝音馬邦反)。",
    "T54n2128_100:0927b10": "墳壠(上扶聞反下力家反)。",
    "T54n2128_100:0927b11": "手掬(弓六反)。",
    "T54n2128_100:0927b12": "波羅痆斯(痆音儜黠反梵語也文中從日作昵非之也)。",
    "T54n2128_100:0927b13": "阿戍笴(音哥梵語也此云無憂王)。",
    "T54n2128_100:0927b14": "插頭(楚匣反從手從千從臼會意字)。",
    "T54n2128_100:0927b15": "頹毀(上徒雷反摧壞也)。",
    "T54n2128_100:0927b16": "淼淼(彌褾反大水皃)。",
    "T54n2128_100:0927b17": "一毯(他敢反)。",
    "T54n2128_100:0927b18": "毛褐(寒割反)。",
    "T54n2128_100:0927b19": "土堝(古禾反土釜是也)。",
    "T54n2128_100:0927b20": "下卷",
    "T54n2128_100:0927b21": "婆簸慈(波箇反胡語也)。",
    "T54n2128_100:0927b22": "犛牛(夘包反長毛牛也傳作猫兒字非也)。",
    "T54n2128_100:0927b23": "牙囓蟣蝨(上研結反蟣音几蝨音瑟傳文俗字相傳作風不成字也)。",
    "T54n2128_100:0927b24": "磽磕(上巧交反下堪合反土陿山隘多石皃也)。",
    "T54n2128_100:0927c01": "作傔(篋念反韻英云傔從也事主而隨行者也)。",
    "T54n2128_100:0927c02": "手磋(倉何反或從手作搓二手相摩也傳中從足作蹉是蹉陀字非此用)。",
    "T54n2128_100:0927c03": "餧五夜叉(萎偽反聲同畏與食也)。",
    "T54n2128_100:0927c04": "[泳-永+(次/皿)]捻(念協反手把衣角曰捻)。",
    "T54n2128_100:0927c05": "拋身(拍包反投身入水池也)。",
    "T54n2128_100:0927c06": "靉靆(上哀改反下臺乃反欲雨之雲舊發而密厚也)。",
    "T54n2128_100:0927c07": "謝[颱-台+日](雲欝反胡語也或云謝越國屬吐火羅界)。",
    "T54n2128_100:0927c08": "羶穢(上扇然反羊臭)。",
    "T54n2128_100:0927c09": "氈裝(上章然反下音壯以氈為衫也)。",
    "T54n2128_100:0927c10": "匙箸(上音時飯匕也下除慮反古今正字從竹從著省聲也傳文中從助作筯非正俗字也)。",
    "T54n2128_100:0927c11": "胡篾(眠鼈反胡語也)。",
    "T54n2128_100:0927c12": "播蔑(上波箇反地名也)。",
    "T54n2128_100:0927c13": "峭嶷(上千笑反下冝棘反山高險峻)。",
    "T54n2128_100:0927c14": "擘地裂(上音百)。",
    "T54n2128_100:0927c15": "瀑布(上音僕懸流水也)。",
    "T54n2128_100:0927c16": "頤貞(上音夷人名安西節度使)。",
    "T54n2128_100:0927c17": "張莫[堂-土+兀](當浪反番語人名也)。",
    "T54n2128_100:0927c18": "迦師佶[黎-(暴-(日/共))+(恭-共)](佶勤乙反胡語唐云[卄/公/心]嶺鎮)。",
    "T54n2128_100:0927c19": "薺苨(上齊祭反下泥底反藥名也言阿魏根似此藥而臭如大蒜煎成阿魏藥)。",
    "T54n2128_100:0927c20": "囟沙(上撓交反白色石藥也鍍金作用似白礬而耎也)。",
    "T54n2128_100:0927c21": "剋捷(下潛葉反)。",
    "T54n2128_100:0927c22": "明惲(威粉反僧名)。",
    "T54n2128_100:0927c23": "姓麴(穹六反羌姓也)。",
    "T54n2128_100:0927c24": "邵子明(音紹亦人名也)。",
    "T54n2128_100:0928a01": "荊州沙門無行從中天附書於唐國諸大德",
    "T54n2128_100:0928a02": "倏經(上昇六反考聲云倏忽光動皃集訓云不覺光陰移改迅疾過時之也)。",
    "T54n2128_100:0928a03": "翹英(秖遙反英字從草)。",
    "T54n2128_100:0928a04": "解纜(上皆騃反上聲字若音賈者非也下藍淡反繫船索也從糸形聲字)。",
    "T54n2128_100:0928a05": "殉命(旬俊反韻詮云亾身從物曰殉)。",
    "T54n2128_100:0928a06": "寶嶼(徐與反上聲字海中洲與聲也)。",
    "T54n2128_100:0928a07": "兩轍(纏列反韻英云車輪行轍跡也說文云從車徹省聲也)。",
    "T54n2128_100:0928a08": "翎羽(歷丁反韻英云鳥羽也從羽令聲也)。",
    "T54n2128_100:0928a09": "玄飆(褾姚反考聲云疾風也自下而上也從風猋聲也猋音同上)。",
    "T54n2128_100:0928a10": "滄溟(上音倉海東海之別名也溟即北海之名也亦有南海)。",
    "T54n2128_100:0928a11": "肇論序小招提撰　慧琳音",
    "T54n2128_100:0928a12": "僧叡(唯芮反僧名也)。",
    "T54n2128_100:0928a13": "善覈(行革反漢書其審覈之務也說文考實事也從覀敫聲覀音呼賈反論文從兩作[雨/(檄-木)]非也)。",
    "T54n2128_100:0928a14": "精[按-女+(火/又)](瘦鄒反杜注左傳[按-女+(火/又)]閱也字書求也聲類索也說文從手叜聲論文作搜俗字非也)。",
    "T54n2128_100:0928a15": "懿典(猗器反爾雅懿美也謚法云柔克有光曰懿體和居中曰懿毛詩傳大也說文從壹恣聲也論文從恣作懿古",
    "T54n2128_100:0928a16": "文也)。",
    "T54n2128_100:0928a17": "淵海(上恚涓反毛詩傳云淵深水也說文回水也從水象形水在左右岸中也古作困或省水[棩-木]論文作淵訛誤)。",
    "T54n2128_100:0928a18": "猥生(烏賄反許慎注淮南子猥總凡也蒼頡篇頓也廣雅眾也說文犬吠聲也從犬畏聲)。",
    "T54n2128_100:0928a19": "爰暨(其器反孔注尚書暨與也杜注左傳至也爾雅及也說文頗見也從旦既聲也)。",
    "T54n2128_100:0928a20": "諺云(上言變反考聲云諺傳古語也左傳周諺有之是也說文傳言從言彥聲)。",
    "T54n2128_100:0928a21": "所詭(歸委反毛詩云無縱詭隨韻詮云詐也廣雅欺也說文責也從言危聲一本云眾端所說詭說二字未知孰是",
    "T54n2128_100:0928a22": "也)。",
    "T54n2128_100:0928a23": "俟來(事滓反爾雅俟待也說文從人矣聲也)。",
    "T54n2128_100:0928a24": "罄佛(上輕徑反毛詩云罄無不冝說文器中空也從缶罄聲)。",
    "T54n2128_100:0928b01": "翰牘(上寒幹反毛詩云詞翰文翰藻翰翰墨者取其文彩如鷄也鄭箋云發舉如鳥之飛翰其中豪俊者文字典說",
    "T54n2128_100:0928b02": "大鷄羽也從羽倝聲也)。",
    "T54n2128_100:0928b03": "肇論上卷",
    "T54n2128_100:0928b04": "漚和(烏侯反梵語也此云智也)。",
    "T54n2128_100:0928b05": "迭遷(上田結反杜注左傳迭更也方言代也說文從辵失聲)。",
    "T54n2128_100:0928b06": "噫聖(上於其反孔注論語云噫歎恨聲也文字典說痛傷聲也從口意聲蒼頡篇從言作譩訓同)。",
    "T54n2128_100:0928b07": "[怡-台+(遻-(這-言))]然(上五各反字書[怡-台+(遻-(這-言))]驚也說文直言也從心[遻-(這-言)]聲論文作愕俗字通用也)。",
    "T54n2128_100:0928b08": "聆流(上歷丁反蒼頡篇聆聽也文字典說訓同從耳令聲)。",
    "T54n2128_100:0928b09": "蜘蛛(雉知反下柱誅反博雅踟跦猶豫也正作躊躇也文字典說云蹢躅也並從足知朱皆聲也跦字論文作蹰俗",
    "T54n2128_100:0928b10": "字偽也)。",
    "T54n2128_100:0928b11": "殆非(上臺改反鄭箋毛詩云殆近也鄭注禮記云幾也說文危也從歹台聲也)。",
    "T54n2128_100:0928b12": "滌除(上亭歷反孔注尚書滌除也說文洒也從水條聲也)。",
    "T54n2128_100:0928b13": "虛豁(呼适反漢書云高祖意豁如也顧野王云豁達大量也文字典說通谷也從谷害聲)。",
    "T54n2128_100:0928b14": "韜光(上討刀反蒼頡篇韜杜衣也說文劒衣也從韋舀聲)。",
    "T54n2128_100:0928b15": "渾而(上胡[褒-保+(八/(ㄠ-ㄙ))]反郭注爾雅渾水落皃也廣雅大也文字典說云無分別皃也從水軍聲也)。",
    "T54n2128_100:0928b16": "明踰(庾朱反毛詩傳云踰越也說文度也從足俞聲或作逾訓同)。",
    "T54n2128_100:0928b17": "弊瘵(側界反毛詩傳云瘵病也文字典說從疒祭聲)。",
    "T54n2128_100:0928b18": "企懷(上詰以反毛詩傳云如人之企也司馬彪注莊子云企望也說文舉踵而望也從人止聲或作[企/足])。",
    "T54n2128_100:0928b19": "恂恂(侚勻反孔注尚書恂信也王肅注論語云溫恭皃也廣雅敬也文字典說云均也從心旬聲或音詢也)。",
    "T54n2128_100:0928b20": "清儁(遵峻反許叔重注淮南子云才過千人曰儁古今正字從人雋音旋兖反論文從乃作[仁-二+(隹/乃)]誤也)。",
    "T54n2128_100:0928b21": "[斬/手]其(杉減反鄭注禮記云[斬/手]之言芟也倉頡篇稍也說文[軗/足]也從丰斬聲或作漸)。",
    "T54n2128_100:0928b22": "雖緬(綿衍反賈注國語云緬思皃也說文從糸面聲)。",
    "T54n2128_100:0928b23": "无恙(羊亮反爾雅恙憂也說文從心羊聲)。",
    "T54n2128_100:0928b24": "致慨(開愛反淮南子云慷慨不得志憤壯也歎也文字典說惋憤從心既聲或作愾亦作嘅也)。",
    "T54n2128_100:0928c01": "城塹(僉厭反左傳塹防門而守之周書無渠塹而守書一曰城隉也說文[坫-口+乙]也從土斬聲[坫-口+乙]音語[詀-口+乙]反)。",
    "T54n2128_100:0928c02": "[怡-台+(网-ㄨ)]悒(上亡倣反爾雅[恫-(一/口)+又]無也文字集略亦切誣也亦作[网-(ㄨ*ㄨ)+又]說文作[(ㄇ@人)/止][簃-多+留]文作网下音於汲反大戴禮云終身守此悒",
    "T54n2128_100:0928c03": "悒也王注楚辭悁悒也說文不悅也從心邑聲也)。",
    "T54n2128_100:0928c04": "靜躁(遭到反謚法曰好變動民曰躁賈注國語擾也論語云未及之而言謂之躁文字典說動也從足喿聲)。",
    "T54n2128_100:0928c05": "下卷",
    "T54n2128_100:0928c06": "渺[漠-旲+奔](上彌褾反文字典說渺漫也古今正字渺[漭-犬+大]大皃也從水眇聲下茫牓反王注楚辭[漭-犬+大]平也淮南子云濛澒[漭-犬+大]",
    "T54n2128_100:0928c07": "沅莫知其門也顧野王云廣大皃也文字典說浹[漭-犬+大]也從水[莽-、]聲)。",
    "T54n2128_100:0928c08": "廓然(上苦郭反鄭注禮記廓然憂悼在心之皃也廣雅空也說文從广郭聲)。",
    "T54n2128_100:0928c09": "[慌-卄]惚(上呼廣反下昏骨反老子云道之為物惟[慌-卄]惟惚王注楚辭云失意皃也文字典說云云昏亂皃也並從心巟",
    "T54n2128_100:0928c10": "怱皆聲)。",
    "T54n2128_100:0928c11": "窈冥(上邀晈反郭注毛詩云窈幽靜也說文深遠也從穴幼聲論文作[穴/ㄠ/力]誤也下莫瓶反毛詩傳冥亦窈也郭注爾",
    "T54n2128_100:0928c12": "雅云幼稚者冥昧也文字典說云幽也十六日月始虧也從日從六從冂聲也)。",
    "T54n2128_100:0928c13": "怏怏(央亮反蒼頡篇怏懟也史記其意怏怏不服是也廣雅強也說文從心央聲)。",
    "T54n2128_100:0928c14": "劃然(上花麥反孟子云毀瓦畫墁是也說文以錐刀劃也從刀畫聲援音喧也)。",
    "T54n2128_100:0928c15": "蔚登(上威[颱-台+日]反蒼頡篇蔚草木盛也周易其文蔚也顧野王云文綵繁數也文字典說云茂也從草尉聲也[颱-台+日]",
    "T54n2128_100:0928c16": "音雲欝反)。",
    "T54n2128_100:0928c17": "竅體(上詰弔反鄭注禮記竅孔也說文穴也從穴敫聲)。",
    "T54n2128_100:0928c18": "提搒(百萠反廣雅榜擊也漢書目榜百是也聲類笞也說文掩也從手旁聲也)。",
    "T54n2128_100:0928c19": "憩七覺(上欺[罽-厂]反毛詩傳云憩息也文字典說義同從心作愒訓用同)。",
    "T54n2128_100:0928c20": "神驥(飢致反驥不稱其力而稱其德說文千里馬也從馬冀聲)。",
    "T54n2128_100:0928c21": "玄樞(吹珠反周易云樞機口發韓康伯曰樞機制動之主也廣雅云本也文字典說扇樞也從木區聲)。",
    "T54n2128_100:0928c22": "桎梏(上真曰反下公屋反鄭注周禮在手曰桎在足曰梏文字典說云桎手械也梏足械也並從木至告皆聲者也)。",
    "T54n2128_100:0928c23": "胎[穀-(一/禾)+(夕*(ㄗ@、))](苦角反字書[簽*殳]鳥手夘皮也說文卵已乎也從卵殼聲也)。",
    "T54n2128_100:0928c24": "不撓(鐃絞反左傳云撓亂我同盟廣雅云亂也聲類攪也說文擾也從手堯聲)。",
    "T54n2128_100:0929a01": "規矩(上癸隳反顧野王規猶圓也說文從夫從見下俱禹反爾雅矩常也馬融注論語云法也文字典說云規矩也",
    "T54n2128_100:0929a02": "從矢巨聲亦作榘)。",
    "T54n2128_100:0929a03": "譎怪(上古穴反鄭注論語譎詐也方言自關而東謂詐為譎說文權詐梁益曰謬天下曰譎從言矞聲或作憰也)。",
    "T54n2128_100:0929a04": "不該(改哀反賈注國語該備也廣雅譖也方言咸也文字典說皆也從言亥聲)。",
    "T54n2128_100:0929a05": "髣髴(上芳[网-(ㄨ*ㄨ)+又]反下芳勿反漢書蔑陰髣髴相似也西京賦云髣髴甚如蔑是也文字典說聞見不諦也並從髟方",
    "T54n2128_100:0929a06": "弗皆聲也)。",
    "T54n2128_100:0929a07": "恬澹(上疊兼反孔注尚書云恬安也文字典說靜也從心甜省聲也)。",
    "T54n2128_100:0929a08": "莫窺(跬[矢*見]反說文窺小視也從穴規聲或作闚同也)。",
    "T54n2128_100:0929a09": "人戢(簪歰反毛詩傳云戢聚也字林凡收藏物曰戢說文從戈咠聲)。",
    "T54n2128_100:0929a10": "融冶(音野說文冶銷金鑄也從冫台聲)。",
    "T54n2128_100:0929a11": "囊括(上諾當反毛詩傳云大日囊字書有底曰囊說文從橐襄省聲橐音託襄音相也)。",
    "T54n2128_100:0929a12": "汪哉(烏光反杜注左傳汪池王注楚辭大水廣無極也漢書汪汪萬頃之陂也說文作[湍-而+王]水深廣也從水王聲下",
    "T54n2128_100:0929a13": "音灾韻詮語助也說文言之間也從口[木/戈]聲[木/戈]音同俗作[(十/万)*弋])。",
    "T54n2128_100:0929a14": "止觀上卷沙門慧琳撰",
    "T54n2128_100:0929a15": "智顗(魚豈反爾雅顗靜也聲類閑習也字書好皃也說文謹莊皃也從頁豈聲造論禪師名也)。",
    "T54n2128_100:0929a16": "嫉妒(下都固說文婦妒夫也為名利起如準此應知從女從戶形聲字也有從后或從石皆非也)。",
    "T54n2128_100:0929a17": "由藉(情夜反從草耤聲)。",
    "T54n2128_100:0929a18": "說易行難(易音移施反行音幸耕反)。",
    "T54n2128_100:0929a19": "階梯(上音皆考聲云登堂級也說文階也從[阜-(口/十)+(耜-耒)]皆聲下體[前-刖+ㄅ]反賈注國語云梯階也說文訓同賈逵形聲字)。",
    "T54n2128_100:0929a20": "知觸(衝燭反止觀中[角/牛]俗字也下文更有並準此知之)。",
    "T54n2128_100:0929a21": "掉悔(條曜反考聲動也說文搖也從手止觀中從心作悼非也是書寫人錯誤也)。",
    "T54n2128_100:0929a22": "戲謔(上羲義反爾疋戲亦謔也考聲弄也說文從戈[戲-戈]聲[戲-戈]音義下香虐反郭注尒雅云謂相啁戲也說文謔即戲",
    "T54n2128_100:0929a23": "也從言虐聲說文虐字上從虍下從仰瓜作山從亡者通俗字也)。",
    "T54n2128_100:0929a24": "搔動(掃遭反考聲云[木*夒]動也或從馬作騷義亦通說文括也從手蚤聲蚤音早上從必作蚤古文爪字也括音關滑",
    "T54n2128_100:0929b01": "反)。",
    "T54n2128_100:0929b02": "二喘(川耎反儀禮云喘轉也漢書云邴吉見牛喘是也說文疾息從口耑聲)。",
    "T54n2128_100:0929b03": "唌流(祥延反或作[泳-永+侃]並俗字也說文正作[盜-皿]時人不審知為與次字相濫諸儒隨意競作不同束晢作唌賈誼作[泳-永+羨]",
    "T54n2128_100:0929b04": "史籀大篆作[沝*欠]從二水最太古不入時用說丈本作[盜-皿]從水從欠集訓云唌者口中滓液今依說文餘皆不取)。",
    "T54n2128_100:0929b05": "煩躁(遭到反時用字也賈注國語云躁擾也鄭注論語云不安靜也顧野王云躁動也說文從走喿聲喿音桑到反)。",
    "T54n2128_100:0929b06": "鑽火(祖端反火燧也世本云燧人氏鑽木出火從金贊聲止觀中從手作攢非也)。",
    "T54n2128_100:0929b07": "儔量(宙流反[日/童]字從童也)。",
    "T54n2128_100:0929b08": "對治(上對字正從丵丵音牀學反從土從寸今俗從至非也下音持)。",
    "T54n2128_100:0929b09": "憕懵(上登鄧反下墨堋反並去聲字考聲云懵精神不爽也並從心止觀從目作瞪矒並非也堋音北瞢反)。",
    "T54n2128_100:0929b10": "止觀下卷",
    "T54n2128_100:0929b11": "視瞬(水潤反說文目動也亦作瞚止觀中從[句-口+目]作眴是縣字俗用從旬亦非也)。",
    "T54n2128_100:0929b12": "萎嚲(上委圍反字鏡云草木萎悴也或從歹作[(餐-食)-又+委]亦同也下多可反韻詮云草木萎垂皃也止觀委陀恐非也失",
    "T54n2128_100:0929b13": "經意也)。",
    "T54n2128_100:0929b14": "精鬽(眉祕反考聲云神鬼為恠也說文老物精也從彡鬼聲也或從未作魅或從勿作[魅-未+勿]並俗字也今止觀中從女",
    "T54n2128_100:0929b15": "作媚非也媚悅也美也愛也非經義)。",
    "T54n2128_100:0929b16": "堆惕(上都回反下廳亦反說文堆字正作[阜-十]象形止觀中從土作垖非也惕字從心從易堆惡鬼名也不求字義)。",
    "T54n2128_100:0929b17": "虎兕(上呼古反說文山獸之君也從虍足似人足故下從人下音似說文云獸也如野牛青色象形與禽[山/?/禸]頭同止",
    "T54n2128_100:0929b18": "觀從犬作[獟-垚+(坐-工)]非)。",
    "T54n2128_100:0929b19": "兔麈(上土固反說文獸名也象踞兔頭與[毚-兔]頭同故從[毚-兔]省後[必-心]象其尾也下音主說文鹿屬也大而一角從鹿主",
    "T54n2128_100:0929b20": "聲入音篇篾反)。",
    "T54n2128_100:0929b21": "龍鼉(唐何反說文水蟲也長文許似蜥蝪而大從黽單音郍從吅從里有從單者誤也止觀中下從龜非也)。",
    "T54n2128_100:0929b22": "蛇蟒(上時遮反下莫牓反虵之最大者謂之蟒也)。",
    "T54n2128_100:0929b23": "猴玃(上音侯下鬼籰反說文云大母猴也善顧眄玃持人猴者猿猴俗曰胡孫)。",
    "T54n2128_100:0929b24": "狩精鬽(上音收呪反亦錯用獸守為正者也)。",
    "T54n2128_100:0929c01": "匍匐(上音蒲下朋北反說文手行也並從勹勹音包形聲字也)。",
    "T54n2128_100:0929c02": "剩食其人下文又云剩可為夫妻(剩音承證反俗字也亦楚郢之",
    "T54n2128_100:0929c03": "間語辭也言剩如此者意云豈能便如此是此意也蓋亦大師鄉音楚語也)。",
    "T54n2128_100:0929c04": "枯瘠(上苦孤反下情亦反何注公羊傳云瘠病也齊人語也從[爿-〡+(序-予)]女戹反形聲字)。",
    "T54n2128_100:0929c05": "噎塞(上烟結反考聲氣塞胷喉也食不下也下僧則反說文窒也從廾音拱從宀宀音綿從[(耜-〡)-耒+((耜-〡)-耒)]從土宀象屋[(耜-〡)-耒+((耜-〡)-耒)]猶齊",
    "T54n2128_100:0929c06": "也[(耜-〡)-耒+((耜-〡)-耒)]音展也)。",
    "T54n2128_100:0929c07": "安樂集兩卷音義慧琳撰",
    "T54n2128_100:0929c08": "上卷",
    "T54n2128_100:0929c09": "[(止/米)*ㄆ]柬(上了彫反考聲[敲-高+(止/米)]理也通俗文作撩今時用多作撩說文[敲-高+(止/米)]擇也從手尞聲[敲-高+(止/米)]雖正體字為涉古難用集中從",
    "T54n2128_100:0929c10": "米從斤作[米*斤]非也下姦眼反考聲柬擇也說文分別柬之也從柬從八八者分別也俗用或從手從柬作棟誤也集中作",
    "T54n2128_100:0929c11": "蕳非義也下文準此應知)。",
    "T54n2128_100:0929c12": "辯諸(上別勉反鄭注禮記辯謂考問得其定也說文辯治也從言辨聲辨音變勉反集中作弁非此用也)。",
    "T54n2128_100:0929c13": "鑽溼木(上祖酸反論語鑽燧改火漢書鑽猶鐫銳也說文所以穿也從金贊聲集本從木作欑非也下尸入",
    "T54n2128_100:0929c14": "反顧野王云霑潤也考聲[泳-永+(而/而)]也說文幽溼也從一一覆也覆土而有水故溼也從[顯-頁]省集中作濕俗字非也)。",
    "T54n2128_100:0929c15": "析乾薪(上星亦反孔注尚書析分也聲類作劈也說文破木也從木斤集中從手從片作[木*片]俗字非也)。",
    "T54n2128_100:0929c16": "倣前(上放[网-(ㄨ*ㄨ)+又]反考聲倣效也公羊傳依也說文從人作仿相似也從人放聲籀文作[仁-二+內])。",
    "T54n2128_100:0929c17": "昞然(上兵皿反廣雅昞明也說文從日丙聲或作昺亦一也)。",
    "T54n2128_100:0929c18": "[按-女+(火/又)]原(上瘦鄒反前肇論中已具釋訖)。",
    "T54n2128_100:0929c19": "偏[尸@句](共獄反廣雅[尸@句]近也尒雅[尸@句]分也大戴禮諸侯各以其[尸@句]就位也毛詩傳[尸@句]曲也左傳各司其[尸@句]鄭注禮記部",
    "T54n2128_100:0929c20": "分也說文[尸@句]促也從口在尸下復勹之象形字也)。",
    "T54n2128_100:0929c21": "[((一/匚)*八*(一/(巨-匚)))/貝]得(上矛候反爾雅[((一/匚)*八*(一/(巨-匚)))/貝]市也賣也顧野王云[((一/匚)*八*(一/(巨-匚)))/貝][((一/匚)*八*(一/(巨-匚)))/貝]猶市易也古今正字從貝丣聲丣音夘集中作[(ㄙ*ㄙ)/貝]訛也)。",
    "T54n2128_100:0929c22": "倏尒(上舒育反王逸注楚辭云倐忽如電也廣疋倏光也蒼頡篇忽也古今正字往來倐忽也從火攸聲或從犬作",
    "T54n2128_100:0929c23": "倏同用是也)。",
    "T54n2128_100:0929c24": "鴆鳥(上沈甚反考聲毒鳥也郭注爾雅大如小鵰紫綠色長頸赤喙食蛇俗名潭鳥杜注左傳羽有毒也古今正字",
    "T54n2128_100:0929c25": "從鳥冘聲冘音淫集本從酉作酖非也)。",
    "T54n2128_100:0930a01": "可穌(素租反考聲云穌悟也孔注尚書息也鄭注禮記更息曰穌也聲類更生也古今正字從禾魚聲集作甦大周",
    "T54n2128_100:0930a02": "朝偽字非也)。",
    "T54n2128_100:0930a03": "馳騁(下程郢反說文直馳也形聲字甹音匹丁反集中從[央-大+(⊥/ㄅ)]作騁誤)。",
    "T54n2128_100:0930a04": "漱掌(叟皺反集訓云漱盪也盥洒其掌也說文從水欶聲欶音同)。",
    "T54n2128_100:0930a05": "下卷",
    "T54n2128_100:0930a06": "險徑(上希撿反顧野王云險猶阻也賈注國語危也方言高也古今正字難也從阜僉聲阜音輔集從山作嶮非也",
    "T54n2128_100:0930a07": "下經定反廣雅徑邪也徑過也徑迹也不偱大道任曲而行曰徑顧野王云小徑路也說文步道也從彳巠聲)。",
    "T54n2128_100:0930a08": "用磑(下五會反郭注尒疋云物堅也考聲云磨麥具也世本說公輸初作磑說文磨也從石豈聲)。",
    "T54n2128_100:0930a09": "駛雨(上師廁反蒼頡篇駛疾也文字典說馬行疾也從馬史聲也)。",
    "T54n2128_100:0930a10": "金幢(濯江反從巾不從心)。",
    "T54n2128_100:0930a11": "禳此(上壤章反鄭注周禮却變異曰禳廣雅謝過也說文從示襄聲集中從手作攘非此義也示音祇)。",
    "T54n2128_100:0930a12": "如餉(傷唱反廣雅餉遺也說文饟也從食向聲饟音餉)。",
    "T54n2128_100:0930a13": "棘刺(上兢嶷反廣疋棘針也杜注左傳棘戟如也古今正字小棗叢生也從並朿集本從草作蕀非也下雌四反廣",
    "T54n2128_100:0930a14": "雅鍼刺也從刀求聲集本作莿非也)。",
    "T54n2128_100:0930a15": "霹靂(上片壁反下零的反前已且釋訖)。",
    "T54n2128_100:0930a16": "[屮/工/毋]獸(上正毒字也下收呪反說文從犬嘼聲集作狩冬獵也非此義)。",
    "T54n2128_100:0930a17": "翱翔(上傲高反下象羊反鄭箋毛詩云翱翔逍遙也韓詩云遊也說文並從羽皐羊皆聲)。",
    "T54n2128_100:0930a18": "昬耄(下毛報反禮記云八十九十曰耄杜注左傳亂也古今正字從老毛聲)。",
    "T54n2128_100:0930a19": "煢煢(葵營反考聲[煢-(冗-几)]孤也孔注尚書單也毛詩傳云無所依也說文從卂熒省聲集作焭俗字也)。",
    "T54n2128_100:0930a20": "忪忪(蒼紅反埤蒼云忪忪遽也聲類速也又音鍾集訓云忪忪心動也古今正字怔忪遑遽也從心公聲遽音渠御",
    "T54n2128_100:0930a21": "反遽猶急也)。",
    "T54n2128_100:0930a22": "寶法義論稠禪師撰　慧琳音",
    "T54n2128_100:0930a23": "瞽俗(公午反考聲云無目謂之瞽釋名瞽眠也眠眠然如瞽皮目象以名之說文云目但有昳如鼓從目鼓聲)。",
    "T54n2128_100:0930a24": "深阱(情郢反鄭注周禮云穿地為壍所以捕獸也禮記馸而內諸窖獲陷阱之中廣雅坑也古文作[共-八+水]說文云陷也",
    "T54n2128_100:0930b01": "從[阜-(口/十)+(耜-耒)]從井并聲也)。",
    "T54n2128_100:0930b02": "僉日(上妾閻反郭注方言云僉同也廣疋云多也說文皆也從亼從吅從从亼音浸入反吅音萱从音從也)。",
    "T54n2128_100:0930b03": "遞為(上提禮反爾雅云遞迭也古今正字更易也從辵虒聲或作递古文也虒音徙貲反論文作[逅-口+巾]俗用不成字也)。",
    "T54n2128_100:0930b04": "黏外(上躡廉反考聲云黏黏也蒼頡篇云合也說文相著也從黍占聲論作粘俗字通也)。",
    "T54n2128_100:0930b05": "之黐(勅知反廣疋黐黏也古今正字有樹脂黏著可捕鳥者為黐樹也從黍离聲論文作[米*离]俗字訛略也)。",
    "T54n2128_100:0930b06": "殞矣(上雲窘反考聲云殞[(餐-食)-又+人]也文字典說歿也從歹員聲或作隕論文作殞當此義也)。",
    "T54n2128_100:0930b07": "網鞔(末盤反[絅-口+又]鞔者如來手十指間有肉[絅-口+又]相連如鵝王足而有文彩猶如羅文名曰[絅-口+又]鞔)。",
    "T54n2128_100:0930b08": "念佛三昧寶王論三卷(上卷)慧琳",
    "T54n2128_100:0930b09": "明齅(下休宥反說文云以鼻就臭曰齅從鼻臭聲也)。",
    "T54n2128_100:0930b10": "錙銖(上滓師反。下音殊。案孫子九章等經云凡稱乙所起始於黍。十黍為一絫。十絫為一銖。六銖為一錙。錙即分也。",
    "T54n2128_100:0930b11": "音汾問反。四分為一兩。十六兩為一斤。三十斤為鈞。四鈞為一石。即一百二十斤也。謹撿諸字書說錙而有三別。案風俗",
    "T54n2128_100:0930b12": "通義云銖六則錘。二錘則錙。二錙則兩。計此說則半兩名錙。一分名錘。二十四銖為一兩。唯此一書獨異於眾典。諸字書",
    "T54n2128_100:0930b13": "多同一說。謹案字林字統字苑字鏡韻集韻略韻譜韻英文字集略文字典說古今正字。及案說文九章等經一十三家。",
    "T54n2128_100:0930b14": "並同以六銖為錙。即四錙成兩也。鄭玄注禮記以八兩為錙。集訓韻詮効鄭生言八兩未詳此義何所從來今故疏出諸",
    "T54n2128_100:0930b15": "家異同取捨任隨所見。今且謹依九章算及取多說以六銖為錙定矣。風俗通義及以鄭玄未詳其由莫測古人幽旨也)。",
    "T54n2128_100:0930b16": "慢幢(下濁江反案慢憧者欺侮不敬也傲慢放逸吾我自高猶如幢利故喻焉)。",
    "T54n2128_100:0930b17": "稜層(上勒恒反下賊恒反高舉之皃也)。",
    "T54n2128_100:0930b18": "糠[禾*會](上抗岡反聲類云糠穀皮也古今正字從米康聲下口外反字書云[夕/鹿]糠也說文亦糠也從禾會聲論文作糩",
    "T54n2128_100:0930b19": "俗用字誤也)。",
    "T54n2128_100:0930b20": "罹此(上里知反郭注爾雅罹憂也考聲云被也遭也古今正字云思慘毒也從网惟聲論文從四作罹俗字也)。",
    "T54n2128_100:0930b21": "之稱(昌證反下文同)。",
    "T54n2128_100:0930b22": "嬖女(上篦[言*(└@米)]反廣雅云嬖接媚親也劉凞注謚法云以色事人也說文云便嬖思愛也從女辟聲篦音閇迷反謎音",
    "T54n2128_100:0930b23": "迷嬖反)。",
    "T54n2128_100:0930b24": "顛蹶(俱月反)。",
    "T54n2128_100:0930c01": "鈇質(上甫于反公羊傳云不忍加之鈇質也又云斬[要/曰]之罪也禮記諸侯賜鈇鉞然從殺也古今正字莝斫也從金",
    "T54n2128_100:0930c02": "夫聲莝音七座反)。",
    "T54n2128_100:0930c03": "刳膓(上苦胡反顧野王云刳空其腹也蒼頡篇云屠也說文云剔也從刀夸聲夸音丘于反剔音聽的反)。",
    "T54n2128_100:0930c04": "俎肌(上葅所反方言俎亦肌也字書云俎几肉也文字典說云盛物器也從半肉在且上也)。",
    "T54n2128_100:0930c05": "聆佛(上歷丁反蒼頡篇云聆聽也說文義同從耳令聲也)。",
    "T54n2128_100:0930c06": "怨仇(下舊尤反孔注尚書仇亦怨也說文讎從人九聲)。",
    "T54n2128_100:0930c07": "逐塊(下魁會反考聲云塊土塊也鄭注禮記云土塸也說文從土鬼聲或作由也)。",
    "T54n2128_100:0930c08": "中卷",
    "T54n2128_100:0930c09": "袪有漏(上去魚反考聲云袪去也文字典說文披斬其袪也從衣去聲也)。",
    "T54n2128_100:0930c10": "不眴(玄絹反王逸注楚辭眴視皃也文字典說當扈馬食之不眴也從目旬聲也)。",
    "T54n2128_100:0930c11": "汦[口/(百-日+回)](上攴氏反考聲云汦上也著也說文山也從水氏聲或作坁同也)。",
    "T54n2128_100:0930c12": "駸駸(七林反毛詩云載驟駸駸也說文馬行疾皃也從馬[唚-口]聲[唚-口]音上同)。",
    "T54n2128_100:0930c13": "木槵(還慣反考聲木名也)。",
    "T54n2128_100:0930c14": "辟散(上并癖反杜注左傳辟理也韓詩云除也文字典說法也從戶從辛從口會意字)。",
    "T54n2128_100:0930c15": "隤年(上隊雷反考聲云隤邪也韓詩云遺也從阜貴聲也論文作頹非此義也)。",
    "T54n2128_100:0930c16": "朝[耳*(〦/(坐-工+十))](雖翠反孟子云其生色睟然顧野王云潤澤之皃也又文典說從目卒聲也)。",
    "T54n2128_100:0930c17": "下卷",
    "T54n2128_100:0930c18": "以枹(音孚顧野王云枹擊鼓鎚也說文擊鼓杖柄也從木包聲論文作桴非此義也)。",
    "T54n2128_100:0930c19": "苑囿(尤救反考聲云囿園也鄭注周禮今之苑也說文苑囿有垣者也從口有聲也)。",
    "T54n2128_100:0930c20": "搰搰(魂骨反考聲云搰搰用力不已也文字典說云穿也從手骨聲者也)。",
    "T54n2128_100:0930c21": "逆楔(下先節反說文櫼也從木契聲)。",
    "T54n2128_100:0930c22": "閼伽(上安曷反梵語)。",
    "T54n2128_100:0930c23": "騁棘(上勅領反韓詩云騁施也杜注左傳云走也馳也廣疋奔也說文駈也從馬甹聲音四丁反論文作聘非也)。",
    "T54n2128_100:0930c24": "之誚(上樵耀反考聲云誚笑也尚書云責讓也蒼頡篇云訶也文字典說也從言肖聲)。",
    "T54n2128_100:0931a01": "懵學(上墨崩反說文懵不明也從心瞢聲瞢音同上)。",
    "T54n2128_100:0931a02": "金錍決瞙論一卷慧琳撰",
    "T54n2128_100:0931a03": "探賾(上錔南反文字典說云探遠取也考聲云探試也下崢責反考聲云賾深也深貪也易曰聖人有以見天下之",
    "T54n2128_100:0931a04": "至賾賾幽深稱也從[〡*臣]責聲者也)。",
    "T54n2128_100:0931a05": "[王*(几@＝)]聲(上撿未得應是字錯也)。",
    "T54n2128_100:0931a06": "怳然(上況往反考聲云怳忽[怡-台+敞]怳魂失守也狂也老子云道之為物惟怳惟忽楚辭云臨風怳[前-刖+ㄅ]王逸曰怳失意也",
    "T54n2128_100:0931a07": "說文狂皃)。",
    "T54n2128_100:0931a08": "剝皮(上邦[邈-儿+八]反文字典說云裂也割也易曰山附於地剝剝也從力彔聲)。",
    "T54n2128_100:0931a09": "析骨(上先狄反文字典說云斫木也詩曰析薪如之何匪斧不[〦/兄]又分析也從木斤考聲云或從片龠作[打-丁+(后-口+┬)]非也)。",
    "T54n2128_100:0931a10": "剜身(上椀丸反文字典說刻削也從刀宛聲)。",
    "T54n2128_100:0931a11": "[(ㄙ*ㄙ)/貝]香(上矛候反文字典說云[(ㄙ*ㄙ)/貝]易財也正作[(夕*匕)/貝]詩曰抱布[(夕*ㄗ)/貝]絲從貝夘聲論作[(ㄙ*ㄙ)/貝]通俗也)。",
    "T54n2128_100:0931a12": "陷他(上咸[狂-王+音]反考聲云陷穴也潰也正作陷論作陷通俗也)。",
    "T54n2128_100:0931a13": "長罹(下麗知反詩曰民莫不穀我獨于罹正作罹古作[離/心]從网)。",
    "T54n2128_100:0931a14": "令緝(下侵習反正作緝緝繢也書曰聿求元聖與之勠力緝寧邦家詩曰穆穆文王緝凞敬止從糸也)。",
    "T54n2128_100:0931a15": "矰繳(上子登反周禮矰矢用諸弋射鄭玄注曰結繳於矢謂之矰矰高也考工記矰矢弓所用也矢羽名矰論作矰",
    "T54n2128_100:0931a16": "非也下之略反生絲縷也弋繳也正作[譥-言+糸]或作此繳)。",
    "T54n2128_100:0931a17": "纔分(上在哉反考聲云纔暫也正作纔論作此纔通俗用)。",
    "T54n2128_100:0931a18": "比丘尼傳序慧琳撰",
    "T54n2128_100:0931a19": "之儔(長流反韻英云儔匹也)。",
    "T54n2128_100:0931a20": "慕驥(上慕字下從心驥音冀考聲云駿馬也說文云千里之馬也從馬異聲冀字從北也)。",
    "T54n2128_100:0931a21": "貽厥(以之反考聲云貽遺也厥其也遺及子孫)。",
    "T54n2128_100:0931a22": "蟬聯(上善然反下列纏反連綴也不斷絕也)。",
    "T54n2128_100:0931a23": "訛紊(上五戈反下音問訛謬也紊亂也從糸文聲也)。",
    "T54n2128_100:0931a24": "岳跱(上牙角反五岳高山也下持里反集訓云眾山特立者也)。",
    "T54n2128_100:0931b01": "[按-女+(火/又)]記(瘦[邱-丘+(丑/丑)]反考聲云求也形聲字也)。",
    "T54n2128_100:0931b02": "比丘尼傳第一卷",
    "T54n2128_100:0931b03": "虹霓(上音紅下藝鷄反韻詮云虹霓螮蝀也)。",
    "T54n2128_100:0931b04": "東[藐-豸](活官反地也在吳越也)。",
    "T54n2128_100:0931b05": "志槩(該礙反考聲云槩節也謀略也從木)。",
    "T54n2128_100:0931b06": "綰髮(彎睆反韻英云繫也考聲云結也說文從糸官聲睆音關患反上聲字)。",
    "T54n2128_100:0931b07": "亟開(兢力反俗字也正體作苟考聲云自急勑也韻英云敬也從廾從句者也)。",
    "T54n2128_100:0931b08": "烏巢(柴爻反鳥窠曰巢象形在傳中作摷不成其字也)。",
    "T54n2128_100:0931b09": "慊至(謙簟反鄭注禮記云慊厭也孟子不慊於心劉熈云快也是也從心兼聲也)。",
    "T54n2128_100:0931b10": "沾濡(上知廉反下音儒考聲云沾濡溼者也)。",
    "T54n2128_100:0931b11": "賑給(之忍反尒疋賑富也說文從貝辰聲也)。",
    "T54n2128_100:0931b12": "鏗鏘(上客耕反下七羊反禮記子夏曰橦擊鍾鼓之聲並形聲字也)。",
    "T54n2128_100:0931b13": "王忱(甚林反人名也)。",
    "T54n2128_100:0931b14": "第二卷",
    "T54n2128_100:0931b15": "玄藻(音[晃-儿+〡]韻英云文藻也從草)。",
    "T54n2128_100:0931b16": "慧瓊(葵營反玉之美者說文云赤玉也從玉也)。",
    "T54n2128_100:0931b17": "孟顗(冝豈反考聲云顗靜也謹敬也從頁豈聲也)。",
    "T54n2128_100:0931b18": "[闔-去+羊]眾(上音合閉也)。",
    "T54n2128_100:0931b19": "襈衣(仕眷反埤蒼云緣屬也釋名云青絳色從衣從巽聲也)。",
    "T54n2128_100:0931b20": "[斖-且+(烈-列+酉)][斖-且+(烈-列+酉)](音尾考聲云美也勉也進也從文從酉從爨省轉注字也)。",
    "T54n2128_100:0931b21": "[羸-亡+(└@人)]憊(上力追反弱也下音敗考聲云病甚也力極也從心備聲備音被也)。",
    "T54n2128_100:0931b22": "歐陽(上嘔侯反虜達官姓一也)。",
    "T54n2128_100:0931b23": "歔欷(上音虛下音希韻英云哀泣也)。",
    "T54n2128_100:0931b24": "攜一(惠圭反提接也)。",
    "T54n2128_100:0931c01": "駭[服-月+舟](諧芥反馬驚也下服字從舟[尸@又][尸@又]音並同上)。",
    "T54n2128_100:0931c02": "鮭米(上核皆反陸坈上疏云給其鮭粮是也或作膎乾魚)。",
    "T54n2128_100:0931c03": "不闚(犬規反集訓云門中竊見也)。",
    "T54n2128_100:0931c04": "關顙(桑朗反考聲云頟也文字集略云面上也從桑)。",
    "T54n2128_100:0931c05": "確然(腔岳反考聲云堅固也古今正字不也從石從寉省聲搉音角或從高作碻也)。",
    "T54n2128_100:0931c06": "第三卷",
    "T54n2128_100:0931c07": "言謔(香約反爾雅戲笑也)。",
    "T54n2128_100:0931c08": "燈爥(鍾辱反從火屬聲文中從属作[火*(尸@禹)]非)。",
    "T54n2128_100:0931c09": "剖毫析滯(上普口反次胡高反析音星亦反俗字也正從木從斤或從片)。",
    "T54n2128_100:0931c10": "[蕗-各+(梳-木)]糲(闌怛反韻詮云脫粟米也從米厲聲也)。",
    "T54n2128_100:0931c11": "締構(上音挺計反下鈎后反)。",
    "T54n2128_100:0931c12": "涅不緇(上年結反下滓師反)。",
    "T54n2128_100:0931c13": "磨不磷(上音摩從石下力陣反孔注論語云磷薄也白者染之而不黑故涅不緇也)。",
    "T54n2128_100:0931c14": "氳靄(上欝雲反下衰蓋反煙靄雲垂布貌)。",
    "T54n2128_100:0931c15": "高祖毓(音育人名也韻詮云毓稚從每[梳-木]聲)。",
    "T54n2128_100:0931c16": "第四卷",
    "T54n2128_100:0931c17": "粉黛(音大韻英云黛青色女人可以畫眉也或黑色也)。",
    "T54n2128_100:0931c18": "鼾睡(上寒岸反寢息聲)。",
    "T54n2128_100:0931c19": "覘視(勅燄反考聲云覘候也竊視也會意字也)。",
    "T54n2128_100:0931c20": "葉粽(上閻接反苽葉也下音總蜀人作去聲呼粽子亦俗字也正體從米從[稯-禾]作糉即五月五日楚人所尚糉子是)。",
    "T54n2128_100:0931c21": "[棩-木]賾(上恚緣反韻詮[棩-木]深也下柴格反韻英云深邃難知也從[姬-女]貴聲)。",
    "T54n2128_100:0931c22": "不斅(爻教反韻英云斆學也)。",
    "T54n2128_100:0931c23": "雩塖(上音于下音乘雩塖小山名也在乾州前高僧傳第四卷中已具說亦是縣名也傳中從山作嶀嵊並非俗",
    "T54n2128_100:0931c24": "字也)。",
    "T54n2128_100:0932a01": "觀心論(大通神秀作)慧琳音",
    "T54n2128_100:0932a02": "涓流(決緣反顧野王云涓涓小流也說苑云涓涓不壅將成江河是也並從水)。",
    "T54n2128_100:0932a03": "波濤(道勞反蒼頡篇云濤大波也許叔重注淮南子云潮水踴起遷者為濤從水從壽聲)。",
    "T54n2128_100:0932a04": "羶腥(上傷然反韻英云羊羯臭也下音星魚腥穢也見集訓或作胜也)。",
    "T54n2128_100:0932a05": "糠麩(上可郎反字書云穀皮也下音敷集訓云磨麥為屑羅去細[麩-夫+山][夕/鹿]者名麩麥皮也)。",
    "T54n2128_100:0932a06": "鑄寫(上朱[子*(舄-臼+(十/甲))]反考聲鎔寫也顧野王云洋銅為器曰鑄也)。",
    "T54n2128_100:0932a07": "[足-口+夭]驟(上正體走字也下愁瘦反考聲聚數也集訓云馬疾步小走也從馬聚聲也)。",
    "T54n2128_100:0932a08": "畫碌(上華罵反借音用也本音獲從聿聿筆也從田從一一界也會意字下音龍燭反彩色也出石中形聲字也)。",
    "T54n2128_100:0932a09": "群疑論七卷(闕本未音)",
    "T54n2128_100:0932a10": "十疑論一卷慧琳撰",
    "T54n2128_100:0932a11": "羽翮(上羽字象形字也下衡革反尒疋羽本謂之翮說文翖羽之根莖也從羽鬲聲)。",
    "T54n2128_100:0932a12": "膖脹(上朴邦反下張亮反)。",
    "T54n2128_100:0932a13": "爛壞(郎旦反從火下懷恠反自破曰壞也)。",
    "T54n2128_100:0932a14": "具錄西國浴像儀軌(慧琳集并音)",
    "T54n2128_100:0932a15": "銅鑞鍮石(銅則赤銅白銅鑞音拉即白鑞鉛錫鍮音偷石吹於金皆充器)。",
    "T54n2128_100:0932a16": "蠃罄(上魯和反海嬴也吹為法音供養罄音輕逕反鍾類也或銅或石取聲)。",
    "T54n2128_100:0932a17": "搵取(溫困反頭沒水也)。",
    "T54n2128_100:0932a18": "翹指(祇姚反頭起也)。",
    "T54n2128_100:0932a19": "甜脆(上定閻反甘也下詮歲反從月危聲)。",
    "T54n2128_100:0932a20": "倮體(華瓦反赤露身體)。",
    "T54n2128_100:0932a21": "小杓(常斫反有柄盂)。",
    "T54n2128_100:0932a22": "之儔(音稠)。",
    "T54n2128_100:0932a23": "說罪要行法",
    "T54n2128_100:0932a24": "齧半(砑結反淺咬也從齒[丰*刀]聲[丰*刀]音慳八反)。",
    "T54n2128_100:0932b01": "謦欬(上輕郢反下開愛反韻英云喉中聲氣通也)。",
    "T54n2128_100:0932b02": "奧箄迦(梵語文中自解箄音匕)。",
    "T54n2128_100:0932b03": "特[奇*ㄆ]拏伽他(欹音欺也)。",
    "T54n2128_100:0932b04": "脫屣(師滓反屣屨也)。",
    "T54n2128_100:0932b05": "筒槽(上音同下音曹)。",
    "T54n2128_100:0932b06": "七塊(苦外反)。",
    "T54n2128_100:0932b07": "塼板(上音專下班簡反)。",
    "T54n2128_100:0932b08": "受用三水要法",
    "T54n2128_100:0932b09": "濾漉(上音慮下音鹿)。",
    "T54n2128_100:0932b10": "鎗杓(楚庚反考聲云鼎類也俗作鐺下常藥反俗字也古文正體單作勺象形)。",
    "T54n2128_100:0932b11": "負擔(上扶武反下躭濫反從手)。",
    "T54n2128_100:0932b12": "護命放生法",
    "T54n2128_100:0932b13": "[虫*虫]蟲(上音昆下逐融反經中作蜫俗字非也)。",
    "T54n2128_100:0932b14": "銅鈕(尼肘反)。",
    "T54n2128_100:0932b15": "擡系(上音臺以手舉物也下奚計反可以提攜也從糸從[必-心]者也)。",
    "T54n2128_100:0932b16": "鐵鐶(音還)。",
    "T54n2128_100:0932b17": "一切經音義卷第一百",
    "T54n2128_100:0932b20": "重校一切經音義序",
    "T54n2128_100:0932b22": "一切經音義一百卷。唐慧琳法師撰。續音",
    "T54n2128_100:0932b23": "義十卷。燕京希麟法師撰。二書網羅古訓音",
    "T54n2128_100:0932b24": "釋。梵經摭拾纂廣色孕彌富攷正聲義辨覈",
    "T54n2128_100:0932b25": "字體大氐遵漢魏經師遺說。而旁取唐已前",
    "T54n2128_100:0932b26": "各字書。華藻雲披妙義綸貫。煥乎燦乎。洵有",
    "T54n2128_100:0932c01": "可觀者焉。琳書既兼攬玄應慧苑窺基雲公",
    "T54n2128_100:0932c02": "四家音訓。復親承不空三藏指定梵文音義。",
    "T54n2128_100:0932c03": "上通秦渭。近挹隋唐。乃至西土方言人文地",
    "T54n2128_100:0932c04": "理亦皆不遺不溢。囊括群有理事無礙。信乎",
    "T54n2128_100:0932c05": "無美而弗備也。麟師續撰一稟琳公家法。擷",
    "T54n2128_100:0932c06": "華成鬘。積壤崇山。探賾闡微。克紹前美。經",
    "T54n2128_100:0932c07": "云。善能分別諸法相。於第一義而不動。若二",
    "T54n2128_100:0932c08": "師者可以當之矣。至如所采。此方舊典尤多。",
    "T54n2128_100:0932c09": "可補散亡。如引說文。[屐-支+(禾/口)](古鞾字)字嬉字等皆今本",
    "T54n2128_100:0932c10": "所無。足徵許書之闕。引漢已來各家經注。併",
    "T54n2128_100:0932c11": "蒼頡篇通俗文埤蒼廣蒼字林字統字指字典",
    "T54n2128_100:0932c12": "字書聲類韻略纂韻韻詮韻英諸書。及桂苑",
    "T54n2128_100:0932c13": "珠叢古今正字文字集略文字典說開元文字",
    "T54n2128_100:0932c14": "音義等。今皆原書久佚。堪資補輯。其餘可據",
    "T54n2128_100:0932c15": "以證今書錯脫者。尤難指屈數。雖間有一二",
    "T54n2128_100:0932c16": "俗書孱雜。明眼人自能別擇。要不害其所長",
    "T54n2128_100:0932c17": "也。琳書成後。於大中五年。奏準入藏。麟書",
    "T54n2128_100:0932c18": "則述在偏方。時值季世。旋經兵燹中土文喪。",
    "T54n2128_100:0932c19": "高麗使人於北方求得之。宋初並刊入藏。由",
    "T54n2128_100:0932c20": "是復傳至日本。百九十年前。彼國有忍澂律",
    "T54n2128_100:0932c21": "師。發願重刻。依雒東緣山麗藏鈔寫(此麗藏即海印寺藏",
    "T54n2128_100:0932c22": "明天順二年所印)文多疑誤。近弘教藏本原文仍依麗",
    "T54n2128_100:0932c23": "藏。別用澂本參校之。本精舍重印大藏。即據",
    "T54n2128_100:0932c24": "弘教本為式。音義一部舊有六種。夾注縮印",
    "T54n2128_100:0932c25": "每遇繁密處。手民苦其朦混謝弗能任。宗公",
    "T54n2128_100:0932c26": "與予謀。琳麟二書別取澂師刻本。裁為兩層。",
    "T54n2128_100:0932c27": "縮以石印。大小如今本。用備藏經之數。餘四",
    "T54n2128_100:0932c28": "種無單本可得。即姑置之(海山仙館叢書有玄應音義。守山閣叢書粵雅堂",
    "T54n2128_100:0932c29": "叢書並有慧苑音義。皆係叢刻無別行本)予以琳書雖稱專箸。而玄應",
    "T54n2128_100:0933a01": "慧苑二書實括於內其晉。可洪音義三十卷",
    "T54n2128_100:0933a02": "音備而音疎宋處觀大藏音三卷尤簡之簡",
    "T54n2128_100:0933a03": "者。不得已舍彼取此可也。惟是澂師舊本寫",
    "T54n2128_100:0933a04": "刻多譌。非經修治殊難適用。雖今限于時日。",
    "T54n2128_100:0933a05": "亦聊以隨分盡力焉。時維壬子秋月。爰與同",
    "T54n2128_100:0933a06": "人重校澂本。取弘教藏中麗藏慧琳希麟二",
    "T54n2128_100:0933a07": "書。及麗藏玄應書。宋元明藏玄應書。麗藏慧",
    "T54n2128_100:0933a08": "苑書。宋元明藏慧苑書。麗藏可洪音義之玄",
    "T54n2128_100:0933a09": "應書慧苑書。海山仙館玄應書。守山閣並粵",
    "T54n2128_100:0933a10": "雅堂慧苑書。與經注說文等書。互相對勘。每",
    "T54n2128_100:0933a11": "至譌脫倒賸之處。即參以眾本。折衷古義。去",
    "T54n2128_100:0933a12": "短從長。疑者闕之。嘗有一紙之中修訂至數",
    "T54n2128_100:0933a13": "十字者。蓋唐世寫經多用行體。展轉傳鈔易",
    "T54n2128_100:0933a14": "滋舛繆。又數百年來四國之緇素尟有為之",
    "T54n2128_100:0933a15": "點校者。故如此也。日本敬首師舊嘗有校譌",
    "T54n2128_100:0933a16": "之作。然別自為書。今無其本。我國詁訓家現",
    "T54n2128_100:0933a17": "有閩中王少樵先生箸。有玄應書引說文校",
    "T54n2128_100:0933a18": "異五卷。慧琳書引說文校異十二卷。皆可為",
    "T54n2128_100:0933a19": "此書輔似。予於校錄之暇。亦頗有條記疏列",
    "T54n2128_100:0933a20": "得失具釋藏丹鉛記中。今校未及半已校者亦尚未覆勘",
    "T54n2128_100:0933a21": "而藏經出版期迫。重以友人敦促勉。先付印",
    "T54n2128_100:0933a22": "以副購閱者之期望。其未校者仍以暇日賡",
    "T54n2128_100:0933a23": "而成之焉。昔段金壇注說文解字阮芸台校",
    "T54n2128_100:0933a24": "群經注疏。但得玄應慧苑之書。尚多正譌補",
    "T54n2128_100:0933a25": "闕。若更得此二書。重加校輯。其精密又當何",
    "T54n2128_100:0933a26": "如固不僅有裨于梵典文義而已也。雖然世",
    "T54n2128_100:0933a27": "諦真諦同歸不二之門。文持義持等示一中",
    "T54n2128_100:0933a28": "之的。因示月以標指。豈入海而算沙。覽是書",
    "T54n2128_100:0933a29": "者果能離邊情融性相。何文字之可言。又何",
    "T54n2128_100:0933b01": "文字之不可言哉。世有同志匡予不逮。幸垂",
    "T54n2128_100:0933b02": "示焉。劍邑黎養正序於滬上頻伽精舍之校",
    "T54n2128_100:0933b03": "經堂。"
}