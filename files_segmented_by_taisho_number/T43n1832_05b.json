{
    "T43n1832_05b:0753c11": "folio_5b 成唯識論了義燈卷第五末",
    "T43n1832_05b:0753c13": "論第六",
    "T43n1832_05b:0753c14": "論於實德能深忍樂欲心淨為信。雜集論",
    "T43n1832_05b:0753c15": "中略標同此。境．業少異彼云。顯揚說境相",
    "T43n1832_05b:0753c16": "似。俱云於有體．有德．有能。且就有體不",
    "T43n1832_05b:0753c17": "說唯言。不爾信緣過．未等法豈有體耶。因",
    "T43n1832_05b:0753c18": "果．自性正同此論。彼云忍可．清淨．希望為",
    "T43n1832_05b:0753c19": "體。顯揚略果。五蘊同此。但因果具說。彼",
    "T43n1832_05b:0753c20": "云極正符順心淨為性。符順之言通忍．欲",
    "T43n1832_05b:0753c21": "二。故此論云。若印順者即勝解故。若樂順者",
    "T43n1832_05b:0753c22": "即是欲故　問此因果為前後俱　答或俱",
    "T43n1832_05b:0753c23": "時。或因前果後。亦無定說。境亦同此。彼云",
    "T43n1832_05b:0753c24": "謂於業果諸諦．寶中。業果即諦。總是此論實",
    "T43n1832_05b:0753c25": "事．理也。業中雜集但云樂欲所依為業。不",
    "T43n1832_05b:0753c26": "說治業。顯揚五業初一治業。餘四即此樂善",
    "T43n1832_05b:0753c27": "為業。廣中五蘊．顯揚並無。雜集廣體。此論",
    "T43n1832_05b:0753c28": "具廣。隨作者意皆不相違。",
    "T43n1832_05b:0753c29": "疏言非慚慚故信是無慚非信信故慚是不信",
    "T43n1832_05b:0754a01": "者。顯體各異。非以信令心淨。慚是不信。",
    "T43n1832_05b:0754a02": "非以慚令心善。信是無慚。諸餘廣略性．",
    "T43n1832_05b:0754a03": "業同別准此釋知　然西明解慚中。言自．",
    "T43n1832_05b:0754a04": "法．力。同雜心說。一自境上。謂上品人慚於",
    "T43n1832_05b:0754a05": "自身不作諸惡。二法增上。是中品人為護",
    "T43n1832_05b:0754a06": "聖教不造諸惡。三世間增上。謂下品人護",
    "T43n1832_05b:0754a07": "世名利不造諸惡者　今謂不爾。顯揚．五",
    "T43n1832_05b:0754a08": "蘊及此論中。但云依自．法二。無世間言。若",
    "T43n1832_05b:0754a09": "云下品屬愧不在於慚。此亦不爾。豈上．中",
    "T43n1832_05b:0754a10": "品起慚之人不有愧耶。故不得同雜心所",
    "T43n1832_05b:0754a11": "說。",
    "T43n1832_05b:0754a12": "十一善法所有別相論各自說。如信以淨為",
    "T43n1832_05b:0754a13": "相。慚等雖善非淨為相。慚以崇重。愧以",
    "T43n1832_05b:0754a14": "輕拒等　然要集云。實．德．能三是信別相。",
    "T43n1832_05b:0754a15": "或可。是境。以決定相是信別相　今謂不",
    "T43n1832_05b:0754a16": "爾。實．德．能三定是信境。不勞說或。論云",
    "T43n1832_05b:0754a17": "於實．得．能心淨為體。若實．德．能是信別",
    "T43n1832_05b:0754a18": "相。豈於別相自生信耶。若以決定為信別",
    "T43n1832_05b:0754a19": "相。勝解何殊。若云此說所取境相非。說能",
    "T43n1832_05b:0754a20": "取自相者。如何說云或可。此三是信境體。",
    "T43n1832_05b:0754a21": "非信別相　又云可慚可愧為二所緣。准",
    "T43n1832_05b:0754a22": "下應云。信應可信。受應可受。慚即可崇。愧",
    "T43n1832_05b:0754a23": "以可拒。此為別相。餘皆准知者　此亦難",
    "T43n1832_05b:0754a24": "知。實．德．能三即信所緣。順．違．俱非是受所",
    "T43n1832_05b:0754a25": "領。慚．愧等法下文既言隨緣何境。豈於苦．",
    "T43n1832_05b:0754a26": "集可崇。滅．道可拒耶。若云論說皆有崇重",
    "T43n1832_05b:0754a27": "及輕拒義。如何前云可慚．可愧是二所緣。豈",
    "T43n1832_05b:0754a28": "即不緣滅等體耶。今解之者。自性各殊境",
    "T43n1832_05b:0754a29": "或通局。如慚．愧二及無貪嗔。皆云隨緣何",
    "T43n1832_05b:0754b01": "境。餘或有別。即所樂決定等。然心所中。諸",
    "T43n1832_05b:0754b02": "論上下有說所緣境別相者。即可定知。有",
    "T43n1832_05b:0754b03": "不說者既未見文。不可臆定。",
    "T43n1832_05b:0754b04": "問以羞．恥二為慚．愧體。一體義分則成假。",
    "T43n1832_05b:0754b05": "二執本後俱同惠。一體用分應不實。初二靜",
    "T43n1832_05b:0754b06": "慮意名喜．樂為問亦爾　答同依一惠不",
    "T43n1832_05b:0754b07": "別立。約義用別故是實。慚．愧同體既別立。",
    "T43n1832_05b:0754b08": "如忘念等故應假。",
    "T43n1832_05b:0754b09": "問若許慚．愧定俱起者。何故五十三云若",
    "T43n1832_05b:0754b10": "有慚正現前必亦有愧。非有愧者必定有",
    "T43n1832_05b:0754b11": "慚。是故慚法最為強勝耶　答彼據別義。",
    "T43n1832_05b:0754b12": "受戒者隨護他心。望他起愧。望自起慚。",
    "T43n1832_05b:0754b13": "以於自處羞慚之時。必亦顧他而生於愧。",
    "T43n1832_05b:0754b14": "以顧自增必羞他故。若於他處。羞愧之時",
    "T43n1832_05b:0754b15": "未必生慚。以顧自劣故　或隨增說。諸違",
    "T43n1832_05b:0754b16": "准此。",
    "T43n1832_05b:0754b17": "問信云令他淨。捨亦令他靜。此慚等能令",
    "T43n1832_05b:0754b18": "他崇。令他拒等不　答論既無文。設復不",
    "T43n1832_05b:0754b19": "能亦有何過。以諸心所功用別故。且如作",
    "T43n1832_05b:0754b20": "意能警於他。非令所警亦能警故。設復令",
    "T43n1832_05b:0754b21": "他亦崇拒等亦有何過。以心．心所用有通",
    "T43n1832_05b:0754b22": "局。法性爾故。然非必皆例。",
    "T43n1832_05b:0754b23": "問根本六或及二十隨。但翻十一為善十",
    "T43n1832_05b:0754b24": "一。餘之十五何故不翻　答西明釋云。所",
    "T43n1832_05b:0754b25": "以不翻者。一為不定屬一善故。二為或",
    "T43n1832_05b:0754b26": "屬純淨善。或入雜類善　今謂不爾。且忿．",
    "T43n1832_05b:0754b27": "恨等定屬無嗔。入純淨善非在雜類。但應",
    "T43n1832_05b:0754b28": "如論。一相用有別。二遍六識。三障勝因。",
    "T43n1832_05b:0754b29": "以彼忿等無別相用。不遍六識非障勝",
    "T43n1832_05b:0754c01": "因故。不別翻立為善教。如不放逸對治放",
    "T43n1832_05b:0754c02": "逸。由不放逸成滿一切世出世善。防惡修",
    "T43n1832_05b:0754c03": "善以此勝故。差別立之。餘不立者應准",
    "T43n1832_05b:0754c04": "此知。",
    "T43n1832_05b:0754c05": "論非見所斷者。疏言彼不言善法斷緣縛",
    "T43n1832_05b:0754c06": "者名為見斷　雖無相定所招異熟入聖",
    "T43n1832_05b:0754c07": "名斷。定非見斷。不爾修道煩惱發業。亦招",
    "T43n1832_05b:0754c08": "惡趣別報苦果。果雖見斷。修道煩惱豈見斷",
    "T43n1832_05b:0754c09": "耶。既能縛在但約見斷。不生名斷。非約",
    "T43n1832_05b:0754c10": "斷縛。不障見故。以此證知善非見斷。",
    "T43n1832_05b:0754c11": "問此引五十七二十二根三斷之文。若非緣",
    "T43n1832_05b:0754c12": "縛名為見斷。七色命根何名見斷。斷有幾",
    "T43n1832_05b:0754c13": "種　答斷有四種。一自性斷。二相應斷。三",
    "T43n1832_05b:0754c14": "緣縛斷。四不生斷　言自性斷者。謂本隨",
    "T43n1832_05b:0754c15": "惑。性是染故。及不善業。業雖是思如似五",
    "T43n1832_05b:0754c16": "見非相應斷。相應斷　相應斷者。有漏八",
    "T43n1832_05b:0754c17": "識．五遍行全別境不定二各少分。自性非染",
    "T43n1832_05b:0754c18": "由與惑俱。斷相應時心等解脫。故五十四",
    "T43n1832_05b:0754c19": "云。又復諸識自性非染。涅槃經亦云。斷相",
    "T43n1832_05b:0754c20": "應貪等名心解脫。又五十九云。從彼相應",
    "T43n1832_05b:0754c21": "及所緣故煩惱可斷。然所緣斷或不生斷攝。",
    "T43n1832_05b:0754c22": "以無境故。或即不生。又由相應煩惱斷故。",
    "T43n1832_05b:0754c23": "不為境縛名所緣斷。故彼云相應斷已不",
    "T43n1832_05b:0754c24": "復緣境故從所緣亦說名斷。",
    "T43n1832_05b:0754c25": "緣縛斷者。一切有漏不染污法　不生斷者。",
    "T43n1832_05b:0754c26": "惡趣異熟無想定等。第八卷中更當分別",
    "T43n1832_05b:0754c27": "　問此前說斷依何斷說　答依不生及緣縛",
    "T43n1832_05b:0754c28": "斷。十四一分見所斷。據不生說。或通相應",
    "T43n1832_05b:0754c29": "斷。與見或俱故說見斷。然不盡理。有非",
    "T43n1832_05b:0755a01": "斷故。一分修斷據緣縛說。十二一分修所",
    "T43n1832_05b:0755a02": "斷。一切約緣縛斷。八十七文又說四斷少",
    "T43n1832_05b:0755a03": "同於此。故說一分修斷。以信等五．未知當",
    "T43n1832_05b:0755a04": "知通漏無漏。無漏之者即非所斷。憂．苦二",
    "T43n1832_05b:0755a05": "受性非無漏。以引無漏及無漏引說為非",
    "T43n1832_05b:0755a06": "斷。實非無漏　問若爾意．喜．樂．捨亦通無",
    "T43n1832_05b:0755a07": "漏。何唯說斷　無想定等准第八說亦通",
    "T43n1832_05b:0755a08": "見斷。此何不說　答此後問疏中解訖。釋",
    "T43n1832_05b:0755a09": "前難者。意．喜．樂．捨無漏之者實通非斷。以",
    "T43n1832_05b:0755a10": "意及捨八識通說。非皆無漏。且據全說",
    "T43n1832_05b:0755a11": "　問在二乘身無漏非全。若在佛身七色根",
    "T43n1832_05b:0755a12": "除女。五受除憂．苦。三無漏除二。皆通無",
    "T43n1832_05b:0755a13": "漏。何故非全不說非斷　答據三乘通。若",
    "T43n1832_05b:0755a14": "約大乘得通非斷　問諸有漏法非性染",
    "T43n1832_05b:0755a15": "者。在二乘身無能緣惑說為修斷。然法猶",
    "T43n1832_05b:0755a16": "在。若佛身中總滅。不有是何斷攝　答不生",
    "T43n1832_05b:0755a17": "斷攝　問何以得知　答集論中說無學後",
    "T43n1832_05b:0755a18": "蘊無種已生。准此因無果不生故　問如八",
    "T43n1832_05b:0755a19": "難身等所起信等。入見道已彼身不受。信",
    "T43n1832_05b:0755a20": "等起不。若不起者是何斷收。若許起者無",
    "T43n1832_05b:0755a21": "所依身。如何得起　答二解。一云不起。不",
    "T43n1832_05b:0755a22": "生斷攝。所依無故。一云得起。依現身故。然",
    "T43n1832_05b:0755a23": "應分別。生得者不生無雜亂故。方便者起",
    "T43n1832_05b:0755a24": "許雜亂故。界繫定故。身不定故　或容生",
    "T43n1832_05b:0755a25": "得。界雖無雜趣許雜故。如人中造生天業",
    "T43n1832_05b:0755a26": "等。通生得故。前第三云不雜亂者據界地",
    "T43n1832_05b:0755a27": "說。",
    "T43n1832_05b:0755a28": "問何故列煩惱中。瑜伽第八．五十八皆五見",
    "T43n1832_05b:0755a29": "在前。次列貪．瞋．慢．無明．疑　答利鈍前",
    "T43n1832_05b:0755b01": "後。此論．顯揚及雜集等。以正翻善先明貪",
    "T43n1832_05b:0755b02": "等　問何故此論疑後明慢。餘慢後癡　答",
    "T43n1832_05b:0755b03": "此約三不善根。餘約別通迷諦行故　問何",
    "T43n1832_05b:0755b04": "故此論疑在見前。五蘊等疑獨在見後　答",
    "T43n1832_05b:0755b05": "俱生分別利鈍前後。五蘊等據俱生分別。疑",
    "T43n1832_05b:0755b06": "在見後。此論等據利鈍殊故。疑在見前。",
    "T43n1832_05b:0755b07": "論。於有有具。本云。大乘許貪緣於滅．道。五",
    "T43n1832_05b:0755b08": "十八等不說之者。下文自會隨麁相說。此",
    "T43n1832_05b:0755b09": "許得緣。云貪與見．慢容俱起故。此意見．",
    "T43n1832_05b:0755b10": "慢既執佛性。以之為我。皆容貪俱　要集",
    "T43n1832_05b:0755b11": "斷云。邪見撥無不與貪俱。若撥好事邪見．",
    "T43n1832_05b:0755b12": "嗔俱。此意撥滅．道者是好事故。非道計道．",
    "T43n1832_05b:0755b13": "不死憍亂皆緣餘法。非滅．道諦。若定．法",
    "T43n1832_05b:0755b14": "愛非邪見俱。身見俱貪唯緣苦諦。何見俱",
    "T43n1832_05b:0755b15": "貪得緣滅．道。故非有具　此釋不爾。准上",
    "T43n1832_05b:0755b16": "應知。又全界煩惱皆能結生。既許煩惱有",
    "T43n1832_05b:0755b17": "親緣者何非有具。",
    "T43n1832_05b:0755b18": "慢類有九。疏云過慢慢卑慢如次起初三",
    "T43n1832_05b:0755b19": "者。謂於等計己勝起我勝慢類。於勝計己",
    "T43n1832_05b:0755b20": "等。雖亦是過慢。令言我勝故除於彼。",
    "T43n1832_05b:0755b21": "於等計等起我等類。不言於劣計勝。言",
    "T43n1832_05b:0755b22": "我等故。依其卑慢起我劣慢類　卑慢慢",
    "T43n1832_05b:0755b23": "過慢如次起中三者。此依卑慢起有勝我",
    "T43n1832_05b:0755b24": "慢類。於等計等起有等我類。於等計勝起",
    "T43n1832_05b:0755b25": "有劣我類　慢過慢卑慢如次起後三者。",
    "T43n1832_05b:0755b26": "於等計等起無勝類。於等計勝起無等類。",
    "T43n1832_05b:0755b27": "依卑慢起無劣慢類。如俱舍第十九．婆沙",
    "T43n1832_05b:0755b28": "一百九十九說　問且我勝慢類。何故但依",
    "T43n1832_05b:0755b29": "於等計勝。不言於勝計等　答今既言",
    "T43n1832_05b:0755c01": "我勝。明非於勝計己等者。餘准此知　問",
    "T43n1832_05b:0755c02": "何故不於慢過慢起　答據多分說。不多",
    "T43n1832_05b:0755c03": "於勝計己為勝。此依發智論說。依品類足",
    "T43n1832_05b:0755c04": "論亦於彼起。故婆沙一百九十九云。此依",
    "T43n1832_05b:0755c05": "本論所釋如是。依品類足論。我勝慢類中",
    "T43n1832_05b:0755c06": "攝三種。若劣謂己勝即是慢。於等謂己勝",
    "T43n1832_05b:0755c07": "即過慢。於勝謂己勝是慢過慢。餘八慢類",
    "T43n1832_05b:0755c08": "如理應說　准此發智依多分說。品類足",
    "T43n1832_05b:0755c09": "論據盡理言。然此九類三於過慢起。謂我",
    "T43n1832_05b:0755c10": "勝．有劣．無等三於慢生。謂我等．有等．無勝",
    "T43n1832_05b:0755c11": "俱於中品處生。餘三依下品處起。以於他",
    "T43n1832_05b:0755c12": "勝計己劣故。問慢類與慢有何差別",
    "T43n1832_05b:0755c13": "　答有二義。一要依我見後生及俱二多不",
    "T43n1832_05b:0755c14": "全。依品類足即復有過。如似過慢於勝",
    "T43n1832_05b:0755c15": "謂已等等計己勝。我勝但於等計己勝故",
    "T43n1832_05b:0755c16": "不全分。依品類足我勝依三生。謂於劣．",
    "T43n1832_05b:0755c17": "等．勝皆計己勝。故即是過　問．我．劣類三",
    "T43n1832_05b:0755c18": "依卑慢起。既全非分與七何殊　答有初",
    "T43n1832_05b:0755c19": "一義　問何故我見俱後起者為慢類。豈不",
    "T43n1832_05b:0755c20": "許七慢依我見俱後生　答不障七慢．我",
    "T43n1832_05b:0755c21": "見俱後生。但行相別直。計我後起者為慢。計",
    "T43n1832_05b:0755c22": "我勝等後起慢者。即是慢類。或不依我慢亦",
    "T43n1832_05b:0755c23": "得生。類必依我。又由分及過。是彼七類。亦",
    "T43n1832_05b:0755c24": "應說云我見後起為慢。我所後起為類。計",
    "T43n1832_05b:0755c25": "我有劣勝。劣勝屬我等。雖非即我所。行相",
    "T43n1832_05b:0755c26": "似彼　西明云。九類三依三品生。三依上",
    "T43n1832_05b:0755c27": "品生。三依中上生。我勝類中攝三種慢。謂",
    "T43n1832_05b:0755c28": "於劣計勝。於等謂己勝。於勝謂己勝。如",
    "T43n1832_05b:0755c29": "次慢．過慢．慢過慢。餘八慢類應如理思。我",
    "T43n1832_05b:0756a01": "等慢類依中上生攝二慢。我劣但依上品",
    "T43n1832_05b:0756a02": "生攝一慢。有勝慢類同此我劣。無劣亦同。",
    "T43n1832_05b:0756a03": "有等類同我等。有劣．無勝．無等類此三亦",
    "T43n1832_05b:0756a04": "同我勝　今謂似誤。標云三依三品生。復",
    "T43n1832_05b:0756a05": "云有劣．無勝．無等亦同我勝。即四依三品",
    "T43n1832_05b:0756a06": "生。何得言三。准應無勝同彼我等中上品",
    "T43n1832_05b:0756a07": "生　又復我劣等三慢類依下品生。何得",
    "T43n1832_05b:0756a08": "依上。計己劣故。故俱舍十九云。於多分",
    "T43n1832_05b:0756a09": "勝謂己小劣。卑慢可成。有高處故。無劣",
    "T43n1832_05b:0756a10": "我慢高處是何此問。謂於如是自所愛樂勝",
    "T43n1832_05b:0756a11": "有情聚。及顧己身雖知極劣而自尊重此",
    "T43n1832_05b:0756a12": "答。既云雖知極劣而自尊重。明非上品。",
    "T43n1832_05b:0756a13": "論。猶預為性者。本云即緣理事俱是疑也",
    "T43n1832_05b:0756a14": "　西明云。依諦門釋名他世等。而無事疑說",
    "T43n1832_05b:0756a15": "為染污。如疑杌為人皆事中疑。不隱沒無",
    "T43n1832_05b:0756a16": "記異熟生攝　要集斷云。有釋為勝。此論下",
    "T43n1832_05b:0756a17": "云。三見及疑。獨頭無明親迷諦故。五十八",
    "T43n1832_05b:0756a18": "同。若有事疑。同見取等緣他見等。而論不",
    "T43n1832_05b:0756a19": "說　今謂不爾。五十八云。謂於他世作用因",
    "T43n1832_05b:0756a20": "果等。又前等四云。且疑他世為有為無。於",
    "T43n1832_05b:0756a21": "彼有何欲．勝解相。依疑他世等。是事非",
    "T43n1832_05b:0756a22": "理。云迷理事。本疏不說疑杌為人亦煩",
    "T43n1832_05b:0756a23": "惱疑。若以諦攝何法非諦。嗔餘愛等迷別",
    "T43n1832_05b:0756a24": "事生。亦應是理。瞋．愛所緣亦諦攝故。",
    "T43n1832_05b:0756a25": "疑惠為體。西明釋云。三因成之　要集云。",
    "T43n1832_05b:0756a26": "准後師破有釋順文　今謂不爾。訓釋證",
    "T43n1832_05b:0756a27": "中云。末底．般若義無異故者。轉釋末底。不",
    "T43n1832_05b:0756a28": "爾有疑毘助末底何得是惠。故轉解云。末",
    "T43n1832_05b:0756a29": "底．般若義無別故。若將般若為第三因有",
    "T43n1832_05b:0756b01": "何所以。",
    "T43n1832_05b:0756b02": "薩迦耶見諸釋云云　要集云。大乘移轉。意",
    "T43n1832_05b:0756b03": "同世親。非謂有無不定或異二宗名為移",
    "T43n1832_05b:0756b04": "轉。理已定故名不順故　今謂不爾。不得",
    "T43n1832_05b:0756b05": "本意。疏云。今大乘意心上所現似我之相體",
    "T43n1832_05b:0756b06": "非實有。是假法故。又體非全無。依他起性",
    "T43n1832_05b:0756b07": "成所緣緣故。說非實有亦非虛偽。唯是依",
    "T43n1832_05b:0756b08": "他移轉之法我之所依此同攝論等。又云。又依所",
    "T43n1832_05b:0756b09": "執可言虛偽。依所變相可言為有。非如",
    "T43n1832_05b:0756b10": "餘宗定實定偽。故名為移轉　此意不云",
    "T43n1832_05b:0756b11": "異二宗故名為移轉。但云是眾緣生移轉",
    "T43n1832_05b:0756b12": "之法。不同有部實。非如經部假和合相。不",
    "T43n1832_05b:0756b13": "以有無二宗不定名為移轉。",
    "T43n1832_05b:0756b14": "論。此見差別二十句等。西明云。分別行緣",
    "T43n1832_05b:0756b15": "蘊。亦分別所起處者云。三藏二解。一云我",
    "T43n1832_05b:0756b16": "所為所起處。計色為我等。皆依我所而得",
    "T43n1832_05b:0756b17": "計我故。一云以我為所起處。以依我體",
    "T43n1832_05b:0756b18": "有諸我所故。疏自斷云。今取初解。此明我",
    "T43n1832_05b:0756b19": "我所見行相。不欲辨我我所　今謂難知。",
    "T43n1832_05b:0756b20": "但我所見依我見生。我見不依我所見起。",
    "T43n1832_05b:0756b21": "又執色等為我之時不計為所。何得說云",
    "T43n1832_05b:0756b22": "皆依我所。而得計我故。",
    "T43n1832_05b:0756b23": "問此二十句為一人起。為多人起　答據一",
    "T43n1832_05b:0756b24": "切說。若計色我則非餘故。餘但我所　問",
    "T43n1832_05b:0756b25": "何因一一計為三所　答雜集第一云。相應",
    "T43n1832_05b:0756b26": "我所故。隨轉我所故。不離我所故。相應所者。",
    "T43n1832_05b:0756b27": "謂我有色。乃至有識。由我與彼相應說有",
    "T43n1832_05b:0756b28": "彼故。此由我俱說為相應。隨轉所者。若彼",
    "T43n1832_05b:0756b29": "由此自在力轉。或捨或役。此由屬於我隨",
    "T43n1832_05b:0756c01": "我轉故。不離所者。謂我在中遍體隨行。此",
    "T43n1832_05b:0756c02": "由我在中不離彼故。餘皆准知。",
    "T43n1832_05b:0756c03": "六十二見。瑜伽第六．顯揚論第九破常論",
    "T43n1832_05b:0756c04": "中。明四遍常四分初二。有想無想但非中我",
    "T43n1832_05b:0756c05": "有色想等有苦受等有邊二解。瑜伽第七．顯",
    "T43n1832_05b:0756c06": "揚第十明五現涅槃．邊無邊憍亂．二無因",
    "T43n1832_05b:0756c07": "七斷。瑜伽第五有憤恚忘念不說分常。五",
    "T43n1832_05b:0756c08": "十八中有遍常等名而無別解。然有諸惑",
    "T43n1832_05b:0756c09": "迷諦親疎。八十七具有名。婆沙第一百九十",
    "T43n1832_05b:0756c10": "九。初明五現涅槃。次四遍分常二無因有邊",
    "T43n1832_05b:0756c11": "等無死四。第二百有想等十六。無想俱非。各",
    "T43n1832_05b:0756c12": "八并七斷滅。婆娑　問六十二見由何因起",
    "T43n1832_05b:0756c13": "　答如本章說。有二因起。一佛說所因。二",
    "T43n1832_05b:0756c14": "見起所因。又瑜伽八十七云。諸惡見趣由六",
    "T43n1832_05b:0756c15": "因緣而得建立。一由因緣故。二由依教",
    "T43n1832_05b:0756c16": "故。三依靜慮故。四依世故。五依諸見故。",
    "T43n1832_05b:0756c17": "六由生處故。因緣即是薩迦耶見。教即外道",
    "T43n1832_05b:0756c18": "師弟相授靜慮即是宿住．天眼。世即依過．及",
    "T43n1832_05b:0756c19": "現．未來計前後際。見即我見。生即生處。一",
    "T43n1832_05b:0756c20": "親依薩迦耶見起邊見。以執我為斷常者",
    "T43n1832_05b:0756c21": "是邊見故。疎依起邪見。以其邪見不要執",
    "T43n1832_05b:0756c22": "我方起邪見。然初因力依教緣力是通因。依",
    "T43n1832_05b:0756c23": "靜慮下是別起因。依靜慮起四遍常見。四",
    "T43n1832_05b:0756c24": "分常見。四有邊等二無因見。四不死論。論皆",
    "T43n1832_05b:0756c25": "說依靜慮起故。依世因者。更非別起。約",
    "T43n1832_05b:0756c26": "前後際分。依見生二十四。謂我有色等四有",
    "T43n1832_05b:0756c27": "邊等四生有想無想俱非。依生起八。謂我",
    "T43n1832_05b:0756c28": "有一相等四。我有樂等四。文中不說七斷",
    "T43n1832_05b:0756c29": "五現。義准七斷依世及見。五現初一依邪見",
    "T43n1832_05b:0757a01": "起。餘之四現依靜慮生。得現法樂後方起",
    "T43n1832_05b:0757a02": "此見故。然無因中但說依定。不說依於尋",
    "T43n1832_05b:0757a03": "思起者。義准亦依世及邪見　問此諸見",
    "T43n1832_05b:0757a04": "起。為皆具六因緣方起。為有不具　答通",
    "T43n1832_05b:0757a05": "明見起不過六因。非一一見皆具此六。",
    "T43n1832_05b:0757a06": "如依尋思不死憍亂。未必依定後方起故",
    "T43n1832_05b:0757a07": "　問六十二見攝見盡不。答不盡。如十四",
    "T43n1832_05b:0757a08": "不可記。亦有斷常及俱生等。皆不攝故　問",
    "T43n1832_05b:0757a09": "若爾何故但六十二　答隨增說故。如不相",
    "T43n1832_05b:0757a10": "應及隨或等。實非攝盡　問准婆沙一百",
    "T43n1832_05b:0757a11": "九十九。四有邊等計我世間俱是有邊。何非",
    "T43n1832_05b:0757a12": "邊見　答不計斷常故非邊見　問何非",
    "T43n1832_05b:0757a13": "我見　答依彼宗計。有邊常見。無邊斷見。",
    "T43n1832_05b:0757a14": "若俱句者一分斷常。非有無邊者唯薩迦邪",
    "T43n1832_05b:0757a15": "見。依大乘說。依我見後計有邊等故。有",
    "T43n1832_05b:0757a16": "邊等見不是我見　或可。大乘與彼有別。",
    "T43n1832_05b:0757a17": "瑜伽．顯揚皆不說我但執世界故邪見收。",
    "T43n1832_05b:0757a18": "婆沙三說第一說中。初二天眼通。第三兼神",
    "T43n1832_05b:0757a19": "境。第四遮前。第二說中據彼自世界傍布上",
    "T43n1832_05b:0757a20": "下。更無別三千界。但依天眼。彼云見竪有",
    "T43n1832_05b:0757a21": "邊。見傍無邊。第三說中。但據我體有邊無",
    "T43n1832_05b:0757a22": "邊。由有執我卷舒不定。故知宗別。不須和",
    "T43n1832_05b:0757a23": "會。",
    "T43n1832_05b:0757a24": "問四遍常見何地界繫。何地界起　答有二",
    "T43n1832_05b:0757a25": "解。一云色界。通四靜慮。瑜伽第六說依下",
    "T43n1832_05b:0757a26": "中上靜慮。起宿住隨念。或依天眼計現在",
    "T43n1832_05b:0757a27": "世。准此雖不在定。得定後起故在上地。",
    "T43n1832_05b:0757a28": "一云雖定後起。是分別見世道不伏。起下",
    "T43n1832_05b:0757a29": "無失。然非未得定。然起之者通欲．色界",
    "T43n1832_05b:0757b01": "　又解唯欲。論云謂如有一若沙門。若婆羅",
    "T43n1832_05b:0757b02": "門。起如是見立如是論。沙門婆羅門唯在",
    "T43n1832_05b:0757b03": "欲人。又瑜伽第七明四有邊中明。沙門婆羅",
    "T43n1832_05b:0757b04": "門依止靜慮起如是見。乃至云當知此中",
    "T43n1832_05b:0757b05": "以說因緣及能計者故。不得通上　然",
    "T43n1832_05b:0757b06": "前說勝。言彼起者據多分說。",
    "T43n1832_05b:0757b07": "四分常中初二繫地及能起者。如遍常說。忿",
    "T43n1832_05b:0757b08": "恚．妄念所起之見。可通上下。能起唯欲。",
    "T43n1832_05b:0757b09": "以生人中起宿住後起此見故。又遍分",
    "T43n1832_05b:0757b10": "常一唯起一。依上中下宿住別故。因天眼",
    "T43n1832_05b:0757b11": "後故。",
    "T43n1832_05b:0757b12": "有想十六中。有想及受或一人起。何以得知。",
    "T43n1832_05b:0757b13": "准論破云。所執之我由想所作及受所作。為",
    "T43n1832_05b:0757b14": "有變易。為無變易。乃至云。若言無者。有",
    "T43n1832_05b:0757b15": "一想已後種種想小無量想。不應道理。又",
    "T43n1832_05b:0757b16": "純有樂已後純有苦等。不應道理　准",
    "T43n1832_05b:0757b17": "此所破。若一唯起一。破成相符。不許更有",
    "T43n1832_05b:0757b18": "餘想．受故。邊見之中有邊四句。一唯起一。",
    "T43n1832_05b:0757b19": "何以得知。論云為對治此故。即由異句異",
    "T43n1832_05b:0757b20": "文而起執者。彼許我非色非非色。第二",
    "T43n1832_05b:0757b21": "釋中亦云。對治此故但由文異不由義異。",
    "T43n1832_05b:0757b22": "而起執者彼計非有邊非無邊　繫地及",
    "T43n1832_05b:0757b23": "起隨所計法有無處說。或能起者唯在於",
    "T43n1832_05b:0757b24": "欲。",
    "T43n1832_05b:0757b25": "問邪見之中有邊等四繫何界能起何　答",
    "T43n1832_05b:0757b26": "如四遍常說。",
    "T43n1832_05b:0757b27": "不死憍亂通色．欲繫。通二地起。梵於釋",
    "T43n1832_05b:0757b28": "子行諂亂故。或繫能起皆唯欲界。梵於釋",
    "T43n1832_05b:0757b29": "子但是行諂不是邪見。",
    "T43n1832_05b:0757c01": "二無因論通計色．欲二界能起。何以故。依",
    "T43n1832_05b:0757c02": "止靜慮及依尋思皆得起故。然依尋思起",
    "T43n1832_05b:0757c03": "唯在於欲界。",
    "T43n1832_05b:0757c04": "問七斷滅何界繫何地起　答隨計七斷即",
    "T43n1832_05b:0757c05": "彼地繫起。下不見上故　問若爾何故破諸",
    "T43n1832_05b:0757c06": "外道。復云由教理起如是見耶　答據能",
    "T43n1832_05b:0757c07": "計者破諸外道。若所起之見及能起見即隨",
    "T43n1832_05b:0757c08": "彼地　又解見及起者唯在欲界。由諸外道",
    "T43n1832_05b:0757c09": "依教及理起如是見。據此破故。此答章中",
    "T43n1832_05b:0757c10": "第一問也　又解六十二見俱欲界起。繫隨",
    "T43n1832_05b:0757c11": "所應大小諸論皆說在此　若爾邊見上二",
    "T43n1832_05b:0757c12": "界中皆不起耶　答汎計斷常上二界起。非",
    "T43n1832_05b:0757c13": "六十二。",
    "T43n1832_05b:0757c14": "問何故遍常憶二十．四十．八十劫不增減",
    "T43n1832_05b:0757c15": "耶　答依世靜慮三品差別法爾力故　何",
    "T43n1832_05b:0757c16": "無計生。",
    "T43n1832_05b:0757c17": "答壞即攝滅。成即攝生。然外道計但是隱",
    "T43n1832_05b:0757c18": "顯　何無捷智　答宗說別故　問一分常",
    "T43n1832_05b:0757c19": "中何無計色二定已上沒生此耶　答上無",
    "T43n1832_05b:0757c20": "尋詞故。無王臣故。無諂誑故。由誑故言",
    "T43n1832_05b:0757c21": "我是常能生汝等。由諂故計王為文常能",
    "T43n1832_05b:0757c22": "生故　問欲界何故不計地居及於仙趣一",
    "T43n1832_05b:0757c23": "分常耶　答地居二天境非勝故。仙無別",
    "T43n1832_05b:0757c24": "趣境亦非勝　准何得知。憤恚妄念在空",
    "T43n1832_05b:0757c25": "居天　答本疏已引文。又出曜論念品中說。",
    "T43n1832_05b:0757c26": "昔佛在時有空界天。名歡樂過。猶極歡樂",
    "T43n1832_05b:0757c27": "從彼沒故來生此間。從喜噬天。文亦同",
    "T43n1832_05b:0757c28": "此。既言空界天。明非地居　問何故遍分",
    "T43n1832_05b:0757c29": "兼常見立以常見名。有想等論亦是常見。",
    "T43n1832_05b:0758a01": "不標常見名。立有想等稱　答遍分常中生",
    "T43n1832_05b:0758a02": "處無別。又彼在初故標常名。有想等見生",
    "T43n1832_05b:0758a03": "處有殊。復在後故立有想等名。又若名常",
    "T43n1832_05b:0758a04": "相濫不便。",
    "T43n1832_05b:0758a05": "問何不計餘地惡道為斷滅耶　答在惡",
    "T43n1832_05b:0758a06": "趣中無分別見。現生人趣不可計彼死後",
    "T43n1832_05b:0758a07": "斷滅。除惡趣外餘皆有計。",
    "T43n1832_05b:0758a08": "問何以無因唯在無想　答在無想天久無",
    "T43n1832_05b:0758a09": "心故。餘天有心知前生因。雖生下已亦不",
    "T43n1832_05b:0758a10": "能憶前生彼因。由勢分力不計無因。無色",
    "T43n1832_05b:0758a11": "歿來無宿住通。不知從彼歿。不於無色",
    "T43n1832_05b:0758a12": "後計為無因。汎無因計亦通餘答。如尋思",
    "T43n1832_05b:0758a13": "起者。",
    "T43n1832_05b:0758a14": "問何故無色根本近分及靜慮近分。不計為",
    "T43n1832_05b:0758a15": "現涅槃耶　等近分欣求未安住故。第四靜",
    "T43n1832_05b:0758a16": "慮離諸過患身心俱安。執為涅槃。無色心",
    "T43n1832_05b:0758a17": "安。無身安故。不執為現涅槃。無色根本計",
    "T43n1832_05b:0758a18": "後生彼亦為涅槃。不執為現。",
    "T43n1832_05b:0758a19": "問何故人六欲天為一涅槃。斷滅開耶　答",
    "T43n1832_05b:0758a20": "同住欲塵樂故為一涅槃。麁細趣別七斷別",
    "T43n1832_05b:0758a21": "開。",
    "T43n1832_05b:0758a22": "問何故色合為一。無色為四斷滅　答色相",
    "T43n1832_05b:0758a23": "易知故合為一。無色難了故開為四　問",
    "T43n1832_05b:0758a24": "此等諸見幾於即蘊我見後起。幾於離蘊我",
    "T43n1832_05b:0758a25": "後起　答准論云。命者即身。計我有邊。命",
    "T43n1832_05b:0758a26": "者異身。計我無邊等。准此有想八論。八無",
    "T43n1832_05b:0758a27": "想俱非。言有色有邊是即蘊。言無色無邊",
    "T43n1832_05b:0758a28": "是離蘊。俱句是即離。有想餘八皆是即蘊",
    "T43n1832_05b:0758a29": "　又解無色亦即蘊我。但執非色即受．想等",
    "T43n1832_05b:0758b01": "故亦即蘊。有邊等四是離蘊。以大論第六云",
    "T43n1832_05b:0758b02": "執我隨身其量不定。俱通即．離。言少色等",
    "T43n1832_05b:0758b03": "者。且據即蘊說。理實通二。准有我有色即",
    "T43n1832_05b:0758b04": "執色為我。既言我一想等。應即執彼為",
    "T43n1832_05b:0758b05": "我。四遍常中舉伊師迦。即僧佉類。應離蘊",
    "T43n1832_05b:0758b06": "我。七斷滅者應即蘊我。勝．數離蘊皆計常",
    "T43n1832_05b:0758b07": "故。分常不定　問何故不說見．戒及我所見",
    "T43n1832_05b:0758b08": "并餘邪見。為六十二中見數耶　答我不多",
    "T43n1832_05b:0758b09": "爭。計常斷等有多爭故。過增多起。邪見之",
    "T43n1832_05b:0758b10": "中。亦據過增多起者說。見．戒二取。依於彼",
    "T43n1832_05b:0758b11": "執非根本故　問何故但立前後二際。不",
    "T43n1832_05b:0758b12": "立現在為中際見耶　答如現涅槃是計",
    "T43n1832_05b:0758b13": "現在。未來前故。過去後故。故不別立。以前",
    "T43n1832_05b:0758b14": "釋難。或有論文。或無文者。粗說如此。後",
    "T43n1832_05b:0758b15": "更尋文。",
    "T43n1832_05b:0758b16": "論。如是總別十煩惱中。本說若總若別但有",
    "T43n1832_05b:0758b17": "十種。如貪．嗔等。各有總別差別行相。若是",
    "T43n1832_05b:0758b18": "迷諦及自行相。不過總別。又要集斷未詳",
    "T43n1832_05b:0758b19": "為勝。然猶未盡。慢及三見名總。餘六名別。",
    "T43n1832_05b:0758b20": "此亦不爾。此十煩惱俱通總別故但總云。",
    "T43n1832_05b:0758b21": "論云學現觀者等。本釋如疏　西明云。八十",
    "T43n1832_05b:0758b22": "八云。然於修習諦現觀時。由意樂故。恐",
    "T43n1832_05b:0758b23": "於涅槃我當無有等。准此未入見道者",
    "T43n1832_05b:0758b24": "　要集斷云。有釋為勝　今意疑云。准八十",
    "T43n1832_05b:0758b25": "八是未入見。彼文說云。由此隨眠薩迦耶",
    "T43n1832_05b:0758b26": "見增上力故。於諸行中起邪分別謂我當",
    "T43n1832_05b:0758b27": "斷。便於涅槃發生斷見。由此因緣於般涅",
    "T43n1832_05b:0758b28": "槃其心退還不樂趣入。既與此論引文不",
    "T43n1832_05b:0758b29": "同。疑此論引。更是別文。疏忌不引　然疏",
    "T43n1832_05b:0758c01": "中指八十八者。疑是所等。又但證是斷見。",
    "T43n1832_05b:0758c02": "即得。不證俱生。文云起邪分別謂我當",
    "T43n1832_05b:0758c03": "斷。不分明說是俱生故。或此文通非定凡",
    "T43n1832_05b:0758c04": "聖。不爾何故文不相似。然准論引。本疏釋",
    "T43n1832_05b:0758c05": "正。何以故。意證俱生通於斷見。引見道後",
    "T43n1832_05b:0758c06": "起可證誠。若見道前何得知是俱生斷見。",
    "T43n1832_05b:0758c07": "論。謂禽獸等可造業不。如樞要說　要集",
    "T43n1832_05b:0758c08": "云。純苦趣中。及禽獸等愚鈍之類。不起分",
    "T43n1832_05b:0758c09": "別。論有誠文。於雜受處如龍鬼等點利",
    "T43n1832_05b:0758c10": "之者亦得聽法。種種計盡應有分別。如經",
    "T43n1832_05b:0758c11": "中說。鬼拍舍利頭。陷身入地獄。證知鬼",
    "T43n1832_05b:0758c12": "中造往惡趣業。人愚鈍者行殺生等。必能",
    "T43n1832_05b:0758c13": "造往惡趣業。義同禽獸　今謂不爾。三惡",
    "T43n1832_05b:0758c14": "趣中造感別報善惡業者。此即可爾。總報",
    "T43n1832_05b:0758c15": "不造。無分別故。禽獸苦微不簡愚點皆",
    "T43n1832_05b:0758c16": "不能起。若以鬼打舍利子頭。即證造總",
    "T43n1832_05b:0758c17": "感惡趣業。經中亦說龍鬼聞經見諦得果。",
    "T43n1832_05b:0758c18": "豈許實耶。許即違論。不許違經。故知經中",
    "T43n1832_05b:0758c19": "據化相說入見諦等。感善惡趣據助感",
    "T43n1832_05b:0758c20": "說。",
    "T43n1832_05b:0758c21": "論。與身邪見一分亦爾。西明釋云。執極苦",
    "T43n1832_05b:0758c22": "蘊為我。即無慢俱。非極苦蘊亦得慢俱。",
    "T43n1832_05b:0758c23": "故下文云。特苦劣蘊憂相應故　今謂本",
    "T43n1832_05b:0758c24": "解為正。許慢與彼執苦蘊身見得並。此",
    "T43n1832_05b:0758c25": "言一分據多分說。故下初師亦許緣苦俱",
    "T43n1832_05b:0758c26": "蘊起慢憂俱。第二師亦云亦苦俱起。西明",
    "T43n1832_05b:0758c27": "若云執極苦蘊為我無慢。慢何苦俱。不",
    "T43n1832_05b:0758c28": "可與餘俱。不許身見並。無別因故　問",
    "T43n1832_05b:0758c29": "據多分說。實理何俱　答據分別慢不與",
    "T43n1832_05b:0759a01": "執苦蘊一分我見俱。下約俱生故得俱起",
    "T43n1832_05b:0759a02": "　又慢有七。卑慢得俱。故瑜伽五十九云。",
    "T43n1832_05b:0759a03": "若任運生。一切煩惱。皆於三受現行可得。",
    "T43n1832_05b:0759a04": "若分別者略有二慢。一高舉慢。二卑下慢。高",
    "T43n1832_05b:0759a05": "舉有三。一稱量。二解了。三利養。此高舉慢",
    "T43n1832_05b:0759a06": "喜根相應。若卑下慢憂根相應。",
    "T43n1832_05b:0759a07": "問論云貪瞋癡三俱生分別一切容與五受相",
    "T43n1832_05b:0759a08": "應者意地分別純苦趣無。雜受人中五雖有",
    "T43n1832_05b:0759a09": "苦。復無分別。如何得言一切容與五受",
    "T43n1832_05b:0759a10": "相應　答准五十九許五識有分別煩惱。",
    "T43n1832_05b:0759a11": "雖非自力由意引生。何以得知。彼云不任",
    "T43n1832_05b:0759a12": "運生一切煩惱諸根相應。我今當說。貪於一",
    "T43n1832_05b:0759a13": "時樂．喜相應。我於一時憂．苦相應。恚中",
    "T43n1832_05b:0759a14": "亦云。恚於一時憂．苦相應。或於一時喜．樂",
    "T43n1832_05b:0759a15": "相應。問如何等。答謂如有一自然為苦逼",
    "T43n1832_05b:0759a16": "切身心。遂於內苦作意思惟發恚恨心等。",
    "T43n1832_05b:0759a17": "喜樂相應意亦同此　准此文意。於極苦",
    "T43n1832_05b:0759a18": "處意雖有苦。而無分別。分別起慢不說苦",
    "T43n1832_05b:0759a19": "俱。人中．雜處五既有苦故得與俱　論復",
    "T43n1832_05b:0759a20": "說云。遂於內苦作意思惟發恚恨心。由是",
    "T43n1832_05b:0759a21": "故恚憂．苦相應　故由意引五起分別。由",
    "T43n1832_05b:0759a22": "此二論俱作定說。不爾相違。",
    "T43n1832_05b:0759a23": "論云見非惠俱不異惠故者。問五見不異惠。",
    "T43n1832_05b:0759a24": "不得與惠俱者。何故前第四卷說第七惠",
    "T43n1832_05b:0759a25": "俱。我見恒行不異惠故　答有二解。一云一",
    "T43n1832_05b:0759a26": "俱有名俱。二相應名俱。前據俱有。此約相",
    "T43n1832_05b:0759a27": "應。他性相應非自性故。如覆．誑等是貪癡",
    "T43n1832_05b:0759a28": "分。貪分雖貪俱。說與癡相應。若不爾者。豈",
    "T43n1832_05b:0759a29": "於貪分立覆等時不有癡耶　又解不然。",
    "T43n1832_05b:0759b01": "諸說俱者解相應門。前據義說。所以云見",
    "T43n1832_05b:0759b02": "雖即惠。如心所中義別故開。今據別體見",
    "T43n1832_05b:0759b03": "非惠俱。不障義分說與惠並。若爾如何他",
    "T43n1832_05b:0759b04": "性相應。若許義別名他相應。貪分覆．誑應",
    "T43n1832_05b:0759b05": "貪相應。論既不許。前說為勝。於相應門義",
    "T43n1832_05b:0759b06": "說俱起。此亦何失。",
    "T43n1832_05b:0759b07": "論。當知俱生身邊二見唯無記攝不發惡業。",
    "T43n1832_05b:0759b08": "問若爾何故全界煩惱皆能發潤　答有二",
    "T43n1832_05b:0759b09": "解。一云約總說。二云此據親發。無記不能。",
    "T43n1832_05b:0759b10": "若通助正。全界能發。此說為正。",
    "T43n1832_05b:0759b11": "論。若得彼地根本定已。問依近分定伏下",
    "T43n1832_05b:0759b12": "九品。未入根本未起彼惑。命終之者何惑",
    "T43n1832_05b:0759b13": "潤生　答二解。一解如疏。一云亦許上地",
    "T43n1832_05b:0759b14": "種潤　若爾何故不用下潤　答已折伏現",
    "T43n1832_05b:0759b15": "種子無能　若爾何故五十九云。一纏及隨",
    "T43n1832_05b:0759b16": "眠結生相續。謂諸異生。二唯隨眠結生相續。",
    "T43n1832_05b:0759b17": "謂見諦迹　答此據多分。如說見諦．隨眠．",
    "T43n1832_05b:0759b18": "潤生。不妨初二果亦起現纏。雖說異生現．",
    "T43n1832_05b:0759b19": "種共潤。何妨唯種　問何以得知初二果",
    "T43n1832_05b:0759b20": "起現纏潤生　答瑜伽第一云。又諸異生",
    "T43n1832_05b:0759b21": "將命終時。我愛現行由此力故便愛自身。",
    "T43n1832_05b:0759b22": "由此建立中有．生報。若預流．一來爾時我",
    "T43n1832_05b:0759b23": "愛亦復現行。雖言制伏不言非潤。雜集第",
    "T43n1832_05b:0759b24": "五云。由此勢力諸異生輩今以無間中有",
    "T43n1832_05b:0759b25": "相續。未離欲聖者亦爾。臨命終時。乃至未",
    "T43n1832_05b:0759b26": "至不明了想位。其中能起此愛現行。然下",
    "T43n1832_05b:0759b27": "雖說對治攝伏。不言非潤。離欲聖者文自",
    "T43n1832_05b:0759b28": "說言。對治力強愛不現行。由隨眠力令生",
    "T43n1832_05b:0759b29": "相續　又解聖唯種潤。凡唯種現　若爾二",
    "T43n1832_05b:0759c01": "論文如何通　答皆言制伏不言能潤。設",
    "T43n1832_05b:0759c02": "潤是助。五十九文據正潤說。亦不相違",
    "T43n1832_05b:0759c03": "　如實義者。凡夫二果俱種．現潤。文如前",
    "T43n1832_05b:0759c04": "說　若爾無心．睡．悶被殺。既無現愛。用何",
    "T43n1832_05b:0759c05": "正潤　答臨終有心必定起愛。非一剎那即",
    "T43n1832_05b:0759c06": "能殺故　問於潤生位中有．生殊。又起愛",
    "T43n1832_05b:0759c07": "緣自身．境別。為於二位俱起二愛。為不",
    "T43n1832_05b:0759c08": "爾耶　答潤中有起自體愛。潤生有起",
    "T43n1832_05b:0759c09": "境界愛。以於死有不見中有。謂我無有",
    "T43n1832_05b:0759c10": "起自體愛。於中有位見生處故起境界愛。",
    "T43n1832_05b:0759c11": "故瑜伽第一云。我愛現行由此力故。謂我",
    "T43n1832_05b:0759c12": "當無便愛自體。由此建立生報自體。乃至",
    "T43n1832_05b:0759c13": "云。自於彼業所得生處。還見如是種類有",
    "T43n1832_05b:0759c14": "情。喜樂馳趣即於生處境色所礙。中有遂",
    "T43n1832_05b:0759c15": "滅生有續起　問中有末心名為死不　西",
    "T43n1832_05b:0759c16": "明云。不名為死。言中有歿者約六識說。",
    "T43n1832_05b:0759c17": "第八相續　今謂不爾。對法．瑜伽俱云。中",
    "T43n1832_05b:0759c18": "有極住七日。或有中夭。乃至極經七返更",
    "T43n1832_05b:0759c19": "不得過。若准此文許中有死。若云只是",
    "T43n1832_05b:0759c20": "六識不行。云何七日方一不行。六日等時",
    "T43n1832_05b:0759c21": "何緣不滅。若云亦許即是逢緣礙六不起。",
    "T43n1832_05b:0759c22": "何定七日及極七七。又復中有改生別趣。豈",
    "T43n1832_05b:0759c23": "第八不捨即往彼耶。若爾應成趣生亂過。",
    "T43n1832_05b:0759c24": "又何得云或有中夭。是故應許中有有死。",
    "T43n1832_05b:0759c25": "雜集．瑜伽文皆具顯　若爾何非名為死有。",
    "T43n1832_05b:0759c26": "下第八說總名生支　答趣生方便雖有生",
    "T43n1832_05b:0759c27": "死。非別死支　若爾何故名為生死　答",
    "T43n1832_05b:0759c28": "依四有說非。十二支據不改趣　若中有",
    "T43n1832_05b:0759c29": "歿別趣生者。即名死支。何要須立此四有",
    "T43n1832_05b:0760a01": "耶　答差別義故准名可知。",
    "T43n1832_05b:0760a02": "問既依六行能伏下惑方得上定。六行伏",
    "T43n1832_05b:0760a03": "惑其義云何　答略四義明。一辨六行相。二",
    "T43n1832_05b:0760a04": "約七作意明。三約四道。四約四對治。言六",
    "T43n1832_05b:0760a05": "行者。觀下為麁．苦．障。觀上為靜．妙．離。能",
    "T43n1832_05b:0760a06": "觀唯惠。麁．靜六相即所觀境。行謂行解行相。",
    "T43n1832_05b:0760a07": "通能所觀。如十六行。然能觀勝獨得行名。",
    "T43n1832_05b:0760a08": "觀於下地作麁相時。尋思六事故。瑜伽三",
    "T43n1832_05b:0760a09": "十三云。云何覺了欲界麁相。謂正尋思欲界",
    "T43n1832_05b:0760a10": "六事。一義．二事．三相．四品．五時．六理。義謂",
    "T43n1832_05b:0760a11": "煩惱．疫癘．災害等。事謂於境起內外貪。相",
    "T43n1832_05b:0760a12": "謂於境是順生受想心見倒本隨或等所",
    "T43n1832_05b:0760a13": "依之處。品謂諸欲所生過患眾多品類。時謂",
    "T43n1832_05b:0760a14": "三世常生過患。理謂尋思依於三量觀彼",
    "T43n1832_05b:0760a15": "諸欲生過失理。所修靜相翻上應知。且就",
    "T43n1832_05b:0760a16": "欲界名觀諸欲。然斷惑時觀下三相隨一",
    "T43n1832_05b:0760a17": "現前。上三亦爾。非各具三。亦不隨觀下上",
    "T43n1832_05b:0760a18": "唯一。要上下各一。以厭下欣上故。故雜集",
    "T43n1832_05b:0760a19": "第九云。見欲界中過患等故了達麁相。初",
    "T43n1832_05b:0760a20": "靜慮中此相無故名為靜相。是名了相作意。",
    "T43n1832_05b:0760a21": "勝解作意中亦云。如是尋思麁．靜相性。是",
    "T43n1832_05b:0760a22": "名勝解作意。餘五准應各觀二相。由有餘",
    "T43n1832_05b:0760a23": "能。諸論之中皆略不說。不爾餘或是何行",
    "T43n1832_05b:0760a24": "斷。非出世道故。然無間．解脫各一行相。各",
    "T43n1832_05b:0760a25": "一剎那。以時促故。然無間道觀麁。解脫道",
    "T43n1832_05b:0760a26": "觀靜。餘皆准知。未見大乘經論文說。准俱",
    "T43n1832_05b:0760a27": "舍論第二十四云。諸無間道緣自次下地諸",
    "T43n1832_05b:0760a28": "有漏法。作苦．麁等三行相中隨一行相。諸解",
    "T43n1832_05b:0760a29": "脫道緣次上地諸有法。作靜．妙等三行相中",
    "T43n1832_05b:0760b01": "隨一行相。又麁．苦．障三種境相為靜．妙．離。",
    "T43n1832_05b:0760b02": "如次翻之。又麁．靜相二各是總。餘之二二",
    "T43n1832_05b:0760b03": "各各是別。故雜集第九云。如是麁相略有二",
    "T43n1832_05b:0760b04": "種。一住於重苦不寂靜住故。二命行漸少",
    "T43n1832_05b:0760b05": "壽命短促故。即所觀障。靜相者謂於一切上",
    "T43n1832_05b:0760b06": "地。乃至非想非非想處。與麁相相違故。瑜",
    "T43n1832_05b:0760b07": "伽三十三文大同此　二約七作意明者。欲",
    "T43n1832_05b:0760b08": "九品惑斷初三品。各用了相．勝解二種作",
    "T43n1832_05b:0760b09": "意而為加行。創難斷故。或初三品同一加",
    "T43n1832_05b:0760b10": "行．勝進故。唯識第十云。二乘根鈍漸斷障時。",
    "T43n1832_05b:0760b11": "無間．解脫必各別起。加行．勝進或總或別。中",
    "T43n1832_05b:0760b12": "下亦爾。而為加行。遠離作意為無間道。攝",
    "T43n1832_05b:0760b13": "樂作意為解脫道及勝進故。三十三云。從",
    "T43n1832_05b:0760b14": "是已後愛樂於斷。愛樂遠離。於諸斷中見",
    "T43n1832_05b:0760b15": "勝功德。觸證小分遠離喜樂。於時時間欣",
    "T43n1832_05b:0760b16": "樂作意而深慶悅。於時時間厭離作意而深",
    "T43n1832_05b:0760b17": "厭患　准此觸證少分即解脫道。欣樂作意",
    "T43n1832_05b:0760b18": "即勝進道。而深厭患即加行道。中三品惑還",
    "T43n1832_05b:0760b19": "用攝樂。而為四道中品易除。非餘作意而",
    "T43n1832_05b:0760b20": "為加行。下三品惑觀察作意為加行道。將",
    "T43n1832_05b:0760b21": "欲出界細難斷故。一為加行復不同初。",
    "T43n1832_05b:0760b22": "創極難斷故。加行究竟作意為無間道。加行",
    "T43n1832_05b:0760b23": "究竟果作意為解脫道。故瑜伽三十三云。了",
    "T43n1832_05b:0760b24": "相作意於所應斷。能正了知。心生希願。勝",
    "T43n1832_05b:0760b25": "解作意為斷為得正發加行。遠離作意能",
    "T43n1832_05b:0760b26": "捨所有上品煩惱。攝樂作意能捨所有中品",
    "T43n1832_05b:0760b27": "煩惱。觀察作意能於所得離增上慢安住",
    "T43n1832_05b:0760b28": "其心。加行究竟作意能捨所有下品煩惱。究",
    "T43n1832_05b:0760b29": "竟果作意能正領受彼諸作意善修習果。既",
    "T43n1832_05b:0760c01": "言能正領受。即是證義。故是解脫　又解別",
    "T43n1832_05b:0760c02": "起解脫。非第七作意。瑜伽十一云。由證方",
    "T43n1832_05b:0760c03": "便究竟作意果煩惱斷已。方得根本三摩地",
    "T43n1832_05b:0760c04": "故。加行究竟果作意。三十三說是根本定俱",
    "T43n1832_05b:0760c05": "行作意。十一復云。由證果煩惱斷已方",
    "T43n1832_05b:0760c06": "得根本。故知別起。二說俱得。次下更解",
    "T43n1832_05b:0760c07": "　問既有九品。何但說三　答從總品類說",
    "T43n1832_05b:0760c08": "故但分三品　問准斷九品惑。有九無間",
    "T43n1832_05b:0760c09": "九解脫道。何故但三名為斷耶　答有二",
    "T43n1832_05b:0760c10": "解。一云此三作意各各斷三。行相品類皆",
    "T43n1832_05b:0760c11": "相似故。論不別說。一云惑雖九品但三",
    "T43n1832_05b:0760c12": "品斷。以其世道有三品故。諸論皆唯說",
    "T43n1832_05b:0760c13": "三品斷。非九品故　問依前說中斷下品",
    "T43n1832_05b:0760c14": "惑。復分三品斷第三品可名究竟。斷初",
    "T43n1832_05b:0760c15": "中二何名究竟　答非望自類三品而說。",
    "T43n1832_05b:0760c16": "望總三品合斷。下三總是下品故名究竟。",
    "T43n1832_05b:0760c17": "不爾何故瑜伽．雜集俱但說究竟斷下品",
    "T43n1832_05b:0760c18": "惑耶。依第二解即無此妨　問斷下品中",
    "T43n1832_05b:0760c19": "前二品惑。用何作意為解脫道　答一云",
    "T43n1832_05b:0760c20": "用攝樂作意為二品解脫。六十二說通四",
    "T43n1832_05b:0760c21": "道故。瑜伽三十三．雜集第九。俱說第七",
    "T43n1832_05b:0760c22": "作意是根本定俱作意故。又斷此下品無",
    "T43n1832_05b:0760c23": "間道時。未入根本故。一云即第七作意。",
    "T43n1832_05b:0760c24": "言根本定俱作意者。據斷下下解脫道",
    "T43n1832_05b:0760c25": "說。一云即加行究竟作意。為三無間二解脫",
    "T43n1832_05b:0760c26": "道。以名體同論不別說。此應好。如攝樂作",
    "T43n1832_05b:0760c27": "意斷中三品可為四道　問若以攝樂為",
    "T43n1832_05b:0760c28": "斷中品之四道者。論何不說　答以影顯",
    "T43n1832_05b:0760c29": "故。上下二品俱說加行及解脫道。故於中",
    "T43n1832_05b:0761a01": "品略而不說。又斷中品同一作意。雖有四",
    "T43n1832_05b:0761a02": "道更不別說　問何以得知攝樂通四",
    "T43n1832_05b:0761a03": "　答六十二云。攝樂作意四種道攝　問且斷",
    "T43n1832_05b:0761a04": "欲界第九品惑起解脫道。即是根本為近分",
    "T43n1832_05b:0761a05": "耶　答有二解　一云即入。三十三及雜集",
    "T43n1832_05b:0761a06": "第九俱云。是名加行究竟作意。從此無間",
    "T43n1832_05b:0761a07": "由是因緣。證入根本初靜慮定。即此初靜慮",
    "T43n1832_05b:0761a08": "定俱作意。名加行究竟果作意。第七作意是",
    "T43n1832_05b:0761a09": "彼解脫故。即入根本　一云或有不入。故",
    "T43n1832_05b:0761a10": "瑜伽第十一云。於有漏方便中先說解脫。",
    "T43n1832_05b:0761a11": "後說三摩地。由證方便究竟作意果煩惱",
    "T43n1832_05b:0761a12": "斷已。方得根本三摩地故。既言由證果",
    "T43n1832_05b:0761a13": "已方得根本三摩地。故解脫道非即根本。",
    "T43n1832_05b:0761a14": "准此二文約利鈍別。二解俱正。各不相違",
    "T43n1832_05b:0761a15": "　問若攝樂作意斷中品惑。何故三十三云。",
    "T43n1832_05b:0761a16": "為除惛沈等　答約修加行觀淨．妙相",
    "T43n1832_05b:0761a17": "策持其心。非無間道　問若觀察作意為",
    "T43n1832_05b:0761a18": "斷下品加行道者。何故但云離增上慢",
    "T43n1832_05b:0761a19": "　答為斷少得謂為多得增上慢故。進修加",
    "T43n1832_05b:0761a20": "行斷所未斷惑。有說言斷三三品後品無",
    "T43n1832_05b:0761a21": "間。即前無間之解脫道。此義雖得然違成唯",
    "T43n1832_05b:0761a22": "識。彼第十云。二乘根鈍漸斷障時。無間．解脫",
    "T43n1832_05b:0761a23": "必各別起　或可。不違。彼約實斷。此據伏",
    "T43n1832_05b:0761a24": "說　約四道者。此之六行加行．勝進各得",
    "T43n1832_05b:0761a25": "具作。以時長故。無間．解脫各一行相故。六",
    "T43n1832_05b:0761a26": "十二云。諸近分定．若方便道．若無間道．若解",
    "T43n1832_05b:0761a27": "脫道。或為斷滅。或為證得。而修習者或觀",
    "T43n1832_05b:0761a28": "下過失觀上寂靜。若勝進道當知彼是遍",
    "T43n1832_05b:0761a29": "滿所緣。又三十三等。於了相．勝解二種作",
    "T43n1832_05b:0761b01": "意。俱云觀麁．靜故。俱舍亦同。如次前引",
    "T43n1832_05b:0761b02": "約對治者。有四對治。一厭患對治．二斷對",
    "T43n1832_05b:0761b03": "治．三持對治．四遠分對治。前約作意以辨",
    "T43n1832_05b:0761b04": "六行。今約作意配四對治。即可准知。瑜伽",
    "T43n1832_05b:0761b05": "六十六云。當知此中從了相作意。乃至勝",
    "T43n1832_05b:0761b06": "解作意。名厭患對治修。從遠離作意。乃至",
    "T43n1832_05b:0761b07": "方便究竟作意。名斷對治修。方便究竟果作",
    "T43n1832_05b:0761b08": "意。名持對治修。從此已上七種作意。隨於",
    "T43n1832_05b:0761b09": "勝地上地所攝。當知一切名遠分對治修。此",
    "T43n1832_05b:0761b10": "約一相。據實攝樂通四對治。觀察亦通厭",
    "T43n1832_05b:0761b11": "患對治。義如前說　問准三十三．雜集第",
    "T43n1832_05b:0761b12": "九。俱不說觀察作意為能斷惑。何故此文",
    "T43n1832_05b:0761b13": "說斷對治修　答一云。初二作意全未有",
    "T43n1832_05b:0761b14": "斷。第七作意據於下地更無可斷。中間觀",
    "T43n1832_05b:0761b15": "察前後有斷。故相從說名斷對治。",
    "T43n1832_05b:0761b16": "問下起上中。身．邊二見為定為生　答有",
    "T43n1832_05b:0761b17": "二解。一云定煩惱得宿住通或復天眼。見彼",
    "T43n1832_05b:0761b18": "梵王執我計常即是定類。二云生惑。此於",
    "T43n1832_05b:0761b19": "地身起此二見。是彼生類故名生惑。然定",
    "T43n1832_05b:0761b20": "惑唯分別起。生惑通二種。然正潤生不取",
    "T43n1832_05b:0761b21": "二見。於此位起亦復無失。然是總緣。非是",
    "T43n1832_05b:0761b22": "別緣。以未來無別緣我見無所杖質故。",
    "T43n1832_05b:0761b23": "論。生上起下且如謗滅。要集斷云。有釋為",
    "T43n1832_05b:0761b24": "勝。中有．本有。若色．無色。皆得起謗及起",
    "T43n1832_05b:0761b25": "諸惑。俱生身．邊二見。雖不與潤生愛俱。而",
    "T43n1832_05b:0761b26": "前後起於理無妨。然理難見　今謂若中",
    "T43n1832_05b:0761b27": "有．本有。若色．無色皆得起謗者。據何等",
    "T43n1832_05b:0761b28": "說。若增上慢得初三定。未將極沒生於上。",
    "T43n1832_05b:0761b29": "未無生故。在中．本有俱不應謗。若得第",
    "T43n1832_05b:0761c01": "四定謂第四果。即生第四中有起謗。論有",
    "T43n1832_05b:0761c02": "誠文。不說生本有。亦不應生無色起謗。",
    "T43n1832_05b:0761c03": "何以故。得第四定。執為第四果。必不更修",
    "T43n1832_05b:0761c04": "無色界定。何以故。既取第四有漏定為果",
    "T43n1832_05b:0761c05": "體。更修無色定將作何法。若作勝功德。即",
    "T43n1832_05b:0761c06": "不應執第四定為極。若諸外道生色謗者。",
    "T43n1832_05b:0761c07": "是色邪見。不說外道起下謗滅墮地獄故。",
    "T43n1832_05b:0761c08": "若生無色界厭背下故。彼不緣下。如何可",
    "T43n1832_05b:0761c09": "說謗釋涅槃。若謗彼執所得涅槃非實涅",
    "T43n1832_05b:0761c10": "槃。乃是正見非邪見故。又復本計彼天為",
    "T43n1832_05b:0761c11": "果。得何故謗。若言上地邪見謗下者。此亦",
    "T43n1832_05b:0761c12": "不然。本解生上起下。不論生上起上。又",
    "T43n1832_05b:0761c13": "設生上起上謗下亦非無色。論但說言舍",
    "T43n1832_05b:0761c14": "那菩薩．廣惠聲聞。以無色心了一切法。不",
    "T43n1832_05b:0761c15": "說餘故。諸起多少。無文定判。隨諸取捨",
    "T43n1832_05b:0761c16": "　問上緣於下見．戒二取。如何得緣下望於",
    "T43n1832_05b:0761c17": "上不得名勝　答憶昔下界所起見．戒執",
    "T43n1832_05b:0761c18": "為勝淨。望下界說為勝為淨不形於上",
    "T43n1832_05b:0761c19": "　西明釋上緣貪會違云或依別緣言總別",
    "T43n1832_05b:0761c20": "者。且說五種有其三句。一唯總非別。謂薩",
    "T43n1832_05b:0761c21": "迦耶見及邊邪見俱生．分別。二唯別非總。謂",
    "T43n1832_05b:0761c22": "嗔雖無正文。分別．俱生義亦無妨。三通別",
    "T43n1832_05b:0761c23": "總。謂貪．慢　今謂。嗔惑亦得總緣與見．慢",
    "T43n1832_05b:0761c24": "俱。邪見總撥。慢亦總㥄。嗔既許俱。何不總",
    "T43n1832_05b:0761c25": "緣。身．邊亦別。如四分常論緣彼梵王及大",
    "T43n1832_05b:0761c26": "種等。若非計我說為斷常。非邊見故。然",
    "T43n1832_05b:0761c27": "雖得上定方計梵王等。所起之見未必上",
    "T43n1832_05b:0761c28": "故。",
    "T43n1832_05b:0761c29": "論然迷諦相有總有別。雜心論云。下苦具",
    "T43n1832_05b:0762a01": "一切。二行離三見。道除於二見。上界不行",
    "T43n1832_05b:0762a02": "恚　今大乘頌。欲迷四各十。隨行三八種。",
    "T43n1832_05b:0762a03": "修六通行迷。上見．修除恚。",
    "T43n1832_05b:0762a04": "然迷諦相有總有別。總有四句。一數總行",
    "T43n1832_05b:0762a05": "別。二行總數別。三數總行總。四數別行別。",
    "T43n1832_05b:0762a06": "數總行別。諦各有十。各迷自諦名為行別",
    "T43n1832_05b:0762a07": "　行總數別者。即前頌中。然依一諦緣迷多",
    "T43n1832_05b:0762a08": "諦名為行總　若數總行總者。諦各有十",
    "T43n1832_05b:0762a09": "名數總。行總者迷二三諦等皆名為總。二",
    "T43n1832_05b:0762a10": "二迷有六。即有六十。上二界諦各除其嗔。",
    "T43n1832_05b:0762a11": "六九五十四。合一百八。三界總有一百六十",
    "T43n1832_05b:0762a12": "八。若三三合有四句。欲有四十。上二界諦",
    "T43n1832_05b:0762a13": "各三十六。合一百一十二。若四諦合三界四",
    "T43n1832_05b:0762a14": "諦有二十八。若數別行別。即前頌中各迷自",
    "T43n1832_05b:0762a15": "諦　問此中依別緣別從何說迷　答從所",
    "T43n1832_05b:0762a16": "緣迷。依非緣故　若爾應是所緣諦惑。何",
    "T43n1832_05b:0762a17": "故說依　答因彼生故。依彼起故　問一百",
    "T43n1832_05b:0762a18": "二十八依何者立　答依數總行別。并修道",
    "T43n1832_05b:0762a19": "惑。若依餘句即有增減。思可知之。",
    "T43n1832_05b:0762a20": "問依．緣何別　答有二。一云緣謂緣藉。即所",
    "T43n1832_05b:0762a21": "依名緣。二云依即依詫。緣所緣境。如起無",
    "T43n1832_05b:0762a22": "明迷於苦．集。因此起疑。疑已即生邪見。",
    "T43n1832_05b:0762a23": "總撥無其四諦。即所疑撥為所緣。無明即",
    "T43n1832_05b:0762a24": "因依　問各從何斷為從所依。為從所緣",
    "T43n1832_05b:0762a25": "而說斷耶　答從依．緣斷皆悉無過。以大",
    "T43n1832_05b:0762a26": "乘中見惑頓斷。不同有部前後別斷。又有",
    "T43n1832_05b:0762a27": "四句。有迷而不緣。謂二取。有緣而不迷。謂",
    "T43n1832_05b:0762a28": "無漏智。有俱緣．迷。疑邪見等。有非緣．迷。",
    "T43n1832_05b:0762a29": "緣龜毛等。非諦攝故。",
    "T43n1832_05b:0762b01": "問此十煩惱迷諦親疎。瞋．慢．邪見。疑．及無",
    "T43n1832_05b:0762b02": "明親迷易知。身．邊二見總不緣理。如何親",
    "T43n1832_05b:0762b03": "迷　答雖不緣理。正迷於彼空無我理。行",
    "T43n1832_05b:0762b04": "相深迷名為親迷。若迷餘諦約通空非我",
    "T43n1832_05b:0762b05": "翻彼行相。及執餘諦下惑以為我故亦名",
    "T43n1832_05b:0762b06": "迷。二取行相雖深亦緣餘諦下惑。但非正",
    "T43n1832_05b:0762b07": "翻空無我理。不名親迷。",
    "T43n1832_05b:0762b08": "問嗔．慢憎㥄滅．道可得親迷。貪不親貪",
    "T43n1832_05b:0762b09": "滅．道何得親迷　答論云。貪．嗔．慢三見．疑",
    "T43n1832_05b:0762b10": "俱生隨應如彼。貪二見俱故得親迷　忿依",
    "T43n1832_05b:0762b11": "對現前不繞益境。西明問云。忿既緣滅。如",
    "T43n1832_05b:0762b12": "何此說依現前境。解云從多為論。此論．顯",
    "T43n1832_05b:0762b13": "揚俱說緣現。實亦緣滅　今謂。此釋有違",
    "T43n1832_05b:0762b14": "下文。初師小十總不緣上。後師嫉等亦不",
    "T43n1832_05b:0762b15": "說忿尚不緣上如何緣滅。下許嫉等親迷",
    "T43n1832_05b:0762b16": "滅道。不說此忿緣於滅道。若爾准下說忿",
    "T43n1832_05b:0762b17": "亦緣剎那過去。非唯現境。今何說現。若見",
    "T43n1832_05b:0762b18": "怨家說滅．道等。豈不於彼亦起忿耶。慈恩",
    "T43n1832_05b:0762b19": "解云。許亦無失。此就麁相云不親緣。或即",
    "T43n1832_05b:0762b20": "是嗔雖然未見正文。任情取捨。然西明云。",
    "T43n1832_05b:0762b21": "忿要託本質。准既得緣剎那過去。亦不唯",
    "T43n1832_05b:0762b22": "託於質。",
    "T43n1832_05b:0762b23": "問諂誑唯初定。初定意受而說是喜。悅根名",
    "T43n1832_05b:0762b24": "樂。云何諂誑得與樂俱　答雖悅根名正",
    "T43n1832_05b:0762b25": "樂。是意相應喜故得與並　問地獄之中業",
    "T43n1832_05b:0762b26": "相皆現。云何有誑說與苦俱　答雖業相",
    "T43n1832_05b:0762b27": "現而亦起誑。更撿十地論。地獄有誑語業",
    "T43n1832_05b:0762b28": "道不。",
    "T43n1832_05b:0762b29": "問忿等依嗔分。嗔得身邊俱。忿等何不爾",
    "T43n1832_05b:0762c01": "　答麁細異故　問忿等麁猛各起名主。與",
    "T43n1832_05b:0762c02": "慢等俱豈存主稱　答以自類非俱說為",
    "T43n1832_05b:0762c03": "主故。",
    "T43n1832_05b:0762c04": "問五識得法自相。云何得與分別惑俱",
    "T43n1832_05b:0762c05": "　答自無分別。由他引生。證境分明故得自",
    "T43n1832_05b:0762c06": "相。",
    "T43n1832_05b:0762c07": "問散亂云何得與定並　答味定之中正",
    "T43n1832_05b:0762c08": "慘懮故得與相應。又貪．嗔等專注緣境。亦",
    "T43n1832_05b:0762c09": "有染定故散亂並。",
    "T43n1832_05b:0762c10": "論。隨所依緣總別惑力者。一云隨彼所緣依",
    "T43n1832_05b:0762c11": "於四諦總別惑起。如彼煩惱皆通四諦。二",
    "T43n1832_05b:0762c12": "云迷諦煩惱或依或緣。分成四句。有依一諦",
    "T43n1832_05b:0762c13": "緣多。有依多緣一。有依一緣一。有依多緣多。",
    "T43n1832_05b:0762c14": "行相思准。隨惑隨彼　問從何說斷　隨所",
    "T43n1832_05b:0762c15": "依緣皆得無妨。",
    "T43n1832_05b:0762c16": "論第七卷",
    "T43n1832_05b:0762c17": "論。一門轉故。西明云。一意根門轉故　今謂",
    "T43n1832_05b:0762c18": "不然。既有色根何不依轉。即應解云猶",
    "T43n1832_05b:0762c19": "無五識。不作是釋更無別因。若云猶昧略",
    "T43n1832_05b:0762c20": "故。定既明廣。何不依彼五色根門。又復下",
    "T43n1832_05b:0762c21": "文明五俱意。非專為了五識所緣。又於彼",
    "T43n1832_05b:0762c22": "所緣能明了取。故知一門轉。明唯一意識。若",
    "T43n1832_05b:0762c23": "一根門。應言依一門轉。",
    "T43n1832_05b:0762c24": "論。如餘蓋纏。要集云。有說不立量也。西明",
    "T43n1832_05b:0762c25": "二量。一云睡眠非無體用。是蓋纏故。如餘",
    "T43n1832_05b:0762c26": "蓋纏。今謂此量亦一分違宗之失。何以故。睡",
    "T43n1832_05b:0762c27": "眠假實通名。今若成立假睡有體。即違宗",
    "T43n1832_05b:0762c28": "失。猶言不簡。立量應言。實睡眠非無心位。",
    "T43n1832_05b:0762c29": "因．喻可知。言實睡眠簡無心位假名睡眠。",
    "T43n1832_05b:0763a01": "不顯有別實體。以經部師觸．受．想外。並思",
    "T43n1832_05b:0763a02": "分位皆是假故。取蓋纏喻。即有一分所立",
    "T43n1832_05b:0763a03": "不成。意簡經部師於無心位實立睡眠故。",
    "T43n1832_05b:0763a04": "又量云。實睡眠是心相應．因。喻可知。論中",
    "T43n1832_05b:0763a05": "第二宗法因．喻下安。文中故字應蓋纏下著。",
    "T43n1832_05b:0763a06": "是因所須故。性相為文。非依次第。前云有",
    "T43n1832_05b:0763a07": "無心位者。立量應云非無心位。文中略無",
    "T43n1832_05b:0763a08": "宗中有法。前文彰訖故略不言。本疏云非",
    "T43n1832_05b:0763a09": "即無心必是心所。是二宗法。如餘蓋故。即",
    "T43n1832_05b:0763a10": "是指喻　又云非無體法。第三宗法。比量准",
    "T43n1832_05b:0763a11": "知。故略不具。然論文中初二句會諸違。後",
    "T43n1832_05b:0763a12": "兩句破異執。",
    "T43n1832_05b:0763a13": "論非思惠想纏彼性故。本疏如初量云。染思．",
    "T43n1832_05b:0763a14": "惠一分為悔。染思．想一分為眠。應非為纏",
    "T43n1832_05b:0763a15": "性。是思惠想故。第二量為惡作等。一分非",
    "T43n1832_05b:0763a16": "染思惠想。是有法。非彼惡作等二法性是法。",
    "T43n1832_05b:0763a17": "是思惠想故　要集云。有說初釋稍不順文。",
    "T43n1832_05b:0763a18": "文云非思惠想是宗法。非是有法。亦非因",
    "T43n1832_05b:0763a19": "故　今謂初釋亦無有過。以性相為文。且",
    "T43n1832_05b:0763a20": "除非字加一染字。言染思惠想一分。為悔",
    "T43n1832_05b:0763a21": "眠為有法。取初非字及纏性字。即為宗法。",
    "T43n1832_05b:0763a22": "取前思惠想及後性故字為因。文言彼者",
    "T43n1832_05b:0763a23": "即是淨無記思惠想為喻。應加如如彼彼",
    "T43n1832_05b:0763a24": "餘餘者。即淨無記思惠想餘。即悔眠餘。彼即",
    "T43n1832_05b:0763a25": "淨無記思惠想。以宗有法取依染思惠想",
    "T43n1832_05b:0763a26": "悔眠。同喻取非悔眠外餘思惠想。因言思",
    "T43n1832_05b:0763a27": "惠性故。取總思惠想貫通宗．喻故皆具足。",
    "T43n1832_05b:0763a28": "論。不深推度及深推度。本疏初云。不深即",
    "T43n1832_05b:0763a29": "不推度。以對法言不推度故。二云雖不",
    "T43n1832_05b:0763b01": "如惠有深推度。亦淺推度。會對法云不推",
    "T43n1832_05b:0763b02": "度者。不深推度。要集斷云。雖有二說合",
    "T43n1832_05b:0763b03": "為初釋。違大論文　今謂此斷何太猛乎。",
    "T43n1832_05b:0763b04": "以會對法同瑜伽說。從何說違　西明一",
    "T43n1832_05b:0763b05": "云。尋伺不推度時唯思為性。以無惠故。深",
    "T43n1832_05b:0763b06": "推度時以惠為性。此釋正違瑜伽所說",
    "T43n1832_05b:0763b07": "不深推度言　二云尋．伺必用二法假合",
    "T43n1832_05b:0763b08": "為性。謂一剎那二用各別。不深推度是思",
    "T43n1832_05b:0763b09": "用。深推度是惠用。此義不了。尋．伺不俱。",
    "T43n1832_05b:0763b10": "如何二用一剎那分。若謂尋時有思伺時有",
    "T43n1832_05b:0763b11": "惠。違論所說。若言或起尋時。或起伺時。俱",
    "T43n1832_05b:0763b12": "依思．惠二法用分。尋．伺何別。故知尋淺度",
    "T43n1832_05b:0763b13": "伺深度。故此論言麁轉細轉。又云二類各",
    "T43n1832_05b:0763b14": "別。又前第四淺深推度麁細發言。雖俱依",
    "T43n1832_05b:0763b15": "二。尋時思增名不深度。伺時惠增名深度。",
    "T43n1832_05b:0763b16": "故五蘊論云。尋求意言思．惠差別。令心麁",
    "T43n1832_05b:0763b17": "為性。伺察意言思．惠差別。令心細為性。",
    "T43n1832_05b:0763b18": "此論復云思．惠合成。而顯揚論云。尋或由",
    "T43n1832_05b:0763b19": "思於法造作。或時由惠於法推求者。據增",
    "T43n1832_05b:0763b20": "相說。思造作勝。惠推度勝。瑜伽第五謂不",
    "T43n1832_05b:0763b21": "深推度所緣思為體性。據尋說。若深推度",
    "T43n1832_05b:0763b22": "所緣惠為體性。據伺論。皆約增語。實尋．伺",
    "T43n1832_05b:0763b23": "二皆依思．惠　若爾何故雜集第二。尋．伺",
    "T43n1832_05b:0763b24": "俱言推度不推度　答准此論意釋彼論",
    "T43n1832_05b:0763b25": "云。尋言推度淺推。不推者不深。伺言推",
    "T43n1832_05b:0763b26": "度者深。不推者淺。若爾伺淺度時與尋",
    "T43n1832_05b:0763b27": "何別。復如何此論云不深及深推度類別",
    "T43n1832_05b:0763b28": "　答伺言不推。望尋猶深。但望自伺惠增深",
    "T43n1832_05b:0763b29": "度。思增不深推。故亦無失。故雜集論尋．伺",
    "T43n1832_05b:0763c01": "俱云依思依惠者。於推度不推度位。如",
    "T43n1832_05b:0763c02": "其次第不得別以淺度配尋。深推配伺",
    "T43n1832_05b:0763c03": "　問若爾何故雜集復云尋．伺二種行相相類。",
    "T43n1832_05b:0763c04": "故以麁．細建立差別　答亦不違。尋．伺俱",
    "T43n1832_05b:0763c05": "於意言推度之行相相類。非於淺深麁細相",
    "T43n1832_05b:0763c06": "類。彼論且約他用麁細建立。此論約自行",
    "T43n1832_05b:0763c07": "相。此論亦言。尋令心麁轉。伺令心細轉。各",
    "T43n1832_05b:0763c08": "據一義。盡理應言。尋．伺於境淺深推度。",
    "T43n1832_05b:0763c09": "令心於境麁細而轉。如次差別。",
    "T43n1832_05b:0763c10": "論。尋伺與識俱不俱門。本疏云。自性有二。",
    "T43n1832_05b:0763c11": "一尋．伺為體。即雜集論第二所說自性分",
    "T43n1832_05b:0763c12": "別。即七分別中有相分別。二非尋．伺為體。",
    "T43n1832_05b:0763c13": "即此論第五。及攝論第一。許五識有自性分",
    "T43n1832_05b:0763c14": "別。但不許有隨念．計度二分別故　問論",
    "T43n1832_05b:0763c15": "不說言五識中有自性分別。但破於他意",
    "T43n1832_05b:0763c16": "識應無隨念．計度二種　答論雖不明言",
    "T43n1832_05b:0763c17": "五識有。但破不許有隨念．計度。意即許",
    "T43n1832_05b:0763c18": "有自性分別。不爾何故二論俱破二種分別",
    "T43n1832_05b:0763c19": "不難自性。又有二義。一依遍義。即瑜伽",
    "T43n1832_05b:0763c20": "云。有分別非尋伺。及唯識．攝論。許五識有",
    "T43n1832_05b:0763c21": "自性分別。二不遍義。即瑜伽云。謂諸尋．伺必",
    "T43n1832_05b:0763c22": "是分別。對法據此三種分別。云唯一意識",
    "T43n1832_05b:0763c23": "由三分別故有分別。又瑜伽論第五說云。",
    "T43n1832_05b:0763c24": "或有分別非尋伺。謂望出世智所餘一切",
    "T43n1832_05b:0763c25": "三界心．心所。皆是分別而非尋伺。既名分",
    "T43n1832_05b:0763c26": "別復非尋．伺。若非自性名為分別。豈由他",
    "T43n1832_05b:0763c27": "耶。不得定執二論自性即是尋．伺。許彼五",
    "T43n1832_05b:0763c28": "有。但是隨轉縱破小乘。無論說故　問既",
    "T43n1832_05b:0763c29": "約自性。八識皆有任運分別。七．八何無",
    "T43n1832_05b:0764a01": "　答約三乘通不說七．八。",
    "T43n1832_05b:0764a02": "問七分別其義云何　答略三門辨。一列名。",
    "T43n1832_05b:0764a03": "二出體。三諸門。列名瑜伽第一云。謂有相分",
    "T43n1832_05b:0764a04": "別．無相分別．任運分別．尋求分別．伺察分",
    "T43n1832_05b:0764a05": "別．染污分別．不染污分別。雜集第二亦有七",
    "T43n1832_05b:0764a06": "分別。名同瑜伽。但任運一在第一列。餘依",
    "T43n1832_05b:0764a07": "次第　二出體者。瑜伽論七並以尋．伺為",
    "T43n1832_05b:0764a08": "體。故瑜伽第五云。尋．伺差別者。有七種差",
    "T43n1832_05b:0764a09": "別。即七分別　又云諸尋．伺皆分別。有分別",
    "T43n1832_05b:0764a10": "非尋．伺。謂望出世智所餘一切三界心心所。",
    "T43n1832_05b:0764a11": "若對法七除任運一。餘亦尋．伺為體。故對",
    "T43n1832_05b:0764a12": "法第二以三攝七除任運一。皆三所攝。三",
    "T43n1832_05b:0764a13": "唯第六。即瑜伽第一。意不共業尋．伺為體。",
    "T43n1832_05b:0764a14": "任運一種。此論會云即是五識。對法復云。謂",
    "T43n1832_05b:0764a15": "五識身。故即五識為任運體　三分別體。隨",
    "T43n1832_05b:0764a16": "念．計度亦尋．伺為體。自性一種有其二說。",
    "T43n1832_05b:0764a17": "准雜集論唯在意識。即尋．伺為體。准攝論．",
    "T43n1832_05b:0764a18": "唯識許五識有。若隨轉門亦尋．伺為體。若",
    "T43n1832_05b:0764a19": "真實義即五識為性。上總相出。若別出體。",
    "T43n1832_05b:0764a20": "廣如慈恩對法疏辨　諸門分別者。一約",
    "T43n1832_05b:0764a21": "三．七相攝。二約識．地有無。三漏．無漏。四",
    "T43n1832_05b:0764a22": "依問答分別　相攝有二。一以三攝七。二",
    "T43n1832_05b:0764a23": "以七攝七。以三攝七有二。一攝雜集",
    "T43n1832_05b:0764a24": "七。二攝瑜伽七　攝雜集七者。先顯三分",
    "T43n1832_05b:0764a25": "別行相。後方辨攝。雜集論云。自性分別者。",
    "T43n1832_05b:0764a26": "謂於現在所受諸行自相行分別。隨念分別",
    "T43n1832_05b:0764a27": "者。謂於昔曾所受諸行。追念行分別。計度",
    "T43n1832_05b:0764a28": "分別者。謂於去．來．今不現．見．事思搆行分",
    "T43n1832_05b:0764a29": "別。初依現境自相而緣。次緣過去。後通三",
    "T43n1832_05b:0764b01": "世。於所緣境異相分別　次辨攝者。依不",
    "T43n1832_05b:0764b02": "遍行相。雜集三分別不攝任運。彼釋任運。",
    "T43n1832_05b:0764b03": "謂五識身。明三分別唯意識故　彼云於六",
    "T43n1832_05b:0764b04": "識中幾有分別。答唯一意。由三分別故有",
    "T43n1832_05b:0764b05": "分別。為此不攝七中初一。有相一種即自",
    "T43n1832_05b:0764b06": "性．隨念二分別攝。以自性緣現在。隨念緣",
    "T43n1832_05b:0764b07": "過去。有相一種通緣過．現故此二攝。故彼",
    "T43n1832_05b:0764b08": "論云。有相分別。謂自性．隨念。取過．現境種",
    "T43n1832_05b:0764b09": "種相故。此意由有相取過．現境種種相故。",
    "T43n1832_05b:0764b10": "彼二種攝　無相分別但緣未來。計度分別",
    "T43n1832_05b:0764b11": "通緣三世。文雖不言與三相攝。實計度攝。",
    "T43n1832_05b:0764b12": "以緣未來非初二攝。計度小分故計度攝。",
    "T43n1832_05b:0764b13": "後四皆是計度所攝。彼論釋云。所餘分別皆",
    "T43n1832_05b:0764b14": "用計度分別以為自性。所以者何。以思度",
    "T43n1832_05b:0764b15": "故。或時尋求。或時伺察。或時染污。或不染",
    "T43n1832_05b:0764b16": "污。三中據總合之為一。七中約別故離為",
    "T43n1832_05b:0764b17": "四。以此准知。後四皆通緣於三世唯是尋．",
    "T43n1832_05b:0764b18": "伺。彼云以思度故前三不定。寬狹而言七",
    "T43n1832_05b:0764b19": "寬三狹。據遍行相。唯識等說。任運即是自性",
    "T43n1832_05b:0764b20": "所攝。有漏心．心所。因循取境異無漏故名。",
    "T43n1832_05b:0764b21": "為分別。是心．心所本自性故名為自性。自",
    "T43n1832_05b:0764b22": "性即分別。又自性言亦通境說。雜集論云。",
    "T43n1832_05b:0764b23": "如所緣相無異分別。於自境界任運轉故。",
    "T43n1832_05b:0764b24": "即自性之分別。名自性分別。故知任運亦自",
    "T43n1832_05b:0764b25": "性攝　次三攝彼瑜伽七者。依不遍行相。",
    "T43n1832_05b:0764b26": "唯是意識不共業故。即全相攝。以其三．七俱",
    "T43n1832_05b:0764b27": "用尋．伺二法為體。即尋．伺皆分別句。有相",
    "T43n1832_05b:0764b28": "即隨念攝。瑜伽解有相云。於先所受義。諸",
    "T43n1832_05b:0764b29": "根成熟善名言者。於先即緣過去境故隨",
    "T43n1832_05b:0764c01": "念攝。無相即自性及隨念攝。緣過．現故。故",
    "T43n1832_05b:0764c02": "彼。論云。無相分別者。謂隨先所引。及嬰",
    "T43n1832_05b:0764c03": "兒等不善名言者所有分別。任運分別亦",
    "T43n1832_05b:0764c04": "自性攝。緣現在故。故彼論云。隨境勢力。",
    "T43n1832_05b:0764c05": "任運而轉所有分別。故自性攝。餘四同前計",
    "T43n1832_05b:0764c06": "度所攝。通緣境故　依遍行相。自性少分",
    "T43n1832_05b:0764c07": "攝於任運。即瑜伽論第五所說。或有分別",
    "T43n1832_05b:0764c08": "非尋伺句　次以七攝七者。以雜集七。攝",
    "T43n1832_05b:0764c09": "瑜伽七。雜集任運不攝瑜伽。非尋伺故。有",
    "T43n1832_05b:0764c10": "相少分攝伽有相。彼緣過．現。瑜伽有相唯",
    "T43n1832_05b:0764c11": "緣過去。論云謂先所受義。既說先受。故唯",
    "T43n1832_05b:0764c12": "過去　或通現．過。論云於先所受義諸根",
    "T43n1832_05b:0764c13": "成熟善名言者所起分別。先受之類亦云",
    "T43n1832_05b:0764c14": "先受。即全相攝　無相攝彼無相少分。瑜伽",
    "T43n1832_05b:0764c15": "通緣世。雜集唯未來　或瑜伽無相亦雜集",
    "T43n1832_05b:0764c16": "論有相所攝。彼論釋云。隨先所引。及嬰兒",
    "T43n1832_05b:0764c17": "等不善名者所有分別。但約善不善言分",
    "T43n1832_05b:0764c18": "有無相。緣境無異故。有相攝。前解為勝",
    "T43n1832_05b:0764c19": "　任運據通攝彼少分。以依尋．伺及自性別",
    "T43n1832_05b:0764c20": "　據不遍說。雜集任運不攝瑜伽任運分",
    "T43n1832_05b:0764c21": "別。體性別故。餘各如名自類相攝。說無",
    "T43n1832_05b:0764c22": "別故　約識．地分別者。初約識。後約地。",
    "T43n1832_05b:0764c23": "約識明者。且三分別約遍行相。自性分別通",
    "T43n1832_05b:0764c24": "八識有。計度分別通六．七識。尋．伺為體第",
    "T43n1832_05b:0764c25": "七識無。恒審思量虛妄計度第七識有。不爾",
    "T43n1832_05b:0764c26": "執我是何分別。體非尋．伺而依思惠立此",
    "T43n1832_05b:0764c27": "分別。不遍行相唯在第六。如雜集說唯第",
    "T43n1832_05b:0764c28": "六識。更不通餘　雜集七中任運分別即",
    "T43n1832_05b:0764c29": "通五．八。餘唯第六。上據非遍。遍行相者。非",
    "T43n1832_05b:0765a01": "諸分別皆尋．伺為體。瑜伽第五云。有分別",
    "T43n1832_05b:0765a02": "非尋．伺故。有相亦緣現在。復攝自性可",
    "T43n1832_05b:0765a03": "通六識。任運既緣現境同於自性。可通",
    "T43n1832_05b:0765a04": "七識。唯除第七。以恒計度故。五在第六",
    "T43n1832_05b:0765a05": "除無相一。餘四通第七。計度攝故。准瑜伽",
    "T43n1832_05b:0765a06": "釋。行境不違第七識故。瑜伽七中不遍行",
    "T43n1832_05b:0765a07": "相。唯第六識。說是第六不共業故。若遍行",
    "T43n1832_05b:0765a08": "相有相無相是率爾境引至等流。名先所受．",
    "T43n1832_05b:0765a09": "隨先所引。即有相．無相．任運．染污．及不染",
    "T43n1832_05b:0765a10": "污通前六識。若過去境名先所受．隨先所",
    "T43n1832_05b:0765a11": "引。即除初二。不通五識。三通五識。染污通",
    "T43n1832_05b:0765a12": "緣三世境故。於現在境執著。俱行所起分",
    "T43n1832_05b:0765a13": "別。或隨與一本隨煩惱相應所起法執。既",
    "T43n1832_05b:0765a14": "通五識中。有執著俱行所起分別。故通五",
    "T43n1832_05b:0765a15": "有。與信等俱名不染污。故亦通五　依地",
    "T43n1832_05b:0765a16": "分別。准局行相尋．伺為體。則繫欲界及初",
    "T43n1832_05b:0765a17": "靜慮。若約依起得通九地。上得起下尋．",
    "T43n1832_05b:0765a18": "伺法故。九潤生心容俱起故。若通行相准",
    "T43n1832_05b:0765a19": "所依識隨地有無。漏無漏分別者。准瑜伽",
    "T43n1832_05b:0765a20": "第五。諸分別皆有漏。論云。謂望出世智所",
    "T43n1832_05b:0765a21": "依一切三界心．心所皆是分別故。又釋。或",
    "T43n1832_05b:0765a22": "通無漏。言望出世智者。據無分別智名為",
    "T43n1832_05b:0765a23": "出世。後智即名世出世智。以緣俗故亦名",
    "T43n1832_05b:0765a24": "世間。即如經論說起世間心是。即名分別",
    "T43n1832_05b:0765a25": "故。正思推在因即用尋．伺為體。辨中邊",
    "T43n1832_05b:0765a26": "論名分別支。大論復云諸尋．伺皆分別。故",
    "T43n1832_05b:0765a27": "通無漏　依問答分別者。一問准瑜伽第",
    "T43n1832_05b:0765a28": "一。尋．伺是意不共業攝。七種分別尋．伺為",
    "T43n1832_05b:0765a29": "體。如何得通餘識餘地　答准瑜伽第五",
    "T43n1832_05b:0765b01": "云。若尋．伺皆分別。有分別非尋伺。准此二",
    "T43n1832_05b:0765b02": "句。只言尋．伺必是七分別。不言七分別皆",
    "T43n1832_05b:0765b03": "定是尋．伺。不爾者為如是句答。由有分別",
    "T43n1832_05b:0765b04": "非皆尋．伺。攝論．唯識。許自性一通六識",
    "T43n1832_05b:0765b05": "有。雜集論許任運分別即五識身。不爾相違",
    "T43n1832_05b:0765b06": "　問設若分別皆是尋．伺何過不許　答",
    "T43n1832_05b:0765b07": "一違論說有分別非尋伺。復有三失。一地",
    "T43n1832_05b:0765b08": "不遍。二識不遍。三行不遍。不遍九地故。",
    "T43n1832_05b:0765b09": "二於地中不遍識故。三於識中不遍行",
    "T43n1832_05b:0765b10": "故。無尋．伺時非分別故　問三七分別。",
    "T43n1832_05b:0765b11": "與五法中分別何別　答據別行相。五中",
    "T43n1832_05b:0765b12": "分別寬。通諸有漏。三七分別唯第六俱尋．伺",
    "T43n1832_05b:0765b13": "二法。及眼等五識。若通行相。三．七．五法寬",
    "T43n1832_05b:0765b14": "狹相似。或三．七寬。通無漏故。又五法分別",
    "T43n1832_05b:0765b15": "總義。三．七分別別義。",
    "T43n1832_05b:0765b16": "論云而似憂故總說為憂者。問第五論云。有",
    "T43n1832_05b:0765b17": "分別故憂。無分別故苦。如何得言而似憂",
    "T43n1832_05b:0765b18": "故　解云前分別非分別。且約六識五無六",
    "T43n1832_05b:0765b19": "有。相顯故說。於意識中分別意識。得與苦",
    "T43n1832_05b:0765b20": "憂俱。俱分別故相從名憂。",
    "T43n1832_05b:0765b21": "論。以名身等義為境故者。等取句．文。義通",
    "T43n1832_05b:0765b22": "二種。一境義。二道理義。即取名等及所詮",
    "T43n1832_05b:0765b23": "義俱為意境。非五識緣。據未自在。然文即",
    "T43n1832_05b:0765b24": "字。非正能詮為二所依。相從而說有能詮",
    "T43n1832_05b:0765b25": "義。諸論但說名詮自性。句詮差別。不別說",
    "T43n1832_05b:0765b26": "字為能詮故。",
    "T43n1832_05b:0765b27": "論。四無記中悔唯中二者。問異熟．通果。俱容",
    "T43n1832_05b:0765b28": "得起威儀．工巧。悔既容與中二性俱。應",
    "T43n1832_05b:0765b29": "通四種　答雖色界天起通果心來至佛",
    "T43n1832_05b:0765c01": "所。起身威儀及語工巧。又諸聖者起通果",
    "T43n1832_05b:0765c02": "心。屈申言語不為利樂。皆是無記。此皆上",
    "T43n1832_05b:0765c03": "界及異熟心起。非單四無記故皆不俱。今",
    "T43n1832_05b:0765c04": "據單起威儀．工巧。容與悔俱。",
    "T43n1832_05b:0765c05": "問悔非染．無記俱者。如所知障望菩薩人。",
    "T43n1832_05b:0765c06": "即是染污。豈非彼俱　答據煩惱障非染",
    "T43n1832_05b:0765c07": "無記。依所知障通染無記。故不相違定論",
    "T43n1832_05b:0765c08": "尋伺十一俱。增輕安故。",
    "T43n1832_05b:0765c09": "疏云言人云。三藏言西方有二說。一云未至",
    "T43n1832_05b:0765c10": "定有尋．伺非根本地者。不然。尋．伺支非",
    "T43n1832_05b:0765c11": "未至故。論有誠文。初靜慮也。此意不是不",
    "T43n1832_05b:0765c12": "許尋．伺通近分地。但說立禪支不依近",
    "T43n1832_05b:0765c13": "分故。破他妄傳三藏云西方有二釋。一云",
    "T43n1832_05b:0765c14": "尋．伺在未至定非根本地故。諸德不悉皆",
    "T43n1832_05b:0765c15": "妄彈斥。應尋此說了本為真　問何以得",
    "T43n1832_05b:0765c16": "知。靜慮支立唯依根本　答顯揚第二云。",
    "T43n1832_05b:0765c17": "離欲惡不善法故。有尋有伺離生喜樂初靜",
    "T43n1832_05b:0765c18": "慮具足住　釋云。具足者謂修習圓滿。住者",
    "T43n1832_05b:0765c19": "謂於入住出隨意自在。若此諸支在近分",
    "T43n1832_05b:0765c20": "立。何名圓滿出入自在。若分有故亦得立",
    "T43n1832_05b:0765c21": "支。無色應立。何故對法第九不依無色故",
    "T43n1832_05b:0765c22": "唯根本。",
    "T43n1832_05b:0765c23": "論。又說彼是言說因者。本說如疏　西明釋",
    "T43n1832_05b:0765c24": "云。正引十地三請之中第一請文。長行釋云",
    "T43n1832_05b:0765c25": "唯歎淨覺。淨覺是說因故。覺名覺觀。即口",
    "T43n1832_05b:0765c26": "言行。三藏解云。應言尋．伺。言覺觀者譯家",
    "T43n1832_05b:0765c27": "謬也。今護法師引為誠證者　今恐傳謬。",
    "T43n1832_05b:0765c28": "何以故。本疏主說親承三藏云。撿梵本言",
    "T43n1832_05b:0765c29": "僧羯臘波但是思惟。亦無正字。何況是尋。",
    "T43n1832_05b:0766a01": "言覺者覺觀。此說覺為觀。譯家增故　今",
    "T43n1832_05b:0766a02": "西明云三藏解云應言尋．伺。言覺觀者譯",
    "T43n1832_05b:0766a03": "家謬也。經但說云淨覺。覺即是尋。如何得",
    "T43n1832_05b:0766a04": "言應云尋．伺。故知傳謬　問設唯是觀。觀",
    "T43n1832_05b:0766a05": "即是尋。尋是語因。後師何故不引為證",
    "T43n1832_05b:0766a06": "　答正思惟支體有二種。一通諸部二乘因果。",
    "T43n1832_05b:0766a07": "及大乘因後得位。體即唯是尋。一唯大乘。因",
    "T43n1832_05b:0766a08": "果通本後。體即思及惠。瑜伽二十九云。若心",
    "T43n1832_05b:0766a09": "趣入諸所尋思。彼唯尋思如是相狀所有",
    "T43n1832_05b:0766a10": "尋思。乃至云。起善思惟發起種種如法言",
    "T43n1832_05b:0766a11": "論。是名正語。正語是果。思惟語因。及顯揚",
    "T43n1832_05b:0766a12": "第二云。尋求極尋求。現前尋求覺了。計算觀",
    "T43n1832_05b:0766a13": "察。思惟思惟性　又瑜伽二十九云。若得彼",
    "T43n1832_05b:0766a14": "已以惠安立如證而覺。總立此二合名正",
    "T43n1832_05b:0766a15": "見。准知此俱正思惟支皆是初體　對法第",
    "T43n1832_05b:0766a16": "十說惠蘊攝正見．正思惟．正勤　九十八",
    "T43n1832_05b:0766a17": "云。若出世間以正智為自性。除諸戒支。安",
    "T43n1832_05b:0766a18": "立非安立真如為所緣　瑜伽二十九云。由",
    "T43n1832_05b:0766a19": "八支攝行迹正道。能無餘斷一切煩惱。能",
    "T43n1832_05b:0766a20": "於解脫究竟作證。是故名為八支聖道。當",
    "T43n1832_05b:0766a21": "知此中若覺支時所得真覺。此根本位。若得",
    "T43n1832_05b:0766a22": "彼已以惠安立如證而覺　此後得位云",
    "T43n1832_05b:0766a23": "如證而覺故。此等皆是後八支體。不說尋",
    "T43n1832_05b:0766a24": "故。後師依大乘通因果本後正思惟支。非",
    "T43n1832_05b:0766a25": "是尋故所以不引。",
    "T43n1832_05b:0766a26": "問身．語．心行有遍非遍。第四定地雖無出",
    "T43n1832_05b:0766a27": "入息。有思遍行身業得轉。在佛果位既無",
    "T43n1832_05b:0766a28": "尋．伺語之遍行。語應不轉　答如疏及樞",
    "T43n1832_05b:0766a29": "要說　問既說語業為語遍行。第二定上",
    "T43n1832_05b:0766b01": "地法有語。同身行故　答約佛可爾。語不",
    "T43n1832_05b:0766b02": "假尋。除佛已外語必尋引故已上無　問",
    "T43n1832_05b:0766b03": "說法逗機語假尋．伺。汎爾言說何假尋．伺。",
    "T43n1832_05b:0766b04": "猶如五識多由彼起。亦有五識非尋．伺生。",
    "T43n1832_05b:0766b05": "如無色定起耳聞聲等　答二定已上起",
    "T43n1832_05b:0766b06": "語時難。猶如五識必假尋．伺　問身在欲",
    "T43n1832_05b:0766b07": "界及初靜慮起語時易。應同五識　答語",
    "T43n1832_05b:0766b08": "皆推度起必尋．伺。五識不爾故不得例",
    "T43n1832_05b:0766b09": "　又設一解。欲界汎語．二定已上或有語言",
    "T43n1832_05b:0766b10": "非尋．伺發。但用思生。諸論但言尋．伺起",
    "T43n1832_05b:0766b11": "者隨麁相說。如思惟支。",
    "T43n1832_05b:0766b12": "問正思惟支以尋為體。佛身闕過。諸靜慮支",
    "T43n1832_05b:0766b13": "既說尋．伺。佛無應過。齊功德故　答道支",
    "T43n1832_05b:0766b14": "唯無漏。佛無可成過。禪支漏無漏。縱闕亦",
    "T43n1832_05b:0766b15": "非過。不爾功德即令具者。諸佛應成有漏",
    "T43n1832_05b:0766b16": "禪支。是功德故。又如疏解依於思惠　若",
    "T43n1832_05b:0766b17": "爾無麁細。何成對治支　答亦依思惠分",
    "T43n1832_05b:0766b18": "為麁細及對治支。如正思惟。亦無過失。",
    "T43n1832_05b:0766b19": "說心心所俱不俱等諸門分別。廣如百法玄",
    "T43n1832_05b:0766b20": "贊所明。",
    "T43n1832_05b:0766b21": "論。為離心體有別自性等。本釋如疏　要集",
    "T43n1832_05b:0766b22": "云。妙音不立。勘文不獲。楞伽．中百論師等",
    "T43n1832_05b:0766b23": "者。護法造論不闕此地諸師所難。智度論等",
    "T43n1832_05b:0766b24": "廣辨心所復何人也。或可。護法假敘賓主",
    "T43n1832_05b:0766b25": "　今謂。本意云楞伽．中百論等諸師。非說",
    "T43n1832_05b:0766b26": "此地但說西國。如理門論云破古因明師。",
    "T43n1832_05b:0766b27": "古因明師不善之者。非無著等。楞伽等師",
    "T43n1832_05b:0766b28": "者。道理亦爾。雖智度論廣明心所。何妨有",
    "T43n1832_05b:0766b29": "說即心分位。如智度論廣辨諸法。何妨清",
    "T43n1832_05b:0766c01": "辨云勝義空俗妄為有。不妨護法依彼等",
    "T43n1832_05b:0766c02": "計假立賓主起此問端。",
    "T43n1832_05b:0766c03": "心遠獨行者。攝論既云無第二故名為獨",
    "T43n1832_05b:0766c04": "行。似依一意識義釋。准引此難。不唯依",
    "T43n1832_05b:0766c05": "經部。",
    "T43n1832_05b:0766c06": "論士夫六界。釋如疏引　問四大及心體性",
    "T43n1832_05b:0766c07": "可知。空體是何　答准雜集第二廢立二",
    "T43n1832_05b:0766c08": "十五種色云。謂作所依故。作相故。即立逈色",
    "T43n1832_05b:0766c09": "及表色所以。表即屈申。正是動作。故瑜伽第",
    "T43n1832_05b:0766c10": "一云。表色者謂業用為作。動轉差別。此作所",
    "T43n1832_05b:0766c11": "依即彼逈色。逈色者雜集云。謂離餘礙觸方",
    "T43n1832_05b:0766c12": "所可得　問何非餘空說是逈色。既云逈",
    "T43n1832_05b:0766c13": "色復何名空　答士夫界故非虛空。空離",
    "T43n1832_05b:0766c14": "礙觸方所故復名空　問若取逈色。逈色",
    "T43n1832_05b:0766c15": "即離四大有。何故餘部說唯四大不立所",
    "T43n1832_05b:0766c16": "造　答彼不了故。宗計異故。不可為責。經",
    "T43n1832_05b:0766c17": "部有師不立心所。大乘異說亦復同彼。共",
    "T43n1832_05b:0766c18": "引此經不唯經部。瑜伽但云有一沙門若",
    "T43n1832_05b:0766c19": "婆羅門。欲令名中唯心實有非諸心所。或",
    "T43n1832_05b:0766c20": "亦假敘。非必彼難。",
    "T43n1832_05b:0766c21": "論。此依世俗若依勝義等者。本釋如疏。要",
    "T43n1832_05b:0766c22": "集云。此定不依第一俗．第三真．第四真．俗。",
    "T43n1832_05b:0766c23": "識心心所辨差別故。下文諸識真俗相對望",
    "T43n1832_05b:0766c24": "第四。真俗等漸次門故。離重言故　今謂",
    "T43n1832_05b:0766c25": "不爾。今此且以心與心所約二諦辨。亦",
    "T43n1832_05b:0766c26": "例於識。下八識中心所同王。異聚相望攝",
    "T43n1832_05b:0766c27": "其見．相皆悉歸識。唯識宗故。故下云。八識",
    "T43n1832_05b:0766c28": "自性不可言定一。行相．所依．緣．相應異故。",
    "T43n1832_05b:0766c29": "既約緣．依．相應辨異。故知不異亦說行相．",
    "T43n1832_05b:0767a01": "依．緣．相應。不爾應非如幻事等。有定性",
    "T43n1832_05b:0767a02": "故。前別後總相望對辨。俱四真俗亦無重",
    "T43n1832_05b:0767a03": "言失。",
    "T43n1832_05b:0767a04": "論。彼中有必起等。樞要云。勘有中有無中",
    "T43n1832_05b:0767a05": "有。答云本計無末計有　又曾聞釋。約本",
    "T43n1832_05b:0767a06": "而言云無中有。今據末計故有中有　又",
    "T43n1832_05b:0767a07": "云本計有二。一理為量。二教為量。因分兩",
    "T43n1832_05b:0767a08": "諍。理為量者即立中有。今論約此故說云",
    "T43n1832_05b:0767a09": "有。若引經為量者不立中有　然要集云。",
    "T43n1832_05b:0767a10": "勘宗輪論。上坐復名雪山。立八義別。餘同",
    "T43n1832_05b:0767a11": "一切有。即云立中有。大眾等四部都無中",
    "T43n1832_05b:0767a12": "有　今謂不定。一切有部本宗同中論文。不",
    "T43n1832_05b:0767a13": "說定有中有。云末宗異義其類無邊。雪",
    "T43n1832_05b:0767a14": "山同彼豈有中有。其大眾等論文不說定",
    "T43n1832_05b:0767a15": "無中有。而云菩薩入胎作白象形。准此即",
    "T43n1832_05b:0767a16": "似立於中有。故要集說無其准定。",
    "T43n1832_05b:0767a17": "論。彼天唯在第四靜慮者。廣如本疏。又云無",
    "T43n1832_05b:0767a18": "色非天眼境。若無心時既無色身。誰為能",
    "T43n1832_05b:0767a19": "證涅槃之者。又復地法無無相定。故此異",
    "T43n1832_05b:0767a20": "熟不在餘處。",
    "T43n1832_05b:0767a21": "論即能引發無想定思。要集云。有說．有釋各",
    "T43n1832_05b:0767a22": "有三解。彼第三為此初說。彼第一為此第",
    "T43n1832_05b:0767a23": "三說。彼此第二義即不同。今取有釋第三為",
    "T43n1832_05b:0767a24": "正　既有說第一即有釋第三。何故獨取有",
    "T43n1832_05b:0767a25": "釋第三而為正釋。有說疏文不斷第三為",
    "T43n1832_05b:0767a26": "正說故。然以理准非。極厭心招彼總報。極",
    "T43n1832_05b:0767a27": "厭心種招彼別報。何所相違。又微微心種是",
    "T43n1832_05b:0767a28": "能引發無想定思。能感彼果順五十六。不",
    "T43n1832_05b:0767a29": "爾一因如何能感有無心別相違二果　又",
    "T43n1832_05b:0767b01": "西明云。微微心及微心相應思引總報。以",
    "T43n1832_05b:0767b02": "有心故。即彼二種至無心位引別報。以",
    "T43n1832_05b:0767b03": "無心故　今謂不爾。豈於微心種亦立無",
    "T43n1832_05b:0767b04": "心定耶。",
    "T43n1832_05b:0767b05": "論。令身安和故亦名定。西明云。雖非心所",
    "T43n1832_05b:0767b06": "專注一境。令身安和故亦名定　要集云。",
    "T43n1832_05b:0767b07": "有釋初釋為勝　今謂不爾。無心睡眠亦非",
    "T43n1832_05b:0767b08": "心所專注一境何無安和。亦名為定。故如",
    "T43n1832_05b:0767b09": "由前加行定力令身安和。以無心時安和。",
    "T43n1832_05b:0767b10": "亦彼有心時安和。同得定名。故本解正。",
    "T43n1832_05b:0767b11": "論又唯是善等。本說彼所引故。釋唯是善。",
    "T43n1832_05b:0767b12": "下上地無。明屬地因　西明云。彼所引故",
    "T43n1832_05b:0767b13": "通二義　今謂不爾。加行善定引故善。不",
    "T43n1832_05b:0767b14": "以善定引是屬第四定。在文自解。下上地",
    "T43n1832_05b:0767b15": "無由前說故。指同於前說無想報。",
    "T43n1832_05b:0767b16": "論。四業通三除順現受者。略論其業總有兩",
    "T43n1832_05b:0767b17": "種。一定感果。二不定感果。故瑜伽第九云。",
    "T43n1832_05b:0767b18": "順定受業者。謂故思已若作若增長業。順不",
    "T43n1832_05b:0767b19": "定受業者。謂故思已作而不增長業。此意即",
    "T43n1832_05b:0767b20": "說。由審．決思為方便名故思。故九十云。故",
    "T43n1832_05b:0767b21": "思故造業者。謂先思量。已隨尋思。已隨伺",
    "T43n1832_05b:0767b22": "察。已起身．語。名作業。令種增長名增長",
    "T43n1832_05b:0767b23": "業雜集第七云作者謂起造諸業令其現行。",
    "T43n1832_05b:0767b24": "增長者謂令習氣增益　除此已外設有故",
    "T43n1832_05b:0767b25": "思。不起身．語等。及雖起身．語。而不令種",
    "T43n1832_05b:0767b26": "增上。不令種增長業者。即有十種。瑜伽第",
    "T43n1832_05b:0767b27": "九云。增長業者謂除十種。一夢所作。二無",
    "T43n1832_05b:0767b28": "知所作。三無故思所作。四不利不數所",
    "T43n1832_05b:0767b29": "作。五狂亂所作。六失念所作。七非樂欲所",
    "T43n1832_05b:0767c01": "作。八自性無記。九悔所損。十對治所損。除",
    "T43n1832_05b:0767c02": "此十種名增長業。不增長業謂此十種。然增",
    "T43n1832_05b:0767c03": "長者異熟定及時報。不增長者俱不定攝。雜",
    "T43n1832_05b:0767c04": "集第八據定受業說有三種。即現．生．後。於",
    "T43n1832_05b:0767c05": "慈定等造善惡業是現受攝。五無間等名生",
    "T43n1832_05b:0767c06": "受業。若此生造度生方受名為後受。設有",
    "T43n1832_05b:0767c07": "一業或現或生受報不盡更多生受。從初現．",
    "T43n1832_05b:0767c08": "生但名現．生。不名後受。故第八云於此業",
    "T43n1832_05b:0767c09": "中從初熟位建立順現法受等名。不唯受",
    "T43n1832_05b:0767c10": "此一位異熟　雜集第七定與不定分之為",
    "T43n1832_05b:0767c11": "三。彼云。如經言決定業。謂作業決定受異",
    "T43n1832_05b:0767c12": "熟定分位定　作業通定不定。定受是不定。",
    "T43n1832_05b:0767c13": "理如後解。分位是定。時．報俱定故。瑜伽六",
    "T43n1832_05b:0767c14": "十據定不定總說四業。彼云復有四業。一",
    "T43n1832_05b:0767c15": "異熟定。二時分定。三二俱定。四二俱不定。第",
    "T43n1832_05b:0767c16": "三是定。餘三不定。第一約報受雖是定。然",
    "T43n1832_05b:0767c17": "時不定。第二時定而報不定故並不定　雜集",
    "T43n1832_05b:0767c18": "第七約定不定說有五業。彼云。故思造業",
    "T43n1832_05b:0767c19": "略有五種。謂他所教勅他所勸請。無所了",
    "T43n1832_05b:0767c20": "別根本執著．顛倒分別　五句如次。初三不",
    "T43n1832_05b:0767c21": "增長。輕故不必受異熟。即時定報不定。及",
    "T43n1832_05b:0767c22": "俱不定。後二增長。重故必定受異熟。即報定",
    "T43n1832_05b:0767c23": "時不定。及時報俱決定。故下文言。受異熟決",
    "T43n1832_05b:0767c24": "定者。如先所說故思造業。若此定受時報俱",
    "T43n1832_05b:0767c25": "定者。即無分位決定何得別說。故下分位",
    "T43n1832_05b:0767c26": "定。云如由此業於現法中必定受異熟",
    "T43n1832_05b:0767c27": "生．後准此。又此無想定正是顛倒分別。妄",
    "T43n1832_05b:0767c28": "報涅槃。既通四業。明知後二非唯時．報二",
    "T43n1832_05b:0767c29": "俱決定　顯揚十九約定不定分之為五。",
    "T43n1832_05b:0768a01": "彼云如是業有五種決定。一現受決定。二生",
    "T43n1832_05b:0768a02": "受決定。三後差別受決定。四受報決定。五作",
    "T43n1832_05b:0768a03": "業決定。初三時定。或時．報俱定。第四報定",
    "T43n1832_05b:0768a04": "時不定。第五通報定及時．報定。以於第五",
    "T43n1832_05b:0768a05": "決定受報。并決定作業與前有別。故雜集",
    "T43n1832_05b:0768a06": "第七云。作業決定者。由宿業力感得決定",
    "T43n1832_05b:0768a07": "異熟相續相續即身。於此生中決定造此業　既",
    "T43n1832_05b:0768a08": "云感得決定異熟不言時定。故知是通。不",
    "T43n1832_05b:0768a09": "爾於彼報定非時。異熟身上豈不造惡業",
    "T43n1832_05b:0768a10": "耶　又受報定而時不定。及彼報定。非唯別",
    "T43n1832_05b:0768a11": "報。既通總報。豈得令於現法受耶　雖有",
    "T43n1832_05b:0768a12": "總報若於現受容受別報。當彼總報故。此",
    "T43n1832_05b:0768a13": "等諸文開合有殊。不過此論所說四業",
    "T43n1832_05b:0768a14": "　本疏云。顯揚論中於不定中報．時定不定",
    "T43n1832_05b:0768a15": "別出故　要集云。顯揚皆云決定不說不",
    "T43n1832_05b:0768a16": "定。由此後二不名不定。業．報相對以辨決",
    "T43n1832_05b:0768a17": "定。據實前四即瑜伽六十時．報俱定收　今",
    "T43n1832_05b:0768a18": "謂不爾。前四受報決定。唯果非業。即不得",
    "T43n1832_05b:0768a19": "云業有五種。若云亦業．報決定是俱句者。",
    "T43n1832_05b:0768a20": "即是前三。何須別說。又報定受時不定者。是",
    "T43n1832_05b:0768a21": "何句收。名當不收。乖者相攝。不見此理。故",
    "T43n1832_05b:0768a22": "依本釋理教無違。",
    "T43n1832_05b:0768a23": "問准修無想即雜集第七五業之中顛倒",
    "T43n1832_05b:0768a24": "分別。彼說定受。此云通三并不定受。豈不",
    "T43n1832_05b:0768a25": "相違　答彼據造不善言為正法等。故是",
    "T43n1832_05b:0768a26": "定受。此約修善。故通不定　問修此定者",
    "T43n1832_05b:0768a27": "既許生色亦得後起。生彼所修定俱之思",
    "T43n1832_05b:0768a28": "可不受報。若許受報即唯生受。不可生．",
    "T43n1832_05b:0768a29": "後二業同招。若唯昔修能感彼果。後起之者",
    "T43n1832_05b:0768b01": "何為不感　答生彼起者非猛利故劣故",
    "T43n1832_05b:0768b02": "不受。不爾重修亦能別感。應重生彼。以昔",
    "T43n1832_05b:0768b03": "人中後報受故　問若昔人中得已退失。但",
    "T43n1832_05b:0768b04": "不退下三靜慮定。命終生彼得重起不",
    "T43n1832_05b:0768b05": "　答即論二師說各不同。若初師解退與不退。",
    "T43n1832_05b:0768b06": "生下三天不得重起。生無想者下初修退。",
    "T43n1832_05b:0768b07": "後生重起亦名後報　若第二師。欲界雖",
    "T43n1832_05b:0768b08": "退。生下靜慮亦得重起。五十六云。先於此",
    "T43n1832_05b:0768b09": "起後於色界第四靜慮當受彼果。如疏文",
    "T43n1832_05b:0768b10": "解　若云在欲設不退失。亦有生下三靜",
    "T43n1832_05b:0768b11": "慮中而得重起者。不爾。異生潤生要現行",
    "T43n1832_05b:0768b12": "故。若不退無想。下三靜慮得離染故如何",
    "T43n1832_05b:0768b13": "得生。若許得生。即無六行伏惑上生　問",
    "T43n1832_05b:0768b14": "昔定已失生上重修。如何已失定後還能感",
    "T43n1832_05b:0768b15": "果　答由後定力資彼故。能同地法故。",
    "T43n1832_05b:0768b16": "言滅盡定者等。本釋西明各如疏辨　要集",
    "T43n1832_05b:0768b17": "云。有說意云。此中唯約二乘學無學說。若",
    "T43n1832_05b:0768b18": "諸菩薩下文方說。有釋意云。此通三乘有學",
    "T43n1832_05b:0768b19": "無學。明得滅定人。要斷三界惑下。明初",
    "T43n1832_05b:0768b20": "起．後起。於中初說二乘。後明菩薩。若不爾",
    "T43n1832_05b:0768b21": "者。得滅定人不說如來理有不盡　今",
    "T43n1832_05b:0768b22": "謂此斷全不相應。本釋意解簡不得人。除",
    "T43n1832_05b:0768b23": "此所簡顯皆是得。何攝不盡。妄為思度。諸",
    "T43n1832_05b:0768b24": "如是文。下但略指。不能一一具顯其非。尋",
    "T43n1832_05b:0768b25": "者細思。",
    "T43n1832_05b:0768b26": "然西明釋能得人中。菩薩二種。漸悟如聲",
    "T43n1832_05b:0768b27": "聞數。四萬．二萬．十千劫中亦入滅定。從信",
    "T43n1832_05b:0768b28": "位乃至等覺。有五十一賢聖　今謂不爾。",
    "T43n1832_05b:0768b29": "諸經但說有四十二賢聖。除等．妙覺猶有",
    "T43n1832_05b:0768c01": "四十。若四．二．十千合之為一。還四十一。若",
    "T43n1832_05b:0768c02": "開為三。即四十三。如何得有五十一耶。仁",
    "T43n1832_05b:0768c03": "王般若雖說十信。頌中但云聖胎三十不",
    "T43n1832_05b:0768c04": "云四十。故今正釋。二乘如彼。菩薩有二。頓",
    "T43n1832_05b:0768c05": "悟菩薩或十或四。初地．七地二說別故。漸悟",
    "T43n1832_05b:0768c06": "菩薩或七十四。四萬中有七十二。二萬．十千",
    "T43n1832_05b:0768c07": "各為一人。成四十七。四萬劫中分四十五。",
    "T43n1832_05b:0768c08": "二萬．十千或四十七。以此論中有二說故。",
    "T43n1832_05b:0768c09": "將此歷彼四十賢聖。或七十四个四十賢聖。",
    "T43n1832_05b:0768c10": "或四十七个四十賢聖。漸悟之中伏離惑品",
    "T43n1832_05b:0768c11": "根位別故。隨麁如是。細更有餘。如初二果",
    "T43n1832_05b:0768c12": "迴心已後亦容得起。下唯遮凡。未斷見惑",
    "T43n1832_05b:0768c13": "　又說要斷欲修惑等據二乘說。不障迴",
    "T43n1832_05b:0768c14": "心。雖不斷欲所有煩惱。然伏惑得第四靜",
    "T43n1832_05b:0768c15": "慮。依邊際定受變易身。既有此能。何妨不",
    "T43n1832_05b:0768c16": "得九次第定。又不得九定。具不能證得",
    "T43n1832_05b:0768c17": "邊際定。故雜集第九云。靜慮．無色邊際定者。",
    "T43n1832_05b:0768c18": "為欲引發勝品功德得自在等。修堪任定",
    "T43n1832_05b:0768c19": "到究竟故。下論說云。或有七地滿心等起。",
    "T43n1832_05b:0768c20": "據決定說。如變易生。不爾何故或有初地。",
    "T43n1832_05b:0768c21": "由是此論但云或有學聖。但簡凡夫決定不",
    "T43n1832_05b:0768c22": "得。有學有得不唯身證。迴心者得。餘不說",
    "T43n1832_05b:0768c23": "者據非迴心。若作此說應符妙理。",
    "T43n1832_05b:0768c24": "論此定初起唯在人中。本釋欲天亦得初起。",
    "T43n1832_05b:0768c25": "有身證故。有釋唯人非在欲天。此論說唯。",
    "T43n1832_05b:0768c26": "集論第五云。要於人趣方能引發。雜集第九",
    "T43n1832_05b:0768c27": "釋云。言引發者是初起義　今者助明。欲",
    "T43n1832_05b:0768c28": "天許有身證何失。若不許有身證即唯",
    "T43n1832_05b:0768c29": "惠解脫。此等迴趣入初地後可非初起。准",
    "T43n1832_05b:0769a01": "此色界聖者迴心。非必皆身證及俱解脫。由",
    "T43n1832_05b:0769a02": "此雜集第九復云。諸聖弟子為欲安住寂",
    "T43n1832_05b:0769a03": "靜住故。於人趣等引此滅定令現在前。既",
    "T43n1832_05b:0769a04": "有等言。明餘初起。此唯言者據各自乘從",
    "T43n1832_05b:0769a05": "多分說。或隨麁相。不障迴心於餘初起。",
    "T43n1832_05b:0769a06": "如似見道。顯揚論說唯欲人天。雖說唯言。",
    "T43n1832_05b:0769a07": "亦許色界二乘聖者迴心後入大乘見道。滅",
    "T43n1832_05b:0769a08": "定唯人初起准彼。",
    "T43n1832_05b:0769a09": "論前云雖屬有頂者。起等至中本疏二解。",
    "T43n1832_05b:0769a10": "今又助解。且依初師依加行心亦得云超。",
    "T43n1832_05b:0769a11": "約定次第餘非想非非想定後為加行入。",
    "T43n1832_05b:0769a12": "今隨何心或以欲界心或初靜慮心為加",
    "T43n1832_05b:0769a13": "行入。非要餘定後故得名超。屬有頂者",
    "T43n1832_05b:0769a14": "據初起說　依第二師。隨何地心後即能",
    "T43n1832_05b:0769a15": "入。此不須加行。如似如來任運能入非起",
    "T43n1832_05b:0769a16": "加行　問若心先起伏已入滅。彼無不起。",
    "T43n1832_05b:0769a17": "何得說言微微心後厭心功能不起位立",
    "T43n1832_05b:0769a18": "　答彼依初修作如是說。非自在者　若爾",
    "T43n1832_05b:0769a19": "彼心於餘定時元來不起。應恒名入滅",
    "T43n1832_05b:0769a20": "　答有餘定心非名入滅。餘定心無此定方",
    "T43n1832_05b:0769a21": "顯。二說後勝。",
    "T43n1832_05b:0769a22": "論。鄔陀夷經是此誠證無色亦名意成天故。",
    "T43n1832_05b:0769a23": "要集斷本釋云。舍利子意在色後起未說",
    "T43n1832_05b:0769a24": "無色。出現意成天謂非想者。不了舍利子",
    "T43n1832_05b:0769a25": "意所以見訶。依何文義證無色界亦入滅",
    "T43n1832_05b:0769a26": "定。云此誠證故非善釋　今謂要集不了",
    "T43n1832_05b:0769a27": "本解謂非善釋。即是後世鄔陀夷也。言意",
    "T43n1832_05b:0769a28": "成天超過段食。舍利子說有退定者。色界",
    "T43n1832_05b:0769a29": "後起。出現不了謂是非想。故知上二俱名",
    "T43n1832_05b:0769b01": "意成。俱舍引經復云。隨受一處意成天身。能",
    "T43n1832_05b:0769b02": "入出此定。故通無色。經不遮彼言隨一",
    "T43n1832_05b:0769b03": "故。又瑜伽五十六。復於色界重現在前。託",
    "T43n1832_05b:0769b04": "色所依方現前故。若已建立於一切處皆得",
    "T43n1832_05b:0769b05": "現前。說一切處不簡下三。此論後師要斷",
    "T43n1832_05b:0769b06": "下三方起此者。未必為正。故但河沙彌",
    "T43n1832_05b:0769b07": "不了說意。何非善釋為誠證耶　西明云。",
    "T43n1832_05b:0769b08": "然大乘宗分成兩說。難陀等說。上界八地起",
    "T43n1832_05b:0769b09": "滅盡定。故名意成天。覺師子釋。第四靜慮已",
    "T43n1832_05b:0769b10": "上五地方起滅定名意成天。護法同第二",
    "T43n1832_05b:0769b11": "釋者　准何得知難陀通說。覺師子說唯",
    "T43n1832_05b:0769b12": "上五地名意成天。若准雜集第九。覺師子",
    "T43n1832_05b:0769b13": "釋四句之中。許第四靜慮重起。不言下三",
    "T43n1832_05b:0769b14": "非意成天。豈善釋耶。若將護法同第二說。",
    "T43n1832_05b:0769b15": "如何釋彼五十六文於一切處皆得現起。",
    "T43n1832_05b:0769b16": "若云少分一切。雜集不說唯言。",
    "T43n1832_05b:0769b17": "論於藏識教等。本云建立者是信有義。非成",
    "T43n1832_05b:0769b18": "立義。定性之中有愚法者不信不入。不愚",
    "T43n1832_05b:0769b19": "法者雖信大乘不將究竟。由信有故生彼",
    "T43n1832_05b:0769b20": "入定　要集云。既信大乘何非究竟者。",
    "T43n1832_05b:0769b21": "此不解意。本釋意云。雖信大乘不將究竟",
    "T43n1832_05b:0769b22": "唯有一乘。信有三故。如求聲聞信有獨",
    "T43n1832_05b:0769b23": "覺。不將究竟唯一獨覺無聲聞乘　又雖",
    "T43n1832_05b:0769b24": "信大性。自無力能證得大故。法花論為信",
    "T43n1832_05b:0769b25": "種種乘異。但說一乘故　西明云。經不為",
    "T43n1832_05b:0769b26": "說不求一切智故。今者為說令入滅定故",
    "T43n1832_05b:0769b27": "　今者問彼。何大教中令入。為說阿毘達",
    "T43n1832_05b:0769b28": "摩解深密等。皆不為說。至涅槃經但說六",
    "T43n1832_05b:0769b29": "故。阿含等經已密說故。故知建立者是信有",
    "T43n1832_05b:0769c01": "義。故此論云於藏識教未信受者。無色不",
    "T43n1832_05b:0769c02": "起已信。生彼亦得現前。不言成立藏識",
    "T43n1832_05b:0769c03": "已後信者方起故。",
    "T43n1832_05b:0769c04": "論。不還潤生唯種非現。要集云。五十九云唯",
    "T43n1832_05b:0769c05": "隨眠潤。見諦迹者。五十二云見聖迹者於後",
    "T43n1832_05b:0769c06": "有愛得非擇滅。二文相影。故知初二聖亦唯",
    "T43n1832_05b:0769c07": "種潤。對法第五．瑜伽第一言離欲者或少或",
    "T43n1832_05b:0769c08": "倍或全離欲皆名離欲　今謂不爾。言見",
    "T43n1832_05b:0769c09": "諦迹四果俱是。言離欲者非少分離得離",
    "T43n1832_05b:0769c10": "欲名。大小乘教說離欲聖非初二故。對法",
    "T43n1832_05b:0769c11": "第五云。此自體愛唯是俱生。乃至云。由此勢",
    "T43n1832_05b:0769c12": "力諸異生輩。令無間中有相續。未離欲聖者",
    "T43n1832_05b:0769c13": "亦爾。臨命終時乃至未至不明了想位。其",
    "T43n1832_05b:0769c14": "中能起此愛現行。瑜伽雖云制而不著。不",
    "T43n1832_05b:0769c15": "云不起。對法云然能攝伏非不生起。今",
    "T43n1832_05b:0769c16": "云不起豈不乖返。應依本解及西明釋",
    "T43n1832_05b:0769c17": "　又問雜集第五云。中有沒心常是染污。猶如",
    "T43n1832_05b:0769c18": "死有。准文通說不還果人　答此亦不定。",
    "T43n1832_05b:0769c19": "云如死有。豈不還果死有之心常染污耶。故",
    "T43n1832_05b:0769c20": "但通說應可簡擇。",
    "T43n1832_05b:0769c21": "問入滅定時有二加行。一緣滅受想。二緣",
    "T43n1832_05b:0769c22": "無相界。於出定時緣於何境。觸於何觸",
    "T43n1832_05b:0769c23": "　答瑜伽第十二云。出滅定時觸三種觸。一",
    "T43n1832_05b:0769c24": "不動觸。二無所有觸。三無相觸。謂出定時多",
    "T43n1832_05b:0769c25": "由三境而出於定。一由有境二由境境。三",
    "T43n1832_05b:0769c26": "由滅境。由此三境於出定時。如其次第",
    "T43n1832_05b:0769c27": "觸三種觸。如樞要說　又說依初學者。緣",
    "T43n1832_05b:0769c28": "滅受想入。緣初二境出。同有為故　依久",
    "T43n1832_05b:0769c29": "學者。緣無相入。緣第三境出。同無為故。",
    "T43n1832_05b:0770a01": "若自在者。前隨何境入。後隨何境出。又未",
    "T43n1832_05b:0770a02": "自在。出必定心。在前方便依空等持入。今",
    "T43n1832_05b:0770a03": "依空等持出。緣於有境。觸不動觸。依觀",
    "T43n1832_05b:0770a04": "五蘊內身無我以為空入。令無我見計內",
    "T43n1832_05b:0770a05": "為我名為不動。不為我見之所動故。依",
    "T43n1832_05b:0770a06": "無願等持入緣境境。出觸無所有觸。是五",
    "T43n1832_05b:0770a07": "根境之境名為境境。於六塵境無有貪．嗔．",
    "T43n1832_05b:0770a08": "癡故。名無所有觸　依無相等持。入緣滅",
    "T43n1832_05b:0770a09": "境。出觸無相觸。以是滅性名為滅境。無其",
    "T43n1832_05b:0770a10": "十相名為無相。初二緣事。後一緣理　然",
    "T43n1832_05b:0770a11": "三等持通定及散。未自在者唯依定出。若自",
    "T43n1832_05b:0770a12": "在者通依定散。或依空入依無相出　此言",
    "T43n1832_05b:0770a13": "觸者非觸塵也。觸謂觸對。即觸心所能令",
    "T43n1832_05b:0770a14": "根．境順生心所。以觸境時不起我見不",
    "T43n1832_05b:0770a15": "起貪等不作相狀。如次即是三觸得名。",
    "T43n1832_05b:0770a16": "論。或此俱是觸處少分。問無色界中既云無",
    "T43n1832_05b:0770a17": "色。死．生如何是悶絕攝　答即依前解四",
    "T43n1832_05b:0770a18": "蘊分位假立悶絕亦無有失。此皆共成。",
    "T43n1832_05b:0770a19": "成唯識論了義燈卷第五末終"
}