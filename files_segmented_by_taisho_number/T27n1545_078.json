{
    "T27n1545_078:0401a17": "阿毘達磨大毘婆沙論卷第七十",
    "T27n1545_078:0401a18": "八",
    "T27n1545_078:0401a20": "五百大阿羅漢等造",
    "T27n1545_078:0401a21": "三藏法師玄奘奉　詔譯",
    "T27n1545_078:0401a22": "8結蘊第二中十門納息第四之八",
    "T27n1545_078:0401a23": "如契經說。尊者舍利子作如是言。諸善法",
    "T27n1545_078:0401a24": "生皆四聖諦攝趣四聖諦。問三諦有為說生",
    "T27n1545_078:0401a25": "可爾。滅諦無為既無生義。如何可說諸善",
    "T27n1545_078:0401a26": "法生攝在四諦。答此經意說諸善法生無不",
    "T27n1545_078:0401a27": "攝在四聖諦中。不言四諦一一皆攝所生",
    "T27n1545_078:0401a28": "善法。於理何違。復次生有二種。一有自性",
    "T27n1545_078:0401a29": "故名為生。二從緣起故名為生。有自性故",
    "T27n1545_078:0401b01": "名為生者。生言顯體非滅壞義。從緣起故",
    "T27n1545_078:0401b02": "名為生者。生言欲顯從緣起義。諸善法中",
    "T27n1545_078:0401b03": "具二生者三諦所攝。唯有自性故名生者",
    "T27n1545_078:0401b04": "滅諦所攝。故經所說亦不違理。復次生有",
    "T27n1545_078:0401b05": "二種。一作用生。二彼得生。諸善法中具二",
    "T27n1545_078:0401b06": "生者三諦所攝。唯彼得生者滅諦所攝。擇滅",
    "T27n1545_078:0401b07": "雖不生而得生故。脇尊者曰。此契經中說",
    "T27n1545_078:0401b08": "諸忍智名所生善。此諸忍智隨應攝在四",
    "T27n1545_078:0401b09": "聖諦中不言遍攝。言趣諦者是緣諦義。謂",
    "T27n1545_078:0401b10": "苦忍苦智道諦攝緣苦諦。集忍集智道諦攝",
    "T27n1545_078:0401b11": "緣集諦。滅忍滅智道諦攝緣滅諦。道忍道智",
    "T27n1545_078:0401b12": "道諦攝緣道諦。",
    "T27n1545_078:0401b13": "如契經說。佛告苾芻。一切如來應正等覺",
    "T27n1545_078:0401b14": "說拔濟法。謂四聖諦。宣說開示四聖諦法。",
    "T27n1545_078:0401b15": "拔濟有情出生死故。問何故說此拔濟法",
    "T27n1545_078:0401b16": "耶。答欲顯要由自勤修道有拔濟義不",
    "T27n1545_078:0401b17": "由他修。云何知然契經說故。如契經說。有",
    "T27n1545_078:0401b18": "婆羅門名道德迦。來詣佛所到已頂禮世",
    "T27n1545_078:0401b19": "尊雙足合掌恭敬而說頌言。",
    "T27n1545_078:0401b20": "稽首此人間　　勇猛真梵志",
    "T27n1545_078:0401b21": "淨眼普觀照　　願能除我疑",
    "T27n1545_078:0401b22": "問今此頌中欲顯何義。答彼婆羅門稟性懶",
    "T27n1545_078:0401b23": "惰謂他修道能除自惑。故對佛說愛語伽",
    "T27n1545_078:0401b24": "他。欲顯世尊是天梵志乘勇猛願來生人",
    "T27n1545_078:0401b25": "間。為濟有情已修聖道。唯願哀愍除我疑",
    "T27n1545_078:0401b26": "惑。世尊於是為說頌言。",
    "T27n1545_078:0401b27": "我於脫汝疑　　必無自在力",
    "T27n1545_078:0401b28": "要汝見勝法　　方能越瀑流",
    "T27n1545_078:0401b29": "今此頌中。世尊欲顯無他修道斷自惑義。",
    "T27n1545_078:0401c01": "若有此義我坐樹下修聖道時。一切有情",
    "T27n1545_078:0401c02": "煩惱應斷。我於一切具大慈悲。而諸有情",
    "T27n1545_078:0401c03": "惑未頓斷。故無他道斷自惑義。如他服藥",
    "T27n1545_078:0401c04": "自病不除。要自服藥其病方愈。由此故知",
    "T27n1545_078:0401c05": "要自修道有拔濟義不由他修。是故世尊",
    "T27n1545_078:0401c06": "說拔濟法。此拔濟法即四聖諦。欲令有情",
    "T27n1545_078:0401c07": "依此修道。見四聖諦斷自疑惑。問言拔濟",
    "T27n1545_078:0401c08": "者是何義耶。答從嶮難處引諸有情置平",
    "T27n1545_078:0401c09": "坦處故名拔濟。嶮難處者。謂異生性如深",
    "T27n1545_078:0401c10": "坑谷及山巖等諸可畏處。平坦處者。謂諸聖",
    "T27n1545_078:0401c11": "性如大王路。由佛宣說四聖諦法。從異生",
    "T27n1545_078:0401c12": "性極嶮難處。引諸有情置諸聖性極平坦",
    "T27n1545_078:0401c13": "處。謂令入道及得道果故名拔濟。復次",
    "T27n1545_078:0401c14": "從平等處引入正性故名拔濟。平等處者",
    "T27n1545_078:0401c15": "謂世第一法。正性者謂苦法智忍。由佛宣說",
    "T27n1545_078:0401c16": "四聖諦法。引諸有情從世第一法入苦法",
    "T27n1545_078:0401c17": "智忍故名拔濟。復次從大苦處引諸有情",
    "T27n1545_078:0401c18": "置大樂處故名拔濟。大苦處者謂生死。大",
    "T27n1545_078:0401c19": "樂處者謂涅槃。由佛宣說四聖諦法引諸",
    "T27n1545_078:0401c20": "有情令出生死得大涅槃故名拔濟。問何",
    "T27n1545_078:0401c21": "故四諦名拔濟法非界處蘊。答觀四聖諦",
    "T27n1545_078:0401c22": "入道得果離染盡漏。觀界處蘊不如是故。",
    "T27n1545_078:0401c23": "復次觀四聖諦令所化者近入聖道近證",
    "T27n1545_078:0401c24": "法身。觀界處蘊是遠加行。謂修行者遠加行",
    "T27n1545_078:0401c25": "中初習業位觀十八界。已串修位觀十二處。",
    "T27n1545_078:0401c26": "超作意位觀於五蘊。燸頂忍等近加行中。方",
    "T27n1545_078:0401c27": "觀四諦能入聖道證果法身。故唯四諦名",
    "T27n1545_078:0401c28": "拔濟法。",
    "T27n1545_078:0401c29": "問言聖諦者是何義耶。為是善故名為聖",
    "T27n1545_078:0402a01": "諦。為無漏故名為聖諦。為聖者成就故名",
    "T27n1545_078:0402a02": "聖諦耶。設爾何失。三皆有過。所以者何。若",
    "T27n1545_078:0402a03": "是善故名聖諦者。四中後二可名聖諦唯",
    "T27n1545_078:0402a04": "是善故。前二既通三種如何亦名聖諦。若",
    "T27n1545_078:0402a05": "無漏故名聖諦者。四中後二可名聖諦是",
    "T27n1545_078:0402a06": "無漏故。前二既有漏如何名聖諦。若聖者成",
    "T27n1545_078:0402a07": "就故名聖諦者。非聖者亦成就如何獨名聖",
    "T27n1545_078:0402a08": "諦。如說誰成就苦集諦。謂一切有情。誰成",
    "T27n1545_078:0402a09": "就滅諦。謂不具縛者。答應作是說。聖者成",
    "T27n1545_078:0402a10": "就故名聖諦。問若爾善通前二種難第三難",
    "T27n1545_078:0402a11": "云何通。答聖具成四故名聖諦。異生不爾。",
    "T27n1545_078:0402a12": "問亦有聖者不具成四如具縛者。見道初",
    "T27n1545_078:0402a13": "心滅諦爾時猶未成故。答時分少故非如異",
    "T27n1545_078:0402a14": "生。謂具縛者見道初心雖未成四。此後必",
    "T27n1545_078:0402a15": "具成就四種。異生怛時不具成四。是故苦",
    "T27n1545_078:0402a16": "等獨名聖諦。復次聖者品中有具成四故",
    "T27n1545_078:0402a17": "名聖諦。異生品中無成四者故非彼諦。復",
    "T27n1545_078:0402a18": "次若聖法印印相續者得聖者名彼所有諦",
    "T27n1545_078:0402a19": "故名聖諦。復次若已得聖所愛戒名為聖",
    "T27n1545_078:0402a20": "者彼所有諦故名聖諦。復次若已得聖慧",
    "T27n1545_078:0402a21": "名為聖者。彼所有諦故名聖諦。復次若已",
    "T27n1545_078:0402a22": "得聖奢摩他毘鉢舍那名為聖者彼所有",
    "T27n1545_078:0402a23": "諦故名聖諦。復次若已得聖財名為聖者。",
    "T27n1545_078:0402a24": "彼所有諦故名聖諦。復次若已入聖胎名",
    "T27n1545_078:0402a25": "為聖者。彼所有諦故名聖諦。復次若已得",
    "T27n1545_078:0402a26": "聖覺支道支名為聖者。彼所有諦故名聖",
    "T27n1545_078:0402a27": "諦。尊者僧伽筏蘇說曰。佛在世時異生聖者",
    "T27n1545_078:0402a28": "共興諍論。諸異生說諸行是常樂淨有我諸",
    "T27n1545_078:0402a29": "聖者說諸行無常苦空非我。諸異生說我言",
    "T27n1545_078:0402b01": "是諦。聖者復說我言是諦。為滅諍故。共詣",
    "T27n1545_078:0402b02": "佛所請佛決之。佛作是言。聖言是諦餘言",
    "T27n1545_078:0402b03": "非諦。所以者何。聖於苦等現知見覺所言",
    "T27n1545_078:0402b04": "是諦異生不爾。是故四諦唯屬聖者非諸",
    "T27n1545_078:0402b05": "異生故名聖諦。尊者世友作如是說。如是",
    "T27n1545_078:0402b06": "四諦唯諸聖者聖慧通達故名聖諦。",
    "T27n1545_078:0402b07": "問苦聖諦云何。答如契經說。生苦老苦病苦",
    "T27n1545_078:0402b08": "死苦非愛會苦愛別離苦求不得苦。略說一",
    "T27n1545_078:0402b09": "切五取蘊苦是名苦聖諦。應知此中與生",
    "T27n1545_078:0402b10": "相合故名生苦。與住異相合故名老苦。與",
    "T27n1545_078:0402b11": "逼惱相合故名病苦。與滅相合故名死苦。",
    "T27n1545_078:0402b12": "與非愛會相合故名非愛會苦。與愛別離",
    "T27n1545_078:0402b13": "相合故名愛別離苦。與不自在不隨所欲",
    "T27n1545_078:0402b14": "相合故名求不得苦。如是諸苦皆是有漏取",
    "T27n1545_078:0402b15": "蘊所攝。故名略說一切五取蘊苦。復次生是",
    "T27n1545_078:0402b16": "一切苦安足處苦之良田故名生苦。老能衰",
    "T27n1545_078:0402b17": "變可愛盛年故名老苦。病能損壞可愛安",
    "T27n1545_078:0402b18": "適故名病苦。死能斷滅可愛壽命故名死",
    "T27n1545_078:0402b19": "苦。不可愛境與身合時引生眾苦故名非",
    "T27n1545_078:0402b20": "愛會苦。諸可愛境遠離身時引生眾苦故",
    "T27n1545_078:0402b21": "名愛別離苦。求如意事不果遂時引生眾",
    "T27n1545_078:0402b22": "苦故名求不得苦。如是諸苦皆是有漏取",
    "T27n1545_078:0402b23": "蘊所攝。故名略說一切五取蘊苦。問五取蘊",
    "T27n1545_078:0402b24": "苦其量廣大何故名略。答苦雖廣大而略",
    "T27n1545_078:0402b25": "說之故名為略。謂五取蘊苦患極多不可",
    "T27n1545_078:0402b26": "廣說欲令所化總生厭離故略說之。譬如",
    "T27n1545_078:0402b27": "有人多諸過惡不可廣說。有問彼過但",
    "T27n1545_078:0402b28": "可總答是極惡人言雖是略而過甚廣。此",
    "T27n1545_078:0402b29": "亦如是故名略說五取蘊苦。",
    "T27n1545_078:0402c01": "問於諸蘊中為有樂不。設爾何失。二俱有",
    "T27n1545_078:0402c02": "過。所以者何。若諸蘊中亦有樂者。何故名",
    "T27n1545_078:0402c03": "苦諦而不名樂諦。若諸蘊中全無樂者。契",
    "T27n1545_078:0402c04": "經所說當云何通。如契經說。大名當知。色",
    "T27n1545_078:0402c05": "若一向有苦無樂。非樂所隨不生喜樂。",
    "T27n1545_078:0402c06": "遠離樂者有情不應為樂於色起貪起",
    "T27n1545_078:0402c07": "著。以諸色中有苦有樂。亦樂所隨亦生喜",
    "T27n1545_078:0402c08": "樂。不離樂故有情為樂於諸色中起貪起",
    "T27n1545_078:0402c09": "著。乃至於識廣說亦爾。又說三受各定建立",
    "T27n1545_078:0402c10": "不相雜亂。謂樂及苦不苦不樂。又契經說。道",
    "T27n1545_078:0402c11": "依資糧涅槃依道。以道樂故得涅槃樂。道",
    "T27n1545_078:0402c12": "既是樂如何蘊中可說無樂。答應作是說。",
    "T27n1545_078:0402c13": "於諸蘊中。亦有少樂。以諸蘊中苦多樂少",
    "T27n1545_078:0402c14": "少從多故但名苦蘊。如毒瓶中置一渧蜜。",
    "T27n1545_078:0402c15": "少從多故但名毒瓶。諸蘊亦爾。樂少苦多唯",
    "T27n1545_078:0402c16": "名苦諦。有作是說。於諸蘊中全無樂故但",
    "T27n1545_078:0402c17": "名苦諦。問若爾經說當云何通。答相待立",
    "T27n1545_078:0402c18": "名假說有樂。謂受上苦時於中苦起樂",
    "T27n1545_078:0402c19": "想。受中苦時於下苦起樂想。受地獄苦",
    "T27n1545_078:0402c20": "時於傍生苦起樂想。受傍生苦時於鬼界",
    "T27n1545_078:0402c21": "苦起樂想。受鬼界苦時於人苦起樂想。",
    "T27n1545_078:0402c22": "受人苦時於天苦起樂想。受有漏苦時",
    "T27n1545_078:0402c23": "於無漏道亦生樂想。故說有樂。復有說者。",
    "T27n1545_078:0402c24": "若依世間施設於諸蘊中亦說有樂。謂諸",
    "T27n1545_078:0402c25": "世間飢時得食渴時得飲。寒時得煖熱時得",
    "T27n1545_078:0402c26": "冷行疲倦時得車馬等。皆言得樂。若依賢",
    "T27n1545_078:0402c27": "聖施設於諸蘊中應說無樂。謂諸聖者從",
    "T27n1545_078:0402c28": "無間獄。乃至有頂諸蘊界處。皆等觀見如熱",
    "T27n1545_078:0402c29": "鐵團。評曰。應知此中初說為善。苦多樂少",
    "T27n1545_078:0403a01": "但名苦諦。",
    "T27n1545_078:0403a02": "問苦集聖諦云何。答如契經說。諸所有愛及",
    "T27n1545_078:0403a03": "後有愛。喜俱行愛彼彼喜愛。是名苦集聖諦。",
    "T27n1545_078:0403a04": "問諸有漏法能為因義皆是集諦。何故世尊",
    "T27n1545_078:0403a05": "但說集諦是愛非餘。答愛於施設集聖諦",
    "T27n1545_078:0403a06": "中。勢用增強非餘有漏。故偏說愛是集非",
    "T27n1545_078:0403a07": "餘。然有漏法皆是集諦。如施設行蘊中思",
    "T27n1545_078:0403a08": "最勝故說思非餘。而實相應不相應行皆是",
    "T27n1545_078:0403a09": "行蘊。是故偏說愛為集諦。復次愛是三世眾",
    "T27n1545_078:0403a10": "苦因本。道路由緒能作生緣。集起勝故偏說",
    "T27n1545_078:0403a11": "集諦。復次愛能數數招集苦果勝故偏說。",
    "T27n1545_078:0403a12": "如有頌言。",
    "T27n1545_078:0403a13": "如樹根未拔　　斫斫還復生",
    "T27n1545_078:0403a14": "未斷愛隨眠　　數數感眾苦",
    "T27n1545_078:0403a15": "復次愛於有情能燒能潤是故偏說。因時能",
    "T27n1545_078:0403a16": "潤果時能燒。如熱油渧墮在身時能燒能",
    "T27n1545_078:0403a17": "潤。愛於有情亦復如是。復次以愛能起如",
    "T27n1545_078:0403a18": "起尸鬼能招生業。是故偏說。如有水處有",
    "T27n1545_078:0403a19": "起尸鬼能起死尸。有愛身中有招生業能",
    "T27n1545_078:0403a20": "招生死。復次以愛能攝有情無情內外諸",
    "T27n1545_078:0403a21": "事是故偏說。攝有情者。由愛勢力攝受",
    "T27n1545_078:0403a22": "妻子奴婢作使。象馬牛羊駝驢等事。攝無情",
    "T27n1545_078:0403a23": "者。由愛勢力攝受宮殿舍宅珍財及穀麥",
    "T27n1545_078:0403a24": "等。復次愛能長養男身女身是故偏說。謂諸",
    "T27n1545_078:0403a25": "有情由愛勢力能正供養父母師長。及能",
    "T27n1545_078:0403a26": "養育妻子作使朋友眷屬乃至禽獸由愛勢",
    "T27n1545_078:0403a27": "力。從一谷中殘害生類持至餘谷養育其",
    "T27n1545_078:0403a28": "子。復次以愛勢力欲得未來生趣自體由",
    "T27n1545_078:0403a29": "欲得故便起希望。由希望故即便求覓。由",
    "T27n1545_078:0403b01": "求覓故得生趣體故偏說愛。復次愛能滋",
    "T27n1545_078:0403b02": "潤諸有生死令不萎枯是故偏說。如水能",
    "T27n1545_078:0403b03": "潤樹木藥草令不萎枯。復次愛能潤識生",
    "T27n1545_078:0403b04": "後有芽謂由愛力得入母胎滋潤精血令",
    "T27n1545_078:0403b05": "住胎藏是故偏說。復次若有所依所緣行",
    "T27n1545_078:0403b06": "相。能起愛者即此所依所緣行相起餘煩惱。",
    "T27n1545_078:0403b07": "猶如魚王所遊止處小魚皆隨。此亦如是",
    "T27n1545_078:0403b08": "由此說愛名煩惱王是故偏說。復次若相",
    "T27n1545_078:0403b09": "續中有貪愛者。諸餘煩惱皆集其中。如潤",
    "T27n1545_078:0403b10": "濕衣塵垢易著。是故偏說愛為集諦。復次",
    "T27n1545_078:0403b11": "若相續中有貪愛水。諸餘煩惱皆悉樂住。如",
    "T27n1545_078:0403b12": "有水處魚蝦蟇等皆悉樂住是故偏說。復次",
    "T27n1545_078:0403b13": "愛如熾火能燒一切。又如鹹水飲無足時",
    "T27n1545_078:0403b14": "是故偏說。如熾火中投諸物類。悉皆燒盡",
    "T27n1545_078:0403b15": "無充足時。又如渴人飲以鹹水。隨飲隨渴",
    "T27n1545_078:0403b16": "無厭足時。如是身中未離愛者貪著境界",
    "T27n1545_078:0403b17": "無滿足時。復次愛能和合別異有情令不",
    "T27n1545_078:0403b18": "別異是故偏說。如水和合別異砂等令不",
    "T27n1545_078:0403b19": "相離。復次愛令有情善法生澁無所堪能。",
    "T27n1545_078:0403b20": "愛潤有情令有住著不能出離是故偏",
    "T27n1545_078:0403b21": "說。謂諸有情由愛勢力所修善法生澁無",
    "T27n1545_078:0403b22": "能。又潤有情令於生死所在執著不能",
    "T27n1545_078:0403b23": "超昇。如蠅蜂等至酥油蜜。濕皮等上膠粘",
    "T27n1545_078:0403b24": "翅足不能飛空。復次愛於有情因位果位。",
    "T27n1545_078:0403b25": "所作有異是故偏說。謂所起愛於諸有情因",
    "T27n1545_078:0403b26": "時隨順如善親友。果時違害如惡怨家。如",
    "T27n1545_078:0403b27": "諸商人入海採寶。至一洲渚遇邏剎斯。先",
    "T27n1545_078:0403b28": "現善顏作諸愛語。以禮供事請以為夫。後",
    "T27n1545_078:0403b29": "知委信方便誘引。禁鐵城中飲食血肉。漸至",
    "T27n1545_078:0403c01": "都盡唯有餘骨。愛邏剎斯亦復如是。先令",
    "T27n1545_078:0403c02": "有情嬉戲造惡。後令墮惡趣受種種劇苦。",
    "T27n1545_078:0403c03": "復次愛是起因是故偏說。如契經說。業為生",
    "T27n1545_078:0403c04": "因愛為起因生死流轉。復次愛難斷離是",
    "T27n1545_078:0403c05": "故偏說。如人忽遇二邏剎斯。一作母形難",
    "T27n1545_078:0403c06": "可免離。二作怨形易可免離。如是有情",
    "T27n1545_078:0403c07": "未離欲染。有二煩惱數數現行。一者貪欲",
    "T27n1545_078:0403c08": "難可斷離。二者瞋恚易可斷離。復次愛數",
    "T27n1545_078:0403c09": "現行微細難覺是故偏說。如善鏇師所用",
    "T27n1545_078:0403c10": "利器。所有斷盡微細難知。復次愛於有支",
    "T27n1545_078:0403c11": "漸立三種是故偏說。謂初起時說名為愛。",
    "T27n1545_078:0403c12": "次增廣位說名為取。死後得果說名無明。",
    "T27n1545_078:0403c13": "復次有十染法愛為上首是故偏說。如契",
    "T27n1545_078:0403c14": "經說。佛告阿難。緣愛故求。緣求故得。緣得",
    "T27n1545_078:0403c15": "故集。緣集故貪。緣貪故著。緣著故慳。緣慳",
    "T27n1545_078:0403c16": "故攝受。緣攝受故守護。緣守護故執持刀",
    "T27n1545_078:0403c17": "杖。鬪諍欺誑諂詐輕侮。生無量種惡不善法。",
    "T27n1545_078:0403c18": "復次愛於染污八等至中勢力增強是故偏",
    "T27n1545_078:0403c19": "說。如說味相應初靜慮。為在定時味。為出",
    "T27n1545_078:0403c20": "定已味。應言出定已味。非在定時味。乃至",
    "T27n1545_078:0403c21": "味相應非想非非想處廣說亦爾。復次佛說",
    "T27n1545_078:0403c22": "貪愛縛諸異生如繩繫鳥是故偏說。復次",
    "T27n1545_078:0403c23": "佛說貪愛如網如藤籠縛難免是故偏說。",
    "T27n1545_078:0403c24": "復次佛說貪愛深廣難渡猶如大海是故",
    "T27n1545_078:0403c25": "偏說。復次佛說貪愛長遠如河難可尋",
    "T27n1545_078:0403c26": "偃是故偏說。如契經說言長河者喻三",
    "T27n1545_078:0403c27": "種愛。謂欲愛色愛無色愛。復次以佛說貪",
    "T27n1545_078:0403c28": "愛難斷難破難可越度是故偏說。復次佛",
    "T27n1545_078:0403c29": "說貪愛多諸過患熾盛堅牢是故偏說。復次",
    "T27n1545_078:0404a01": "佛說貪愛能令界別地別部別及能生長",
    "T27n1545_078:0404a02": "一切煩惱是故偏說。由如是等種種因緣。",
    "T27n1545_078:0404a03": "有漏法中。唯愛一種世尊偏說為集聖諦。而",
    "T27n1545_078:0404a04": "集聖諦非唯愛攝。",
    "T27n1545_078:0404a05": "問苦滅聖諦云何。答如契經說。即諸所有愛",
    "T27n1545_078:0404a06": "及後有愛喜俱行愛彼彼喜愛。無餘斷棄吐",
    "T27n1545_078:0404a07": "盡離滅靜沒。是名苦滅聖諦。問既說諸愛無",
    "T27n1545_078:0404a08": "餘斷等名滅聖諦。即集亦滅如何但說苦滅",
    "T27n1545_078:0404a09": "聖諦。答此亦應說集滅聖諦。而不說者是",
    "T27n1545_078:0404a10": "有餘說。復次已說苦滅當知即說集諦亦",
    "T27n1545_078:0404a11": "滅。以苦與集是一物故。復次若說苦滅應",
    "T27n1545_078:0404a12": "知已說集諦亦滅。要滅其因果乃滅故。復",
    "T27n1545_078:0404a13": "次為所化者欣樂滅故但說苦滅。謂所化",
    "T27n1545_078:0404a14": "者於苦厭心勝於厭集。無始時來為苦逼",
    "T27n1545_078:0404a15": "故。今聞佛說苦滅聖諦便生歡喜言。此弊",
    "T27n1545_078:0404a16": "惡眾苦滅盡甚為快哉。由此喜心速求證",
    "T27n1545_078:0404a17": "滅。由如是等種種因緣世尊但說苦滅聖",
    "T27n1545_078:0404a18": "諦。而不說為集滅聖諦。問趣苦滅道聖諦",
    "T27n1545_078:0404a19": "云何。答如契經說八支聖道。謂正見乃至正",
    "T27n1545_078:0404a20": "定。是名趣苦滅道聖諦。問此亦應說趣集",
    "T27n1545_078:0404a21": "滅道。如何但說趣苦滅道。答此亦應說趣",
    "T27n1545_078:0404a22": "集滅道。而不說者是有餘說。復次已說趣",
    "T27n1545_078:0404a23": "苦滅道當知即說趣集滅道。以苦與集非",
    "T27n1545_078:0404a24": "別物故。復次若說趣苦滅道應知已說趣",
    "T27n1545_078:0404a25": "集滅道。要滅因已果方滅故。復次為所化者",
    "T27n1545_078:0404a26": "欣樂滅道故作是說。謂所化者厭苦情深聞",
    "T27n1545_078:0404a27": "說此道能趣苦滅極生歡喜。由此速能修",
    "T27n1545_078:0404a28": "道加行。是故但說趣苦滅道。復次欲顯聖",
    "T27n1545_078:0404a29": "道唯能遮苦令永不生故作是說。謂設問",
    "T27n1545_078:0404b01": "道。汝為有力令因非因果非果不。道答不",
    "T27n1545_078:0404b02": "能。然諸因緣能生苦者。我能對治令不生",
    "T27n1545_078:0404b03": "苦。是故但說趣苦滅道。復次為欲遮遣於",
    "T27n1545_078:0404b04": "道誹謗。是故但說趣苦滅道。謂有幼年七",
    "T27n1545_078:0404b05": "八歲等證無學果。乃至百歲壽命方盡。於其",
    "T27n1545_078:0404b06": "中間受種種苦。如受四百四病等苦。世人",
    "T27n1545_078:0404b07": "見之便誹謗道。言此聖道不能盡苦。是故",
    "T27n1545_078:0404b08": "世尊作如是說。聖道能滅後有眾苦。由如",
    "T27n1545_078:0404b09": "是等種種因緣。世尊但說趣苦滅道。而不",
    "T27n1545_078:0404b10": "說為趣集滅道。",
    "T27n1545_078:0404b11": "問何故世尊先說苦諦。乃至最後說道諦",
    "T27n1545_078:0404b12": "耶。答隨順文辭故作是說。謂作是說文",
    "T27n1545_078:0404b13": "辭隨順。復次若作是說隨順說者。受者持",
    "T27n1545_078:0404b14": "者非餘次第。復次依現觀時故作是說。謂",
    "T27n1545_078:0404b15": "次第法略有三種。一生起次第。二易說次第。",
    "T27n1545_078:0404b16": "三現觀次第。生起次第者。謂四念住四靜慮",
    "T27n1545_078:0404b17": "四無色等。諸瑜伽師先起身念住。是故先說。",
    "T27n1545_078:0404b18": "乃至後起法念住。是故後說。靜慮無色廣說",
    "T27n1545_078:0404b19": "亦爾。易說次第者。謂四正勝四神足五根五",
    "T27n1545_078:0404b20": "力七等覺支八道支等。雖四正勝俱時而有",
    "T27n1545_078:0404b21": "而易說故。先說斷惡後說修善。於斷惡中",
    "T27n1545_078:0404b22": "先說斷已生惡。後說遮未生惡。於修善中",
    "T27n1545_078:0404b23": "先說起未生善。後說增已生善。若作是說。",
    "T27n1545_078:0404b24": "言辭輕便四神足等廣說亦爾。現觀次第者。",
    "T27n1545_078:0404b25": "謂四聖諦。諸瑜伽師於現觀位。先現觀苦",
    "T27n1545_078:0404b26": "故佛先說。次現觀集故佛次說。次現觀滅",
    "T27n1545_078:0404b27": "故佛次說。後現觀道故佛後說。",
    "T27n1545_078:0404b28": "問因論生論。何故行者入現觀時。先現觀",
    "T27n1545_078:0404b29": "苦乃至最後現觀道耶。答依麁細故。謂四",
    "T27n1545_078:0404c01": "諦中苦諦最麁故先現觀。漸次乃至道諦最",
    "T27n1545_078:0404c02": "細故後現觀。如學射時先射麁物。漸次乃",
    "T27n1545_078:0404c03": "至能射毛端。復次以迷苦愚能持迷集愚。",
    "T27n1545_078:0404c04": "乃至迷滅愚能持迷道愚。若未除迷苦愚",
    "T27n1545_078:0404c05": "終不能除迷集愚。乃至若未除迷滅愚終",
    "T27n1545_078:0404c06": "不能除迷道愚。故先現觀苦乃至最後現",
    "T27n1545_078:0404c07": "觀道。復次以迷苦愚能引迷集愚。乃至迷",
    "T27n1545_078:0404c08": "滅愚能引迷道愚。若未遮迷苦愚。必不能",
    "T27n1545_078:0404c09": "遮迷集愚。乃至若未遮迷滅愚必不能遮",
    "T27n1545_078:0404c10": "迷道愚。故先現觀苦乃至最後現觀道。復",
    "T27n1545_078:0404c11": "次以苦諦觀能引集諦觀。乃至滅諦觀能",
    "T27n1545_078:0404c12": "引道諦觀。若未起苦諦觀必不能起集諦",
    "T27n1545_078:0404c13": "觀。乃至若未起滅諦觀必不能起道諦觀。",
    "T27n1545_078:0404c14": "故先現觀苦乃至最後現觀道。復次以苦",
    "T27n1545_078:0404c15": "諦觀是集諦觀因本道路由緒能作生緣集",
    "T27n1545_078:0404c16": "起。乃至滅諦觀是道諦觀。因本道路由緒能",
    "T27n1545_078:0404c17": "作生緣集起。若未起苦諦觀必不能起集",
    "T27n1545_078:0404c18": "諦觀。乃至若未起滅諦觀必不能起道諦",
    "T27n1545_078:0404c19": "觀故。先現觀苦乃至最後現觀道。復次苦",
    "T27n1545_078:0404c20": "諦觀是集諦觀加行所依門安足處。乃至滅",
    "T27n1545_078:0404c21": "諦觀是道諦觀加行所依門安足處。若未起",
    "T27n1545_078:0404c22": "苦諦觀必不能起集諦觀。乃至若未起滅",
    "T27n1545_078:0404c23": "諦觀必不能起道諦觀故。先現觀苦乃至",
    "T27n1545_078:0404c24": "最後現觀道。脇尊者言。修觀行者知五取",
    "T27n1545_078:0404c25": "蘊如病如癰如箭等已。次求其因知是集",
    "T27n1545_078:0404c26": "諦。次求無處知是滅諦。後求對治知是道",
    "T27n1545_078:0404c27": "諦。如軟弱人身遭病等。為苦所逼便起念",
    "T27n1545_078:0404c28": "言。我此病等因何而生。知因風熱痰癊等",
    "T27n1545_078:0404c29": "起。復作是念。何當得愈知除滅時。復作是",
    "T27n1545_078:0405a01": "念。由何當愈知服藥等。由此因緣故先現",
    "T27n1545_078:0405a02": "觀苦。乃至最後現觀道。復次修觀行者知",
    "T27n1545_078:0405a03": "五取蘊多諸過患。次求其因次求其滅後",
    "T27n1545_078:0405a04": "求對治。如人有子專行劫盜。作如是念。",
    "T27n1545_078:0405a05": "我子因誰而作此惡知因惡友。復作是念。",
    "T27n1545_078:0405a06": "子所行惡何時當止知調善時復作是念。",
    "T27n1545_078:0405a07": "誰令調善知由善友。由此因緣故先現觀",
    "T27n1545_078:0405a08": "苦。乃至最後現觀道。",
    "T27n1545_078:0405a09": "問先因後果隨順次第。何故行者先現觀苦",
    "T27n1545_078:0405a10": "後現觀集。答知苦斷集次第順故。問知苦",
    "T27n1545_078:0405a11": "斷集順何次第。答此順世間伐樹次第。謂",
    "T27n1545_078:0405a12": "伐樹者先斷枝等然後拔根。伐生死樹次",
    "T27n1545_078:0405a13": "第亦爾。先知苦者如斷枝等。後斷集者如",
    "T27n1545_078:0405a14": "拔樹根。問先道後滅隨順次第。何故行者先",
    "T27n1545_078:0405a15": "現觀滅後現觀道。答證滅修道次第順故。",
    "T27n1545_078:0405a16": "問證滅修道順何次第。答此順所趣能趣",
    "T27n1545_078:0405a17": "次第。若先說修道後說證滅者。不知此道",
    "T27n1545_078:0405a18": "為是誰道。若先說證滅後說修道者。即知",
    "T27n1545_078:0405a19": "此道是趣滅道。如人問他當示我道。他反",
    "T27n1545_078:0405a20": "詰言汝問何道。其人報言問某城道。他遂答",
    "T27n1545_078:0405a21": "言此是彼道。先說證滅後說修道。應知亦",
    "T27n1545_078:0405a22": "爾舉滅示道順次第故。復次諸瑜伽師。先",
    "T27n1545_078:0405a23": "以緣三諦道斷迷三諦愚。後以緣道諦道",
    "T27n1545_078:0405a24": "斷迷道諦愚。故先現觀滅後乃現觀道。譬",
    "T27n1545_078:0405a25": "如有人先觀他面知其好醜。後欲自知面",
    "T27n1545_078:0405a26": "好醜故取鏡照之。由此因緣先現觀滅後",
    "T27n1545_078:0405a27": "現觀道。問現觀諦時為觀自相為觀共",
    "T27n1545_078:0405a28": "相。設爾何失。二俱有過。所以者何。若觀自",
    "T27n1545_078:0405a29": "相諸法自相差別無邊。應無觀諦得究竟",
    "T27n1545_078:0405b01": "者。且地自相無邊差別。觀未窮盡而便命",
    "T27n1545_078:0405b02": "終。況更能觀諸餘自相。若觀共相如何四",
    "T27n1545_078:0405b03": "諦不頓現觀復於何時以如實智觀諦自",
    "T27n1545_078:0405b04": "相。於諦自相。若不能觀云何名為現觀諦",
    "T27n1545_078:0405b05": "者。答應作是說觀於共相。問如何四諦不",
    "T27n1545_078:0405b06": "頓現觀。答現觀諦時雖觀共相而不現觀",
    "T27n1545_078:0405b07": "一切共相。謂但現觀少分共相然自共相差",
    "T27n1545_078:0405b08": "別無邊。且地大種亦名自相亦名共相。名",
    "T27n1545_078:0405b09": "自相者對三大種。名共相者一切地界皆",
    "T27n1545_078:0405b10": "堅相故。大種造色合成色蘊。如是色蘊亦",
    "T27n1545_078:0405b11": "名自相亦名共相。名自相者對餘四蘊。",
    "T27n1545_078:0405b12": "名共相者諸色皆有變礙相故。即五取蘊",
    "T27n1545_078:0405b13": "合成苦諦。如是苦諦亦名自相亦名共相。",
    "T27n1545_078:0405b14": "名自相者對餘三諦。名共相者諸蘊皆有",
    "T27n1545_078:0405b15": "逼迫相故。思惟如是共逼迫相。即是思惟",
    "T27n1545_078:0405b16": "苦及非常空非我相。亦即名為苦諦現觀。如",
    "T27n1545_078:0405b17": "是現觀若對諸諦名自相觀。若對諸蘊",
    "T27n1545_078:0405b18": "名共相觀。由對諸蘊名共相觀。故現觀時",
    "T27n1545_078:0405b19": "名觀共相。由對諸諦名自相觀。故於四",
    "T27n1545_078:0405b20": "諦不頓現觀。復次一諦非四。四諦非一。故",
    "T27n1545_078:0405b21": "於四諦不頓現觀。復次一行相非四。四行",
    "T27n1545_078:0405b22": "相非一。故於四諦不頓現觀。復次有漏無",
    "T27n1545_078:0405b23": "漏相各差別。故於四諦不頓現觀。復次有",
    "T27n1545_078:0405b24": "為無為相各差別。故於四諦不頓現觀。復",
    "T27n1545_078:0405b25": "次果因所證能證各別。故於四諦不頓現",
    "T27n1545_078:0405b26": "觀。復次以四聖諦或相有異或性相異。故",
    "T27n1545_078:0405b27": "無一時頓現觀義。復次能覺所覺根與相",
    "T27n1545_078:0405b28": "義。行相所緣境與有境相各有別。故於四",
    "T27n1545_078:0405b29": "諦不頓現觀。復次於一一諦尚不頓觀。況",
    "T27n1545_078:0405c01": "有一時頓觀四諦。謂現觀位先別觀欲界",
    "T27n1545_078:0405c02": "苦。後合觀色無色界苦。先別觀欲界集。後",
    "T27n1545_078:0405c03": "合觀色無色界集。先別觀欲界滅。後合觀",
    "T27n1545_078:0405c04": "色無色界滅。先別觀欲界道。後合觀色無色",
    "T27n1545_078:0405c05": "界道。故無頓觀四聖諦義。",
    "T27n1545_078:0405c06": "問因論生論。何故行者先別觀欲界苦。後合",
    "T27n1545_078:0405c07": "觀色無色界苦耶。答依麁細相而起現觀。",
    "T27n1545_078:0405c08": "欲界苦麁故先現觀。色無色界苦細故後現",
    "T27n1545_078:0405c09": "觀。問若爾色界苦麁應先現觀。無色界苦細",
    "T27n1545_078:0405c10": "應後現觀。如何一時觀二界苦。答俱定地",
    "T27n1545_078:0405c11": "攝故合現觀。謂欲界苦非定地攝故先別觀。",
    "T27n1545_078:0405c12": "色無色界苦俱定地攝故後合觀。復次欲界",
    "T27n1545_078:0405c13": "苦與身俱現執受故先別觀。色無色苦不與",
    "T27n1545_078:0405c14": "身俱非現執受故後合觀。復次欲界苦現",
    "T27n1545_078:0405c15": "痛逼迫。如荷重擔故先別觀色無色界苦",
    "T27n1545_078:0405c16": "非現痛逼迫如荷重擔故後合觀。復次欲",
    "T27n1545_078:0405c17": "界苦現惱行者如現怨敵故先別觀。色無色",
    "T27n1545_078:0405c18": "界苦非現惱行者如現怨敵故後合觀。復次",
    "T27n1545_078:0405c19": "欲界苦近故先別觀。色無色界苦遠故後合",
    "T27n1545_078:0405c20": "觀。如近遠如是隣逼。非隣逼和合非和合",
    "T27n1545_078:0405c21": "此身眾同分。餘身眾同分。應知亦爾。復次欲",
    "T27n1545_078:0405c22": "界苦現見故先別觀。色無色界苦不現見故",
    "T27n1545_078:0405c23": "後合觀。問入現觀位於色無色界苦若不",
    "T27n1545_078:0405c24": "現見云何名現觀耶。答現見有二種。一執",
    "T27n1545_078:0405c25": "受現見。二離染現見。入現觀位於欲界苦",
    "T27n1545_078:0405c26": "具二現見故名現觀。於色無色界苦唯",
    "T27n1545_078:0405c27": "有離染現見故名現觀。如商賈者有兩擔",
    "T27n1545_078:0405c28": "財。一自身擔二使他擔。自身擔者具二現",
    "T27n1545_078:0405c29": "見。一知重現見。二知財現見。使他擔者唯",
    "T27n1545_078:0406a01": "一現見。謂知財現見。復次欲界苦有善不善",
    "T27n1545_078:0406a02": "無記三種故先別觀。色無色界苦唯有善無",
    "T27n1545_078:0406a03": "記二種故後合觀。復次行者成就欲界異生",
    "T27n1545_078:0406a04": "性故先別觀欲界苦。不成就色無色界異",
    "T27n1545_078:0406a05": "生性故。後合觀色無色界苦。謂法應爾。若",
    "T27n1545_078:0406a06": "成就此界異生性者。即先觀此界苦。復次",
    "T27n1545_078:0406a07": "於欲界苦先起誹謗故先別現觀而生於",
    "T27n1545_078:0406a08": "信。於色無色界苦後起誹謗故後合現觀",
    "T27n1545_078:0406a09": "而生於信。由如是等種種因緣。先別觀欲",
    "T27n1545_078:0406a10": "界苦。後合觀色無色界苦。三諦現觀准此",
    "T27n1545_078:0406a11": "應知。",
    "T27n1545_078:0406a12": "問若以共相現觀諦者。復於何時以如實",
    "T27n1545_078:0406a13": "智觀諦自相。於諦自相若不能觀。云何名",
    "T27n1545_078:0406a14": "為現觀諦者。答非如實智於諸自相以自",
    "T27n1545_078:0406a15": "相觀名諦現觀。而如實智於諸自相。以共",
    "T27n1545_078:0406a16": "相觀名諦現觀。復次於諦自相共相無知。",
    "T27n1545_078:0406a17": "現觀諦時一切頓斷雖觀共相。而亦得名",
    "T27n1545_078:0406a18": "如實現觀諸諦自相。復次苦非常等名諦自",
    "T27n1545_078:0406a19": "相。此於諸蘊即名共相。故於諸諦觀苦",
    "T27n1545_078:0406a20": "等時。即名現觀自相共相。蘊等自相差別",
    "T27n1545_078:0406a21": "無邊。觀之不能斷諸煩惱。故現觀位不各",
    "T27n1545_078:0406a22": "別觀。問入現觀時既總觀蘊。如何於諦不",
    "T27n1545_078:0406a23": "總觀耶。答入現觀時觀四諦理。斷迷四諦",
    "T27n1545_078:0406a24": "別相煩惱。無一煩惱總迷四諦。故於四諦",
    "T27n1545_078:0406a25": "不總現觀。於諸蘊中有總迷惑。故於諸蘊",
    "T27n1545_078:0406a26": "得總現觀。又蘊自相非諸諦理。無始已了故",
    "T27n1545_078:0406a27": "不復觀四諦自相無始未了。故今於彼各",
    "T27n1545_078:0406a28": "別現觀。",
    "T27n1545_078:0406a29": "說一切有部發智大毘婆沙論卷第七十八"
}