{
    "T34n1719_004:0215a07": "法華文句記卷第四(上)",
    "T34n1719_004:0215a09": "唐天台沙門湛然述",
    "T34n1719_004:0215a10": "◎次正解釋者，初釋事理中，先釋，次所以。",
    "T34n1719_004:0215a11": "釋中先釋理，云「理是真如」至「為實」者，理實",
    "T34n1719_004:0215a12": "何在？在心意識，故理無所存；遍在於事，故",
    "T34n1719_004:0215a13": "事名權。故《俱舍》云：「集起名心，思量名意，了",
    "T34n1719_004:0215a14": "別名識」，在彼一向全無即理，若大乘中八",
    "T34n1719_004:0215a15": "識名心，七識名意，六識名識，彼教為迷又",
    "T34n1719_004:0215a16": "無即理，故偏小教；有漏之法全無性淨，即",
    "T34n1719_004:0215a17": "常住理知之者寡，故知有漏雖緣淨等，同",
    "T34n1719_004:0215a18": "屬於事，具如事理不二門明。故所以中云",
    "T34n1719_004:0215a19": "「非理無以立事，事有顯理之功」，故稱歎",
    "T34n1719_004:0215a20": "方便，誰肯以三界有漏心等，以為如來之",
    "T34n1719_004:0215a21": "所稱歎〈方便品〉耶？若不爾者，為令眾生其",
    "T34n1719_004:0215a22": "義安在？世間相言如何消釋？釋理教中，先",
    "T34n1719_004:0215a23": "正釋，次「非教」下明所以。初釋理中先略釋，",
    "T34n1719_004:0215a24": "次引例。初云「總前事理」者，合前理惑也。",
    "T34n1719_004:0215a25": "故知無明法性乃至界外一切諸法皆是所",
    "T34n1719_004:0215a26": "詮，此心意識名之與體，具足一切界外法",
    "T34n1719_004:0215a27": "故。誰知《法華》之教，以此等法而為所詮？若",
    "T34n1719_004:0215a28": "不爾者，邪見嚴王、惡逆調達從何而得？次",
    "T34n1719_004:0215a29": "舉例者，此即舉解以例於迷，解理之時真",
    "T34n1719_004:0215b01": "俗俱諦解由迷得，故於迷中且名事理，由",
    "T34n1719_004:0215b02": "詮此理而得成教，以理望教教名為權，",
    "T34n1719_004:0215b03": "理在於迷迷亦名實，故權實之名非一處",
    "T34n1719_004:0215b04": "得，果教譚此能詮亦權，故知其教秖詮其",
    "T34n1719_004:0215b05": "理，是故如來稱歎此教，自非今經誰肯歎",
    "T34n1719_004:0215b06": "此詮迷之教為方便品？若不爾者，從三昧",
    "T34n1719_004:0215b07": "起所歎者何？次教行中「行有深淺」者，謂圓",
    "T34n1719_004:0215b08": "漸也。圓漸者何？謂七方便，還指漸漸即是",
    "T34n1719_004:0215b09": "圓漸，故教定行移、行權教實，故言「教無進趣」，",
    "T34n1719_004:0215b10": "況教詮實相，實相之理無復淺深。問：若無淺",
    "T34n1719_004:0215b11": "深，應當無復詮行教耶？答：教有二種，詮",
    "T34n1719_004:0215b12": "理之教無二，表行之教自分，秖緣行有差",
    "T34n1719_004:0215b13": "殊，致詮行教小別。又能詮教亦無進趣，所",
    "T34n1719_004:0215b14": "詮之行自階差耳。若不爾者，如來方便波羅",
    "T34n1719_004:0215b15": "蜜等何所證耶？次縛脫者，行名猶通仍兼違",
    "T34n1719_004:0215b16": "順，故以縛脫而甄權實，名為縛脫。又通昔",
    "T34n1719_004:0215b17": "者，諸經地前尚自違理，未開權故；此經彈",
    "T34n1719_004:0215b18": "指無非佛因，以顯實故。誰知此經，佛以惡",
    "T34n1719_004:0215b19": "行亦得名為善巧方便？死屍之譬遍通一",
    "T34n1719_004:0215b20": "切，具如修性不二門明。因果中三：初正釋，",
    "T34n1719_004:0215b21": "次「無果」下所以，三「二觀」下釋成。釋成中云「二",
    "T34n1719_004:0215b22": "觀為方便」者，且約法示相、借權例顯，一一",
    "T34n1719_004:0215b23": "重中通攝諸教，豈可定局別二觀耶？如體",
    "T34n1719_004:0215b24": "用漸頓開合通別中，亦有諸教體用等法，從",
    "T34n1719_004:0215b25": "體起用、從頓開漸、從漸合頓等。次體",
    "T34n1719_004:0215b26": "用者，還指初住為隨分果，此果即有百界",
    "T34n1719_004:0215b27": "之用。言「立一切法」者，前事理中即以染緣",
    "T34n1719_004:0215b28": "為一切法，此中即是淨緣諸法，具如染淨不",
    "T34n1719_004:0215b29": "二門明。次漸頓中，一者自他俱有漸頓，二者",
    "T34n1719_004:0215c01": "化他起用義兼權實並體內權，為此利他權",
    "T34n1719_004:0215c02": "實法故須明開合。開合者，漸自不合者，藏",
    "T34n1719_004:0215c03": "通兩教不廢小故；亦不合頓者，三教菩薩",
    "T34n1719_004:0215c04": "不入實故。次通別者，前漸頓門漸中雖有",
    "T34n1719_004:0215c05": "半教，半在漸初今半通後，悉檀即是判前",
    "T34n1719_004:0215c06": "體用乃至通別，准前以釋。次「當用」下結示方",
    "T34n1719_004:0215c07": "法。言「四句」者，相破等四，具如前釋。四引",
    "T34n1719_004:0215c08": "證中二：先引，次「彼論」下結歎。初又二：先經，次",
    "T34n1719_004:0215c09": "論。經中先引一部，次引一品。引一部者為",
    "T34n1719_004:0215c10": "欲略示方便遍故，具如前判。引一品者正",
    "T34n1719_004:0215c11": "示剋體，指文處故具如後列。初引一部者，",
    "T34n1719_004:0215c12": "又先簡意，次正引文。初簡意者簡通從別，",
    "T34n1719_004:0215c13": "十雙一一具諸教味，若有不明事理乃至",
    "T34n1719_004:0215c14": "悉檀者，信非佛教，且從相待故簡通從別。",
    "T34n1719_004:0215c15": "次正引者，初事理中云「不如三界」者，謂不",
    "T34n1719_004:0215c16": "同也。始自二乘並異三界，未足辨今；今",
    "T34n1719_004:0215c17": "從上句「非如非異」來成此文，故與方便教",
    "T34n1719_004:0215c18": "事理不同，理教中理云寂滅者，真俗二理",
    "T34n1719_004:0215c19": "不可說故。次教中舉「五比丘」者，從漸初",
    "T34n1719_004:0215c20": "說，亦應須云「若無性者為說人天，乃至脩",
    "T34n1719_004:0215c21": "羅為下品善，乃至為說無作四諦」，故知從",
    "T34n1719_004:0215c22": "理俱不可說，從事大小俱可得說。證教",
    "T34n1719_004:0215c23": "行者，若聞證教、善行證行。「汝等」下二文並",
    "T34n1719_004:0215c24": "皆證行，應廣約此經以明善行作佛之相，",
    "T34n1719_004:0215c25": "種種之言義含教行，以有今昔因緣故也。",
    "T34n1719_004:0215c26": "次「但離」下證縛脫者，但離等者小中離妄名",
    "T34n1719_004:0215c27": "為解脫，即以虛妄名之為縛，小雖解脫",
    "T34n1719_004:0215c28": "非一切脫，小脫於大仍名為縛，故云「未得",
    "T34n1719_004:0215c29": "此證」。大小俱有縛脫，唯今名脫。「盡行」下證",
    "T34n1719_004:0216a01": "因果，盡行因也，道場果也。須約此中明本",
    "T34n1719_004:0216a02": "迹果別，故注「云云」。「佛眼」體也。「見六道」用也。",
    "T34n1719_004:0216a03": "「始見」頓也。「學小」漸也。注「云云」者，五時不同",
    "T34n1719_004:0216a04": "會令入頓。「窮子」開也。「付財」合也。「化城」通也。",
    "T34n1719_004:0216a05": "「寶所」別也。「種種」四悉也。次「別引一品」者，先",
    "T34n1719_004:0216a06": "結前生後，「諸佛」下正引，須一一釋令義合",
    "T34n1719_004:0216a07": "十雙，及與此經意會(云云)。初引「諸佛」等二",
    "T34n1719_004:0216a08": "句者，上句明佛智所知，故云「甚深」，即是理",
    "T34n1719_004:0216a09": "也。下句引門，門即教也。所詮既妙，故云「難",
    "T34n1719_004:0216a10": "解」。所知所詮其理無別。「一切」等者，事理俱境，",
    "T34n1719_004:0216a11": "境即理也。智即能知，望於能詮；悉名為理，",
    "T34n1719_004:0216a12": "同是所詮故也。此正用門字故難解字，「更分",
    "T34n1719_004:0216a13": "屬」下聲聞不知，於大名縛，此舉不知正",
    "T34n1719_004:0216a14": "顯能知，故能知名脫。次「所以」下釋上難知，",
    "T34n1719_004:0216a15": "證教行者以能知者屬在於佛，良由稟教",
    "T34n1719_004:0216a16": "有行故也。以親近佛必聞教故，名稱普聞",
    "T34n1719_004:0216a17": "必行備故。次「成就」下證體用者，「成就甚深」即",
    "T34n1719_004:0216a18": "體具也。「隨宜所說」即是用也。應知文中略隨",
    "T34n1719_004:0216a19": "宜字。次「吾從」下證因果者，正取「成」字以證",
    "T34n1719_004:0216a20": "得果之因，亦是有因之果。「種種」下證漸頓",
    "T34n1719_004:0216a21": "者，種種證漸令離證頓也。「所以者何」下證",
    "T34n1719_004:0216a22": "開合者，「方便」證開「具足」證合，且約自行論",
    "T34n1719_004:0216a23": "合，自行既具利他必然。「諸佛大事」下證利",
    "T34n1719_004:0216a24": "益者，大事從別，別必會通。「取要言」下證四",
    "T34n1719_004:0216a25": "悉者，取無量無邊之言以證三悉，「止止不",
    "T34n1719_004:0216a26": "須說」為證第一義，正指不可說理。「如是相",
    "T34n1719_004:0216a27": "性」等證字者，十界為事、實相為理。若取究",
    "T34n1719_004:0216a28": "竟等者，空中等為理、假等為事，若將此文",
    "T34n1719_004:0216a29": "對下權實等，皆約體內論之，當部已開故",
    "T34n1719_004:0216b01": "也。言「佛佛皆爾」者，諸佛顯實皆舉五佛以",
    "T34n1719_004:0216b02": "為事同。次引論中與《論》小別，但有八雙，闕",
    "T34n1719_004:0216b03": "開合、縛脫。利益即是通別，開別出通為利物",
    "T34n1719_004:0216b04": "故。縛脫與因果小異，故不別對。《論》釋諸佛",
    "T34n1719_004:0216b05": "智慧甚深、為證甚深。「有五」者，今約所證故",
    "T34n1719_004:0216b06": "判屬理，雖離為五不出於證。「義」謂義味，",
    "T34n1719_004:0216b07": "佛智得證有實義故。「實體」謂所證之理，「內",
    "T34n1719_004:0216b08": "證」謂自行契境，「依止」謂正明所依之理，「無",
    "T34n1719_004:0216b09": "上」謂歎所證之理。至果之時過於三五七",
    "T34n1719_004:0216b10": "九乘等，《論》自轉釋無上甚深。云「大菩提」者，",
    "T34n1719_004:0216b11": "《論》以「大」字以釋無上，非引菩提證無上",
    "T34n1719_004:0216b12": "也。以第三自有證甚深故，向約當品亦以",
    "T34n1719_004:0216b13": "上句證理、下句證教。言「阿含」者，此云無比",
    "T34n1719_004:0216b14": "法，即言教也。前五證理而能起教，名為「理",
    "T34n1719_004:0216b15": "教」，今理通因、《論》文在果，門是教智名智慧",
    "T34n1719_004:0216b16": "門。此中縛脫一雙《論》文中無，今若立者難解",
    "T34n1719_004:0216b17": "難入，仍加難見難覺難知。於難解上，云一",
    "T34n1719_004:0216b18": "切聲聞辟支佛所不能知，此正是解脫意也。",
    "T34n1719_004:0216b19": "脫須對縛，即與縛脫意同。《論》文合在《阿含》",
    "T34n1719_004:0216b20": "義中，論於《阿含》義更開八示現，即初從「佛",
    "T34n1719_004:0216b21": "曾親近」去，為受持讀誦甚深。二、百千萬億那",
    "T34n1719_004:0216b22": "由他佛所修菩提，為修行甚深。三從「勇猛",
    "T34n1719_004:0216b23": "精進」為果行甚深。四「名稱普聞」為第四增長",
    "T34n1719_004:0216b24": "功德甚深。今合論四文以為教行權實。「論",
    "T34n1719_004:0216b25": "成就」下為第五快妙事心甚深，「論意趣」下為",
    "T34n1719_004:0216b26": "第六無上甚深，「論」以隨宜說法為第七八",
    "T34n1719_004:0216b27": "甚深；今合《論》三共為體用權實。《論》以二乘",
    "T34n1719_004:0216b28": "不知，為第八住持甚深；經既無文，今無所",
    "T34n1719_004:0216b29": "對。《論》從此後復立如來四種功德，因果權",
    "T34n1719_004:0216c01": "實是一者初住成就，漸頓權實是第二教化",
    "T34n1719_004:0216c02": "成就，此中闕一開合權實，餘與《論》不同亦",
    "T34n1719_004:0216c03": "不須和會，以《論》文增句今但直對，如前引",
    "T34n1719_004:0216c04": "當品文。故今更消現文，從證教行中親近",
    "T34n1719_004:0216c05": "必修行，精進必增長。若不精進、增長安有",
    "T34n1719_004:0216c06": "名稱普聞？故二成行並由聞教。次證體用",
    "T34n1719_004:0216c07": "中事即是用，無上及入即得體也。既云成就，",
    "T34n1719_004:0216c08": "信用從體。次證因果中云說如來功德成",
    "T34n1719_004:0216c09": "就者，功德屬因、成就在果，《經》云「成佛已來」，",
    "T34n1719_004:0216c10": "驗知果由因剋。次證漸頓中云教化說法",
    "T34n1719_004:0216c11": "者，教化通攝一切化儀，兼於逆順，說法唯",
    "T34n1719_004:0216c12": "在口輪，局於順化，當知三輪皆云成就不",
    "T34n1719_004:0216c13": "獨施頓。次證利益中以自證釋利，以利",
    "T34n1719_004:0216c14": "他釋益，自證實故，故云「成就不可思議」，隨",
    "T34n1719_004:0216c15": "他權故，故云「言語」，前云「說法通於自他」，此",
    "T34n1719_004:0216c16": "云「言語唯在於他」。次證四悉中言「可化」",
    "T34n1719_004:0216c17": "者，四悉並從有機為名，故云可化。前云",
    "T34n1719_004:0216c18": "教化通種熟脫，此中可化多在熟脫。今言",
    "T34n1719_004:0216c19": "「不可化」者，相對來耳，即無四悉機者也。證",
    "T34n1719_004:0216c20": "事理中云成就諸佛能知法身之體，此指果",
    "T34n1719_004:0216c21": "地法身為理，以隨眾生名之為事，亦是法",
    "T34n1719_004:0216c22": "身妙境事理且足。今意通凡、論文局果，果",
    "T34n1719_004:0216c23": "由凡剋故義亦同，此與佛經及菩薩論文理",
    "T34n1719_004:0216c24": "雅合，故云「與脩多羅」等合也。五結成三種",
    "T34n1719_004:0216c25": "權實者，結成頭數也，故以權實共為其數。",
    "T34n1719_004:0216c26": "若施若會法無增減，若無此文則使前釋",
    "T34n1719_004:0216c27": "權實未分，且列十名略釋而已。故今對教",
    "T34n1719_004:0216c28": "乃分權實，文自為三：初結成三種中又二：",
    "T34n1719_004:0216c29": "先通、後別，束通成別。通中又二：先通中通，",
    "T34n1719_004:0217a01": "次通中別。初通通中，初標至「亦如是」者，標",
    "T34n1719_004:0217a02": "中雖云四教皆十，乃成四教各二十也。或",
    "T34n1719_004:0217a03": "三十或百六十。言二十者，即自十他十故",
    "T34n1719_004:0217a04": "也。以自通他無別法故，還以自十通利",
    "T34n1719_004:0217a05": "於他，是故文中但列十耳。或三十所以著",
    "T34n1719_004:0217a06": "「或言」者，表不定故，故自他一或無本數，",
    "T34n1719_004:0217a07": "指自他故。今仍分為自他一對者，一依教",
    "T34n1719_004:0217a08": "故，以《大經》中有此自他一重二諦；二依理",
    "T34n1719_004:0217a09": "故，既攝單自他而為自他合，失彼單名自",
    "T34n1719_004:0217a10": "為一對，或但一十以自中合權為實之十",
    "T34n1719_004:0217a11": "實，對於他中合實為權之十權，總合方成",
    "T34n1719_004:0217a12": "十雙權實。若二十者，猶並存於自他十雙故",
    "T34n1719_004:0217a13": "爾。當知四教或八十或百二十或百六十，攬",
    "T34n1719_004:0217a14": "茲共成一不思議權實，謂體內權以對於實，",
    "T34n1719_004:0217a15": "若不爾者非《法華》也。次「又當教」下別釋中，",
    "T34n1719_004:0217a16": "云四種為自行者，前云通者，十十皆通自",
    "T34n1719_004:0217a17": "他等故。今云別者，十中分於四二四故。故",
    "T34n1719_004:0217a18": "知直爾分十以為自他，不對諸教，教教皆",
    "T34n1719_004:0217a19": "然。又亦可以前五為自、後五為他，相對為",
    "T34n1719_004:0217a20": "自他也。恐一教內自他猶通自他相對，今為",
    "T34n1719_004:0217a21": "分十以成三義，則一向成別故爾。是故四",
    "T34n1719_004:0217a22": "教唯有四十各具自他，故知今經唯屬圓",
    "T34n1719_004:0217a23": "中化他、自行化他乃得名方便也。次別結",
    "T34n1719_004:0217a24": "中云「若通若別」者，指前當教通別故也。今",
    "T34n1719_004:0217a25": "總以四教共對自他，則三教為他、唯圓為",
    "T34n1719_004:0217a26": "自，故云別也。前通別名自之與他義涉餘",
    "T34n1719_004:0217a27": "教，別束通別，自則唯在今品，是圓家方便",
    "T34n1719_004:0217a28": "施開等也(云云)。次結成四句者，結向別結自",
    "T34n1719_004:0217a29": "他以成四句。問：前立四句一一遍攝，今何",
    "T34n1719_004:0217b01": "以分權實各明相對為句一切不成？答：雖",
    "T34n1719_004:0217b02": "借彼四句用申今意，乃分四教離今對句",
    "T34n1719_004:0217b03": "者，有其三意：一者對《論》第三雖收一切教",
    "T34n1719_004:0217b04": "盡，未可得為今品首題。二者開竟還同前",
    "T34n1719_004:0217b05": "文圓融一切。三者今第三句既收教盡，但以",
    "T34n1719_004:0217b06": "此第三句中權實相即，則任運收得餘之三",
    "T34n1719_004:0217b07": "句，借彼一切者良有以也。若以四句並通",
    "T34n1719_004:0217b08": "諸教，思之說之，三結成三種釋品者，即初",
    "T34n1719_004:0217b09": "文中法用等三，故將此三各歷五味以結",
    "T34n1719_004:0217b10": "品名，故知前釋略依當分對教為言，故一",
    "T34n1719_004:0217b11": "家顯妙，必存五味方成妙故，故一一釋遍",
    "T34n1719_004:0217b12": "於五時，則令法用及門來至法華，並開令",
    "T34n1719_004:0217b13": "成同體法用大車之門，前二並成第三義",
    "T34n1719_004:0217b14": "也。初約法用又三：初直明五時，次「如來」下",
    "T34n1719_004:0217b15": "明五時意，三「故釋」下結成釋品名。初直明",
    "T34n1719_004:0217b16": "又二：初明出世施權之意，次正明五時。初",
    "T34n1719_004:0217b17": "文又二：初明入實本意，道場所得實也，",
    "T34n1719_004:0217b18": "修道得故權也。故引《攝大乘》雙證二文，即",
    "T34n1719_004:0217b19": "理量是。次「佛雖」下明施權意，為接小故",
    "T34n1719_004:0217b20": "及鈍根故。「軫」者，車行跡也。初行之始故云「發」",
    "T34n1719_004:0217b21": "也。次五時中言「置是事」者，「置」，獨說也。故至",
    "T34n1719_004:0217b22": "華嚴兼說於別，部中論主雖是圓教，準五",
    "T34n1719_004:0217b23": "時意以別助圓，下二亦爾。此約前四時三",
    "T34n1719_004:0217b24": "種法用不能至實，故但成於初義釋品。若",
    "T34n1719_004:0217b25": "至法華縱名法用，亦成祕妙之法用也，即",
    "T34n1719_004:0217b26": "可以用釋今經品，則方外之名昔日通四，",
    "T34n1719_004:0217b27": "今無復三。次約門中四：初亦直立五時，次",
    "T34n1719_004:0217b28": "「從始至終」下明五時意，三「釋品云」下結成釋",
    "T34n1719_004:0217b29": "品，四「前一」下與前章辨異。初文亦先明出",
    "T34n1719_004:0217c01": "世施權之意，次正明五時。初文明自證，望",
    "T34n1719_004:0217c02": "說以為權實，故云「自證亦不可說」。次乳",
    "T34n1719_004:0217c03": "教中不云兼別直言別者，從門義故，所以",
    "T34n1719_004:0217c04": "前釋法用通四，今唯在三，故今約五味釋",
    "T34n1719_004:0217c05": "門皆從能通，所以乳一酪一，生酥中三，熟",
    "T34n1719_004:0217c06": "酥中二，醍醐置之。四辨異者，與前法用",
    "T34n1719_004:0217c07": "雖同明五時，此明能通至於所通，故得辨",
    "T34n1719_004:0217c08": "異。「前一番」等者，初約方法中明如來能知",
    "T34n1719_004:0217c09": "能用方便，法是能知、用是能用，眾生不知",
    "T34n1719_004:0217c10": "是佛方便，今並開之令眾生知。此一番明",
    "T34n1719_004:0217c11": "令眾生從順方便者，謂從門順實故也。而",
    "T34n1719_004:0217c12": "亦不知方便即是所順之實，今亦開之。又",
    "T34n1719_004:0217c13": "前之二章並有機應二意，但前多從應說，故",
    "T34n1719_004:0217c14": "且云「如來」，後多從機說，故云「行者」。故慇懃",
    "T34n1719_004:0217c15": "稱歎之言，並從佛得。「復次」下第三約祕妙",
    "T34n1719_004:0217c16": "釋者，以妙故即，為欲通前四時以圓為",
    "T34n1719_004:0217c17": "即、三為不即，故更對不即以釋於即。於",
    "T34n1719_004:0217c18": "中又四：亦初明化意，次歷五味，三「上兩」下",
    "T34n1719_004:0217c19": "對上辨異，四「上釋」下以結品名。初化意者，",
    "T34n1719_004:0217c20": "大旨同前，五味可見。言辨異者，雖同五",
    "T34n1719_004:0217c21": "味，所對別故，雖諸味中有即不即，於佛常",
    "T34n1719_004:0217c22": "即、眾生自離。又凡五味釋但得名判，若成",
    "T34n1719_004:0217c23": "今品復須更開，此雖準前三義釋品，則前",
    "T34n1719_004:0217c24": "二義至第五味已成開竟，雖第三屬開，今",
    "T34n1719_004:0217c25": "復通前，前四亦云非今所用，於今亦成所",
    "T34n1719_004:0217c26": "待之麁，圓及所入方是真實。後釋雖復更對",
    "T34n1719_004:0217c27": "五時，但知醍醐無非祕妙，開之與判咸",
    "T34n1719_004:0217c28": "在其中。六明分別照諦者又二：先明來意，",
    "T34n1719_004:0217c29": "次「若通」下正明照諦。初文意者，前自他等既",
    "T34n1719_004:0218a01": "並云權實，但從智為名，今辨所照故重明",
    "T34n1719_004:0218a02": "之。前明用智非不照境，欲令易解故重",
    "T34n1719_004:0218a03": "明所照。次正明為三：初通釋者，名通而教",
    "T34n1719_004:0218a04": "別，若束四為二者，每一教中皆以四為二，",
    "T34n1719_004:0218a05": "如自中權實束為一實，他中權實束為一權，",
    "T34n1719_004:0218a06": "故但成二。次「若當分」下別釋，法別而教別，準",
    "T34n1719_004:0218a07": "前可知。此中準前別結中文，秖應以事理",
    "T34n1719_004:0218a08": "等四為自證，今云「悉檀」，文恐誤也，悉檀屬",
    "T34n1719_004:0218a09": "後自他故也。次「又三藏」下即總束四，明前",
    "T34n1719_004:0218a10": "是教別而法有總別，今是教總而法別。此又",
    "T34n1719_004:0218a11": "三重，初中以三藏為他，次以二教為他，",
    "T34n1719_004:0218a12": "三以三教為他，而終以圓為自，由他不",
    "T34n1719_004:0218a13": "定自他隨之，亦進退不定故。初重中以通",
    "T34n1719_004:0218a14": "別為自他，仍是別相自他，以由他唯三藏",
    "T34n1719_004:0218a15": "故也。次重既以通藏為他，故但以別為自",
    "T34n1719_004:0218a16": "他。第三重既以三並為他，自他無復別體，",
    "T34n1719_004:0218a17": "秖得將三興圓相對言之，故云「束三教」",
    "T34n1719_004:0218a18": "等也。然初重中通別兩教各兩向者，通有不",
    "T34n1719_004:0218a19": "共故同別，別約共義故同藏，別從教道",
    "T34n1719_004:0218a20": "故是他、有證道故同自。「約諸經」者，問：今約",
    "T34n1719_004:0218a21": "諸經還列五味，與前何別？答：前以五時歷",
    "T34n1719_004:0218a22": "法用等三，但成五時各有法用等三，令知",
    "T34n1719_004:0218a23": "法華三重俱妙，故以五味歷於諸經，以部",
    "T34n1719_004:0218a24": "對部而辨麁妙，則前六門並須五味，使一切",
    "T34n1719_004:0218a25": "教無非方法等三，不無麁妙各別，及以一",
    "T34n1719_004:0218a26": "切俱妙。況將諸經十雙遍歷五味，門戶別",
    "T34n1719_004:0218a27": "故不須此責。如《玄義》中科科五味，若無此",
    "T34n1719_004:0218a28": "五則今一科一句部不異前，故處處明之。",
    "T34n1719_004:0218a29": "於中初明五時具教多少，次「復次」下重以",
    "T34n1719_004:0218b01": "多少而明自他結成釋品。初文者，今正明",
    "T34n1719_004:0218b02": "教味故委悉於前，令知領解具騰五味。初",
    "T34n1719_004:0218b03": "乳為五：初半滿；次約時；三約法；四約人，",
    "T34n1719_004:0218b04": "人中又辨生法不同；五引今經以判味相。",
    "T34n1719_004:0218b05": "四味亦爾，但酪等三味並皆闕人，文含義具，",
    "T34n1719_004:0218b06": "酪中應云約人但是二乘菩薩不用；方等",
    "T34n1719_004:0218b07": "應云約人且對大小斥遍入圓；般若應",
    "T34n1719_004:0218b08": "云約人帶小明大、引小而歸大；法華約",
    "T34n1719_004:0218b09": "人廣在後明，即從「此實我子」已下文是。言",
    "T34n1719_004:0218b10": "「未曾說」者，通論教等前並未開，別而論",
    "T34n1719_004:0218b11": "之教行理三前或已會，若開人者前教所",
    "T34n1719_004:0218b12": "無，故以前教所無而為品目，故知非同體",
    "T34n1719_004:0218b13": "方便無以施開等也。次以多少判者，前既",
    "T34n1719_004:0218b14": "委明人時法等，以論五時來意不同，此更",
    "T34n1719_004:0218b15": "略收前時法等，唯約於人，大小利鈍無不",
    "T34n1719_004:0218b16": "入實，其人若入餘無不歸，故重明之。「文云」",
    "T34n1719_004:0218b17": "下引證，以結品名。「云云」者，應更複釋，前諸",
    "T34n1719_004:0218b18": "方便並非今意，意不殊前故不重明。次本",
    "T34n1719_004:0218b19": "迹者，未是品意，以本迹中俱有方便，故寄",
    "T34n1719_004:0218b20": "明之。方便名同，遠近永異，雖即永異不逾",
    "T34n1719_004:0218b21": "十雙，以本實得亦何出於自他因果，故我本",
    "T34n1719_004:0218b22": "行菩薩道時及我實成，即是理事乃至因",
    "T34n1719_004:0218b23": "果，成佛已來即是體用乃至悉檀。於中師弟",
    "T34n1719_004:0218b24": "二文各二，並先明自他等三，次結成四句。",
    "T34n1719_004:0218b25": "初師中二文者，初文本迹各有權實，次束",
    "T34n1719_004:0218b26": "本為實、束迹為權，則迹中麁妙望本俱麁，",
    "T34n1719_004:0218b27": "本中麁妙望迹俱妙，故今唯指久成名之",
    "T34n1719_004:0218b28": "為自，故久成中非無化他，所以中間今日",
    "T34n1719_004:0218b29": "縱有廢三，亦名為他。世人不見，而但以法",
    "T34n1719_004:0218c01": "身為本。何教無之？但弊不知父母之年，",
    "T34n1719_004:0218c02": "故顯實成為本。次束但一久成之外，皆名",
    "T34n1719_004:0218c03": "為他，故自他中但束本迹，得權實名。三結",
    "T34n1719_004:0218c04": "成四句。言結成四句者，對之應言本中權",
    "T34n1719_004:0218c05": "實皆實，迹中權實俱權，以本中實望迹中",
    "T34n1719_004:0218c06": "權，名第三句。不思議一，本迹俱得雙非故",
    "T34n1719_004:0218c07": "也。「云云」者，令如向對之。次弟子迹本相對",
    "T34n1719_004:0218c08": "各有權實，亦從本迹而立二名。若通論者，",
    "T34n1719_004:0218c09": "本及中間乃至今日，節節無不具有四句。",
    "T34n1719_004:0218c10": "「亦具四句云云」者，如前師中但以弟子為",
    "T34n1719_004:0218c11": "異，故云亦具。雖師弟俱四，若於師弟委",
    "T34n1719_004:0218c12": "判本迹，則本中四句皆本，迹中四句皆迹。若",
    "T34n1719_004:0218c13": "以本迹之名作四句者，應云本迹俱本、迹",
    "T34n1719_004:0218c14": "本俱迹，本迹各有本迹，俱不思議，思之可",
    "T34n1719_004:0218c15": "見。復應但以二句判之，即初兩句是，具如",
    "T34n1719_004:0218c16": "《玄》文本門十妙，乃至多少廣狹準知。次「若從",
    "T34n1719_004:0218c17": "佛迹」下結成釋品也。師弟從本垂迹，據化",
    "T34n1719_004:0218c18": "本意既俱得稱為方便品，況師弟引入圓",
    "T34n1719_004:0218c19": "因而不稱方便品耶？有人問云：今方便品",
    "T34n1719_004:0218c20": "以何為體？他答，有人云：以後得智為體，",
    "T34n1719_004:0218c21": "引《唯識》說後五波羅蜜皆後得智。我今以",
    "T34n1719_004:0218c22": "根本智為體。今謂所言體者，為取所依為",
    "T34n1719_004:0218c23": "用當體，若取所依即權而實為體，若取",
    "T34n1719_004:0218c24": "當體即實而權為體，此之二義根本、後得奚",
    "T34n1719_004:0218c25": "嘗暫分？況唯說五則後得無體，況分本迹",
    "T34n1719_004:0218c26": "唯一久成而為根本，餘皆後得。次正釋經文，",
    "T34n1719_004:0218c27": "言「或至偈後」者，第九疏云：準南嶽意但至",
    "T34n1719_004:0218c28": "偈後為正，若依北師偈後四信以聞經故",
    "T34n1719_004:0218c29": "判屬正說，此分無失故兩存之。「若不」等者，",
    "T34n1719_004:0219a01": "述寄言意，「雖復」等者，述絕言意。諸佛二智",
    "T34n1719_004:0219a02": "如前說。「云云」者，具如三種及以十雙。今歎",
    "T34n1719_004:0219a03": "諸佛及以釋迦，為下五佛弄引，諸佛兼四佛",
    "T34n1719_004:0219a04": "故也。「上光照」至「於此」者，俱有五時，正表五",
    "T34n1719_004:0219a05": "佛二智不殊，此彼相望故名為「橫」，今古相望",
    "T34n1719_004:0219a06": "故名為「竪」。「此」表釋迦、「他」表四佛，即表五佛",
    "T34n1719_004:0219a07": "道同故也。「當爾之時」者，五瑞等時也。「佛常」",
    "T34n1719_004:0219a08": "下問，「此有」下答，答具四悉。古今異故、有出",
    "T34n1719_004:0219a09": "入故，即世界也。言「必前入無量義」等者，此",
    "T34n1719_004:0219a10": "準作序意也。但一定之中義兼兩向，俱成",
    "T34n1719_004:0219a11": "世界。為人中云「履歷」等者，「履歷」即歷事對",
    "T34n1719_004:0219a12": "境，「法緣」即內緣真理，出入稱理方生物",
    "T34n1719_004:0219a13": "善，即為人也。定治散惡須先入定，即對",
    "T34n1719_004:0219a14": "治也。約自他益俱得實相，即第一義。並云",
    "T34n1719_004:0219a15": "「哀」者，愍之別名。愍物之方，必四悉故。此不",
    "T34n1719_004:0219a16": "思議大感應之四悉也。故四法並名「安詳而",
    "T34n1719_004:0219a17": "起」。言「安此」者，內安四法方起化他。有人問：",
    "T34n1719_004:0219a18": "此中告身子與《大品》何別？今答：何但《大品》，",
    "T34n1719_004:0219a19": "始自四《含》終至此經，自舍利弗出家已",
    "T34n1719_004:0219a20": "來，處處有告各各不同，四《含》中或為發起",
    "T34n1719_004:0219a21": "生滅法輪故告，方等斥故告，般若加故告，今",
    "T34n1719_004:0219a22": "經開故告。本《論》云：「告身子不告餘聲聞者，",
    "T34n1719_004:0219a23": "智慧深故。不告諸菩薩者有五：一為聲聞",
    "T34n1719_004:0219a24": "所作事故，二迴向大菩提故，三令無怯弱",
    "T34n1719_004:0219a25": "故，四為發餘人善思念故，五令不起所作",
    "T34n1719_004:0219a26": "已辦心故。當知五意兼異他經，前顯露教不",
    "T34n1719_004:0219a27": "云聲聞得入佛智。」「十種如玄義中」者，《玄》文",
    "T34n1719_004:0219a28": "第九釋用中，本迹各十。迹中十者，謂廢、會、開、",
    "T34n1719_004:0219a29": "覆、破三顯一、住三顯一、住三用一、住一",
    "T34n1719_004:0219b01": "用二、住一顯一、住非三非一顯一。若本",
    "T34n1719_004:0219b02": "中十但以本替一，以迹替三，說之可也，故",
    "T34n1719_004:0219b03": "先告之以動群輩。「此乃經家」等者，故知「告",
    "T34n1719_004:0219b04": "舍利弗」四字全屬經家，應知經家從省。若",
    "T34n1719_004:0219b05": "「告舍利弗」下更著「舍利弗」者，繁也。言「論與",
    "T34n1719_004:0219b06": "今義相應」者，引此《論》文亦具四悉，初文世",
    "T34n1719_004:0219b07": "界動不動異故；「如實智」下為人為生物善，從",
    "T34n1719_004:0219b08": "觀起故；「現如來」下對治力，能除惡故；「如來」下",
    "T34n1719_004:0219b09": "第一義，不離定故，故文自釋云第一義。又",
    "T34n1719_004:0219b10": "以四悉總釋自在，若爾，四悉總釋前二，謂",
    "T34n1719_004:0219b11": "自在無忤，此二各具四悉也。「加趺」等者，文",
    "T34n1719_004:0219b12": "在《婆沙》，今更具錄。第二十二雜犍度中問：一",
    "T34n1719_004:0219b13": "切威儀盡堪修行，何獨結加？或有說者：是",
    "T34n1719_004:0219b14": "過去恒沙諸佛行法，後代行之；今初文是。有",
    "T34n1719_004:0219b15": "云：令人恭敬非世俗儀故；今第二文是。又",
    "T34n1719_004:0219b16": "云：能發三菩提心故；今第四文是。又云：能",
    "T34n1719_004:0219b17": "破魔軍故；今第三半文是。又云：可人天意",
    "T34n1719_004:0219b18": "不與外共；今第三半文是。今為成四悉，所",
    "T34n1719_004:0219b19": "以合論第四第五為一對治，論對治居第",
    "T34n1719_004:0219b20": "一義後。「私謂」去，私判前文云「具四悉意」者，",
    "T34n1719_004:0219b21": "令如向點出兼釋出四意。問：餘經等亦是《論》",
    "T34n1719_004:0219b22": "文。《論》云：何名繫念在前？答：繫在面上，故",
    "T34n1719_004:0219b23": "云在前。論中初有眉間亦然。又云：無始已",
    "T34n1719_004:0219b24": "來，男女相視起於欲想，多在面故。又云：眼",
    "T34n1719_004:0219b25": "等五根能生欲心，說之可知。今文分在前、",
    "T34n1719_004:0219b26": "在面以為兩釋，義立故也。初在前文作所",
    "T34n1719_004:0219b27": "表釋，即四悉意。次約在面義立四釋，即四",
    "T34n1719_004:0219b28": "教意。初有背有向即世界，觀寂定生即為",
    "T34n1719_004:0219b29": "人，背生死惡即對治，寂滅有理即第一義。",
    "T34n1719_004:0219c01": "次約教中不淨觀成灼然初教，與空相應豈",
    "T34n1719_004:0219c02": "非通教，為分別故豈非別教，實相即是圓",
    "T34n1719_004:0219c03": "教意也。問：面唯四根，何得云六？答：面具五",
    "T34n1719_004:0219c04": "根，四並有身，若緣現量色等境時，意又居",
    "T34n1719_004:0219c05": "上。故《俱舍》云：「有身根九事，十事有餘根」。言",
    "T34n1719_004:0219c06": "九事者，即能造四大地水火風，及以所造色",
    "T34n1719_004:0219c07": "香味觸，并身根一，故云九事。言十事者，餘",
    "T34n1719_004:0219c08": "眼等根皆具十事，如眼根上有能造四及所",
    "T34n1719_004:0219c09": "造四，眼及身根故成十也。眼等覺觸即身根",
    "T34n1719_004:0219c10": "性。「非三種化他」者，非三教中權實也。前已",
    "T34n1719_004:0219c11": "多重釋品，且約一種，以三屬化他為權，",
    "T34n1719_004:0219c12": "圓為自行屬實，故前文釋自他等三，約諦",
    "T34n1719_004:0219c13": "釋中作三節釋，第三節釋三俱屬化他。「深高",
    "T34n1719_004:0219c14": "橫度」者，於中法、譬、合，以此例後。今釋實既",
    "T34n1719_004:0219c15": "周窮橫竪，下釋權理應深極，下當釋權預",
    "T34n1719_004:0219c16": "述其相，故注「云云」。「其智慧門」者，其乃指前",
    "T34n1719_004:0219c17": "實果因智，若智慧即門，門是權也。若智慧之",
    "T34n1719_004:0219c18": "門，智即果也。「蓋是」等者，此中須以十地為",
    "T34n1719_004:0219c19": "道前，妙覺為道中，證後為道後，故知文意",
    "T34n1719_004:0219c20": "在因之位。除真如外，凡有修入皆屬於權，",
    "T34n1719_004:0219c21": "唯以果位真如究滿，為清涼池。此約自行",
    "T34n1719_004:0219c22": "因果相望以釋，即釋品中第五重也。若通餘",
    "T34n1719_004:0219c23": "九此則不然，豈以道前而無實耶？即初四",
    "T34n1719_004:0219c24": "雙中實也。豈有道後而無權耶？即後五雙中",
    "T34n1719_004:0219c25": "權也。「難解難入」等者，略歎道前因位始末，次",
    "T34n1719_004:0219c26": "從「不謀而了」去，即於因中仍指事用為權",
    "T34n1719_004:0219c27": "也。以此因權並是真因，即知此權由證實",
    "T34n1719_004:0219c28": "理，文中從用從因別歎。「十住始解」者，解是",
    "T34n1719_004:0219c29": "開之異名，故將名以對位。《論》中此前更有",
    "T34n1719_004:0220a01": "三句，謂難見、難覺、難知，今謂此是難解方便，",
    "T34n1719_004:0220a02": "亦可以對聞思修三。「法身本意」者，若望十",
    "T34n1719_004:0220a03": "方無時不應，今準此方未設化前，乃至",
    "T34n1719_004:0220a04": "久遠未結緣來，於此段眾生並名在法身，",
    "T34n1719_004:0220a05": "無有欲以小化之義，故云「擬之」。「無機」等",
    "T34n1719_004:0220a06": "者，此從結緣已後為言，其時猶寬。從「華",
    "T34n1719_004:0220a07": "嚴」下今世設化。「今大機」至「不知」者，大機擊",
    "T34n1719_004:0220a08": "於大應，故云「啟發」。應言欲發，何以云啟？由",
    "T34n1719_004:0220a09": "大瑞已彰，故且云啟。次重釋門中「光宅」等",
    "T34n1719_004:0220a10": "者，以五停等名小乘方便，若論化意散心",
    "T34n1719_004:0220a11": "彈指尚得是門，何獨小乘方便非門？光宅之",
    "T34n1719_004:0220a12": "意未必全然，不可全奪，故云「與奪」。先明奪",
    "T34n1719_004:0220a13": "者未能入大，為佛所破，既不能知，門義",
    "T34n1719_004:0220a14": "不成。所言與者，三教並是能通之門，二乘",
    "T34n1719_004:0220a15": "亦得能中少分，既未能入猶失於能，尚未",
    "T34n1719_004:0220a16": "成能永不識所。言「最淺」者，小乘已淺復是",
    "T34n1719_004:0220a17": "方便故也。「云云」者，此與仍奪，應廣分能所、",
    "T34n1719_004:0220a18": "識不識等，如前以門釋方便也。「今解」去廣",
    "T34n1719_004:0220a19": "立四句，欲以初句破光宅，故泛舉第二第",
    "T34n1719_004:0220a20": "四，以無佛智為門，入方便智故可義立；",
    "T34n1719_004:0220a21": "若論今經唯在第三，光宅但得初句少分，",
    "T34n1719_004:0220a22": "況復諸門。「光宅之解」乃至「一觀」者，空分體、析，",
    "T34n1719_004:0220a23": "析是空中少分。「十二門」者，應分別十二門",
    "T34n1719_004:0220a24": "各有門中方便之相，於三四門既有進否，",
    "T34n1719_004:0220a25": "會墮在一。一門者，多指有門，以有門中用",
    "T34n1719_004:0220a26": "七方便故也。第四句者，先已入中故云雙",
    "T34n1719_004:0220a27": "照，若開顯中即是今經從體起用。「區區」者，",
    "T34n1719_004:0220a28": "屈曲貌。「此須開拓」者，開《論》一句如向諸",
    "T34n1719_004:0220a29": "教各有諸門。「云云」者，十六門中為是何門？",
    "T34n1719_004:0220b01": "若圓四門，具如《止觀》第五圓教觀門，及教智",
    "T34n1719_004:0220b02": "行理。故《論》唯云阿含言教為門，今家乃以",
    "T34n1719_004:0220b03": "智為智門。意云：初住佛智為門入佛果智，",
    "T34n1719_004:0220b04": "故住至地並名為難，以難歎入令得入故，",
    "T34n1719_004:0220b05": "故若得門無功用道必入佛慧，無所疑也。",
    "T34n1719_004:0220b06": "故上說圓因稱方便品，因即門也。是則開示",
    "T34n1719_004:0220b07": "悟入皆名智慧門也。「所以者何」下至「諸佛",
    "T34n1719_004:0220b08": "二智不同光宅釋」者，一者文初有所以者",
    "T34n1719_004:0220b09": "何？驗知釋上。二者下釋迦文初自云「吾從",
    "T34n1719_004:0220b10": "成佛已來」，方是釋迦自歎二智。今釋諸佛",
    "T34n1719_004:0220b11": "云「所以者何」者雙冠二智，何故？實智甚深，",
    "T34n1719_004:0220b12": "良由外值佛多故。云「親近」等，近佛必稟承",
    "T34n1719_004:0220b13": "至要，純厚必由盡行，「勇猛精進即釋權智」",
    "T34n1719_004:0220b14": "者，諸行不出勇猛精進。今於權智上加勇",
    "T34n1719_004:0220b15": "猛精進者有二意：一者期心有在，二者身",
    "T34n1719_004:0220b16": "心俱勤。二智並由精進，然今但以行道法",
    "T34n1719_004:0220b17": "邊以屬實智，約名稱邊以屬權智，恐未盡",
    "T34n1719_004:0220b18": "理，故復加勇猛用釋權智。又用實智深廣",
    "T34n1719_004:0220b19": "以例權智，權智亦具橫竪故也。故須勇猛",
    "T34n1719_004:0220b20": "精進一句用擬竪深，故不得以精進釋實",
    "T34n1719_004:0220b21": "智也。又「難入門」者，若其退從分證八相，亦",
    "T34n1719_004:0220b22": "墮諸佛之數者，乃以教行為門，從行入",
    "T34n1719_004:0220b23": "證證不容易，故門難入；入已即能恩霑百",
    "T34n1719_004:0220b24": "界，故曰「無疆」。問：百界有限，何謂無疆？答：界",
    "T34n1719_004:0220b25": "雖有限益物不窮，分證尚爾，況論十方究",
    "T34n1719_004:0220b26": "竟果佛？以果驗因，豈有不盡行道法、不勇",
    "T34n1719_004:0220b27": "猛精進，而能令二智橫竪深廣耶？次結二",
    "T34n1719_004:0220b28": "智中以成就為結實、隨宜為結權者，實",
    "T34n1719_004:0220b29": "必成就、權必利他，故實智云「到彼岸底」，權",
    "T34n1719_004:0220c01": "智云「稱機適會」。又實智中稱理故到岸，甚",
    "T34n1719_004:0220c02": "深故究竟，並隨時為言耳。「隨情」等者，法華",
    "T34n1719_004:0220c03": "已前不了義故，故云難解。即指今教咸皆入",
    "T34n1719_004:0220c04": "實，故云易知。若爾，由入者不當，故云難",
    "T34n1719_004:0220c05": "解耳。若至今經更無不當，但借昔之難",
    "T34n1719_004:0220c06": "解以釋今教之易知。引《攝大乘》者，今文顯",
    "T34n1719_004:0220c07": "了但依文判，如記二乘逼增上慢，實得必",
    "T34n1719_004:0220c08": "信滅想猶聞，大通結緣化城無實，如來久成",
    "T34n1719_004:0220c09": "之塵數過於昨日之墨點，持一四句偈功",
    "T34n1719_004:0220c10": "不可量，聞壽命長遠獲無邊果報，豈此文",
    "T34n1719_004:0220c11": "下更有義立，令二乘人不得記等耶？令佛",
    "T34n1719_004:0220c12": "壽量短促等耶？故四意趣中平等意趣，秖云",
    "T34n1719_004:0220c13": "諸佛咸然，不可以他佛替此，亦不可以",
    "T34n1719_004:0220c14": "別時意趣釋記聲聞，意樂意趣釋迹本長",
    "T34n1719_004:0220c15": "遠，縱使用者秖可云爾前不樂，且逗滅想",
    "T34n1719_004:0220c16": "宜近之徒。若全以意趣消此經文，此經全",
    "T34n1719_004:0220c17": "成不了義說，並須以義判文故也。故前諸",
    "T34n1719_004:0220c18": "經隨何部意文義兼含，如真如真諦無生無",
    "T34n1719_004:0220c19": "滅、地前地上法身化身，咸須義定方了文旨，",
    "T34n1719_004:0220c20": "以部含教共不可依言，須從義判乃稱",
    "T34n1719_004:0220c21": "部意。言「有時」者，非其聽次別諮決時，故知",
    "T34n1719_004:0220c22": "自行不專於實，利物何獨唯權，以自行化",
    "T34n1719_004:0220c23": "他俱有權實故也。所以成就中云「甚深」，隨",
    "T34n1719_004:0220c24": "宜中云「難解」，甚深豈獨於實，難解不專於",
    "T34n1719_004:0220c25": "權，故但以成就對自、隨宜對他，則任運自",
    "T34n1719_004:0220c26": "他悉具二智。言「云云」者，亦可前句結自行",
    "T34n1719_004:0220c27": "之實，後句結化他之權，以自行故權實俱",
    "T34n1719_004:0220c28": "實，以化他故權實俱權，以初釋結文但在",
    "T34n1719_004:0220c29": "自行權實故也。雖云適會正語功成，故云",
    "T34n1719_004:0221a01": "云意中更須別對，具足如前四句中說。自",
    "T34n1719_004:0221a02": "行權實尚開四句，況對化他，化他理須具",
    "T34n1719_004:0221a03": "四故也。所以歎實歎權及釋權實中，權並",
    "T34n1719_004:0221a04": "從因者，以釋前果權之所由，以果從因",
    "T34n1719_004:0221a05": "得故也。及至結中言「隨宜」等者，須義兼於",
    "T34n1719_004:0221a06": "因果，以因權用權俱名權故，以用權中復",
    "T34n1719_004:0221a07": "通因果故也。至釋迦章歎釋權實皆悉從",
    "T34n1719_004:0221a08": "果，至雙結中權指因者，雙結歎釋二文故",
    "T34n1719_004:0221a09": "也。次斥舊三意中，舊師亦有許。「所以者何」",
    "T34n1719_004:0221a10": "下釋諸佛二智等，但釋釋迦章。分文前却",
    "T34n1719_004:0221a11": "舊以「舍利弗」下盡屬權，次「舍利弗」下盡屬",
    "T34n1719_004:0221a12": "實，故使不同也。初開合者，今家諸佛亦權",
    "T34n1719_004:0221a13": "實各歎，以釋迦二智豈不同耶？諸佛二智",
    "T34n1719_004:0221a14": "豈不異耶？故知後之二意亦不同古，釋迦",
    "T34n1719_004:0221a15": "亦先實次權故也。言「但依文」者，依今分文。",
    "T34n1719_004:0221a16": "言「又汝云」者，責三不同也。以五佛章門共",
    "T34n1719_004:0221a17": "顯一化，故得本迹開合自他不別，何得五",
    "T34n1719_004:0221a18": "佛互辨在無？然非無此理，但不須違文，文",
    "T34n1719_004:0221a19": "順義當何須別途？故注「云云」。「譬喻者」，且分",
    "T34n1719_004:0221a20": "小、衍，故云芭蕉及如幻等，此譬觀俗故且",
    "T34n1719_004:0221a21": "立之。若譬真諦及十六門各立事理，廣",
    "T34n1719_004:0221a22": "如《止觀》四門料簡各立事譬。言「依諸論」者",
    "T34n1719_004:0221a23": "恐誤，應云「本論」，本《論》略舉漸中初後，故云",
    "T34n1719_004:0221a24": "乳及醍醐，仍闕云乳譬十二部經。《玄》文亦",
    "T34n1719_004:0221a25": "以乳對於小。言「悉到事理邊」者，應云邊",
    "T34n1719_004:0221a26": "底，或闕或略事邊理底故也。「如來知見如前」",
    "T34n1719_004:0221a27": "者，如向釋知見波羅蜜。「如此」下釋疑，恐疑",
    "T34n1719_004:0221a28": "釋結實智而置深廣之言，謂為實智言說",
    "T34n1719_004:0221a29": "可及。故今釋曰：約實體邊實非橫竪，斥彼",
    "T34n1719_004:0221b01": "攝法不周故云「橫」，斥彼照理不極故云「竪」，",
    "T34n1719_004:0221b02": "究而言之並非橫竪。「寄言」者正破疑也。說",
    "T34n1719_004:0221b03": "有橫竪理必不然，無限故非橫，無極故非",
    "T34n1719_004:0221b04": "竪。「如函大」等者，用不二智稱不二理。「無量",
    "T34n1719_004:0221b05": "無礙」者，如彼生數，生無量故慈等無量，故此",
    "T34n1719_004:0221b06": "無量猶名若干，故以若干而歎於權，權",
    "T34n1719_004:0221b07": "名便故，以無限故名為無礙，今且從自能",
    "T34n1719_004:0221b08": "入邊說，故以能入稱無量等。「非但至梁代」",
    "T34n1719_004:0221b09": "等者，自梁朝來皆以此句以為結實。實",
    "T34n1719_004:0221b10": "無礙智無復若干，那云無量？故知無量用表",
    "T34n1719_004:0221b11": "不一。「云云」者，同教實智皆無若干，豈圓實",
    "T34n1719_004:0221b12": "智更有若干？「無量」下釋若干等，故四無量",
    "T34n1719_004:0221b13": "定在權智，既云四等及以四辯，驗非實智，",
    "T34n1719_004:0221b14": "即是無緣四無量心在運應物，八音四辯",
    "T34n1719_004:0221b15": "力無所畏，略如《法界次第》及《止觀》第七記。《大",
    "T34n1719_004:0221b16": "論》廣釋，此中文略，但舉樂說以說前三，文",
    "T34n1719_004:0221b17": "仍略法，但云「一辭一義」而已。就此復略，不",
    "T34n1719_004:0221b18": "云又與一切相即說故。既云比於通別，",
    "T34n1719_004:0221b19": "理合四教相望比決力無畏等。「禪盡禪之實",
    "T34n1719_004:0221b20": "相」等者，問：實相之禪與楞嚴何別？答：不同。",
    "T34n1719_004:0221b21": "何者？於根本禪達即實相，名為達禪。首楞",
    "T34n1719_004:0221b22": "嚴定本性健相。經解脫者，亦窮八脫之源。三",
    "T34n1719_004:0221b23": "昧者禪定解脫，至初住時破二十五有，已",
    "T34n1719_004:0221b24": "得名為王三昧也。況合果地不得王三昧",
    "T34n1719_004:0221b25": "耶？故下結云「深入無際」，故知禪等皆無際也。",
    "T34n1719_004:0221b26": "若以根本三三昧等而釋，此中《法華》變成",
    "T34n1719_004:0221b27": "《婆沙》、《俱舍》，故釋經者先知部類為屬何時？",
    "T34n1719_004:0221b28": "時中為在何會？何教？然可判釋法相淺深。",
    "T34n1719_004:0221b29": "問：既云權智，那云實相？答：自行之權全指",
    "T34n1719_004:0221c01": "圓因，攬因成果故云成就，即向無量皆實",
    "T34n1719_004:0221c02": "相故、皆果德故，以無量法得理故也，故能",
    "T34n1719_004:0221c03": "橫竪橫竪不二。「鄭重」者，《漢書》云：「皇天所以鄭",
    "T34n1719_004:0221c04": "重，頻降命也。」今文前以諸佛對釋迦，乃成",
    "T34n1719_004:0221c05": "六重權實，何故由中又兩重耶？故此述云「表",
    "T34n1719_004:0221c06": "慇懃」也。一代所無故慇懃以表之，然西方",
    "T34n1719_004:0221c07": "重聞以表不輕，此土根別聞重則慢，故文為",
    "T34n1719_004:0221c08": "故以息此見。「言辭等舉實」者，問：既言悅可",
    "T34n1719_004:0221c09": "眾心，赴物應是舉權，那云舉實？答：眾心乃",
    "T34n1719_004:0221c10": "以得實為悅，故更引二文證之。「前歎中」等",
    "T34n1719_004:0221c11": "者，此明權實前後，欲明今佛化儀始末不",
    "T34n1719_004:0221c12": "同。古師以今佛望諸佛而為同異，異則成",
    "T34n1719_004:0221c13": "失；今辨異者望他仍同。「又舉」等者，前分為",
    "T34n1719_004:0221c14": "實則獨為一句，今重釋者則冠下二文，皆",
    "T34n1719_004:0221c15": "云「取要」，取要不過權實故也。「單明一事」",
    "T34n1719_004:0221c16": "者，舉偏顯非，故不偏指若權若實，故云「悉」",
    "T34n1719_004:0221c17": "也。「止者」下正絕言歎者，古非可見。今意者文",
    "T34n1719_004:0221c18": "但二義，初歎，次「設」下止。此取義便，若從文",
    "T34n1719_004:0221c19": "便則應先釋止，次釋歎。所以從義者，以",
    "T34n1719_004:0221c20": "從釋歎言兼二字，指止為歎，故云止歎。",
    "T34n1719_004:0221c21": "次釋一向以釋止意，雖云「恐傷善根」，正以",
    "T34n1719_004:0221c22": "止生欽慕。故不解者指後五千預分兩",
    "T34n1719_004:0221c23": "瑞，知佛言音妙赴眾心，應於二義離為三",
    "T34n1719_004:0221c24": "意：一以此理妙叵說故止，二欲說妙理止",
    "T34n1719_004:0221c25": "而歎之，三將護物機似止未說。以初一文",
    "T34n1719_004:0221c26": "離二故也。「故不同印」以下自有略說開",
    "T34n1719_004:0221c27": "其疑請之端，故其解未當。觀師仍似今之後",
    "T34n1719_004:0221c28": "意，而不知常情何過必須止之？次釋歎意",
    "T34n1719_004:0221c29": "中云「兩意」者，初是修得，修得之言通於境",
    "T34n1719_004:0222a01": "智行位自他，局在於果。次境界者通於凡聖",
    "T34n1719_004:0222a02": "始終逆順，局在於佛。次「就佛成就」下，於初意",
    "T34n1719_004:0222a03": "中，復以橫竪二意，釋果人法橫竪理窮。第",
    "T34n1719_004:0222a04": "一釋初意中云「成就對不成就」者，以果對",
    "T34n1719_004:0222a05": "因，因即因人，◎自他相對即是橫也。故知因",
    "T34n1719_004:0222a06": "人皆未成就，須對教味委悉簡他，經第一",
    "T34n1719_004:0222a07": "等三句亦爾。今云「成就對不成就乃至難解",
    "T34n1719_004:0222a08": "對不難解」者，中略二句故云「乃至」，應云",
    "T34n1719_004:0222a09": "第一對不第一、希有對不希有以降，此外",
    "T34n1719_004:0222a10": "皆非第一希有故，圓中極果他所無也。說者",
    "T34n1719_004:0222a11": "委消不成就等四法對果，兼辨因及諸權",
    "T34n1719_004:0222a12": "故也。「唯佛」去明竪深者，前句既以成就等",
    "T34n1719_004:0222a13": "言，對他為橫；今有究盡之言，故對因明竪。",
    "T34n1719_004:0222a14": "法華文句記卷第四(上)",
    "T34n1719_004:0222a17": "法華文句記卷第四(中)",
    "T34n1719_004:0222a19": "唐天台沙門湛然述",
    "T34n1719_004:0222a20": "次「諸法」下釋甚深境界者，此是《法華》之理",
    "T34n1719_004:0222a21": "本、諸教之端首，釋義之關鍵、眾生之依止，發",
    "T34n1719_004:0222a22": "心之凭仗、權謀之用體，迷悟之根源、果德之",
    "T34n1719_004:0222a23": "理本，一化之周窮、五時之終卒，得此十義",
    "T34n1719_004:0222a24": "以消諸異坦然無誤，所以先歎能依之智，",
    "T34n1719_004:0222a25": "即五佛之權實。權實何依？所謂妙境。境不",
    "T34n1719_004:0222a26": "稱智尚非佛智，況無境可論直云對等，何",
    "T34n1719_004:0222a27": "能曉此難思妙智，是以廣破諸師。次廣建立，",
    "T34n1719_004:0222a28": "《玄》及《止觀》以此為主，一家用義大括包富者",
    "T34n1719_004:0222a29": "莫不由此，恐後輩猶亡其所歸，故慇懃煩",
    "T34n1719_004:0222b01": "重，親見尋斯教者猶昧故耳。故須思之！故",
    "T34n1719_004:0222b02": "須思之！若迷此意，諸教之蹊徑任運失趣，",
    "T34n1719_004:0222b03": "一化之條流於茲枯竭。光宅云「三三」◎者，謂",
    "T34n1719_004:0222b04": "人教因，昔無果義故，三乘各三、一理非虛",
    "T34n1719_004:0222b05": "故。言「實相」者，應云非虛故實、非相為相，",
    "T34n1719_004:0222b06": "故名實相。「四一之中偏舉理」者，準光宅意，",
    "T34n1719_004:0222b07": "既同舊人，不立理一，但云理是四一之本，",
    "T34n1719_004:0222b08": "故四俱名一，此不及今文云四中之一。此",
    "T34n1719_004:0222b09": "去訖「北師」並是光宅釋也。「菩薩以六度為",
    "T34n1719_004:0222b10": "體」者，光宅亦立三祇菩薩，以為三乘之中",
    "T34n1719_004:0222b11": "菩薩，即今文三藏菩薩也。近代以來此義全",
    "T34n1719_004:0222b12": "棄，五百所集須歸五天，若但會退，大自歸",
    "T34n1719_004:0222b13": "佛、道不關此者，何但定性永滅，亦乃菩薩",
    "T34n1719_004:0222b14": "空談。「云云」者，應明支佛聲聞以諦緣為體。",
    "T34n1719_004:0222b15": "「實境有四一，以四廣其一理」者，因緣等四",
    "T34n1719_004:0222b16": "判為實境，故以此等廣談理一。暢師但約",
    "T34n1719_004:0222b17": "佛上唯立一實而無三權，對十力者非無",
    "T34n1719_004:0222b18": "此理，望今四釋佛乘，一釋尚自未周，以無",
    "T34n1719_004:0222b19": "究竟空假中等故也。於中相是總舉十力",
    "T34n1719_004:0222b20": "之相，次是別對性等體為根本，最後云「總」",
    "T34n1719_004:0222b21": "者，約前八力釋處非處，即以本末總收前",
    "T34n1719_004:0222b22": "九。「上來諸釋非不一途」者，諸釋可見，望今",
    "T34n1719_004:0222b23": "家釋各得十界十如中之少分，故云一途。光",
    "T34n1719_004:0222b24": "宅雖似自得四聖而但立九，又分擗九",
    "T34n1719_004:0222b25": "五權四實；北瑤二師雖具立十而不分判，",
    "T34n1719_004:0222b26": "但在三乘又無一實。然攢眾釋既許三乘",
    "T34n1719_004:0222b27": "及以一乘，三一俱有性相等十，何為不語",
    "T34n1719_004:0222b28": "六道十耶？四聖是事從因至果，六道亦事",
    "T34n1719_004:0222b29": "亦應例然，因果既同十義寧闕？四聖是能照、",
    "T34n1719_004:0222c01": "六道是所照，十界是所照、佛乘是能照，故佛",
    "T34n1719_004:0222c02": "智照十界十如三諦具足。究竟等言其理宛",
    "T34n1719_004:0222c03": "爾，何故諸佛各據一途，使佛境智不具足",
    "T34n1719_004:0222c04": "耶？今師不能細斥，但總破光宅，云「文理不",
    "T34n1719_004:0222c05": "通」等也。「理」謂道理，「文」即現文，初文可見，次",
    "T34n1719_004:0222c06": "破理中先以十中四五對難。「因果」者，因緣",
    "T34n1719_004:0222c07": "是因，果報是果。「若實」下約人對破且依四",
    "T34n1719_004:0222c08": "五，若依今文應約十界以論有無。次「義不」",
    "T34n1719_004:0222c09": "下結破。文云諸法須收十界，界界十如，實",
    "T34n1719_004:0222c10": "相是界如之體，若唯一但四，體外尚遺九",
    "T34n1719_004:0222c11": "五，況復十十皆如？今欲正解，先引《大論》即",
    "T34n1719_004:0222c12": "達磨所用。引《論》意者但泛為類例，非的同",
    "T34n1719_004:0222c13": "也。《論》既云一一法各有九種，故知光宅不",
    "T34n1719_004:0222c14": "應以四五別判，諸師不應以三一各據，",
    "T34n1719_004:0222c15": "故知但依十界十法，則諸家咸壞，況復四釋",
    "T34n1719_004:0222c16": "冠絕古今，如此消文方契經旨，諸師分擗",
    "T34n1719_004:0222c17": "理趣在何？此達磨欝多羅是《雜心論》主，《婆沙》",
    "T34n1719_004:0222c18": "有法救論師，是《雜心論》主所承，從師為名。",
    "T34n1719_004:0222c19": "既依《大論》不別分張，今一一句中皆云即",
    "T34n1719_004:0222c20": "是《法華》中如是相等，縱不委細免上諸非。",
    "T34n1719_004:0222c21": "次「今明」下正解中，先述標章，次正釋中文為",
    "T34n1719_004:0222c22": "三意：初列章，次引聖言為證，三正釋。引證",
    "T34n1719_004:0222c23": "文中初二文可見，次引離合中云「止止不須",
    "T34n1719_004:0222c24": "說」等者，以此十法隨自隨他，唯佛決了，故",
    "T34n1719_004:0222c25": "云「我法妙難思」。但引合文義兼於離，既云",
    "T34n1719_004:0222c26": "難思方能遍逗，故須離也。引約位中云「唯",
    "T34n1719_004:0222c27": "佛與佛等」者，三德極理非七方便所知故",
    "T34n1719_004:0222c28": "也。雖復不知諸位法爾，故分此十所屬不",
    "T34n1719_004:0222c29": "同。三正釋者，初十界中為十：先標列，次「法",
    "T34n1719_004:0223a01": "雖」下界如攝法，三「如地獄」下示相，四「故毘曇」",
    "T34n1719_004:0223a02": "下以小例大，五「當知」下以理準例知有界",
    "T34n1719_004:0223a03": "如，六「若照」下判。言「自位」者，雖明十界界界",
    "T34n1719_004:0223a04": "各十，且照當界以九為權、以一為實，故",
    "T34n1719_004:0223a05": "須結云一中無量，一界具十，一一十如，若",
    "T34n1719_004:0223a06": "自若他、若因若果在一心故，故云無量中一、",
    "T34n1719_004:0223a07": "一中無量，不可以一說、不可以多說，不",
    "T34n1719_004:0223a08": "可以權說、不可以實說，因果善惡空有",
    "T34n1719_004:0223a09": "大小、凡聖漸頓開合心法依正，一多自在，",
    "T34n1719_004:0223a10": "一切諸法悉皆如是。是知譚法界者未窮",
    "T34n1719_004:0223a11": "斯妙，致使惑果事而迷因理。七「若照六道」",
    "T34n1719_004:0223a12": "下兼破光宅，光宅既無十界，今且依彼破",
    "T34n1719_004:0223a13": "之。縱依十界各具十如，當分歷歷思議境",
    "T34n1719_004:0223a14": "耳。況復光宅但在四聖四五不同。八「所以」",
    "T34n1719_004:0223a15": "下結位，先重立境云「一中無量」。「凡夫絕理」",
    "T34n1719_004:0223a16": "等者，自鄙無分故云「絕理」，隨想異見故云",
    "T34n1719_004:0223a17": "「情迷」，既絕且迷徒具何益？「二乘」等者，即二教",
    "T34n1719_004:0223a18": "二乘，三道即是捨而不觀，避空求空反資",
    "T34n1719_004:0223a19": "小脫。「菩薩」等者，藏通照六、別照次第，故云",
    "T34n1719_004:0223a20": "不周，皆迷己界不達佛界，不了了言尚該",
    "T34n1719_004:0223a21": "十地，故今應指別地及因。「橫竪具足」者，一",
    "T34n1719_004:0223a22": "中無量為橫，無量即一為竪，多一相即故云",
    "T34n1719_004:0223a23": "具足。九「唯獨」下引證，結意如文。十「上玄義」",
    "T34n1719_004:0223a24": "下指廣，具如《玄》文境妙末云「舒之則充滿",
    "T34n1719_004:0223a25": "法界，不知從何而來？收之則莫知所在，不",
    "T34n1719_004:0223a26": "知從何而去？」及釋法中廣釋十界十如也。",
    "T34n1719_004:0223a27": "次約佛界為四，初正釋，次「此具」下稱歎，",
    "T34n1719_004:0223a28": "三「例亦」下例釋，四「如來」下舉果結斥。問：此",
    "T34n1719_004:0223a29": "中佛界與前十中佛界何別？答：前則在迷在",
    "T34n1719_004:0223b01": "因通悟通果，今乃唯果不通因迷，故一一",
    "T34n1719_004:0223b02": "法皆用雙非，非相非假非不相非空，雖出",
    "T34n1719_004:0223b03": "雙非意存三諦，下九準知，乃至本末究竟等",
    "T34n1719_004:0223b04": "也，如是方名究竟佛乘，是故皆以大車文",
    "T34n1719_004:0223b05": "結。此則於今品文，是佛果家之諸法實相；",
    "T34n1719_004:0223b06": "於彼譬說，即至道場之莊嚴大車；於彼宿",
    "T34n1719_004:0223b07": "世，即極果佛之開權實渚；於彼本門，即久成",
    "T34n1719_004:0223b08": "佛之所契妙法。若正宗可識豈迷流通，一",
    "T34n1719_004:0223b09": "句一偈之言彌可信也，三德三軌之說皎若",
    "T34n1719_004:0223b10": "目前，若得此意廣演於八年不出乎一念，",
    "T34n1719_004:0223b11": "經五十小劫詎動於剎那。例知一代逗機",
    "T34n1719_004:0223b12": "居于心性，十方佛事宛然矚目，法界根性覽",
    "T34n1719_004:0223b13": "而易通，隨宜所說咸指藏理。結斥中以眼",
    "T34n1719_004:0223b14": "為喻者，且以小乘慧眼見空，與而為論云",
    "T34n1719_004:0223b15": "得一眼，初住菩薩乃至等覺猶有無明，今",
    "T34n1719_004:0223b16": "且斥方便教菩薩未見中者，並如夜視。次",
    "T34n1719_004:0223b17": "釋離合中為四，初正釋，次「離開」下舉境稱",
    "T34n1719_004:0223b18": "歎，三「凡夫」下斥，四「為此」下結。初文為三，即三",
    "T34n1719_004:0223b19": "語也。隨自方在今經，細尋可見。四約但中",
    "T34n1719_004:0223b20": "二：先正釋十如，次「初位」下重釋究竟等。初文",
    "T34n1719_004:0223b21": "者，相性體三與前佛界不無小異。前明已",
    "T34n1719_004:0223b22": "成佛果，故以修性對論而具十法；今明位",
    "T34n1719_004:0223b23": "涉聖凡，分對十法，十法位別故云約位。以",
    "T34n1719_004:0223b24": "初三唯理位定在凡，力在五品，作在六根，",
    "T34n1719_004:0223b25": "因緣即是初住已上修得緣了，果報即是極",
    "T34n1719_004:0223b26": "果菩提涅槃。菩提，果也。涅槃，報也。是故初三",
    "T34n1719_004:0223b27": "且在通列十界，界界三德同在理性，故十",
    "T34n1719_004:0223b28": "界之言亦唯在理。若不爾者，何故云「若研",
    "T34n1719_004:0223b29": "此十界」等耶？故理性三德其文在斯。然諸",
    "T34n1719_004:0223c01": "文中多約修性相對辯者，為成教相故也。",
    "T34n1719_004:0223c02": "讀者悉之。今見此文應貫諸說。「若研」至「如",
    "T34n1719_004:0223c03": "是果報」者，初之三法既俱在性在因合名",
    "T34n1719_004:0223c04": "為正，故力已下屬修屬果，所以觀行位",
    "T34n1719_004:0223c05": "去研此性境，有除麁惑之力，及有似行",
    "T34n1719_004:0223c06": "之作。若入分真對彼性三合名為正，乃以",
    "T34n1719_004:0223c07": "具助名為因緣，至究竟位，菩提名果、涅",
    "T34n1719_004:0223c08": "槃名報。雖分對始末，乃是一佛法界因果",
    "T34n1719_004:0223c09": "之位，故不同古人以權實擗判。「初三」等者，",
    "T34n1719_004:0223c10": "初謂相等因中三法，後即報中果地三法，故",
    "T34n1719_004:0223c11": "知三德即是三諦，故云「初後」至「究竟等」。「初位」",
    "T34n1719_004:0223c12": "下重釋究竟，為二：謂釋、結。釋中三：先重釋",
    "T34n1719_004:0223c13": "三德本末不二，結成絕歎之境；次重釋究竟",
    "T34n1719_004:0223c14": "等成於不二；三釋不思議。初釋三德者，「惡」",
    "T34n1719_004:0223c15": "即三惡，「善」即三善，「賢」謂小賢，「聖」謂小聖，「小」",
    "T34n1719_004:0223c16": "謂小中賢聖，「大」謂大中諸位。重釋究竟等",
    "T34n1719_004:0223c17": "者，又三：初約惑中先立境，次「若迷」下約於",
    "T34n1719_004:0223c18": "迷悟對辯三諦，三「又權實」下約人約教。所",
    "T34n1719_004:0223c19": "以四釋者，明理攝遍約十界釋，明自證極",
    "T34n1719_004:0223c20": "約佛界釋，明佛化用約離合釋，明三德",
    "T34n1719_004:0223c21": "遍約諸位釋。若望止觀互用寬狹，今具",
    "T34n1719_004:0223c22": "四釋則此寬彼狹，此但正報不語三千則此",
    "T34n1719_004:0223c23": "狹彼寬，名目雖然理必齊等，因必具果、正必",
    "T34n1719_004:0223c24": "有依。然本《論》中釋此十如，理窮教極，今述",
    "T34n1719_004:0223c25": "論旨使與一家義意冥會，《論》云「成就不可",
    "T34n1719_004:0223c26": "說盡也」。「實相」者，謂如來藏法身之體不變故，",
    "T34n1719_004:0223c27": "佛智具足知此實體。《經》云「如是相」等者，《論》",
    "T34n1719_004:0223c28": "云：「何等法？云何法？何似法？何相法？何體法？何",
    "T34n1719_004:0223c29": "等法者，謂三乘法。云何法者，起種種事說。",
    "T34n1719_004:0224a01": "何似法者，依三門得清淨故。何相法者，三",
    "T34n1719_004:0224a02": "種之義一相法故。何體法者，唯一佛乘無異",
    "T34n1719_004:0224a03": "故也。今謂初句先明十如通三乘法。次句",
    "T34n1719_004:0224a04": "者，所謂三乘，教差別故。次句者，即三乘人，依",
    "T34n1719_004:0224a05": "教契實。次句者，開三乘相，無他相故。次",
    "T34n1719_004:0224a06": "句者，開三乘體，唯一實故。」《論》又云：「何等法",
    "T34n1719_004:0224a07": "者，有為無為法。云何法者，因緣非因緣法。何",
    "T34n1719_004:0224a08": "似法者，常無常法。何相法者，生等三相，即不",
    "T34n1719_004:0224a09": "生等三相法故。何體法者，謂五陰非五陰。」今",
    "T34n1719_004:0224a10": "謂此番離開三乘，展轉別釋歸實相體。初句",
    "T34n1719_004:0224a11": "者，以聲聞無為對六道法是有為故。次句",
    "T34n1719_004:0224a12": "者，以支佛對餘非因緣故。次句者，以菩薩",
    "T34n1719_004:0224a13": "法對餘八界悉無常故。次句者，總以三乘",
    "T34n1719_004:0224a14": "對餘六界皆三相故。次句者，十界五陰皆實",
    "T34n1719_004:0224a15": "體故。《論》又云：「何似法者，無常有為因緣法。",
    "T34n1719_004:0224a16": "何相法者，謂可見相等法故也。何體法者，謂",
    "T34n1719_004:0224a17": "五陰法能取可取，是苦集體。又五陰者，是",
    "T34n1719_004:0224a18": "道諦體。」今謂此一番釋以上二句，總合在於",
    "T34n1719_004:0224a19": "第三句中，仍撮第三入第四中，謂三乘法",
    "T34n1719_004:0224a20": "皆可見故。又撮第四入第五中，成初苦集，",
    "T34n1719_004:0224a21": "復指苦集全是定慧。故云「又五陰者，是道",
    "T34n1719_004:0224a22": "諦體」，故知六道三乘望實猶是苦集。《論》又云：",
    "T34n1719_004:0224a23": "「復有依說，何等法者，謂名、字、句身故。云何",
    "T34n1719_004:0224a24": "法者，依如來說法故。何似法者，能教可化",
    "T34n1719_004:0224a25": "眾生故。何相法者，依音聲取彼法故。何體",
    "T34n1719_004:0224a26": "法者，假名體法相故。」今謂此一番釋，還依五",
    "T34n1719_004:0224a27": "句欲以教法通說前故。初句者，具詮十界",
    "T34n1719_004:0224a28": "權實法故。次句者，所依皆實無餘教故。次",
    "T34n1719_004:0224a29": "句者，明權實根緣受不同故。次句者，明諸",
    "T34n1719_004:0224b01": "根緣會大化故。次句者，明能化所化、能詮",
    "T34n1719_004:0224b02": "所詮皆假施設，以望所詮唯證實故。信知",
    "T34n1719_004:0224b03": "《論》文不可輒判，故用今意方應妙旨，況論",
    "T34n1719_004:0224b04": "四釋即是今家四釋故也。初釋既以三乘體",
    "T34n1719_004:0224b05": "相皆一體相，即佛界釋也。次釋既以三乘",
    "T34n1719_004:0224b06": "對六道釋，即十界釋也。次釋既約苦集對",
    "T34n1719_004:0224b07": "道，此外無餘，即約位釋。次釋即約能詮教",
    "T34n1719_004:0224b08": "釋，由教權實故有施會，即離合釋。故知一",
    "T34n1719_004:0224b09": "家大義並與《論》旨冥符，是則現文一十八句，",
    "T34n1719_004:0224b10": "乃成一十八重釋十如也。論文豐富而人莫",
    "T34n1719_004:0224b11": "知，今從總論故且四重釋耳。三「若就」下釋",
    "T34n1719_004:0224b12": "不思議者，前境雖已成不思議，其名仍通，",
    "T34n1719_004:0224b13": "故今更對思議辯之，令識前四釋真不思",
    "T34n1719_004:0224b14": "議。先略出體相，次引事類況，三舉理況結。",
    "T34n1719_004:0224b15": "初文先略出，次「諸經」下指廣。初文先法，次",
    "T34n1719_004:0224b16": "譬。初文先釋名也。出心數法故不可思，過",
    "T34n1719_004:0224b17": "言語道故不可議。次「不能行」等出體也。體",
    "T34n1719_004:0224b18": "非因果及非能趣。「行」者因也。「到」者果也。此",
    "T34n1719_004:0224b19": "體不當因之與果，若其屬能則不關體。次",
    "T34n1719_004:0224b20": "舉譬譬，中三，謂法、喻、合。初法者，觀色是常",
    "T34n1719_004:0224b21": "故不敗壞，常必具四，四秖是心，不異亦爾。",
    "T34n1719_004:0224b22": "譬類中二重，初以明暗喻不思議與惑同",
    "T34n1719_004:0224b23": "體，故指月光全明是暗。次「又日出時」下譬",
    "T34n1719_004:0224b24": "轉暗為明，云「常在」者，秖是暗無暗性舉",
    "T34n1719_004:0224b25": "暗是明，迷悟亦爾理性無殊。因位之明與",
    "T34n1719_004:0224b26": "無明雜，體不可別，故云「共合」，入分真位破",
    "T34n1719_004:0224b27": "一分暗，所破之暗體變為明，豈有所破移",
    "T34n1719_004:0224b28": "在異方？無所趣故故云「常在」。豈智明發仍",
    "T34n1719_004:0224b29": "存先暗，云常在耶？雖云常在終須破盡，",
    "T34n1719_004:0224c01": "究竟永淨方名常在。「生死與道合」下合也。次",
    "T34n1719_004:0224c02": "指廣如文。就事況者，四不思議中闕釋佛",
    "T34n1719_004:0224c03": "者，世易信故、教多說故，故以佛在四中之",
    "T34n1719_004:0224c04": "一，三類尚爾，何況佛耶？云「如阿含」者，如《增",
    "T34n1719_004:0224c05": "一》十八云：「舍利弗說界生不知如來壽命。",
    "T34n1719_004:0224c06": "佛言：有四不思議，非小乘所知。云何為四？」",
    "T34n1719_004:0224c07": "如文。因釋世界不可思議，引經為證。言",
    "T34n1719_004:0224c08": "「阿含云一士夫」者，《雜含》亦云：「佛在舍衛，有",
    "T34n1719_004:0224c09": "多比丘在食堂上思惟世間。佛知其念，詣",
    "T34n1719_004:0224c10": "食堂上告諸比丘：汝等思惟世間，非義、非",
    "T34n1719_004:0224c11": "饒益、不順涅槃。汝當思惟作四聖諦，此是",
    "T34n1719_004:0224c12": "有義、有饒益、正向涅槃。如過去世時有一",
    "T34n1719_004:0224c13": "士夫，在王舍城俱絺池側不正思惟，見無",
    "T34n1719_004:0224c14": "數四兵入藕絲孔中。見已作是念：狂耶失",
    "T34n1719_004:0224c15": "性耶？世間無是，狂而今見之。時去城不遠",
    "T34n1719_004:0224c16": "有大會，士夫往問如是之事，大會皆謂是",
    "T34n1719_004:0224c17": "士夫狂，失性故爾。彼見佛問。佛言：非狂是",
    "T34n1719_004:0224c18": "實，彼池不遠有天與阿修羅共戰，修羅兵",
    "T34n1719_004:0224c19": "敗入中藏耳。是故比丘莫思惟世間，非汝",
    "T34n1719_004:0224c20": "所及。」釋龍中兼明有天亦能出雨，即龍類",
    "T34n1719_004:0224c21": "也。「五道」下郤釋眾生。《論》云：「五道各有自爾",
    "T34n1719_004:0224c22": "力故」，《婆沙．雜揵度》中云：「若因祭祀，唯鬼神",
    "T34n1719_004:0224c23": "得。」問：為勝為劣？答：非勝非劣。若勝天人應",
    "T34n1719_004:0224c24": "得，若劣地獄應得，以其道有自爾力故。",
    "T34n1719_004:0224c25": "準斯誠教，可證世人設六道者不可盡",
    "T34n1719_004:0224c26": "得，此是梁武見江東人多好淫祀，故以相",
    "T34n1719_004:0224c27": "似佛法權宜替之。《論》云：「如人不能離地四",
    "T34n1719_004:0224c28": "指於須臾間為能飛空高下自在。」前寄",
    "T34n1719_004:0224c29": "雨一事者，明餘道不能。如善住龍王以",
    "T34n1719_004:0225a01": "比智力，知帝釋欲與修羅戰，脊骨便鳴。若",
    "T34n1719_004:0225a02": "帝釋欲入園時，脊上自然有香象現；此畜",
    "T34n1719_004:0225a03": "生道中不思議攝，如鬼能變食等。又云：「諸",
    "T34n1719_004:0225a04": "土各有自爾力」，如《釋籤》。言「此有三異」者，",
    "T34n1719_004:0225a05": "以此頌二智文望前初章歎諸佛二智文",
    "T34n1719_004:0225a06": "具三異，初句頌實智中但有二異，下三句",
    "T34n1719_004:0225a07": "歎權智中又有一異。初異應云雙隻。次異",
    "T34n1719_004:0225a08": "中云「開合」者，上長行中人法俱開，故諸佛中",
    "T34n1719_004:0225a09": "並二智各明歎釋結故云「開」，今但云世雄",
    "T34n1719_004:0225a10": "故云「合」。人必兼法故云「人總」也。言「法別」",
    "T34n1719_004:0225a11": "者，被物時異故有權實，此別仍合無歎等",
    "T34n1719_004:0225a12": "三，故第三異。云「二乘」及「一切眾生」者，同是",
    "T34n1719_004:0225a13": "不知之人尚未足異，應云上人法並舉，故",
    "T34n1719_004:0225a14": "云其智慧門法也。「一切聲聞」等，人也。今但出",
    "T34n1719_004:0225a15": "人，又是有無異也，亦是雙隻異也。又上文不",
    "T34n1719_004:0225a16": "分四佛但云「諸佛」，故今前行但云「世雄」即",
    "T34n1719_004:0225a17": "當諸佛，後行但云「佛力」不云「吾今」，以前文",
    "T34n1719_004:0225a18": "中釋迦權智具有力無畏等，知是頌釋迦",
    "T34n1719_004:0225a19": "也。又前文有「諸佛」字，則可分為四佛，今但",
    "T34n1719_004:0225a20": "云「世雄」似非諸佛，然以義分，以「世雄」句有",
    "T34n1719_004:0225a21": "「世」字故可屬三世，世必有方故知是頌諸",
    "T34n1719_004:0225a22": "佛，後行直云「佛」灼然可屬釋迦。言「佛力無",
    "T34n1719_004:0225a23": "畏是權智」者，前長行中指於因權，此中既云",
    "T34n1719_004:0225a24": "功德，功德之言亦多在因。「餘法」等者，前力無",
    "T34n1719_004:0225a25": "畏但是自行從因之權，是故餘法為化他權，",
    "T34n1719_004:0225a26": "此之化他非指權法名為化他，但對自因",
    "T34n1719_004:0225a27": "名化他耳。「但舉初後」者，仍先舉後二却舉",
    "T34n1719_004:0225a28": "初二，故先云「大果報」，次云「性相義」也。「義字」",
    "T34n1719_004:0225a29": "等者，「義」謂義理，秖一究竟之言，有空假中",
    "T34n1719_004:0225b01": "義理故也。「大與種種」等者，具如《玄》文破光",
    "T34n1719_004:0225b02": "宅中，彼云「大故知是實，種種故知是實」，今",
    "T34n1719_004:0225b03": "文意云，權實互有，豈果報唯大、性相唯種種",
    "T34n1719_004:0225b04": "耶？又釋妙中大妙相望以為六句。「六度」至",
    "T34n1719_004:0225b05": "「發心」者，斷即成佛故也。「如意珠」具如《止觀》",
    "T34n1719_004:0225b06": "及記。「無漏不思議」者，當知此不思議之無漏，",
    "T34n1719_004:0225b07": "故無漏名同應思義別。云「生出四種解釋，",
    "T34n1719_004:0225b08": "已如上」者，指上四番釋十如也。此下偈文，",
    "T34n1719_004:0225b09": "對者是也。「逮得涅槃」指六度者，以望二乘",
    "T34n1719_004:0225b10": "此生即得，故云「逮得」。「逮」者及也。又今欲廢，",
    "T34n1719_004:0225b11": "小菩薩為旁，故旁云「及」也、「當入滅」耳。若",
    "T34n1719_004:0225b12": "不爾者，今準他人上之三句，正明二乘脫",
    "T34n1719_004:0225b13": "縛即是已得涅槃，云何更云「逮得涅槃」？由",
    "T34n1719_004:0225b14": "聞三偽一真，是諸聲聞但聞三乘皆是方",
    "T34n1719_004:0225b15": "便，方便即偽。又聞「要當說真實」，所以疑其",
    "T34n1719_004:0225b16": "實未曾聞說唯一實。「偏舉二乘」者，世人若",
    "T34n1719_004:0225b17": "問：若三俱會，何故此中敘疑但二？亦應反",
    "T34n1719_004:0225b18": "問：若菩薩無疑，何故下文云「菩薩疑除」？若",
    "T34n1719_004:0225b19": "云疑通三人、會唯有二，菩薩何過而不會",
    "T34n1719_004:0225b20": "之？《經》云「疑除」，作不會釋，此乃破經，何名釋",
    "T34n1719_004:0225b21": "經？「一解脫」者，昔教三人同一解脫，方等、般",
    "T34n1719_004:0225b22": "若中雖聞勝脫，今從初說。有云：已得三",
    "T34n1719_004:0225b23": "德中之一脫。此不然也。釋「三請」者，瑤師、龍",
    "T34n1719_004:0225b24": "師非無眉目故不全破，但不及今師以",
    "T34n1719_004:0225b25": "望三周抑令三請，此則釋文所表俱有深",
    "T34n1719_004:0225b26": "致，凡一家破義皆恐累後學，於經有過彊",
    "T34n1719_004:0225b27": "復破之，不同世人任其胸臆。又偈後三行",
    "T34n1719_004:0225b28": "半云「動執生疑」，至爾時眾中下但云「騰疑",
    "T34n1719_004:0225b29": "致請」者，問：準品初開章云「初略開三顯一，",
    "T34n1719_004:0225c01": "次爾時已下動執生疑」，及到此中何故乃",
    "T34n1719_004:0225c02": "以略開三文為動執生疑，爾時已下文",
    "T34n1719_004:0225c03": "為騰疑請者，何耶？答：但動執生疑之言，言",
    "T34n1719_004:0225c04": "兼兩向。何者？若在爾時大眾中下，意明由",
    "T34n1719_004:0225c05": "前略開動其舊執生其新疑，若在三偈半",
    "T34n1719_004:0225c06": "文，意明此之略開動彼舊執令生新疑，故",
    "T34n1719_004:0225c07": "復名長行之文為騰疑致請，執既被動因",
    "T34n1719_004:0225c08": "茲有疑，今先騰疑後方致請，是故此文兩",
    "T34n1719_004:0225c09": "向用之，非參錯也。若以此文為騰疑致",
    "T34n1719_004:0225c10": "請，則應更開章云「略開三為二，先長行并",
    "T34n1719_004:0225c11": "十七行半偈歎二智，次三行半正略開顯動",
    "T34n1719_004:0225c12": "執生疑。」文云「執動疑生」者，由前略開動其",
    "T34n1719_004:0225c13": "執故執動，由前生其疑故疑生，疑既生已，",
    "T34n1719_004:0225c14": "今但致請，是故章首但云「騰疑致請」。得益",
    "T34n1719_004:0225c15": "之者悟有淺深，所引之人獲記差別，約能引",
    "T34n1719_004:0225c16": "權眾辯益不同，已知顯益欲知冥利，須",
    "T34n1719_004:0225c17": "辯待時。◎「爾時」下次明二止，初止意者恐",
    "T34n1719_004:0225c18": "懷疑故，次舍利弗騰宿根利，是故更請。次",
    "T34n1719_004:0225c19": "佛止之護上慢故，次舍利弗述慧益多，牒",
    "T34n1719_004:0225c20": "疑更請。一次正廣開三中三：先分章示相，",
    "T34n1719_004:0225c21": "次義四分別，三依文正釋。初文四：初引經",
    "T34n1719_004:0225c22": "標章，次舉品分周，三「亦名」下三周異名，四",
    "T34n1719_004:0225c23": "引例。「例如大品三根」者，第二十一〈方便品〉云：",
    "T34n1719_004:0225c24": "「須菩提白佛言：如佛所說若廣若略，諸菩",
    "T34n1719_004:0225c25": "薩等云何求耶？佛言：如是！如是！乃至一切",
    "T34n1719_004:0225c26": "種智，如是相菩薩摩訶薩學，是略攝般若波",
    "T34n1719_004:0225c27": "羅蜜，則知一切法廣略相。世尊！是利根菩薩",
    "T34n1719_004:0225c28": "亦入耶？佛言：利根中根定心散心並入是門，",
    "T34n1719_004:0225c29": "是門無礙，亦如三種發心不同。」「以十義料",
    "T34n1719_004:0226a01": "簡」者，自古此文多有紛諍，今為評判及以自",
    "T34n1719_004:0226a02": "立因為十門，然此十門雖泛拾破，一家置章",
    "T34n1719_004:0226a03": "不無次第。初欲明所被之人，先明能益之",
    "T34n1719_004:0226a04": "法，故先辯三周通別同異。次辯所被權實有",
    "T34n1719_004:0226a05": "無，故次明第二於實行中得入之人，三周",
    "T34n1719_004:0226a06": "不同由惑厚薄，雖現惑厚薄須知由宿根，",
    "T34n1719_004:0226a07": "雖已成根根須在悟，既得悟已必知領解，",
    "T34n1719_004:0226a08": "若有領解理須與記，得記之者悟有淺深，",
    "T34n1719_004:0226a09": "所引之人獲記得否，能引之眾須益有無，",
    "T34n1719_004:0226a10": "已識顯益欲知冥利，故辯待時。初門自立，",
    "T34n1719_004:0226a11": "文初中云若我遇眾生等是因緣說者，昔",
    "T34n1719_004:0226a12": "曾結緣即是昔因，中間相遇處處皆以佛道",
    "T34n1719_004:0226a13": "成熟，今日五時咸資佛道，即始終赴物也。根",
    "T34n1719_004:0226a14": "利未須述大通事。「若謂此文屬說法」者，雖",
    "T34n1719_004:0226a15": "在譬說文初，分文仍屬法說文後，既在譬",
    "T34n1719_004:0226a16": "說題內，故且用之，不然則取次文用之。長",
    "T34n1719_004:0226a17": "者驚入是因緣者，昔因今緣是感應義，長者",
    "T34n1719_004:0226a18": "是應、所聞是機，驚入即是赴機故也。故知應",
    "T34n1719_004:0226a19": "赴即是今之一化故也。答意者，許各具三根，",
    "T34n1719_004:0226a20": "法說自被法說中三，餘二亦爾。但說三根",
    "T34n1719_004:0226a21": "攝九即足。「從正略旁」者，上根中上根為正、中",
    "T34n1719_004:0226a22": "下是旁，亦應云具論有三且言上耳。若逗",
    "T34n1719_004:0226a23": "上根上三俱被，但上根為多為正，中下是",
    "T34n1719_004:0226a24": "略是旁，中中上下下中中上亦復如是。第二",
    "T34n1719_004:0226a25": "義中，光宅有實為權所引，則成定有實行",
    "T34n1719_004:0226a26": "引權意令有實；開善定執引權意令無實。",
    "T34n1719_004:0226a27": "今云有無且約實行，權應暫有何須論之。",
    "T34n1719_004:0226a28": "開善指四念處為初業故，故云外凡。今言",
    "T34n1719_004:0226a29": "有者，誰論初業能知常耶？豈以初知令今",
    "T34n1719_004:0226b01": "無耶？如大通佛所誰不知之？亦言于今",
    "T34n1719_004:0226b02": "有住聲聞地，言寧有者甚不可也。法華之",
    "T34n1719_004:0226b03": "前所執者誰？「經明」等者，正為光宅所破，既",
    "T34n1719_004:0226b04": "云寧執小果，權者何所引耶？今先總斥二",
    "T34n1719_004:0226b05": "家乖經失義。「乖經」者，光宅也。今經二文得",
    "T34n1719_004:0226b06": "記故無、未記則有。又在昔故有、於今則無，",
    "T34n1719_004:0226b07": "故今引文約開約記破其定有，若望後無",
    "T34n1719_004:0226b08": "計有則失。「失義」者破開善，「若定無」已下文",
    "T34n1719_004:0226b09": "是，既有入城必有實行。「權何所引」者，復以",
    "T34n1719_004:0226b10": "光宅結破開善，故今立實有與光宅言同、",
    "T34n1719_004:0226b11": "其意則別，今雖云無亦與開善不同，從得",
    "T34n1719_004:0226b12": "記後說故。「若定有」者下破執定有，恐計三",
    "T34n1719_004:0226b13": "周後猶有聲聞。「若定無」者，破定計無，如〈序",
    "T34n1719_004:0226b14": "品〉初因光橫見文殊引往；〈方便品〉初千二百",
    "T34n1719_004:0226b15": "人法說周竟，尚自不悟仍待譬說；宿世文中",
    "T34n1719_004:0226b16": "于今有住聲聞地者，又舉不知之人，云舍",
    "T34n1719_004:0226b17": "利弗辟支佛等，乃至流通處處有之。云何",
    "T34n1719_004:0226b18": "言無？又云無者，破住果者定計永滅，非",
    "T34n1719_004:0226b19": "謂本無。「若言」下今文泛難，今許實有為權",
    "T34n1719_004:0226b20": "所引，仍恐他以三藏佛例。「此義不例」下今文",
    "T34n1719_004:0226b21": "申之。佛居果頭則無實行，聲聞不爾是故",
    "T34n1719_004:0226b22": "有之。三藏佛言出自今教，故知不是他人",
    "T34n1719_004:0226b23": "難也。「何處」者，佛必三身圓滿，故稱此佛為",
    "T34n1719_004:0226b24": "權。若言三十四心，此乃教權似實。古今學",
    "T34n1719_004:0226b25": "者此佛尚不敢為權，誰知寂場不實？「今明」",
    "T34n1719_004:0226b26": "下正解，先立理，次引論。初略立，次云「若從」",
    "T34n1719_004:0226b27": "等者，實智尚無阿鼻，豈見定有聲聞？若說",
    "T34n1719_004:0226b28": "時未至有義非謬，故長者佛眼始終皆無，",
    "T34n1719_004:0226b29": "以法眼觀中途須有，作人亦約未得記前。",
    "T34n1719_004:0226c01": "次引論者為五：一正引論，二「若依」下以今",
    "T34n1719_004:0226c02": "經望論義立五種，三「若從」下判，四「若得」下結",
    "T34n1719_004:0226c03": "意，五「復次」下判大。引論如文。次今家依經",
    "T34n1719_004:0226c04": "望論，但加佛道一種。三判中云「若從決定」",
    "T34n1719_004:0226c05": "至「寶所」者，約大雖無、準小仍有，退菩提心",
    "T34n1719_004:0226c06": "仍屬有者，由在小教，今譚其初故云退大。",
    "T34n1719_004:0226c07": "「實者既爾」下明應化也。所引迴心能化本大，",
    "T34n1719_004:0226c08": "若增上慢二途不攝，本非商議。五「復次」下更",
    "T34n1719_004:0226c09": "判大乘有無者，先判，次結。意指應化為",
    "T34n1719_004:0226c10": "無，第四第五並名大故，故《論》中則無大乘之",
    "T34n1719_004:0226c11": "名，但云「應化」。「若從」下正指佛道，此用今家",
    "T34n1719_004:0226c12": "所立之名，而以發迹釋義仍除開三，得記",
    "T34n1719_004:0226c13": "已即名生身得忍菩薩故也。故取發迹者，",
    "T34n1719_004:0226c14": "知有實本亦得名為大乘聲聞，是則從隱",
    "T34n1719_004:0226c15": "德故無、從發迹則有。所以得大乘聲聞名",
    "T34n1719_004:0226c16": "者，彰言發迹仍示聲聞，故得名也。不同",
    "T34n1719_004:0226c17": "他釋於大乘中自立聲聞。從「今開三」下定",
    "T34n1719_004:0226c18": "文正意須為二人，為退大者與《論》不別，",
    "T34n1719_004:0226c19": "今取決定意似少殊，《論》據在座得記，今據",
    "T34n1719_004:0226c20": "通途被開，其不在座展轉為說，或在界外",
    "T34n1719_004:0226c21": "亦得聞之，或佛滅後敦逼令信，此經通說",
    "T34n1719_004:0226c22": "直云「與記」。《論》云退大且依一途，如諸聲聞",
    "T34n1719_004:0226c23": "於法華前，誰知退大？方等等席，咸稱滅種。",
    "T34n1719_004:0226c24": "準今經意，既彼此聞經，必彼此與記，一開",
    "T34n1719_004:0226c25": "之後無所間然，迴與未迴以分二義，當知",
    "T34n1719_004:0226c26": "《論》涉有餘之說，無以經意雷同。第三惑有",
    "T34n1719_004:0226c27": "厚薄者，古師以迴惑釋惑，今師以煩惑釋",
    "T34n1719_004:0226c28": "惑，故與舊不同。於中先列古釋。重觀所",
    "T34n1719_004:0226c29": "證故云「遊觀」，由遊觀故知一理同。「及其」下",
    "T34n1719_004:0227a01": "明其惑由，由聞教異。「將必」下正明互疑生",
    "T34n1719_004:0227a02": "惑。教本詮理，能詮既三所詮寧一？所詮若一",
    "T34n1719_004:0227a03": "能詮豈三？「踟蹰」下明其惑相，雖復迴遑未",
    "T34n1719_004:0227a04": "辯得失。「以理」下判其得失，以理惑教有順",
    "T34n1719_004:0227a05": "理之得，以教惑理有違理之失。「上根」等者，",
    "T34n1719_004:0227a06": "乃以小中理教得失，而判入大三周不同。",
    "T34n1719_004:0227a07": "故上根執一理情多，理名近大，故聞無三",
    "T34n1719_004:0227a08": "而順一理，所以前悟。教惑理者三聞方知",
    "T34n1719_004:0227a09": "一理無差，所以因斯成下根悟。中根二情",
    "T34n1719_004:0227a10": "力等故悟居中。「今謂」下破，先總破彼理教互",
    "T34n1719_004:0227a11": "惑而為三根。若以互惑為三根者，不可",
    "T34n1719_004:0227a12": "未聞三周預生迴惑。次「三人」下具破二意，",
    "T34n1719_004:0227a13": "一者大小永不相關，二破在小不應惑大。",
    "T34n1719_004:0227a14": "此別破二意初中又二，先且定之故云「何",
    "T34n1719_004:0227a15": "等」。「若迴遑」下正破又二，先約小破，疑屬見",
    "T34n1719_004:0227a16": "惑初果尚非，何得互疑名三根耶？次「若迴",
    "T34n1719_004:0227a17": "遑大乘者」下約大破也。大小既別，安得於",
    "T34n1719_004:0227a18": "大理教互疑？次意者用今經意，若大小理教",
    "T34n1719_004:0227a19": "更互惑者，汝於何處聞斥三耶？方等雖斥、",
    "T34n1719_004:0227a20": "般若雖加，並未曾云三是方便，故知爾前大",
    "T34n1719_004:0227a21": "小未惑，豈出入觀三一踟蹰？「既預」下縱難，爾",
    "T34n1719_004:0227a22": "前已曾理教迴惑，當知已曾動執生疑；若",
    "T34n1719_004:0227a23": "已生疑，略開三時已應領解，何得聞略仍",
    "T34n1719_004:0227a24": "云四眾咸皆有疑？言「今日」者，聞略開時。「進",
    "T34n1719_004:0227a25": "退」下結非。次「今明」下正釋，先判正意，次約",
    "T34n1719_004:0227a26": "四句以判三根，三約三品以明入住。初文",
    "T34n1719_004:0227a27": "者，先總明根惑並異於他，小乘根定迴惑",
    "T34n1719_004:0227a28": "又除，安得還就小乘辯惑？他縱以小而惑",
    "T34n1719_004:0227a29": "於大，他又不立別惑之名，故小迴惑不成",
    "T34n1719_004:0227b01": "厚薄。問：諸聲聞人爾前無斷別惑之文，何",
    "T34n1719_004:0227b02": "故今約以論厚薄？答：顯教雖無，準理合有，",
    "T34n1719_004:0227b03": "故被洮汰義當斷伏，由根不等斷伏亦殊，",
    "T34n1719_004:0227b04": "致有三根前後不一。次約四句中先列，次",
    "T34n1719_004:0227b05": "以四句別對四人。根惑並由過去熏習，致",
    "T34n1719_004:0227b06": "令悟有三周不同，所以三判者初釋收機",
    "T34n1719_004:0227b07": "令盡，故第四句攝結緣眾。後兩釋不定者，",
    "T34n1719_004:0227b08": "三根已定但句法至四，將四判三故從容進",
    "T34n1719_004:0227b09": "退。第二釋中應以中間二句為中，文云「為",
    "T34n1719_004:0227b10": "中下」者，或剩「下」字，或下根字別為下句。三",
    "T34n1719_004:0227b11": "約三品惑者，又二：先釋，次例。初釋者，即二",
    "T34n1719_004:0227b12": "位皆有三重，今且明三周始入初住有三",
    "T34n1719_004:0227b13": "不同，惑盡不等故使爾耳。「例如」下以小例",
    "T34n1719_004:0227b14": "大，十六剎那皆名無漏，至第十五猶受向",
    "T34n1719_004:0227b15": "名，故三品盡方入初住，爾乃獲記。第四轉",
    "T34n1719_004:0227b16": "根不轉根者，亦先述古。次「若爾」下破者，雖",
    "T34n1719_004:0227b17": "有轉名聞時俱上，三根不成。「若轉」下破轉",
    "T34n1719_004:0227b18": "義不成，亦無三根。三周悟時俱名為上，將",
    "T34n1719_004:0227b19": "何以辯三周三根？餘未悟者，不名為轉。次",
    "T34n1719_004:0227b20": "例意者，先立事，次難。若二俱利及利鈍仍",
    "T34n1719_004:0227b21": "存，不名為轉。「身子一聞」等，具如《止觀》第六",
    "T34n1719_004:0227b22": "記。次「夫眾生」下正解中，初正解，次料簡。初文",
    "T34n1719_004:0227b23": "先引現為類，現既為緣所轉，驗往亦然。「先",
    "T34n1719_004:0227b24": "世」下明宿生先轉三根已成，故使三根前後",
    "T34n1719_004:0227b25": "悟入。次譬者，刀如根、木如惑，執者如機，佛",
    "T34n1719_004:0227b26": "令其斫，受教如聞法、運斫如用觀、木斷如",
    "T34n1719_004:0227b27": "證、曾磨如轉，遇磨不同故有利鈍，此中聞",
    "T34n1719_004:0227b28": "悟似是信行非不兼法，由於往世信法迴",
    "T34n1719_004:0227b29": "轉相資不同，信法等相具如《止觀》。此一坐中",
    "T34n1719_004:0227c01": "應無六十四番。問意者，未入住前稱為三",
    "T34n1719_004:0227c02": "根，即此三根入住已後猶名三不？答意可",
    "T34n1719_004:0227c03": "見。次問意者，住前名緣、初住名真，未證二",
    "T34n1719_004:0227c04": "住亦名緣修，住前緣修既有差降，第二住",
    "T34n1719_004:0227c05": "前亦差降耶？答意者，位同理同不應更別，",
    "T34n1719_004:0227c06": "住前未證容有不同，然圓住前亦名緣者，",
    "T34n1719_004:0227c07": "唯有此中及四念處，仍望別教義立其名。",
    "T34n1719_004:0227c08": "五明悟不悟者，初今文自立，先引經立妨；",
    "T34n1719_004:0227c09": "次「若言」下出妨；三「然經」下辯別，故云「義未",
    "T34n1719_004:0227c10": "必然」。故昔三根不同三周，三周三乘各三成",
    "T34n1719_004:0227c11": "九。「今經」下，今家因此須辯支佛有無，先徵",
    "T34n1719_004:0227c12": "起牒妨。已知三根遍在三乘，今經何文云",
    "T34n1719_004:0227c13": "支佛悟？次「支佛」下釋妨。言「中根」者，依前三",
    "T34n1719_004:0227c14": "乘。云「隨根」者，以聲聞中亦三根故。「故身子」",
    "T34n1719_004:0227c15": "下證無別支佛。既明二乘得悟三根不同，",
    "T34n1719_004:0227c16": "菩薩亦應遍在三周，何者是耶？故出舊師",
    "T34n1719_004:0227c17": "明菩薩悟許有三根，而咸於法說，並不至",
    "T34n1719_004:0227c18": "於中下二周。言「域懷」者，「域」謂限域，期心分",
    "T34n1719_004:0227c19": "齊。言「近果」者，彼指共位，謂離二乘即求",
    "T34n1719_004:0227c20": "作佛，佛果仍與二乘位同，故云近果。今聞",
    "T34n1719_004:0227c21": "佛果過於五百，縱有遠近之疑，不同小故",
    "T34n1719_004:0227c22": "易悟。「三根」下，古判三時同在法說。「今明」下",
    "T34n1719_004:0227c23": "破。初周之前指法說初及略說中，初周三乘",
    "T34n1719_004:0227c24": "菩薩居首，然不併在初。「若爾」下引證，何得",
    "T34n1719_004:0227c25": "〈分別功德品〉及流通中如〈妙音品〉等，猶有始",
    "T34n1719_004:0227c26": "悟無生忍者？「舊云」下古救意云「初周先悟已",
    "T34n1719_004:0227c27": "成法身」。「今言」下重破。六百八十億等，豈可先",
    "T34n1719_004:0227c28": "是法身仍云得無生忍耶？無生忍後方名增",
    "T34n1719_004:0227c29": "道。次問者，既不許菩薩唯在初周，二乘亦",
    "T34n1719_004:0228a01": "應至〈壽量〉耶？答意者，人不局初、名不通後。",
    "T34n1719_004:0228a02": "問：既於三周已得無生，即是法身何以不",
    "T34n1719_004:0228a03": "許古師釋耶？答：古師意者，元是菩薩，初周",
    "T34n1719_004:0228a04": "聞法得成法身，至〈壽量〉中增道損生。今云",
    "T34n1719_004:0228a05": "聲聞至後雖通是菩薩，或有未得無生忍",
    "T34n1719_004:0228a06": "者，不名增道，故但云「無生」。今師前難古人",
    "T34n1719_004:0228a07": "者，本是菩薩尚有至彼方得無生，如初釋",
    "T34n1719_004:0228a08": "惟忖中，先得十住等自是一途，豈令菩",
    "T34n1719_004:0228a09": "薩盡先於法說得無生耶？故知二乘根性",
    "T34n1719_004:0228a10": "獲記者，亦有至後方得無生忍，故不可一",
    "T34n1719_004:0228a11": "概。當知一切皆通初後，但三周後無小名",
    "T34n1719_004:0228a12": "耳。第六領解有無者，雖不云舊，古有此計，",
    "T34n1719_004:0228a13": "故今引破。「今明」下先破緣覺，次辯菩薩。初",
    "T34n1719_004:0228a14": "文中四：初立理，次「身子」下引事，三「又四眾」",
    "T34n1719_004:0228a15": "下意有，四「信解」下義有。",
    "T34n1719_004:0228a16": "法華文句記卷第四(中)",
    "T34n1719_004:0228a19": "法華文句記卷第四(下)",
    "T34n1719_004:0228a21": "唐天台沙門湛然述",
    "T34n1719_004:0228a22": "次菩薩中二：先總述意，次「又其意」下別出所",
    "T34n1719_004:0228a23": "以。其意有三：初明無，次意或有或無，易故",
    "T34n1719_004:0228a24": "則無故云「處處有文」，準理合有故云「梵文」",
    "T34n1719_004:0228a25": "等也。三明有中云「菩薩位行」等者，菩薩實",
    "T34n1719_004:0228a26": "位極至妙覺，仍異於別故名為深。新入實",
    "T34n1719_004:0228a27": "者猶非所及，故名為「絕」。始從權來，故名為",
    "T34n1719_004:0228a28": "「新」。昔權位下故名為「小」。「說壽量」等者，據理",
    "T34n1719_004:0228a29": "迹中具合有領，新小自不敢耳。故下總領",
    "T34n1719_004:0228b01": "頌云：「佛說希有法，昔所未曾聞，世尊有大",
    "T34n1719_004:0228b02": "力，壽命不可量，無數諸佛子，聞世尊分別，",
    "T34n1719_004:0228b03": "說得法利者」，乃至「或無礙樂說，餘有一生",
    "T34n1719_004:0228b04": "在」等，即是補處總為領解，八相易領故聲",
    "T34n1719_004:0228b05": "聞領之，法身記難非淺所領。言「更求何物",
    "T34n1719_004:0228b06": "云云」者，應更責問者，汝唯知聲聞別領，而",
    "T34n1719_004:0228b07": "不見菩薩通領耶？故此三釋其義猶通，初",
    "T34n1719_004:0228b08": "意通指三教菩薩，通皆求佛，雖是權人執",
    "T34n1719_004:0228b09": "易轉故；第二三意雖云處處有文，及小菩",
    "T34n1719_004:0228b10": "薩等，故應分別，小在三權、悟大語略，故注",
    "T34n1719_004:0228b11": "「云云」良由於此。第七得記不得記者，亦是古",
    "T34n1719_004:0228b12": "計，先徵起，次正釋中緣覺如前入聲聞數，",
    "T34n1719_004:0228b13": "故但對菩薩亦為三。初文即具用向領解",
    "T34n1719_004:0228b14": "有無中初意，義兼第二，若同初二即同第",
    "T34n1719_004:0228b15": "三，即是初文並用前三義也。有記即有領解",
    "T34n1719_004:0228b16": "故也。言「如前云云」者，一者如前領解，第二",
    "T34n1719_004:0228b17": "中少梵文或有，但云「隨要」。第二意者義同",
    "T34n1719_004:0228b18": "前第三，但前文通、今具通別，龍女別，法師",
    "T34n1719_004:0228b19": "通，既彰灼記，何妨領解？第三意者據近遠",
    "T34n1719_004:0228b20": "別，近非所欣、遠記亦在分別功德。言「壽量」",
    "T34n1719_004:0228b21": "者，重聞於〈壽量〉故得記也。望前第三但所",
    "T34n1719_004:0228b22": "對別，前對小菩薩、此小乘人。次問意者，何",
    "T34n1719_004:0228b23": "不直云過若干劫得妙覺法身，但云初住",
    "T34n1719_004:0228b24": "八相？此是一家教意正文，而人多不悟。答意",
    "T34n1719_004:0228b25": "有二：一者明須八相，二者後與法身，以後",
    "T34n1719_004:0228b26": "形前知是初住，且橫指法身本也。故知二",
    "T34n1719_004:0228b27": "乘兩處得益，且與八相記者，更令與物結",
    "T34n1719_004:0228b28": "淨土因。菩薩已於多劫利物隨熟隨脫，不",
    "T34n1719_004:0228b29": "假八相淺近之記；二乘不爾，是故須之。第",
    "T34n1719_004:0228c01": "八悟有淺深者，此無古師，於中又四：初略",
    "T34n1719_004:0228c02": "明所以，辨有淺深有明晦故。次「初開」下",
    "T34n1719_004:0228c03": "釋淺深意，既云初聞法說已入佛慧，佛慧",
    "T34n1719_004:0228c04": "之語住中不專一品故也。或唯初住，或二三",
    "T34n1719_004:0228c05": "四乃至十地，三節增進理實如然。如釋惟",
    "T34n1719_004:0228c06": "忖中云先入今入，故今入之言該於四節，",
    "T34n1719_004:0228c07": "即三周壽量也。但先入者顯密不同，恐不",
    "T34n1719_004:0228c08": "了前意，故重云耳。三「如聽」下舉凡況聖、舉",
    "T34n1719_004:0228c09": "麁況細，若再聞無益，初亦徒聞，四節加功",
    "T34n1719_004:0228c10": "理應增進，或至一生良由此也。四「單複」下",
    "T34n1719_004:0228c11": "引事，如寒得衣重重漸勝。「厚薄」者釋單複",
    "T34n1719_004:0228c12": "也。問：若爾，何故前云此真位人無復淺深？答：",
    "T34n1719_004:0228c13": "一往同位實無淺深，細論明晦及明升入，既",
    "T34n1719_004:0228c14": "登後位理有增進。第九明權實得益者，為",
    "T34n1719_004:0228c15": "六：初出舊解，言「一云」者，舊應多釋，其一",
    "T34n1719_004:0228c16": "違文故且云一。次「今明」下正釋。言「隣圓」者，",
    "T34n1719_004:0228c17": "「圓」謂圓滿，近於滿位隣妙覺也。言「際極」",
    "T34n1719_004:0228c18": "者，顯隣圓耳。三「所以」下明得益由國。「文云」",
    "T34n1719_004:0228c19": "下引證。言「化功」者，影響迹時已有化益，前",
    "T34n1719_004:0228c20": "後增道即是深利，權人處處得益深故。五「故",
    "T34n1719_004:0228c21": "一音」下立理，不必併須待至〈壽量〉，故云「一",
    "T34n1719_004:0228c22": "音」。又密益者宜聞長遠，時處不同顯密各",
    "T34n1719_004:0228c23": "異，故注「云云」。六「又我」下正證影響得益之",
    "T34n1719_004:0228c24": "文，若於己無益何謂欲得？第十明待時不",
    "T34n1719_004:0228c25": "待時者，初正釋中先大判，次「若就」下就三周",
    "T34n1719_004:0228c26": "及本委論待等。三周之中自論密者，如法",
    "T34n1719_004:0228c27": "說時密聞大車及大通事而得益者，即不待",
    "T34n1719_004:0228c28": "時，中周密聞準說可見。問：三周及本有密",
    "T34n1719_004:0228c29": "說者，《玄》文那云「法華唯顯」？答：言顯密者，爾",
    "T34n1719_004:0229a01": "前遍圓互不相知，今至此經同入一圓，雖",
    "T34n1719_004:0229a02": "密而顯純一味故，但於一座有待不待，但",
    "T34n1719_004:0229a03": "知彰灼授記二乘，顯露分明說長遠壽，於",
    "T34n1719_004:0229a04": "茲一座無不聞知，故名為顯。問云「非顯",
    "T34n1719_004:0229a05": "非密」者，謂決定性，於前四時既無密益，不",
    "T34n1719_004:0229a06": "至法華復無顯得，二處無益名失時不？",
    "T34n1719_004:0229a07": "答「餘經」等者，謂前四時既云永滅，諸聲聞",
    "T34n1719_004:0229a08": "等不知變易，故《淨名》中迦葉自敘云「皆應",
    "T34n1719_004:0229a09": "號泣聲震三千，於此大乘已如敗種」。準彼",
    "T34n1719_004:0229a10": "經判，敗種豈生來至法華咸受佛記？若爾，",
    "T34n1719_004:0229a11": "佛於爾時何不即記，而使稽滯來至法華，",
    "T34n1719_004:0229a12": "顯密不同如前已釋，若將永滅權論用釋",
    "T34n1719_004:0229a13": "開會實經，經既已生，論何能滅？但以滅者於",
    "T34n1719_004:0229a14": "彼得聞，餘經不說，況通經論？故失顯密",
    "T34n1719_004:0229a15": "亦非失時，但弘教者曲將釋此，是釋者過",
    "T34n1719_004:0229a16": "非論咎也。「五千起去」等者，無四時之密益，",
    "T34n1719_004:0229a17": "失此會之顯功，此化失時彼土非冀，故應",
    "T34n1719_004:0229a18": "失時。答云：滅後益者是也。問：經云「佛滅度",
    "T34n1719_004:0229a19": "後實得羅漢」，容可得益，上慢不實應非此",
    "T34n1719_004:0229a20": "收。答敦逼實者誠如所言，既通許遇餘",
    "T34n1719_004:0229a21": "佛，亦何隔於上慢？如其不發，待後佛時。問：",
    "T34n1719_004:0229a22": "佛若大慈，何不令其無謗生信？答：是盲者",
    "T34n1719_004:0229a23": "過非日月咎，法界眾生未益者眾，況此五千",
    "T34n1719_004:0229a24": "已蒙下種，滅後時遠當當不遺。問：身子初周",
    "T34n1719_004:0229a25": "為三根請者，此下雜料簡不關十門。言為",
    "T34n1719_004:0229a26": "四眾三根者，初周普請佛亦普說，餘未悟者",
    "T34n1719_004:0229a27": "還為普請，既普請普說云何言佛各為說耶？",
    "T34n1719_004:0229a28": "此引三抑俟其三周，佛既權抑預表身子權",
    "T34n1719_004:0229a29": "能預謀，何以不各各請之？而三周之首通",
    "T34n1719_004:0229b01": "為三根，譬周之初通為中下，故諸天領解。文",
    "T34n1719_004:0229b02": "後云「爾時舍利弗白佛言：我今無復疑悔，",
    "T34n1719_004:0229b03": "是諸千二百等」，故知是為中根請也。乃至文",
    "T34n1719_004:0229b04": "云「願為四眾說其因緣」，即為下根請也。答",
    "T34n1719_004:0229b05": "意可知。然身子設使預知在三，終須普請。",
    "T34n1719_004:0229b06": "若爾，初周普請何故佛但作法說耶？何故譬",
    "T34n1719_004:0229b07": "說復更請耶？譬說已雙為中下，何故復作宿",
    "T34n1719_004:0229b08": "世說耶？答：初周普請說亦普說，聞者未悟自",
    "T34n1719_004:0229b09": "在物機，中下尚昧是故重為中下普請，佛",
    "T34n1719_004:0229b10": "亦普為中下譬說，故千二百中四人之外屬",
    "T34n1719_004:0229b11": "下根者，故佛鑑機不須更請，便即許云「宿",
    "T34n1719_004:0229b12": "世因緣吾今當說」。若爾，亦未申難，若通被",
    "T34n1719_004:0229b13": "三根，那云三抑俟其三請以表三周？答：鑑",
    "T34n1719_004:0229b14": "物機情理須預照，及至為說何擇下中？故",
    "T34n1719_004:0229b15": "法說時已益中下，乃令中下再三便悟。「云云」",
    "T34n1719_004:0229b16": "者，豈有法說中下不聞？豈有初請專為極",
    "T34n1719_004:0229b17": "利？廣責舊見不曉大猷。問者將法譬二",
    "T34n1719_004:0229b18": "對於宿世似如三世，若許三世當現如何？",
    "T34n1719_004:0229b19": "答中言「無文」者，一往語耳。如說法中當為",
    "T34n1719_004:0229b20": "汝說，若將昔三以望今一，則今為昔，當此",
    "T34n1719_004:0229b21": "約縱無方之辯以答無方之問，得作此說。",
    "T34n1719_004:0229b22": "若不爾者，但得依常立法譬名。既云無方，",
    "T34n1719_004:0229b23": "觸途皆轉，如譬說中大車望小大亦是當，",
    "T34n1719_004:0229b24": "如法說中望三為昔，一亦成現。今云「譬是",
    "T34n1719_004:0229b25": "現」者，譬是現事且云現耳。「準後望前」者，法譬",
    "T34n1719_004:0229b26": "在於宿世之後，故以宿世為過去也。準知",
    "T34n1719_004:0229b27": "法譬合同當現。問：舊以五濁障大者，舊師",
    "T34n1719_004:0229b28": "計也。四句料簡今家破之。言「如前」者，指上",
    "T34n1719_004:0229b29": "《玄》文，五濁有除不除，大機有動不動，不得",
    "T34n1719_004:0229c01": "一向云障於大。亦可云「如後」，即後釋五",
    "T34n1719_004:0229c02": "濁中具歷五味四四句是。「有人」下復引他",
    "T34n1719_004:0229c03": "解，斷見惑竟有無明在，故所證真與此無",
    "T34n1719_004:0229c04": "明共為大障。無明舉修惑也，即不發心。初",
    "T34n1719_004:0229c05": "果故引《法華論》證。言「無煩惱」者，已斷見故。",
    "T34n1719_004:0229c06": "「有染慢」者，有修惑也。未知常住即是大",
    "T34n1719_004:0229c07": "障。若博地不執未有所證未曾斷見，二癡",
    "T34n1719_004:0229c08": "合明無明惑彊，故云「獨障」。意云：五濁之中眾",
    "T34n1719_004:0229c09": "生、劫、命不全為障，為障者見修兩濁。「若爾」",
    "T34n1719_004:0229c10": "下他難也。意云：若二人無明若共若獨俱能",
    "T34n1719_004:0229c11": "障者，此之無明若定能障即定須破，若聞法",
    "T34n1719_004:0229c12": "已破不妨聞法，何障之有？若未聞法無明",
    "T34n1719_004:0229c13": "先破，則聞法時無明已去復不名障。此是",
    "T34n1719_004:0229c14": "三論師意，不問無明為障所以，直以自他",
    "T34n1719_004:0229c15": "等責障有無。「答」至「為通」者，聞法故破、破由",
    "T34n1719_004:0229c16": "聞法。言「無前後」者，未聞法破為前、聞法",
    "T34n1719_004:0229c17": "已破為後，前名自破、後名他破，自他無破、",
    "T34n1719_004:0229c18": "無因不可。次「雖不前後」等者，雖非自他因",
    "T34n1719_004:0229c19": "緣故破，以因緣故亦前亦後，亦前故暗滅、",
    "T34n1719_004:0229c20": "亦後故明生，今從破說故無前後，今從立",
    "T34n1719_004:0229c21": "說無明定障。又亦應云雖無前後聞法定",
    "T34n1719_004:0229c22": "破。次更料簡知與不知，初引兩經皆云知，",
    "T34n1719_004:0229c23": "何以此經三周說竟猶云不知？然雖云知，文",
    "T34n1719_004:0229c24": "意少別，彼屬方等應具二意，一者對諸菩",
    "T34n1719_004:0229c25": "薩云二乘人元發大心後終歸大，二以「不",
    "T34n1719_004:0229c26": "愚」等一往斥之，具如《止觀》第三文末。彼漫",
    "T34n1719_004:0229c27": "引之以為難辭。「云何三根之後」等者，〈法師品〉",
    "T34n1719_004:0229c28": "後叚長行文中云「若聲聞人聞是經驚疑怖",
    "T34n1719_004:0229c29": "畏，當知是為增上慢者」，此以上慢驚疑而",
    "T34n1719_004:0230a01": "顯不知，但三根之後皆悉應知。何故猶云",
    "T34n1719_004:0230a02": "驚疑怖畏？初疑謂三周之初動執生疑，後悟",
    "T34n1719_004:0230a03": "謂三周領解解後無疑，何故此後尚自驚疑？",
    "T34n1719_004:0230a04": "答中二意，初通明知，次「凡有」下分門別釋。",
    "T34n1719_004:0230a05": "初文意者，此經亦云知者，責於問者何以",
    "T34n1719_004:0230a06": "專引不知之文，故此經與記處處云知。次",
    "T34n1719_004:0230a07": "引今文正答云知。三根之後有不知者，敦",
    "T34n1719_004:0230a08": "逼之辭，諸不愚等來至法華皆悉已知，假使",
    "T34n1719_004:0230a09": "更有不知之人判成上慢，既非上慢道理",
    "T34n1719_004:0230a10": "皆知，滅想尚知何況餘耶？次分門釋者，初明",
    "T34n1719_004:0230a11": "知者，聲聞於彼亦不云知，佛於彼經為",
    "T34n1719_004:0230a12": "諸菩薩說其元意，故云知耳。此即答前兩",
    "T34n1719_004:0230a13": "經之問，昔曾發大故云前知，中間退大，次明",
    "T34n1719_004:0230a14": "不知，今至法華被會方知。若佛在世三根",
    "T34n1719_004:0230a15": "得記，佛滅度後無不知者。「又身子」下重引",
    "T34n1719_004:0230a16": "此經以證不知，初句是身子敘千二百不",
    "T34n1719_004:0230a17": "知，「我今」下法說之初自敘不知，此是三周之",
    "T34n1719_004:0230a18": "前不知之文，非關三周後也。「又大通」下此",
    "T34n1719_004:0230a19": "當三周之後亦有不知之文。何者？既云說",
    "T34n1719_004:0230a20": "是經時，十六沙彌皆悉信受，聲聞眾中亦有",
    "T34n1719_004:0230a21": "信解，其餘眾生千萬億眾皆生疑惑，即是彼",
    "T34n1719_004:0230a22": "佛在世亦有不知之人。然亦不得云永不",
    "T34n1719_004:0230a23": "知，即是王子為其覆講，此十六子義當餘",
    "T34n1719_004:0230a24": "佛。佛雖在世四依弘經理亦不失，當知且",
    "T34n1719_004:0230a25": "對聞佛說時云不知耳。「若執」下，次為和",
    "T34n1719_004:0230a26": "會，於中先總非，次正會。初不許偏執者，如",
    "T34n1719_004:0230a27": "前二文，或初後知而中間不知，或初不知後",
    "T34n1719_004:0230a28": "必得知。生滅度想尚於彼知，況在佛世暫",
    "T34n1719_004:0230a29": "時不知，安得固執而生矛盾？矛盾具如《止",
    "T34n1719_004:0230b01": "觀》記。「論者」下抑挫凡情，恐成巨損。言「餘事」",
    "T34n1719_004:0230b02": "者，修行趣果有饒益者方可論之。「聲聞」等",
    "T34n1719_004:0230b03": "者且順《大經》諍論之文，故《大經》皆云「不解",
    "T34n1719_004:0230b04": "我意」。然彼《經》中二十三雙俱云不解者，以",
    "T34n1719_004:0230b05": "對昔教故責迷者二俱不解，若識化意則",
    "T34n1719_004:0230b06": "二俱名解，在昔須云不成執者，望今成過；",
    "T34n1719_004:0230b07": "在今須云必成，望後逗小成過，以大小",
    "T34n1719_004:0230b08": "教開與不開並通三世。若唯引不成以證",
    "T34n1719_004:0230b09": "定性，既俱有過安偏引耶？雙引各執尚違教",
    "T34n1719_004:0230b10": "旨，迷實執權其過非小，亡權執實斯愆猶",
    "T34n1719_004:0230b11": "薄，既申實教須云定成，人不見之徒援",
    "T34n1719_004:0230b12": "權典用證實教。「今試」下正存今教而為融",
    "T34n1719_004:0230b13": "會，先正融會，雖有二初大初為定，豈從中",
    "T34n1719_004:0230b14": "間取小情執小滅為規，故大教定成不須",
    "T34n1719_004:0230b15": "為諍，一義既爾，二十二雙請為觀之。若佛",
    "T34n1719_004:0230b16": "世尊俱留有妨之文，何成三達五眼？故依",
    "T34n1719_004:0230b17": "此判諍論自消。縱二十三內小部不同，灼然",
    "T34n1719_004:0230b18": "易殄。次「若得此意」下於念處中以分權實，",
    "T34n1719_004:0230b19": "故知但點二種初業，其滯自消，何須復以一",
    "T34n1719_004:0230b20": "初作妨？況若聞《法華》無復疑悔，知與不知",
    "T34n1719_004:0230b21": "二門無壅，故權實二人知不知別。「有人言」下",
    "T34n1719_004:0230b22": "引古略立利鈍二人，及至解釋離為四句，",
    "T34n1719_004:0230b23": "純以權人示知不知，故不應理。「今不取」下",
    "T34n1719_004:0230b24": "總破。故準今意具明權實，是故不用純權",
    "T34n1719_004:0230b25": "四句。若委論者約實行對權各為四句，故",
    "T34n1719_004:0230b26": "注「云云」。文且略立權者先知、實者不知，寄",
    "T34n1719_004:0230b27": "小初業生滅想者，現世不知，知者現得悟",
    "T34n1719_004:0230b28": "者是也。即初二句也。第三句者，初不知後",
    "T34n1719_004:0230b29": "知。第四句者即方等中被斥者機未發故非",
    "T34n1719_004:0230c01": "知，以被斥故非不知。權人同實示知不",
    "T34n1719_004:0230c02": "知，論其內心無時不知，故不用舊於義",
    "T34n1719_004:0230c03": "自顯，更廣約諸教何位何時、顯密權實知不",
    "T34n1719_004:0230c04": "知等。望舊雖爾，今家於實，秖是初則不知，",
    "T34n1719_004:0230c05": "後方得知，因此重料簡緣覺。問，可知。答中",
    "T34n1719_004:0230c06": "引經云「從知」者。問：此佛亦有聞法緣覺，何",
    "T34n1719_004:0230c07": "不令其聞佛說法如方等般若中二乘之",
    "T34n1719_004:0230c08": "人耶？答：未斷惑者可令聞法，已斷惑者自",
    "T34n1719_004:0230c09": "謂獨覺，以是應知世無二佛。問：緣覺在小，",
    "T34n1719_004:0230c10": "住亦何妨？答：元為法滅無師獨悟，既有佛",
    "T34n1719_004:0230c11": "興復不稟教，去則不與稟教為妨，是故",
    "T34n1719_004:0230c12": "不同方等元是稟教之人。問：徙向何處？答：",
    "T34n1719_004:0230c13": "向無佛興處，縱在此界亦是佛教所不及",
    "T34n1719_004:0230c14": "處，如有德王興豈彗星不沒？若爾，其得神",
    "T34n1719_004:0230c15": "通豈不知耶？答：為護物機不護緣覺，知",
    "T34n1719_004:0230c16": "亦何爽？「願生」至「十四生」者，以願簡其任運",
    "T34n1719_004:0230c17": "生數而值佛者，若願生者生數未滿，若後在",
    "T34n1719_004:0230c18": "天願尚牽來，具如眷屬妙中，是故此人即",
    "T34n1719_004:0230c19": "名聲聞。言「十四生」者，人天各七，但總立七",
    "T34n1719_004:0230c20": "或二十八，具如《止觀》第六記。明極鈍者至",
    "T34n1719_004:0230c21": "十四耳，故生未滿即成無學。「二三果」者，如",
    "T34n1719_004:0230c22": "一來人及五含中後之三人，知佛出世尚有",
    "T34n1719_004:0230c23": "從天下來親近佛等，若上流者縱至無色",
    "T34n1719_004:0230c24": "及無色般，並有起欲界化來見佛者，若不",
    "T34n1719_004:0230c25": "見佛亦可容得有餘般時，亦名獨覺，故",
    "T34n1719_004:0230c26": "云「二果三果例然」。今云「例然」者，以從願故，",
    "T34n1719_004:0230c27": "況復二果欲人天生願亦易牽。「變化緣覺」者，",
    "T34n1719_004:0230c28": "義準聲聞亦具四種，今文列一義已含三，",
    "T34n1719_004:0230c29": "所化兼二故也。「許文為三」，三文各二，則",
    "T34n1719_004:0231a01": "以三文各二字是。如初文中初是順，次「豈",
    "T34n1719_004:0231a02": "得」下許。次文，初是誡，「吾當」下許。第三文，初",
    "T34n1719_004:0231a03": "是簡，「汝今」下許。「大經四善法」者，〈德王品〉釋十",
    "T34n1719_004:0231a04": "功德中云「一者親近善友，二者聽聞正法，",
    "T34n1719_004:0231a05": "三者思惟其義，四者如說修行，唯此四法是",
    "T34n1719_004:0231a06": "涅槃因。若言苦行是涅槃因，無有是處。」後",
    "T34n1719_004:0231a07": "之三句即三慧也。故佛誡之是涅槃近因緣",
    "T34n1719_004:0231a08": "也。「五千在座」至「簡眾」者，或當過去有謗法",
    "T34n1719_004:0231a09": "緣，或機未熟聞必生謗，故佛知時神力令",
    "T34n1719_004:0231a10": "去。又如說《瓔珞經》時，五千菩薩尚從座",
    "T34n1719_004:0231a11": "起去，彼〈譬喻品〉因佛說法身功德，座中有",
    "T34n1719_004:0231a12": "五千菩薩從座起去。目連問佛：此諸正士",
    "T34n1719_004:0231a13": "修菩薩道，已入如來正法之藏，行過三乘，",
    "T34n1719_004:0231a14": "何故聞說三身不受而退？佛言：善男子！聞",
    "T34n1719_004:0231a15": "說是者沸血流面。何以故？是無數劫恒生",
    "T34n1719_004:0231a16": "誹謗，是輩過去恒沙佛所，修行六度起於",
    "T34n1719_004:0231a17": "著想，有悔心故、有退轉故，當更經歷勤苦",
    "T34n1719_004:0231a18": "之難，千佛過去猶未得度，是人雖修菩薩",
    "T34n1719_004:0231a19": "之道，欲得成佛終不可得，如人欲於虛",
    "T34n1719_004:0231a20": "空造室，終不可成。今謂此乃三藏菩提之",
    "T34n1719_004:0231a21": "心機未合時，若聞三身理合生謗，通在衍",
    "T34n1719_004:0231a22": "門生謗義少，故知今人雖欲發心，不簡偏",
    "T34n1719_004:0231a23": "圓不解誓境，未來聞法何能免謗？問：前云",
    "T34n1719_004:0231a24": "三止抑待三根，今何故云由五千在座？答：",
    "T34n1719_004:0231a25": "三請已後五千必去，秖一三止用當二義，於",
    "T34n1719_004:0231a26": "理無妨，有時一法當無量緣，秖此二事何",
    "T34n1719_004:0231a27": "足生疑。「五濁障多」者，五濁加多表具見修，",
    "T34n1719_004:0231a28": "復加執慢故根名深，障罪是根而或未深，",
    "T34n1719_004:0231a29": "故加執慢方乃名深。「枝葉細末」者，若實得",
    "T34n1719_004:0231b01": "果如根本大材任為器用，但計枝葉謂為",
    "T34n1719_004:0231b02": "堪任，而輕根本，謂等謂過名增上慢。「執方",
    "T34n1719_004:0231b03": "便之方便」者，小乘四果已是方便，更於煖",
    "T34n1719_004:0231b04": "頂執為真極，應知上慢不全無法，但以淺",
    "T34n1719_004:0231b05": "位自謂增上，而慢他人名增上慢。「四請」者，",
    "T34n1719_004:0231b06": "以受旨文義當一請，并前為四。「毒鼓」者，《大",
    "T34n1719_004:0231b07": "經》云：「譬如有人以毒塗鼓，於大眾中擊",
    "T34n1719_004:0231b08": "令出聲，聞者皆死。鼓者，平等法身。毒者，無",
    "T34n1719_004:0231b09": "緣慈悲。打者，發起眾也。聞者，當機眾也。死",
    "T34n1719_004:0231b10": "者，無明破也。」今世惑破近死，正當當機人",
    "T34n1719_004:0231b11": "也。來世惑破遠死。此五千等雖非當機，如",
    "T34n1719_004:0231b12": "來何不彊為其說作久遠因，如喜根等即",
    "T34n1719_004:0231b13": "遠益人，具如《止觀》第八記。答中云「華嚴末席」",
    "T34n1719_004:0231b14": "者，此且一往寄結集說。舊《經》三十七云：「時",
    "T34n1719_004:0231b15": "舍利弗祇園林出，不見如來自在莊嚴變化",
    "T34n1719_004:0231b16": "及師子吼妙功德等，不見諸大菩薩眷屬，亦",
    "T34n1719_004:0231b17": "無智眼能見覺知及生意念，亦不樂說不",
    "T34n1719_004:0231b18": "能讚歎，以聲聞人出三界故。」此即如聾如",
    "T34n1719_004:0231b19": "瘂之文，於彼末會即當漸初。然亦寄於娑",
    "T34n1719_004:0231b20": "婆一期設化漸教，以說用通今意。應知華嚴",
    "T34n1719_004:0231b21": "盡未來際，即是此經常在靈山，何殊十方更",
    "T34n1719_004:0231b22": "互主伴？至第三十八〈入佛境界品〉「文殊從善",
    "T34n1719_004:0231b23": "住閣出，與諸天龍等至如來所頭面禮足，",
    "T34n1719_004:0231b24": "設供養已辭遊南方。時舍利弗承如來力，",
    "T34n1719_004:0231b25": "見文殊師利從祇洹出，而作是念：今與俱",
    "T34n1719_004:0231b26": "行。時舍利弗有六千弟子，從自房出禮佛",
    "T34n1719_004:0231b27": "足已，至文殊所。此六千等皆新出家，已曾",
    "T34n1719_004:0231b28": "親近過去諸佛，皆是文殊之所化度。舍利弗",
    "T34n1719_004:0231b29": "為諸比丘廣讚文殊，文殊語諸比丘：汝等",
    "T34n1719_004:0231c01": "善能成就十種大心，則得佛地況菩薩地？」",
    "T34n1719_004:0231c02": "自古共云「華嚴時長」，若爾，乃是結集後教，",
    "T34n1719_004:0231c03": "至般若來方可得云「令諸比丘成十大心」，",
    "T34n1719_004:0231c04": "此乃義當轉教時也。結此等意入華嚴中，",
    "T34n1719_004:0231c05": "故云「時長」。當知以法界論之無非華嚴，",
    "T34n1719_004:0231c06": "以佛慧言之無非法華，道理雖爾，若約",
    "T34n1719_004:0231c07": "次第部類不便，則鹿苑諸教皆應結取，但",
    "T34n1719_004:0231c08": "是大小不同、機見不等，故令教主說亦不",
    "T34n1719_004:0231c09": "一。驗舍利弗已有六千弟子，故似方等般",
    "T34n1719_004:0231c10": "若教時，何但鹿苑耶？今文復云「未破小執」，",
    "T34n1719_004:0231c11": "即似鹿苑之始，準下釋〈信解品〉中長者之",
    "T34n1719_004:0231c12": "文，但是機見著脫前從，今亦且寄漸教大末",
    "T34n1719_004:0231c13": "小初為釋「今諸佛」至「簡遣」者，以無密教同",
    "T34n1719_004:0231c14": "席益故。今欲滅化城、廢草庵，乃是一化之",
    "T34n1719_004:0231c15": "等體，此尚於小起增上慢，況能大益耶？故",
    "T34n1719_004:0231c16": "大此人正宜令去。「若去住俱謗」等者，聞略",
    "T34n1719_004:0231c17": "不謗聞廣必謗，故云「去則有益」。故毒鼓二",
    "T34n1719_004:0231c18": "義謗及不謗，前聞略說已成不謗，毒鼓之",
    "T34n1719_004:0231c19": "因何須更加成謗因耶？二因無別加謗墮",
    "T34n1719_004:0231c20": "苦，不作謗因或於涅槃得當機益，若加",
    "T34n1719_004:0231c21": "謗者多失近利，故任其去以存近益。喜根",
    "T34n1719_004:0231c22": "慈故令遠得益與其樂種，如來悲故護令",
    "T34n1719_004:0231c23": "不謗拔其當苦。次問可見。答中「非當機」等",
    "T34n1719_004:0231c24": "者，若唯以五千而為結緣、餘當機者，則五",
    "T34n1719_004:0231c25": "品已上並屬當機。然準望前文釋四眾中，",
    "T34n1719_004:0231c26": "當機乃在初住已上，堪為影響，則六根五",
    "T34n1719_004:0231c27": "品並為結緣，但是結緣義寬，欲收起去之",
    "T34n1719_004:0231c28": "類，縱以五品為當機者，此等亦得為結緣",
    "T34n1719_004:0231c29": "也。「已如上說」者，如上待時中說，即如來滅",
    "T34n1719_004:0232a01": "後持弘經人得益故也。「昔大通佛時」等者，",
    "T34n1719_004:0232a02": "具如上文釋結緣眾，亦將此文而證結緣，",
    "T34n1719_004:0232a03": "經爾許時方乃得度，如來滅後弘經人邊得",
    "T34n1719_004:0232a04": "當機益，猶為太近，故知彼十六子眾豈無至",
    "T34n1719_004:0232a05": "今仍有未度者耶？不見三世久遠之益而",
    "T34n1719_004:0232a06": "以現難，深不可也。此是大聖見機之說，滅後",
    "T34n1719_004:0232a07": "弘經實可為例。「說大經時萬五千億人」等",
    "T34n1719_004:0232a08": "者，師子吼菩薩言：如佛所說，一切眾生能",
    "T34n1719_004:0232a09": "信如是大涅槃經不可思議。世尊！是大眾",
    "T34n1719_004:0232a10": "中有八萬五千億人，於是經中不生信心，",
    "T34n1719_004:0232a11": "故能信者不可思議。疏文欠八字，疏意云：既",
    "T34n1719_004:0232a12": "云是大眾中，又云不生信心，故知已為結",
    "T34n1719_004:0232a13": "緣眾也。故五千雖去，已聞略說。「不久」者，意",
    "T34n1719_004:0232a14": "亦指於弘經人益。「金光明」等者，第七云：一者",
    "T34n1719_004:0232a15": "深信大乘方等；二者毀訾不生信樂，不生",
    "T34n1719_004:0232a16": "信樂者亦得結緣。故引為例。正廣釋中為",
    "T34n1719_004:0232a17": "二：先示廣以開略，次示廣列章相。初文又",
    "T34n1719_004:0232a18": "二：初對略開章，次「上句」下略示廣所以。次",
    "T34n1719_004:0232a19": "「六者」下正示廣相，於中又四：初列六章；次",
    "T34n1719_004:0232a20": "生起六章，亦名章意；三「於五章」下示五佛",
    "T34n1719_004:0232a21": "有無，四「又六」下明六章大體，生起宛然大體",
    "T34n1719_004:0232a22": "隨時。以此六義共成開顯之大旨。言「略而",
    "T34n1719_004:0232a23": "不闕」等者，五佛互略互存無闕。「詣」謂所至。",
    "T34n1719_004:0232a24": "共成一化何假繁列？如三世佛但各二章，",
    "T34n1719_004:0232a25": "豈非極略？故六章中開顯二章略而無闕，",
    "T34n1719_004:0232a26": "令權詣實而略却四章令文不繁。「前後無",
    "T34n1719_004:0232a27": "在云云」者，令說無在之意。六章之要莫若",
    "T34n1719_004:0232a28": "開顯，前後互無在餘四章，但義存六共成",
    "T34n1719_004:0232a29": "一意，應須具說大體以辯不次之理(云云)。「今",
    "T34n1719_004:0232b01": "但」下總佛章中所以但四無二者，四正二旁，",
    "T34n1719_004:0232b02": "當知五六成就三四，是故略指。又前四中三",
    "T34n1719_004:0232b03": "四為正、初二助成，故三世章各但三四，釋迦",
    "T34n1719_004:0232b04": "化主五濁施三，故復加之，但闕歎法一段",
    "T34n1719_004:0232b05": "文耳。總而言之必須具六，為避繁文故",
    "T34n1719_004:0232b06": "須互指。「四十餘年」者，菩提流支《法界性論》云：",
    "T34n1719_004:0232b07": "「佛成道後四十二年說《法華經》」。「久久稀疎」者，",
    "T34n1719_004:0232b08": "爾前非無指獨顯說，故曰稀疎。如華嚴佛",
    "T34n1719_004:0232b09": "慧隔小帶偏，經歷三昧今乃獨暢，此有二",
    "T34n1719_004:0232b10": "意：一者久乃說之，二者是時乃說之。雖列",
    "T34n1719_004:0232b11": "人已堪等三意在指時故也。問：方等、般若",
    "T34n1719_004:0232b12": "雖有帶對亦說佛慧，何名稀疎？答：此約二",
    "T34n1719_004:0232b13": "乘鈍菩薩說，初於華嚴而不聞，次於鹿苑",
    "T34n1719_004:0232b14": "而入證，後於二味而不取，今始得聞則成",
    "T34n1719_004:0232b15": "稀也。諸利菩薩何甞不聞？但以增進為今",
    "T34n1719_004:0232b16": "經益耳。若約本門非此中歎。問：若爾，華嚴",
    "T34n1719_004:0232b17": "與二酥一概佛慧，何但《華嚴》已說佛慧？答：",
    "T34n1719_004:0232b18": "二酥非無，但《華嚴》雖兼佛慧稍純，從純得",
    "T34n1719_004:0232b19": "名。「優曇華」者，新云「鄔曇鉢羅」，翻為瑞應，金",
    "T34n1719_004:0232b20": "輪王出、大海減少，金輪路現此華乃生，作金",
    "T34n1719_004:0232b21": "輪王之先兆也。「調熟」者，亦有通別，通則二",
    "T34n1719_004:0232b22": "字通於二味，別則調謂調斥如方等也，熟",
    "T34n1719_004:0232b23": "謂成熟，即加說也。「醍醐」下「云云」者，廣約三",
    "T34n1719_004:0232b24": "味明不說所以，如上諸文故不重列。「靈」下",
    "T34n1719_004:0232b25": "「云云」者，須說靈即靈通以通一切，隨義便",
    "T34n1719_004:0232b26": "故靈寺在後，從名便故靈應在前。有此",
    "T34n1719_004:0232b27": "觀故必獲佛記，亦名為瑞；有此觀故後方",
    "T34n1719_004:0232b28": "得果，故名為華。三觀成已真因方現，三千",
    "T34n1719_004:0232b29": "為表實可兼之。「此理」下理教行人。言「反乖」",
    "T34n1719_004:0232c01": "者，以反以乖釋順釋正，由昔乖反故今反",
    "T34n1719_004:0232c02": "乖，昔逆即順何反乖耶？皆云「至」者，實之極",
    "T34n1719_004:0232c03": "也。若至今經無過上故，故皆云「至」。「還指」等",
    "T34n1719_004:0232c04": "者，釋勸信意。何故勸信？欲明昔麁即妙，恐",
    "T34n1719_004:0232c05": "物生疑故預勸誡。言「四種」者，秖上所列此",
    "T34n1719_004:0232c06": "理已下四文是也。故客作言下不云人等，但",
    "T34n1719_004:0232c07": "云四種，以客作之言而含於四，故總貫之。",
    "T34n1719_004:0232c08": "所以昔為客作之四，今成長者子四，更無",
    "T34n1719_004:0232c09": "所改全成妙四，故云「汝等所行」等。「信無」等",
    "T34n1719_004:0232c10": "者，佛世尚乃以人顯法，末代安可法妙人",
    "T34n1719_004:0232c11": "麁？若云大權，必無以善而濫於惡，神縱異",
    "T34n1719_004:0232c12": "迹並越二途。世云「勤學不如擇師」，故云「汝",
    "T34n1719_004:0232c13": "等當信佛之所說」。「初明佛道」至「難知也」者，施",
    "T34n1719_004:0232c14": "權意也。以諸教中無施名故，今欲明開故，",
    "T34n1719_004:0232c15": "先敘所開，即所施是。故《玄》文云：「為實施權意",
    "T34n1719_004:0232c16": "在於實，開權顯實意在於權，當知以實為",
    "T34n1719_004:0232c17": "權權名隱實，開權顯實實外無餘，潛之與",
    "T34n1719_004:0232c18": "顯利在物情，常住本源未嘗增減，故未開",
    "T34n1719_004:0232c19": "之前非但不說顯實之名、都無施權之語，",
    "T34n1719_004:0232c20": "故說宜權之言，即須顯實故也。」故知此是",
    "T34n1719_004:0232c21": "《法華》之宗致，實教之源由，釋義之旨歸，眾行",
    "T34n1719_004:0232c22": "之府藏；若不體之徒施徒運。每至此意皆",
    "T34n1719_004:0232c23": "勤勤者，恐斯宗學者失經旨故。「所以者何」",
    "T34n1719_004:0232c24": "下應釋諸佛。云「我以」等者，以我釋彼也。「借",
    "T34n1719_004:0232c25": "此」者，既將自權而釋於彼，故借字亦子夜",
    "T34n1719_004:0232c26": "反，去聲稱之。意正引彼證此，故且以此釋",
    "T34n1719_004:0232c27": "彼，意亦明於道同，彼此皆悉施開故也。「是",
    "T34n1719_004:0232c28": "法」等者，若結開權，「是法」兩字指向演說諸",
    "T34n1719_004:0232c29": "法是也。標人法中云「舉無分別法」者，將向",
    "T34n1719_004:0233a01": "是法為顯實法，故云「法」也。唯有諸佛舉人",
    "T34n1719_004:0233a02": "也，即是向法故云「能知」。「除諸」等者，若爾《法華》",
    "T34n1719_004:0233a03": "之外皆魔事耶？不然。但前教中權魔亦說之，",
    "T34n1719_004:0233a04": "唯此一實魔永不測，故云「除」耳。故惑阿難",
    "T34n1719_004:0233a05": "時亦說中道，但除其魔而開其法。「非五七",
    "T34n1719_004:0233a06": "九」等者，以三五等皆是方便，故皆云「非」。三",
    "T34n1719_004:0233a07": "藏三乘加人天五也，加通教二乘七也。但",
    "T34n1719_004:0233a08": "會二乘，何二乘耶？以共二乘與《婆沙》中二",
    "T34n1719_004:0233a09": "乘永別，《般若》不與彼二乘共，故今問之。若",
    "T34n1719_004:0233a10": "三藏三乘不須會者，《婆沙》四階即是究竟圓",
    "T34n1719_004:0233a11": "常果不？若秖歸此果即是《大品》共佛以不？",
    "T34n1719_004:0233a12": "為是《瓔珞》妙覺位不？為是《華嚴》遮那果不？",
    "T34n1719_004:0233a13": "加通別菩薩九也。若義分行、向乃成十一，",
    "T34n1719_004:0233a14": "此等皆是被會之異，合彼異故故名為一，",
    "T34n1719_004:0233a15": "一體收異故名為大。大即今經圓妙一乘，位",
    "T34n1719_004:0233a16": "與《華嚴》圓位同也。「儀式」者，秖以開合之相",
    "T34n1719_004:0233a17": "為威儀法式。「今開三者」，開三在昔，而言今",
    "T34n1719_004:0233a18": "者，指今一化從一乘開，故云今耳。「如釋論」",
    "T34n1719_004:0233a19": "等者，文初適云「諸佛大事」，今文復云「何名諸",
    "T34n1719_004:0233a20": "佛大事」等者？佛所尊重故數言之，故引為",
    "T34n1719_004:0233a21": "例。「云云」者，《論》更有文，亦云「如王好施，所生",
    "T34n1719_004:0233a22": "太子名數數與等」。次正明顯實中，古以此",
    "T34n1719_004:0233a23": "四顯實，今以開示等四並為理一，舊師所",
    "T34n1719_004:0233a24": "無，但說者受者並於理上立因果耳。此師",
    "T34n1719_004:0233a25": "於此立因果門以釋開等，猶不及光宅",
    "T34n1719_004:0233a26": "於別序中以本迹門而釋四句，別序雖序",
    "T34n1719_004:0233a27": "迹門仍居一部之首，豈法說初更分因果？",
    "T34n1719_004:0233a28": "「又正是因門」者，且從弟子因說。言「果門」者，",
    "T34n1719_004:0233a29": "且從師之遠果其實具有，委如《玄》文。「若爾」去",
    "T34n1719_004:0233b01": "反徵古師。本門既移來此，迹門理合向前，",
    "T34n1719_004:0233b02": "不可本迹重張，復令本門剩長。若其雙標",
    "T34n1719_004:0233b03": "本迹，品內之義混和，豈有雙標於斯，至下",
    "T34n1719_004:0233b04": "別生緣起？況釋四一不及光宅下方等者，",
    "T34n1719_004:0233b05": "舉本別由以責古釋，塔現證前兼為起後，",
    "T34n1719_004:0233b06": "故寶塔踊為本遠由，地踊菩薩為本近由，二",
    "T34n1719_004:0233b07": "由未來安得辯本？次敘光宅，「今亦不用」下",
    "T34n1719_004:0233b08": "破也。初作因果相違破三慧在因故也。又",
    "T34n1719_004:0233b09": "「三慧」下但約於因，以多種三慧即是縱難，",
    "T34n1719_004:0233b10": "縱用三慧須簡三教，三教三慧尚未入於",
    "T34n1719_004:0233b11": "當教聖位，況圓聖位？故復縱云：若圓三慧，此",
    "T34n1719_004:0233b12": "位亦未開佛知見，故前兩教及別地前無佛",
    "T34n1719_004:0233b13": "知見。「若作餘三」等者，結難也。初句結非佛",
    "T34n1719_004:0233b14": "知見，「若作」下自違命章。「云云」者，應須廣辯，",
    "T34n1719_004:0233b15": "不可用意。將教及理明不用意，以破地",
    "T34n1719_004:0233b16": "師，先述、次破。初述中言「第五恒」等者，彼依",
    "T34n1719_004:0233b17": "《大經》第六〈四依品〉云：「善男子！若有眾生於",
    "T34n1719_004:0233b18": "一恒河沙諸如來所發菩提心，然後乃能於",
    "T34n1719_004:0233b19": "惡世中不謗是經、愛樂是經，不能為人",
    "T34n1719_004:0233b20": "分別演說。二恒正解信樂受持，亦不能廣說。",
    "T34n1719_004:0233b21": "三恒受持書寫，雖為他說不解深義。四恒",
    "T34n1719_004:0233b22": "廣說，十六分中解一分義。五恒八分，六恒十",
    "T34n1719_004:0233b23": "二分，七恒十四分，八恒十六分，具足解釋盡",
    "T34n1719_004:0233b24": "其義趣，所謂如來常恒不變(一一句如初句)。」經文一恒",
    "T34n1719_004:0233b25": "之前，又有一熙連河未能信受，都成九段，",
    "T34n1719_004:0233b26": "以熙連河近俱尸城小於恒河。言「發心」者，",
    "T34n1719_004:0233b27": "有云：值一佛發一願下一砂，縱值多佛",
    "T34n1719_004:0233b28": "不發願者亦不下砂，縱有發心不見佛",
    "T34n1719_004:0233b29": "者亦不下砂，見一佛縱發多願亦秖下",
    "T34n1719_004:0233c01": "一砂，一發心見多佛亦秖下一砂，如是積",
    "T34n1719_004:0233c02": "數至八恒等，以明入位初易後難故也。初",
    "T34n1719_004:0233c03": "之一增即得八分，此後但能二二增者，如",
    "T34n1719_004:0233c04": "至太尉易、丞相則難。言十六分者，如世間",
    "T34n1719_004:0233c05": "秤十六兩為斤，故《大論》中佛語鍱腹外道：汝",
    "T34n1719_004:0233c06": "若出家，比舍利弗智，十六分中不及其一。",
    "T34n1719_004:0233c07": "西方校量多用此意。古人五恒判在賢位，",
    "T34n1719_004:0233c08": "以六七八用對初地已上至十地，以對十",
    "T34n1719_004:0233c09": "二、十四、十六分，當知古意云多發心在方",
    "T34n1719_004:0233c10": "便教，實教其心無多發故，來對今教不可",
    "T34n1719_004:0233c11": "多發而分開等，復約賢聖立位不同。問：彼",
    "T34n1719_004:0233c12": "多發心皆云於《涅槃經》得若干分解，如何",
    "T34n1719_004:0233c13": "判之為方便教？答：涅槃之名既通所緣，生",
    "T34n1719_004:0233c14": "解亦異，縱非前之兩教，但成別教教道，以",
    "T34n1719_004:0233c15": "此而言教相難辯。況古師對位自消彼經，",
    "T34n1719_004:0233c16": "若見思斷位不成別義，不可通位消圓開",
    "T34n1719_004:0233c17": "等。若同體見思盡非六地，故知現在能信如",
    "T34n1719_004:0233c18": "來甚深智慧甚深境界。理不容易，《華嚴》融通",
    "T34n1719_004:0233c19": "極頓，說者尚失旨歸；《法華》唯顯一乘，不可",
    "T34n1719_004:0233c20": "會之成漸。又有仙慧、開善、治城，各有判釋，",
    "T34n1719_004:0233c21": "皆非今意。章安云：「三十心是初依五恒也。初",
    "T34n1719_004:0233c22": "地已去是第二依，皆師位也。」意以初依具煩",
    "T34n1719_004:0233c23": "惱性為弟子位。章安亦自約彼經判位，若",
    "T34n1719_004:0233c24": "判開等此亦不然。何者？令判四依須約",
    "T34n1719_004:0233c25": "四教，並不可以此判於開等。四依通凡，開",
    "T34n1719_004:0233c26": "等唯聖，聖復約圓，故下結云「不與經會」。「引",
    "T34n1719_004:0233c27": "經」等者，《大經》對地前為聞見，即別教地，安",
    "T34n1719_004:0233c28": "得證通？登地眼見即佛眼也。故六地思盡全",
    "T34n1719_004:0233c29": "在通教，古來但知以地釋地，而全不辯",
    "T34n1719_004:0234a01": "地之所在。注「云云」者，廣立理教以破古師，",
    "T34n1719_004:0234a02": "略如向述。「難此同前」者，難同光宅用三",
    "T34n1719_004:0234a03": "慧也。且破三慧故云同前，亦應更云，五",
    "T34n1719_004:0234a04": "濁先除安指今教？若今教除濁應始成聲",
    "T34n1719_004:0234a05": "聞。若始除濁為是何佛知見顯耶？穢除理",
    "T34n1719_004:0234a06": "顯難亦如之。次「有人」去，兩師皆以《法華》為",
    "T34n1719_004:0234a07": "入，令《法華》成極，却失前三。佛之知見並今",
    "T34n1719_004:0234a08": "經開等豈可分屬餘教，則成餘教有佛知",
    "T34n1719_004:0234a09": "見。乃言別教，三乘別故，即指鹿苑。二師皆",
    "T34n1719_004:0234a10": "以通教三乘而為般若。言「抑揚」者，以《淨名》",
    "T34n1719_004:0234a11": "中抑挫聲聞、褒揚菩薩，此甚不曉彼經亦",
    "T34n1719_004:0234a12": "有抑挫菩薩不獨褒揚，故今家八字判盡",
    "T34n1719_004:0234a13": "經理，謂「折小彈偏歎大褒圓」。「裂」亦擗也，亦",
    "T34n1719_004:0234a14": "分帛也。四句不可分也。「有人云三十」等者，",
    "T34n1719_004:0234a15": "通無地前三十心位，故名「挾別」。但云初地",
    "T34n1719_004:0234a16": "六地乃至十地，名為「旁通」。「未見法華奇異」",
    "T34n1719_004:0234a17": "者，經之難思非凡所測，準聖歎擇師資可",
    "T34n1719_004:0234a18": "知。今依義附文，略有十雙以辯異相，與",
    "T34n1719_004:0234a19": "二乘近記、開如來遠本，隨喜歎第五十人、",
    "T34n1719_004:0234a20": "聞益至一生補處，釋迦指五逆調達為本",
    "T34n1719_004:0234a21": "師、文殊以八歲龍女為所化，凡聞一句咸",
    "T34n1719_004:0234a22": "與授記、守護經名功不可量，聞品受持永",
    "T34n1719_004:0234a23": "辭女質、若聞讀誦不老不死，五種法師現",
    "T34n1719_004:0234a24": "獲相似、四安樂行夢入銅輪，若惱亂者頭",
    "T34n1719_004:0234a25": "破七分、有供養者福過十號，況已今當說",
    "T34n1719_004:0234a26": "一代所絕、歎其教法七喻稱揚，從地湧出",
    "T34n1719_004:0234a27": "阿逸多不識一人、東方蓮華龍尊王未知",
    "T34n1719_004:0234a28": "相本，況迹化舉三千墨點、本成喻五百微",
    "T34n1719_004:0234a29": "塵，本迹事希諸教不說，如斯等文準經仍",
    "T34n1719_004:0234b01": "有，且依向指非奇何謂？「有人引華嚴」等者，",
    "T34n1719_004:0234b02": "他人意者，却責諸師，地前有四十心位，何",
    "T34n1719_004:0234b03": "不用釋開佛知見，而但用地前三十位耶？",
    "T34n1719_004:0234b04": "破有二失：一者謬用《華嚴》十信，二者賢位",
    "T34n1719_004:0234b05": "非佛知見。言「華嚴不明十信」者，古人亦以",
    "T34n1719_004:0234b06": "《華嚴》住前修十梵行空即入初住，將十梵",
    "T34n1719_004:0234b07": "行空對十信位；今文破者，經無信名，故云",
    "T34n1719_004:0234b08": "「無」也。《攝大乘》等位，具如《釋籤》所引，恐是《十",
    "T34n1719_004:0234b09": "地論》剩七字。「有人」去，破用《論》四智者。彼師",
    "T34n1719_004:0234b10": "所引云「總別一時」，欲釋四句令無前後，",
    "T34n1719_004:0234b11": "不意却成高下不當。今為二破：一者但云",
    "T34n1719_004:0234b12": "四智一時，而不分位別；二者四智在果、開",
    "T34n1719_004:0234b13": "等通因，由斯不當故今不用。且準《止觀》引",
    "T34n1719_004:0234b14": "《論》四智，以彼因果各有總別，若唯指果四",
    "T34n1719_004:0234b15": "智位高，今且直以果智責之。四智者，謂道",
    "T34n1719_004:0234b16": "慧、道種慧、一切智、一切種智，此四在果一體",
    "T34n1719_004:0234b17": "具足。若開等四竪中論橫，故須四位別對",
    "T34n1719_004:0234b18": "四智，縱因果相對各有總別，但成因果何",
    "T34n1719_004:0234b19": "名開等？「有人言非空」等者，意以雙非理顯",
    "T34n1719_004:0234b20": "為開，不出空有。分明指理能空能有故名",
    "T34n1719_004:0234b21": "為「示」，見此空有不離於理方乃是「悟」，復了",
    "T34n1719_004:0234b22": "此理不二而二方乃云「入」。「此人」下破意者，空",
    "T34n1719_004:0234b23": "有之言是約二諦，雖作四重秖是空有二",
    "T34n1719_004:0234b24": "理而已，失理淺深迷空有體，但列空有徒",
    "T34n1719_004:0234b25": "分四重，故無中體徒用雙非，不出二乘",
    "T34n1719_004:0234b26": "恐涉通教。「有人云達三諦」等者，雖標三諦",
    "T34n1719_004:0234b27": "不辯融即，任運分張，別人初心何嘗不達",
    "T34n1719_004:0234b28": "三諦之理，名達為開不名開也。至十行位",
    "T34n1719_004:0234b29": "分明見假，至迴向位觀無一異，若入初",
    "T34n1719_004:0234c01": "地方順法流，如此何能免於別義？亦未能",
    "T34n1719_004:0234c02": "辯開等別相。非是初心畢竟不別，故非佛",
    "T34n1719_004:0234c03": "界。次「有人」去，用總別相以釋知見。此人不",
    "T34n1719_004:0234c04": "知《論》云「一切智」是聲聞智，不應以此為",
    "T34n1719_004:0234c05": "知；一切種智居二智後，屬別佛智，不應以",
    "T34n1719_004:0234c06": "此為圓佛見。又古人見一切之言，便以為",
    "T34n1719_004:0234c07": "總，以有種言乃判為別，此亦不見《大論》",
    "T34n1719_004:0234c08": "圓文。《論》云：「為令易解分屬三人」，況彼分三",
    "T34n1719_004:0234c09": "大小因果條然永別，如何將釋圓佛知見？「有",
    "T34n1719_004:0234c10": "人解盡智」等者，盡無生名出自三藏，無生之",
    "T34n1719_004:0234c11": "語稍通於三，約清淨之言並判屬通佛。「如",
    "T34n1719_004:0234c12": "上」等者，都不見於《法華》大意。總如《玄》文，大",
    "T34n1719_004:0234c13": "意方了，略如今疏釋〈方便品〉，至此僅知佛",
    "T34n1719_004:0234c14": "知見義。",
    "T34n1719_004:0234c15": "法華文句記卷第四(下)"
}