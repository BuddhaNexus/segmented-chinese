{
    "T85n2900_001:1431c03": "佛說齋法清淨經",
    "T85n2900_001:1431c05": "如是我聞。一時佛在竹林精舍。與二百五十",
    "T85n2900_001:1431c06": "比丘比丘尼優婆塞優婆夷。及諸天龍八部",
    "T85n2900_001:1431c07": "鬼神菩薩摩訶薩。一時集會。是大目揵連從",
    "T85n2900_001:1431c08": "坐而起。為佛作禮。而白佛言。世尊。我昔日時",
    "T85n2900_001:1431c09": "入城乞食。道逢見有數千萬人。頭如太山。腹",
    "T85n2900_001:1431c10": "如須彌。咽頸如針。行步之時如五百乘車聲。",
    "T85n2900_001:1431c11": "烟大口然。何罪所致。唯願世尊為我演說。佛",
    "T85n2900_001:1431c12": "言。苦哉苦哉。告目連曰。此餓鬼者。先世之",
    "T85n2900_001:1431c13": "時為造齋食供具食訖。中後破齋便得如是",
    "T85n2900_001:1431c14": "罪報。食他齋食不持齋者亦得是報。若作齋",
    "T85n2900_001:1431c15": "訖。所有餘食不得輒與不齋人。食過齋訖後",
    "T85n2900_001:1431c16": "施主啟白。眾僧請乞歡喜。所有餘食眾僧應",
    "T85n2900_001:1431c17": "施弟子。然後歡喜隨口意用。若不諮請眾僧",
    "T85n2900_001:1431c18": "施主二俱得罪。目連答曰。實如聖教。佛言。",
    "T85n2900_001:1431c19": "一切檀越施設法會供齋調度。若能持齋者",
    "T85n2900_001:1431c20": "可得與食。若不持齋者不得輒食。此飯獲罪",
    "T85n2900_001:1431c21": "無量無邊。若能一日持齋。得六十萬世餘糧。",
    "T85n2900_001:1431c22": "若不持齋食齋食者。六十萬世墮餓鬼中。何",
    "T85n2900_001:1431c23": "以故。此信施重食。寧可吞熱鐵丸不食此飯。",
    "T85n2900_001:1431c24": "吞熱鐵丸須臾間。自食他信施久受懃苦。五",
    "T85n2900_001:1431c25": "百萬世受餓鬼苦。但有設會之處。一切如法",
    "T85n2900_001:1431c26": "作齋。不得懷俠餘殘。歸給親友宗親。食此",
    "T85n2900_001:1431c27": "餅飯。若懷俠餘殘。五百萬世在地獄中。有熱",
    "T85n2900_001:1431c28": "鐵輪左右而過腋脅。燋爛受大苦惱。一切齋",
    "T85n2900_001:1431c29": "食不可不慎。不粒米麥化作熱鐵丸。一切施",
    "T85n2900_001:1432a01": "主欲設福會。於先甞此食者都是殘食。唐作",
    "T85n2900_001:1432a02": "此會。不如不作。何以故。諸天鬼神不歡喜",
    "T85n2900_001:1432a03": "故。此人於先甞[飢-几+兌]者。亦五百萬世受餓鬼苦。",
    "T85n2900_001:1432a04": "自今以後欲得福者。好當清淨如上法作淨。",
    "T85n2900_001:1432a05": "洗身手麩糠。於先安置屏處。藏蓋實莫甞[飢-几+兌]。",
    "T85n2900_001:1432a06": "如法作齋可得福利。諸天歡喜。百神慶悅。善",
    "T85n2900_001:1432a07": "神擁護。經不虛言。福報如影響。此餓鬼本從",
    "T85n2900_001:1432a08": "人道中來。以不淨手觸眾僧衣鉢。以不淨手",
    "T85n2900_001:1432a09": "濁沙門淨食。以不淨手著沙門食中。以不淨",
    "T85n2900_001:1432a10": "食將施眾僧及與父母。後五百世墮餓鬼中。",
    "T85n2900_001:1432a11": "常食不淨。始欲上廁食噉糞屎。即彼廁神手",
    "T85n2900_001:1432a12": "把鐵杖。逆彼餓鬼不得近廁。恒食膿血涕唾",
    "T85n2900_001:1432a13": "及蕩除惡汁。常守穢惡女婦產生血污不淨",
    "T85n2900_001:1432a14": "以為資糧。復逕五百萬世墮在[月*者]豚蜣蜋之",
    "T85n2900_001:1432a15": "中。常食臭穢不淨之物。受斯苦切累世懃苦。",
    "T85n2900_001:1432a16": "數千萬劫無有出期。難得解脫。痛不可言。或",
    "T85n2900_001:1432a17": "以手觸身體男女根等。或以此手觸沙門父",
    "T85n2900_001:1432a18": "母淨食。以不淨食著與沙門父母。當致此殃。",
    "T85n2900_001:1432a19": "一切肉眼不知罪福。自今已後欲得佐助。眾",
    "T85n2900_001:1432a20": "僧作飯食者。以清淨身手捉眾僧食器。以清",
    "T85n2900_001:1432a21": "淨手澍米把麵。及以淨水作食。得福無量。自",
    "T85n2900_001:1432a22": "今以後廣為一切普使聞知。如說修行。目連",
    "T85n2900_001:1432a23": "白佛。我當流布。不敢忘失。至心奉行。",
    "T85n2900_001:1432a24": "佛說齋法清淨經"
}