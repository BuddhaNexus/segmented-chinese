{
    "X02n0202_001:0878c06": "佛說大如意寶珠輪牛王守護神呪經",
    "X02n0202_001:0878c08": "阿謨伽三藏奉詔譯",
    "X02n0202_001:0878c09": "如是我聞。一時佛在波羅捺鹿野園中。為阿若拘隣",
    "X02n0202_001:0878c10": "等五人。轉四諦法輪。時會中有一天子。名曰牛王神。",
    "X02n0202_001:0878c11": "即從座起。曲躬合掌。頂禮雙足而白佛言。世尊。我有",
    "X02n0202_001:0878c12": "隨心自在萬事滿足神呪。及利益諸有情故。唯願世",
    "X02n0202_001:0878c13": "尊。哀愍聽許我今欲說大神呪。爾時佛讚言。善哉速",
    "X02n0202_001:0878c14": "可演說。我欲聞。是時天子即說呪曰。",
    "X02n0202_001:0878c15": "唵悉底嚕悉底嚕(利)伴惹伴惹[言*曩]謨履底伽補瑟底",
    "X02n0202_001:0878c16": "伽阿毗遮阿毗遮真多摩尼莎賀",
    "X02n0202_001:0878c17": "時薄伽梵。聞說神呪。普觀一切。為諸有情利益安樂",
    "X02n0202_001:0878c18": "故。而說偈言。",
    "X02n0202_001:0878c19": "　世間諸眾生　　逼切諸貧苦　　雖求資有福",
    "X02n0202_001:0878c20": "　施與諸眾生　　令得無憂惱　　術力勝諸獸",
    "X02n0202_001:0878c21": "　哀愍諸眾生　　施與諸珍寶　　滿足諸希求",
    "X02n0202_001:0878c22": "　齊等諸天眾　　福力無等限",
    "X02n0202_001:0878c23": "時薄伽仙毗吉那仙以歡喜信樂心。奉獻種種香華",
    "X02n0202_001:0878c24": "燈明。四事供養等。敬禮牛王神珠天。而說偈言。",
    "X02n0202_001:0879a01": "　塗香華鬘及燒香　　燈明飲食與錢帛",
    "X02n0202_001:0879a02": "　奉獻牛王神獸天　　納受悅預增勢力",
    "X02n0202_001:0879a03": "　威德神通遍諸色　　成種種色諸財寶",
    "X02n0202_001:0879a04": "　施與一切眾生類　　故我供養神獸天",
    "X02n0202_001:0879a05": "復次牛王珠天。白佛言世尊。若有諸善男子善女人。",
    "X02n0202_001:0879a06": "受持此經者。彼獲幾所福德聚。如是說已。佛告牛王",
    "X02n0202_001:0879a07": "珠。受持此經典者。從初發心乃至成佛。身所有福德",
    "X02n0202_001:0879a08": "聚。是善男子善女人福德聚。與彼正等。當如是知。彼",
    "X02n0202_001:0879a09": "善男子善女人。從如來口生佛心之子。若是善男子",
    "X02n0202_001:0879a10": "善女人所方所。即為有佛施作佛事。是故若樂摧破",
    "X02n0202_001:0879a11": "魔軍利樂一切。是故汝等欲得一切如來真實智惠",
    "X02n0202_001:0879a12": "者。應當一心讀誦此經。能速成就一切福德。又於題",
    "X02n0202_001:0879a13": "名。有五種靈驗。何等為五。第一受持人。能摧破魔軍",
    "X02n0202_001:0879a14": "眾。第二讀誦人。今世後世得福德無量。第三書寫供",
    "X02n0202_001:0879a15": "養人。今世後世得消滅無量億劫之所犯罪。至阿鼻",
    "X02n0202_001:0879a16": "拔致位。第四消除一切病苦壽命延長。第五得此寶",
    "X02n0202_001:0879a17": "珠一闕之分。致供養祭讀誦恭敬者。生生世世。轉諸",
    "X02n0202_001:0879a18": "貧苦報。能令得祕藏無盡果。爾時佛說此神呪經已。",
    "X02n0202_001:0879a19": "一切眾會。皆大歡喜。信受奉行。",
    "X02n0202_001:0879a20": "佛說大如意寶珠牛王守護神呪經",
    "X02n0202_001:0879a21": "元應二年十一月二十八日以快玄得業本寫之",
    "X02n0202_001:0879a22": "竟金剛資賴心",
    "X02n0202_001:0879a23": "此書尾城南真福密寺藏祕本東南院任瑜法親",
    "X02n0202_001:0879a24": "王相傳之古本也。"
}