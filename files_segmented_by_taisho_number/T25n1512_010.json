{
    "T25n1512_010:0867c12": "金剛仙論卷第十",
    "T25n1512_010:0867c14": "「須菩提！若善男子善女人，以三千大千世界",
    "T25n1512_010:0867c15": "微塵」等，此一段經是斷疑分中第十六經文。",
    "T25n1512_010:0867c16": "所以來者，為答上疑問故也。疑云：若應佛有",
    "T25n1512_010:0867c17": "去來，法報二佛無去來者，此之三佛及十方",
    "T25n1512_010:0867c18": "諸佛，斷煩惱盡成道之時，於真如法界中，為",
    "T25n1512_010:0867c19": "一住處？為異住處？為合作？一切眾生真如",
    "T25n1512_010:0867c20": "性，為一為異？為多為少？此猶是前經中所疑",
    "T25n1512_010:0867c21": "問事，前論偈中作生此經之端略，興問答",
    "T25n1512_010:0867c22": "云「於是法界處，非一亦非異」。而此經將具",
    "T25n1512_010:0867c23": "釋彼疑一異多少之義故，引三千世界微塵喻",
    "T25n1512_010:0867c24": "經以答之也。此明碎三千世界極細微塵，為",
    "T25n1512_010:0867c25": "無色香味觸之塵，然今窓中因日光見者此",
    "T25n1512_010:0867c26": "是麁塵，析此為三百分方謂微塵，此微塵",
    "T25n1512_010:0867c27": "非凡夫二乘所見。復末此細塵令作無色",
    "T25n1512_010:0867c28": "味等塵。此微塵無色味形狀，亦無四方上下，",
    "T25n1512_010:0867c29": "頭數雖多而不可言一處住、異處住、合作一，",
    "T25n1512_010:0868a01": "以況三佛及十方諸佛亦多無量也。然此諸",
    "T25n1512_010:0868a02": "佛雖多，斷煩惱盡時，於真如法界中，不可說",
    "T25n1512_010:0868a03": "言一異，亦不可說言一處住、異處住。眾生佛",
    "T25n1512_010:0868a04": "性性淨解脫，據眾生雖多，而真如理中古今",
    "T25n1512_010:0868a05": "平等，亦不可說言一異多少。為釋此疑，故次",
    "T25n1512_010:0868a06": "明也。",
    "T25n1512_010:0868a07": "「以三千世界微塵」者，此舉三千世界極細微",
    "T25n1512_010:0868a08": "塵也。「復以爾許微塵世界」者，此名細微塵，為",
    "T25n1512_010:0868a09": "世界，界之言性，故此一塵依世辨論，亦名世",
    "T25n1512_010:0868a10": "界，亦名微塵也。「碎為微塵」者，復碎此極細微",
    "T25n1512_010:0868a11": "塵為無色香味觸微塵也。「阿僧祇」者，明非但",
    "T25n1512_010:0868a12": "碎三千世界為微塵，亦碎阿僧祇世界以為",
    "T25n1512_010:0868a13": "微塵。亦得言無色味微塵不可算數故，言阿",
    "T25n1512_010:0868a14": "僧祇也。「須菩提！於意云何？是微塵眾寧為多",
    "T25n1512_010:0868a15": "不」者，明所碎世界既廣，故佛問須菩提：於汝",
    "T25n1512_010:0868a16": "意地，思唯籌量，謂此微塵為多不也？故須菩",
    "T25n1512_010:0868a17": "提解如來意，答言「彼微塵眾甚多。世尊！」此明",
    "T25n1512_010:0868a18": "如來向者所說彼塵眾多；雖多，以無色香味",
    "T25n1512_010:0868a19": "觸形狀方所、無妨無礙故，不可說一處住、異",
    "T25n1512_010:0868a20": "處住、合作一，以喻十方諸佛亦甚多無量。此",
    "T25n1512_010:0868a21": "十方諸佛，若據行者而言，一行者自作一佛；",
    "T25n1512_010:0868a22": "行者既多，故佛亦多也。諸佛據行者既多，不",
    "T25n1512_010:0868a23": "可說一；二障永盡，法身平等無有差別，不可",
    "T25n1512_010:0868a24": "說異。然此微塵碎為無色味之塵雖多，無有",
    "T25n1512_010:0868a25": "形狀故，無色味等，亦無六方故，不可說一處，",
    "T25n1512_010:0868a26": "喻十方諸佛斷除二鄣會真如法界時，無有",
    "T25n1512_010:0868a27": "形礙，亦無方所故，不可說言一處住、異處住",
    "T25n1512_010:0868a28": "也。須菩提解佛意故，仰答如上。眾中有人因",
    "T25n1512_010:0868a29": "生疑念：前既言碎微塵作虛空，無有六方形",
    "T25n1512_010:0868b01": "狀，復云微塵眾甚多。此二言何故相違？故言",
    "T25n1512_010:0868b02": "「何以故」也。即答「若是微塵眾實有者，佛則不",
    "T25n1512_010:0868b03": "說微塵眾」，此明若使微塵眾實有六方形",
    "T25n1512_010:0868b04": "狀色香味觸不空者，佛則不假設說碎細微",
    "T25n1512_010:0868b05": "塵以為無色味微塵也。復疑云：若此微塵體",
    "T25n1512_010:0868b06": "空無色味是不實者，何故如來說為微塵？以",
    "T25n1512_010:0868b07": "如來說為微塵故，明知微塵是實不空，故言",
    "T25n1512_010:0868b08": "「何以故」。即答「佛說微塵眾則非微塵眾」，此明",
    "T25n1512_010:0868b09": "如來依世諦道中說虛妄微塵故，言佛說微",
    "T25n1512_010:0868b10": "塵眾也。此微塵眾虛妄不實，本來空寂，故",
    "T25n1512_010:0868b11": "言「則非微塵眾」。此之微塵既是虛妄，寧有實",
    "T25n1512_010:0868b12": "塵而可說也？「是故佛說微塵眾」者，以是故，如",
    "T25n1512_010:0868b13": "來上說無色香味觸無形狀之塵故，說於無",
    "T25n1512_010:0868b14": "塵為塵也。亦得道是故佛說非微塵眾，此因",
    "T25n1512_010:0868b15": "事無，以明因緣法體空也。",
    "T25n1512_010:0868b16": "「世尊！如來說三千大千世界則非世界」者，向明",
    "T25n1512_010:0868b17": "微塵喻，據極細而言，此言三千世界，就塵",
    "T25n1512_010:0868b18": "為語。然復有疑：上佛說細微塵，其體不實故，",
    "T25n1512_010:0868b19": "所以是無。然要以細微塵成麁世界，若細微",
    "T25n1512_010:0868b20": "塵無實者，何故有此三千世界等麁物？然此",
    "T25n1512_010:0868b21": "麁世界既為細塵所成，若細塵無者，何故眼",
    "T25n1512_010:0868b22": "見三千世界等麁物是有？以麁物有故，明知",
    "T25n1512_010:0868b23": "細塵亦有也。故答「如來說三千大千世界則非",
    "T25n1512_010:0868b24": "世界」，明如來說假三千成一世界。若有一世",
    "T25n1512_010:0868b25": "界不為他成，可有世界是實；然無一世界不為",
    "T25n1512_010:0868b26": "他成，是故無實。以其無實故，言如來說三千",
    "T25n1512_010:0868b27": "世界則非世界也。然此細塵既無，明知三千",
    "T25n1512_010:0868b28": "麁界亦虛假不實也。「是故佛說三千世界」者，",
    "T25n1512_010:0868b29": "欲明若有一世界是實非虛妄者，佛則不虛說",
    "T25n1512_010:0868c01": "言三千世界；佛既說攬三千為一世界，故知",
    "T25n1512_010:0868c02": "虛假不實。",
    "T25n1512_010:0868c03": "「何以故」者，有人乘生疑念：若微塵、世界二俱",
    "T25n1512_010:0868c04": "不實者，如來何說微塵集故世界成、散故世",
    "T25n1512_010:0868c05": "界壞？以此聖言誠驗，故知微塵是實，何故",
    "T25n1512_010:0868c06": "言空？故云何以故也。即答「若世界實有者，則",
    "T25n1512_010:0868c07": "是一合相」，此言「世界」者，名微塵為世界，明",
    "T25n1512_010:0868c08": "何故三千世界是不實。若微塵世界是實者，四",
    "T25n1512_010:0868c09": "方微塵來則冥然一合，作一世界不可分別，",
    "T25n1512_010:0868c10": "不應有三千之名。既有三千之名，故知能成",
    "T25n1512_010:0868c11": "微塵世界是虛妄不實也。以此微塵虛妄不",
    "T25n1512_010:0868c12": "實故，即體是空。空無形狀故，往來無障，乃至",
    "T25n1512_010:0868c13": "鐵圍山亦不相妨礙。故理而言之，東方微塵",
    "T25n1512_010:0868c14": "來無障無礙，西方乃至南北上下六方微塵",
    "T25n1512_010:0868c15": "來皆無障無礙。此微塵既不相障礙，亦無聚",
    "T25n1512_010:0868c16": "集之相，泯然空無有形狀，乃至須彌山亦不",
    "T25n1512_010:0868c17": "可見。以此驗知，有為世界莫問麁細，皆是虛",
    "T25n1512_010:0868c18": "妄不實本來空寂，依世人妄情說有世界。此",
    "T25n1512_010:0868c19": "明因緣法體本來空也。",
    "T25n1512_010:0868c20": "乘有疑難：若一合相是相實者，何故如來說",
    "T25n1512_010:0868c21": "合三千世界為一合相也？故答云「如來說一",
    "T25n1512_010:0868c22": "合相」者，依世諦名，用虛妄法中說一合相也。",
    "T25n1512_010:0868c23": "「則非一合相」者，究理而言，無有一世界冥然",
    "T25n1512_010:0868c24": "一合，不假三千成故，言則非一合相也。「佛言：",
    "T25n1512_010:0868c25": "須菩提：一合相者則是不可說」者，明有為虛",
    "T25n1512_010:0868c26": "妄不實故，無有一世界冥然一合相是實而",
    "T25n1512_010:0868c27": "可說，故言則是不可說也。",
    "T25n1512_010:0868c28": "乘此生疑：若使世界一合相無實者，而眾生",
    "T25n1512_010:0868c29": "不應見，復不應用之；然今現見有此世界屋",
    "T25n1512_010:0869a01": "宅衣服器世間等用。既有此用，明知麁世界",
    "T25n1512_010:0869a02": "是實。麁世界既實，細微塵亦實，何得言麁細",
    "T25n1512_010:0869a03": "微塵世界皆虛妄不實也？故經答云「但凡夫",
    "T25n1512_010:0869a04": "之人貪著其事」也，明凡夫之人以取相顛倒",
    "T25n1512_010:0869a05": "因緣故，於虛事之中計以為實，非謂麁世界",
    "T25n1512_010:0869a06": "是性實也。然所成麁世界既不實故，明知細",
    "T25n1512_010:0869a07": "塵亦是虛也。「何以故」者，因前凡夫貪著其事，",
    "T25n1512_010:0869a08": "乘復生疑：若凡夫人顛倒在心故，取微塵世",
    "T25n1512_010:0869a09": "界麁細有為虛事妄謂為實者，如來無有取",
    "T25n1512_010:0869a10": "相顛倒之心，何說有微塵世界？如來何故復",
    "T25n1512_010:0869a11": "言，我見微塵及世界等。若如來說言我見所",
    "T25n1512_010:0869a12": "見，我我所別內外之異，又如來何故復說本",
    "T25n1512_010:0869a13": "有我人眾生等見，後觀我法體空故得二種",
    "T25n1512_010:0869a14": "無我解，方斷我人等惑，名為得道。如來既作",
    "T25n1512_010:0869a15": "如是說，以此驗之，明知此微塵世界麁細等",
    "T25n1512_010:0869a16": "法是其實有，非虛妄故空也。以有此疑故，言",
    "T25n1512_010:0869a17": "何以故也。佛今將答此義，故問須菩提：若",
    "T25n1512_010:0869a18": "人如是言「佛說我人眾生壽者見。」須菩提！於",
    "T25n1512_010:0869a19": "意云何？是人所說為正語不也？此明佛問須",
    "T25n1512_010:0869a20": "菩提，若有人以如前所疑疑，謂佛作是說：本",
    "T25n1512_010:0869a21": "實有我法，後觀此我法得無我法之解，",
    "T25n1512_010:0869a22": "遣我法二見得無我無法名為得道。此人所",
    "T25n1512_010:0869a23": "說當理、此正語不也。故須菩提答言「不也。世",
    "T25n1512_010:0869a24": "尊」，明向者疑人所說言不當理不合佛意，故",
    "T25n1512_010:0869a25": "云不也。「何以故？世尊！如來說我人眾生壽者",
    "T25n1512_010:0869a26": "見，即非我人眾生壽者見」者，釋何故此人所",
    "T25n1512_010:0869a27": "說言不當理是不正語也。明二乘之人謂本",
    "T25n1512_010:0869a28": "實有我人眾生壽者等我我所見，後觀此我",
    "T25n1512_010:0869a29": "所二種空故，能斷此我人等見，而云我得無",
    "T25n1512_010:0869b01": "我之解，以此為真解。若謂如來亦作是說，以",
    "T25n1512_010:0869b02": "此為真實者，此說非正說也。然諸佛如來解",
    "T25n1512_010:0869b03": "一切法本來空寂，尚無我法可除，況有我法",
    "T25n1512_010:0869b04": "二空之見可存也，故云即非我人等見也。此",
    "T25n1512_010:0869b05": "無我等見，於聲聞為解，於菩薩為障。今明佛",
    "T25n1512_010:0869b06": "說要觀我法從本來空畢竟寂滅，無有我法",
    "T25n1512_010:0869b07": "可空，乃至煩惱亦本來寂靜，故無煩惱可斷。",
    "T25n1512_010:0869b08": "不同二乘見本有我有法，今解二空方斷此",
    "T25n1512_010:0869b09": "惑名得道也。「是名非我見人見」等者，雙結我",
    "T25n1512_010:0869b10": "法二空也。二乘人見我無，得無我人等解，以",
    "T25n1512_010:0869b11": "為真實，故曰是名非我人見，亦得導是名我",
    "T25n1512_010:0869b12": "人眾生壽者見者。明如上所說而解知我之",
    "T25n1512_010:0869b13": "與法古今湛然本來不生，現見真如平等，證",
    "T25n1512_010:0869b14": "初地無生忍菩提，乃至佛果無上菩提，不同",
    "T25n1512_010:0869b15": "小乘取無我無法見以為真道。佛作是說，故",
    "T25n1512_010:0869b16": "曰是名佛說虛妄不實我人眾生等見也，明",
    "T25n1512_010:0869b17": "是名無我人等虛妄見也。",
    "T25n1512_010:0869b18": "乘更疑問：若存有無我無法見非得道者，觀",
    "T25n1512_010:0869b19": "何等法、起何等心、證何等法名為得道也？故",
    "T25n1512_010:0869b20": "答「須菩提！菩薩發菩提心者，於一切法應如",
    "T25n1512_010:0869b21": "是知」等，此以初地證智為菩提心，明於何義",
    "T25n1512_010:0869b22": "勸人。若欲得初地以上真實道者，於麁細有",
    "T25n1512_010:0869b23": "為我法無我無法虛妄物中，應如是生知見",
    "T25n1512_010:0869b24": "信也。「如是知」者，明住前人以世間聞慧五明",
    "T25n1512_010:0869b25": "論智髣髴而知。「如是見」者，明住上人以出世",
    "T25n1512_010:0869b26": "第一義智見。「如是信」者，明前二人前並依三",
    "T25n1512_010:0869b27": "昧無量功德力信。此明之人以用此二智",
    "T25n1512_010:0869b28": "三昧故見真如佛性，除一切法上有無之患",
    "T25n1512_010:0869b29": "也。「如是不住法相」者，既有為虛妄無我無法",
    "T25n1512_010:0869c01": "中生知見信解故，便不取著也。「何以故」者，",
    "T25n1512_010:0869c02": "或者聞言菩薩不住法相，疑謂菩薩於世間",
    "T25n1512_010:0869c03": "法出世間法中悉皆不住，故言何以故也。故",
    "T25n1512_010:0869c04": "佛答「須菩提！所言法相法相者，如來說即非",
    "T25n1512_010:0869c05": "法相也」。上言「法相」者，是世間色等有為法有",
    "T25n1512_010:0869c06": "無之相。下言「法相」，是出世真如無為法相。「如",
    "T25n1512_010:0869c07": "來說即非法相」者，明如來說「即非法相」者明",
    "T25n1512_010:0869c08": "如來說世間有無法相，非出世間無為真如",
    "T25n1512_010:0869c09": "法相。出世間真如法相，即非世間有無虛妄",
    "T25n1512_010:0869c10": "法相也。「是名法相」者，如是非世間有為有漏",
    "T25n1512_010:0869c11": "法相，即是出世間真如無為法相，亦得云是",
    "T25n1512_010:0869c12": "名世間有無法相也。上言「不住法相」者，但不",
    "T25n1512_010:0869c13": "住世間有為法有無之相，非不住出世間無",
    "T25n1512_010:0869c14": "為法相，那得聞言不住法相便謂世間出世",
    "T25n1512_010:0869c15": "間有為無為法相中皆不住也？自此已上經，",
    "T25n1512_010:0869c16": "釋前偈中「於是法界處，非一亦非異」疑也。",
    "T25n1512_010:0869c17": "「須菩提！若有菩薩以滿無量阿僧祇世界七",
    "T25n1512_010:0869c18": "寶用布施」者，此上有疑：上來微塵喻中明三",
    "T25n1512_010:0869c19": "佛不一不異。雖明三佛，准上經文唯應有",
    "T25n1512_010:0869c20": "二，不應有三。何者？上第六段中云釋迦牟尼",
    "T25n1512_010:0869c21": "非佛亦非說法者；又次前經復云化佛有去",
    "T25n1512_010:0869c22": "來教化眾生，供之得福。此前後相違。今疑未",
    "T25n1512_010:0869c23": "知應身為定是佛、為非佛也？若是佛者，供養",
    "T25n1512_010:0869c24": "此應佛所有福德，與二佛同、為有差降？化",
    "T25n1512_010:0869c25": "佛所說經法，為是正法、為非正法？若受應",
    "T25n1512_010:0869c26": "佛所說法，所得利益為與受持報佛所說法",
    "T25n1512_010:0869c27": "功德同、為復有差降也？惡心毀謗損害之者，",
    "T25n1512_010:0869c28": "罪復云何？故欲答應佛是佛，所說經教是正",
    "T25n1512_010:0869c29": "法，供養受持得福。聞前二佛，惡心毀謗得",
    "T25n1512_010:0870a01": "罪亦然。故引此喻，以阿僧祇世界七寶持用",
    "T25n1512_010:0870a02": "布施挍量，不如有人於應佛邊發菩薩心，受",
    "T25n1512_010:0870a03": "應佛所說般若經一四句偈，乃至為人演說，",
    "T25n1512_010:0870a04": "其福勝彼無量阿僧祇。上疑通疑應佛，今經",
    "T25n1512_010:0870a05": "中何以但言持應佛所說經福多，不云供養",
    "T25n1512_010:0870a06": "應佛得福多？持應佛所說經法，此法能是應",
    "T25n1512_010:0870a07": "佛所說，但言受持應佛所說得福無量，則知",
    "T25n1512_010:0870a08": "供養應佛得福亦多，故不別出供養應佛也。",
    "T25n1512_010:0870a09": "疑者云：若供養應佛所說經教與真佛無異",
    "T25n1512_010:0870a10": "者，云何此應佛處世教化說法，而得不名應",
    "T25n1512_010:0870a11": "佛說法也？故經問言「云何？為人演說，而不名",
    "T25n1512_010:0870a12": "說」，明應佛說法時，自云我從無量阿僧祇劫",
    "T25n1512_010:0870a13": "來廣修萬行，今方成佛果，具足相好及諸功",
    "T25n1512_010:0870a14": "德，而不言我是化佛。若自言我是化佛，眾",
    "T25n1512_010:0870a15": "生便謂是幻化人，此何等鬼神？遂不生敬信，",
    "T25n1512_010:0870a16": "不受其所說。心既不信，不受其教，即無所利",
    "T25n1512_010:0870a17": "益。以不言是化佛故，有多利益也。「是名為說」",
    "T25n1512_010:0870a18": "者，此應佛從真處來，而不云是應化故，供養",
    "T25n1512_010:0870a19": "受持所得利益，與真佛無差，是名即應佛所",
    "T25n1512_010:0870a20": "說是正說也。",
    "T25n1512_010:0870a21": "此一段經凡以六偈來釋。初一偈，舉微塵喻，",
    "T25n1512_010:0870a22": "作問答意，釋前經中疑。第二偈，明微塵無色",
    "T25n1512_010:0870a23": "味形狀故不一不異，諸佛亦然，煩惱盡故不",
    "T25n1512_010:0870a24": "一不異也。第三偈上二句，明凡夫不解有為",
    "T25n1512_010:0870a25": "法空隨名取著也。下二句，瑣入第四偈有一",
    "T25n1512_010:0870a26": "偈半，通明諸佛菩薩不但得無我無法解故",
    "T25n1512_010:0870a27": "名為得道也。第五偈上二句，出二種菩薩能",
    "T25n1512_010:0870a28": "解之智。下半偈，明供養化佛與真佛無異。第",
    "T25n1512_010:0870a29": "六偈，明應佛所說法是其正說也。初偈云「世",
    "T25n1512_010:0870b01": "界作微塵」等一偈，釋經中「善男子善女人以",
    "T25n1512_010:0870b02": "下乃至阿僧祇世界」，若依世辨論中名此微",
    "T25n1512_010:0870b03": "塵為世界，非謂三千等世界也。此明破有色",
    "T25n1512_010:0870b04": "味微塵為無色味微塵，此微塵無色香味觸",
    "T25n1512_010:0870b05": "亦無方所故名微塵。「此喻示彼義」者，明借",
    "T25n1512_010:0870b06": "此微塵喻，釋上疑問於是法界處不一亦不",
    "T25n1512_010:0870b07": "異義，故云示彼義也。「微塵碎為末」者，重舉上",
    "T25n1512_010:0870b08": "喻碎於微塵為無色味塵，喻諸佛如來成道",
    "T25n1512_010:0870b09": "之時永無二障，故下句言「示現煩惱盡」也。「此",
    "T25n1512_010:0870b10": "明何義」者，問此一偈引喻之意，為明何義也。",
    "T25n1512_010:0870b11": "偈言「於是法界處，非一亦非異」者，論主引",
    "T25n1512_010:0870b12": "前偈論略答微塵喻所況事也。「彼諸佛如來",
    "T25n1512_010:0870b13": "於真如法界中」等，還解所引偈，明諸佛雖",
    "T25n1512_010:0870b14": "多，於真如法界中非一處住亦非異處住也。",
    "T25n1512_010:0870b15": "「為示此義故說世界碎微塵喻」者，釋諸佛不",
    "T25n1512_010:0870b16": "一處、不異處住竟，提喻來結也。「此喻示何義」",
    "T25n1512_010:0870b17": "者，問此微塵喻況諸佛於真如法界中非一",
    "T25n1512_010:0870b18": "處住異處住者，未知此喻有何相似，得以此",
    "T25n1512_010:0870b19": "喻示況也？即以下半偈答言「微塵碎為末，示",
    "T25n1512_010:0870b20": "現煩惱盡」故。明若不碎世界，則有彼此之殊；",
    "T25n1512_010:0870b21": "既碎為微塵，使無此彼之[阿可+(可/(可*可))]。喻諸佛如來",
    "T25n1512_010:0870b22": "斷二障盡時，於真如法界中無彼此障礙。一",
    "T25n1512_010:0870b23": "處異處有如此相似，故以況之也。「此喻非",
    "T25n1512_010:0870b24": "聚集微塵眾」者，將作偈釋經故，先舉經中所",
    "T25n1512_010:0870b25": "明喻意，言微塵眾者，非實有微塵聚集名為",
    "T25n1512_010:0870b26": "眾也。「示現非一喻」者，為示現諸佛甚多，假設",
    "T25n1512_010:0870b27": "以無色味塵為微塵眾也。第二偈，釋經中「於",
    "T25n1512_010:0870b28": "意云何是微塵眾寧為多不是故佛說一合相」",
    "T25n1512_010:0870b29": "一段經也。「非聚集」者，上經言「微塵眾甚多」，似",
    "T25n1512_010:0870c01": "如實有微塵。此明以無色味塵為塵，非是實",
    "T25n1512_010:0870c02": "有微塵聚集而言微塵眾多，故言非聚集也。「故",
    "T25n1512_010:0870c03": "集」者，疑云：若無實微塵聚集，何故言微塵眾",
    "T25n1512_010:0870c04": "多？故答道言聚集者，依世諦名字假設，無集",
    "T25n1512_010:0870c05": "中說集，非謂實有微塵眾聚集而言多，故云",
    "T25n1512_010:0870c06": "故集也。「非唯是一喻」者，若實無微塵聚集，",
    "T25n1512_010:0870c07": "何故假設言甚多也？明以微塵微既多，況十",
    "T25n1512_010:0870c08": "方諸佛亦是甚多，不可說一故也。微塵既是",
    "T25n1512_010:0870c09": "無體，不可說言定有微塵聚集，以喻如來斷",
    "T25n1512_010:0870c10": "煩惱盡體無障礙，不可說言一處集，故云非",
    "T25n1512_010:0870c11": "唯是一喻也。「聚集處非彼」者，明微塵雖多，以",
    "T25n1512_010:0870c12": "體空故，聚集處無實塵可得。一處無故，亦不",
    "T25n1512_010:0870c13": "從異處而來，以異處無實微塵可得故，云聚",
    "T25n1512_010:0870c14": "集處非彼也。「非是差別喻」者，明如微塵無礙，",
    "T25n1512_010:0870c15": "一處聚集相不可得故，異處差別來相亦不",
    "T25n1512_010:0870c16": "可得；況諸佛亦然，清淨法身體既無礙，非一",
    "T25n1512_010:0870c17": "處住故，亦非條然異處差別。如東方阿閦等",
    "T25n1512_010:0870c18": "亦不可得，故云非是差別喻也。「此義云何？如",
    "T25n1512_010:0870c19": "微塵至無聚集物故」，釋上半偈也。「亦非異處",
    "T25n1512_010:0870c20": "差別至以差別不住故」，釋下半偈也。「如是諸",
    "T25n1512_010:0870c21": "佛如來至亦非異處住」，上解偈中喻意，此義",
    "T25n1512_010:0870c22": "釋合喻之意也。「如是三千世界合相喻非聚",
    "T25n1512_010:0870c23": "集故」者，前釋微塵不一異義，今此辨世界麁",
    "T25n1512_010:0870c24": "物中不一異義亦然，故云如是乃至非聚集",
    "T25n1512_010:0870c25": "也。「此以何義」者，問上三千世界合相喻復言",
    "T25n1512_010:0870c26": "非聚集故，此以何義故如是說也？",
    "T25n1512_010:0870c27": "「如經」以下，舉如來成說為答也。「若實有一物",
    "T25n1512_010:0870c28": "聚集，如來則不說一物聚集」者，上已解微塵",
    "T25n1512_010:0870c29": "世界二喻并合喻竟，此文何故復來者，上雖",
    "T25n1512_010:0871a01": "明微塵世界虛妄不實，非一處聚集、非異處差",
    "T25n1512_010:0871a02": "別以況諸佛，而未解微塵世界所以是空。今",
    "T25n1512_010:0871a03": "正釋二法空義，明若實有一微塵物不空而",
    "T25n1512_010:0871a04": "聚集者，如來則不假說無塵為塵為聚集眾",
    "T25n1512_010:0871a05": "也。「若實有一世界」等者，此解世界空如微塵",
    "T25n1512_010:0871a06": "無異也。「如經」以下，舉經來結也。「但凡夫之人",
    "T25n1512_010:0871a07": "貪著其事」者，此文前偈中無，何故別提來者，",
    "T25n1512_010:0871a08": "明凡夫妄聚前境，於虛事生貪，以不實為",
    "T25n1512_010:0871a09": "實，成上微塵二法體空故引此釋也。「如經」",
    "T25n1512_010:0871a10": "以下，通舉前經結也。第三偈「但隨於音聲」上",
    "T25n1512_010:0871a11": "二句，釋經中但凡夫之人貪著其事。明凡夫",
    "T25n1512_010:0871a12": "之人既無如實之解，但有虛妄分別，隨聲取",
    "T25n1512_010:0871a13": "著，聞說色是可見可觸，便謂為實義亦如是",
    "T25n1512_010:0871a14": "可見可觸，故云但隨於音聲也。「凡夫取顛倒」",
    "T25n1512_010:0871a15": "者，聞說色等可見可觸，凡夫便謂色等實有",
    "T25n1512_010:0871a16": "可見可觸，取不實為實，故云凡夫取顛倒也。",
    "T25n1512_010:0871a17": "「非無二得道」，此下半偈通第四偈上三句，共",
    "T25n1512_010:0871a18": "釋經中「何以故？若人如是言至是名我見」等",
    "T25n1512_010:0871a19": "也。「非無二得道」者，明諸佛如來非是但得無",
    "T25n1512_010:0871a20": "我無法二空之解名為得道也。明二乘雖得",
    "T25n1512_010:0871a21": "此三空之解，猶為習惑覆心無明障解故不",
    "T25n1512_010:0871a22": "名得道。應問：若存此二空不名得道者，見何",
    "T25n1512_010:0871a23": "等法、以何等行能得道也？故第四句云「遠離",
    "T25n1512_010:0871a24": "於我法」，明要見真如平等究竟深重，解我之",
    "T25n1512_010:0871a25": "以法本來空寂，離於無我無法二空虛妄分",
    "T25n1512_010:0871a26": "別見時乃名得道也。應言「遠離無我無法見」，",
    "T25n1512_010:0871a27": "以偈俠故，但言離我法也。明若謂有我法",
    "T25n1512_010:0871a28": "可空，復自言我能得此二空之解，有此著空",
    "T25n1512_010:0871a29": "之心者，則障於真如菩提，不名得道。明菩薩",
    "T25n1512_010:0871b01": "大士解生陰法體從本以來性相空寂，非假",
    "T25n1512_010:0871b02": "觀無方。既無我法可空，亦無二空之見可",
    "T25n1512_010:0871b03": "存，名得道也。此第三偈下長行論中，唯釋下",
    "T25n1512_010:0871b04": "半、不釋上半。所以然者，上長行論中已釋其",
    "T25n1512_010:0871b05": "義，故此中不解也。「如經何以故」等，舉下半偈",
    "T25n1512_010:0871b06": "所釋經來，結偈中解意也。「此復何義」者，將",
    "T25n1512_010:0871b07": "欲釋偈，問此所引經中明於何義，乃以斯",
    "T25n1512_010:0871b08": "下半偈釋也。即以偈答「非無二得道，遠離於",
    "T25n1512_010:0871b09": "我法」故也。「此義云何」者，此偈釋經之義云",
    "T25n1512_010:0871b10": "何？下釋可知也。「此復何義」者，此無我無法",
    "T25n1512_010:0871b11": "二種見，上雖云離二見而得菩提，然問：此二",
    "T25n1512_010:0871b12": "見應是正解，復以何義遠離此見？故以第",
    "T25n1512_010:0871b13": "四偈答也。第四偈釋成前半偈。上雖云「非",
    "T25n1512_010:0871b14": "無二得道，遠離於我法」，而未釋所以，其義猶",
    "T25n1512_010:0871b15": "隱故，更作此偈上三句釋也。「見我即不見」者，",
    "T25n1512_010:0871b16": "明見有我而可空，道言我見無我者，此非正",
    "T25n1512_010:0871b17": "見究竟深解，故云見我即不見也。亦應言「見",
    "T25n1512_010:0871b18": "法即不見」，宜以偈俠故，單言見我，不云見法",
    "T25n1512_010:0871b19": "也。何故見我名為不見者？故第二句云「無",
    "T25n1512_010:0871b20": "實」。若無實者，何故見有？明以虛妄見故，言「無",
    "T25n1512_010:0871b21": "實虛妄見」也。此上二句，釋前偈「非無二得道」",
    "T25n1512_010:0871b22": "也。「此是微細障」者，明著有之心名為塵惑，存",
    "T25n1512_010:0871b23": "無之心名之為細。此存我法二空之見，無明",
    "T25n1512_010:0871b24": "之惑體，非四住麁或，以礙於真如勝解故，云",
    "T25n1512_010:0871b25": "微細障也。「見真如遠離」者此一句，釋經中菩",
    "T25n1512_010:0871b26": "薩發三菩提心，明此細惑要證初地解時，現",
    "T25n1512_010:0871b27": "見真如究竟深理，遣此虛妄分別，爾時乃盡，",
    "T25n1512_010:0871b28": "故言見真如遠離也。此二句釋遠離於我法",
    "T25n1512_010:0871b29": "也。「是故見即不見至見法亦是不見」，此釋上",
    "T25n1512_010:0871c01": "半偈也。「是故見即不見」，釋初句也。「無其實義，",
    "T25n1512_010:0871c02": "以虗妄分別」，釋第二句也。「以是無我」者，結句",
    "T25n1512_010:0871c03": "也。「是故如來說彼我見即是不見」者，引佛成",
    "T25n1512_010:0871c04": "言為證也。「以其無實至我見不見故」，論主解",
    "T25n1512_010:0871c05": "如來證也。「見法者亦是不見」者，偈中無文",
    "T25n1512_010:0871c06": "故，別提類釋也。「如經菩薩發三菩提心」以下，",
    "T25n1512_010:0871c07": "此為經前偈第四句，明菩薩得真如解，不存",
    "T25n1512_010:0871c08": "無我無法以之為正見故，復為形前存無我",
    "T25n1512_010:0871c09": "無法為不正見故引來也。「此復何義」者，此何",
    "T25n1512_010:0871c10": "故引菩薩見法相經形前二見名為不見也？",
    "T25n1512_010:0871c11": "即答「以見法相即不見相」，明以存得無法相",
    "T25n1512_010:0871c12": "見者即是不見法相也。「如彼我見即非見」者，",
    "T25n1512_010:0871c13": "存無我見為正見者亦非見也。「何故此二見",
    "T25n1512_010:0871c14": "說名不見」者，將欲釋下半偈故作問生起，",
    "T25n1512_010:0871c15": "問此無我無法二見應是正解，何故說為不",
    "T25n1512_010:0871c16": "見也？即以下半偈答「此是微細障，見真如遠",
    "T25n1512_010:0871c17": "離」也。「此復云何」者，問此偈中以此二見為微",
    "T25n1512_010:0871c18": "細障，云「見真如遠離」，此復云何也？即釋「彼見",
    "T25n1512_010:0871c19": "我見法，此是細障」者，結二見為障名。以不見",
    "T25n1512_010:0871c20": "彼二故者，釋作障義也。「是以見法以為得遠",
    "T25n1512_010:0871c21": "離」者，此二見，於聲聞無妨、於菩薩為患，故見",
    "T25n1512_010:0871c22": "真如遠離也。「又如是知」等，上已引結前偈，何",
    "T25n1512_010:0871c23": "故此中復牒來也？前偈中但釋得此知見信",
    "T25n1512_010:0871c24": "者皆離無我無法細障，猶未解知、見、信義，今",
    "T25n1512_010:0871c25": "將作偈釋故更舉來耳。第五偈「二智及三昧，",
    "T25n1512_010:0871c26": "如是得遠離」者，此上二句釋經中菩薩發阿",
    "T25n1512_010:0871c27": "耨三菩提心應如是知見信等也。所以明此",
    "T25n1512_010:0871c28": "者，上云存二空之人有細障在心，故不名得",
    "T25n1512_010:0871c29": "道。明見真如者皆遠離細障，名為得道。未",
    "T25n1512_010:0872a01": "知何等人，能見真如、遠離細障？今辨出二種",
    "T25n1512_010:0872a02": "菩薩具足功德智慧，見真如深理，能離細障",
    "T25n1512_010:0872a03": "所明也。「二智」者，地前世智、地上第一義智，此",
    "T25n1512_010:0872a04": "是二智。世智者，釋經中「如是知」也。第一義智，",
    "T25n1512_010:0872a05": "釋經中「如是見」也。「及三昧」者，離垢等無量三",
    "T25n1512_010:0872a06": "昧，釋經中「如是信」也。故云二智及三昧也。「如",
    "T25n1512_010:0872a07": "是得遠離」者，明具智慧、三昧二種功德之人，",
    "T25n1512_010:0872a08": "得理究竟，能離細障也。「化身示現福」者，前",
    "T25n1512_010:0872a09": "經中有人生疑：化佛既不脩行斷惑、不證",
    "T25n1512_010:0872a10": "菩提，亦不說法，有生滅去來，非是實佛，供養",
    "T25n1512_010:0872a11": "之者，為有福德、為無福德也？若得福德，與",
    "T25n1512_010:0872a12": "供養真佛，為有差降、為無差降？惡心毀害，其",
    "T25n1512_010:0872a13": "罪云何？故答「化身示現福，非無無盡福」，明化",
    "T25n1512_010:0872a14": "佛雖不修行證果，然由真身為本，而眾生有",
    "T25n1512_010:0872a15": "感，聖則赴感垂應。以此應佛從真處來，與",
    "T25n1512_010:0872a16": "彼二佛有其一義，復不言我是化佛，故供養",
    "T25n1512_010:0872a17": "化佛所得功德與真佛不異。示現有福，非無",
    "T25n1512_010:0872a18": "無盡之福，有無量無邊功德故。經引七寶施",
    "T25n1512_010:0872a19": "福雖多，而不如供養化佛，亦不及受化佛所",
    "T25n1512_010:0872a20": "說經教得福多也。然經中但辨受持化佛所",
    "T25n1512_010:0872a21": "說經尚勝七寶布施之福，明知供養化佛亦",
    "T25n1512_010:0872a22": "勝七寶施福也。此二句，釋經中「若有發菩提",
    "T25n1512_010:0872a23": "心者至無量阿僧祇」也。「此義云何？示現世智",
    "T25n1512_010:0872a24": "至遠離彼障」，釋偈上二句也。",
    "T25n1512_010:0872a25": "「是故重說勝福譬喻」者，釋下半偈。「是故」者，是",
    "T25n1512_010:0872a26": "上有人疑：供養應佛及受持應佛所說，為有",
    "T25n1512_010:0872a27": "福德、為無福德？故我引勝福德譬喻釋彼",
    "T25n1512_010:0872a28": "疑也。「云何為人演說而不名為說」等，何故如",
    "T25n1512_010:0872a29": "是說者，將欲設偈釋此經文故，提來為問。",
    "T25n1512_010:0872b01": "問：此經為若人演說，應名為說。何故乃云",
    "T25n1512_010:0872b02": "不名為說？故云何故如是說。第六說「諸佛說",
    "T25n1512_010:0872b03": "法時」一偈，釋經中「云何為人演說而不名說」",
    "T25n1512_010:0872b04": "等經文也。經中疑云：以化佛不實故，所說經",
    "T25n1512_010:0872b05": "教亦應是不正說。以有此疑故，偈釋云「諸",
    "T25n1512_010:0872b06": "佛說法時，不言是化身」也。「說法時」者，眾生",
    "T25n1512_010:0872b07": "有感，無有八難，受道時也。明應佛赴眾生感，",
    "T25n1512_010:0872b08": "說法之時，雖化身不實，而所說言教是其正",
    "T25n1512_010:0872b09": "說。所以爾者，下句云「不言是化身」，明化身佛",
    "T25n1512_010:0872b10": "為眾生說法時，不道我是化佛。若言我是化",
    "T25n1512_010:0872b11": "佛，可化眾生不生敬心。既不敬信，則雖化無",
    "T25n1512_010:0872b12": "益，故不云我是化佛。以不言是化佛故，所說",
    "T25n1512_010:0872b13": "經教眾生信受，有多利益，即是正說。故下半",
    "T25n1512_010:0872b14": "偈云「以不如是說，是故彼說正」也。",
    "T25n1512_010:0872b15": "「一切有為法，如星翳燈」等者，此一偈是第十",
    "T25n1512_010:0872b16": "一段經，名為不住道分。此經何故名為不住",
    "T25n1512_010:0872b17": "道者？明諸佛如來以出世妙智，觀九種有為",
    "T25n1512_010:0872b18": "即是涅槃故。不同凡夫樂著世間，復不同二",
    "T25n1512_010:0872b19": "乘樂住涅槃。不住此二道故，曰不住道也。",
    "T25n1512_010:0872b20": "此所以來者，為釋疑故也。前段微塵喻經，明",
    "T25n1512_010:0872b21": "諸佛如來成正覺時，斷二障盡故，於真法界",
    "T25n1512_010:0872b22": "中非一處住、不異處住。便生疑云：諸佛如",
    "T25n1512_010:0872b23": "來，為如彼微塵體空畢竟無身？為實有身也？",
    "T25n1512_010:0872b24": "若有身者，身應有住處，何故言非一處住、非",
    "T25n1512_010:0872b25": "異處住也？若有住處者，為世間中住？為涅槃",
    "T25n1512_010:0872b26": "中住也？若世間中住，何故前段經云如來入",
    "T25n1512_010:0872b27": "涅槃去？若涅槃中住，復何故言如來來在世",
    "T25n1512_010:0872b28": "間，常為眾生說法？為釋此疑故，引九種有為",
    "T25n1512_010:0872b29": "法譬喻答之。明諸佛如來有十力無畏無量",
    "T25n1512_010:0872c01": "功德真實妙身，此身以不住道為住處。云何",
    "T25n1512_010:0872c02": "不住道？謂不住世間、不住涅槃。明諸佛如來，",
    "T25n1512_010:0872c03": "解九種有為法體是虛偽本來空寂，悟真如平",
    "T25n1512_010:0872c04": "等，知世間實性即是涅槃，斷生死因盡，是故",
    "T25n1512_010:0872c05": "不住世間。不同凡夫不解世間有為諸法本來",
    "T25n1512_010:0872c06": "空寂，起取著之行，故住於世間也。既見真如平",
    "T25n1512_010:0872c07": "等故，解世間實性即是涅槃，世間涅槃無二",
    "T25n1512_010:0872c08": "無別；又具慈悲大願故，常處生死教化眾生，",
    "T25n1512_010:0872c09": "是故不住涅槃。不同二乘不知一切眾生皆有",
    "T25n1512_010:0872c10": "真如佛性平等無二故，見涅槃異世間，厭背",
    "T25n1512_010:0872c11": "世間、忻樂涅槃，中道取證故住於涅槃。諸佛",
    "T25n1512_010:0872c12": "如來以此不住道為住處，故次明也。「一切有",
    "T25n1512_010:0872c13": "為法如星翳燈幻」等，此一偈經是如來所說，",
    "T25n1512_010:0872c14": "非論主所造。「一切有為法」者，將欲引九種喻，",
    "T25n1512_010:0872c15": "喻九種有為法故，總舉一切有為法也。「如星",
    "T25n1512_010:0872c16": "翳燈」，此三喻偈，論合云「見相識」；「幻露泡」中",
    "T25n1512_010:0872c17": "三喻偈，論合云「器身受用」；「夢電雲」下三喻偈，",
    "T25n1512_010:0872c18": "論合云「過現未來」。明上六種有為，三世中轉",
    "T25n1512_010:0872c19": "也。前微塵喻，直說六塵境中，以明有為法體",
    "T25n1512_010:0872c20": "空也。此九種譬喻，據能緣內心，以明法體空。",
    "T25n1512_010:0872c21": "問：此九種，若明內心體空，何故亦有世界身",
    "T25n1512_010:0872c22": "等外無記法？答意雖通明外色等法，大意舉",
    "T25n1512_010:0872c23": "境明心空也。「如星」者，喻內能見心。所以內能",
    "T25n1512_010:0872c24": "見心喻之以星，外道凡夫多計日月星辰是",
    "T25n1512_010:0872c25": "常故實，亦計內心是常是實，是故就其情計",
    "T25n1512_010:0872c26": "以破之。明日月星辰迭相形奪遷轉不定故，",
    "T25n1512_010:0872c27": "所以不實，心法亦然，少分相似故，喻之如天",
    "T25n1512_010:0872c28": "上星宿。日未出時，處空顯現，有昭物之",
    "T25n1512_010:0872c29": "用。日既出已，光明悉滅，雖有不現，以大小相",
    "T25n1512_010:0873a01": "奪故。能見心法亦復如是，未有出世證智無",
    "T25n1512_010:0873a02": "漏聖解起時，妄想心法有取境之用。聖解既",
    "T25n1512_010:0873a03": "起，妄想心法殄滅無餘，以其不實故也。如",
    "T25n1512_010:0873a04": "是觀時，解能見六識本來空寂皆何等法",
    "T25n1512_010:0873a05": "也。二、如翳者，亦喻能見心。此第二意，何異於",
    "T25n1512_010:0873a06": "初？有小乘人計云：何以得知心心法是實？以",
    "T25n1512_010:0873a07": "其能見前境能取六塵故，是如實故，喻之如",
    "T25n1512_010:0873a08": "翳。以小乘人取謂翳揵闥婆城等是虛妄不實，",
    "T25n1512_010:0873a09": "能見六識及所見六塵是實故。如來就其所",
    "T25n1512_010:0873a10": "解，引以喻之，破其所執也。如人目上有翳，於",
    "T25n1512_010:0873a11": "虛空中妄見毛輪等色，以之為實。觀有為法",
    "T25n1512_010:0873a12": "心亦復如是，於色等有為虛妄法中，謂不實",
    "T25n1512_010:0873a13": "為實，以心倒取境故也。三、如燈者，亦喻能見",
    "T25n1512_010:0873a14": "心。此第三何異前二也？解云：二乘外道皆",
    "T25n1512_010:0873a15": "見皆知水流燈炎遷轉不亭，故就其所識以",
    "T25n1512_010:0873a16": "曉之，故以燈喻之內識也。如世人燃燈，要以",
    "T25n1512_010:0873a17": "清油淨炷及以燈爐，三法相假後方得燃。",
    "T25n1512_010:0873a18": "識法亦爾，要假根塵和合，因貪愛等或",
    "T25n1512_010:0873a19": "識法得起，有取境之用。證智起時，此識寂然",
    "T25n1512_010:0873a20": "無取境之用，以其即體不實虛妄故也。此能",
    "T25n1512_010:0873a21": "見心既不實如是，背何等法、趣何等法也？",
    "T25n1512_010:0873a22": "四、如幻者，如世間幻師，幻作四兵及男女",
    "T25n1512_010:0873a23": "等，種種隨意自在悉見，而無真實。器世間亦",
    "T25n1512_010:0873a24": "如是，以諸眾生造善惡業種種不同，隨彼眾",
    "T25n1512_010:0873a25": "生善惡之業，感得淨穢等土亦有萬品差",
    "T25n1512_010:0873a26": "別。斯由業見有殊，非是實有也。如似有人以",
    "T25n1512_010:0873a27": "虛空為地、以地為虛空，有人以水為火用、火",
    "T25n1512_010:0873a28": "為水用，知何者為實？如婆羅墮婆羅門，以火",
    "T25n1512_010:0873a29": "為食、虛空中眠，斯即其事也。五、如露者，如草",
    "T25n1512_010:0873b01": "上朝露，見日則落。陰身亦然，生已即滅，念",
    "T25n1512_010:0873b02": "念遷謝，暫時不住，以體虛不實無常故也。",
    "T25n1512_010:0873b03": "六、如泡者，如因天上雨渧擊地上水則成泡",
    "T25n1512_010:0873b04": "沫，愚癡小兒謂流離珠，心生愛著，須臾即",
    "T25n1512_010:0873b05": "滅不得久立。三受亦爾，從根塵識三和後",
    "T25n1512_010:0873b06": "起苦樂等受，暫有不亭速於泡沫。此世界身",
    "T25n1512_010:0873b07": "苦樂等受不實若此，背何等法、趣何等法？",
    "T25n1512_010:0873b08": "七、如夢者，前六種有為虛妄之法已謝於住，",
    "T25n1512_010:0873b09": "如人夢受五欲及見種種色物，寤已則無，唯",
    "T25n1512_010:0873b10": "可念知不可重覩，過去遷滅如夢寤不異也。",
    "T25n1512_010:0873b11": "八、如電者，如電光暫現理無久住。六種有為，",
    "T25n1512_010:0873b12": "現在峻轉疾極於電，故以為喻也。九、如雲",
    "T25n1512_010:0873b13": "者，如虛空中清淨無雲，以眾生不可思議業",
    "T25n1512_010:0873b14": "有，龍為本故，於虛空中未現雲現、現已還滅。",
    "T25n1512_010:0873b15": "六種有為未起之法亦復如是，由有無始阿",
    "T25n1512_010:0873b16": "梨耶識根本種子無明住地勳故，能令未現",
    "T25n1512_010:0873b17": "法現、現已即謝。以其不實故，喻之如雲。然",
    "T25n1512_010:0873b18": "此六種有為法，既為三世所轉，妄情謂有，其",
    "T25n1512_010:0873b19": "體無實，如九喻無別。若然，背何等法、趣何等",
    "T25n1512_010:0873b20": "法也？「應如是觀」者，九種有為如九種喻，作",
    "T25n1512_010:0873b21": "不實而觀。應云一切有為法如星，應作如是",
    "T25n1512_010:0873b22": "觀，乃至如雲，皆如是說。此有為法既不實如",
    "T25n1512_010:0873b23": "此，則本來寂滅。本來寂滅，則唯一真如。真如",
    "T25n1512_010:0873b24": "寂滅，即是涅槃。是故諸佛如來見世間即",
    "T25n1512_010:0873b25": "涅槃故，不同二乘厭背生死、樂住涅槃、不化",
    "T25n1512_010:0873b26": "眾生。見涅槃即世間故，不同凡夫眾生死",
    "T25n1512_010:0873b27": "而無厭，不求出世涅槃解脫之果也。",
    "T25n1512_010:0873b28": "「論曰：復有疑」等，此一段長行論，論主略作疑",
    "T25n1512_010:0873b29": "答意，若諸佛如來常為眾生說法者，此應是",
    "T25n1512_010:0873c01": "住世間；復言如來入涅槃，即是住涅槃。云何",
    "T25n1512_010:0873c02": "上論中言不一處住不異處住也？為斷此疑",
    "T25n1512_010:0873c03": "故，如來即說偈喻者，此為略答疑者，申九喻",
    "T25n1512_010:0873c04": "來意也。此一偈經，論主凡以三行偈釋：第一",
    "T25n1512_010:0873c05": "偈，作問答釋疑，明不住道也；第二偈，出所觀",
    "T25n1512_010:0873c06": "九種有為境界；第三偈，重舉九種有為法，答",
    "T25n1512_010:0873c07": "難明觀之有所得也。「非有為非離」者，言「非有」",
    "T25n1512_010:0873c08": "者，明諸佛所得常住涅槃出世間法體，絕生",
    "T25n1512_010:0873c09": "滅起動、無始終之相，故非有為。若非有為者，",
    "T25n1512_010:0873c10": "可條然異處，不住有為法中，故言「非離」。明有",
    "T25n1512_010:0873c11": "為實性即是涅槃，不離有為之外更有涅槃。",
    "T25n1512_010:0873c12": "故下句云「諸如來涅槃」，明證大涅槃時，不住",
    "T25n1512_010:0873c13": "有為法中，亦不離有為法也。若不離有為則",
    "T25n1512_010:0873c14": "是住世間，若非有為則是住涅槃，云何言諸",
    "T25n1512_010:0873c15": "佛不住涅槃、不住世間也？故下半偈答云「九",
    "T25n1512_010:0873c16": "種有為法，妙智正觀故」，明諸佛如來得出世",
    "T25n1512_010:0873c17": "正觀，見有為法本來寂滅即是涅槃性，不同",
    "T25n1512_010:0873c18": "聲聞見世間異涅槃故厭捨有為而取涅槃。",
    "T25n1512_010:0873c19": "今言有為即涅槃者，是佛性妙有常住涅槃。",
    "T25n1512_010:0873c20": "明諸佛如來觀有為法即是性淨涅槃，既見",
    "T25n1512_010:0873c21": "性淨涅槃，斷二障永盡，得此妙智正觀時，",
    "T25n1512_010:0873c22": "能即得彼現果方便涅槃故，不捨有為而住",
    "T25n1512_010:0873c23": "涅槃也。「此義云何？諸佛涅槃」者，此提偈中第",
    "T25n1512_010:0873c24": "二句也。「非有為法亦不離有為法」者，釋偈",
    "T25n1512_010:0873c25": "中上句也。「何以故」者，此釋前諸佛涅槃，何故",
    "T25n1512_010:0873c26": "非有為法而復云不離有為法也。即釋以諸",
    "T25n1512_010:0873c27": "佛得涅槃，出離生死故，非有為也。「化身說法",
    "T25n1512_010:0873c28": "至為利益眾生故」，明諸佛以應身常在世化",
    "T25n1512_010:0873c29": "物故，不離有為也。此明諸佛以不住涅槃",
    "T25n1512_010:0874a01": "者結初句，以不住世間者結後句也。「何故諸",
    "T25n1512_010:0874a02": "佛示現世間行而不住有為法中」者，將釋下",
    "T25n1512_010:0874a03": "半偈，問前示現世間行，何故諸佛應身化",
    "T25n1512_010:0874a04": "物示有生老病死，而不名住有為法中也？以",
    "T25n1512_010:0874a05": "下半偈答「九種有為法，妙智正觀故」。雖同世",
    "T25n1512_010:0874a06": "間有老病死，而非有為法也。「此以何義」者，問",
    "T25n1512_010:0874a07": "此偈所明正觀者，作何法用而觀，得名為正",
    "T25n1512_010:0874a08": "觀，雖示有生死等世間行，而不名住有為法",
    "T25n1512_010:0874a09": "也。即釋云「如星宿」等，相對九種正觀故，明諸",
    "T25n1512_010:0874a10": "佛觀九種有為法虛妄不實。如觀星宿等九",
    "T25n1512_010:0874a11": "種法虛妄不實，便能於有為法中，以正觀力",
    "T25n1512_010:0874a12": "故終日示世間行，而能不住有為法也。「此",
    "T25n1512_010:0874a13": "九種正觀，於九種境界應知」者，出正觀之境",
    "T25n1512_010:0874a14": "勸人識之。第二偈上句云「見相」者，直云心見",
    "T25n1512_010:0874a15": "相，攝能見三盡，但為成偈故，言及於識也。此",
    "T25n1512_010:0874a16": "句有三，明能見心，釋經中星翳燈三喻也。",
    "T25n1512_010:0874a17": "「器身受用事」者，此三明所受用事，釋經中幻",
    "T25n1512_010:0874a18": "露泡三喻也。「過去現在法，亦觀未來世」者，明",
    "T25n1512_010:0874a19": "前六種有為法在三世中轉，釋經中夢電雲",
    "T25n1512_010:0874a20": "也。此明六種有為已謝於往名為過去，六",
    "T25n1512_010:0874a21": "種有為萌兆未起名未來，六種有為起",
    "T25n1512_010:0874a22": "於今辰念念生滅名為現在，故云三世轉",
    "T25n1512_010:0874a23": "也。第三偈「觀相及受用」者，言「觀相」，牒前偈",
    "T25n1512_010:0874a24": "中上見相識。「及受用」者，牒前偈中三「器身",
    "T25n1512_010:0874a25": "受用事」。「觀於三世事」者，牒前偈中後三過",
    "T25n1512_010:0874a26": "現未來三世法也。所以重舉此九種法者，",
    "T25n1512_010:0874a27": "難云：觀此九種有為法，得何等功德、成就",
    "T25n1512_010:0874a28": "何智？故以下半偈答云「於有為法中，得無",
    "T25n1512_010:0874a29": "垢自在」，明觀此九種有為法時，能得初地以",
    "T25n1512_010:0874b01": "上無漏無垢之果，無生之智不住道解自在",
    "T25n1512_010:0874b02": "功德也。",
    "T25n1512_010:0874b03": "「佛說是經已至信受奉行」，此是第十二流通",
    "T25n1512_010:0874b04": "分經。所以次明流通者，上來說法正辨經",
    "T25n1512_010:0874b05": "體，信悟者眾。今將明如來說法，非但直欲通",
    "T25n1512_010:0874b06": "益當時，亦欲澤被遐劫故，令流通未來，使",
    "T25n1512_010:0874b07": "異世問津，故明也。以此中具列四眾八部",
    "T25n1512_010:0874b08": "及諸大菩薩故，明知序中引同聞時亦應具",
    "T25n1512_010:0874b09": "有，以經略故闕也。聞佛所說，時會所以皆",
    "T25n1512_010:0874b10": "大歡喜信受奉行流通此經者，凡有三義故",
    "T25n1512_010:0874b11": "也。一、說者清淨，明諸佛如來乃是一切智人",
    "T25n1512_010:0874b12": "二障永盡，具足十力四無畏十八不共法等",
    "T25n1512_010:0874b13": "無量功德，如證而說必當理，故曰說者清",
    "T25n1512_010:0874b14": "淨也。二、所說清淨，此明所說音聲章句阿含",
    "T25n1512_010:0874b15": "經教，從無煩惱人邊來，說同諸佛，不多不",
    "T25n1512_010:0874b16": "少、不增不減，與理相應，故曰所說清淨也。三、",
    "T25n1512_010:0874b17": "受者清淨，時會大眾一心專聽無見諍過，不",
    "T25n1512_010:0874b18": "言我法是、彼法非，心無疑濁，故曰清淨也。一",
    "T25n1512_010:0874b19": "切大眾，慶覩天尊，得深法味，除疑遣障，獲道",
    "T25n1512_010:0874b20": "度世，故大歡喜信受奉行也。「諸佛希有總持",
    "T25n1512_010:0874b21": "法」等，此一偈是論主所制第八十偈，讚歎迴",
    "T25n1512_010:0874b22": "向。「諸佛」者，十方三世諸佛也，明此《金剛般",
    "T25n1512_010:0874b23": "若波羅蜜經》是十方三世諸佛智母，三世諸",
    "T25n1512_010:0874b24": "佛同說此法，非獨釋迦如來，故言諸佛也。",
    "T25n1512_010:0874b25": "「希有」者，此非曠世所無、時時而有故，名為希",
    "T25n1512_010:0874b26": "有。又諸佛如來常為眾生說之，何故名為希",
    "T25n1512_010:0874b27": "有也？明此般若理深旨遠，唯是諸佛境界，",
    "T25n1512_010:0874b28": "非餘人所知故，凡夫二乘小行根小行之人",
    "T25n1512_010:0874b29": "所不能受，以信者難得故曰希有也。「總持",
    "T25n1512_010:0874c01": "法」者，明此經其文雖略，明義乃廣，旨明常",
    "T25n1512_010:0874c02": "住因果境智之理收羅皆盡，故曰總持法",
    "T25n1512_010:0874c03": "也。又復一義，一切諸大乘經其文雖廣，至於",
    "T25n1512_010:0874c04": "所明不出眾生、菩薩、佛、淨土。然此雖略，至",
    "T25n1512_010:0874c05": "於所明，亦盡斯四也，故言總持法。「不可稱",
    "T25n1512_010:0874c06": "量」者，明此經理深，非二乘小智所能圖度也。",
    "T25n1512_010:0874c07": "「深句義」者，謂此經文句及次第深義也。乘此",
    "T25n1512_010:0874c08": "生疑難：若此金剛般若句義次第難解非圖",
    "T25n1512_010:0874c09": "度境者，論主何由得解而造論解釋也？故云",
    "T25n1512_010:0874c10": "「從尊者聞」，明論主自云此金剛般若甚深法",
    "T25n1512_010:0874c11": "門義釋非自智力解，乃近從尊者胡名阿僧",
    "T25n1512_010:0874c12": "呿、漢云無障礙比丘邊聞，復遠從彌勒世尊",
    "T25n1512_010:0874c13": "邊聞，明仰推功有在，非是謬傳，故言從尊",
    "T25n1512_010:0874c14": "者聞也。「及廣說」者，明無障礙比丘乃是性地",
    "T25n1512_010:0874c15": "菩薩，多聞強記，能流通大乘、折伏外道故。彌",
    "T25n1512_010:0874c16": "勒世尊愍此閻浮提人，作《金剛般若經義釋》",
    "T25n1512_010:0874c17": "并《地持論》，齎付無障礙比丘令其流通。然彌",
    "T25n1512_010:0874c18": "勒世尊但作長行釋，論主天親既從無障礙",
    "T25n1512_010:0874c19": "比丘邊學得，復尋此經論之意，更作偈論廣",
    "T25n1512_010:0874c20": "興疑問以釋此經，凡有八十偈，及作長行",
    "T25n1512_010:0874c21": "論釋，復以此論轉教金剛仙論師等。此金剛",
    "T25n1512_010:0874c22": "仙轉教無盡意，無盡意復轉教聖濟，聖濟轉",
    "T25n1512_010:0874c23": "教菩提留支，迭相傳授以至於今始二百",
    "T25n1512_010:0874c24": "年許，未曾斷絕，故言及廣說也。「迴此福德施",
    "T25n1512_010:0874c25": "群生」者，然菩薩大士每日事興願故，論主",
    "T25n1512_010:0874c26": "自申己所有造論傳訓功德，不專獨善，乃迴",
    "T25n1512_010:0874c27": "與法界眾生，同向無上菩提心也。",
    "T25n1512_010:0874c28": "金剛仙論卷第十"
}