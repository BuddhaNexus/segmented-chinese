{
    "T54n2128_013:0382b02": "一切經音義卷第十三",
    "T54n2128_013:0382b04": "大唐翻經沙門慧琳撰",
    "T54n2128_013:0382b05": "大寶積經音義之三",
    "T54n2128_013:0382b06": "音卷從三十七盡五十五凡十九卷",
    "T54n2128_013:0382b07": "37 第三十七卷大寶積經第三十七卷",
    "T54n2128_013:0382b08": "尸羅梵語唐云戒或云律或總云戒律藏也。",
    "T54n2128_013:0382b09": "不怯欠業反顧野王曰怯畏劣也考聲云怯愞也奴亂反說文作㹤從犬犬多畏會意字也。",
    "T54n2128_013:0382b10": "洟唾上梯計反正體從鼻從弟作䶏或作啼見韻英鼻液也經中作洟本音夷說文亦誤也為󲚑書夷字與弟字相",
    "T54n2128_013:0382b11": "亂有此誤也遂相効用之今玉篇考聲及韻英等數家字書並音以脂反周易萃卦云齊咨涕洟足為明證也洟亦是",
    "T54n2128_013:0382b12": "口鼻汁也下吐臥反說文口液也或從水作涶考聲云口中津沫也。",
    "T54n2128_013:0382b13": "󱽍牛夘包反又音毛山海經云潘侯之山有獸狀如牛而四節生毛名曰犛牛郭璞注曰牛背膝髀尾皆有長毛說",
    "T54n2128_013:0382b14": "文云西南夷長耄音毛牛也從牛從𠩺省聲也。",
    "T54n2128_013:0382b15": "鄔波索迦梵語也古譯云優波婆迦或云優婆塞皆訛略也唐云近善男有部律近事男亦云近宿男為",
    "T54n2128_013:0382b16": "近三寶而住宿承事也或言清信士善宿男者義譯也。",
    "T54n2128_013:0382b17": "鄔波斯迦唐云近善女或云近事女義同前釋言帶女聲云斯迦古譯云優波賜迦或云優婆夷皆訛也。",
    "T54n2128_013:0382b18": "不鞕額更反韻英云堅也俗作硬或作䩕同也。",
    "T54n2128_013:0382b19": "不歰師立反王逸注楚辭云澀難也郭璞注方言云歰猶𠫤也說文不滑也從四止二倒書二正書會意字也經文",
    "T54n2128_013:0382b20": "上作二刃誤也有從二止從水作澁者俗字非正體也。",
    "T54n2128_013:0382b21": "易解夷地反下行賣反有音下者非也。",
    "T54n2128_013:0382b22": "易識羊益反變易也。",
    "T54n2128_013:0382b23": "羯羅頻伽或云迦陵頻伽此譯云好聲之鳥也。",
    "T54n2128_013:0382b24": "流涌力周反說文水行也從水從㐬音他骨反㐬忽也說文從林二水並從㐬作󲄲今俗作流訛也下音勇顧野王",
    "T54n2128_013:0382b25": "曰水波𣽨涌也或作湧說文云涌𣽨也徒能反從水甬聲。",
    "T54n2128_013:0382c01": "莖幹上幸耕反博雅草本曰莖說文枝主也從廾音草巠聲也巠音形下岡󱁅反說文樹枝也從干倝干岸反聲或",
    "T54n2128_013:0382c02": "從木從干此二字並通二去聲今取上聲也。",
    "T54n2128_013:0382c03": "分析星歷反或從片作析俗字也。",
    "T54n2128_013:0382c04": "叵知或作頗普我反顧野王云叵不可也語辭也說文闕訓。",
    "T54n2128_013:0382c05": "一滴丁力反或從適作𤁷從帝者非也。",
    "T54n2128_013:0382c06": "洄澓上音回下音澓字書云洄澓水旋流貌也。",
    "T54n2128_013:0382c07": "螢火穴冥反草虫名也爾雅作熒熒火即炤郭璞曰夜飛腹下有火光炤即照字禮記月令曰大暑之日腐草化為",
    "T54n2128_013:0382c08": "螢韻英作𧓌也。",
    "T54n2128_013:0382c09": "庭燎歷弔力召二反周禮注云於門外曰大燭門內曰庭燎皆所以照眾為明也鄭玄曰地燭也從火尞聲尞即",
    "T54n2128_013:0382c10": "古文燎字。",
    "T54n2128_013:0382c11": "贍部捺陀金梵語也上時焰反字從貝詹音占聲下奴割反字從手奈聲也梵語上色黃金名也舊曰",
    "T54n2128_013:0382c12": "閻浮檀金起世因本經云此贍部洲大海岸下水中有此金岸上陸地有贍部樹轉輪聖王出世伇使鬼神取此金用是",
    "T54n2128_013:0382c13": "故人間往往有此金最上殊勝勝一切金也。",
    "T54n2128_013:0382c14": "衣襟錦陰反郭璞注爾雅云交領也亦曰衣袂彌曳反說文作䘳交袵也從衣禁聲也袵音荏也。",
    "T54n2128_013:0382c15": "蘇揭多居謁反梵語是如來尊號之一名也此云善逝舊云脩伽度亦曰脩伽多又曰脩伽陀皆訛也此有",
    "T54n2128_013:0382c16": "三義一讚德二不迴三圓滿皆一義。",
    "T54n2128_013:0382c17": "目脂隣陀梵語山名也此有大小二別古目真隣陀皆虜質也正梵音云母止隣上聲那此云脫此山有",
    "T54n2128_013:0382c18": "龍亦同此名也。",
    "T54n2128_013:0382c19": "一剎那頃一牟呼囉多頃一羅婆頃犬󲏗反。考聲云少選也。集",
    "T54n2128_013:0382c20": "訓云近也少間也。剎那羅婆牟呼羅多皆彼方梵語時分名也。剎那有二別。俱舍論云百二十剎那為怛剎那量臘縛其",
    "T54n2128_013:0382c21": "實一也。牟呼羅多或云謨呼律多。論曰須曳占書云謨忽皆一名耳。俱舍婆沙等論具明此義音第四卷及第十卷中已",
    "T54n2128_013:0382c22": "筭計多少具釋訓訖。",
    "T54n2128_013:0382c23": "顯敞唱掌反考聲云開也明也露也理高地以望也從攴普卜反尚聲也。",
    "T54n2128_013:0382c24": "青翠七醉反考聲云碧色之明也從羽卒聲。",
    "T54n2128_013:0383a01": "迦遮隣地梵語也唐言細耎輕妙最上衣也。",
    "T54n2128_013:0383a02": "氍毹上音瞿下霜芻反考聲云織毛為文彩本胡語也此無正翻俗曰毛錦即文罽也居又反或作𣮔󱮣。",
    "T54n2128_013:0383a03": "綿蓐彌編反下音辱綿為褥正從衣作褥也。",
    "T54n2128_013:0383a04": "之帔丕被反字從巾皮聲。",
    "T54n2128_013:0383a05": "倚枕上衣綺反下之荏反大枕也以袋盛耎物而倚憑之。",
    "T54n2128_013:0383a06": "殟鉢羅花青蓮花舊曰優鉢羅。",
    "T54n2128_013:0383a07": "鉢特摩花紅蓮花或云黃蓮花也。",
    "T54n2128_013:0383a08": "拘畝那花赤蓮花深赤色或云如火色也。",
    "T54n2128_013:0383a09": "奔荼利花白蓮花白如雪色舊曰芬陀利訛也。",
    "T54n2128_013:0383a10": "暎發英敬反經作英非也。",
    "T54n2128_013:0383a11": "阿底目多迦丁以反下薑佉反下文亦同舊曰阿提目多加正云阿地目得迦其實一花耳此國無此",
    "T54n2128_013:0383a12": "花。",
    "T54n2128_013:0383a13": "瞻博迦舊曰旃簸迦或作詹波亦曰瞻蔔又作占波花皆方夏言音之差耳此云金色花大論云黃花樹形",
    "T54n2128_013:0383a14": "高大花亦甚香其氣逐風甚遠。",
    "T54n2128_013:0383a15": "蘇末那摩鉢反舊云蘇磨那其花色黃白赤甚香纔高三四尺四垂似盍形也。",
    "T54n2128_013:0383a16": "婆使迦舊云婆師迦訛也。",
    "T54n2128_013:0383a17": "阿輸迦波吒羅迦膩尼雉反。",
    "T54n2128_013:0383a18": "羅花怛羅尼瞿具愚反。",
    "T54n2128_013:0383a19": "怛羅尼已上諸花皆是彼國有香氣花經略言耳此國並無也。",
    "T54n2128_013:0383a20": "萎悴委為反情遂反考聲云憂也。",
    "T54n2128_013:0383a21": "拘胝梵語數名也花嚴經云一百洛叉一俱知。",
    "T54n2128_013:0383a22": "僧佉分迦羅分伽挐那分漚波摩分優波尸商",
    "T54n2128_013:0383a23": "分已上五段梵語數法名也漸多漸廣乃至極無量數喻彼聲聞小聖無量神通將比如來一分神力亦所不及。",
    "T54n2128_013:0383a24": "颯然蘇匝反舊音義釋云疾速皃廣雅颯颯風也風吹葉落聲也。",
    "T54n2128_013:0383b01": "吠嵐僧伽魯含反劫災時大猛風名也此風猛暴能壞世界。",
    "T54n2128_013:0383b02": "38 第三十八卷大寶積經第三十八卷",
    "T54n2128_013:0383b03": "幖幟必遙反通俗文云徽號曰幖說文幖幟也桂苑珠叢幟即幡旗之類也從巾票聲也經文從火作熛誤也火飛",
    "T54n2128_013:0383b04": "也下叱志反廣雅幟幡也史記曰人持赤幟幡也考聲幟頭上記也通俗文云私記曰幟說文同廣雅從巾戠聲也或從",
    "T54n2128_013:0383b05": "志作󲐜亦同經文從火作熾火盛也非經義票音疋遙反戠音之翼反。",
    "T54n2128_013:0383b06": "陿劣咸甲反顧野王曰陿迫隘不廣大也經文從犬從夾作狹非也乃是狹習犬馬也非經意說文正體從𠂤從匚",
    "T54n2128_013:0383b07": "音方夾聲也下戀掇反考聲云弱也少也會意字或作寽埒古字也。",
    "T54n2128_013:0383b08": "循環隨遵反郭璞注爾雅云循從也考聲順也善也郭璞又云循巡也說文循行也從彳丑尺反盾聲也又說盾字",
    "T54n2128_013:0383b09": "從𠂆音曳從十從目今經文多誤從人從竪畫作偱非也盾音順下華頑反鄭注周禮云環旋也鄭玄圍也繞也。",
    "T54n2128_013:0383b10": "鈍根䐁頓反蒼頡篇云鈍頑也如淳注史記云頑鈍猶無廉隅也聲類不利也形聲字也。",
    "T54n2128_013:0383b11": "三摩鉢底梵語也唐云定或云等至初入定。",
    "T54n2128_013:0383b12": "混亂上魂穩反考聲云水流大皃下鸞段反左傳曰人反德為亂亂則𡝩災生考聲亂錯也作逆也或作乱古字也",
    "T54n2128_013:0383b13": "李斯書嶧山碑從寸作󲎁說文從又作亂亂治也從乙乙治之也𤔔音乱聲也。",
    "T54n2128_013:0383b14": "暎奪於敬反經從央作映非也音烏朗反不明也非經義也。",
    "T54n2128_013:0383b15": "迫迮上音百下爭革反。",
    "T54n2128_013:0383b16": "毒刺此賜反通用正體字也音󲓂誤也。",
    "T54n2128_013:0383b17": "灰󱽃辛進反方言自關而西秦晉之間炊薪不盡曰燼說文󱽃謂為火之餘木也󱽃從聿從火今通作燼誤也。",
    "T54n2128_013:0383b18": "39 第三十九卷大寶積經第三十九卷",
    "T54n2128_013:0383b19": "怡適上以之反考聲云喜悅也和也下舒亦反樂也善也。",
    "T54n2128_013:0383b20": "慠𢢔五告反考聲云憍倨也蕩也或從女作嫯也。",
    "T54n2128_013:0383b21": "逃迸徒勞反鄭注禮記逃去也王逸注楚辭云竄也說文亡也下百孟反玉篇云散走也或作跰也。",
    "T54n2128_013:0383b22": "諸徑經定反或作逕。",
    "T54n2128_013:0383b23": "隍池胡光反蒼頡篇云城下坑也說文云城池也有水曰池無水曰隍從阝音負皇聲也。",
    "T54n2128_013:0383b24": "擁閉於拱反蒼頡篇擁持也亦形聲字閉字從扌有從下者非也。",
    "T54n2128_013:0383c01": "䋞縆上音冈下古恒反考聲縆大索也經從亘作絙誤略也玉篇音胡官反緩也又是古文亘字非經義也。",
    "T54n2128_013:0383c02": "纏裹上持連反下音果也。",
    "T54n2128_013:0383c03": "40 第四十卷大寶積經第四十卷",
    "T54n2128_013:0383c04": "擯遣賓印反司馬彪注莊子云擯棄也史記擯排也考聲落也形聲字也。",
    "T54n2128_013:0383c05": "疲倦上音皮賈逵注國語疾勞也考聲云疲極也󱁅也下逵願反孔注尚書云惓懈也顧野王云惓止也。",
    "T54n2128_013:0383c06": "謇吃上建偃反易曰謇難也方言謇亦吃也或從虎作諕或從了作󲌚或從干作󱿡或作𧮈用並同下謹乙反考聲",
    "T54n2128_013:0383c07": "云語難也氣急重言也通俗文曰語不通利謂之蹇吃或從欠作󲘅古字也。",
    "T54n2128_013:0383c08": "詷疾上音動纂文云𧩟詷急也通俗文曰言過謂之𧩟詷考聲云戲詷語也言氣俱急皃也經從周作調書誤也𧩟",
    "T54n2128_013:0383c09": "音忩弄反也。",
    "T54n2128_013:0383c10": "塵黷徒屋反蒼頡篇黷垢反廣雅蒙也或從女作嬻或作䢱訓義同古字也。",
    "T54n2128_013:0383c11": "󲏤穢祖來反下威衛反也。",
    "T54n2128_013:0383c12": "怯憚上欠業反或作㹤鄭箋詩云㹤難也韓詩云惡也烏固反廣雅驚也說文多𪽉也從心去聲也。",
    "T54n2128_013:0383c13": "黃鸝力知反方言黃鸝鶬鶊也自關而西謂之黃離俗謂之黃鸚或謂之楚雀廣志謂之黃離留或作鵹󲅿古字也。",
    "T54n2128_013:0383c14": "󲖃對情葉反速也對字從丵愁學反從土音仕從寸從至非也。",
    "T54n2128_013:0383c15": "41 第四十一卷大寶積經第四十一卷",
    "T54n2128_013:0383c16": "諠譁上暉袁反亦作灌俗作喧古作吅廣雅諠鳴也聲類誼亦譁也玉篇志也下音花考聲譁亦諠也互相訓也。",
    "T54n2128_013:0383c17": "諛諂羊朱反丑染反已見前釋舊云不擇是非而言謂之諛希其意道其言謂之諂。",
    "T54n2128_013:0383c18": "橋飾居夭反俗字也正從手從喬作撟鄭注周禮云矯詐也妄也下尸力反考聲整也謹正也。",
    "T54n2128_013:0383c19": "矜伐上居疑反鄭注禮記云矜謂自尊大也諡法曰自賢曰矜說文從矛今聲經文從令作矝誤也。",
    "T54n2128_013:0383c20": "捐捨悅玄反考聲云捐棄也說文從手肙音緣省聲也。",
    "T54n2128_013:0383c21": "搏逐補各反廣雅搏擊也韻詮云手擊也蒼頡篇至也聲類捕也說文索持也從手博省聲也專字作甫從寸經從",
    "T54n2128_013:0383c22": "專非也下蟲六反顧野王曰逐追也驅也說文逐走也從辵丑略反豖丑錄反聲也又說豖字豖絆也於豕字上加一畫",
    "T54n2128_013:0383c23": "經從豕作逐俗字。",
    "T54n2128_013:0383c24": "逃迸補孟反韻詮云散走也從辵并聲或作跰也。",
    "T54n2128_013:0384a01": "嘷叫上胡高反左傳豺狼嘷也考聲獸鳴也說文噑咆也從口臯音高聲下驍曜反韻英云大呼也從口󱾆經由反",
    "T54n2128_013:0384a02": "聲也從刁者誤也。",
    "T54n2128_013:0384a03": "圂豬上魂悶反蒼頡篇圂豕所居也說文圂廁也會意字也下貯驢反說文豕三毛叢生曰猪從豕形聲字也經文",
    "T54n2128_013:0384a04": "從犬作猪俗字也。",
    "T54n2128_013:0384a05": "無智膜音莫說文云肉間胲膜也從肉莫聲也。",
    "T54n2128_013:0384a06": "祗仰上旨夷反毛詩傳曰祗敬也從示氐聲也下魚雨反說文仰望也從匕從卩音節作卬古字也今從人作仰。",
    "T54n2128_013:0384a07": "關鍵上古還反說文云以木持門戶也從門𢇇古還反聲也玉篇云今所謂門檐者也經從弁作閞音弁非也下渠",
    "T54n2128_013:0384a08": "彥反鄭眾注周禮云管籥也說文鍵鉉音縣從金建聲也或作闥或從木作楗同方言云自關而東謂之鍵自關而西謂",
    "T54n2128_013:0384a09": "之鑰鑰牡也。",
    "T54n2128_013:0384a10": "暱近尼栗反爾雅昵亦近也杜注左傳暱親也爾雅昵亟欺記反也考聲云亟數也敬也經作󱿷亦遍也。",
    "T54n2128_013:0384a11": "魁膾上苦回反下古外反魁師也膾割也並形聲字也。",
    "T54n2128_013:0384a12": "囹圄上音零下音語周時獄名也。",
    "T54n2128_013:0384a13": "桎梏上真日反下古沃反鄭注周禮云在足曰桎在手曰梏爾雅梏直也說文桎足械也所以桎地也梏手械也",
    "T54n2128_013:0384a14": "所以告天也並左形右聲字也鄭玄曰加明梏者謂書名姓及罪於梏而著之也。",
    "T54n2128_013:0384a15": "如毬渠尤反字書皮丸也或步或騎以杖擊而爭之為戲也形聲字也經文從匊作毱俗字也。",
    "T54n2128_013:0384a16": "開闢開字從幵音牽下毘亦反說文開闢也從辟並形聲字也。",
    "T54n2128_013:0384a17": "憍高姜妖反從心從喬作憍正也從右或從有作󲔹󲔺並非亦俗字也。",
    "T54n2128_013:0384a18": "怯下羗業反玉篇云怯畏劣也或從犬作㹤杜林云犬多畏故從犬也。",
    "T54n2128_013:0384a19": "挑眼體姚反聲類挑抉音淵悅反韻英撥也剔除也說文從手兆省聲也。",
    "T54n2128_013:0384a20": "刖足元厥反古之刑名也經史互說不同或名腓刑󲎓未反或名𩪯毘胤反刑則皆一也民有越關梁踰城墎為掠",
    "T54n2128_013:0384a21": "盜者其刑刖考聲云斷足也或作󲌪說文從刀月聲也。",
    "T54n2128_013:0384a22": "頻蹙上毘寅反今省為下精育反或作蹙󲓋義並同經初第二卷已釋也。",
    "T54n2128_013:0384a23": "阿遮利耶梵語也唐云軌範師或云受教師舊曰阿闍梨訛也。",
    "T54n2128_013:0384a24": "䊸欝上嫗千考聲云縈曲也說文屈也形聲字也下熅律反孔注尚書云欝哀思也廣雅幽也考聲云長思也滯也",
    "T54n2128_013:0384b01": "從林從󳹇從一󲈆彡。",
    "T54n2128_013:0384b02": "貶退彼撿反鄭注周禮貶者減也何休注公羊傳損也毛詩傳墜也或作卑。",
    "T54n2128_013:0384b03": "柁那唐那反梵語唐云施古曰檀那一也。",
    "T54n2128_013:0384b04": "羼底上察限反下丁以反唐云忍辱或云安忍。",
    "T54n2128_013:0384b05": "毘利耶唐云精進或云勇進。",
    "T54n2128_013:0384b06": "般羅若梵語訛略也正梵音鉢羅二合枳孃二合唐云惠或云智慧。",
    "T54n2128_013:0384b07": "肴膳効交反賈注國語云肴俎也毛詩傳曰豆實也箋云葅󱠲也考聲云脯羞餅果之屬也說文啖也從肉爻聲也",
    "T54n2128_013:0384b08": "俗作餚下音善鄭玄曰膳善也今之美食曰膳說文從肉也。",
    "T54n2128_013:0384b09": "車乘時證反。",
    "T54n2128_013:0384b10": "車路上舉魚反釋名云古者車音如居言行所以居人也下盧固反釋名路亦車也言所以行於道路亦作輅同也。",
    "T54n2128_013:0384b11": "邀請幽遙反杜注左傳邀要也賈注國語云求也漢書音義云遮也說文從辵敫省聲也。",
    "T54n2128_013:0384b12": "勇勵上羊腫反揚雄太玄經云決而斷之勇也諡法曰玄命為仁曰勇知死不避曰勇說文勇氣也從力甬聲也",
    "T54n2128_013:0384b13": "下力滯反杜注左傳云相勸勵也古今正字云勵勉也從力厲聲也。",
    "T54n2128_013:0384b14": "薩伐若而者反梵語不正略也正梵音薩嚩枳孃二合唐云一切智舊曰薩婆若也。",
    "T54n2128_013:0384b15": "髓腦上雖𭪿反說文云骨中脂形聲字下那老說文頭中髓也象形亦形聲字從肉󲓸聲也說文從匕作󱹗衛宏單",
    "T54n2128_013:0384b16": "作󲓸也。",
    "T54n2128_013:0384b17": "䬫餬上音提從食從氐丁禮反經從互誤也下音胡䬫餬即蘇中精醇者不論冬夏常清不凝能入人肌肉或從酉",
    "T54n2128_013:0384b18": "作醍醐俗用亦通也。",
    "T54n2128_013:0384b19": "皓齒上胡好反爾雅皓白也從自告聲也經從曰俗字通用下昌止反象形字也。",
    "T54n2128_013:0384b20": "紡績上芳冈反考聲云糾𢇇令緊曰紡下精亦反爾雅績結也續也說文續也絹也形聲字也。",
    "T54n2128_013:0384b21": "紡綫下先箭反鄭注禮云綫縷也或作線古字也。",
    "T54n2128_013:0384b22": "一縷力禹反縷亦線也。",
    "T54n2128_013:0384b23": "妒心都固反鄭玄注毛詩云以色曰妒說文婦妒夫也從女戶聲也經從石作妬誤也。",
    "T54n2128_013:0384b24": "42 第四十二卷大寶積經第四十二卷",
    "T54n2128_013:0384c01": "鄔波柁耶梵語唐云親教師古譯云和上本是胡語訛略此云博士非正翻。",
    "T54n2128_013:0384c02": "貯水知呂反杜注左傳貯主也蓄藏之也說文積也從貝宁聲也宁音除呂反。",
    "T54n2128_013:0384c03": "癲狂上丁堅反韻英云癲病也文字集略云𨈟風入藏病或作瘨亦通也。",
    "T54n2128_013:0384c04": "㿈癤上音邕下音節文字集略云內殨𤺨也不通為㿈又云癤者小㿈也考聲痤癤也。",
    "T54n2128_013:0384c05": "疽癬上七余反集略云久㿈為疽下仙演反說文乾瘍也音易顏氏云今癬有乾濕二種。",
    "T54n2128_013:0384c06": "惡癘力滯反鄭注周禮云疫氣不和而為疾也郭璞注山海經云惡創也又音盧大反字書大風病也俗作癩非也",
    "T54n2128_013:0384c07": "說文惡病也從疒音女厄反萬省聲也有從𠂆音罕作厲訓用亦別非此義。",
    "T54n2128_013:0384c08": "洗濯幢卓反毛詩傳曰濯滌也說文浣也從水翟音宅聲也。",
    "T54n2128_013:0384c09": "陶師唐勞反集訓窯也音姚窯燒瓦器土室也正作󲎚考聲云瓦竈也昆吾所作從󳹇甫苟反勹音包今經中從阜",
    "T54n2128_013:0384c10": "作陶陶丘也相承用亦通也。",
    "T54n2128_013:0384c11": "挻埴上商延反宋忠注太玄經挻和也如淳注漢書云擊也從手延聲從土者非也下時力反孔注尚書云黏土曰",
    "T54n2128_013:0384c12": "埴釋名云土黃而細密曰埴埴膩也御注老子亦云挻和也埴土也陶匠和土為瓦缶之器也從土直聲也。",
    "T54n2128_013:0384c13": "凝滴魚兢反孔注尚書凝成也鄭注禮記堅也易曰履霜堅氷陰始凝也說文水堅也從冫音氷疑聲也疑字從匕",
    "T54n2128_013:0384c14": "矢從󲉗音所於反下丁歷反說文云水󲑡注從水啇聲也從帝非也。",
    "T54n2128_013:0384c15": "泡沫普包反母鉢反水沫。",
    "T54n2128_013:0384c16": "𭣙觸宅庚反或作㲂揨掁四形並同聲類𢾊撞也字書從手作揨揨刾也說文闕字從攴亭聲也。",
    "T54n2128_013:0384c17": "貿易莫候反顧野王云交易也爾雅市也賣也經作𧴵書訛也說文易財也從貝丣音夘聲也。",
    "T54n2128_013:0384c18": "坏成配媒反說文瓦器未燒曰坏從土從丕省聲也。",
    "T54n2128_013:0384c19": "非撥彼未反撥除也。",
    "T54n2128_013:0384c20": "𩧐駝上郎各湯洛二反並通字書作𩧐經文作馲非也下達河反或作󲍤俗作駞考聲云北方胡畜名也郭璞注山",
    "T54n2128_013:0384c21": "海經云𩧐駝背上有肉󲒼力負千斤日行三百里能知水泉之所在並形聲字。",
    "T54n2128_013:0384c22": "呵𠿒呼阿反或作訶周禮曰不敬者呵而罰之古文從止作㱒下呼遏反經文作喝非也喝音烏介反廣蒼云𠿒亦",
    "T54n2128_013:0384c23": "訶也廣雅怒也說文大聲而怒也從口歇聲也。",
    "T54n2128_013:0384c24": "一鑊黃郭注周禮云煮肉器也廣雅鼎也說文󲇗也音携從金蒦省聲也蒦泓虢反。",
    "T54n2128_013:0385a01": "剉膾上倉貨反玉篇剉斫也下公外反廣雅膾割也字統細切生肉也說文細切肉也從肉會聲也。",
    "T54n2128_013:0385a02": "鋸解居御反蒼頡篇云截物鋸也說文槍榶也從金居聲也槍音七羊反榶音唐下庚買反音賈非也。",
    "T54n2128_013:0385a03": "󲗽笮上於甲反考聲󲗱鎮也從土厭聲也下莊革反或作笮迮說文迫也從竹乍聲舊音義云以槽笮出汁也。",
    "T54n2128_013:0385a04": "鞭杖補綿反玉篇云用革以朴罪人也考聲擊也說文驅遲也從革便聲也廣雅鞭堅也古文作𣁁會意字也。",
    "T54n2128_013:0385a05": "寱言霓計反又音迷閉反考聲云睡中語也通俗文曰夢中之語曰寱說文瞑語也從㝱省臬聲也臬音蘖蘖㝱",
    "T54n2128_013:0385a06": "者夢也。",
    "T54n2128_013:0385a07": "愚戇卓降反又濁巷反音訓云無知專愚曰戇考聲云精神不爽皃也說文愚也從心𥫔聲也𥫔音貢又音紺從章",
    "T54n2128_013:0385a08": "從夅下江反貝也。",
    "T54n2128_013:0385a09": "憤亂枎問反下音亂。",
    "T54n2128_013:0385a10": "愚騃五駭反蒼頡篇無智曰騃方言疲癡也。",
    "T54n2128_013:0385a11": "頑嚚上五關反下魚斤反前音義第三卷般若經第一百八十一中已具釋也。",
    "T54n2128_013:0385a12": "驅伇羗虞反蒼頡篇云隨後曰驅廣雅驅奔也古文作敺逐之也。",
    "T54n2128_013:0385a13": "邪僻匹亦反考聲云側也避也誤也從人辟聲也。",
    "T54n2128_013:0385a14": "43 第四十三卷大寶積經第四十三卷",
    "T54n2128_013:0385a15": "逆旅迎戟反說文迎也從辵丑略反屰聲屰音逆今通作𨒫訛也下力貯反賈逵注國語云旅客也杜注左傳云逆",
    "T54n2128_013:0385a16": "旅客舍也說文旅軍也五百人也古文作󲚥從㫃於蹇反從二人古從字也經從作旅非也。",
    "T54n2128_013:0385a17": "中殀央矯反杜注左傳短折曰殀舊音義亦云不盡天年曰殀說文夭屈也從大頭曲象形從歹音殘夭聲也從犬",
    "T54n2128_013:0385a18": "者非也。",
    "T54n2128_013:0385a19": "羸顇上力追反說文疾也從羊𣎆聲也𣎆音與上同下情遂反蒼頡篇云顇憂也或作忰也。",
    "T54n2128_013:0385a20": "󲔵慧情葉反考聲揵健也疾也速也揵亦慧也說文從手建聲也建音同上也。",
    "T54n2128_013:0385a21": "嶷然疑力反字指云仡嶷山峯皃也從山疑聲也仡音魚訖反疑字從匕從矢也。",
    "T54n2128_013:0385a22": "繚戾靈鳥反𥠖結反。",
    "T54n2128_013:0385a23": "不傴䊸禹反廣雅傴曲也考聲曲𭦫也爾雅作󲕭說文傴僂也從人區聲僂音力禹反也。",
    "T54n2128_013:0385a24": "栽㮆我割反爾雅㮆餘也說文或作㮆伐木餘也從木𦍐聲經文從𦍐誤也或作𣎴古字木無頭象形字也或作蘖",
    "T54n2128_013:0385b01": "從薛從木。",
    "T54n2128_013:0385b02": "44 第四十四卷大寶積經第四十四卷",
    "T54n2128_013:0385b03": "悲噎煙結反說文飯窒字書氣塞胸喉食不下也衛宏作饐。",
    "T54n2128_013:0385b04": "机隥飢擬反下多亘反案机蹬小坐物也。",
    "T54n2128_013:0385b05": "黑駮補角反白黑文間曰班駮皃也。",
    "T54n2128_013:0385b06": "重擔當監反從手詹省聲從木非也。",
    "T54n2128_013:0385b07": "山狖由救反集訓云似猿獼猴類也楚辭云猿狖之所居蒼頡篇云似狸能捕鼠出河西未詳此說。",
    "T54n2128_013:0385b08": "猨猴上音袁下音侯山海經云堂庭之山多白猿郭璞曰似獼猴而大長臂便捷鳴則聲哀又猴說文即獿也今謂",
    "T54n2128_013:0385b09": "之猴孫俗曰胡孫。",
    "T54n2128_013:0385b10": "蜫蟲上音昆正體作䖵文字集略作蜫集訓云蜫虫總名下逐融反爾雅曰有足曰蟲今經文從省作虫非本字虫",
    "T54n2128_013:0385b11": "音毀也。",
    "T54n2128_013:0385b12": "不肖小要反廣雅云肖似也類也說文骨肉相似曰肖禮記曰人無德義曰不肖說文從肉小聲也。",
    "T54n2128_013:0385b13": "撮摩倉捋反韻詮云手撮取也從手從繓聲也繓音宗栝反捋音盧括反也。",
    "T54n2128_013:0385b14": "麁獷虢猛反已具前釋也。",
    "T54n2128_013:0385b15": "綺繪墟倚反說文云有文繒也下胡外反孔注尚書云繪五采也鄭注論語繪畫也或作繢也。",
    "T54n2128_013:0385b16": "不呰資此反呰毀也或作訾也。",
    "T54n2128_013:0385b17": "強戾下音麗也。",
    "T54n2128_013:0385b18": "45 第四十五卷大寶積經第四十五卷",
    "T54n2128_013:0385b19": "虵蠍常耶反正體作蛇下軒謁反經作蝎非也蝎音揭義訓已具前釋。",
    "T54n2128_013:0385b20": "蚊虻上音文下莫耕反義訓如前第三卷。",
    "T54n2128_013:0385b21": "忿懟長淚反考聲云𭜨而且忿曰懟或作譵也。",
    "T54n2128_013:0385b22": "箭矟上將線反爾雅箭竹名也郭璞曰似篠而小可以為𠂕因名𠂕為箭方言云自關而西謂𠂕為箭下山卓反廣",
    "T54n2128_013:0385b23": "雅矟矛也埤蒼云長丈八也矛音莫侯反湔音薦矢音始俗作矢篠庭曆反。",
    "T54n2128_013:0385b24": "生涯五家反說文水畔也或作厓。",
    "T54n2128_013:0385c01": "46 第四十六卷大寶積經第四十六卷",
    "T54n2128_013:0385c02": "而攜戶圭反玉篇攜持也說文攜提也從手巂聲也巂音同上考聲云巂字從屮象其冠俗作携訛也。",
    "T54n2128_013:0385c03": "驍勇皎堯反廣雅驍健也許叔重注淮南子云驍勇急也說文從馬堯聲也。",
    "T54n2128_013:0385c04": "抗拒上康浪反考聲抗拒也遮也正字辨惑云抗極也張也強高也說文扞也扞音旱從手亢聲亢音上同下渠語",
    "T54n2128_013:0385c05": "反考聲拒捍也敵也從手巨聲也。",
    "T54n2128_013:0385c06": "勍敵上巨迎反廣雅勍武也考聲多力也說文強也從力京聲也下庭曆反以見前文也。",
    "T54n2128_013:0385c07": "親姻一寅反爾雅𦕓之父曰姻又曰𦕓之黨為姻族兄弟也白虎通云婦人因夫而成故謂夫黨為姻會意字也。",
    "T54n2128_013:0385c08": "摶挽上徒欒反鄭注禮記摶固也圓也廣雅著也或作𢮨從手專聲也下冏板反聲類挽引也或作輓從手免聲。",
    "T54n2128_013:0385c09": "挫辱祖過反鄭注禮記挫折也說文摧也從手坐聲下如欲反賈注國語云辱恥也說文從寸在辰下古者失耕時",
    "T54n2128_013:0385c10": "則封壃上戮之故為辱也或從心作𢛚古字。",
    "T54n2128_013:0385c11": "憤恚扶問反鄭注禮記云怒氣充實也說文懣也盈也從心貴聲也懣音悶賁音奔。",
    "T54n2128_013:0385c12": "商佉梵語也古譯云霜佉或云傷佉或作儴佉皆梵音訛轉也唐云蠃貝或曰珂皆異名也。",
    "T54n2128_013:0385c13": "𠯗食𭨚臘反考聲嗍也淺入口而味之也從口帀聲也帀音迊說文作𠾱衘也經文作唼此字有二音玉篇音所甲",
    "T54n2128_013:0385c14": "反非經意今不取下食字說文從入從皂經從良俗字也亼音精入反皂音彼立反也。",
    "T54n2128_013:0385c15": "不遑音皇或作惶廣疋遑暇也言無閑暇也。",
    "T54n2128_013:0385c16": "究槃荼梵語鬼名也或云恭畔荼又作弓槃荼皆一也此譯為形面似冬瓜此鬼陰囊長大常於膞上擔行。",
    "T54n2128_013:0385c17": "驚愕五各反俗字也或作咢驚也或作諤訟譁也從心咢聲說文愕字從吅從󲓥吅音喧󲓥音戟經從亐俗字訛也。",
    "T54n2128_013:0385c18": "烏曇跋羅梵語花名舊云優曇波羅花或云優曇婆羅花葉似梨果大如拳其味甜無花而結子亦有花",
    "T54n2128_013:0385c19": "而難值故經中以喻希有者也。",
    "T54n2128_013:0385c20": "何羅怙羅胡古反。古譯或云曷羅怙羅。或云羅吼羅又吼羅。或言羅雲或言羅睺羅皆梵語障日時生因",
    "T54n2128_013:0385c21": "以為名。叉譯為覆障。以六年在母胎為胎所覆也。經云七年在母腹中一由往業二由現緣。往業者昔曾作國王制斷獨",
    "T54n2128_013:0385c22": "覺不聽入境。令獨覺在山居七日不得乞食。因此業故墮於地獄。餘報猶經七年在母胎中。二由現緣者。耶輸陀羅懷羅",
    "T54n2128_013:0385c23": "怙羅後。太子出家六年苦行方得成道。於六年中耶輸憂惱四大贏弱不能得生。太子既成道已。耶輸歡喜四大有力方",
    "T54n2128_013:0385c24": "乃能生。故首尾共經七年也。如來還國七日先度羅睺出家也。",
    "T54n2128_013:0386a01": "法祠似茲反何休注公羊傳祠食也白虎通祠嗣也爾雅祠祭也詩百神廟皆曰祠說文春祭曰祠從示司聲也。",
    "T54n2128_013:0386a02": "烏瑟膩沙尼致反梵語如來頂髻也古譯或云嗢瑟尼沙或云鬱瑟尼沙此譯云髻案無上依經云頂骨",
    "T54n2128_013:0386a03": "涌起自然成髻也。",
    "T54n2128_013:0386a04": "懈癈上耕隘反或作𢢣怠墮也音嫁非也下扶吠反韻英云休也止也捨也停也從广音魚撿反經從疒音搦非也。",
    "T54n2128_013:0386a05": "47 第四十七卷大寶積經第四十七卷",
    "T54n2128_013:0386a06": "師傅府務反顧野王云傅附也相附近也審父子君臣之道以示之曰傅說文相也人尃聲也又說尃字音與上同",
    "T54n2128_013:0386a07": "從寸寸法度也甫聲也經作尃非也。",
    "T54n2128_013:0386a08": "祈請渠宜反鄭注周禮祈禱也毛詩傳曰祈求也報也爾雅告也說文從示斤省聲也。",
    "T54n2128_013:0386a09": "舘舍公翫反顧野王云逆旅舍名侯周禮五十里有候候舘舘有委積以待朝聘之官說文從食官聲或作舘",
    "T54n2128_013:0386a10": "俗字。",
    "T54n2128_013:0386a11": "臧賕上佐郎反顧野王云納受財貨曰臧說文臧善也從臣戕聲也或作贓戕音情羊反下音求韻詮云枉法受財",
    "T54n2128_013:0386a12": "曰賕說文以財枉法相謝也從貝求聲也。",
    "T54n2128_013:0386a13": "𤨏骨桑果反廣雅瑣連也字書亦連環也說文玉聲也從玉𧴲聲𧴲音桑果反下骨字從冎音寡下從肉。",
    "T54n2128_013:0386a14": "涎流似延反賈誼新書作漾說文作㳄口液也形聲字。",
    "T54n2128_013:0386a15": "或䶧五狡反說文齧也或作齩亦通或作咬俗字也䶧齩並形聲字也。",
    "T54n2128_013:0386a16": "或齧霓結反說文齧噬也從齒從劫省聲也。",
    "T54n2128_013:0386a17": "或吮徐兖反說文嗽也又音絕兗反亦同。",
    "T54n2128_013:0386a18": "調謔上徒吊反廣雅調欺也求也啁也下鄉虐反毛詩傳曰謔喜樂也爾雅戲謔也郭璞曰相啁戲也說文謔即戲",
    "T54n2128_013:0386a19": "也並形聲字也。",
    "T54n2128_013:0386a20": "微隙鄉逆反壁際小孔也從阜從二小夾一曰會意字。",
    "T54n2128_013:0386a21": "恬怕亭閻反孔注尚書云恬安也方言恬靜也說文從心從甜省聲也下普白反廣雅怕靜也說文無為也從心白",
    "T54n2128_013:0386a22": "聲。",
    "T54n2128_013:0386a23": "鎣飾縈暝反韻英磨拭也考聲云發器光也俗用從玉作瑩誤也說文器也從金從熒省聲。",
    "T54n2128_013:0386a24": "寶屐渠逆反考聲云木屩也欺矯反蒼頡篇󲚛也補格反今之草屩下有齒者說文屩也從履省支聲也。",
    "T54n2128_013:0386b01": "淳濃上順倫反廣雅淳漬也鄭注禮記云淳沃下尼龍反考聲汁厚也露多也或作󲅩形聲字也。",
    "T54n2128_013:0386b02": "能捐悅娟反棄也娟音恚緣反。",
    "T54n2128_013:0386b03": "蹲踞上音存下居御反二字互相訓蹲踞也踞蹲也。",
    "T54n2128_013:0386b04": "一摶徒完反聲類搏捉也考聲握也附持也古今正字云圜也從扌音手專聲也專字從寸𨊢聲𨊢亦專字也。",
    "T54n2128_013:0386b05": "窣覩波上蘇沒反古譯云藪斗婆又云偷婆或云兜婆曰塔婆皆梵語訛轉不正也此即如來舍利塼塔也",
    "T54n2128_013:0386b06": "或佛弟子緣覺聲聞及轉輪王等身皆得作塔或石或塼或木塔是也或曰方墳或曰廟皆一義耳也。",
    "T54n2128_013:0386b07": "譏刺上居宜反廣雅譏諫也問也鄭注禮記呵察也說文誹也從言幾聲下此恣反毛詩傳曰刺責也韓詩刺非也",
    "T54n2128_013:0386b08": "廣雅刺惌也書也釋名云書姓名於奏上曰刺書說文云君殺大夫曰刺從刀朿聲也束音與刺同字書云朿木芒也銛",
    "T54n2128_013:0386b09": "銳也俗作㓨訛也。",
    "T54n2128_013:0386b10": "依泊傍博反王逸注楚辭云泊止也顧野王曰今謂舟止於岸曰泊。",
    "T54n2128_013:0386b11": "48 第四十八卷大寶積經第四十八卷",
    "T54n2128_013:0386b12": "時縛迦梵語也此譯云能活或言更活古譯云時婆或云耆婆皆一言耳也。",
    "T54n2128_013:0386b13": "𤵙癤上殂羸反下音節文字集略云內殨𤺨也又云小㿈腫也古作𤻛音與節同也。",
    "T54n2128_013:0386b14": "號訢上音豪考聲云大器也痛聲也說文呼也從号虎聲經中作號俗用變謬也下蘇固反俗字也玉篇訴告",
    "T54n2128_013:0386b15": "冤枉也說文作𧩯告也從言㡿聲㡿音尺從广音儼從屰音逆經從斥是籀文平𦉴非是尺字也。",
    "T54n2128_013:0386b16": "資稸忡六反考聲稸積也舊音義釋云貨也資財也古今正字聚也從禾畜聲或作蓄。",
    "T54n2128_013:0386b17": "芳羞相由反周禮膳夫掌王之膳羞鄭玄曰羞有滋味者也郭璞注方言云熟食也說文進獻也從羊羊者所進也",
    "T54n2128_013:0386b18": "從丑丑亦聲也。",
    "T54n2128_013:0386b19": "仇匹上渠牛反錯用也正體作逑毛詩云君子好逑傳曰逑匹也爾雅述合也郭璞云對合也說文聚𣫍也從辵求",
    "T54n2128_013:0386b20": "聲也辵音丑略流目為走繞經文作仇仇讎也仇怨也非匹合義下篇密反有作疋俗字訛也考聲匹偶也輩也韻英",
    "T54n2128_013:0386b21": "云偶合也說文四丈也從上匕音稧俠藏義也從八八者匹有八牒也。",
    "T54n2128_013:0386b22": "苦綸律屯反郭璞注方言云綸索也今江東通呼為綸宋忠注太玄經云綸絡也說文紺青絲綬也從糸倫省聲也",
    "T54n2128_013:0386b23": "糸音覓。",
    "T54n2128_013:0386b24": "薑羯羅梵語數法名也案俱舍論六十種數法中有矜羯羅以此國九章等中數會之計當一百萬億若以",
    "T54n2128_013:0386c01": "人間小數會之數極於載也。",
    "T54n2128_013:0386c02": "毘伽摩雪山中大良藥名也。",
    "T54n2128_013:0386c03": "亭館徒丁反漢因秦制十里置一亭行者止息停留也。",
    "T54n2128_013:0386c04": "纔出在來反廣雅纔𭄇也顧野王云僅能也不久也。",
    "T54n2128_013:0386c05": "村墟寸尊反集訓云聚落也古今正字從木寸聲或作邨下去居反廣雅墟居也風俗通墟虛也周禮墟盧也從土",
    "T54n2128_013:0386c06": "虛聲也。",
    "T54n2128_013:0386c07": "豁然歡栝反廣雅豁空也字書豁大也玉篇大度量也說文作豁形聲字也考聲作豁豁開也或作奯說文空大也",
    "T54n2128_013:0386c08": "從大從歲形聲字也。",
    "T54n2128_013:0386c09": "開󲋫下丑摘反並俗字也經文作󲕳誤也既有開字即合是󲕳考聲作捇捇開也正體作󲈌俗作󲕳非也說文作捇",
    "T54n2128_013:0386c10": "裂也從手赤聲。",
    "T54n2128_013:0386c11": "49 第四十九卷大寶積經第四十九卷",
    "T54n2128_013:0386c12": "魯樸盧覩反考聲云魯拙也廣雅通也論語鈍也說文從魚從曰古文作󲐪下普剝反王弼注老子云樸真也孔注",
    "T54n2128_013:0386c13": "尚書云樸治也音持說文木素也從木菐聲也菐音卜考聲云凡物未彫刻樸拙也俗用或作朴。",
    "T54n2128_013:0386c14": "摩訶諾伽那力舊音露身大力神名。",
    "T54n2128_013:0386c15": "阿末羅果滿鉢反舊曰菴磨羅果亦名阿磨勒果其葉似棗其花白小果如胡桃其味酸而且甜可入藥",
    "T54n2128_013:0386c16": "用經中言如觀掌中菴摩勒果是。",
    "T54n2128_013:0386c17": "三摩呬多馨以反此云等引謂平等引諸功德令其證入也。",
    "T54n2128_013:0386c18": "三摩半那初欲入定名三摩鉢底正在定中名三摩半那定之前後異名。",
    "T54n2128_013:0386c19": "迦囉吠羅梵語時分名也。",
    "T54n2128_013:0386c20": "50 第五十卷大寶積經第五十卷",
    "T54n2128_013:0386c21": "瞚眼木閏反考聲云開閉目而數搖也或作眒俗作瞬有作眴非也此字音縣。",
    "T54n2128_013:0386c22": "无󲈕上音無古文無字也下而沼反考聲󲈕攬也煩也因此煩彼從欲之皃也說文云亂也從扌音手夒聲也夒音",
    "T54n2128_013:0386c23": "奴高反經從憂非也。",
    "T54n2128_013:0386c24": "51 第五十一卷大寶積經第五十一卷",
    "T54n2128_013:0387a01": "瞖膜上伊計反眼瞖也經從羽作翳亦通非本字也考聲云瞖蔽也盖也下音莫眼暈膜也。",
    "T54n2128_013:0387a02": "水泡普包反水上浮漚也。",
    "T54n2128_013:0387a03": "芭蕉上音巴下音焦。",
    "T54n2128_013:0387a04": "齅香休救反說文以鼻就臭曰齅。",
    "T54n2128_013:0387a05": "籌議上長流反考聲云量也度也下音義考聲議也商量也。",
    "T54n2128_013:0387a06": "訥鈍上奴骨反苞咸注論語云訥遲鈍也說文訥語難澀也下徒嫰反蒼頡篇鈍頑也聲類不利也從金屯聲也。",
    "T54n2128_013:0387a07": "梗澀上耕杏反考聲梗強也有㓨榆木也從木更聲下澀字前文已具釋。",
    "T54n2128_013:0387a08": "關𨷲上古還反考聲隔也礙也閉也說文以木橫持門也從門從𢇇聲也𢇇音同上說文又說𢇇字從𢆶音幽從丱",
    "T54n2128_013:0387a09": "古患反下羊灼反考聲𨷲鍵也說文關也牡也從門龠聲牡音母。",
    "T54n2128_013:0387a10": "52 第五十二卷大寶積經第五十二卷",
    "T54n2128_013:0387a11": "栽忿再來反考聲栽植也危也始也從木󲀛聲也戔音災。",
    "T54n2128_013:0387a12": "詭詐俱葦反廣雅詭欺也隨惡也說文責也下莊亞反字書詐偽也妄也不實也。",
    "T54n2128_013:0387a13": "營構古候反顧野王曰構合也成也說文交積材考聲結架也葢屋也或冓會意字也。",
    "T54n2128_013:0387a14": "制多梵語也此云聚相謂聚纍甎石高以為相舊曰支提或云制底或云脂帝或曰浮圖皆前後翻譯梵語訛轉也",
    "T54n2128_013:0387a15": "此即摽記如來化跡之處皆置大塔或名窣覩波也。",
    "T54n2128_013:0387a16": "饕餮上他高反杜注左傳云貪財曰饕貪食曰餮音天結反俗作叨餘皆非也。",
    "T54n2128_013:0387a17": "53 第五十三卷大寶積經第五十三卷",
    "T54n2128_013:0387a18": "策勵上楚革反考聲策杖也字書籌也說文馬箠也從竹從束音責亦聲也。",
    "T54n2128_013:0387a19": "諒難良尚反方言眾信曰諒考聲云以信自効曰諒諒智也說文信也從言從涼省聲也。",
    "T54n2128_013:0387a20": "54 第五十四卷大寶積經第五十四卷",
    "T54n2128_013:0387a21": "󲙰叡倉公反下營惠反博雅叡知也集訓聖也惠也說文深明也從󲘫音殘從目從谷省聲。",
    "T54n2128_013:0387a22": "渧泣天禮反韻詮涕淚也或作󲙻下欽立反。",
    "T54n2128_013:0387a23": "𠶺噎庚猛反又櫻猛反通或作骾見聲類下煙結反郭璞注方言咽痛也說文飯窒也音貞栗反形聲字聲類",
    "T54n2128_013:0387a24": "或作饐字也。",
    "T54n2128_013:0387b01": "尼揵荼書計羅婆論外道世俗智論。",
    "T54n2128_013:0387b02": "迷伽伐瑳悉伽並未詳。",
    "T54n2128_013:0387b03": "羯利沙鉢那金名也計直可當四百錢一顆金也一切有部律中說亦與此同其金顆顆圓大如江豆",
    "T54n2128_013:0387b04": "也。",
    "T54n2128_013:0387b05": "賫持濟齊反俗字也正體從貝從齊作齎顧野王曰齎持也考聲云持財以與人也廣雅賫逆也說文持遺也從貝",
    "T54n2128_013:0387b06": "齊聲或作󲙺也。",
    "T54n2128_013:0387b07": "藉如來情夜反考聲藉薦也。",
    "T54n2128_013:0387b08": "󱳸󲒺上齒之反廣雅󱯤輕也亂也釋名癡也聲類騃也考聲醜惡也說文󱯤笑也蟲名也從虫音毀從㞢古之字也",
    "T54n2128_013:0387b09": "㞢亦聲也經中作󱯤訛略也下莊革反考聲徵也求也經作責俗字也正體從貝從束省聲也󲈹音責。",
    "T54n2128_013:0387b10": "蹈躡徒到反廣雅蹈行也劉兆注公羊傳云履行也說文蹈踐也從足舀聲也舀音羊小反下女輒反廣雅躡履也",
    "T54n2128_013:0387b11": "方言登也蒼頡篇蹀也說文蹈躡也從𧾷聶聲也聶音女輒反。",
    "T54n2128_013:0387b12": "忩遽渠御反考聲急速也懼也說文傳也窘也從辵豦聲也經文作𩂜謬也辵音丑略反豦音渠也。",
    "T54n2128_013:0387b13": "馱都梵語也唐言法界生如來碎身靈骨舍利從法界體性生也。",
    "T54n2128_013:0387b14": "55 第五十五卷大寶積經卷第五十五出胎藏會第十三兩卷經此上卷",
    "T54n2128_013:0387b15": "晡時補謀反申時也。",
    "T54n2128_013:0387b16": "醎病厘巖反書曰潤下作醎北方味也形聲字也。",
    "T54n2128_013:0387b17": "蟻腰宜起反集訓云大曰蚍蜉小曰蟻子說文作螘形聲字或作蛾。",
    "T54n2128_013:0387b18": "駝口徒河反畜名也俗名駱駝能負千斤也。",
    "T54n2128_013:0387b19": "車轅上昌遮反象形字下音袁車前雙轅。",
    "T54n2128_013:0387b20": "車軸冲竹反兩頭陀䥫為鎋能制車輪也文字集略云軸持輪也。",
    "T54n2128_013:0387b21": "󳇹笋上特能反蔓生如竹類也下荀尹反竹牙。",
    "T54n2128_013:0387b22": "麥𦬆上莫迫反說文芒穀也秋種厚薶故謂之麥麥金也金王時生火王時𣦸從來從夂夂穗也下䋄方反薶音埋",
    "T54n2128_013:0387b23": "也夂音雖。",
    "T54n2128_013:0387b24": "多泄先節反泄漏也。",
    "T54n2128_013:0387b25": "上尖井閻反會意字。",
    "T54n2128_013:0387c01": "流胤寅印反說文云子孫相承續嗣也從肉從八從厶象重壘也流字從云音土骨反從川從水也。",
    "T54n2128_013:0387c02": "歌邏羅梵語初受胎時父之遣泄也。",
    "T54n2128_013:0387c03": "生蟲逐融反爾雅云有足曰蟲經文作虫訛略也借用字本音毀也。",
    "T54n2128_013:0387c04": "乾󰉓昌沼反俗字也廣雅󰉓食也埤蒼云炒米麥為󰉓也正體從酋作𪍑桂苑珠叢云軍粮曰𪍑。",
    "T54n2128_013:0387c05": "潤沃上蕤順反下瓮穀反灌也。",
    "T54n2128_013:0387c06": "滋茂上子思反從二玄從水下莫布反。",
    "T54n2128_013:0387c07": "稠酪上池流反下音洛臥醋乳凝成也。",
    "T54n2128_013:0387c08": "諸皰疱皃反韻詮云面瘡也或作𨠖。",
    "T54n2128_013:0387c09": "開剖開字從幵音牽經從井俗字謬也下普口反訓集判也。",
    "T54n2128_013:0387c10": "掌縵莫槃反經從万作縵俗字也正作鞔訓釋已見前文。",
    "T54n2128_013:0387c11": "堅鞕額更反堅實也。",
    "T54n2128_013:0387c12": "脹滿張亮反。",
    "T54n2128_013:0387c13": "藕絲五垢反蓮根也下絲字二系音覓經作絲訛也。",
    "T54n2128_013:0387c14": "緊紡線上經引反次妨冈反下先薦反或作綫。",
    "T54n2128_013:0387c15": "虛羸力追反中從羊。",
    "T54n2128_013:0387c16": "百筋居銀反說文肉之力也經或從草或從角誤也。",
    "T54n2128_013:0387c17": "交絡郎各反郭璞云絡繞也爾雅絡綸也綸繩也形聲字也。",
    "T54n2128_013:0387c18": "枝派普賣反俗字也正作爪說文云水之邪流別從爪水字也象分流也。",
    "T54n2128_013:0387c19": "商佉梵語唐言蠃也即太常樂器名也似蝸牛而大吹為聲胡樂也。",
    "T54n2128_013:0387c20": "窯師音姚陶師窯燒瓦竈也從穴也。",
    "T54n2128_013:0387c21": "髦牛音毛又音莫包反作氂犛同西南夷牛名也。",
    "T54n2128_013:0387c22": "塼󲚝拙緣反燒土墼也。",
    "T54n2128_013:0387c23": "覆蔽上芳務反下卑袂反。",
    "T54n2128_013:0387c24": "足跟岡恩反足後也。",
    "T54n2128_013:0388a01": "髆有補各反說文肩甲也從骨從尃省聲也經文從月作膊非也。",
    "T54n2128_013:0388a02": "肋二十四即得反說文䝱骨也從肉力聲。",
    "T54n2128_013:0388a03": "頷有含紺反俗字也正從函作顄說文󰬇也從頁函聲頁音頡函音含也。",
    "T54n2128_013:0388a04": "髑髏上音獨下盧侯反說文人之頂骨也並從骨蜀婁皆聲形聲字也。",
    "T54n2128_013:0388a05": "皮膚甫亐反說文作臚身皮也從肉從盧籀文從肉從盧省聲。",
    "T54n2128_013:0388a06": "調勻聿均反均調也從勹從二會意字。",
    "T54n2128_013:0388a07": "聾󱶣祿東反麥彭反。",
    "T54n2128_013:0388a08": "瘖瘂上於今反下鵶賈反訓義如前經作喑啞非也。",
    "T54n2128_013:0388a09": "攣躄上力傳反下卑亦反字書手足屈弱病也。",
    "T54n2128_013:0388a10": "右脇香業反說文脇肋也從三力經從三刀誤也。",
    "T54n2128_013:0388a11": "革囊乃郎反革皮也囊袋也從󲆍音儜。",
    "T54n2128_013:0388a12": "牀榻上士莊反安身具也從木爿聲也爿音墻經作床非也下貪納反榻長牀也。",
    "T54n2128_013:0388a13": "剝牛補角反說文剥裂也廣雅去其皮也。",
    "T54n2128_013:0388a14": "蚊󱸟上音文俗字也下作蟁說文嚙人飛蟲也從民從䖵或從昬作𧓹以昬時而出故從昬下莫耕反經文作䖟俗",
    "T54n2128_013:0388a15": "字非也從䖵䖵音昆也。",
    "T54n2128_013:0388a16": "𠯗󱻙上𭨚臘反前經已釋。",
    "T54n2128_013:0388a17": "杖棰住累反廣雅捶擊也打也杖字從木捶從手或作唾。",
    "T54n2128_013:0388a18": "鞭撻上必綿反撾馬杖也下他怛反廣雅撻打也尚書曰不懃道業則撻之從手。",
    "T54n2128_013:0388a19": "䑛髻上時尒反人身中蟲名也說文舌取食也或作舓𦧇𦧫四形此三古字下音計鄭注禮記云結髮也從昬作󲎡",
    "T54n2128_013:0388a20": "󲎡潔髮也從髟昬也聲也髟音必遙反昬音氏。",
    "T54n2128_013:0388a21": "有腭五各反變體字也正作𦠍從肉從吅音喧從屰音逆屰亦聲也韻詮云𦠍齗也口中上面曰腭齗音銀也。",
    "T54n2128_013:0388a22": "依膽當敢反說文連肝之府也從肉從擔省聲也。",
    "T54n2128_013:0388a23": "依胏妨癈反從肉從𠂔也。",
    "T54n2128_013:0388a24": "為荻亭歷反從草狄聲狄從火。",
    "T54n2128_013:0388b01": "依脾婢彌反脾胏反膽已見前釋也。",
    "T54n2128_013:0388b02": "兔腹上吐固反說文獸名也兔頭似象頭因從象省後象兔尾下風伏反顧野王曰腹所以包裹五藏也說文肚也",
    "T54n2128_013:0388b03": "從肉复聲也复音復。",
    "T54n2128_013:0388b04": "臆皺上於力反胸前也下鄒瘦反考聲皮聚也經文作󲖰謬略也從芻皮也。",
    "T54n2128_013:0388b05": "風癎音閑風病。",
    "T54n2128_013:0388b06": "涕唾上天計反說文自口而出曰涕正作𪖦從鼻從弟下吐貨反說文口液也從埵省也。",
    "T54n2128_013:0388b07": "淋瀝上林下歷小便難澀病也。",
    "T54n2128_013:0388b08": "疥癩上音介下音賴風󲌵病。",
    "T54n2128_013:0388b09": "㿈疽上音雍下七余反瘡腫病。",
    "T54n2128_013:0388b10": "痃癖上音弦下匹壁反腹中冷氣病也。",
    "T54n2128_013:0388b11": "痔瘻上持理反腹中血病也下郎豆反惡瘡病也。",
    "T54n2128_013:0388b12": "痰病徒南反胸中宿水氣病。",
    "T54n2128_013:0388b13": "撾打嘲瓜反馬策也捶也撾從木從手。",
    "T54n2128_013:0388b14": "楚撻他怛反笞也從手達聲。",
    "T54n2128_013:0388b15": "杻械上音丑或作抙考聲梏也在手曰杻在足曰械並從木也。",
    "T54n2128_013:0388b16": "枷鎻上音加玉篇云頸梏也從木下桑果反考聲鎻錄也連環也從金𧴲聲經從巢非也。",
    "T54n2128_013:0388b17": "劓耳冝冀反韻英云割截耳鼻也說文作劓從刀臬聲臬音蘖。",
    "T54n2128_013:0388b18": "刖手音月說文刖絕也截手足也從刀月聲也。",
    "T54n2128_013:0388b19": "牆塹上匠羊反考聲垣也說文垣蔽也從嗇爿聲或作牆經從土作墻非也下僉艷反韻英小坑也案壍園畔坑也",
    "T54n2128_013:0388b20": "說文從土斬聲或從斬作塹亦通也。",
    "T54n2128_013:0388b21": "一切經音義卷第十三"
}