{
    "T53n2122_058:0724c09": "法苑珠林卷第五十八",
    "T53n2122_058:0724c11": "西明寺沙門釋道世撰",
    "T53n2122_058:0724c12": "◎謀謗篇第六十七(此有五部)",
    "T53n2122_058:0724c13": "述意部呪詛部誹謗部避譏部宿",
    "T53n2122_058:0724c14": "障部",
    "T53n2122_058:0724c15": "述意部第一",
    "T53n2122_058:0724c16": "夫心者眾病之源。口者臧否之本。同出異名",
    "T53n2122_058:0724c17": "禍福殊派。故知身口三業。無非構禍之因。眼",
    "T53n2122_058:0724c18": "耳六情。悉為招舋之首。致使謀謗聖凡抂壓",
    "T53n2122_058:0724c19": "良善。橫受三根長辭七眾。但死生有命富貴",
    "T53n2122_058:0724c20": "由業。縱加鴆毒毒不能傷。異道興謀謀不能",
    "T53n2122_058:0724c21": "害。徒起謗心虛施禱祀。故班婕好云。修善尚",
    "T53n2122_058:0724c22": "不蒙福。為邪欲以何望。若鬼神有知。不受佞",
    "T53n2122_058:0724c23": "邪之訴。若其無知。訴之何益。良由雪山之藥。",
    "T53n2122_058:0724c24": "真偽頗辯。菴羅之果。生熟難分。故如來在",
    "T53n2122_058:0724c25": "世尚不免謗。況今是凡。豈逃斯責。責是宿",
    "T53n2122_058:0724c26": "殃時來須受。此亦己事。何得恨他。然虛謗之",
    "T53n2122_058:0724c27": "罪。自加塗炭。如脣口是弓。心慮如絃。音聲如",
    "T53n2122_058:0724c28": "箭。長夜空發徒染身口。特須自省緘口慎心",
    "T53n2122_058:0724c29": "也。",
    "T53n2122_058:0725a01": "呪詛部第二",
    "T53n2122_058:0725a02": "如大方廣總持經云。佛言。善男子。佛滅度後。",
    "T53n2122_058:0725a03": "若有法師。善隨樂欲為人說法。能令菩薩學",
    "T53n2122_058:0725a04": "大乘者及諸大眾有發一毛歡喜之心乃至暫",
    "T53n2122_058:0725a05": "下一渧淚者。當知皆是佛之神力。若有愚",
    "T53n2122_058:0725a06": "人。實非菩薩假稱菩薩。謗真菩薩及所行法。",
    "T53n2122_058:0725a07": "復作是言。彼何所知。彼何所解。若彼此和合",
    "T53n2122_058:0725a08": "則能住持流通我法。若彼此違諍則正法不",
    "T53n2122_058:0725a09": "行。此謗法之人極大罪業。墮三惡道難可出",
    "T53n2122_058:0725a10": "離。若有愚人。於佛所說而不信受。雖復讀誦",
    "T53n2122_058:0725a11": "千部大乘為人解脫獲得四禪。以謗他故七",
    "T53n2122_058:0725a12": "十劫中受大苦惱。況彼愚人實無所知而自",
    "T53n2122_058:0725a13": "貢高。乃至誹謗一四句偈。當知是業定墮地",
    "T53n2122_058:0725a14": "獄永不見佛。以惡眼視發菩提心人。故得無",
    "T53n2122_058:0725a15": "眼報。以惡口謗發菩提心人。故得無舌報。",
    "T53n2122_058:0725a16": "又賢愚經云。昔佛在世時。有微妙比丘尼得",
    "T53n2122_058:0725a17": "阿羅漢果。與諸尼眾自說往昔所造善惡業",
    "T53n2122_058:0725a18": "行果報。告尼眾曰。乃往過去有一長者。其家",
    "T53n2122_058:0725a19": "巨富。唯無子息。更取小婦夫甚愛念。後生一",
    "T53n2122_058:0725a20": "男。夫婦敬重視之無厭。大婦心妬。私自念言。",
    "T53n2122_058:0725a21": "此兒若大當攝家業。我唐勤苦聚積何益。不",
    "T53n2122_058:0725a22": "如殺之。即取鐵針刺兒顋上。後遂命終。小",
    "T53n2122_058:0725a23": "婦是疑大婦殺。即便語言。汝殺我子。大婦",
    "T53n2122_058:0725a24": "爾時謂無罪福反報之殃。即與呪誓。若殺汝",
    "T53n2122_058:0725a25": "子。使我世世夫為蛇螫所生兒子。水漂狼噉",
    "T53n2122_058:0725a26": "自食子肉。身現生埋。父母居家失火而死。作",
    "T53n2122_058:0725a27": "是誓已後時命終。緣殺兒故墮於地獄受苦",
    "T53n2122_058:0725a28": "無量。地獄罪畢得生人中。為梵志女。年漸長",
    "T53n2122_058:0725a29": "大適娶夫家。產生一子。後復懷妊滿月欲產。",
    "T53n2122_058:0725b01": "夫婦相將向父母舍。至於中路腹痛遂產。夜",
    "T53n2122_058:0725b02": "宿樹下。夫時別臥。前所呪誓今悉受之。時有",
    "T53n2122_058:0725b03": "毒蛇螫殺其夫。婦見夫死即便悶絕。後乃得",
    "T53n2122_058:0725b04": "蘇。至曉天明便取大兒著於肩上。小者抱之。",
    "T53n2122_058:0725b05": "洟泣進路。路有一河。深而且廣。即留大兒",
    "T53n2122_058:0725b06": "著於此岸。先抱小者度著彼岸。還迎大兒。",
    "T53n2122_058:0725b07": "兒見母來入水趣母。水即漂去。母尋追之。力",
    "T53n2122_058:0725b08": "不能救。須臾之間俄爾沒死。還趣小兒狼來",
    "T53n2122_058:0725b09": "噉訖。但見流血狼藉在地。母時斷絕良久乃",
    "T53n2122_058:0725b10": "蘇。遂前進路逢一梵志。是父親友。即向梵志",
    "T53n2122_058:0725b11": "具陳辛苦。梵志憐愍相對啼哭。尋問家中平",
    "T53n2122_058:0725b12": "安以不。梵志答言。父母眷屬大小近日失火",
    "T53n2122_058:0725b13": "一時死盡。聞之懊惱死而復蘇。梵志將歸供",
    "T53n2122_058:0725b14": "給如女。後復適娶妊身欲產。夫外飲酒日暮",
    "T53n2122_058:0725b15": "乃還。婦暗閉門在內獨坐。須臾婦產。夫在門",
    "T53n2122_058:0725b16": "喚。婦產未竟。無人往開。夫破門入捉婦熟打。",
    "T53n2122_058:0725b17": "婦陳產意。夫瞋怒故尋取兒殺。以酥煮之",
    "T53n2122_058:0725b18": "逼婦令食。婦食子後心中酸結。自惟薄福乃",
    "T53n2122_058:0725b19": "值斯人。便棄逃走到波羅柰。至一園中樹下",
    "T53n2122_058:0725b20": "坐息。有長者子。其婦新死。日來塚上追戀啼",
    "T53n2122_058:0725b21": "哭。見此女人樹下獨坐。即便問之。遂為夫",
    "T53n2122_058:0725b22": "婦。經於數日夫忽壽終。時彼國法若其生時",
    "T53n2122_058:0725b23": "夫婦相愛。夫死之時合婦生埋。時有群賊來",
    "T53n2122_058:0725b24": "開其塚。賊帥見婦面首端正。即納為婦。經於",
    "T53n2122_058:0725b25": "數旬。夫破他塚為主所殺。賊伴將屍來付其",
    "T53n2122_058:0725b26": "婦。復共生埋。經於三日狐狼開塚。因而得出。",
    "T53n2122_058:0725b27": "自剋責言。宿有何罪。旬日之間遭斯禍厄。死",
    "T53n2122_058:0725b28": "而復蘇。今何所歸。得全餘命。聞釋迦佛在祇",
    "T53n2122_058:0725b29": "桓中。即往佛所求哀出家。由於過去施辟支",
    "T53n2122_058:0725c01": "佛食發願力故。今得值佛出家修道得阿羅",
    "T53n2122_058:0725c02": "漢。達知先世殺生之業所作呪誓墮於地獄",
    "T53n2122_058:0725c03": "現在辛酸受斯惡報無相代者。微妙自說。昔",
    "T53n2122_058:0725c04": "大婦者今我身是。雖得羅漢。常熱鐵針從頂",
    "T53n2122_058:0725c05": "上入足下而出。晝夜患此無復堪忍。殃禍如",
    "T53n2122_058:0725c06": "是終無朽敗。",
    "T53n2122_058:0725c07": "又舊譬喻經云。佛在世時。有一大姓。常好惠",
    "T53n2122_058:0725c08": "施。後生一男。無有手足。形體似魚。名曰魚",
    "T53n2122_058:0725c09": "身。父母終亡襲持家業。寢臥室內人無見者。",
    "T53n2122_058:0725c10": "時有力士向王厨食。常懷飢乏。獨牽十六車",
    "T53n2122_058:0725c11": "樵賣以自給。身又常不供。魚身請與相見示",
    "T53n2122_058:0725c12": "其形體。力士自惟。我力乃爾。不如無手足人。",
    "T53n2122_058:0725c13": "往到佛所問其所疑。佛言。昔迦葉佛時魚身",
    "T53n2122_058:0725c14": "與此王共飯佛。汝時貧窮助其驅使。魚身所",
    "T53n2122_058:0725c15": "具與王行之。而謂王言。今日有務不得俱行。",
    "T53n2122_058:0725c16": "若行無異斷我手足。時行者今王是也。不行",
    "T53n2122_058:0725c17": "言者魚身是也。時佐助者汝身是也。力士意",
    "T53n2122_058:0725c18": "寤。即作沙門。得阿羅漢道。又百緣經云。佛",
    "T53n2122_058:0725c19": "在世時。舍衛城中有一長者。財寶無量不可",
    "T53n2122_058:0725c20": "稱計。其婦產一男兒兀無有手。產便能語。作",
    "T53n2122_058:0725c21": "是唱言。今此手者甚為難得。深生愛惜。父母",
    "T53n2122_058:0725c22": "怪之。因為立字。名曰兀手。年漸長大。見佛聞",
    "T53n2122_058:0725c23": "法得須陀洹果。求佛出家。佛告善來。鬚髮自",
    "T53n2122_058:0725c24": "落法服著身。便成沙門。精勤修習得阿羅漢",
    "T53n2122_058:0725c25": "果。諸天世人所見敬仰。時諸比丘請佛說本",
    "T53n2122_058:0725c26": "因緣。佛告比丘。此賢劫中迦葉佛時。有二比",
    "T53n2122_058:0725c27": "丘。一是羅漢。二是凡夫。為說法師。時諸民眾",
    "T53n2122_058:0725c28": "競共請喚。常將法師受檀越請。後於一日法",
    "T53n2122_058:0725c29": "師不在。將餘者行。瞋恚罵言。我常為汝給使。",
    "T53n2122_058:0726a01": "今將餘者共行。自今以往更為汝使令我無",
    "T53n2122_058:0726a02": "手。作是語已。各自辭退。止不共行。以是業",
    "T53n2122_058:0726a03": "緣。五百世中受是果報。是故唱言。今此手者",
    "T53n2122_058:0726a04": "甚為難得。由於彼時供給聖人故。今得值我",
    "T53n2122_058:0726a05": "出家得道。比丘聞已歡喜奉行。",
    "T53n2122_058:0726a06": "又百緣經云。佛在王舍城迦蘭陀竹林中時。",
    "T53n2122_058:0726a07": "尊者那羅達多著衣持鉢入城乞食。還歸本",
    "T53n2122_058:0726a08": "處。遙見祇桓赤如血色。怪其所以。尋即往",
    "T53n2122_058:0726a09": "看。見一餓鬼肌肉消盡支節骨立。一日一夜",
    "T53n2122_058:0726a10": "生五百子。羸瘦尫劣氣力乏少。當生之時荒",
    "T53n2122_058:0726a11": "悶殞絕。支節解散。極為飢渴之所逼切。隨生",
    "T53n2122_058:0726a12": "隨噉終無飽足。時那羅達多便前問言。汝造",
    "T53n2122_058:0726a13": "何業今獲斯報。餓鬼答曰。汝今可自問佛世",
    "T53n2122_058:0726a14": "尊。當為汝說。時那羅達多尋往佛所。具問斯",
    "T53n2122_058:0726a15": "報。佛告那羅達多云。此賢劫中波羅柰國有",
    "T53n2122_058:0726a16": "一長者。金銀珍寶奴婢僕使象馬牛羊不可",
    "T53n2122_058:0726a17": "稱計。唯一夫人無有子息。禱祀神祇求索有",
    "T53n2122_058:0726a18": "子。了不能得。時彼長者即便更取族姓家",
    "T53n2122_058:0726a19": "女。未久之間便覺有娠。其大夫人見其有",
    "T53n2122_058:0726a20": "娠。便生嫉妬。密與毒藥令彼墮胎。姊妹眷",
    "T53n2122_058:0726a21": "屬即詣其所。與彼大婦極共鬪諍。遂相打棒",
    "T53n2122_058:0726a22": "問其虛實。其大婦者。止欲道實恐其絞死。",
    "T53n2122_058:0726a23": "止欲不道苦痛叵言。逼切得急而作呪詛。若",
    "T53n2122_058:0726a24": "我真實墮汝胎者。令我捨身生餓鬼中。一日",
    "T53n2122_058:0726a25": "一夜生五百子。生已隨噉終不飽足。作是誓",
    "T53n2122_058:0726a26": "已尋即放去。佛告那羅達多。欲知彼時其大",
    "T53n2122_058:0726a27": "婦者今餓鬼是。佛說是時。諸比丘等皆捨惡",
    "T53n2122_058:0726a28": "心得四沙門果。有發無上菩提心者。歡喜奉",
    "T53n2122_058:0726a29": "行。",
    "T53n2122_058:0726b01": "又法句喻經云。瑠璃王受佞臣阿薩陀等奸",
    "T53n2122_058:0726b02": "謀。升殿遂將兵就祇桓。不得還宮。與王官",
    "T53n2122_058:0726b03": "屬戰。王與夫人夜至王舍城。國中道飢餓噉",
    "T53n2122_058:0726b04": "蘆菔根。腹脹而薨。於是瑠璃拔劍入東宮斫",
    "T53n2122_058:0726b05": "殺兄祇。祇知無常心不恐懼。命未斷間。宮",
    "T53n2122_058:0726b06": "中自然音樂迎其魂神。瑠璃復由誅釋種。佛",
    "T53n2122_058:0726b07": "記及太史記。却後七日當為地獄火所燒殺。",
    "T53n2122_058:0726b08": "又入大乘論。堅意菩薩說偈云。",
    "T53n2122_058:0726b09": "　誹謗大乘法　　決定趣惡道",
    "T53n2122_058:0726b10": "　焚燒甚苦痛　　業報罪信爾",
    "T53n2122_058:0726b11": "　若從地獄出　　復受餘惡報",
    "T53n2122_058:0726b12": "　諸根常缺陋　　永不聞法音",
    "T53n2122_058:0726b13": "　設使得聞者　　復生於謗法",
    "T53n2122_058:0726b14": "　以謗法因緣　　還墮於地獄",
    "T53n2122_058:0726b15": "謗法眾生。聞如是說於大乘中便生疑心如",
    "T53n2122_058:0726b16": "尊者提婆所說偈。",
    "T53n2122_058:0726b17": "　薄福之人　　不生於疑　　能生疑者",
    "T53n2122_058:0726b18": "　必破諸有",
    "T53n2122_058:0726b19": "大悲芬陀利經偈云。",
    "T53n2122_058:0726b20": "　眾生老病死　　沈沒愛流海",
    "T53n2122_058:0726b21": "　處在三界獄　　眾苦受結縛",
    "T53n2122_058:0726b22": "　飲血毒相害　　無始被燒煮",
    "T53n2122_058:0726b23": "　癡盲失善道　　不能見正路",
    "T53n2122_058:0726b24": "　生死愚暗重　　皆由著邪見",
    "T53n2122_058:0726b25": "　旋迴五道中　　譬如車輪轉",
    "T53n2122_058:0726b26": "誹謗部第三",
    "T53n2122_058:0726b27": "如發覺淨心經云。時有六十初發心菩薩。共",
    "T53n2122_058:0726b28": "到佛所。五體投地禮佛足已。於地未起悲啼",
    "T53n2122_058:0726b29": "雨淚。向佛合掌而作是言。善哉世尊。我等業",
    "T53n2122_058:0726c01": "障願分別說。令我等輩自清淨心勿復更造。",
    "T53n2122_058:0726c02": "佛告彼菩薩言。諸善男子。汝等過去於拘留",
    "T53n2122_058:0726c03": "孫如來教中出家學道。既出家已住於禁戒",
    "T53n2122_058:0726c04": "於戒放逸。住於多聞於多聞放逸。住於頭陀",
    "T53n2122_058:0726c05": "功德皆悉損減。於時有二法師比丘。汝於彼",
    "T53n2122_058:0726c06": "所誹謗婬欲。為多利養名聞因緣。於彼親友",
    "T53n2122_058:0726c07": "施主之家嫉妬慳貪。於二法師所親友檀越。",
    "T53n2122_058:0726c08": "汝復破壞離散。兩舌毀辱令生疑惑。不生信",
    "T53n2122_058:0726c09": "心。信不具足。說非善事。時二法師所有眾生。",
    "T53n2122_058:0726c10": "心生敬信隨順之者。令彼等輩斷諸善根。作",
    "T53n2122_058:0726c11": "諸障礙。汝等以此業障礙故。遂於六千二",
    "T53n2122_058:0726c12": "百千歲。墮於阿鼻大地獄中。復於四萬歲墮",
    "T53n2122_058:0726c13": "於活地獄中。復於二萬歲墮黑繩地獄。復",
    "T53n2122_058:0726c14": "於八百千歲墮熱地獄。復於彼處捨命已。後",
    "T53n2122_058:0726c15": "還得人身。於五百世中生盲無目。以業障故",
    "T53n2122_058:0726c16": "所生之處。一切暗鈍忘失本心。善根閉塞少",
    "T53n2122_058:0726c17": "於威力。眾皆捨棄。常被欺[夌*欠]為人憎惡。毀",
    "T53n2122_058:0726c18": "訾誹謗。常生邊地貧賤之處。下種姓家。少利",
    "T53n2122_058:0726c19": "養少名聞。不為他人恭敬供養。亦不尊重。人",
    "T53n2122_058:0726c20": "所不喜。眾所厭惡。汝等從此捨身命已。於後",
    "T53n2122_058:0726c21": "五百歲中正法滅時。還生於惡國惡人之處",
    "T53n2122_058:0726c22": "下種姓家。貧窮下賤。被他誹謗。忘失本心。",
    "T53n2122_058:0726c23": "而於善根常有障礙。雖暫遇明還被翳暗。汝",
    "T53n2122_058:0726c24": "等於彼五百歲後。一切業障爾乃滅盡。於後",
    "T53n2122_058:0726c25": "得生阿彌陀國極樂世界。時彼如來方授汝",
    "T53n2122_058:0726c26": "等阿耨菩提記。",
    "T53n2122_058:0726c27": "爾時六十菩薩既聞此已。捫淚恐怖毛竪。而",
    "T53n2122_058:0726c28": "作是言。我等從今若生瞋恚過失而更造業",
    "T53n2122_058:0726c29": "障。我等今日於世尊前皆悉懺悔。於世尊所",
    "T53n2122_058:0727a01": "立大誓願。於一切所不起諸過。爾時世尊讚",
    "T53n2122_058:0727a02": "彼六十菩薩言。汝等發覺善作是願。當盡一",
    "T53n2122_058:0727a03": "切業障。當得善根淨。爾時世尊。而說偈言。",
    "T53n2122_058:0727a04": "　莫於他邊見過失　　勿說他人是與非",
    "T53n2122_058:0727a05": "　不著他家淨活命　　諸所惡言當棄捨",
    "T53n2122_058:0727a06": "　棄捨眾鬧極遠離　　無法比丘勿親近",
    "T53n2122_058:0727a07": "　當修蘭若佛所讚　　不著利故得涅槃",
    "T53n2122_058:0727a08": "又涅槃經云。佛在世時。瞻波城中有大長者。",
    "T53n2122_058:0727a09": "無有繼嗣。共事六師請求子息。於後不久其",
    "T53n2122_058:0727a10": "婦懷妊。長者知已往六師所問言。為男為女。",
    "T53n2122_058:0727a11": "六師答言。生必是女。長者愁惱。復有知識。語",
    "T53n2122_058:0727a12": "長者言。先不聞優樓迦葉兄弟為誰弟子。六",
    "T53n2122_058:0727a13": "師若是一切智者。迦葉何故捨之從佛。",
    "T53n2122_058:0727a14": "又舍利弗目揵連及頻婆娑羅王。并諸王夫",
    "T53n2122_058:0727a15": "人末利夫人。諸國大長者如須達等。如是諸",
    "T53n2122_058:0727a16": "人皆佛弟子。如來世尊於一切法知見無礙。",
    "T53n2122_058:0727a17": "故名為佛。今者近在此住。若欲實知當詣佛",
    "T53n2122_058:0727a18": "所。爾時長者即詣佛所以事問佛。佛言。長",
    "T53n2122_058:0727a19": "者。汝婦懷妊是男無疑。福德無比。長者歡喜。",
    "T53n2122_058:0727a20": "六師心嫉。以菴羅果和合毒藥。持與長者。汝",
    "T53n2122_058:0727a21": "婦臨月可服此藥。兒則端正產者無患。長者",
    "T53n2122_058:0727a22": "受之與婦令服。服已尋死。六師歡喜周遍城",
    "T53n2122_058:0727a23": "市。唱言。沙門瞿曇記彼長者婦當生男。今兒",
    "T53n2122_058:0727a24": "未生母已喪命。爾時長者復於我所生不",
    "T53n2122_058:0727a25": "信心。即便殯斂棺蓋焚之。我見此事欲往摧",
    "T53n2122_058:0727a26": "邪。六師遙見佛往各相謂言。瞿曇沙門至此",
    "T53n2122_058:0727a27": "塚間欲噉肉耶。未得法眼者各懷愧懼。而白",
    "T53n2122_058:0727a28": "佛言。彼婦已死願不須往。爾時阿難語諸人",
    "T53n2122_058:0727a29": "言。且待須臾。如來不久當廣開闡諸佛境界。",
    "T53n2122_058:0727b01": "佛到長者所長者難言。所言無二。兒母已終",
    "T53n2122_058:0727b02": "云何生子。我言。長者卿於爾時都不見問母",
    "T53n2122_058:0727b03": "命脩短。但問所懷為是男女。諸佛如來發言",
    "T53n2122_058:0727b04": "無二。是故當知定必得子。是時死屍。火燒腹",
    "T53n2122_058:0727b05": "裂。子從中出。端坐火中如蓮華臺。六師見已",
    "T53n2122_058:0727b06": "謂為幻術。長者見喜訶責六師。若言幻者汝",
    "T53n2122_058:0727b07": "何不作。我於爾時告耆婆。汝往火中抱是兒",
    "T53n2122_058:0727b08": "來。耆婆前入火聚。猶入清涼大河。抱是兒還。",
    "T53n2122_058:0727b09": "我受兒已告長者言。一切眾生壽命不定。如",
    "T53n2122_058:0727b10": "水上泡。眾生若有重業果報。火及毒螫並不",
    "T53n2122_058:0727b11": "能害。非我所作。是兒生於猛火之中。火名樹",
    "T53n2122_058:0727b12": "提。因名樹提。",
    "T53n2122_058:0727b13": "又賢愚經云。爾時舍衛國中有一婆羅門。字",
    "T53n2122_058:0727b14": "曰師質。居家大富無有子息。詣六師所問其",
    "T53n2122_058:0727b15": "因緣。六師答言。汝相無兒。夫妻愁苦。往問",
    "T53n2122_058:0727b16": "世尊。世尊告曰。汝當有兒。福德具足長大出",
    "T53n2122_058:0727b17": "家。師質聞喜。而作是言。但使有兒學道何苦。",
    "T53n2122_058:0727b18": "因請佛及僧明日舍食。是時世尊默然許之。",
    "T53n2122_058:0727b19": "明日時到佛與眾僧往詣其家。食已還歸。路",
    "T53n2122_058:0727b20": "游一澤。泉水清美。佛與比丘便往休息。時諸",
    "T53n2122_058:0727b21": "比丘各各洗鉢。有一獼猴來從阿難求索其",
    "T53n2122_058:0727b22": "鉢。阿難恐破不欲與之。佛告阿難。速與勿憂。",
    "T53n2122_058:0727b23": "奉教便與。獼猴得鉢。持至蜜樹盛蜜滿鉢。來",
    "T53n2122_058:0727b24": "奉上佛。佛告之曰。去中不淨。獼猴即時拾却",
    "T53n2122_058:0727b25": "蜂蟲極令淨潔。佛便告曰。以水和之。如語著",
    "T53n2122_058:0727b26": "水和調已竟奉授世尊。世尊受已分布與僧。",
    "T53n2122_058:0727b27": "咸共飲之。皆悉周遍。獼猴歡喜騰躍起舞。墮",
    "T53n2122_058:0727b28": "大坑中即便命終。魂歸受胎於師質家。婦便",
    "T53n2122_058:0727b29": "覺娠。日月已足生一男兒。端正少雙。當生",
    "T53n2122_058:0727c01": "之時家內器物自然滿蜜。師質夫婦喜不自",
    "T53n2122_058:0727c02": "勝。語諸相師。相師占善。以初生之日蜜為瑞",
    "T53n2122_058:0727c03": "應。因名蜜勝。兒既年大。辭父出家得阿羅漢",
    "T53n2122_058:0727c04": "果。與諸比丘人間游化。若渴乏時擲鉢空中。",
    "T53n2122_058:0727c05": "自然滿蜜。眾人共飲咸蒙充足。阿難白佛。",
    "T53n2122_058:0727c06": "有何因緣生獼猴中。佛告阿難。乃往過去迦",
    "T53n2122_058:0727c07": "葉佛時。有年少比丘。見他沙門跳度渠水。而",
    "T53n2122_058:0727c08": "作是言。彼人飄疾熟似獼猴。沙門語云。我證",
    "T53n2122_058:0727c09": "四果悉辦。年少聞已衣毛皆竪。五體投地求",
    "T53n2122_058:0727c10": "哀懺悔。由悔過故不墮地獄。由形呰羅漢故。",
    "T53n2122_058:0727c11": "五百世中常作獼猴。由前出家持禁戒故今",
    "T53n2122_058:0727c12": "得見我。沐浴清化得盡諸苦。",
    "T53n2122_058:0727c13": "避譏部第四",
    "T53n2122_058:0727c14": "如薩婆多論云。瞿曇彌比丘尼。是佛姨母。來",
    "T53n2122_058:0727c15": "見佛時。禮已不坐。為女人敬難情多。是故不",
    "T53n2122_058:0727c16": "坐。又不廣為尼說法故不坐。又為止誹謗故",
    "T53n2122_058:0727c17": "不坐。若坐聽法外道當言。瞿曇沙門在王宮",
    "T53n2122_058:0727c18": "時。與諸婇女共在一處。而今出家與本無異。",
    "T53n2122_058:0727c19": "欲滅如是諸譏毀故。是以不坐。又女人鄙陋",
    "T53n2122_058:0727c20": "多致譏疑。是以不坐。◎",
    "T53n2122_058:0727c21": "◎又大乘方便經云。爾時尊者阿難白佛言。",
    "T53n2122_058:0727c22": "世尊。我今晨朝入舍衛城次第乞食。見眾尊",
    "T53n2122_058:0727c23": "王菩薩與一女人同一床坐。阿難說是語已。",
    "T53n2122_058:0727c24": "即時大地六種震動。眾尊王菩薩。於大眾中",
    "T53n2122_058:0727c25": "上昇虛空。高一多羅樹。語阿難言。尊者何有",
    "T53n2122_058:0727c26": "犯罪能住空耶。可以此事問於世尊。云何罪",
    "T53n2122_058:0727c27": "法。云何非法。爾時阿難憂愁向佛悔過。如是",
    "T53n2122_058:0727c28": "大龍我說犯罪。我求其過。世尊。我今悔過。唯",
    "T53n2122_058:0727c29": "願聽許。佛告阿難。汝不應於大乘大士求覓",
    "T53n2122_058:0728a01": "其罪。阿難。汝諸聲聞人。於障處行寂滅定。無",
    "T53n2122_058:0728a02": "有留難斷一切結。菩薩成就一切智心。雖在",
    "T53n2122_058:0728a03": "宮中婇女共相娛樂。不起魔事及諸留難。而",
    "T53n2122_058:0728a04": "得菩提。佛告阿難。彼女人者。當於過去五百",
    "T53n2122_058:0728a05": "世中為眾尊王菩薩作婦。彼女人本習氣故。",
    "T53n2122_058:0728a06": "見生愛著繫縛不捨。若眾尊王菩薩。能與我",
    "T53n2122_058:0728a07": "共一床坐者。我當發阿耨菩提心。爾時菩薩",
    "T53n2122_058:0728a08": "知彼女人心之所念。即入其舍。尋時思惟。如",
    "T53n2122_058:0728a09": "是法門。若內地大。若外地大。是一地大心執",
    "T53n2122_058:0728a10": "女人手共一床坐。即於座上而說偈言。",
    "T53n2122_058:0728a11": "　如來不讚歎　　凡夫所行欲",
    "T53n2122_058:0728a12": "　離欲及貪愛　　乃成天人師",
    "T53n2122_058:0728a13": "時彼女人聞此偈已。心大歡喜。即從座起向",
    "T53n2122_058:0728a14": "眾尊王菩薩。接足敬禮。說是偈言。",
    "T53n2122_058:0728a15": "　我不貪愛欲　　貪欲佛所訶",
    "T53n2122_058:0728a16": "　離欲及貪愛　　乃成天人師",
    "T53n2122_058:0728a17": "說是偈已。我先所生惡欲之心。今當悔過發",
    "T53n2122_058:0728a18": "菩提心。願欲利益一切眾生。爾時世尊記彼",
    "T53n2122_058:0728a19": "女人。於此命終得轉女身。當成男子。於將來",
    "T53n2122_058:0728a20": "世得成為佛。號無垢煩惱。",
    "T53n2122_058:0728a21": "善男子。我念過去阿僧祇劫。復過是數。時有",
    "T53n2122_058:0728a22": "梵志。名曰樹提。於四十二億歲。在空林中常",
    "T53n2122_058:0728a23": "修梵行。彼時梵志過是歲已。從林中出入。極",
    "T53n2122_058:0728a24": "樂城。見一女人。彼時女人見此梵志儀容端",
    "T53n2122_058:0728a25": "嚴。即起欲心尋趣梵志。以手執之即時躄地。",
    "T53n2122_058:0728a26": "爾時梵志告女人曰。姊何所求。女人曰。我求",
    "T53n2122_058:0728a27": "梵志。梵志言。我不行欲。女曰。若不從我。我",
    "T53n2122_058:0728a28": "今當死。爾時梵志如是思惟。此非我法亦非",
    "T53n2122_058:0728a29": "我時。我於四十二億歲修淨梵行。云何於今",
    "T53n2122_058:0728b01": "而當毀壞。彼時梵志強自頓拽得離七步。離",
    "T53n2122_058:0728b02": "七步已生哀愍心。如是思惟。我雖犯戒墮於",
    "T53n2122_058:0728b03": "惡道。我能堪忍地獄之苦。我今不忍見是女",
    "T53n2122_058:0728b04": "人受此苦惱。不令是女以我致死。爾時梵志",
    "T53n2122_058:0728b05": "還至女所。以右手捉作如是言。姊起恣汝所",
    "T53n2122_058:0728b06": "欲。爾時梵志於十二年中共為家室。過十二",
    "T53n2122_058:0728b07": "年已尋復出家。即還具四無量心。具已命終",
    "T53n2122_058:0728b08": "生梵天中。爾時梵志即我身是。彼女人者今",
    "T53n2122_058:0728b09": "瞿夷是。我於爾時為彼女欲暫起悲心。即得",
    "T53n2122_058:0728b10": "超越十百千劫生死之苦。",
    "T53n2122_058:0728b11": "又慧上菩薩經云。昔拘樓秦佛時。有一比丘。",
    "T53n2122_058:0728b12": "名曰無垢。處於閑居國界山窟。去彼不遠有",
    "T53n2122_058:0728b13": "五神仙。有一女人。道遇大雨入比丘窟。雨晴",
    "T53n2122_058:0728b14": "出去。時五仙人見之各各言曰。比丘姦穢。無",
    "T53n2122_058:0728b15": "垢聞之。即自踊身在于虛空。去地四丈九尺。",
    "T53n2122_058:0728b16": "諸仙見之飛處空中。各曰。如吾經典所記。染",
    "T53n2122_058:0728b17": "欲塵者則不得飛。便五體投地伏首謀橫。假",
    "T53n2122_058:0728b18": "使比丘不現神變。其五仙人墮大地獄。時無",
    "T53n2122_058:0728b19": "垢比丘今慈氏菩薩是也。◎",
    "T53n2122_058:0728b20": "法苑珠林卷第五十八"
}