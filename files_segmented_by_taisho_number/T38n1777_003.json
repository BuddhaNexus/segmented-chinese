{
    "T38n1777_003:0532b02": "維摩經玄疏卷第三",
    "T38n1777_003:0532b04": "天台山修禪寺沙門智顗撰",
    "T38n1777_003:0532b05": "第三明四教分別者。前明三觀釋淨無垢稱",
    "T38n1777_003:0532b06": "約理智無惑。智能稱理稱緣故受淨無垢稱",
    "T38n1777_003:0532b07": "之號。但以眾生機緣不同。致有頓漸之異不",
    "T38n1777_003:0532b08": "定祕密之殊。是以古今諸師各為理釋。今所",
    "T38n1777_003:0532b09": "立義意異前規。故無言之理悉檀赴緣而巧",
    "T38n1777_003:0532b10": "說略撰四教。以暢其宗用通毘摩羅詰之名。",
    "T38n1777_003:0532b11": "若能達斯旨者。非但此經文義皎然。漸頓不",
    "T38n1777_003:0532b12": "定祕密之蹤皆無滯也。今明此義略開七重。",
    "T38n1777_003:0532b13": "　第一釋四教名　第二辨所詮　第三約位",
    "T38n1777_003:0532b14": "分別　第四明權實　第五對觀心　第六",
    "T38n1777_003:0532b15": "通諸經論　第七銷此經文",
    "T38n1777_003:0532b16": "第一釋四教名者即為四意。一釋三藏教名。",
    "T38n1777_003:0532b17": "二釋通教名。三釋別教名。四釋圓教名。第一",
    "T38n1777_003:0532b18": "釋三藏教名者。此教明因緣生滅四聖諦理。",
    "T38n1777_003:0532b19": "正教小乘傍化菩薩。所言三藏者。一修多羅",
    "T38n1777_003:0532b20": "藏。二毘尼藏。三阿毘曇藏。一修多羅藏者。修",
    "T38n1777_003:0532b21": "多羅此或言無翻。或言有翻者亦有多家不",
    "T38n1777_003:0532b22": "同。而多用法本為翻。所謂出世言教之本故",
    "T38n1777_003:0532b23": "云法本。即是四阿含經也。二毘尼藏者。此翻",
    "T38n1777_003:0532b24": "言滅。佛說作無作戒滅身口之惡。是故云滅。",
    "T38n1777_003:0532b25": "即是八十誦律也(因從果得名也)。三阿毘曇藏者。阿",
    "T38n1777_003:0532b26": "毘曇此翻言無比法。聖人智慧分別法義戒",
    "T38n1777_003:0532b27": "定無比故云無比法。若佛自分別法相義。若",
    "T38n1777_003:0532b28": "弟子分別法相。皆名阿毘曇也。此之三法通",
    "T38n1777_003:0532b29": "名藏者。藏以含藏為義。但解者不同。有言文",
    "T38n1777_003:0532c01": "能含理故名為藏。有言理能含文故名為藏。",
    "T38n1777_003:0532c02": "今言三法之名各是一句。三名各含文理故",
    "T38n1777_003:0532c03": "名藏也。阿含即是定藏故云次第求也。毘尼",
    "T38n1777_003:0532c04": "即是戒藏故云因緣求也。阿毘曇即是慧藏",
    "T38n1777_003:0532c05": "故云性相求也。此教的屬小乘。故法華云。貪",
    "T38n1777_003:0532c06": "著小乘三藏學者。第二釋通教名。通者同也。",
    "T38n1777_003:0532c07": "三乘同稟故名為通。此教明因緣即空無生",
    "T38n1777_003:0532c08": "四真諦理。是摩訶衍教之初門也。正為菩薩",
    "T38n1777_003:0532c09": "傍兼二乘故。大品經勸學品明欲學三乘悉",
    "T38n1777_003:0532c10": "教當學般若。所言通者乃有多塗略出八義。",
    "T38n1777_003:0532c11": "一教通。二理通。三智通。四斷通。五行通。六",
    "T38n1777_003:0532c12": "位通。七因通。八果通。教通者。三乘同稟幻化",
    "T38n1777_003:0532c13": "即空之教也。理通者。同是遍真之理也。智通",
    "T38n1777_003:0532c14": "者。同得巧度一切智也。斷通者。界內惑斷同",
    "T38n1777_003:0532c15": "也。行通者。見思無漏行同也。位通者。從乾慧",
    "T38n1777_003:0532c16": "地乃至辟支佛地位皆同也。因通者。九無閡",
    "T38n1777_003:0532c17": "同也。果通者。九解脫二種涅槃之果同也。通",
    "T38n1777_003:0532c18": "義有八。而但名通教者。若不因通教則不知",
    "T38n1777_003:0532c19": "理通乃至成通果也。故諸大乘方等及諸般",
    "T38n1777_003:0532c20": "若有二乘得道者。皆同稟此教也。第三釋別",
    "T38n1777_003:0532c21": "教名者。別者不共之名也。此教不共二乘人",
    "T38n1777_003:0532c22": "說但教菩薩故名別教。此教正明因緣假名",
    "T38n1777_003:0532c23": "無量四聖諦理。的化菩薩不涉二乘。所言別",
    "T38n1777_003:0532c24": "者義乃多塗略出八意。一教別。二理別。三智",
    "T38n1777_003:0532c25": "別。四斷別。五行別。六位別。七因別。八果別。",
    "T38n1777_003:0532c26": "故名別教。教別者說恒沙佛法但為菩薩也。",
    "T38n1777_003:0532c27": "理別者藏識有恒沙俗諦之理也。智別者道",
    "T38n1777_003:0532c28": "種智也。斷別者恒沙無知界外見思無明斷",
    "T38n1777_003:0532c29": "也。行別者菩薩歷劫修自行化他之行也。位",
    "T38n1777_003:0533a01": "別者三十心伏無明是賢位十地發真斷無明",
    "T38n1777_003:0533a02": "是聖位也。因別者無閡金剛因也。果別者",
    "T38n1777_003:0533a03": "解脫大涅槃四德果也。別義有八而但名別",
    "T38n1777_003:0533a04": "教者。若不因別教則不知別理乃至得別",
    "T38n1777_003:0533a05": "果也。問曰。何故不說為不共教而作別教",
    "T38n1777_003:0533a06": "之名。答曰。大智論明大共般若。即是不共二",
    "T38n1777_003:0533a07": "乘人說。如不思議經。今明別教如說方等大",
    "T38n1777_003:0533a08": "品。二乘共聞說。而別教菩薩兼欲簡非圓教",
    "T38n1777_003:0533a09": "別雖異通猶未圓也。第四釋圓教者。圓以不",
    "T38n1777_003:0533a10": "偏為義。此教明不思議因緣中道實相之理。",
    "T38n1777_003:0533a11": "事理具足不偏不別。但化最上利根大士故",
    "T38n1777_003:0533a12": "名圓教也。所言圓教者義乃多塗略說有八。",
    "T38n1777_003:0533a13": "一教圓。二理圓。三智圓。四斷圓。五行圓。六",
    "T38n1777_003:0533a14": "位圓。七因圓。八果圓。教圓者直說一實諦言",
    "T38n1777_003:0533a15": "教不偏也。理圓者一實即法界海理不偏也。",
    "T38n1777_003:0533a16": "智圓者一切種智也。斷圓者五住圓斷也。行",
    "T38n1777_003:0533a17": "圓者一行一切行也。位圓者從初一地具足",
    "T38n1777_003:0533a18": "諸地功德也。因圓者雙照二諦自然流入也。",
    "T38n1777_003:0533a19": "果圓者妙覺不思議三德之果不縱不橫也。圓",
    "T38n1777_003:0533a20": "義有八而但名圓教者。若不因圓教則不知",
    "T38n1777_003:0533a21": "圓理乃至得成圓果也。問曰。四教出何經論。",
    "T38n1777_003:0533a22": "答曰。四教散在諸經論。無處而不明也。如上",
    "T38n1777_003:0533a23": "引法華經所明貪著小乘三藏學者。成實論",
    "T38n1777_003:0533a24": "云。故我正欲論三藏中實義。豈非三藏教也。",
    "T38n1777_003:0533a25": "大品經勸學品勸三乘同學般若。中論云。得",
    "T38n1777_003:0533a26": "諸法實相有三種人。豈非通教也。無量義經",
    "T38n1777_003:0533a27": "云。摩訶般若華嚴海空宣說菩薩歷劫修行。",
    "T38n1777_003:0533a28": "大智論云。般若有二種。一者共二乘說。二不",
    "T38n1777_003:0533a29": "共二乘說。如此等經論豈非別教也。華嚴經",
    "T38n1777_003:0533b01": "明圓滿修多羅。此經明一念知一切法即是",
    "T38n1777_003:0533b02": "坐道場。大品經具足品云。一心具萬行。法華",
    "T38n1777_003:0533b03": "經云。合掌以敬心欲聞具足道。涅槃經云。是",
    "T38n1777_003:0533b04": "大涅槃名諸佛法界。大智論云。三智其實一",
    "T38n1777_003:0533b05": "心得。如此等諸經論豈非並明圓教也。是義",
    "T38n1777_003:0533b06": "在下。自當分明。問曰。四教之文乃當散在經",
    "T38n1777_003:0533b07": "論。而未見一處經論聚明。答曰。雖復無的四",
    "T38n1777_003:0533b08": "教名目。今映傍大乘經論立四教名義者。如",
    "T38n1777_003:0533b09": "大涅槃經明四不可說。有因緣故亦可得說",
    "T38n1777_003:0533b10": "四種之說以化前緣。即是四教也。大涅槃經",
    "T38n1777_003:0533b11": "明四番轉四諦法輪。即是四教之意也。法華",
    "T38n1777_003:0533b12": "經明三草二木一地所生。即是四教意也。中",
    "T38n1777_003:0533b13": "論破諸異執。既說因緣所生四句通佛四說。",
    "T38n1777_003:0533b14": "即是四教之意也。如此等四種說法隨機利",
    "T38n1777_003:0533b15": "物。即是四教義皆是四教之異名耳。問曰。法",
    "T38n1777_003:0533b16": "華經云。佛平等說如一味雨。何曾定有四說之",
    "T38n1777_003:0533b17": "殊。答曰。上來處處引四不可說有因緣故亦",
    "T38n1777_003:0533b18": "可得說。尚未曾定有一說。何曾定有四教耶。",
    "T38n1777_003:0533b19": "但以眾生有四種根性不同。所謂下中上上",
    "T38n1777_003:0533b20": "上四根不同。致感四說四教之殊。即是法華",
    "T38n1777_003:0533b21": "經明三草二木一地所生之譬譬此四根也。",
    "T38n1777_003:0533b22": "故此經云。佛以一音演說法。眾生隨類各得",
    "T38n1777_003:0533b23": "解者。即是四根異解佛教不同也。但諸經明",
    "T38n1777_003:0533b24": "義不同。自有異說異解一解一說異解一說",
    "T38n1777_003:0533b25": "一解無說無解。故此經云。其說法者無說無",
    "T38n1777_003:0533b26": "示。其聽法者無聞無得。若達此意四教點空",
    "T38n1777_003:0533b27": "立義何所疑哉。問曰。四教義與地論人四宗",
    "T38n1777_003:0533b28": "義同不。答曰。若人問言四諦與四大同不此",
    "T38n1777_003:0533b29": "云何。答今不依四宗立四教者。意乃多塗略",
    "T38n1777_003:0533c01": "出三妨。一四宗名義言方似滯。二細尋研覈。",
    "T38n1777_003:0533c02": "立名作義似如不便。三四宗名義雖言富博。",
    "T38n1777_003:0533c03": "一家往望攝佛教門。猶有所闕。一四宗名義",
    "T38n1777_003:0533c04": "言方似滯者。彼不依四不可說。用四悉檀說",
    "T38n1777_003:0533c05": "則成滯也。二細尋研覈名義似如不便者。彼",
    "T38n1777_003:0533c06": "之四宗毘曇明見有得通可許。因緣為宗。三",
    "T38n1777_003:0533c07": "假是世諦。見世諦未得道。何得以假名為宗。",
    "T38n1777_003:0533c08": "成論明見空得道。何不以空宗也。且大智論",
    "T38n1777_003:0533c09": "明三藏教有三門得道。空是第二門無假名",
    "T38n1777_003:0533c10": "門也。又大智論彈方廣人取十諭。說一切法",
    "T38n1777_003:0533c11": "不生不滅失般若意。豈得幻化為不真宗也。",
    "T38n1777_003:0533c12": "今諮曰。不真宗即是通教。真宗即是通宗者。",
    "T38n1777_003:0533c13": "宗則通真不真。不真何得沒宗而用教。真宗",
    "T38n1777_003:0533c14": "何意無教而立宗。宗若無教何得知真耶。答",
    "T38n1777_003:0533c15": "曰。楞伽經云。說通教童矇宗通教菩薩。故以",
    "T38n1777_003:0533c16": "真為通宗也。又諮曰。若爾前因緣假名不真。",
    "T38n1777_003:0533c17": "皆是教童矇。不應立宗名也。如是覆却竝決",
    "T38n1777_003:0533c18": "意。謂立四宗名似如不便也。今言四教者。佛",
    "T38n1777_003:0533c19": "從初得道至大涅槃。顯示一切法門無非言",
    "T38n1777_003:0533c20": "教也。三四宗明義。若比古今實為富博。一家",
    "T38n1777_003:0533c21": "往望攝佛法意。猶大有所闕。今採諸經論立",
    "T38n1777_003:0533c22": "四教義。一教各有四門。四教合有十六門。即",
    "T38n1777_003:0533c23": "是十六宗明義也。彼因緣假名兩宗似此所",
    "T38n1777_003:0533c24": "明三藏教有空二門相參猶闕昆勒門及非有",
    "T38n1777_003:0533c25": "非空門也。彼不真宗明如幻化。似與此通教",
    "T38n1777_003:0533c26": "有門相參。餘三門彼所不明。彼真宗似與此",
    "T38n1777_003:0533c27": "別教有門相參。三門彼所不明。是則四宗明義",
    "T38n1777_003:0533c28": "但得與三教四門相參。圓教四門彼所不明。四",
    "T38n1777_003:0533c29": "教猶有十二門。彼四宗所不明也。又護身法",
    "T38n1777_003:0534a01": "師用五宗明義。四宗如前。長立法界宗。似與",
    "T38n1777_003:0534a02": "此圓教有門相參。四教猶有十一門。彼所不",
    "T38n1777_003:0534a03": "明也。耆闍法師用六宗明義。三宗似與此三",
    "T38n1777_003:0534a04": "門相參。如上分別。彼真宗與此通教空門相",
    "T38n1777_003:0534a05": "參。彼常宗似與此別教有門相參。彼圓宗似",
    "T38n1777_003:0534a06": "與此圓教有門相參。此四教猶有十門。彼六",
    "T38n1777_003:0534a07": "宗所不明也。故知四宗五宗六宗雖言古今",
    "T38n1777_003:0534a08": "已來明義富博。今家往望攝佛教門猶有所",
    "T38n1777_003:0534a09": "闕也。所以前明四悉檀義者。正是述一家通",
    "T38n1777_003:0534a10": "教說法與古今說法運用不同也。前明三觀",
    "T38n1777_003:0534a11": "竪破諸法略為數十番。次此下明四教所詮",
    "T38n1777_003:0534a12": "約諸教立義。其尋覽者則知與諸禪師及三",
    "T38n1777_003:0534a13": "論師破義及立義意不同也。問曰。四教遍通",
    "T38n1777_003:0534a14": "眾經。何得的用通此經也。答曰。今撰四教義",
    "T38n1777_003:0534a15": "遍通諸經別有大本。略撮其要通此經文者。",
    "T38n1777_003:0534a16": "正言此經具明四教入道。故須知大意也。但",
    "T38n1777_003:0534a17": "諸師多採經通論。致令晚生。皆謂論富經貧。",
    "T38n1777_003:0534a18": "今採經論通經意。欲令後生知經富論貧也。",
    "T38n1777_003:0534a19": "敬重大乘真佛所說功德無量是入道正因。",
    "T38n1777_003:0534a20": "輕經重論甚可傷也。第二辨所詮者。夫教是",
    "T38n1777_003:0534a21": "能詮。理是所詮。故因理設教。由教顯理。即理",
    "T38n1777_003:0534a22": "非教。即教非理。離理無教。離教無理。故思益",
    "T38n1777_003:0534a23": "經云。菩提之中無文字。文字之中亦無菩提。",
    "T38n1777_003:0534a24": "離菩提無文字。離文字無菩提。以離菩提無",
    "T38n1777_003:0534a25": "文字故約理而施教。離文字無菩提故施教",
    "T38n1777_003:0534a26": "即能顯理。是則教為能詮理為所詮意在於",
    "T38n1777_003:0534a27": "此。所言理者即是諦也。今約諦明理。由理起",
    "T38n1777_003:0534a28": "教。教能詮理。教是能詮。理是所詮。就所詮義",
    "T38n1777_003:0534a29": "略為四意。一約四諦理明所詮。二約三諦理",
    "T38n1777_003:0534b01": "明所詮。三明二諦理明所詮。四約一諦理明",
    "T38n1777_003:0534b02": "所詮。第一約四諦明所詮者即為三意。一明",
    "T38n1777_003:0534b03": "所詮四諦理。二明能詮教。三明約經論。一明",
    "T38n1777_003:0534b04": "所詮四諦理者有四種四諦。一生滅四諦。二",
    "T38n1777_003:0534b05": "無生四諦。三無量四諦。四無作四諦。大意出",
    "T38n1777_003:0534b06": "大涅槃經。二明能詮教者。即是四教能詮四",
    "T38n1777_003:0534b07": "種四諦理也。即為四。一三藏教詮生滅四諦",
    "T38n1777_003:0534b08": "理。二明通教詮無生四真諦理。三明別教詮",
    "T38n1777_003:0534b09": "無量四諦理。四明圓教詮無作四諦理也。三",
    "T38n1777_003:0534b10": "明對經論者即為二意。一對經二對論。一對",
    "T38n1777_003:0534b11": "經者。若華嚴經多明別圓兩教詮無量無作",
    "T38n1777_003:0534b12": "二種四諦理。聲聞經但明三藏教詮生滅四",
    "T38n1777_003:0534b13": "諦理。大集方等及此經明四教詮四種四諦",
    "T38n1777_003:0534b14": "理。摩訶般若多明三教詮三種四諦理。法華",
    "T38n1777_003:0534b15": "經但說圓經詮無作四諦理。大涅槃明四教",
    "T38n1777_003:0534b16": "詮四種四諦理也。二明對論者。若別通經論",
    "T38n1777_003:0534b17": "類經可知。若通申經論如中論破一切內外",
    "T38n1777_003:0534b18": "顛倒執諍竟。外人問曰。若一切世間皆空無",
    "T38n1777_003:0534b19": "所有者。即應無生無滅。以無生滅故則無四",
    "T38n1777_003:0534b20": "諦四沙門果三寶。若受空法。有如此等過。論",
    "T38n1777_003:0534b21": "主答曰。汝今實不能知空空因緣。諸佛依二",
    "T38n1777_003:0534b22": "諦為眾生說法。若不知二諦則不知真佛法。",
    "T38n1777_003:0534b23": "以有空義故則一切法得成。若無空義者。一",
    "T38n1777_003:0534b24": "切法則不成。一切法成者有四諦四沙門果",
    "T38n1777_003:0534b25": "三寶也。今釋此語論主破執見既盡明有四",
    "T38n1777_003:0534b26": "諦四沙門果三寶者。即是申摩訶衍教三種",
    "T38n1777_003:0534b27": "四諦三種四沙門果三種三寶也。問曰。云何",
    "T38n1777_003:0534b28": "得知。答曰。論主說偈故知有也。偈云。因緣所",
    "T38n1777_003:0534b29": "生法我說即是空。此偈申通教大乘詮無生",
    "T38n1777_003:0534c01": "四諦四沙門果三寶也。偈云亦名為假名。即",
    "T38n1777_003:0534c02": "是申別教大乘詮無量四聖諦四沙門果三寶",
    "T38n1777_003:0534c03": "也。偈云亦名中道義。即是圓教大乘詮無作",
    "T38n1777_003:0534c04": "四實諦四沙門果三寶也。破申之意大乘三",
    "T38n1777_003:0534c05": "教祇用一偈。作論之功妙在於此。次後說兩",
    "T38n1777_003:0534c06": "品。初品云。問曰。已知摩訶衍入第一義。今欲",
    "T38n1777_003:0534c07": "聞聲聞經入第一義。論主具明生滅十二因",
    "T38n1777_003:0534c08": "緣。破六十二見入第一義。即是為鈍根聲聞",
    "T38n1777_003:0534c09": "弟子說因緣生滅相。生滅因緣即是生滅四",
    "T38n1777_003:0534c10": "諦四沙門果三寶也。中論前申摩訶衍通別",
    "T38n1777_003:0534c11": "圓三教三種四諦四沙門果三寶。後兩品申",
    "T38n1777_003:0534c12": "三藏生滅四諦四沙門果三寶者。以後世人",
    "T38n1777_003:0534c13": "根轉鈍。應須還用此教。是則中論文略而義",
    "T38n1777_003:0534c14": "富。申佛四教既明詮於四諦之理已顯故言",
    "T38n1777_003:0534c15": "有四諦也。乃是如意殊論非唼水殊論也。若",
    "T38n1777_003:0534c16": "不解此義。單複織假未知。若為通經四假通",
    "T38n1777_003:0534c17": "經意終難見也。第二約三諦明四教所詮之",
    "T38n1777_003:0534c18": "理者即為三意。一明三諦所詮理。二明能詮",
    "T38n1777_003:0534c19": "四教。三約經論。一明三諦所詮理者。三諦名",
    "T38n1777_003:0534c20": "義具出瓔珞仁王兩經。經云。一有諦二無諦",
    "T38n1777_003:0534c21": "三中道第一義諦。有諦者。如世人心所見理",
    "T38n1777_003:0534c22": "名為有諦。亦名俗諦。無諦者。出世人心所見",
    "T38n1777_003:0534c23": "理名為無諦。亦名真諦。中道第一義諦者。諸",
    "T38n1777_003:0534c24": "佛菩薩之所見理名中道第一義諦。亦名一",
    "T38n1777_003:0534c25": "實諦。故大涅槃經云。凡夫者有。二乘者無。諸",
    "T38n1777_003:0534c26": "佛菩薩不有不無。三諦義至釋入不二法門",
    "T38n1777_003:0534c27": "品當略明也。二明能詮四教者即為四。一三",
    "T38n1777_003:0534c28": "藏教但詮二諦理。所以稟教之流不聞佛性",
    "T38n1777_003:0534c29": "常住涅槃。二通教亦但詮二諦理。所以稟教",
    "T38n1777_003:0535a01": "之流亦不聞佛性常住涅槃。三乘猶存灰斷",
    "T38n1777_003:0535a02": "之果也。三別教別詮三諦理。所以稟教之流",
    "T38n1777_003:0535a03": "三十心但成二觀二智方便。登地方乃見佛性",
    "T38n1777_003:0535a04": "入法流也。四圓教圓詮三諦。稟教之流初心",
    "T38n1777_003:0535a05": "即開佛知見。自然流入薩婆若海也。三明對",
    "T38n1777_003:0535a06": "經論者。華嚴但詮假名俗諦中道。又解云。華",
    "T38n1777_003:0535a07": "嚴教詮別三諦一心。三藏漸教詮真俗二諦。",
    "T38n1777_003:0535a08": "方等大乘之教詮三諦。一往同華嚴。摩訶般",
    "T38n1777_003:0535a09": "若亦具詮三諦。一往同華嚴。法華但詮一心",
    "T38n1777_003:0535a10": "三諦。涅槃備詮三諦。一往亦同華嚴也。諸論",
    "T38n1777_003:0535a11": "隨經類之可知。中論偈云。因緣所生法我說",
    "T38n1777_003:0535a12": "即是空。此即詮真諦。亦名為假名即詮俗諦",
    "T38n1777_003:0535a13": "也。亦名中道義即詮中道第一義諦也。此偈",
    "T38n1777_003:0535a14": "即是申摩訶衍詮三諦理。若下兩品明聲聞",
    "T38n1777_003:0535a15": "經入第一義。此即是別申三藏。教詮二諦理",
    "T38n1777_003:0535a16": "也。第三約二諦明所詮者亦為三意。一正明",
    "T38n1777_003:0535a17": "所詮理。二明能詮教。三約經論。一明所詮理",
    "T38n1777_003:0535a18": "者即是二諦理也。二諦有二種。一者理外二",
    "T38n1777_003:0535a19": "諦。二者理內二諦。若真諦非佛性即是理外",
    "T38n1777_003:0535a20": "之二諦。真諦即佛性即是理內之二諦也。一",
    "T38n1777_003:0535a21": "理外二諦有二種。一者不即二諦生滅二諦",
    "T38n1777_003:0535a22": "也。二者相即二諦無生二諦也。故大品經云。",
    "T38n1777_003:0535a23": "即色是空非色滅空。色滅方空是不即二諦。",
    "T38n1777_003:0535a24": "即色是空相即二諦也。二明理內二諦亦有",
    "T38n1777_003:0535a25": "二種。一不即二諦。二相即二諦。不即二諦",
    "T38n1777_003:0535a26": "即是無量二諦。故大涅槃經云。分別世諦",
    "T38n1777_003:0535a27": "有無量相。第一義諦有無量相。非諸聲聞",
    "T38n1777_003:0535a28": "緣覺所知也。二相即二諦無作二諦也。二明",
    "T38n1777_003:0535a29": "能詮四教者。若三藏教詮於理外不即二諦。",
    "T38n1777_003:0535b01": "若通教詮於理外相即二諦。別教詮於理內",
    "T38n1777_003:0535b02": "不即二諦。圓教詮於理內相即二諦也。三對",
    "T38n1777_003:0535b03": "經論者。華嚴經詮理內二種二諦。三藏教詮",
    "T38n1777_003:0535b04": "理外不即之二諦。方等大乘詮理內理外四",
    "T38n1777_003:0535b05": "種二諦。摩訶般若詮理外相即二諦理內二",
    "T38n1777_003:0535b06": "種二諦。法華經但詮理內相即二諦。涅槃經",
    "T38n1777_003:0535b07": "通詮理內理外四種二諦。諸論通經類之可",
    "T38n1777_003:0535b08": "解。中論偈云。因緣所生法我說即是空。此申",
    "T38n1777_003:0535b09": "理外相即之二諦。亦名為假名亦名中道義。",
    "T38n1777_003:0535b10": "此申理內不相即相即之二諦。後兩品明聲",
    "T38n1777_003:0535b11": "聞入第一義。即是申三藏教詮理外不相即",
    "T38n1777_003:0535b12": "二諦也。第四約一諦理明所詮者亦為三意。",
    "T38n1777_003:0535b13": "一者正明所詮理。二明能詮教。三約經論。一",
    "T38n1777_003:0535b14": "明所詮理者即是一諦理也。何等名為一諦。",
    "T38n1777_003:0535b15": "諦名審實。審實之法即是不二。豈是三諦。二",
    "T38n1777_003:0535b16": "諦皆名審實。今明真俗說為諦者。但是方便",
    "T38n1777_003:0535b17": "實非諦也。故涅槃經云。所言二諦其實是一。",
    "T38n1777_003:0535b18": "如來方便為化眾生故說為二。譬如日月不",
    "T38n1777_003:0535b19": "轉醉人見轉。當知唯有不轉之日。不醉之人",
    "T38n1777_003:0535b20": "同見。豈別有迴轉之日。若實有轉日者。不醉",
    "T38n1777_003:0535b21": "之人亦應竝見也。一諦如真日。二諦如轉日。",
    "T38n1777_003:0535b22": "真日審實可名一諦。轉日不實何有二諦。方",
    "T38n1777_003:0535b23": "便說二。實義不成故非諦也。今以此一實諦",
    "T38n1777_003:0535b24": "為所詮之理也。二明能詮之教者。若藏教通",
    "T38n1777_003:0535b25": "教正是煩惱惡酒未吐。唯詮轉日說有二諦。",
    "T38n1777_003:0535b26": "不能詮一實諦也。若別教詮一實諦。如離轉",
    "T38n1777_003:0535b27": "日有不轉日。圓教詮一實諦。轉日即不轉日",
    "T38n1777_003:0535b28": "也。三對經論者。若華嚴教詮真俗即一實諦。",
    "T38n1777_003:0535b29": "帶不即之方便。若三藏教一向不詮一實諦",
    "T38n1777_003:0535c01": "也。若方等教詮一實諦同華嚴。摩訶般若教",
    "T38n1777_003:0535c02": "詮一實亦同華嚴。故無量義經云。佛成道以",
    "T38n1777_003:0535c03": "來四十餘年未顯真實。今謂何有不說實諦。",
    "T38n1777_003:0535c04": "但或時赴緣開二諦三諦不即一諦之方便。",
    "T38n1777_003:0535c05": "所覆法華教詮一實諦。無復不即之方便。但",
    "T38n1777_003:0535c06": "論一切即一實諦也。故法華經說。二萬億日",
    "T38n1777_003:0535c07": "月燈明佛。皆云諸法實相義已為汝等說。今",
    "T38n1777_003:0535c08": "佛放光明助發實相義。諸佛法久後要當說",
    "T38n1777_003:0535c09": "真實。正直捨方便但說無上道。若涅槃經同",
    "T38n1777_003:0535c10": "方等通釋。入佛性為異。諸論隨經類之可解。",
    "T38n1777_003:0535c11": "如中論偈云亦名中道義。此即是申一實諦",
    "T38n1777_003:0535c12": "之教也。故青目釋云。遮二邊故名為中道。即",
    "T38n1777_003:0535c13": "是遮因緣空邊假邊。非此二邊則非真俗二",
    "T38n1777_003:0535c14": "諦名一實諦也。故大涅槃經云。一實諦者則",
    "T38n1777_003:0535c15": "無二也。又云。無二之性即是實性。無二之性",
    "T38n1777_003:0535c16": "即是入不二法門。又一實諦者即是不生不",
    "T38n1777_003:0535c17": "生不生不生不可說故。淨名居士默然杜口。",
    "T38n1777_003:0535c18": "文殊稱歎意在此也。第三約四教位分別淨",
    "T38n1777_003:0535c19": "無垢稱位者即為五意。一約三藏教明淨無",
    "T38n1777_003:0535c20": "垢稱義。二約通教明淨無垢稱義。三約別教",
    "T38n1777_003:0535c21": "明淨無垢稱義。四約圓教明淨無垢稱義。五",
    "T38n1777_003:0535c22": "約五味譬以結成。第一約三藏教明位釋淨",
    "T38n1777_003:0535c23": "無垢稱義者。尋佛三藏教赴緣多塗。言其正",
    "T38n1777_003:0535c24": "要不出四門入道一有門二空門三有無門",
    "T38n1777_003:0535c25": "四非有非無門。今正用毘曇有門以判位也。",
    "T38n1777_003:0535c26": "三門明菩薩義既不度。豈可繆論。今約有門",
    "T38n1777_003:0535c27": "釋淨無垢稱義即為三意。一明開三乘。二略",
    "T38n1777_003:0535c28": "明三藏教辨菩薩位。三釋淨無垢稱名。第一",
    "T38n1777_003:0535c29": "略明開三乘者。佛於生生不可說非三之理",
    "T38n1777_003:0536a01": "用四悉檀。約苦集道開三乘教門。赴三種行",
    "T38n1777_003:0536a02": "人之根緣。令同得滅諦涅槃也。故法華經云。",
    "T38n1777_003:0536a03": "為求聲聞者說應四諦法。度生老病死究竟",
    "T38n1777_003:0536a04": "涅槃。為求辟支佛者說應十二因緣法。為求",
    "T38n1777_003:0536a05": "菩薩者說應六波羅蜜法。令得三菩提成一",
    "T38n1777_003:0536a06": "切種智。若聲聞小乘教門苦諦為初觀四諦",
    "T38n1777_003:0536a07": "入道。發真無漏斷正使盡。位登羅漢具足三",
    "T38n1777_003:0536a08": "明及八解脫。既無慈悲度物。現身而入涅槃。",
    "T38n1777_003:0536a09": "故大智論說。如麞在獵圍。驚怖跳出都不顧",
    "T38n1777_003:0536a10": "群。今不約此判淨名位也。若緣覺中乘教門",
    "T38n1777_003:0536a11": "集諦為初觀十二因緣。發真無漏斷三界結",
    "T38n1777_003:0536a12": "盡。侵除習氣具足三明及八解脫。雖有少慈",
    "T38n1777_003:0536a13": "悲不能度物。亦於一世即入涅槃。故智度論",
    "T38n1777_003:0536a14": "云。如鹿在獵圍。驚跳自出雖顧[眐-止+山]群怖不停",
    "T38n1777_003:0536a15": "待。今亦不就此判淨名位。若菩薩大乘慈悲",
    "T38n1777_003:0536a16": "弘誓不捨眾生。為物心大教門。以道諦為初",
    "T38n1777_003:0536a17": "修行六度。化一切眾生共出三界。至成佛果",
    "T38n1777_003:0536a18": "利益功圓方入涅槃。故大智論云。如大香象",
    "T38n1777_003:0536a19": "在於獵圍。雖遭刀箭擁群共出。此是大士位",
    "T38n1777_003:0536a20": "懷。故須約此判淨名位也。第二明三藏教菩",
    "T38n1777_003:0536a21": "薩位者略為七。一發菩提心。二行菩薩道。三",
    "T38n1777_003:0536a22": "種三十二相業。四六度成滿。五一生補處。六",
    "T38n1777_003:0536a23": "生兜率陀天。七八相成道。一明發菩提心者。",
    "T38n1777_003:0536a24": "如釋迦牟尼菩薩。於過去世為陶師。值前釋",
    "T38n1777_003:0536a25": "迦牟尼佛。供養彼佛已即發菩提心。願未來",
    "T38n1777_003:0536a26": "得作佛時還名釋迦。時佛可其願也。問曰。何",
    "T38n1777_003:0536a27": "名發菩提心。答曰。緣生滅四諦起慈悲四弘",
    "T38n1777_003:0536a28": "誓願即是發菩提心也。二明行菩薩行者。即",
    "T38n1777_003:0536a29": "是三阿僧祇劫行六度也。從過去釋迦牟尼",
    "T38n1777_003:0536b01": "佛至罽那尸棄佛名一阿僧祇劫。從此常離",
    "T38n1777_003:0536b02": "女人身。爾時不自知我當作佛不作佛。今謂",
    "T38n1777_003:0536b03": "是五停心別相總相四念處觀用此觀心修波",
    "T38n1777_003:0536b04": "羅蜜也。爾時未發煖解而有慈悲誓願。安撫",
    "T38n1777_003:0536b05": "生死心無怯弱。故能壞女人業常受男子身",
    "T38n1777_003:0536b06": "也。爾時未發煖解位在外凡。故不自知己身",
    "T38n1777_003:0536b07": "當作佛也。次明從罽那尸棄佛至然燈佛為",
    "T38n1777_003:0536b08": "二阿僧祇劫。是時菩薩用七莖蓮華供養然",
    "T38n1777_003:0536b09": "燈佛。敷鹿皮衣布髮掩泥。時然燈佛便授其",
    "T38n1777_003:0536b10": "記。汝於來世當得作佛名釋迦牟尼。爾時菩",
    "T38n1777_003:0536b11": "薩雖自知我必作佛。而口不稱我當作佛。今",
    "T38n1777_003:0536b12": "謂得煖法智慧修六波羅蜜也。次明從然燈",
    "T38n1777_003:0536b13": "佛至毘婆尸佛為第三阿僧祇劫滿。是時菩",
    "T38n1777_003:0536b14": "薩內心了了自知作佛。口自發言無所畏難。",
    "T38n1777_003:0536b15": "我於來世當得作佛。今謂此是頂法智慧行",
    "T38n1777_003:0536b16": "六波羅蜜也。三明過三阿僧祇劫種三十二",
    "T38n1777_003:0536b17": "相業者。今謂此是入下忍之位。用此忍智修",
    "T38n1777_003:0536b18": "行六度成百福德。用百福德成一相。如是百",
    "T38n1777_003:0536b19": "劫成三十二相之業因也。四明六波羅蜜滿",
    "T38n1777_003:0536b20": "者。菩薩一切能施乃至不惜身命。如尸毘王",
    "T38n1777_003:0536b21": "以身施鴿心不悔恨。是為檀滿。尸波羅蜜滿",
    "T38n1777_003:0536b22": "者。持戒不惜身命。如須摩提王。精進持戒常",
    "T38n1777_003:0536b23": "依實語。赴鹿足王就死。是為尸羅滿。羼提波",
    "T38n1777_003:0536b24": "羅蜜滿者。菩薩忍辱不惜身命。如羼提比丘。",
    "T38n1777_003:0536b25": "為歌利王割截心生慈忍。發誓身復名羼提",
    "T38n1777_003:0536b26": "滿。毘梨耶波羅蜜滿者。精進不惜身命。如大",
    "T38n1777_003:0536b27": "施太子。為國民入海採寶得如意珠。海神因",
    "T38n1777_003:0536b28": "其寢臥盜珠還海。太子發誓抒海水。為眾生",
    "T38n1777_003:0536b29": "求珠。困苦垂命心無懈退。名精進滿。禪波羅",
    "T38n1777_003:0536c01": "蜜滿者。菩薩具足禪定。於外道禪定出入自",
    "T38n1777_003:0536c02": "在。如尚闍梨仙人。坐禪時無出入息。鳥於髻",
    "T38n1777_003:0536c03": "上生子慈悲不動。乃至鳥子飛出。是名禪滿。",
    "T38n1777_003:0536c04": "般若波羅蜜滿者。菩薩大心分別。如劬頻婆",
    "T38n1777_003:0536c05": "羅門大臣。分閻浮大地為七分。若干大城小",
    "T38n1777_003:0536c06": "城聚落分作七分。般若波羅蜜亦如是。此為",
    "T38n1777_003:0536c07": "菩薩六波羅蜜滿。今謂由是下忍智慧能調",
    "T38n1777_003:0536c08": "伏諸根滿足六度也。五住一生補處者。即是",
    "T38n1777_003:0536c09": "釋迦菩薩生迦葉佛所作補處弟子。淨持禁",
    "T38n1777_003:0536c10": "戒行諸功德。迦葉佛授記。次當作佛。今謂此",
    "T38n1777_003:0536c11": "猶是中忍之位也。六明生兜率陀天者。捨閻",
    "T38n1777_003:0536c12": "浮提報上生此天為諸天師。在於彼天修八",
    "T38n1777_003:0536c13": "勝處。今謂此猶是中忍之位也。問曰。菩薩何",
    "T38n1777_003:0536c14": "意初發心伏結而不斷也。答曰。若斷結即不",
    "T38n1777_003:0536c15": "得受生化物。菩薩觀無常伏結。令諸煩惱脂",
    "T38n1777_003:0536c16": "消。用清淨心修行六度令諸功德肥也。七明",
    "T38n1777_003:0536c17": "下生成道者。即是三藏教明八相成菩提道",
    "T38n1777_003:0536c18": "也。所言八相成道者。一從兜率陀天下。二託",
    "T38n1777_003:0536c19": "胎。三出生。四出家。五降魔。六成道。七轉法",
    "T38n1777_003:0536c20": "輪。八入涅槃也。問曰。所明三藏教阿毘曇有",
    "T38n1777_003:0536c21": "門說菩薩義。為是佛說。為是佛去世後諸聲",
    "T38n1777_003:0536c22": "聞弟子說耶。答曰。亦有是佛說。多有是諸羅",
    "T38n1777_003:0536c23": "漢作毘婆沙說也。問曰。若是佛說。此則可信。",
    "T38n1777_003:0536c24": "若諸羅漢所說。云何可信。答曰。諸羅漢既是",
    "T38n1777_003:0536c25": "聖人。採佛三藏教意明菩薩義。何容頓乖僻",
    "T38n1777_003:0536c26": "也。問曰。若爾智度論何意從始至終一一彈",
    "T38n1777_003:0536c27": "破。答曰。龍樹為欲申摩訶衍明菩薩義。以大",
    "T38n1777_003:0536c28": "破小。皆可破也。問曰。龍樹訶云。是迦旃延弟",
    "T38n1777_003:0536c29": "子於小乘經有失。何況解菩薩義。答曰。舍利",
    "T38n1777_003:0537a01": "弗佛在世時分別法相猶尚有失。何況佛去",
    "T38n1777_003:0537a02": "世後諸羅漢也。雖然影傍猶差今時凡夫也。",
    "T38n1777_003:0537a03": "第三約三藏教位釋淨無垢稱義者。正在中",
    "T38n1777_003:0537a04": "忍補處之位也。六度之道即是淨義。所以者",
    "T38n1777_003:0537a05": "何。三種藥中無三種病。六度是道諦是淨義。",
    "T38n1777_003:0537a06": "故法華經云。又見佛子修種種行求無上慧",
    "T38n1777_003:0537a07": "為說淨道也。維摩大士六度行成。即是淨義",
    "T38n1777_003:0537a08": "無六蔽垢。故言無垢。以相似解內稱生滅四",
    "T38n1777_003:0537a09": "諦之理外稱根緣。助釋迦如來顯三乘之教。",
    "T38n1777_003:0537a10": "故云淨無垢稱也。是以方便品現疾。為國王",
    "T38n1777_003:0537a11": "長者說無常苦空無我不淨之法。訶責諸人",
    "T38n1777_003:0537a12": "勸求佛果。意在此也。問曰。維摩析挫聲聞彈",
    "T38n1777_003:0537a13": "訶菩薩。此是不思議之位行。何得用聲聞經",
    "T38n1777_003:0537a14": "所明菩薩之位挍量。答曰。住不思議解脫菩",
    "T38n1777_003:0537a15": "薩能種種示現。豈不能現聲聞經所明菩薩",
    "T38n1777_003:0537a16": "之像輔釋迦而弘化也。問曰。何故化國王長",
    "T38n1777_003:0537a17": "者而示三藏菩薩之形說法。訶聲聞菩薩即",
    "T38n1777_003:0537a18": "現摩訶衍不思議之言教。答曰。凡俗界內結",
    "T38n1777_003:0537a19": "業未除。故說生滅四諦。此正是對治。羅漢菩",
    "T38n1777_003:0537a20": "薩界內因疾已除。但迷不思議三諦之理。是",
    "T38n1777_003:0537a21": "故說三種四諦以折聲聞。說無作四實諦訶",
    "T38n1777_003:0537a22": "菩薩也。第二約通教辨位釋淨無垢稱位者。",
    "T38n1777_003:0537a23": "此教既詮因緣即空之理。三乘同稟契理證",
    "T38n1777_003:0537a24": "真必有淺深。故須判位也。通教入道亦具四",
    "T38n1777_003:0537a25": "門。今約空門以辨位也。亦為三意。一略明約",
    "T38n1777_003:0537a26": "通教開三乘。二略明通教菩薩位。三釋淨無",
    "T38n1777_003:0537a27": "垢稱義。第一略明約通教開三乘者。三乘之",
    "T38n1777_003:0537a28": "人同稟通教見第一義。第一義者即是無分",
    "T38n1777_003:0537a29": "別之真諦理。而分別說三乘者。聲聞從聞生",
    "T38n1777_003:0537b01": "解。總相體假入空。智慧力弱但斷正使。緣覺",
    "T38n1777_003:0537b02": "福德利根生無佛世。自然體假發真為異。又",
    "T38n1777_003:0537b03": "解。緣覺利根能少別相體假入空。發真無漏",
    "T38n1777_003:0537b04": "斷三界結侵除習氣也。三菩薩乘者。菩薩修",
    "T38n1777_003:0537b05": "總相別相智慧體因緣即空。起大悲誓願修",
    "T38n1777_003:0537b06": "諸法門。若見第一義斷界內煩惱。用誓願扶",
    "T38n1777_003:0537b07": "習還生三界。遊戲神通成就眾生淨佛國土",
    "T38n1777_003:0537b08": "也。故中論云。諸佛以甘露味教化眾生。諸法",
    "T38n1777_003:0537b09": "實相是真甘露味也。若得諸法實相滅諸煩",
    "T38n1777_003:0537b10": "惱名聲聞乘。若生大悲發無上意名為大乘。",
    "T38n1777_003:0537b11": "若佛滅後時世無佛因遠離生智名辟支佛",
    "T38n1777_003:0537b12": "乘。第二明通教三乘位者即為二意。一明三乘",
    "T38n1777_003:0537b13": "共十地。二簡名別位通。一明三乘共行十地",
    "T38n1777_003:0537b14": "位者即為二意。一標名二略解釋。一標名者。",
    "T38n1777_003:0537b15": "一乾慧地。二性地。三八人地。四見地。五薄地。",
    "T38n1777_003:0537b16": "六離欲地。七已辦地。八辟支佛地。九菩薩地。",
    "T38n1777_003:0537b17": "十佛地。故大品云。菩薩從初乾慧地至菩薩",
    "T38n1777_003:0537b18": "地。皆行皆學而不取證佛地亦學亦證。故言",
    "T38n1777_003:0537b19": "三乘通位也。二略解釋者。乾慧地即是三乘",
    "T38n1777_003:0537b20": "初心通名乾慧地也。此是三賢之位。一五停",
    "T38n1777_003:0537b21": "心。二別相念處。三總相念處。此三通名外凡。",
    "T38n1777_003:0537b22": "乾慧地也。問曰。若爾與三藏教明三賢有何",
    "T38n1777_003:0537b23": "異。答曰。一往名同。拙巧兩度已如前三觀分",
    "T38n1777_003:0537b24": "別。豈得不異也。問曰。三乘人同觀第一義諦。",
    "T38n1777_003:0537b25": "亦應同破八倒同見佛性。何得言通教入二",
    "T38n1777_003:0537b26": "涅槃耶。答曰。破八倒是一往之言。分別有四",
    "T38n1777_003:0537b27": "種不同。一破八倒不結枯榮。是則通別圓未",
    "T38n1777_003:0537b28": "可定判也。二破八倒結成四枯。多屬通教。三",
    "T38n1777_003:0537b29": "破八倒結四榮。定成別教。四破八倒雙結枯",
    "T38n1777_003:0537c01": "榮。即是圓教。今明破八倒。用淨名訶迦旃延。",
    "T38n1777_003:0537c02": "破三藏五義說摩訶衍五義。即結成四枯。故",
    "T38n1777_003:0537c03": "彼諸比丘心得解脫。一往屬通教意也。二明",
    "T38n1777_003:0537c04": "性地者。若因總相念處初發善有漏五陰名",
    "T38n1777_003:0537c05": "為煖法。增進初中後心入頂法忍法世第一",
    "T38n1777_003:0537c06": "法。皆名為性地內凡。俱伏界內見惑也。三明",
    "T38n1777_003:0537c07": "八人地者。即是三乘信法二種行人巧觀發",
    "T38n1777_003:0537c08": "真在無間三昧。十五心八忍之位也。四明見",
    "T38n1777_003:0537c09": "地者。即是三乘同見第一義無生四諦之理。",
    "T38n1777_003:0537c10": "同斷見惑三結及八十八使盡也。五薄地者。",
    "T38n1777_003:0537c11": "體愛假即真發六品無閡。斷欲界六品證第",
    "T38n1777_003:0537c12": "六解脫。欲界煩惱薄也。六離欲地者。即是",
    "T38n1777_003:0537c13": "三乘之人體愛假即真斷欲界五下分結盡。",
    "T38n1777_003:0537c14": "離欲界煩惱也。七已辦地。即是三乘之人體",
    "T38n1777_003:0537c15": "色無色愛即真發真無漏。斷五上分結七十",
    "T38n1777_003:0537c16": "二品盡也。斷三界惑究竟故言已辦地也。八",
    "T38n1777_003:0537c17": "辟支佛地者。緣覺菩薩發真無漏。功德力大",
    "T38n1777_003:0537c18": "故能侵除習也。九菩薩地者。從空入假觀行",
    "T38n1777_003:0537c19": "純熟道觀雙流深觀二諦。進斷習氣及色心",
    "T38n1777_003:0537c20": "無知。得法眼道種智。遊戲神通淨佛國土。學",
    "T38n1777_003:0537c21": "佛十力四無所畏大慈悲等一切佛法。斷習",
    "T38n1777_003:0537c22": "氣將盡也。十佛地者。大功德力資智慧得一",
    "T38n1777_003:0537c23": "念相應慧。照窮真俗一切界內習氣究竟盡",
    "T38n1777_003:0537c24": "也。故智度論云。聲聞智慧力弱如小火燒木。",
    "T38n1777_003:0537c25": "雖然猶有炭在。緣覺智慧力勝如大火燒木。",
    "T38n1777_003:0537c26": "木然炭盡餘有灰在。諸佛智慧力大如劫燒",
    "T38n1777_003:0537c27": "火。炭灰俱盡亦如兔馬象三獸渡河之諭也。",
    "T38n1777_003:0537c28": "問曰。菩薩佛地名異二乘。何得言通耶。答曰。",
    "T38n1777_003:0537c29": "名雖有異同是無學應供。得二涅槃共歸灰",
    "T38n1777_003:0538a01": "斷。證果是一名義不殊。是則名義究竟俱同",
    "T38n1777_003:0538a02": "也。二明名別位通者即為二意。一約前三乘",
    "T38n1777_003:0538a03": "共十地菩薩別立忍名。二用別教名名別而",
    "T38n1777_003:0538a04": "義通。一約三乘共行十地為菩薩別立忍名",
    "T38n1777_003:0538a05": "者。大智論云。乾慧地於菩薩法名為伏忍。性",
    "T38n1777_003:0538a06": "地於菩薩法名為順忍。八人地於菩薩法名",
    "T38n1777_003:0538a07": "無生法名。見地於菩薩法名無生法忍果。薄",
    "T38n1777_003:0538a08": "地於菩薩法名離欲清淨。離欲地於菩薩法",
    "T38n1777_003:0538a09": "名遊戲神通。已辦地於聲聞經說名為佛地。",
    "T38n1777_003:0538a10": "辟支佛地乃至佛地如前分別。問曰。何意於",
    "T38n1777_003:0538a11": "菩薩法中別立伏忍等別名。答曰。觀理雖同。",
    "T38n1777_003:0538a12": "方便修行化他求佛果有異。故於菩薩法別",
    "T38n1777_003:0538a13": "立伏忍等別名也。分別其相具在四教大本。",
    "T38n1777_003:0538a14": "二明用別教名名別而義通者。即是三乘同",
    "T38n1777_003:0538a15": "觀第一義諦之理。菩薩用別教十信三十心",
    "T38n1777_003:0538a16": "十地名辨位也。乾慧地伏忍立名。十信別名。",
    "T38n1777_003:0538a17": "性地柔順忍立十住十行十迴向名。八人地",
    "T38n1777_003:0538a18": "見地即是得無生忍立歡喜地名。故大品經",
    "T38n1777_003:0538a19": "云。須陀洹智斷是菩薩無生法忍。薄地向果。",
    "T38n1777_003:0538a20": "向即離垢地。果即明地也。故大品經云。斯陀",
    "T38n1777_003:0538a21": "含智斷是菩薩無生法忍。阿那含地向果。向",
    "T38n1777_003:0538a22": "即是炎地果即是難勝地。故大品經云。阿那",
    "T38n1777_003:0538a23": "含智斷是菩薩無生法忍。羅漢地向果。向是",
    "T38n1777_003:0538a24": "現前地果是遠行地。故大品經云。阿羅漢智",
    "T38n1777_003:0538a25": "斷是菩薩無生法忍。辟支佛地即是第八不",
    "T38n1777_003:0538a26": "動地侵除習氣也。故大品經云。辟支佛智斷",
    "T38n1777_003:0538a27": "是菩薩無生法忍。菩薩地即是九善慧地十",
    "T38n1777_003:0538a28": "法雲地。當知如佛。佛地如前說。坐道場時一",
    "T38n1777_003:0538a29": "念相應慧斷一切習氣盡者。所謂煩惱障法",
    "T38n1777_003:0538b01": "障之習氣也。化一切有緣眾生竟入無餘涅",
    "T38n1777_003:0538b02": "槃。如薪盡火滅。八相成道如前說。是則用別",
    "T38n1777_003:0538b03": "教名辨位。名異而義同。猶屬通教。明菩薩位",
    "T38n1777_003:0538b04": "也。問曰。從初地至七地對四果出何經論。答",
    "T38n1777_003:0538b05": "曰。諸經論非不對當。但高下不同。古今法師",
    "T38n1777_003:0538b06": "對當亦多殊異。所以然者。或云見地止對初",
    "T38n1777_003:0538b07": "地。此如今所用。或取三地併對見地。仁王經",
    "T38n1777_003:0538b08": "明四地併對見地。此則難可定依。但通教見",
    "T38n1777_003:0538b09": "地本是無間之道不出觀證須陀洹。豈得從",
    "T38n1777_003:0538b10": "初地斷見乃至三地或云四地也。若別教明",
    "T38n1777_003:0538b11": "斷別惑不若二乘。如此明義或當有之。又或",
    "T38n1777_003:0538b12": "言。六地斷結羅漢齊。或云七地名阿羅漢。此",
    "T38n1777_003:0538b13": "難定執。前後兩果經論明義既不定。其間二",
    "T38n1777_003:0538b14": "果以意可知。既不可定依。今用義推作此對",
    "T38n1777_003:0538b15": "位。雖一往小便終不可執也。第三約通教明",
    "T38n1777_003:0538b16": "位釋淨無垢稱義者。大士位在補處。真諦之",
    "T38n1777_003:0538b17": "理性自皎然名之為淨。界內二障正惑已盡",
    "T38n1777_003:0538b18": "習氣微薄。故名無垢。智慧內與真諦相應。外",
    "T38n1777_003:0538b19": "能稱三乘根性。神通說法。故云稱也。是則略",
    "T38n1777_003:0538b20": "辨通教大士受淨無垢稱之名。所以須示現",
    "T38n1777_003:0538b21": "此菩薩之像者。用此形聲託疾。為國王長者",
    "T38n1777_003:0538b22": "說如夢幻之法勸求菩提。又破三藏教三乘",
    "T38n1777_003:0538b23": "封守拙度之迷僻也。若尋什師生肇注維摩",
    "T38n1777_003:0538b24": "經同用此意。梁陳諸大法師講此經文判菩",
    "T38n1777_003:0538b25": "薩位。厝意高下雖小不同。今家往望皆併是",
    "T38n1777_003:0538b26": "用通教意釋此經耳。第三約別教明位釋無",
    "T38n1777_003:0538b27": "垢稱義者。此教通詮假名如如來藏佛性之",
    "T38n1777_003:0538b28": "理。菩薩稟此教門修(行得)證。從淺至深故須明",
    "T38n1777_003:0538b29": "位。此別教入道亦有四門。今但約空有門明",
    "T38n1777_003:0538c01": "行位也。如大涅槃經云。第一義空名為佛性。",
    "T38n1777_003:0538c02": "智者見空及與不空。聲聞辟支佛但見於空",
    "T38n1777_003:0538c03": "不見不空。不空者即佛性也。就此即為三意。",
    "T38n1777_003:0538c04": "一明經論辨別教不同。二略明別教位。三約",
    "T38n1777_003:0538c05": "別教釋淨無垢稱義。第一經論辨別教菩薩",
    "T38n1777_003:0538c06": "位不同者。尋別教正明因緣假名恒沙佛法",
    "T38n1777_003:0538c07": "真如佛性之理。菩薩稟此教觀三諦理。歷劫",
    "T38n1777_003:0538c08": "修行斷恒沙無知別見思惑。欲見佛性求常",
    "T38n1777_003:0538c09": "住四德涅槃。今明別位不同略為三意。一者",
    "T38n1777_003:0538c10": "諸經明位數不同。二斷伏高下不同。三對法",
    "T38n1777_003:0538c11": "門不同。一諸經明位數不同者。如華嚴經。三",
    "T38n1777_003:0538c12": "十心十地佛地但有四十一位。瓔珞經明有",
    "T38n1777_003:0538c13": "五十二位。仁王經明五十一位。新翻金光明",
    "T38n1777_003:0538c14": "勝天王般若及大品經但明十地佛地不開三",
    "T38n1777_003:0538c15": "十心。大涅槃經明五行十功德義。推以開三",
    "T38n1777_003:0538c16": "十心十地也。諸論明地位多小不同。悉是約",
    "T38n1777_003:0538c17": "經故爾。二明斷伏高下不同者。二十心斷界",
    "T38n1777_003:0538c18": "內結高下不同。十地斷界外見思對位有異",
    "T38n1777_003:0538c19": "也。具在四教大本。三明法門有異者。如華嚴",
    "T38n1777_003:0538c20": "經十波羅蜜對十行。新翻金光明經用十波",
    "T38n1777_003:0538c21": "羅蜜對十地。如此等諸經約位對諸法門多",
    "T38n1777_003:0538c22": "不同也。問曰。何意別教明位經論辨數對法",
    "T38n1777_003:0538c23": "門不同耶。答曰。別教約界外辨十地位行斷",
    "T38n1777_003:0538c24": "伏對諸法門悉檀方便隨機接引。是以多不",
    "T38n1777_003:0538c25": "定也。第二略明別教菩薩位者。今約瓔珞經",
    "T38n1777_003:0538c26": "明有七種位。一十信。二十住。三十行。四十迴",
    "T38n1777_003:0538c27": "向。五十地。六等覺地。七妙覺地。一十信位",
    "T38n1777_003:0538c28": "者。十信名義具在大本。今明別教菩薩信因",
    "T38n1777_003:0538c29": "緣佛性常住三寶。知無量無作四諦。起慈悲",
    "T38n1777_003:0539a01": "四弘誓願。天魔外道二乘所不能阻。名為信",
    "T38n1777_003:0539a02": "心。若望涅槃經明五行。即是戒聖行定聖行。",
    "T38n1777_003:0539a03": "修生滅四諦慧聖行伏界內見惑。即是十信",
    "T38n1777_003:0539a04": "心位也。問曰。別教菩薩既緣無量無作四諦",
    "T38n1777_003:0539a05": "發菩提心。何故修生滅四諦觀也。答曰。別教",
    "T38n1777_003:0539a06": "菩薩初心雖信無量無作四諦之理。而界內",
    "T38n1777_003:0539a07": "煩惱障重。必須前斷此惑。故先修生滅四諦",
    "T38n1777_003:0539a08": "以調心也。二明十住位者。即是習種性十解",
    "T38n1777_003:0539a09": "位也。入理般若名為住。所言入理者。直入偏",
    "T38n1777_003:0539a10": "真似入圓真理也。若望大涅槃經。正是修無",
    "T38n1777_003:0539a11": "生四真諦觀。今明此十住皆是修體假入空",
    "T38n1777_003:0539a12": "觀發偏真之慧。斷界內見思得一切智慧眼。",
    "T38n1777_003:0539a13": "生相似中道之解。即是別教煖法位也。三明",
    "T38n1777_003:0539a14": "十行位者即是性種性。前明十住既得入理。",
    "T38n1777_003:0539a15": "今從理起行學十波羅蜜故名十行。望大涅",
    "T38n1777_003:0539a16": "槃經。即是修無量四諦觀門。今明十行修從",
    "T38n1777_003:0539a17": "空入假觀。斷恒沙無知得道種智法眼。界內",
    "T38n1777_003:0539a18": "正使已盡。相似中道之解漸更分明。即是別",
    "T38n1777_003:0539a19": "教頂法位也。四明十迴向位者即是道種性。",
    "T38n1777_003:0539a20": "解行心合迴因向果順入法界故名迴向。望",
    "T38n1777_003:0539a21": "大涅槃經。應是修無作四諦觀。今明此菩薩",
    "T38n1777_003:0539a22": "修中道正觀。中道似解轉更增明能伏無明。",
    "T38n1777_003:0539a23": "得相似一切種智佛眼。即是別教忍法位也。",
    "T38n1777_003:0539a24": "問曰。既明別教之位。何用對煖頂忍乎。答曰。",
    "T38n1777_003:0539a25": "別教十地既對四果三十心位。豈不對煖頂",
    "T38n1777_003:0539a26": "忍也。問曰。此既是別教菩薩。何得修無作四",
    "T38n1777_003:0539a27": "諦觀門。答曰。此義交加關涉不易。具在大本。",
    "T38n1777_003:0539a28": "豈可即求決也。五明十地位者即是聖種性",
    "T38n1777_003:0539a29": "位。從入初地即發真。明見佛性平等法界自",
    "T38n1777_003:0539b01": "體。住持出生諸佛功德。堪能荷負一切眾生",
    "T38n1777_003:0539b02": "故名為地。若望大涅槃經。應是分證無作四",
    "T38n1777_003:0539b03": "諦之理得二十五三昧。名諸三昧王。五行具",
    "T38n1777_003:0539b04": "足次第成十功德入十地。多恐意在此也。今",
    "T38n1777_003:0539b05": "明此十地菩薩若登初地即證真中道第一義",
    "T38n1777_003:0539b06": "諦。雙照二諦心心寂滅。自然流入薩婆若海。",
    "T38n1777_003:0539b07": "能斷無明住地分得種智佛眼。得如來真應",
    "T38n1777_003:0539b08": "兩身十方行化也。始從初地乃至十地皆斷",
    "T38n1777_003:0539b09": "無明。但以位約分為三道。初地名見道。二地",
    "T38n1777_003:0539b10": "至六地名修道。從七地已去名無學道。地論",
    "T38n1777_003:0539b11": "師言。二地至七地名修道。八地已去名無學",
    "T38n1777_003:0539b12": "道也。初地菩薩五行具足。恐是初地功德也。",
    "T38n1777_003:0539b13": "餘九種功德或可對九地。所言破無明別見",
    "T38n1777_003:0539b14": "惑者。大涅槃經云。自此已前皆名邪見人也。",
    "T38n1777_003:0539b15": "是則三藏通教三乘之人皆未見此理故名邪",
    "T38n1777_003:0539b16": "見人也。以大士訶須菩提。大師是汝之師。天",
    "T38n1777_003:0539b17": "魔外道一手作諸勞侶意在此也。乃至別教",
    "T38n1777_003:0539b18": "十信三十心雖伏此惑既未能斷。猶是成就",
    "T38n1777_003:0539b19": "無明別見。訶諸菩薩意或在此也。二從二地",
    "T38n1777_003:0539b20": "至六地名修道者。斷別惑三界愛。如大智論",
    "T38n1777_003:0539b21": "明。迦葉聞甄迦羅琴聲不能自安。迦葉云。三",
    "T38n1777_003:0539b22": "界五欲我已斷竟。此是菩薩淨妙功德所生",
    "T38n1777_003:0539b23": "五欲。故於是事不能自安。例色無色愛亦復",
    "T38n1777_003:0539b24": "如是。此經大士訶須菩提云。同於煩惱不到",
    "T38n1777_003:0539b25": "彼岸。入於八難不得無難意在此也。故從二",
    "T38n1777_003:0539b26": "地至六地通名修道斷此別惑也。今以義推。",
    "T38n1777_003:0539b27": "二離垢地即侵斷別教欲愛名斯陀含向。三",
    "T38n1777_003:0539b28": "明地即是別教斯陀含果。四炎地即是別教",
    "T38n1777_003:0539b29": "阿那含向。五難勝地即是別教阿那含果。斷",
    "T38n1777_003:0539c01": "別愛欲盡也。六現前地即是別教阿羅漢向。",
    "T38n1777_003:0539c02": "斷別色無色愛也。七遠行地即別教阿羅漢",
    "T38n1777_003:0539c03": "地。斷別色無色愛盡。故從此名無學道也。問",
    "T38n1777_003:0539c04": "曰。此對四果出何經論。答曰。別教明斷伏對",
    "T38n1777_003:0539c05": "四果經論多不同。諸大乘法師所用亦異。地",
    "T38n1777_003:0539c06": "論師通教判位云。初地斷見。二地斷欲愛。三",
    "T38n1777_003:0539c07": "地斷色愛。四地斷無色愛。地論師通宗判位。",
    "T38n1777_003:0539c08": "有用三地斷見名須陀洹。從四地至六地名",
    "T38n1777_003:0539c09": "斯陀含。第二依法師七地至九地名阿那含。",
    "T38n1777_003:0539c10": "第三依法師十地等覺名阿羅漢。是第四依",
    "T38n1777_003:0539c11": "法師有言三地斷見。四地名斯陀含。五地名",
    "T38n1777_003:0539c12": "阿那含。六地名阿羅漢。有用仁王經四地斷",
    "T38n1777_003:0539c13": "見。五地名斯陀含。六地名阿那含。七地名阿",
    "T38n1777_003:0539c14": "羅漢。如是等異說不同難可定依。今以義推",
    "T38n1777_003:0539c15": "作此對四果也。一往似便既無的文。佛意難",
    "T38n1777_003:0539c16": "知。不須苟執也。問曰。何故解釋不定。答曰。",
    "T38n1777_003:0539c17": "已如前釋。八不動地即是別教辟支佛地。地",
    "T38n1777_003:0539c18": "論師云。從此明無學道。未知的出何經論。不",
    "T38n1777_003:0539c19": "但八地得無生忍。寂而常用用而無相。無功",
    "T38n1777_003:0539c20": "用心自然斷法界無明惑色習盡也。九善慧",
    "T38n1777_003:0539c21": "地無明稍薄斷心習盡。慧轉分明善入實相",
    "T38n1777_003:0539c22": "也。十法雲地慈悲智慧猶若大雲。慈悲普洽",
    "T38n1777_003:0539c23": "一切皆雨法雨。慧雲能持十方諸佛所說法",
    "T38n1777_003:0539c24": "雨斷十品無明也。六等覺地者。即是邊際智",
    "T38n1777_003:0539c25": "滿入重玄門。若望法雲名之為佛。望妙覺名",
    "T38n1777_003:0539c26": "金剛心菩薩。亦名無垢地菩薩。三魔已盡餘",
    "T38n1777_003:0539c27": "有一品死魔在斷無明習也。問曰。前通教何",
    "T38n1777_003:0539c28": "意不辨等覺佛耶。答曰。界內習氣易盡。故不",
    "T38n1777_003:0539c29": "須開法雲出等覺。問曰。別教經論何故有處",
    "T38n1777_003:0540a01": "明法雲。之後更有金剛等覺。自有經論止明",
    "T38n1777_003:0540a02": "十地行滿便成佛果。南北法師諍此紛紜。答",
    "T38n1777_003:0540a03": "曰。更立等覺未定為礙。所以然者。華嚴經明",
    "T38n1777_003:0540a04": "法雲十地功德智慧。用此於佛。如爪上土方",
    "T38n1777_003:0540a05": "於大地。若爾雖說一品無明。而實不可說品。",
    "T38n1777_003:0540a06": "何以得知。後心菩薩無功用道其疾甚風。一",
    "T38n1777_003:0540a07": "日之間能破無量品無明障惑。何況瓔珞經",
    "T38n1777_003:0540a08": "明等覺地於百千萬億劫入重玄門倒修凡夫",
    "T38n1777_003:0540a09": "事。是故開法雲地更立金剛心等覺佛。於理",
    "T38n1777_003:0540a10": "無失。若知一品有無量品無明。用法雲無礙",
    "T38n1777_003:0540a11": "之智即盡。復何須開出等覺地。妙覺地者。金",
    "T38n1777_003:0540a12": "剛後心朗然大覺妙智窮源無明習盡名解脫。",
    "T38n1777_003:0540a13": "蕭然無累寂而常照名妙覺地。常住佛果具",
    "T38n1777_003:0540a14": "足一切佛法名菩提果。四德涅槃名為果果。",
    "T38n1777_003:0540a15": "問曰。為定用金剛智斷無明。為用妙覺斷無",
    "T38n1777_003:0540a16": "明耶。答曰。涅槃經云。有所斷者名有上士。無",
    "T38n1777_003:0540a17": "所斷者名無上士。問曰。何故勝鬘經云無明",
    "T38n1777_003:0540a18": "住地其力最大佛菩提智之所能斷耶。答曰。",
    "T38n1777_003:0540a19": "若用別接通。十地等覺即是佛菩提智。所以",
    "T38n1777_003:0540a20": "者何。涅槃經云。九住菩薩名為聞見。十住菩",
    "T38n1777_003:0540a21": "薩名為眼見。雖見佛性而不了了。以無礙道",
    "T38n1777_003:0540a22": "與惑共住故不了了。諸佛如來了了見者。即",
    "T38n1777_003:0540a23": "真解脫蕭然累外故了了也。若別教明義。從",
    "T38n1777_003:0540a24": "初歡喜即用佛菩提智斷初品無明。乃至等",
    "T38n1777_003:0540a25": "覺後心方乃斷盡。若圓教明義。即是初發心",
    "T38n1777_003:0540a26": "住得佛菩提智斷初品無明。乃至等覺後心方",
    "T38n1777_003:0540a27": "乃斷盡。第三約別教位釋淨無垢稱名者。維",
    "T38n1777_003:0540a28": "摩既是一生補處大士。即是法身居等覺金",
    "T38n1777_003:0540a29": "剛心。無垢菩薩之位也。佛性理顯故名為淨。",
    "T38n1777_003:0540b01": "別惑正習俱盡。無明餘習譬若微煙。雖有如",
    "T38n1777_003:0540b02": "無。故名無垢。邊際智滿內稱深理外用無方。",
    "T38n1777_003:0540b03": "法界平等赴緣行化。故名為稱。故云淨無垢",
    "T38n1777_003:0540b04": "稱也。豈可同彼三藏通教辨淨無垢稱義。所",
    "T38n1777_003:0540b05": "以教迹現同補處位者。為訶三藏通教三乘",
    "T38n1777_003:0540b06": "攝受別教大乘菩薩也。",
    "T38n1777_003:0540b07": "維摩經玄疏卷第三"
}