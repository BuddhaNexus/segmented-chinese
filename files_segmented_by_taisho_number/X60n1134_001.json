{
    "X60n1134_001:0731a03": "二部僧授戒儀式緣起",
    "X60n1134_001:0731a05": "清　古杭昭慶寺傳律沙門　書玉　述",
    "X60n1134_001:0731a06": "律云。式叉摩那學戒已。從比丘僧。乞受大戒。此是如",
    "X60n1134_001:0731a07": "來成道十四年間。度大愛道等出家。金口親宣八敬",
    "X60n1134_001:0731a08": "中第四法也。由是式叉尼學戒已。必集二十眾清淨",
    "X60n1134_001:0731a09": "僧尼。授具足戒。若少一人。作法不成。授者結罪。謂眾",
    "X60n1134_001:0731a10": "不滿數。不能令尼感發增上戒故。其諸儀法。結在律",
    "X60n1134_001:0731a11": "藏。南山宣祖。刪繁取要。集為行本。名曰隨機羯磨。就",
    "X60n1134_001:0731a12": "其時用。復撰事鈔。以悉其文。自唐迄今。千有餘載。事",
    "X60n1134_001:0731a13": "鈔板失。止存羯磨。而行者殊難　先師見老和尚。中",
    "X60n1134_001:0731a14": "興止作。重復釋之。發隱加儀。則事理明矣。丁未春。崑",
    "X60n1134_001:0731a15": "山蜜照尼和尚。同徐太夫人上山設供。眾學戒女。隨",
    "X60n1134_001:0731a16": "來求具。行持半月。略諳威儀。先老人命蜜照尼為和",
    "X60n1134_001:0731a17": "尚。揚州超塵尼為羯磨。真州圓證尼為教授。遴選德",
    "X60n1134_001:0731a18": "臘尼為七證。統諸受戒尼四十餘位。出界往山南一",
    "X60n1134_001:0731a19": "葉菴。集彼部尼僧。先授本法。次日和尚尼鳴槌集眾。",
    "X60n1134_001:0731a20": "通白如來教敕已。同壇上九師。領眾尼登山乞受大",
    "X60n1134_001:0731a21": "戒。老人即集二部僧尼。為彼作法圓具。此是先老人",
    "X60n1134_001:0731a22": "二部僧。為尼授戒之儀式也。余雖未列其位。然隨侍",
    "X60n1134_001:0731a23": "先人左右。無法不從目過矣。自後師資不偶。授受惟",
    "X60n1134_001:0731a24": "從大僧。亦由原仰先老人之法乳故。葢謂施法隨機。",
    "X60n1134_001:0731b01": "不可勉也。所以後來受戒者。多未及見。吾法侄松隱",
    "X60n1134_001:0731b02": "律師。倣善導之高風。勸修白業。因緣時至。道契寰中。",
    "X60n1134_001:0731b03": "有尼和尚號巨源者。係潭柘震和尚之嗣也。以金剛",
    "X60n1134_001:0731b04": "身。酧堅固願。行頭陀行。抖擻客塵。三十年來。如同一",
    "X60n1134_001:0731b05": "日。其兄優婆塞翰屏周居士。為須達長者後身。篤信",
    "X60n1134_001:0731b06": "毗尼。金湯佛法。二人同出蒼林和尚之門。見松公行",
    "X60n1134_001:0731b07": "來出入。不失律儀。遂紏諸檀護。迎請到給孤精藍。傳",
    "X60n1134_001:0731b08": "授三壇大戒。壇場殊勝。事事莊嚴。四眾雲從。嘆未曾",
    "X60n1134_001:0731b09": "有。松公授比丘戒已。復命巨源尼和尚。冀率九位尼",
    "X60n1134_001:0731b10": "師。成二部僧。授尼大戒。然松公為吾同門定和尚入",
    "X60n1134_001:0731b11": "室之子。操持日久。輔弼多年。雖未見其本師所行。而",
    "X60n1134_001:0731b12": "所作之法。竟合我先老和尚成規。寧非繼席寶華之",
    "X60n1134_001:0731b13": "兆也。壬午冬。巨翰二公。南來參覲普門大士。先到昭",
    "X60n1134_001:0731b14": "慶。瞻禮古佛戒壇。致問慇懃。具陳上事。渴慕先老人",
    "X60n1134_001:0731b15": "作法軌則。恨未親見。請述二部僧授戒儀式。以證將",
    "X60n1134_001:0731b16": "來。意欲令受大戒僧尼。共覩如來聖制。律法森嚴也。",
    "X60n1134_001:0731b17": "諄諄再四。理不容辭。故將昔年所見之儀。錄成一冊。",
    "X60n1134_001:0731b18": "以奉觀覧。其間若事。若法。俱出傳戒。作持。如東坡云。",
    "X60n1134_001:0731b19": "花落。花存吾未知也。",
    "X60n1134_001:0731b20": "旹",
    "X60n1134_001:0731b21": "康熈四十二年歲次癸未上元吉旦",
    "X60n1134_001:0731c01": "二部僧授戒儀式凡例(十二則)",
    "X60n1134_001:0731c03": "佛制僧居。必先結界。若不結界。一切作法等事。咸",
    "X60n1134_001:0731c04": "無成濟之功。眾僧得罪。又五分云。義准尼僧。自結",
    "X60n1134_001:0731c05": "大界。以護別眾故。",
    "X60n1134_001:0731c06": "二部十師。必須精嚴如法。知律僧尼。非謂頭數滿",
    "X60n1134_001:0731c07": "足而已。主法者。宜先稱量。",
    "X60n1134_001:0731c08": "二部執事。各有所屬。不宜溷雜。尼授本法。惟用尼",
    "X60n1134_001:0731c09": "司。至大僧中。比丘方為料理。",
    "X60n1134_001:0731c10": "二部授戒。重在大僧。尼授本法。俱遵大僧儀式。不",
    "X60n1134_001:0731c11": "得隨世所行。有違佛制。",
    "X60n1134_001:0731c12": "尼受大戒。必在二部僧中。方為如法。先於本部。審",
    "X60n1134_001:0731c13": "過懺悔。授與十支。或六法戒。所學清淨。生增上心。",
    "X60n1134_001:0731c14": "次授本法。然後從比丘僧。乞受大戒。入三寶數也。",
    "X60n1134_001:0731c15": "今雖從權受者多。然亦須知律法森嚴也。",
    "X60n1134_001:0731c16": "如律所明。不受沙彌尼十戒。而受具足戒者。無有",
    "X60n1134_001:0731c17": "是處。故文中疊出沙彌尼字。以顯階級不亂也。",
    "X60n1134_001:0731c18": "獨授戒法。原無等字。三人一壇。名眾難疊。故加等",
    "X60n1134_001:0731c19": "字。以攝餘二人也。",
    "X60n1134_001:0731c20": "尼授尼戒。屏處問遮。比丘授尼戒。不聽屏處問難。",
    "X60n1134_001:0731c21": "惟到壇上十師前問也。",
    "X60n1134_001:0731c22": "本法羯磨。但作方便。未是示語時節。故戒相不宣。",
    "X60n1134_001:0731c23": "此有二意。一。非正授具故。二。二部僧不滿二十眾",
    "X60n1134_001:0731c24": "故。",
    "X60n1134_001:0732a01": "大僧中授戒。稱本法尼者。令位次不廢故。不稱沙",
    "X60n1134_001:0732a02": "彌尼者。先受本法故。不稱比丘尼者。尚未得大戒",
    "X60n1134_001:0732a03": "故。",
    "X60n1134_001:0732a04": "律法乃如來所制。呼召是攝眾之規。俱書大字頂",
    "X60n1134_001:0732a05": "格。儀式皆低一字。以便披覧。",
    "X60n1134_001:0732a06": "律開邊方授具。二部減半。謂眾僧難得故。其受法",
    "X60n1134_001:0732a07": "禮儀。准此無異。",
    "X60n1134_001:0732a13": "二部僧授戒儀式卷上",
    "X60n1134_001:0732a15": "清　古杭昭慶寺傳律沙門　書玉　記",
    "X60n1134_001:0732a16": "授本法尼戒具十八法",
    "X60n1134_001:0732a17": "初淨壇敷座法",
    "X60n1134_001:0732a18": "(式叉摩那。或沙彌尼。學戒年滿。欲受大戒時。先徃大",
    "X60n1134_001:0732a19": "僧中。啟白和尚。和尚允許。先差尼部十師。其尼部十",
    "X60n1134_001:0732a20": "師。先到方丈頂禮和尚已。次領求戒尼至誠頂禮三",
    "X60n1134_001:0732a21": "拜。然後出界作法。至本部已。必須如法習儀。次第純",
    "X60n1134_001:0732a22": "熟。其維那師。令人灑掃戒壇。若無戒壇。必須搭就。壇",
    "X60n1134_001:0732a23": "上中設正座。座右安一小桌。中鋪設第二座。餘八座",
    "X60n1134_001:0732a24": "位。左四右四。對面而列。正受具日。懸掛旛幢。寶蓋瓔",
    "X60n1134_001:0732b01": "珞。壇下正中。設一香案。燃燭供花。復於屏處。設一問",
    "X60n1134_001:0732b02": "難小座。次方請戒。懺摩。待回復已。清淨無染。俟候登",
    "X60n1134_001:0732b03": "壇)。",
    "X60n1134_001:0732b04": "二鳴椎集眾法",
    "X60n1134_001:0732b05": "(其知事人。先於法堂。敷十師座。第一座正中。餘九座。",
    "X60n1134_001:0732b06": "左五。右四。八字分開。諸求戒尼。各披五七二衣。懸鉢",
    "X60n1134_001:0732b07": "持具。手捧大衣。知事人令鳴鐘三下。諸求戒尼。聞犍",
    "X60n1134_001:0732b08": "椎聲。雁行而出。齊集法堂。左右班立。尼引禮師。先領",
    "X60n1134_001:0732b09": "二人。至板堂禮佛一拜。起立。引禮師云。請引禮師傅。",
    "X60n1134_001:0732b10": "引贊師傅。說已。作禮一拜。問訊。先回法堂歸位。其引",
    "X60n1134_001:0732b11": "禮師。引贊師。遂至法堂。尼引贊師。先為彼等。收大衣",
    "X60n1134_001:0732b12": "已。放於桌上。本堂尼引禮師。呼云)。",
    "X60n1134_001:0732b13": "一齊向上排班(右班呼云)作禮大僧三拜(左云)撩衣(右云)護鉢",
    "X60n1134_001:0732b14": "(拜已。左云)起具(右云)問訊(左云)分班。",
    "X60n1134_001:0732b15": "(二引禮師。向上同新戒一問訊。引彼四人。請七師來",
    "X60n1134_001:0732b16": "到法堂。新戒歸位。左班呼云)。",
    "X60n1134_001:0732b17": "一齊向上排班(右班呼云)作禮諸師三拜(左云)撩衣(右云)護鉢",
    "X60n1134_001:0732b18": "(七師首位云)一拜(左云)起具(右云)問訊(左云)分班。",
    "X60n1134_001:0732b19": "(二引禮師復出眾。同四新戒齊向上一問訊。各領二",
    "X60n1134_001:0732b20": "人至兩寮。先應向羯磨師一觸禮。請羯磨師出。作如",
    "X60n1134_001:0732b21": "是言。作禮羯磨師三拜。撩衣。護鉢。師云一拜。引禮云。",
    "X60n1134_001:0732b22": "起具。問訊。分班。教授寮亦如是說。說已。新戒前行。教",
    "X60n1134_001:0732b23": "授師隨後。引禮相照二師。同至法堂。新戒歸班。引禮",
    "X60n1134_001:0732b24": "復位。九師向上同一拜已。左右序立。引禮呼云)。",
    "X60n1134_001:0732c01": "一齊向上排班(右云)作禮二師三拜(左班呼云)撩衣(右云)護鉢",
    "X60n1134_001:0732c02": "(羯磨師云)一拜(左云)起具(右云)問訊(左云)分班。",
    "X60n1134_001:0732c03": "(二引禮鳴擊統六新戒。或四人。齊向上一問訊。徃方",
    "X60n1134_001:0732c04": "丈請和尚。二引禮押班。九師對面班立。引磬領新戒",
    "X60n1134_001:0732c05": "進方丈左右頰門。至公位前班立。押班者在門外。引",
    "X60n1134_001:0732c06": "禮通會侍司請和尚出。引禮呼云)。",
    "X60n1134_001:0732c07": "一齊向上排班(右云)聞磬聲至誠頂禮三拜(左云)撩衣(右云)",
    "X60n1134_001:0732c08": "護鉢(尚云)一拜(左云)起具(右云)問訊(左云)分班(右云)末後先行(押班",
    "X60n1134_001:0732c09": "者領新戒出)。",
    "X60n1134_001:0732c10": "(二引磬在和尚前。侍者在後。至法堂。新戒復位。引禮",
    "X60n1134_001:0732c11": "歸班。和尚詣座。九師向上展具三拜。尚云不展具。一",
    "X60n1134_001:0732c12": "拜。拜已。尚云)。",
    "X60n1134_001:0732c13": "各序坐(九師坐已)。",
    "X60n1134_001:0732c14": "尼引禮師呼云。",
    "X60n1134_001:0732c15": "諸沙彌尼(若是學戒女。則云諸式叉尼。後皆同)一齊向上排班(右云)問訊。",
    "X60n1134_001:0732c16": "展大具(如人多尚云)免展具(左云)聞磬聲至誠頂禮三拜(右云)",
    "X60n1134_001:0732c17": "撩衣(左云)護鉢(拜已。右云)問訊(左云)長跪(右云)合掌(此三拜。九師不須合掌)。",
    "X60n1134_001:0732c18": "左班尼引禮云。",
    "X60n1134_001:0732c19": "夫明鏡當臺。遇形則鑑。洪鐘在架。有扣則鳴。圓成三",
    "X60n1134_001:0732c20": "聚。須假於三師。舉撿七非。全憑於七證。今在此大僧",
    "X60n1134_001:0732c21": "之中。為汝等恭請十師。登壇受具。諸沙彌尼。一齊擡",
    "X60n1134_001:0732c22": "頭認師。各各記取得戒和尚。及現前諸師。相貌名號。",
    "X60n1134_001:0732c23": "不得妄識。",
    "X60n1134_001:0732c24": "第一位(上某下某)律師。為汝等作具足戒尼和尚。",
    "X60n1134_001:0733a01": "右班引禮云。",
    "X60n1134_001:0733a02": "第二位(某甲)律師。為汝等作尼羯磨阿闍黎。",
    "X60n1134_001:0733a03": "左班引禮云。",
    "X60n1134_001:0733a04": "第三位。(某甲)律師。為汝等作尼教授阿闍黎。",
    "X60n1134_001:0733a05": "右班引禮云。",
    "X60n1134_001:0733a06": "第四位。(某甲)律師。為汝等作尼尊證阿闍黎。",
    "X60n1134_001:0733a07": "(乃至第十位。左右引禮亦如是。舉名示相。令諸求具",
    "X60n1134_001:0733a08": "者。一一記識分明。如是宣已。左班引禮師呼云)。",
    "X60n1134_001:0733a09": "一齊起立(右云)聞磬聲頂禮三拜(左云)撩衣(右云)護鉢(拜已左云)",
    "X60n1134_001:0733a10": "長跪(右云)合掌。",
    "X60n1134_001:0733a11": "三僧中請師法",
    "X60n1134_001:0733a12": "(律云。弟子無師教授故。造作非法。佛言。當立和尚。弟",
    "X60n1134_001:0733a13": "子看和尚。當如父母想。敬重瞻視。和尚看弟子。當如",
    "X60n1134_001:0733a14": "兒想。撫育教誡。善見律云。以初不請故。後便違教。佛",
    "X60n1134_001:0733a15": "制令請也)。",
    "X60n1134_001:0733a16": "左班引禮云。",
    "X60n1134_001:0733a17": "諸沙彌尼。今為汝等。恭請(某)堂上。(上某下某)律師。為",
    "X60n1134_001:0733a18": "汝等作具足戒尼和尚。請師之語。汝合自陳。恐汝未",
    "X60n1134_001:0733a19": "能。我今教汝。各稱法名(稱已)。其餘言詞。皆隨我道",
    "X60n1134_001:0733a20": "大姉一心念。我沙彌尼(某甲)等。今請大姉。為具足戒",
    "X60n1134_001:0733a21": "和尚。願大姉。為我作具足戒和尚。我依大姉故。得受",
    "X60n1134_001:0733a22": "具足戒。慈愍故(如是至誠三請。三叩首)。",
    "X60n1134_001:0733a23": "和尚云。",
    "X60n1134_001:0733a24": "諸沙彌尼。汝既慇懃伸請。可爾。為汝等作具足戒和",
    "X60n1134_001:0733b01": "尚。受戒之後。人人要清淨守持。不可毀犯。(答)頂戴受",
    "X60n1134_001:0733b02": "持。",
    "X60n1134_001:0733b03": "引禮師云。",
    "X60n1134_001:0733b04": "一齊起立(右云)聞磬聲頂禮三拜(左云)撩衣(右云)護鉢(拜已左云)",
    "X60n1134_001:0733b05": "問訊(右云)長跪(左云)合掌。",
    "X60n1134_001:0733b06": "右班引禮師云。",
    "X60n1134_001:0733b07": "諸沙彌尼。今為汝等。恭請現前諸師。作羯磨阿闍黎。",
    "X60n1134_001:0733b08": "教授阿闍黎。尊證阿闍黎。請師之語。汝合自陳。恐汝",
    "X60n1134_001:0733b09": "未能。我今教汝。各稱法名(稱已)。其餘言詞。皆隨我道。",
    "X60n1134_001:0733b10": "大姉一心念。我沙彌尼(某甲)等。今請大姉。為羯磨。教",
    "X60n1134_001:0733b11": "授。尊證阿闍黎。願大姉。為我作羯磨。教授。尊證阿闍",
    "X60n1134_001:0733b12": "黎。我依大姉故。得受具足戒。慈愍故(三請三叩首。第三遍當云大慈",
    "X60n1134_001:0733b13": "愍故。前亦如是)。",
    "X60n1134_001:0733b14": "羯磨師云。",
    "X60n1134_001:0733b15": "諸沙彌尼。汝既慇懃伸請。我現前諸師。為汝等作羯",
    "X60n1134_001:0733b16": "磨阿闍黎。教授阿闍黎。尊證阿闍黎。可爾。汝等受戒",
    "X60n1134_001:0733b17": "之後。人人清淨莫放逸。(答)依教奉行。",
    "X60n1134_001:0733b18": "引禮師云。",
    "X60n1134_001:0733b19": "一齊起立(右云)聞磬聲作禮三拜(左云)撩衣(右云)護鉢(拜已左云)",
    "X60n1134_001:0733b20": "起具(右云)問訊(左云)分班。",
    "X60n1134_001:0733b21": "(諸引贊尼。仍將各人大衣。次第散還。令彼自捧。十師",
    "X60n1134_001:0733b22": "起座。第一位師舉云)。",
    "X60n1134_001:0733b23": "南無本師釋迦牟尼佛",
    "X60n1134_001:0733b24": "(佛號方舉。法鼓大擂。普眾同音。一齊朗誦。二引禮雙",
    "X60n1134_001:0733c01": "鳴引磬導前。諸比丘尼走完。又二引禮雙鳴引磬。領",
    "X60n1134_001:0733c02": "新戒次第走已。一人執香在第十師前行。又一人執",
    "X60n1134_001:0733c03": "香在第三師前行。又二引禮雙鳴引磬。又一人執香",
    "X60n1134_001:0733c04": "在和尚前行。侍者隨後。大眾及新戒至壇。左右班列。",
    "X60n1134_001:0733c05": "三位執香者。側立丹墀左防。引禮歸位。九師至香案",
    "X60n1134_001:0733c06": "前兩分序列。第一師至。居中向上。法皷佛聲即止)。",
    "X60n1134_001:0733c07": "四祝延聖壽法",
    "X60n1134_001:0733c08": "(准古壇儀。登壇之始。有祝延一科。蓋僧弘佛法。必藉",
    "X60n1134_001:0733c09": "外護。故靈山會上。世尊曾有付囑。若違佛語。而負國",
    "X60n1134_001:0733c10": "恩者。恐教化難昌。今則仍遵古壇儀範。維那作梵。舉",
    "X60n1134_001:0733c11": "祝延香讚。大眾同和)。",
    "X60n1134_001:0733c12": "寶鼎爇名香。普徧十方。虔誠奉獻法中王。端為皇王",
    "X60n1134_001:0733c13": "祝聖壽。地久天長。端為皇王祝聖壽。地久天長。",
    "X60n1134_001:0733c14": "南無香雲蓋菩薩摩訶薩(三稱)",
    "X60n1134_001:0733c15": "(第一師恭謹拈香三拜默祝聖已)。",
    "X60n1134_001:0733c16": "五讚禮三寶法",
    "X60n1134_001:0733c17": "(作法之始。必先禮敬三寶者。所以求其加被也。念第",
    "X60n1134_001:0733c18": "二聲菩薩。九師轉下在第一師後。並排一班。展大具。",
    "X60n1134_001:0733c19": "讚禮三寶。第一師先聲。九師同讚)。",
    "X60n1134_001:0733c20": "　稽首禮諸佛　　及法賢聖僧(十師一拜大眾接和)",
    "X60n1134_001:0733c21": "　今演毗尼法　　續僧伽命脈(如前)",
    "X60n1134_001:0733c22": "　正法得久住　　三乘果不絕(大眾接和。師拜起具)",
    "X60n1134_001:0733c23": "　將登清淨壇　　願證明所說(十師口稱。執具問訊)",
    "X60n1134_001:0733c24": "六陞壇白眾法",
    "X60n1134_001:0734a01": "(十師讚禮三拜畢。維那舉大悲呪。大眾齊聲朗誦。第",
    "X60n1134_001:0734a02": "十師先轉身。從東南向西繞壇。次九師。次八師。乃至",
    "X60n1134_001:0734a03": "第一師末行。繞三匝半。二遍呪完。脫履陞中級繞一",
    "X60n1134_001:0734a04": "匝半。至東南角上壇。第十師在左班尾立。面向第一",
    "X60n1134_001:0734a05": "師來處。第九師至右班列。第八師至左班。面向和尚",
    "X60n1134_001:0734a06": "來處。第七師至右班列。第六師至左班。亦如是列。乃",
    "X60n1134_001:0734a07": "至第一師上壇面向南而立。三遍呪完。鐘魚隨煞一",
    "X60n1134_001:0734a08": "陣。九師向上排班。前五。後四。第一師先聲。九師同和)。",
    "X60n1134_001:0734a09": "　持戒清淨如滿月(九師向尚一拜。大眾接和。答禮准前可知)",
    "X60n1134_001:0734a10": "　身口皎潔無瑕穢(同前)",
    "X60n1134_001:0734a11": "　大眾和合無疑諍(九師拜下起具)",
    "X60n1134_001:0734a12": "　是乃可得同授戒(九師口稱執具問訊)",
    "X60n1134_001:0734a13": "(十師和合三拜已。舉偈方完。鐘魚隨煞一陣　十師",
    "X60n1134_001:0734a14": "各序坐)。",
    "X60n1134_001:0734a15": "和尚撫尺云。",
    "X60n1134_001:0734a16": "出家不易。受戒良難。若非懇切勤求。安能得趣亞位。",
    "X60n1134_001:0734a17": "塵緣既割。志願須堅。慎始慎終。方堪拔濟。故我憍曇",
    "X60n1134_001:0734a18": "彌最初請度。聖制無容。勤求確志不移。佛慈乃聽。遵",
    "X60n1134_001:0734a19": "行八敬。正法常存。嚴整四儀。僧倫衍慶。登壇秉具。衣",
    "X60n1134_001:0734a20": "鉢為先。審問難遮。要當實答。今則先傳本法。以為入",
    "X60n1134_001:0734a21": "道之基。次方恭詣大僧。而得解脫之本。謹白臨壇大",
    "X60n1134_001:0734a22": "眾。同心共秉。慎勿異緣(撫尺一下)。",
    "X60n1134_001:0734a23": "引禮云。",
    "X60n1134_001:0734a24": "諸沙彌尼等。人各照位。依次排班。",
    "X60n1134_001:0734b01": "(左右為首沙彌尼。從上而下。餘者雁行相隨。至壇前",
    "X60n1134_001:0734b02": "面。分班順次立定)。",
    "X60n1134_001:0734b03": "引禮師云。",
    "X60n1134_001:0734b04": "上香。",
    "X60n1134_001:0734b05": "(執香三人。齊眉一舉。轉身朝上並立。又一舉。具儀並",
    "X60n1134_001:0734b06": "進。第一位走中門。餘二人走兩頰門。並至香案前。又",
    "X60n1134_001:0734b07": "一舉。右手提衣跪下。二引禮站在香案內。為首執香",
    "X60n1134_001:0734b08": "者。自插爐中。餘二人作插香勢。二引禮接彼香插爐",
    "X60n1134_001:0734b09": "中。云)。",
    "X60n1134_001:0734b10": "起立(右云)問訊(左云)復位。",
    "X60n1134_001:0734b11": "壇上教授師云。",
    "X60n1134_001:0734b12": "眾引贊大德。為彼諸沙彌尼。暫持袈裟。以便頂禮(引贊",
    "X60n1134_001:0734b13": "出眾。收衣已)。",
    "X60n1134_001:0734b14": "引禮師云。",
    "X60n1134_001:0734b15": "一齊向上排班(右云)問訊。展大具(尚云)免展具(左云)聞磬聲",
    "X60n1134_001:0734b16": "至誠頂禮三拜(右云)撩衣(左云)護鉢(拜已。右云)問訊(左云)長跪(右云)",
    "X60n1134_001:0734b17": "合掌。",
    "X60n1134_001:0734b18": "七請慈加護法和尚撫尺云。",
    "X60n1134_001:0734b19": "諸沙彌尼。今者集僧登壇。如律受具。理當先祈",
    "X60n1134_001:0734b20": "三寶。慈光攝照。次屈萬靈威神鎮衛。各稱法名(稱已)作",
    "X60n1134_001:0734b21": "觀運心。隨我通請。",
    "X60n1134_001:0734b22": "引禮云。",
    "X60n1134_001:0734b23": "諸沙彌尼。一齊起立。",
    "X60n1134_001:0734b24": "(十師起座。壇主舉香碟齊眉作梵。九師同和。一侍者",
    "X60n1134_001:0734c01": "合掌與羯磨師對面立。一侍者立壇前第二級。二引",
    "X60n1134_001:0734c02": "禮立香案內。合掌同請)。",
    "X60n1134_001:0734c03": "香煙迎。香煙請。沙彌尼(某甲)等。一心奉請",
    "X60n1134_001:0734c04": "娑婆教主。本師釋迦牟尼佛。西方接引。阿彌陀佛。當",
    "X60n1134_001:0734c05": "來下生。彌勒尊佛。盡虗空。徧法界。一切諸佛。惟願不",
    "X60n1134_001:0734c06": "違本誓。慈光攝照。證明受戒。",
    "X60n1134_001:0734c07": "(和尚拈香一瓣。傳於侍者。侍者接香傳至第二級侍",
    "X60n1134_001:0734c08": "者。侍者又傳至引禮。引禮接香拈在爐中。求具沙彌",
    "X60n1134_001:0734c09": "尼。隨其所請。一拜起立。須知能所空寂。感應道交)。",
    "X60n1134_001:0734c10": "香煙迎。香煙請。沙彌尼(某甲)等。一心奉請",
    "X60n1134_001:0734c11": "大小二乘。毗尼律藏。五篇三聚。解脫木叉。十二分經。",
    "X60n1134_001:0734c12": "權實教典。離欲真淨。甚深法寶。謹運一心。歸命頂禮",
    "X60n1134_001:0734c13": "(儀式如前)。",
    "X60n1134_001:0734c14": "香煙迎。香煙請。沙彌尼(某甲)等。一心奉請",
    "X60n1134_001:0734c15": "觀音勢至。文殊普賢。清淨海眾。諸大菩薩。律藏會上。",
    "X60n1134_001:0734c16": "優波離尊者。西天東土。歷代祖師。傳南山宗。諸大律",
    "X60n1134_001:0734c17": "師。中興律祖。慧雲馨公大和尚。弘傳戒法。三昧光公",
    "X60n1134_001:0734c18": "大和尚。中興止作。見月體公大和尚(此下復續入座上師之得戒本",
    "X60n1134_001:0734c19": "師和尚諱)惟願不違本誓。慈光攝照。證明受戒(如前)。",
    "X60n1134_001:0734c20": "香煙迎。香煙請。沙彌尼(某甲)等。一心奉請",
    "X60n1134_001:0734c21": "光明會上寄位諸天梵釋四王天龍八部。伽藍土地",
    "X60n1134_001:0734c22": "護戒神王。金剛力士。幽顯靈祇。惟願各乘本誓。監壇",
    "X60n1134_001:0734c23": "護戒。",
    "X60n1134_001:0734c24": "(如是伸請已舉。十師仍就座跏趺而坐。侍者下壇。引",
    "X60n1134_001:0735a01": "禮復位。新戒拜已)。",
    "X60n1134_001:0735a02": "引禮云。",
    "X60n1134_001:0735a03": "問訊(右云)長跪(雙手撩衣莫跪具上)合掌。",
    "X60n1134_001:0735a04": "和尚撫尺云。",
    "X60n1134_001:0735a05": "通啟",
    "X60n1134_001:0735a06": "三寶已竟眾引禮大德。將沙彌尼等。安置眼見耳不",
    "X60n1134_001:0735a07": "聞處立。",
    "X60n1134_001:0735a08": "引禮云。",
    "X60n1134_001:0735a09": "一拜起具(右云)問訊(左云)分班。",
    "X60n1134_001:0735a10": "(諸引贊仍將大衣散還。令各自捧之。二引禮師對立",
    "X60n1134_001:0735a11": "沙彌尼班前)。",
    "X60n1134_001:0735a12": "引禮云。",
    "X60n1134_001:0735a13": "諸沙彌尼。汝等隨我音聲。一齊念佛出壇南無本師",
    "X60n1134_001:0735a14": "釋迦牟尼佛。",
    "X60n1134_001:0735a15": "(二引禮雙鳴引磬在前。口稱佛號。出壇至屏處。佛號",
    "X60n1134_001:0735a16": "方歇。引禮復回壇中和合集僧。若是戒場作法。集僧",
    "X60n1134_001:0735a17": "惟是壇上十師。餘者盡出)。",
    "X60n1134_001:0735a18": "九僧集約界法壇主云。",
    "X60n1134_001:0735a19": "僧集否(第十師答)僧已集(問)和合否(答)和合(問)未受具戒",
    "X60n1134_001:0735a20": "者出否(答)已出(問)不來諸比丘尼說欲有否(說欲者答)有",
    "X60n1134_001:0735a21": "(出眾向上一拜。問訊。長跪。合掌。作如是說)。",
    "X60n1134_001:0735a22": "大姉僧聽。比丘尼(某甲)我受彼欲。彼如法僧事。與欲",
    "X60n1134_001:0735a23": "羯磨(壇主云)善(答)爾。",
    "X60n1134_001:0735a24": "(一叩而起。問訊歸班。若在戒場。或結小界說戒不必問欲)。",
    "X60n1134_001:0735b01": "僧今和合。何所作為。(答)受具足戒羯磨。",
    "X60n1134_001:0735b02": "和尚云。",
    "X60n1134_001:0735b03": "差教授出(羯磨師出位。向上一拜。歸位。合掌如是白云)。",
    "X60n1134_001:0735b04": "十差教授師法",
    "X60n1134_001:0735b05": "大姉僧聽。彼沙彌尼(某甲)等。從和尚尼(上某下某)律",
    "X60n1134_001:0735b06": "師。求受大戒。若僧時到。僧忍聽。(某甲)為教授師。白如",
    "X60n1134_001:0735b07": "是。(問云)作白成否(七證合掌齊答云)成。",
    "X60n1134_001:0735b08": "十一教授師出眾問難法",
    "X60n1134_001:0735b09": "(教授師出眾向上一拜。從右頰下。左轉至香案前一",
    "X60n1134_001:0735b10": "問訊。出右頰門。至屏處。引贊尼先領受戒人至屏處",
    "X60n1134_001:0735b11": "香案前立。第三人在左。第二人在右。第一人在第三",
    "X60n1134_001:0735b12": "位肩下。二引贊將彼三人大衣放於桌上。取彼壇籤",
    "X60n1134_001:0735b13": "安在師前。教授師至位。引贊師作如是言)。",
    "X60n1134_001:0735b14": "一齊向上排班(為首者居中。餘二人即轉身一齊向上。引贊云)。",
    "X60n1134_001:0735b15": "作禮教授師三拜　撩衣　護鉢(師云)一拜(暫云)問訊",
    "X60n1134_001:0735b16": "　長跪　合掌。",
    "X60n1134_001:0735b17": "教授師撫尺云。",
    "X60n1134_001:0735b18": "諸沙彌尼。壇上諸師作法。差我下來問汝三人遮難。",
    "X60n1134_001:0735b19": "汝莫恐怖。須臾之間。令汝三人。陞於寶壇。受具足戒。",
    "X60n1134_001:0735b20": "成大比丘尼。入三寶數。此非小緣。當生慶幸。",
    "X60n1134_001:0735b21": "此是安陀會。此鬱多羅僧。此僧伽黎。",
    "X60n1134_001:0735b22": "(西土僧尼。謂無內服。故比丘畜持三衣。比丘尼畜持",
    "X60n1134_001:0735b23": "五衣。以幃身覆肩掩腋故。東震則有內衣所著。不露",
    "X60n1134_001:0735b24": "形體。若無僧祇支。覆肩衣。不問亦可)。",
    "X60n1134_001:0735c01": "此鉢多羅。今此衣鉢。是汝三人有否(答)有　教授師",
    "X60n1134_001:0735c02": "云。既有。受持披著。(引贊將大衣散彼十中。領彼受云)大姉。一心念我",
    "X60n1134_001:0735c03": "沙彌尼(某甲)此僧伽黎。二十五條衣受。四長一短。割",
    "X60n1134_001:0735c04": "截衣持(三說。師云)如法受持(答)爾(三人即起。如前班立。引贊為彼三人搭起大衣",
    "X60n1134_001:0735c05": "已。如前跪下)。",
    "X60n1134_001:0735c06": "師撫尺云。",
    "X60n1134_001:0735c07": "諸沙彌尼諦聽。今是真誠時。實語時。我今問汝。實富",
    "X60n1134_001:0735c08": "言實。不實當言不實。汝三人不犯邊罪不(答)無(問)汝",
    "X60n1134_001:0735c09": "犯淨行比丘不(答)無(問)汝非賊心受戒不(答)非(問)汝",
    "X60n1134_001:0735c10": "不破內外道不(答)無　汝非黃門不(答)非　汝非弑",
    "X60n1134_001:0735c11": "父不(答)無　汝非弑母不(答)無　汝非弑阿羅漢不",
    "X60n1134_001:0735c12": "(答)無　汝非破和合僧不(答)無　汝非惡心出佛身",
    "X60n1134_001:0735c13": "血不(答)無　汝非非人不(答)非　汝非畜生不(答)非",
    "X60n1134_001:0735c14": "　汝非二根不(答)非　汝字何等(答某甲)　和尚字",
    "X60n1134_001:0735c15": "誰(答上某下某)　大和尚　年歲滿不(答)滿　衣鉢",
    "X60n1134_001:0735c16": "具不(答)具　父母夫主聽不(答)聽　汝不負債不(答)",
    "X60n1134_001:0735c17": "無　汝非婢不(答)非　汝是女人不(答)是　女人有",
    "X60n1134_001:0735c18": "如是諸病　癩癰疽。白癩乾痟。顛狂。二形。二道合。道",
    "X60n1134_001:0735c19": "小。常漏大小便涕吐常流出。汝有如此病不(答)無",
    "X60n1134_001:0735c20": "既無重難輕遮。戒可得受。如我向問汝事。僧中亦當",
    "X60n1134_001:0735c21": "如是問。如汝向者答我。眾僧中亦當如是答。一拜起",
    "X60n1134_001:0735c22": "具。隨我登壇(次第隨師而行)。",
    "X60n1134_001:0735c23": "十二白召人眾法",
    "X60n1134_001:0735c24": "(佛言。彼教授師問已。來至眾中。將近戒壇令沙彌尼",
    "X60n1134_001:0736a01": "止立。瞻觀壇上。教授師居中向壇上。合掌問訊已。作",
    "X60n1134_001:0736a02": "白召言)。",
    "X60n1134_001:0736a03": "大姉僧聽。彼沙彌尼(某甲)等。從和尚尼(上某下某)律",
    "X60n1134_001:0736a04": "師。求受大戒。若僧時到。僧忍聽。我已教授竟。聽使來。",
    "X60n1134_001:0736a05": "白如是。",
    "X60n1134_001:0736a06": "和尚云。喚將來(師一問訊轉身面向沙彌尼。招手召之云)。",
    "X60n1134_001:0736a07": "諸沙彌尼。汝等來(沙彌尼聞召。具儀前行入壇。師移步詣香案右邊而立。語云)汝",
    "X60n1134_001:0736a08": "等一齊近香案前(到已)。問訊　長跪　居中者拈香一",
    "X60n1134_001:0736a09": "瓣。供養壇上諸師。(拈香云)一拜而起。再問訊隨我登壇",
    "X60n1134_001:0736a10": "乞戒。",
    "X60n1134_001:0736a11": "十三從僧乞戒法",
    "X60n1134_001:0736a12": "(教授師前行。沙彌尼隨後。向西繞至壇後。脫履。陞第",
    "X60n1134_001:0736a13": "二級。向東北至東南。陞第三級。師歸本座前。合掌而",
    "X60n1134_001:0736a14": "立。沙彌尼次第上壇。面向和尚。三位並立。師教云)。",
    "X60n1134_001:0736a15": "問訊。展大具　至誠頂禮三拜　撩衣　護鉢(拜已)問",
    "X60n1134_001:0736a16": "訊。長跪(雙手提衣跪下)合掌。",
    "X60n1134_001:0736a17": "善女人等。懇切至誠。仰憑清眾。求哀乞戒。乞戒之語。",
    "X60n1134_001:0736a18": "汝合自陳。恐汝未能。我今教汝。各稱法名(稱已)。其餘言",
    "X60n1134_001:0736a19": "詞。皆隨我道。",
    "X60n1134_001:0736a20": "大姉僧聽。我沙彌尼(某甲)從和尚尼(上某下某)律師。",
    "X60n1134_001:0736a21": "求受大戒。我沙彌尼(某甲)今從眾僧。乞受大戒。和尚",
    "X60n1134_001:0736a22": "尼(上某下某)律師。願僧濟度我。慈愍故(三說。師云)頂禮一",
    "X60n1134_001:0736a23": "拜(教授師就本座而坐)。",
    "X60n1134_001:0736a24": "十四戒師單白法",
    "X60n1134_001:0736b01": "(羯磨師於本座合掌先作單白羯磨已然後問難如",
    "X60n1134_001:0736b02": "是白云)。",
    "X60n1134_001:0736b03": "大姉僧聽此沙彌尼(某甲)等從和尚尼(上某下某)律師",
    "X60n1134_001:0736b04": "求受大戒此(某甲)等。今從眾僧。乞受大戒。和尚尼(上",
    "X60n1134_001:0736b05": "某下某)律師。若僧時到。僧忍聽我問諸難事。白如是",
    "X60n1134_001:0736b06": "(問云)作白成否(七證答云)成。",
    "X60n1134_001:0736b07": "十五正問難遮法(羯磨師云)。",
    "X60n1134_001:0736b08": "汝三人諦聽。今是真誠時。我今問汝。有當言有。無當",
    "X60n1134_001:0736b09": "言無。汝不犯邊罪耶(答)無　汝不犯比丘耶(答)無",
    "X60n1134_001:0736b10": "汝非賊心受戒耶(答)無　汝非破內外道耶無　汝",
    "X60n1134_001:0736b11": "非黃門耶(答)非　汝不弑父耶(答)無　汝不弑母耶",
    "X60n1134_001:0736b12": "(答)無　汝不弑阿羅漢耶(答)無　汝不破和合僧耶",
    "X60n1134_001:0736b13": "(答)無　汝不惡心出佛身血耶(答)無　汝非非人耶",
    "X60n1134_001:0736b14": "(答)非　汝非畜生耶(答)非　汝非二形耶(答)非　汝",
    "X60n1134_001:0736b15": "字何等(答某甲)　和尚字誰(答上)(某下某)大和尚　年",
    "X60n1134_001:0736b16": "歲滿否(答)滿　衣鉢具不(答)具　父母夫主聽汝否",
    "X60n1134_001:0736b17": "(答)聽　汝不負人債不(答)無　汝非婢不(答)非　汝",
    "X60n1134_001:0736b18": "是女人不(答)是　女人有如是諸病。癩癰疽。白癩。乾",
    "X60n1134_001:0736b19": "痟。顛狂。二形。二道合。道小。常漏。大小便[口*弟]唾常流出。",
    "X60n1134_001:0736b20": "汝有如是病不(答)無。",
    "X60n1134_001:0736b21": "十六開道發心法",
    "X60n1134_001:0736b22": "(作持云。彼和尚當隨機示導。令發增上心。便得增上",
    "X60n1134_001:0736b23": "戒)。",
    "X60n1134_001:0736b24": "和尚云。",
    "X60n1134_001:0736c01": "善女人當知。此戒尊重。六道眾生。多是戒障。惟人得",
    "X60n1134_001:0736c02": "受。而人中又有重難輕遮。汝三人幸無遮難。可為完",
    "X60n1134_001:0736c03": "全淨器。當授汝戒。但深上善戒。廣周法界。量等虗空。",
    "X60n1134_001:0736c04": "要須發心緣境。心境相應。方得無作戒體。境有兩種。",
    "X60n1134_001:0736c05": "一者情境。二者非情境。有知覺者。名為情境。無知覺",
    "X60n1134_001:0736c06": "者。名非情境。汝等從無始以來。于此境上。造一切惡。",
    "X60n1134_001:0736c07": "所以輪迴生死。今我佛如來。于此境上。制一切戒。解",
    "X60n1134_001:0736c08": "脫涅槃。境無邊故。惡亦無邊。戒無盡故。福亦無盡。心",
    "X60n1134_001:0736c09": "有三品。若發下品心。只得下品戒。若發中品心。只得",
    "X60n1134_001:0736c10": "中品戒。要發上品心。方得上品戒。何為中下品。或者",
    "X60n1134_001:0736c11": "為名利故發心。或為勝他故發心。或為人天之樂故。",
    "X60n1134_001:0736c12": "而乃發心。此名中下品。此心劣弱。不得堅固。何名上",
    "X60n1134_001:0736c13": "品心。或為初果。二果。三果。四果。辟支佛果。乃至三明",
    "X60n1134_001:0736c14": "六通。禪定解脫。無量功德。而發心者。乃名上品心。此",
    "X60n1134_001:0736c15": "心究竟。得大涅槃。永離生死。不受後有。故論云。若此",
    "X60n1134_001:0736c16": "戒法有形色者。入汝身時。當作天崩地裂之聲。由是",
    "X60n1134_001:0736c17": "非色法故。令汝不覺不知。如此妙善戒法。豈汝狹劣",
    "X60n1134_001:0736c18": "身心。所能容受(撫尺云)汝善女人。應當普緣一切情非",
    "X60n1134_001:0736c19": "情境。發起上品殷重之心。領受如來清淨妙戒。正為",
    "X60n1134_001:0736c20": "汝秉白羯磨之時。汝當眼觀壇儀。耳聽羯磨音聲。心",
    "X60n1134_001:0736c21": "中默默如是運想。口裏不要答應。自然得戒。羯磨者。",
    "X60n1134_001:0736c22": "先作單白。疊事告僧。次秉羯磨。量其可否。",
    "X60n1134_001:0736c23": "十七正授戒體法(羯磨師合掌云)。",
    "X60n1134_001:0736c24": "惟願和尚大眾。不悋慈悲。布施其戒。同心共秉。慎勿",
    "X60n1134_001:0737a01": "異緣。令此三人。感發圓宗戒體。將秉羯磨。聽宣作白。",
    "X60n1134_001:0737a02": "大姉僧聽。此沙彌尼(某甲)等。從和尚尼(上某下某)律",
    "X60n1134_001:0737a03": "師。求受大戒。此(某甲)等。今從眾僧。乞受大戒。和尚尼",
    "X60n1134_001:0737a04": "(上某下某)律師(某甲)等。自說清淨。無諸難事。年歲已",
    "X60n1134_001:0737a05": "滿。衣鉢具足。若僧時到僧忍聽。今與(某甲)等受大戒。",
    "X60n1134_001:0737a06": "和尚尼(上某下某)律師。白如是(問云)作白成否(七師答云)成。",
    "X60n1134_001:0737a07": "大姉僧聽。此沙彌尼(某甲)等。從和尚尼。(上某下某)律",
    "X60n1134_001:0737a08": "師。求受大戒。此(某甲)等。今從眾僧。乞受大戒。和尚尼",
    "X60n1134_001:0737a09": "(上某下某)律師。(某甲)等。自說清淨。無諸難事。年歲已",
    "X60n1134_001:0737a10": "滿。衣鉢具足。僧今。為(某甲)等受大戒。和尚尼(上某下",
    "X60n1134_001:0737a11": "某)律師。誰諸大姉忍。僧今為(某甲)等受大戒。和尚尼",
    "X60n1134_001:0737a12": "(上某下某)律師者默然。誰不忽者說。(問)此是初羯磨",
    "X60n1134_001:0737a13": "成否(七證答云)成。",
    "X60n1134_001:0737a14": "大姉僧聽。此沙彌尼(某甲)等。從和尚尼。(上某下某)律",
    "X60n1134_001:0737a15": "師。求受大戒。此(某甲)等。今從眾僧乞受大戒。和尚尼",
    "X60n1134_001:0737a16": "(上某下某)律師。(某甲)等。自說清淨無諸難事。年歲已",
    "X60n1134_001:0737a17": "滿衣鉢具足。僧今為(某甲)等受大戒。和尚尼(上某下",
    "X60n1134_001:0737a18": "某)律師誰諸大姉忍。僧今為(某甲)等受大戒。和尚尼",
    "X60n1134_001:0737a19": "(上某下某)律師者默然。誰不忍者說。(問)此是二羯磨",
    "X60n1134_001:0737a20": "成否(七證答云)成。",
    "X60n1134_001:0737a21": "大姉僧聽。此沙彌尼(某甲)等。從和尚尼(上某下某)律",
    "X60n1134_001:0737a22": "師。求受大戒。此(某甲)等。今從眾僧。乞受大戒。和尚尼",
    "X60n1134_001:0737a23": "(上某下某)律師。(某甲)等。自說清淨。無諸難事。年歲已",
    "X60n1134_001:0737a24": "滿。衣鉢具足。僧今為(某甲)等受大戒。和尚尼(上某下",
    "X60n1134_001:0737b01": "某)律師。誰諸大姉。忍僧今為(某甲)等。受大戒。和尚尼",
    "X60n1134_001:0737b02": "(上某下某)律師者默然。誰不忍者說。(問)此是三羯磨",
    "X60n1134_001:0737b03": "成否(七證答云)成。",
    "X60n1134_001:0737b04": "僧已忍。與(某甲)等受大成竟。和尚尼(上某下某)律師。",
    "X60n1134_001:0737b05": "僧忍默然故。是事如是持。",
    "X60n1134_001:0737b06": "和尚尼復示云。",
    "X60n1134_001:0737b07": "白四羯磨已竟。汝三人得了本法戒體。更當起增上",
    "X60n1134_001:0737b08": "心。發堅固念。往大僧中。乞受大戒。成大比丘尼。廣度",
    "X60n1134_001:0737b09": "眾生。化化不絕。一拜起具。上殿禮佛。(新戒摺具。問訊。徃右級下壇。第",
    "X60n1134_001:0737b10": "二壇亦如上受。一一受竟。新戒起具問訊)。",
    "X60n1134_001:0737b11": "和尚云。",
    "X60n1134_001:0737b12": "受戒已竟。大眾同音。念佛回向。",
    "X60n1134_001:0737b13": "引禮呼云。",
    "X60n1134_001:0737b14": "一齊向上排班。(右云)聞磬聲頂禮三拜(左云)撩衣(拜已。右云)起",
    "X60n1134_001:0737b15": "具(左云)問訊(右云)分班。(壇上九師如前排班。向上頂禮三拜。或云一拜。問訊已。十師未後前",
    "X60n1134_001:0737b16": "行。從右級下壇。左繞至壇前。並立一班。和尚如前立)。",
    "X60n1134_001:0737b17": "維那舉回向偈(大眾同和)。",
    "X60n1134_001:0737b18": "　受戒功德殊勝行　　無邊勝福皆回向(十師一拜)",
    "X60n1134_001:0737b19": "　普願沉溺諸有情　　速往無量光佛剎(如前)",
    "X60n1134_001:0737b20": "　十方三世一切佛　　一切菩薩摩訶薩(如前)",
    "X60n1134_001:0737b21": "　摩訶般若波羅密(十師一問訊)",
    "X60n1134_001:0737b22": "(十師禮畢。回向偈完。和尚轉身南面而立九師兩分。",
    "X60n1134_001:0737b23": "二引禮先領新戒未後先行。新戒走完。第十師接上。",
    "X60n1134_001:0737b24": "次第九。第八。乃至第二。二引禮雙鳴引磬。在和尚前。",
    "X60n1134_001:0737c01": "新戒至方丈前。站兩行。合掌。面面對跪。候十師行過。",
    "X60n1134_001:0737c02": "仍起雙行。至方丈站班。和尚至座前面南而立。九師",
    "X60n1134_001:0737c03": "向尚三禮。或一拜。八字分開)。",
    "X60n1134_001:0737c04": "引禮呼云。",
    "X60n1134_001:0737c05": "一齊向上排班　聞磬聲禮謝三拜(十師俱合掌)撩衣(拜已)",
    "X60n1134_001:0737c06": "起具　問訊　分班(和尚入室。九師各回)。",
    "X60n1134_001:0737c07": "引禮呼云。",
    "X60n1134_001:0737c08": "一齊向上排班　禮謝眾位引禮師傅三拜(首者云)一",
    "X60n1134_001:0737c09": "拜　起具　問訊　分班(引禮散已。新戒回堂)。",
    "X60n1134_001:0737c10": "十八本法尼往大僧中受戒法",
    "X60n1134_001:0737c11": "(五分律云。若作本法羯磨竟。復集十比丘尼往比丘",
    "X60n1134_001:0737c12": "僧中。乞受大戒。准義加儀。理無默徃。或當日。或次朝。",
    "X60n1134_001:0737c13": "鳴椎集界內尼僧。彼和尚尼。應通白大僧)。",
    "X60n1134_001:0737c14": "尼和尚云。",
    "X60n1134_001:0737c15": "世尊為我等制八敬法。第四云。式叉摩那學戒已。從",
    "X60n1134_001:0737c16": "比丘僧。乞受大戒。當尊重恭敬。盡形壽不可違。今有",
    "X60n1134_001:0737c17": "(某甲)沙彌尼。本部遵律。問難羯磨。授本法竟。我等作",
    "X60n1134_001:0737c18": "法十比丘尼。將彼諸受具者。同至大僧中。乞受大戒。",
    "X60n1134_001:0737c19": "大姉僧和合忍不(眾尼僧應齊答云)可爾。(如是答已。作法十比丘尼。同諸引禮",
    "X60n1134_001:0737c20": "統領新戒徃大僧中)。",
    "X60n1134_001:0737c22": "二部僧授戒儀式卷上"
}