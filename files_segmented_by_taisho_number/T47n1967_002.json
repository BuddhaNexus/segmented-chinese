{
    "T47n1967_002:0138a02": "念佛三昧寶王論卷中",
    "T47n1967_002:0138a04": "唐紫閣山草堂寺沙門飛錫撰",
    "T47n1967_002:0138a05": "8 念現在佛專注一境門念現在佛專注一境門第八",
    "T47n1967_002:0138a06": "問：「念未來佛即眾生是，已聞玄義，事廣理幽",
    "T47n1967_002:0138a07": "也。又恐心散難檢，今欲一以貫之，專西方念",
    "T47n1967_002:0138a08": "一佛，踐不退地，祛有漏心，乘扁舟於黃金之",
    "T47n1967_002:0138a09": "池，禮彌陀於白玉之殿，以通三世，希沾九品，",
    "T47n1967_002:0138a10": "不亦可乎？」對曰：「《十住婆沙論》并龍樹菩薩造",
    "T47n1967_002:0138a11": "《釋華嚴經論》，〈易行行品〉云：『菩薩道有難行行，",
    "T47n1967_002:0138a12": "如陸地乘舟也；有易行行，如水路乘舟也。』阿",
    "T47n1967_002:0138a13": "彌陀佛本願之力，若人聞名稱念，自歸彼國，",
    "T47n1967_002:0138a14": "如舟得水，又遇便風，一舉千里，不亦易哉？則",
    "T47n1967_002:0138a15": "釋迦如來父王眷屬，六萬釋種，皆生極樂土，",
    "T47n1967_002:0138a16": "蓋佛與此界眾生緣深也，專注一境，圓通三",
    "T47n1967_002:0138a17": "世，不亦良哉？」問曰：「專注一境，圓通三世，誠哉！",
    "T47n1967_002:0138a18": "然稱念自歸，往生彼國者，有為虛偽，風多浪",
    "T47n1967_002:0138a19": "鼓，曷若不馳想於外，但攝心於內，協無為之",
    "T47n1967_002:0138a20": "旨乎？」對曰：「有為雖偽，捨之則道業不成；無為",
    "T47n1967_002:0138a21": "雖實，取之則慧心不朗。經云：『厭離有為功德，",
    "T47n1967_002:0138a22": "是為魔業；樂著無為功德，亦為魔業。』子今厭",
    "T47n1967_002:0138a23": "樂交爭，得不入於魔骨也？又若聖賢攝心謂",
    "T47n1967_002:0138a24": "之內；凡夫馳想謂之外。苟以馳外為亂，住內",
    "T47n1967_002:0138a25": "為定，復是內外所馳，非所以念佛三昧攝心",
    "T47n1967_002:0138a26": "之意也。《注維摩經》羅什法師云：『外國有一女，",
    "T47n1967_002:0138a27": "身體金色。有長者子，名達暮多羅，以千兩金，",
    "T47n1967_002:0138a28": "邀入竹林，同載而去。文殊於道中，變身為白",
    "T47n1967_002:0138a29": "衣士身，著寶衣，衣甚嚴好，女人見之，貪心內",
    "T47n1967_002:0138b01": "發。文殊言：「汝欲得衣者，當發菩提心。」女",
    "T47n1967_002:0138b02": "曰：「何等為菩提心？」文殊言：「汝身是。」問曰：「云",
    "T47n1967_002:0138b03": "何是？」答曰：「菩提性空，汝身亦空，是故。」此女",
    "T47n1967_002:0138b04": "曾於迦葉佛所，多植善本，廣修智慧，聞是說",
    "T47n1967_002:0138b05": "已，即得無生法忍。得是忍已，而將示欲之過，",
    "T47n1967_002:0138b06": "還與長者子入林。既入林已，自現身死胮脹",
    "T47n1967_002:0138b07": "爛臭。長者子見已，甚大怖畏，往詣佛所，佛為",
    "T47n1967_002:0138b08": "說法，亦得法忍。』大覺未成，未暇閑任，故名為",
    "T47n1967_002:0138b09": "忍。如自觀身實相，觀佛亦然，女身空，佛身空，",
    "T47n1967_002:0138b10": "未始異也。菩提之義，豈得異乎？夫如是則一",
    "T47n1967_002:0138b11": "切有為即無為矣！一切內外非內外矣！然在",
    "T47n1967_002:0138b12": "有而未甞有，有而常無，居無而未甞無，無而",
    "T47n1967_002:0138b13": "恒有，何患之於佛有相心有念哉？」",
    "T47n1967_002:0138b14": "9 此生他生一念十念門此生他生一念十念門第九",
    "T47n1967_002:0138b15": "問曰：「易行、難行之談，身即菩提之觀，其旨",
    "T47n1967_002:0138b16": "鏡焉。人生在世，石火電火，失念蹉跎，悔無所",
    "T47n1967_002:0138b17": "及。修道之人，尚不親心，況親於身，尚不親於",
    "T47n1967_002:0138b18": "身，況身外歟？常恐出息不還，屬於後世，",
    "T47n1967_002:0138b19": "狂風飄蓬，茫茫何之？願示一念、十念之門，此",
    "T47n1967_002:0138b20": "生、他生之計。」答曰：「夫淨土之會，功業之大者，",
    "T47n1967_002:0138b21": "二乘乃澄神虛無、耽空怖相，不念眾生，故無",
    "T47n1967_002:0138b22": "淨土；而大乘有之。按《悲華經》云：『阿彌陀佛，昔",
    "T47n1967_002:0138b23": "為轉輪王，名無諍念，七寶千子，悉皆具足。因",
    "T47n1967_002:0138b24": "寶海大臣為善知識，於寶藏佛所發菩提心，",
    "T47n1967_002:0138b25": "取於西方極樂淨土，則諸經中知名諸佛、菩",
    "T47n1967_002:0138b26": "薩、聲聞等，皆昔之千子也。其長太子，名不瞬，",
    "T47n1967_002:0138b27": "觀世音也；次子名摩尼，大勢至也；次子名王",
    "T47n1967_002:0138b28": "眾，文殊師利也；次子名能伽奴，即金剛智慧",
    "T47n1967_002:0138b29": "光明菩薩；次子名無畏，即蓮華尊如來；次子",
    "T47n1967_002:0138c01": "名菴婆羅，即虛空光明菩薩；次子名善臂，即",
    "T47n1967_002:0138c02": "師子香菩薩；次子名泯圖，即普賢也；次子名",
    "T47n1967_002:0138c03": "蜜蘇，即阿閦佛也。蜜蘇王子，一自發心已來，",
    "T47n1967_002:0138c04": "行時步步，心心數法，常念諸佛，今登正覺，",
    "T47n1967_002:0138c05": "生妙樂剎焉。』吾謂經行廣陌，從步幽林，則不",
    "T47n1967_002:0138c06": "異蜜蘇之見。若鳴珂入伏，動珮翰天，肅肅羽",
    "T47n1967_002:0138c07": "儀，駸駸車馬，安得不用心於步步之間哉？今",
    "T47n1967_002:0138c08": "則例之，亦不移於前操矣！夫含齒戴髮，死生",
    "T47n1967_002:0138c09": "交際，未有無出、入息焉。又一息不還，即屬後",
    "T47n1967_002:0138c10": "世者，亦誠如所問。世上之人，多以寶玉、水精、",
    "T47n1967_002:0138c11": "金剛、菩提木槵，為數珠矣；吾則以出、入息為",
    "T47n1967_002:0138c12": "念珠焉。稱佛名號，隨之於息，有大恃怙，安懼",
    "T47n1967_002:0138c13": "於息不還，屬後世者哉？余行、住、坐、臥常用此",
    "T47n1967_002:0138c14": "珠，縱令昏寐含佛而寢，覺即續之，必於夢",
    "T47n1967_002:0138c15": "中得見彼佛，如鑽燧煙飛火之前相。夢之不",
    "T47n1967_002:0138c16": "已，三昧成焉，面覩玉毫，親蒙授記，則萬無一",
    "T47n1967_002:0138c17": "失也。子宜勉之。」又問：「一念、十念往生淨土，",
    "T47n1967_002:0138c18": "何者為正？」對曰：「但一念往生，住不退地，此為",
    "T47n1967_002:0138c19": "正也。如佛所說，謗佛、毀經，打僧、罵尊，五逆、四",
    "T47n1967_002:0138c20": "重，皆一念惡業成，墮無間獄猶如箭射。今之",
    "T47n1967_002:0138c21": "念佛生于淨土，亦一念善業成即登極樂。猶",
    "T47n1967_002:0138c22": "如屈臂，前一念五陰滅，後一念五陰生，如蠟",
    "T47n1967_002:0138c23": "印印泥，印壞文成，尚不須兩念，豈要至十念",
    "T47n1967_002:0138c24": "哉？打僧、罵尊，雖非正逆，是五逆之類也。又",
    "T47n1967_002:0138c25": "一念者，如經云：『愛酪沙彌，生一念愛心，後生",
    "T47n1967_002:0138c26": "酪中作蟲。』又大薩婆長者妻，坐對明鏡，自愛",
    "T47n1967_002:0138c27": "其身，海風破船，生故屍中作蟲，嬉戲往來，不",
    "T47n1967_002:0138c28": "離其所。斯皆一念，非十念也。又《大無量壽經》",
    "T47n1967_002:0138c29": "明一念念佛皆得往生。《觀經》十念，良有以也。",
    "T47n1967_002:0139a01": "蓋為遘疾尫羸力微心劣故，須十稱彌陀以",
    "T47n1967_002:0139a02": "助其念；若心盛不昧，一念生焉，亦猶栽植絲",
    "T47n1967_002:0139a03": "髮，其茂百圍也。」",
    "T47n1967_002:0139a04": "10 是心是佛是心作佛門是心是佛，是心作佛門第十",
    "T47n1967_002:0139a05": "問曰：「經明是心是佛，是心作佛。何用遠稱彌",
    "T47n1967_002:0139a06": "陀，存想於極樂之國；近念諸佛，興敬於未",
    "T47n1967_002:0139a07": "來之尊。此皆自外而求，豈曰是心是佛耶？」對",
    "T47n1967_002:0139a08": "曰：「子問非也。子但引經，不知經之所趣。經者，",
    "T47n1967_002:0139a09": "《觀無量壽經》也，正明念阿彌陀之文矣。『以念",
    "T47n1967_002:0139a10": "佛故，佛從想生』，故云是心是佛。安得竊取彌",
    "T47n1967_002:0139a11": "陀之觀，反噬彌陀之心者哉？若爾，都不念佛，",
    "T47n1967_002:0139a12": "而言是心是佛者，亦應都不想惡，而言是心",
    "T47n1967_002:0139a13": "是惡耶？彼既不然，此亦焉可？況彼極樂之國，",
    "T47n1967_002:0139a14": "彌陀至尊，十萬億之須彌山王，不與眼根為",
    "T47n1967_002:0139a15": "障礙，恒河沙之光明相好，由佛願力而想成，",
    "T47n1967_002:0139a16": "屈臂即得往生，寧計彼方之遠近也？」問曰：「是",
    "T47n1967_002:0139a17": "心是佛，敬聞其理也。然此經所明十六妙觀，",
    "T47n1967_002:0139a18": "韋提得之，則氷日可想，金山晃然，魔光、佛光，",
    "T47n1967_002:0139a19": "自觀、他觀，邪正混雜，若為澄渟？願一一示",
    "T47n1967_002:0139a20": "之，令念佛人離師獨坐心安若海也。」對曰：",
    "T47n1967_002:0139a21": "「氷想者，為琉璃地之張本也；日想者，作白毫",
    "T47n1967_002:0139a22": "光之由漸也。依想而現，曰自、曰正；不依想現，",
    "T47n1967_002:0139a23": "則曰他、曰邪。本則想白毫，白毫不現，而未想",
    "T47n1967_002:0139a24": "紺目，紺目現，此乖其本心，豈不邪也？況諸想",
    "T47n1967_002:0139a25": "歟？又魔光乃有影耀眼，佛光乃無影耀眼，故",
    "T47n1967_002:0139a26": "《楞伽》偈云：",
    "T47n1967_002:0139a27": "「『佛地名最勝，　　清淨妙莊嚴，",
    "T47n1967_002:0139a28": "照耀如盛火，　　光明悉遍至，",
    "T47n1967_002:0139a29": "熾焰不壞目，　　周輪化三有。』」",
    "T47n1967_002:0139b01": "問：「今之光現者，熾焰壞目，非魔如何？光而",
    "T47n1967_002:0139b02": "不耀，非佛如何？」答：「又光之真也，令念佛人身",
    "T47n1967_002:0139b03": "心澄渟清淨；光之偽也，令念佛人心躁動恍",
    "T47n1967_002:0139b04": "惚。故《涅槃經》云：『澄渟清淨，即真解脫。真解",
    "T47n1967_002:0139b05": "脫者，即是如來。』明矣！」又問曰：「至人無思，而今",
    "T47n1967_002:0139b06": "用想，豈不謬哉？」對曰：「不謬也！如《大威德陀羅",
    "T47n1967_002:0139b07": "尼經》云：『超過有結，應發欲心，想無欲事。』今則",
    "T47n1967_002:0139b08": "例之，欲修念佛，應發想心，想無想事。故《方等",
    "T47n1967_002:0139b09": "賢護經》云：『惡欲想女，夢見於女；善欲想佛，夢",
    "T47n1967_002:0139b10": "見於佛。』吾謂二想名同，善、惡天隔，不可聞想，",
    "T47n1967_002:0139b11": "一概厭之。若苟厭之，雖不毀經、不謗佛，則必",
    "T47n1967_002:0139b12": "生於無想天宮矣！若固執無想而噬想佛者，",
    "T47n1967_002:0139b13": "則名謗法，以謗法故，遽入十方無擇之囹圄，",
    "T47n1967_002:0139b14": "未知出日，豈有天宮之望乎？縱令得生，名外",
    "T47n1967_002:0139b15": "道天，非解脫路。《涅槃經》云：『隨聞毒鼓，遠近俱",
    "T47n1967_002:0139b16": "死。』此亦如是，隨其撥想，遠近俱墮。經所謂：",
    "T47n1967_002:0139b17": "『或時離地一尺、二尺，往返遊行。』斯之謂矣！豈",
    "T47n1967_002:0139b18": "同於三界之流轉焉？豈同於九品往生焉？況",
    "T47n1967_002:0139b19": "覆舟、載舟，水也；因倒、因起，地也。想妄即眾生，",
    "T47n1967_002:0139b20": "想真即諸佛，離想之外，更用何焉？」問曰：「事解",
    "T47n1967_002:0139b21": "已竟，理何在耶？如《般舟三昧經》云：『心起想即",
    "T47n1967_002:0139b22": "癡，無想即涅槃。』今之用想，不亦然乎？」對曰：",
    "T47n1967_002:0139b23": "「不也！若存所想之佛、能想之心，或避想佛，則",
    "T47n1967_002:0139b24": "以惡取空為無想者，則癡之甚也！吾今了佛",
    "T47n1967_002:0139b25": "皆從想生，無佛、無想，何癡之有？此乃觀空三",
    "T47n1967_002:0139b26": "昧，非邪見也。子又問：『理何在者？』夫至人冥",
    "T47n1967_002:0139b27": "真體寂，虛空其懷，雖復萬法並照，而心未甞",
    "T47n1967_002:0139b28": "有，則真智無緣，故無念為名；俗智有緣，故念",
    "T47n1967_002:0139b29": "想以生。又想不異空，空不異想，名第一義中",
    "T47n1967_002:0139c01": "道之理也，此顯法身矣；空即是想，名俗諦之",
    "T47n1967_002:0139c02": "理也，恒沙萬德，皆依俗諦，此顯報身矣；想即",
    "T47n1967_002:0139c03": "是空，名真諦之理也，破二十五有，得二十五",
    "T47n1967_002:0139c04": "三昧，常空常化，和光利物，此顯化身矣。是則",
    "T47n1967_002:0139c05": "以三觀，觀三諦、證三德、成三身，乃至十種三",
    "T47n1967_002:0139c06": "法，有何不可？而欲擯於清淨之想，取無想之",
    "T47n1967_002:0139c07": "想耶？塞於禪定門，而取成佛之閾耶？《楞伽》、《密",
    "T47n1967_002:0139c08": "嚴經》皆曰：『寧起有見如須彌』者，謂信有因",
    "T47n1967_002:0139c09": "果，存想念佛，生極樂淨國，故云寧起有也。",
    "T47n1967_002:0139c10": "『不起空見如芥子』者，謂撥無因果，謗于念佛，",
    "T47n1967_002:0139c11": "生阿鼻地獄，故云不起空也。吁可畏者，其在",
    "T47n1967_002:0139c12": "茲焉！」",
    "T47n1967_002:0139c13": "11 高聲念佛面向西方門高聲念佛，面向西方門第十一",
    "T47n1967_002:0139c14": "問曰：「想即無想，謹聞之矣！然《方等經》中，修",
    "T47n1967_002:0139c15": "無上深妙禪定，令繼想白毫兼稱佛號，以祈",
    "T47n1967_002:0139c16": "勝定，既契之後，心佛兩忘，信有之矣！但默念",
    "T47n1967_002:0139c17": "泉澄，即三昧自至，亦何必聲喧里巷，響震山",
    "T47n1967_002:0139c18": "林，然後為道哉？」對曰：「誠如所問，聲亦無爽，",
    "T47n1967_002:0139c19": "試為明之。何者？夫辟散之要，要存於聲，聲之",
    "T47n1967_002:0139c20": "不厲，心竊竊然，飄飄然無定；聲之厲也，拔茅",
    "T47n1967_002:0139c21": "連茹乘策，其後畢命一對，長謝百憂，其義",
    "T47n1967_002:0139c22": "一也。近而取之，聲光所及，萬禍氷消，功德叢",
    "T47n1967_002:0139c23": "林，千山松茂，其義二也。遠而說之，金容熒",
    "T47n1967_002:0139c24": "煌以散彩，寶華淅瀝而雨空，若指諸掌，皆聲",
    "T47n1967_002:0139c25": "致焉，其義三也。如牽木石，重而不前，洪音發",
    "T47n1967_002:0139c26": "號，飄然輕舉，其義四也。與魔軍相戰，旗鼓相",
    "T47n1967_002:0139c27": "望，用聲律於戎軒，以定破於強敵，其義五也。",
    "T47n1967_002:0139c28": "具斯眾義，復何厭哉！未若喧靜兩全，止觀雙",
    "T47n1967_002:0139c29": "運，叶夫佛意，不亦可乎？定慧若均，則兼忘心",
    "T47n1967_002:0140a01": "佛誠如所問矣。故廬山〈遠公念佛三昧序〉曰：",
    "T47n1967_002:0140a02": "『功高易進，念佛為先。』察夫玄音之扣心，聽則",
    "T47n1967_002:0140a03": "塵累每銷，滯情融朗，非天下之至妙，其孰能",
    "T47n1967_002:0140a04": "與於此歟？言明證者，未若《華嚴經》偈云：",
    "T47n1967_002:0140a05": "「『寧受無量苦，　　得聞佛音聲，",
    "T47n1967_002:0140a06": "不受一切樂，　　而不聞佛名。』",
    "T47n1967_002:0140a07": "「夫然則佛聲，遠震開善萌牙，猶春雷之動百",
    "T47n1967_002:0140a08": "草，安得輕誣哉？」問曰：「高聲下聲，稱佛名號，",
    "T47n1967_002:0140a09": "敬承其義。十方淨土皆有如來，面之西方，何",
    "T47n1967_002:0140a10": "滯之甚耶？」對曰：「子問非也。此是方等佛經作",
    "T47n1967_002:0140a11": "如是說，非人師之意也。豈可謗之於方等經",
    "T47n1967_002:0140a12": "歟？」問曰：「謹聞教矣，理在何焉？」對曰：「亦有其",
    "T47n1967_002:0140a13": "理。如說癡人見觀世音有十一面，即設難云：",
    "T47n1967_002:0140a14": "『何不安十二面耶？』及隨其語，又設難云：『何不",
    "T47n1967_002:0140a15": "安十一面耶？』子欲將東難西，其義若此。猶迷",
    "T47n1967_002:0140a16": "未醒者，即以此身，令其安置，不背一方，則其",
    "T47n1967_002:0140a17": "自悟矣。如其不悟，誠不可化，但可悲矣！又《勝",
    "T47n1967_002:0140a18": "天王經．二行品》明如來八十種好，中有一隨",
    "T47n1967_002:0140a19": "好光明功德，名一切向，不背他矣。然佛不可",
    "T47n1967_002:0140a20": "背，常面向於一切眾生，非如冤讎不欲相見，",
    "T47n1967_002:0140a21": "慈之至矣，是其義也。智者大師，爰自撫塵之",
    "T47n1967_002:0140a22": "歲，終于耳順，臥便合掌，坐必面西。大漸之",
    "T47n1967_002:0140a23": "際，令讀四十八願，九品往生，光明滿山，天樂",
    "T47n1967_002:0140a24": "遞奏，生于淨土。面西之義，不亦弘哉？」問曰：",
    "T47n1967_002:0140a25": "「面向西方，敬聞教理。般舟之義，義在何耶？」對",
    "T47n1967_002:0140a26": "曰：「梵云般舟，此云現前，謂思惟不已，佛現定",
    "T47n1967_002:0140a27": "中。凡九十日常行道者，助般舟之緣，非正釋",
    "T47n1967_002:0140a28": "其義也。」問曰：「淨土妙門，般舟之義，具聞剖",
    "T47n1967_002:0140a29": "析。然近代已來，誰得登于安養之國？既無相",
    "T47n1967_002:0140b01": "報，焉知所詣？望為明之。」對曰：「晉朝廬山遠法",
    "T47n1967_002:0140b02": "師為其首唱。遠公從佛陀跋陀羅三藏授念",
    "T47n1967_002:0140b03": "佛三昧，與弟慧持、高僧慧永，朝賢貴士、隱逸",
    "T47n1967_002:0140b04": "清信：宗炳、張野、劉遺民、雷次宗、周續之、謝",
    "T47n1967_002:0140b05": "靈運、闕公則等一百二十三人，鑿山為銘，誓",
    "T47n1967_002:0140b06": "生淨土。劉遺民著文大略云：『推交臂之灒淪，",
    "T47n1967_002:0140b07": "悟無常之期，切審三報之相，催知險趣之難",
    "T47n1967_002:0140b08": "拔，如其同志諸賢，所以夕惕霄勤，仰思攸濟",
    "T47n1967_002:0140b09": "者也。然後妙觀大義，啟心正照，識以悟新，形",
    "T47n1967_002:0140b10": "由化革。藉芙蓉於中流，蔭瓊柯以詠言，飄雲",
    "T47n1967_002:0140b11": "衣於八極，泛香風以窮年。體忘安而彌穆，心",
    "T47n1967_002:0140b12": "超樂以自怡，臨三塗而緬謝，傲天宮以長辭，",
    "T47n1967_002:0140b13": "紹眾靈以繼軌，捐大息以為期。究茲道也，豈",
    "T47n1967_002:0140b14": "不弘哉！』遠公製〈念佛三昧序〉六：『夫稱三昧者",
    "T47n1967_002:0140b15": "何？思專想寂之謂也，思專則志一不移，想寂",
    "T47n1967_002:0140b16": "則氣虛神朗，氣虛則智恬其照，神朗則無幽",
    "T47n1967_002:0140b17": "不徹，斯二乃是自然之玄符，會一而致用也。",
    "T47n1967_002:0140b18": "又諸三昧，其名甚眾，功高易進，念佛為先，若",
    "T47n1967_002:0140b19": "以匹夫眾定之所緣故，不得語其優劣，居可",
    "T47n1967_002:0140b20": "知也。』謝靈運〈淨土詠〉云：『法藏長王宮，懷道出",
    "T47n1967_002:0140b21": "國城，願言四十八，弘誓拯群生。淨土一何妙，",
    "T47n1967_002:0140b22": "來者皆菁英，頹年安可寄？乘化必晨征。』子問：",
    "T47n1967_002:0140b23": "『未見往生相報』者，有晉朝闕公則，願生而來",
    "T47n1967_002:0140b24": "報，後同誓友人在東京白馬寺，其夜為公則",
    "T47n1967_002:0140b25": "追忌轉經，于時林殿皆作金色，空中有聲曰：",
    "T47n1967_002:0140b26": "『我是闕公則也！所祈往生極樂寶國，今已果",
    "T47n1967_002:0140b27": "矣，故來相報。』言訖不現，支道林讚曰：",
    "T47n1967_002:0140b28": "「『大哉闕公！　　歆虛納靈，　　神化西域，",
    "T47n1967_002:0140b29": "跡驗東京。　　徘徊霄虛，　　流響耀形，",
    "T47n1967_002:0140c01": "豈欽一贊，　　示以匪冥。』",
    "T47n1967_002:0140c02": "「又虞孝敬讚曰：",
    "T47n1967_002:0140c03": "「『猗歟公則，　　先甘法味，　　知我者希，",
    "T47n1967_002:0140c04": "其道乃貴，　　金光夜朗，　　玉顏朝睟，",
    "T47n1967_002:0140c05": "不捨有緣，　　言告其類。』」",
    "T47n1967_002:0140c06": "12 夢覺一心以明三昧門夢覺一心以明三昧門第十二",
    "T47n1967_002:0140c07": "問曰：「闕公往生，金光相報，敬諾之矣。佛說一",
    "T47n1967_002:0140c08": "切法如夢者，未知所念之佛、所生淨土，亦如",
    "T47n1967_002:0140c09": "夢否？若非其夢，則佛在心外；若是其夢，則佛",
    "T47n1967_002:0140c10": "在夢中。如夢中得金，覺無所獲，誠恐虛念於",
    "T47n1967_002:0140c11": "三身，終歸於一妄。請為辨之。」對曰：「非妄也！",
    "T47n1967_002:0140c12": "何以知然？若修念佛三昧之人，如夢得金，覺",
    "T47n1967_002:0140c13": "無所獲者，則同於妄也。究竟因念佛而生淨",
    "T47n1967_002:0140c14": "土，豈曰妄哉？如習天眼法，先想珠、火等光，",
    "T47n1967_002:0140c15": "想之不已，實發天眼。孰曰妄焉？豈同夢金，畢",
    "T47n1967_002:0140c16": "竟無有。莫以遠事近見，舉夢為喻。不得將念",
    "T47n1967_002:0140c17": "佛往生，全同於夢明矣！又《華嚴經》云：『心、佛與",
    "T47n1967_002:0140c18": "眾生，是三無差別。』心迷也如夢，則九法界眾",
    "T47n1967_002:0140c19": "生是矣；心悟也如覺，則一法界即諸佛是也。",
    "T47n1967_002:0140c20": "迷、悟祇在於一心，夢、覺曾無於兩轍。經所謂：",
    "T47n1967_002:0140c21": "『了妄本自真，則見盧舍那。』縱是夢妄，亦何",
    "T47n1967_002:0140c22": "爽焉？唯心察之，匪石其志。」",
    "T47n1967_002:0140c23": "13 念三身佛破三種障門念三身佛破三種障門第十三",
    "T47n1967_002:0140c24": "問曰：「佛有三身，如何憶念？願示方便，令無",
    "T47n1967_002:0140c25": "所失。」對曰：「夫佛之三身，法、報、化也。法身者如",
    "T47n1967_002:0140c26": "月之體，報身者如月之光，化佛者如月之影。",
    "T47n1967_002:0140c27": "萬水之內皆有月焉，此月為多、為一耶。不可",
    "T47n1967_002:0140c28": "言一，萬水之月常差矣！不可言多，虛空之月，",
    "T47n1967_002:0140c29": "常一也！如梵書伊字、摩醯三目，縱橫並別，皆",
    "T47n1967_002:0141a01": "不可議也！經云：『或現小身，丈六、八尺』者，皆眾",
    "T47n1967_002:0141a02": "生心水中佛也。佛尚無形，豈有二哉？淨國、穢",
    "T47n1967_002:0141a03": "土亦自彼耳。若欲將念三身、破三種障，今試",
    "T47n1967_002:0141a04": "明之爾。佛身之生，從止觀生，止觀不均，其障",
    "T47n1967_002:0141a05": "必起。念佛之人，修止心沈，昏闇障起，而障",
    "T47n1967_002:0141a06": "化身佛。又須以觀心策之，念白毫光，破昏闇",
    "T47n1967_002:0141a07": "障也。修觀心浮，無惡不造，而障報身佛。還",
    "T47n1967_002:0141a08": "修於止，止一切惡。念諸佛昔因恒沙功德，",
    "T47n1967_002:0141a09": "智慧圓滿，酬因曰報，破惡念障也。若二邊",
    "T47n1967_002:0141a10": "障動，詭狀殊形，萬相紛綸，兩賊強軟，障法身",
    "T47n1967_002:0141a11": "佛也。以中道第一義空，破之偈曰：",
    "T47n1967_002:0141a12": "「『無色無形相，　　無根無住處，",
    "T47n1967_002:0141a13": "不生不滅故，　　敬禮無所觀。』",
    "T47n1967_002:0141a14": "「所觀之理，如毘嵐猛風吹散重雲，顯明法身",
    "T47n1967_002:0141a15": "清淨寶月，破逼惱障也。應病與藥，不其然歟！",
    "T47n1967_002:0141a16": "此是天台智者大師所解，披尋未廣，實未曾見諸師有斯妙釋也。止觀意前已略辨俟，在口釋非文字能徵也。",
    "T47n1967_002:0141a17": "我既化人，人亦化物，物我俱成，三昧彌興，",
    "T47n1967_002:0141a18": "眾生無盡，三昧不絕也。」",
    "T47n1967_002:0141a19": "已上六門，盡是念現在阿彌陀佛，以通三世",
    "T47n1967_002:0141a20": "之意也。廣如《安樂集》、《天台十疑論》、咸法師《釋",
    "T47n1967_002:0141a21": "群疑論》、《往生傳》、稠禪師《法寶義論》所解，亦如",
    "T47n1967_002:0141a22": "飛錫先撰《無上深妙禪門傳集法寶》一卷廣",
    "T47n1967_002:0141a23": "明也。",
    "T47n1967_002:0141a24": "念佛三昧寶王論卷中"
}