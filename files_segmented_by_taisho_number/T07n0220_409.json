{
    "T07n0220_409:0046b06": "大般若波羅蜜多經卷第四百九",
    "T07n0220_409:0046b08": "三藏法師玄奘奉　詔譯",
    "T07n0220_409:0046b09": "第二分勝軍品第八之二",
    "T07n0220_409:0046b10": "「世尊！我於如夢、如響、如光影、如陽焰、如像、如",
    "T07n0220_409:0046b11": "幻、如化五蘊若增若減不知不得，如何可言",
    "T07n0220_409:0046b12": "此是如夢五蘊乃至如化五蘊？如夢五蘊等",
    "T07n0220_409:0046b13": "名皆無所住亦非不住。何以故？如夢五蘊等",
    "T07n0220_409:0046b14": "義無所有故，如夢五蘊等名都無所住亦非",
    "T07n0220_409:0046b15": "不住。「世尊！我於遠離、寂靜、無生無滅、無染無",
    "T07n0220_409:0046b16": "淨、絕諸戲論真如、法界、法性、實際、平等性、離生",
    "T07n0220_409:0046b17": "性、法定、法住若增若減不知不得，如何可言",
    "T07n0220_409:0046b18": "此是遠離乃至法住？遠離等名皆無所住亦",
    "T07n0220_409:0046b19": "非不住。何以故？遠離等義無所有故，遠離",
    "T07n0220_409:0046b20": "等名都無所住亦非不住。「世尊！我於若善若",
    "T07n0220_409:0046b21": "非善、若有為若無為、若有漏若無漏、若世間若",
    "T07n0220_409:0046b22": "出世間等法若增若減不知不得，如何可言",
    "T07n0220_409:0046b23": "此是善非善等法？善非善等法名皆無所住",
    "T07n0220_409:0046b24": "亦非不住。何以故？善非善等法義無所有故，",
    "T07n0220_409:0046b25": "善非善等法名都無所住亦非不住。「世尊！我",
    "T07n0220_409:0046b26": "於過去未來現在等法及於非過去非未來非",
    "T07n0220_409:0046b27": "現在等法若增若減不知不得，如何可言此",
    "T07n0220_409:0046b28": "是過去等法，此非過去等法？過去等法名及",
    "T07n0220_409:0046b29": "非過去等法名皆無所住亦非不住。何以故？",
    "T07n0220_409:0046c01": "過去等法義及非過去等法義無所有故，過",
    "T07n0220_409:0046c02": "去等法名及非過去等法名都無所住亦非",
    "T07n0220_409:0046c03": "不住。世尊！何等名為非過去非未來非現在",
    "T07n0220_409:0046c04": "法？世尊！謂無為法。世尊！無為法者，謂無生",
    "T07n0220_409:0046c05": "無住無滅法。「世尊！我於十方殑伽沙等諸佛",
    "T07n0220_409:0046c06": "世界一切如來、應、正等覺及諸菩薩、聲聞僧等",
    "T07n0220_409:0046c07": "若增若減不知不得，如何可言此是十方殑",
    "T07n0220_409:0046c08": "伽沙等諸佛世界一切如來、應、正等覺及諸菩",
    "T07n0220_409:0046c09": "薩、聲聞僧等？如是諸名皆無所住亦非不住。",
    "T07n0220_409:0046c10": "何以故？如是諸義無所有故，如是諸名都無",
    "T07n0220_409:0046c11": "所住亦非不住。「世尊！我於如上所說諸法若",
    "T07n0220_409:0046c12": "增若減不知不得，如何可言此是菩薩摩訶",
    "T07n0220_409:0046c13": "薩，此是般若波羅蜜多？「世尊！我於菩薩摩",
    "T07n0220_409:0046c14": "訶薩及於般若波羅蜜多皆不知不得，云何",
    "T07n0220_409:0046c15": "令我以般若波羅蜜多相應之法，教誡教授",
    "T07n0220_409:0046c16": "諸菩薩摩訶薩？「世尊！諸菩薩摩訶薩名及",
    "T07n0220_409:0046c17": "般若波羅蜜多名，皆無所住亦非不住。何以",
    "T07n0220_409:0046c18": "故？是二種義無所有故，此二種名都無所住",
    "T07n0220_409:0046c19": "亦非不住。",
    "T07n0220_409:0046c20": "「世尊！如是諸法和合因緣，假名菩薩摩訶薩，",
    "T07n0220_409:0046c21": "假名般若波羅蜜多。此二假名於蘊、處、界中",
    "T07n0220_409:0046c22": "不可說，乃至於十八佛不共法中不可說；於",
    "T07n0220_409:0046c23": "如夢五蘊中不可說，乃至於如化五蘊中不",
    "T07n0220_409:0046c24": "可說；於遠離寂靜等中不可說，乃至於十方",
    "T07n0220_409:0046c25": "殑伽沙等諸佛世界一切如來、應、正等覺及諸",
    "T07n0220_409:0046c26": "菩薩、聲聞僧等中不可說。何以故？如上所說",
    "T07n0220_409:0046c27": "諸法增減皆不可知不可得故。「世尊！如上所",
    "T07n0220_409:0046c28": "說五蘊等名無處可說，菩薩摩訶薩名及般",
    "T07n0220_409:0046c29": "若波羅蜜多名亦無處可說。如是如夢等名",
    "T07n0220_409:0047a01": "無處可說，如虛空名無處可說，如地、水、火、風、",
    "T07n0220_409:0047a02": "名無處可說，如戒、定、慧、解脫、解脫智見名無",
    "T07n0220_409:0047a03": "處可說，如預流、一來、不還、阿羅漢、獨覺、如來",
    "T07n0220_409:0047a04": "及彼諸法名無處可說，如善非善、常無常、樂",
    "T07n0220_409:0047a05": "苦、我無我、遠離不遠離、寂靜不寂靜等若有若",
    "T07n0220_409:0047a06": "無名皆無處可說，菩薩摩訶薩名及般若波",
    "T07n0220_409:0047a07": "羅蜜多名亦無處可說。所以者何？如是諸名",
    "T07n0220_409:0047a08": "皆無所住亦非不住。何以故？如是諸義無所",
    "T07n0220_409:0047a09": "有故，如是諸名都無所住亦非不住。「世尊！我",
    "T07n0220_409:0047a10": "依是義故說於法若增若減不知不得，如何",
    "T07n0220_409:0047a11": "可言此名菩薩摩訶薩，此名般若波羅蜜多？",
    "T07n0220_409:0047a12": "「世尊！我於此二若義若名不知不得，云何令",
    "T07n0220_409:0047a13": "我以般若波羅蜜多相應之法，教誡教授諸",
    "T07n0220_409:0047a14": "菩薩摩訶薩？由此因緣，若以是法教誡教授",
    "T07n0220_409:0047a15": "諸菩薩摩訶薩，我當有悔。「世尊！若菩薩摩訶",
    "T07n0220_409:0047a16": "薩聞以如是相狀宣說般若波羅蜜多時，心",
    "T07n0220_409:0047a17": "不沈沒亦不憂悔，其心不驚不恐不怖，當知",
    "T07n0220_409:0047a18": "是菩薩摩訶薩決定已住不退轉地，以無所",
    "T07n0220_409:0047a19": "住方便而住。",
    "T07n0220_409:0047a20": "「復次，世尊！諸菩薩摩訶薩修行般若波羅蜜",
    "T07n0220_409:0047a21": "多時，不應住色乃至識，不應住眼處乃至意",
    "T07n0220_409:0047a22": "處，不應住色處乃至法處，不應住眼界乃至",
    "T07n0220_409:0047a23": "意界，不應住色界乃至法界，不應住眼識界",
    "T07n0220_409:0047a24": "乃至意識界，不應住眼觸乃至意觸，不應住",
    "T07n0220_409:0047a25": "眼觸為緣所生諸受乃至意觸為緣所生諸",
    "T07n0220_409:0047a26": "受，不應住地界乃至識界，不應住無明乃至",
    "T07n0220_409:0047a27": "老死。何以故？世尊！色色性空，受、想、行、識受、",
    "T07n0220_409:0047a28": "想、行、識性空。世尊！是色非色空，是色空非",
    "T07n0220_409:0047a29": "色，色不離空，空不離色，色即是空，空即是",
    "T07n0220_409:0047b01": "色，受、想、行、識亦復如是。由此因緣，諸菩薩",
    "T07n0220_409:0047b02": "摩訶薩修行般若波羅蜜多時，不應住色乃",
    "T07n0220_409:0047b03": "至識，乃至老死應知亦爾。「復次，世尊！諸菩",
    "T07n0220_409:0047b04": "薩摩訶薩修行般若波羅蜜多時，不應住四",
    "T07n0220_409:0047b05": "念住乃至十八佛不共法。何以故？世尊！四",
    "T07n0220_409:0047b06": "念住四念住性空。世尊！是四念住非四念住",
    "T07n0220_409:0047b07": "空，是四念住空非四念住，四念住不離空，空",
    "T07n0220_409:0047b08": "不離四念住，四念住即是空，空即是四念住。",
    "T07n0220_409:0047b09": "由此因緣，諸菩薩摩訶薩修行般若波羅蜜",
    "T07n0220_409:0047b10": "多時，不應住四念住，乃至十八佛不共法應",
    "T07n0220_409:0047b11": "知亦爾。「復次，世尊！諸菩薩摩訶薩修行般若",
    "T07n0220_409:0047b12": "波羅蜜多時，不應住布施波羅蜜多乃至般",
    "T07n0220_409:0047b13": "若波羅蜜多。何以故？世尊！布施波羅蜜多布",
    "T07n0220_409:0047b14": "施波羅蜜多性空。世尊！是布施波羅蜜多非",
    "T07n0220_409:0047b15": "布施波羅蜜多空，是布施波羅蜜多空非布",
    "T07n0220_409:0047b16": "施波羅蜜多，布施波羅蜜多不離空，空不離",
    "T07n0220_409:0047b17": "布施波羅蜜多，布施波羅蜜多即是空，空即",
    "T07n0220_409:0047b18": "是布施波羅蜜多。由此因緣，諸菩薩摩訶薩",
    "T07n0220_409:0047b19": "修行般若波羅蜜多時，不應住布施波羅蜜",
    "T07n0220_409:0047b20": "多，乃至般若波羅蜜多應知亦爾。「復次，世尊！",
    "T07n0220_409:0047b21": "諸菩薩摩訶薩修行般若波羅蜜多時，不應",
    "T07n0220_409:0047b22": "住諸字，不應住諸字所引，若一言所引，若",
    "T07n0220_409:0047b23": "二言所引，若多言所引，不應住殊勝神通。何",
    "T07n0220_409:0047b24": "以故？世尊！諸字諸字性空。世尊！是諸字非",
    "T07n0220_409:0047b25": "諸字空，是諸字空非諸字，諸字不離空，空",
    "T07n0220_409:0047b26": "不離諸字，諸字即是空，空即是諸字。由此",
    "T07n0220_409:0047b27": "因緣，諸菩薩摩訶薩修行般若波羅蜜多時，",
    "T07n0220_409:0047b28": "不應住諸字，諸字所引殊勝神通應知亦爾。",
    "T07n0220_409:0047b29": "「復次，世尊！諸菩薩摩訶薩修行般若波羅蜜",
    "T07n0220_409:0047c01": "多時，不應住諸法若常若無常、若樂若苦、若",
    "T07n0220_409:0047c02": "我若無我、若空若不空、若寂靜若不寂靜、若遠",
    "T07n0220_409:0047c03": "離若不遠離。何以故？世尊！諸法常無常諸",
    "T07n0220_409:0047c04": "法常無常性空。世尊！是諸法常無常非諸法",
    "T07n0220_409:0047c05": "常無常空，是諸法常無常空非諸法常無常，",
    "T07n0220_409:0047c06": "諸法常無常不離空，空不離諸法常無常，諸",
    "T07n0220_409:0047c07": "法常無常即是空，空即是諸法常無常。由此",
    "T07n0220_409:0047c08": "因緣，諸菩薩摩訶薩修行般若波羅蜜多時，",
    "T07n0220_409:0047c09": "不應住諸法若常若無常，乃至諸法遠離不",
    "T07n0220_409:0047c10": "遠離應知亦爾。「復次，世尊！諸菩薩摩訶薩修",
    "T07n0220_409:0047c11": "行般若波羅蜜多時，不應住諸法真如、法界、",
    "T07n0220_409:0047c12": "法性、平等性、離生性、實際。何以故？世尊！諸",
    "T07n0220_409:0047c13": "法真如真如性空。世尊！是真如非真如空，是",
    "T07n0220_409:0047c14": "真如空非真如，真如不離空，空不離真如，真",
    "T07n0220_409:0047c15": "如即是空，空即是真如。由此因緣，諸菩薩",
    "T07n0220_409:0047c16": "摩訶薩修行般若波羅蜜多時，不應住諸法",
    "T07n0220_409:0047c17": "真如，乃至實際應知亦爾。「復次，世尊！諸菩",
    "T07n0220_409:0047c18": "薩摩訶薩修行般若波羅蜜多時，不應住一",
    "T07n0220_409:0047c19": "切陀羅尼門、三摩地門。何以故？世尊！一切",
    "T07n0220_409:0047c20": "陀羅尼門陀羅尼門性空。世尊！是陀羅尼門",
    "T07n0220_409:0047c21": "非陀羅尼門空，是陀羅尼門空非陀羅尼門，",
    "T07n0220_409:0047c22": "陀羅尼門不離空，空不離陀羅尼門，陀羅尼",
    "T07n0220_409:0047c23": "門即是空，空即是陀羅尼門。由此因緣，諸",
    "T07n0220_409:0047c24": "菩薩摩訶薩修行般若波羅蜜多時，不應住",
    "T07n0220_409:0047c25": "一切陀羅尼門，三摩地門應知亦爾。",
    "T07n0220_409:0047c26": "「世尊！若菩薩摩訶薩無方便善巧修行般若",
    "T07n0220_409:0047c27": "波羅蜜多時，我、我所執所纏擾故，心便住色，",
    "T07n0220_409:0047c28": "住受、想、行、識。由此住故，於色作加行，於受、",
    "T07n0220_409:0047c29": "想、行、識作加行。由加行故，不能攝受甚深般",
    "T07n0220_409:0048a01": "若波羅蜜多，不能修學甚深般若波羅蜜多，",
    "T07n0220_409:0048a02": "不能圓滿甚深般若波羅蜜多，不能成辦一",
    "T07n0220_409:0048a03": "切智智。「世尊！若菩薩摩訶薩無方便善巧修",
    "T07n0220_409:0048a04": "行般若波羅蜜多時，我、我所執所纏擾故，乃",
    "T07n0220_409:0048a05": "至心便住一切陀羅尼門，住一切三摩地門。",
    "T07n0220_409:0048a06": "由此住故，於一切陀羅尼門作加行，於一切",
    "T07n0220_409:0048a07": "三摩地門作加行。由加行故，不能攝受甚深",
    "T07n0220_409:0048a08": "般若波羅蜜多，不能修學甚深般若波羅蜜",
    "T07n0220_409:0048a09": "多，不能圓滿甚深般若波羅蜜多，不能成辦",
    "T07n0220_409:0048a10": "一切智智。「何以故！世尊！色不應攝受，受、想、",
    "T07n0220_409:0048a11": "行、識不應攝受；色不應攝受故便非色，受、想、",
    "T07n0220_409:0048a12": "行、識不應攝受故便非受、想、行、識。所以者何？",
    "T07n0220_409:0048a13": "色、受、想、行、識皆本性空故。世尊！乃至一切陀",
    "T07n0220_409:0048a14": "羅尼門不應攝受，一切三摩地門不應攝受；",
    "T07n0220_409:0048a15": "一切陀羅尼門不應攝受故便非一切陀羅尼",
    "T07n0220_409:0048a16": "門，一切三摩地門不應攝受故便非一切三",
    "T07n0220_409:0048a17": "摩地門。所以者何？一切陀羅尼門及三摩地",
    "T07n0220_409:0048a18": "門皆本性空故。世尊！其所攝受修學圓滿甚",
    "T07n0220_409:0048a19": "深般若波羅蜜多亦不應攝受，甚深般若波",
    "T07n0220_409:0048a20": "羅蜜多不應攝受故，便非甚深般若波羅蜜",
    "T07n0220_409:0048a21": "多。所以者何？本性空故。「如是菩薩摩訶薩",
    "T07n0220_409:0048a22": "修行般若波羅蜜多時，應以本性空觀一切",
    "T07n0220_409:0048a23": "法，作此觀時心無行處，是名菩薩摩訶薩無",
    "T07n0220_409:0048a24": "所攝受三摩地。此三摩地微妙殊勝廣大無",
    "T07n0220_409:0048a25": "量，能集無邊無礙作用，不共一切聲聞、獨覺，",
    "T07n0220_409:0048a26": "其所成辦一切智智亦不應攝受，如是一切",
    "T07n0220_409:0048a27": "智智不應攝受故便非一切智智。所以者何？",
    "T07n0220_409:0048a28": "以內空故，以外空、內外空、空空、大空、勝義空、",
    "T07n0220_409:0048a29": "有為空、無為空、畢竟空、無際空、散無散空、本",
    "T07n0220_409:0048b01": "性空、自共相空、一切法空、不可得空、無性空、自",
    "T07n0220_409:0048b02": "性空、無性自性空故。何以故？世尊！是一切",
    "T07n0220_409:0048b03": "智智非取相修得。所以者何？諸取相者皆是",
    "T07n0220_409:0048b04": "煩惱。何等為相？所謂色相、受、想、行、識相，乃至",
    "T07n0220_409:0048b05": "一切陀羅尼門相、一切三摩地門相。於此諸",
    "T07n0220_409:0048b06": "相而取著者，名為煩惱。「是故不應取相修得",
    "T07n0220_409:0048b07": "一切智智，若取相修得一切智智者，勝軍梵",
    "T07n0220_409:0048b08": "志於一切智智不應信解。何等名為彼信解",
    "T07n0220_409:0048b09": "相？謂於般若波羅蜜多深生淨信，由勝解力",
    "T07n0220_409:0048b10": "思量觀察一切智智，不以相為方便，亦不以",
    "T07n0220_409:0048b11": "非相為方便，以相與非相俱不可取故。「是勝",
    "T07n0220_409:0048b12": "軍梵志雖由信解力歸趣佛法，名隨信行，而",
    "T07n0220_409:0048b13": "能以本性空悟入一切智智。既悟入已，不取",
    "T07n0220_409:0048b14": "色相，不取受、想、行、識相，乃至不取一切陀羅",
    "T07n0220_409:0048b15": "尼門相、一切三摩地門相。何以故？以一切法",
    "T07n0220_409:0048b16": "自相皆空，能取、所取俱不可得故。所以者何？",
    "T07n0220_409:0048b17": "如是梵志不以內得現觀而觀一切智智，不",
    "T07n0220_409:0048b18": "以外得現觀而觀一切智智，不以內外得現",
    "T07n0220_409:0048b19": "觀而觀一切智智，不以無智得現觀而觀一",
    "T07n0220_409:0048b20": "切智智，不以餘得現觀而觀一切智智，亦不",
    "T07n0220_409:0048b21": "以不得現觀而觀一切智智。所以者何？是勝",
    "T07n0220_409:0048b22": "軍梵志不見所觀一切智智，不見能觀般若，",
    "T07n0220_409:0048b23": "不見觀者、觀所依處及起觀時。「是勝軍梵志",
    "T07n0220_409:0048b24": "非於內色、受、想、行、識觀一切智智，非於外色、",
    "T07n0220_409:0048b25": "受、想、行、識觀一切智智，非於內外色、受、想、行、",
    "T07n0220_409:0048b26": "識觀一切智智，亦非離色、受、想、行、識觀一切",
    "T07n0220_409:0048b27": "智智。乃至非於內一切陀羅尼門、三摩地門",
    "T07n0220_409:0048b28": "觀一切智智，非於外一切陀羅尼門、三摩地",
    "T07n0220_409:0048b29": "門觀一切智智，非於內外一切陀羅尼門、三",
    "T07n0220_409:0048c01": "摩地門觀一切智智，亦非離一切陀羅尼門、",
    "T07n0220_409:0048c02": "三摩地門觀一切智智。何以故？若內、若外、若",
    "T07n0220_409:0048c03": "內外、若離內外，一切皆空不可得故。「是勝軍",
    "T07n0220_409:0048c04": "梵志以如是等諸離相門，於一切智智深生",
    "T07n0220_409:0048c05": "信解；由此信解，於一切法皆無取著，以諸",
    "T07n0220_409:0048c06": "法實相不可得故。如是梵志以離相門，於一",
    "T07n0220_409:0048c07": "切智智得信解已，於一切法皆不取相，亦不",
    "T07n0220_409:0048c08": "思惟無相諸法，以相、無相法皆不可得故。如",
    "T07n0220_409:0048c09": "是梵志由勝解力，於一切法不取不捨，以實",
    "T07n0220_409:0048c10": "相法中無取捨故。時，彼梵志於自信解乃至",
    "T07n0220_409:0048c11": "涅槃亦不取著。所以者何？以一切法本性皆",
    "T07n0220_409:0048c12": "空不可取故。",
    "T07n0220_409:0048c13": "「世尊！諸菩薩摩訶薩所得般若波羅蜜多亦",
    "T07n0220_409:0048c14": "復如是，於一切法無所取著，能從此岸到彼",
    "T07n0220_409:0048c15": "岸故；若於諸法少有取著，則於彼岸非為能",
    "T07n0220_409:0048c16": "到。是故菩薩摩訶薩修行般若波羅蜜多時，",
    "T07n0220_409:0048c17": "不取一切色，不取一切受、想、行、識。何以故？以",
    "T07n0220_409:0048c18": "一切法不可取故。乃至不取一切陀羅尼門，",
    "T07n0220_409:0048c19": "不取一切三摩地門。何以故？以一切法不可",
    "T07n0220_409:0048c20": "取故。是菩薩摩訶薩雖於一切色、受、想、行、識，",
    "T07n0220_409:0048c21": "乃至一切陀羅尼門、三摩地門，若惣若別皆無",
    "T07n0220_409:0048c22": "所取；而以本願所行四念住乃至八聖道支",
    "T07n0220_409:0048c23": "未圓滿故，及以本願所證佛十力乃至十八",
    "T07n0220_409:0048c24": "佛不共法未成辦故，於其中間終不以不取",
    "T07n0220_409:0048c25": "一切相故而般涅槃。「是菩薩摩訶薩雖能圓",
    "T07n0220_409:0048c26": "滿四念住乃至八聖道支，及能成辦佛十力",
    "T07n0220_409:0048c27": "乃至十八佛不共法，而不見四念住乃至八",
    "T07n0220_409:0048c28": "聖道支，及不見佛十力乃至十八佛不共法。",
    "T07n0220_409:0048c29": "何以故？是四念住即非四念住，乃至八聖道",
    "T07n0220_409:0049a01": "支即非八聖道支，及佛十力即非佛十力，乃",
    "T07n0220_409:0049a02": "至十八佛不共法即非十八佛不共法，以一",
    "T07n0220_409:0049a03": "切法非法、非非法故。是菩薩摩訶薩修行般",
    "T07n0220_409:0049a04": "若波羅蜜多時，雖不取著色，不取著受、想、行、",
    "T07n0220_409:0049a05": "識，乃至不取著十八佛不共法，而能成辦一",
    "T07n0220_409:0049a06": "切事業。「復次，世尊！諸菩薩摩訶薩修行般若",
    "T07n0220_409:0049a07": "波羅蜜多時，應當如是審諦觀察：何者是般",
    "T07n0220_409:0049a08": "若波羅蜜多？何故名般若波羅蜜多？誰之般",
    "T07n0220_409:0049a09": "若波羅蜜多？如是般若波羅蜜多為何所用？",
    "T07n0220_409:0049a10": "是菩薩摩訶薩修行般若波羅蜜多時審諦",
    "T07n0220_409:0049a11": "觀察：若法無所有不可得，是為般若波羅蜜",
    "T07n0220_409:0049a12": "多於無所有不可得中何所徵詰？」時，舍利子",
    "T07n0220_409:0049a13": "問善現言：「此中何法名無所有不可得耶？」善",
    "T07n0220_409:0049a14": "現對曰：「所謂般若波羅蜜多法無所有不可",
    "T07n0220_409:0049a15": "得，乃至布施波羅蜜多法無所有不可得，由",
    "T07n0220_409:0049a16": "內空故乃至無性自性空故。「舍利子！色法無",
    "T07n0220_409:0049a17": "所有不可得，受、想、行、識法無所有不可得；內",
    "T07n0220_409:0049a18": "空法無所有不可得，乃至無性自性空法無",
    "T07n0220_409:0049a19": "所有不可得；四念住法無所有不可得，乃至",
    "T07n0220_409:0049a20": "八聖道支法無所有不可得；佛十力法無所",
    "T07n0220_409:0049a21": "有不可得，乃至十八佛不共法法無所有不",
    "T07n0220_409:0049a22": "可得；六神通法無所有不可得；真如法無所",
    "T07n0220_409:0049a23": "有不可得，乃至實際法無所有不可得；預流",
    "T07n0220_409:0049a24": "法無所有不可得，一來、不還、阿羅漢、獨覺法",
    "T07n0220_409:0049a25": "無所有不可得；菩薩法無所有不可得，諸佛",
    "T07n0220_409:0049a26": "法無所有不可得；一切智智法無所有不可",
    "T07n0220_409:0049a27": "得。由內空故乃至無性自性空故。「舍利子！若",
    "T07n0220_409:0049a28": "菩薩摩訶薩修行般若波羅蜜多，能作如是",
    "T07n0220_409:0049a29": "審諦觀察，諸所有法皆無所有不可得時，心",
    "T07n0220_409:0049b01": "不沈沒亦不憂悔，其心不驚不恐不怖，當知",
    "T07n0220_409:0049b02": "是菩薩摩訶薩能於般若波羅蜜多常不捨",
    "T07n0220_409:0049b03": "離。」時，舍利子問善現言：「何緣故知是行般",
    "T07n0220_409:0049b04": "若波羅蜜多諸菩薩摩訶薩，能於般若波羅蜜",
    "T07n0220_409:0049b05": "多常不捨離？」善現對曰：「是菩薩摩訶薩修行",
    "T07n0220_409:0049b06": "般若波羅蜜多時，如實知色離色自性，受、想、",
    "T07n0220_409:0049b07": "行、識離受、想、行、識自性；如實知布施波羅蜜",
    "T07n0220_409:0049b08": "多離布施波羅蜜多自性，乃至般若波羅蜜",
    "T07n0220_409:0049b09": "多離般若波羅蜜多自性；乃至如實知十八",
    "T07n0220_409:0049b10": "佛不共法離十八佛不共法自性，乃至如實",
    "T07n0220_409:0049b11": "知實際離實際自性。舍利子！由此故知，是",
    "T07n0220_409:0049b12": "行般若波羅蜜多諸菩薩摩訶薩能於般若波",
    "T07n0220_409:0049b13": "羅蜜多常不捨離。」時，舍利子問善現言：「何者",
    "T07n0220_409:0049b14": "是色自性？何者是受、想、行、識自性？乃至何者",
    "T07n0220_409:0049b15": "是實際自性？」善現對曰：「無性是色自性，無",
    "T07n0220_409:0049b16": "性是受、想、行、識自性，乃至無性是實際自性。",
    "T07n0220_409:0049b17": "舍利子！由是當知，色離色自性，受、想、行、識",
    "T07n0220_409:0049b18": "離受、想、行、識自性，乃至實際離實際自性。舍",
    "T07n0220_409:0049b19": "利子！色亦離色相，受、想、行、識亦離受、想、行、識",
    "T07n0220_409:0049b20": "相，乃至實際亦離實際相。舍利子！自性亦",
    "T07n0220_409:0049b21": "離自性，相亦離相，自性亦離相，相亦離自",
    "T07n0220_409:0049b22": "性。」",
    "T07n0220_409:0049b23": "時，舍利子謂善現言：「若菩薩摩訶薩於此中學，",
    "T07n0220_409:0049b24": "速能成辦一切智智。」善現報言：「如是！如是！誠",
    "T07n0220_409:0049b25": "如所說。若菩薩摩訶薩於此中學速能成辦",
    "T07n0220_409:0049b26": "一切智智。何以故？舍利子！是菩薩摩訶薩",
    "T07n0220_409:0049b27": "知一切法無生成故。」舍利子言：「何緣諸法無",
    "T07n0220_409:0049b28": "生、無成？」善現對曰：「色空故，生及成辦俱不可",
    "T07n0220_409:0049b29": "得；受、想、行、識空故，生及成辦俱不可得，如是",
    "T07n0220_409:0049c01": "乃至實際空故，生及成辦俱不可得。舍利子！",
    "T07n0220_409:0049c02": "若菩薩摩訶薩能於般若波羅蜜多作如是",
    "T07n0220_409:0049c03": "學，則便漸近一切智智，如如漸近一切智智，",
    "T07n0220_409:0049c04": "如是如是得身清淨，得語清淨，得意清淨，",
    "T07n0220_409:0049c05": "得相清淨，如如獲得身、語、意、相四種清淨；如",
    "T07n0220_409:0049c06": "是如是不生貪、瞋、癡、慢、諂、誑、慳貪、見趣、俱行",
    "T07n0220_409:0049c07": "之心。是菩薩摩訶薩由常不生貪等心故，畢",
    "T07n0220_409:0049c08": "竟不墮女人胎中，恒受化生離險惡趣，除為",
    "T07n0220_409:0049c09": "利樂有情因緣。是菩薩摩訶薩從一佛土至",
    "T07n0220_409:0049c10": "一佛土，供養恭敬、尊重讚嘆諸佛世尊，成熟",
    "T07n0220_409:0049c11": "有情、嚴淨佛土，乃至證得所求無上正等菩",
    "T07n0220_409:0049c12": "提常不離佛。舍利子！若菩薩摩訶薩欲得如",
    "T07n0220_409:0049c13": "是功德勝利，當學般若波羅蜜多無得暫捨。」",
    "T07n0220_409:0049c14": "第二分行相品第九之一",
    "T07n0220_409:0049c15": "爾時，具壽善現白佛言：「世尊！若菩薩摩訶薩",
    "T07n0220_409:0049c16": "無方便善巧修行般若波羅蜜多時，若行色",
    "T07n0220_409:0049c17": "是行其相，若行受、想、行、識是行其相；若行色",
    "T07n0220_409:0049c18": "常無常是行其相，若行受、想、行、識常無常是",
    "T07n0220_409:0049c19": "行其相；若行色樂苦是行其相，若行受、想、行、",
    "T07n0220_409:0049c20": "識樂苦是行其相；若行色我無我是行其相，",
    "T07n0220_409:0049c21": "若行受、想、行、識我無我是行其相；若行色淨",
    "T07n0220_409:0049c22": "不淨是行其相，若行受、想、行、識淨不淨是行",
    "T07n0220_409:0049c23": "其相；若行色遠離不遠離是行其相，若行受、",
    "T07n0220_409:0049c24": "想、行、識遠離不遠離是行其相；若行色寂靜",
    "T07n0220_409:0049c25": "不寂靜是行其相，若行受、想、行、識寂靜不寂",
    "T07n0220_409:0049c26": "靜是行其相；若行四念住是行其相，乃至若",
    "T07n0220_409:0049c27": "行十八佛不共法是行其相。若作是念：『我行",
    "T07n0220_409:0049c28": "般若波羅蜜多。』有所得故是行其相。若作是",
    "T07n0220_409:0049c29": "念：『我是菩薩。』有所得故是行其相。若作是念：",
    "T07n0220_409:0050a01": "『有能如是修行般若波羅蜜多，是為菩薩修行",
    "T07n0220_409:0050a02": "般若波羅蜜多。』有所得故是行其相。世尊！若",
    "T07n0220_409:0050a03": "菩薩摩訶薩作如是等種種分別，修行般若波",
    "T07n0220_409:0050a04": "羅蜜多無方便善巧故，非行般若波羅蜜多。」",
    "T07n0220_409:0050a05": "時，具壽善現謂舍利子言：「若菩薩摩訶薩無",
    "T07n0220_409:0050a06": "方便善巧修行般若波羅蜜多時，若於色住",
    "T07n0220_409:0050a07": "想勝解，則於色作加行；若於受、想、行、識住想",
    "T07n0220_409:0050a08": "勝解，則於受、想、行、識作加行。由加行故，不能",
    "T07n0220_409:0050a09": "解脫生老病死愁歎憂惱及後世苦。若菩薩",
    "T07n0220_409:0050a10": "摩訶薩無方便善巧修行般若波羅蜜多時，",
    "T07n0220_409:0050a11": "若於眼處乃至意處住想勝解，則於眼處乃",
    "T07n0220_409:0050a12": "至意處作加行；若於色處乃至法處住想勝",
    "T07n0220_409:0050a13": "解，則於色處乃至法處作加行。由加行故，不",
    "T07n0220_409:0050a14": "能解脫生老病死愁歎憂惱及後世苦。若菩",
    "T07n0220_409:0050a15": "薩摩訶薩無方便善巧修行般若波羅蜜多",
    "T07n0220_409:0050a16": "時，若於眼界乃至眼觸為緣所生諸受住想",
    "T07n0220_409:0050a17": "勝解，則於眼界乃至眼觸為緣所生諸受作",
    "T07n0220_409:0050a18": "加行，乃至若於意界乃至意觸為緣所生諸",
    "T07n0220_409:0050a19": "受住想勝解，則於意界乃至意觸為緣所生",
    "T07n0220_409:0050a20": "諸受作加行。由加行故，不能解脫生老病",
    "T07n0220_409:0050a21": "死愁歎憂惱及後世苦。若菩薩摩訶薩無方",
    "T07n0220_409:0050a22": "便善巧修行般若波羅蜜多時，若於四念住",
    "T07n0220_409:0050a23": "乃至八聖道支住想勝解，則於四念住乃至",
    "T07n0220_409:0050a24": "八聖道支作加行，乃至若於佛十力乃至十",
    "T07n0220_409:0050a25": "八佛不共法住想勝解，則於佛十力乃至十",
    "T07n0220_409:0050a26": "八佛不共法作加行。由加行故，不能解脫生",
    "T07n0220_409:0050a27": "老病死愁歎憂惱及後世苦。「舍利子！是菩薩",
    "T07n0220_409:0050a28": "摩訶薩修行般若波羅蜜多時無方便善巧",
    "T07n0220_409:0050a29": "故，尚不能證聲聞、獨覺所住之地，況證無上",
    "T07n0220_409:0050b01": "正等菩提！舍利子！若菩薩摩訶薩作如是等",
    "T07n0220_409:0050b02": "修行般若波羅蜜多，當知此名無方便善巧",
    "T07n0220_409:0050b03": "者；成就種種無方便善巧故，諸有所作皆不",
    "T07n0220_409:0050b04": "能成。」時，舍利子問善現言：「云何當知諸菩",
    "T07n0220_409:0050b05": "薩摩訶薩有方便善巧修行般若波羅蜜多？」",
    "T07n0220_409:0050b06": "善現對曰：「若菩薩摩訶薩修行般若波羅蜜",
    "T07n0220_409:0050b07": "多時，有方便善巧故不行色，不行色相；不",
    "T07n0220_409:0050b08": "行受、想、行、識，不行受、想、行、識相。不行色常無",
    "T07n0220_409:0050b09": "常，不行色常無常相；不行受、想、行、識常無常，",
    "T07n0220_409:0050b10": "不行受、想、行、識常無常相。不行色樂苦，不行",
    "T07n0220_409:0050b11": "色樂苦相；不行受、想、行、識樂苦，不行受、想、行、",
    "T07n0220_409:0050b12": "識樂苦相。不行色我無我，不行色我無我相；",
    "T07n0220_409:0050b13": "不行受、想、行、識我無我，不行受、想、行、識我無",
    "T07n0220_409:0050b14": "我相。不行色淨不淨，不行色淨不淨相；不",
    "T07n0220_409:0050b15": "行受、想、行、識淨不淨，不行受、想、行、識淨不淨",
    "T07n0220_409:0050b16": "相。不行色空不空，不行色空不空相；不行",
    "T07n0220_409:0050b17": "受、想、行、識空不空，不行受、想、行、識空不空相。",
    "T07n0220_409:0050b18": "不行色有相無相，不行色有相無相相；不行",
    "T07n0220_409:0050b19": "受、想、行、識有相無相，不行受、想、行、識有相無",
    "T07n0220_409:0050b20": "相相。不行色有願無願，不行色有願無願相；",
    "T07n0220_409:0050b21": "不行受、想、行、識有願無願，不行受、想、行、識有",
    "T07n0220_409:0050b22": "願無願相。不行色寂靜不寂靜，不行色寂靜",
    "T07n0220_409:0050b23": "不寂靜相；不行受、想、行、識寂靜不寂靜，不行",
    "T07n0220_409:0050b24": "受、想、行、識寂靜不寂靜相。不行色遠離不遠",
    "T07n0220_409:0050b25": "離，不行色遠離不遠離相；不行受、想、行、識遠",
    "T07n0220_409:0050b26": "離不遠離，不行受、想、行、識遠離不遠離相；不",
    "T07n0220_409:0050b27": "行四念住，不行四念住相；乃至不行十八佛",
    "T07n0220_409:0050b28": "不共法，不行十八佛不共法相。「舍利子當知！",
    "T07n0220_409:0050b29": "如是菩薩摩訶薩有方便善巧修行般若波羅",
    "T07n0220_409:0050c01": "蜜多。何以故？舍利子！是色非色空，是色空",
    "T07n0220_409:0050c02": "非色，色不離空，空不離色，色即是空，空即",
    "T07n0220_409:0050c03": "是色，受、想、行、識亦復如是，乃至是十八佛不",
    "T07n0220_409:0050c04": "共法非十八佛不共法空，是十八佛不共法",
    "T07n0220_409:0050c05": "空非十八佛不共法，十八佛不共法不離空，",
    "T07n0220_409:0050c06": "空不離十八佛不共法，十八佛不共法即是",
    "T07n0220_409:0050c07": "空，空即是十八佛不共法。舍利子！如是菩",
    "T07n0220_409:0050c08": "薩摩訶薩修行般若波羅蜜多有方便善巧",
    "T07n0220_409:0050c09": "故，能證無上正等菩提。舍利子！是菩薩摩訶",
    "T07n0220_409:0050c10": "薩修行般若波羅蜜多時，於般若波羅蜜多，",
    "T07n0220_409:0050c11": "不取行，不取不行，不取亦行亦不行，不取",
    "T07n0220_409:0050c12": "非行非不行，於不取亦不取。」時，舍利子問善",
    "T07n0220_409:0050c13": "現言：「何因緣故，是菩薩摩訶薩修行般若波",
    "T07n0220_409:0050c14": "羅蜜多時，於般若波羅蜜多都無所取？」善現",
    "T07n0220_409:0050c15": "對曰：「由般若波羅蜜多自性不可得。何以",
    "T07n0220_409:0050c16": "故？舍利子！般若波羅蜜多以無性為自性故。",
    "T07n0220_409:0050c17": "舍利子！由此因緣，若菩薩摩訶薩修行般若",
    "T07n0220_409:0050c18": "波羅蜜多時，於般若波羅蜜多，若取行，若取",
    "T07n0220_409:0050c19": "不行，若取亦行亦不行，若取非行非不行，若",
    "T07n0220_409:0050c20": "取不取，如是一切非行般若波羅蜜多。何以",
    "T07n0220_409:0050c21": "故？舍利子！以一切法皆用無性為其自性，都",
    "T07n0220_409:0050c22": "無所取、無所執著，是名菩薩摩訶薩於一切",
    "T07n0220_409:0050c23": "法無所取著三摩地。此三摩地微妙殊勝廣",
    "T07n0220_409:0050c24": "大無量，能集無邊無礙作用，不共一切聲聞、",
    "T07n0220_409:0050c25": "獨覺。舍利子！若菩薩摩訶薩能於如是勝三",
    "T07n0220_409:0050c26": "摩地恒住不捨，速證無上正等菩提。」",
    "T07n0220_409:0050c27": "時，舍利子問善現言：「諸菩薩摩訶薩為但於",
    "T07n0220_409:0050c28": "此一三摩地恒住不捨，速證無上正等菩提，",
    "T07n0220_409:0050c29": "為更有餘諸三摩地？」善現對曰：「非但於此一",
    "T07n0220_409:0051a01": "三摩地恒住不捨，令諸菩薩速證無上正等",
    "T07n0220_409:0051a02": "菩提，復有所餘諸三摩地。」舍利子言：「何者",
    "T07n0220_409:0051a03": "是餘諸三摩地？」善現對曰：「諸菩薩摩訶薩有",
    "T07n0220_409:0051a04": "健行三摩地、寶印三摩地、師子遊戲三摩地、",
    "T07n0220_409:0051a05": "妙月三摩地、月幢相三摩地、一切法海三摩",
    "T07n0220_409:0051a06": "地、觀頂三摩地、法界決定三摩地、決定幢",
    "T07n0220_409:0051a07": "相三摩地、金剛喻三摩地、入諸法印三摩地、",
    "T07n0220_409:0051a08": "三摩地王三摩地、善安住三摩地、王印三摩",
    "T07n0220_409:0051a09": "地、精進力三摩地、等涌三摩地、入詞定三",
    "T07n0220_409:0051a10": "摩地、入增語三摩地、觀方三摩地、陀羅尼",
    "T07n0220_409:0051a11": "印三摩地、無忘失三摩地、諸法等趣海印三",
    "T07n0220_409:0051a12": "摩地、遍覆虛空三摩地、金剛輪三摩地、勝",
    "T07n0220_409:0051a13": "幢相三摩地、帝幢相三摩地、順明藏三摩地、",
    "T07n0220_409:0051a14": "師子奮迅三摩地、勝開顯三摩地、寶性三摩",
    "T07n0220_409:0051a15": "地、遍照三摩地、不眴三摩地、住無相三摩",
    "T07n0220_409:0051a16": "地、決定三摩地、無垢燈三摩地、無邊光三",
    "T07n0220_409:0051a17": "摩地、發光三摩地、發明三摩地、淨座三摩",
    "T07n0220_409:0051a18": "地、無垢光三摩地、發愛樂三摩地、電燈三",
    "T07n0220_409:0051a19": "摩地、無盡三摩地、具威光三摩地、離盡三",
    "T07n0220_409:0051a20": "摩地、降伏三摩地、除遣三摩地、日燈三摩",
    "T07n0220_409:0051a21": "地、月燈三摩地、淨光三摩地、明性三摩地、",
    "T07n0220_409:0051a22": "妙性三摩地、智相三摩地、住心三摩地、普",
    "T07n0220_409:0051a23": "明三摩地、善住三摩地、寶積三摩地、妙法",
    "T07n0220_409:0051a24": "印三摩地、諸法平等三摩地、捨塵愛三摩地、",
    "T07n0220_409:0051a25": "入法頂三摩地、飄散三摩地、分別法句三摩",
    "T07n0220_409:0051a26": "地、字平等相三摩地、離文字相三摩地、斷",
    "T07n0220_409:0051a27": "所緣三摩地、無變異三摩地、入名定相三摩",
    "T07n0220_409:0051a28": "地、行無相三摩地、離翳闇三摩地、具行三",
    "T07n0220_409:0051a29": "摩地、不動三摩地、度境三摩地、集諸功德",
    "T07n0220_409:0051b01": "三摩地、決定住三摩地、淨妙花三摩地、具",
    "T07n0220_409:0051b02": "覺支三摩地、無邊辯三摩地、無等等三摩地、",
    "T07n0220_409:0051b03": "超一切三摩地、發妙觀三摩地、散疑惑三摩",
    "T07n0220_409:0051b04": "地、無所住三摩地、捨一相三摩地、引發行",
    "T07n0220_409:0051b05": "相三摩地、一行相三摩地、離諸相三摩地、無",
    "T07n0220_409:0051b06": "餘依離一切有三摩地、入一切施設語言三",
    "T07n0220_409:0051b07": "摩地、解脫音聲文字三摩地、炬熾然三摩地、",
    "T07n0220_409:0051b08": "淨眼三摩地、無形相三摩地、入一切相三摩",
    "T07n0220_409:0051b09": "地，不憙一切苦樂三摩地、無盡行相三摩地、",
    "T07n0220_409:0051b10": "具陀羅尼三摩地、攝伏一切正邪性三摩地、",
    "T07n0220_409:0051b11": "入一切言詞寂默三摩地、離違順三摩地、無",
    "T07n0220_409:0051b12": "垢明三摩地、具堅固三摩地、滿月淨光三摩",
    "T07n0220_409:0051b13": "地、大莊嚴三摩地、發一切光明三摩地、定",
    "T07n0220_409:0051b14": "平等三摩地、無塵有塵平等理趣三摩地、無",
    "T07n0220_409:0051b15": "諍有諍平等理趣三摩地、無巢穴無標幟無",
    "T07n0220_409:0051b16": "愛樂三摩地、決定住真如三摩地、壞身惡行",
    "T07n0220_409:0051b17": "三摩地、壞語惡行三摩地、壞意惡行三摩地、",
    "T07n0220_409:0051b18": "如虛空三摩地、無染著如虛空三摩地。「舍利",
    "T07n0220_409:0051b19": "子！若菩薩摩訶薩於如是等諸三摩地恒住",
    "T07n0220_409:0051b20": "不捨，速證無上正等菩提。舍利子！復有所餘",
    "T07n0220_409:0051b21": "無量無數三摩地門、陀羅尼門，若菩薩摩訶",
    "T07n0220_409:0051b22": "薩能於其中恒善修學，亦令速證所求無上",
    "T07n0220_409:0051b23": "正等菩提。」",
    "T07n0220_409:0051b24": "爾時，善現復語具壽舍利子言：「若菩薩摩訶",
    "T07n0220_409:0051b25": "薩安住如是諸三摩地，當知已為過去諸佛",
    "T07n0220_409:0051b26": "之所授記，亦為現在十方諸佛之所授記。舍",
    "T07n0220_409:0051b27": "利子！是菩薩摩訶薩雖住如是諸三摩地，而",
    "T07n0220_409:0051b28": "不見此諸三摩地，亦不著此諸三摩地，亦不",
    "T07n0220_409:0051b29": "念言：『我已入此諸三摩地，我今入此諸三摩",
    "T07n0220_409:0051c01": "地，我當入此諸三摩地，唯我能入非餘所能。』",
    "T07n0220_409:0051c02": "彼如是等尋思分別一切不起。」時，舍利子問",
    "T07n0220_409:0051c03": "善現言：「為定別有諸菩薩摩訶薩安住如是",
    "T07n0220_409:0051c04": "諸三摩地，已為過去、現在諸佛所授記耶？」善",
    "T07n0220_409:0051c05": "現對曰：「不也！舍利子！何以故？舍利子！般若",
    "T07n0220_409:0051c06": "波羅蜜多不異三摩地，三摩地不異般若波",
    "T07n0220_409:0051c07": "羅蜜多。菩薩摩訶薩不異般若波羅蜜多及",
    "T07n0220_409:0051c08": "三摩地，般若波羅蜜多及三摩地不異菩薩",
    "T07n0220_409:0051c09": "摩訶薩。般若波羅蜜多即是三摩地，三摩地",
    "T07n0220_409:0051c10": "即是般若波羅蜜多。菩薩摩訶薩即是般若",
    "T07n0220_409:0051c11": "波羅蜜多及三摩地，般若波羅蜜多及三摩",
    "T07n0220_409:0051c12": "地即是菩薩摩訶薩。所以者何？以一切法性",
    "T07n0220_409:0051c13": "平等故。」",
    "T07n0220_409:0051c14": "大般若波羅蜜多經卷第四百九"
}