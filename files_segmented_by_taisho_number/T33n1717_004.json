{
    "T33n1717_004:0838b20": "法華玄義釋籤卷第四",
    "T33n1717_004:0838b22": "天台沙門湛然述",
    "T33n1717_004:0838b23": "次破神通中云何止延壽而不延眼奪其",
    "T33n1717_004:0838b24": "無理？何不延舌奪其無教？亦應更云何不",
    "T33n1717_004:0838b25": "延智知於常住奪其無行？何不延身令",
    "T33n1717_004:0838b26": "契法身奪其無人？文無者略。「眼不見性」一",
    "T33n1717_004:0838b27": "句略牒無理，具足亦應盡牒四句。三「前一」",
    "T33n1717_004:0838b28": "下總結也。三結成難勢者，又二：先釋、次結。",
    "T33n1717_004:0838b29": "數又二：先結數，次釋今意。初文者，然二十",
    "T33n1717_004:0838c01": "四難中所破之義並在光宅疏中，今直引來",
    "T33n1717_004:0838c02": "為難而不委悉。言二十四者，且據相對，今",
    "T33n1717_004:0838c03": "昔合論故二十四。若今昔別論，難昔因果各",
    "T33n1717_004:0838c04": "三，合成六難，難今因果亦成六難，合一十",
    "T33n1717_004:0838c05": "二難，一一四番成四十八。又今文中果上三",
    "T33n1717_004:0838c06": "義但難今位及用，略不語昔，則闕二處四",
    "T33n1717_004:0838c07": "番，現文乃成四十番也。「矛盾」如《止觀》第五",
    "T33n1717_004:0838c08": "記。今還以彼四一難彼妙成麁，還以彼昔",
    "T33n1717_004:0838c09": "三難彼麁成妙，故無盈縮。四正論今意，",
    "T33n1717_004:0838c10": "又二：先借光宅義以顯今妙，次正釋。初文",
    "T33n1717_004:0838c11": "為三：先標、次釋、三結。釋中二：先釋，次「初約」下",
    "T33n1717_004:0838c12": "判。初文自四：初約十界釋中二：先釋、次結。",
    "T33n1717_004:0838c13": "初釋中二：先因、次果。先因中二：先釋、次融通。",
    "T33n1717_004:0838c14": "初釋中三：體、位、用也。於一念中一法攝九",
    "T33n1717_004:0838c15": "故名「廣」，一念中九無非佛法故名「高」。十法",
    "T33n1717_004:0838c16": "無非三諦，並有破三惑、現三身之用。次",
    "T33n1717_004:0838c17": "融通中意者，前廣義似於橫，次高義似於",
    "T33n1717_004:0838c18": "縱，用中似獨具三，故須合前二義共成一",
    "T33n1717_004:0838c19": "意，秖是三諦一心有體位用耳。次果三義中",
    "T33n1717_004:0838c20": "言「體遍」者，本法身也，即本地已成法身也。非",
    "T33n1717_004:0838c21": "但高廣等殊，指本迹二門因果永異。「是為」下",
    "T33n1717_004:0838c22": "結，可知。次約五味以判麁妙者二：先列",
    "T33n1717_004:0838c23": "五味，次「又醍醐」下重辨同異。初文者，因果",
    "T33n1717_004:0838c24": "二門並約迹說，故得乳中亦有一妙因果，餘",
    "T33n1717_004:0838c25": "味例然，故下結云「與醍醐妙同」。次約觀心",
    "T33n1717_004:0838c26": "委明十境十乘；若論觀境，則不如止觀委",
    "T33n1717_004:0838c27": "悉；若以體位用三而判麁妙，則此文顯要。",
    "T33n1717_004:0838c28": "如其體等，不廣高長不名為妙，非今經觀。",
    "T33n1717_004:0838c29": "若得此意，法華三昧於茲現矣。一經樞鍵於",
    "T33n1717_004:0839a01": "茲立矣。一代教旨於茲攢矣。佛出世意於",
    "T33n1717_004:0839a02": "茲辦矣。十法成觀之精髓矣。十不思議之導",
    "T33n1717_004:0839a03": "首矣。是則前約十界，五味二釋咸入其中，",
    "T33n1717_004:0839a04": "後約六即，是觀心之位，故前二義假茲方立。",
    "T33n1717_004:0839a05": "是故行者常觀一念介爾起心，以具一切心，",
    "T33n1717_004:0839a06": "故等於佛心；以等佛心，故六皆名即；成究",
    "T33n1717_004:0839a07": "竟即已，能巧設五味。思之思之！次約六即",
    "T33n1717_004:0839a08": "釋，亦是體廣者具十界故，亦是位高者皆佛",
    "T33n1717_004:0839a09": "界故，亦是用長者皆究竟故，同在一念，故皆",
    "T33n1717_004:0839a10": "云「亦」。次「初約」下判前四釋義同四一。何者？",
    "T33n1717_004:0839a11": "今經體具十法界，如云「實相如是相」等，由",
    "T33n1717_004:0839a12": "此經用有前四味，由觀此經成於妙行，始",
    "T33n1717_004:0839a13": "終六即，四一義顯，是故四釋成今四一，況廣",
    "T33n1717_004:0839a14": "高長遍於四釋？所以今教具足有於體廣等",
    "T33n1717_004:0839a15": "三皆成四一，方知光宅絕此氣分。次「略示」",
    "T33n1717_004:0839a16": "下結前。「廣說」下生後。釋云「先法次妙」，亦是",
    "T33n1717_004:0839a17": "後文標也。次釋中二：先舉南嶽分三，次今",
    "T33n1717_004:0839a18": "師順南嶽意廣解。初文中二：初標列，次釋。",
    "T33n1717_004:0839a19": "釋中自三：初眾生法妙中六：先明妙有所",
    "T33n1717_004:0839a20": "憑。次「又經」下引今經相似之文，以驗眾生法",
    "T33n1717_004:0839a21": "成妙也。三引《大經》證眾生法位麁而行妙，",
    "T33n1717_004:0839a22": "初學大乘位居肉眼，從行而說故云佛眼。",
    "T33n1717_004:0839a23": "四「央掘」下舉果以勸脩妙行。五引《大品》二",
    "T33n1717_004:0839a24": "文明行妙之相。六「此即」下結。初文可解。次",
    "T33n1717_004:0839a25": "文者，既云「父母所生」，即是眾生清淨若此，故",
    "T33n1717_004:0839a26": "即名妙。第三文者既云「肉眼」，故名眾生，名",
    "T33n1717_004:0839a27": "為佛眼，故即是妙。四引《央掘經》，具如《止觀》",
    "T33n1717_004:0839a28": "第七記。五引《大品》二文中，初言「六自在王」",
    "T33n1717_004:0839a29": "者，凡夫為六所使，不名為王亦非自在，純",
    "T33n1717_004:0839b01": "行染污又非清淨。今六根得理，理無過上，",
    "T33n1717_004:0839b02": "故名為「王」。遍一切處，故名「自在」。自性無染",
    "T33n1717_004:0839b03": "不為惑拘，故云「清淨」。別在行成，通具六",
    "T33n1717_004:0839b04": "即。又云「一切法趣」等者，即是六根皆具三諦",
    "T33n1717_004:0839b05": "故妙。「趣」義具如《止觀》第二記具引本文委釋，",
    "T33n1717_004:0839b06": "當知諸經並有眾生妙文，但部兼帶不受",
    "T33n1717_004:0839b07": "妙名耳。六「此即」下結，可知。次「佛法妙者」，先",
    "T33n1717_004:0839b08": "釋，次「如是」下結。釋中意者，攝前四味並是今",
    "T33n1717_004:0839b09": "經權智所攝，而與實理相即故妙。次心法妙",
    "T33n1717_004:0839b10": "意者，《大論》云：「眾生心性猶如利刀，唯用割",
    "T33n1717_004:0839b11": "泥，泥無所成，刀日就損。」理體常妙，眾生自",
    "T33n1717_004:0839b12": "麁。初引《安樂行》中既云「觀一切法，不為生",
    "T33n1717_004:0839b13": "死所動，不為煩惱所退」，以煩惱生死是",
    "T33n1717_004:0839b14": "法界故。又「一念心隨喜」等者，即觀行位。初",
    "T33n1717_004:0839b15": "秖於貪瞋一念心起，體即權實，諸皆例然，",
    "T33n1717_004:0839b16": "隨順三諦，故云「隨喜」。是故隨喜名心法妙。",
    "T33n1717_004:0839b17": "《普賢觀》意者，心體即理故云「自空」，誰執罪福",
    "T33n1717_004:0839b18": "故云「無主」，應遍十界以明罪福，在一念",
    "T33n1717_004:0839b19": "心方成妙觀。「觀心無心」等者，能緣之心既",
    "T33n1717_004:0839b20": "無，所緣之法安在？能所不二，故云「純是」，以",
    "T33n1717_004:0839b21": "心體本妙，故可於心行而求解脫。破心微",
    "T33n1717_004:0839b22": "塵如《止觀》第三記。次明大師依南嶽意更",
    "T33n1717_004:0839b23": "廣分別，於中為三：初標，次釋，三「問」下略料簡。",
    "T33n1717_004:0839b24": "釋中二：初略明得名所依，言「若廣眾生法",
    "T33n1717_004:0839b25": "一往通論諸因果及一切法」等者，然眾生義",
    "T33n1717_004:0839b26": "通故云「通論」。若其通論，義非究竟，故云「一",
    "T33n1717_004:0839b27": "往」。一往雖通，二往則局，不通於佛，及唯在",
    "T33n1717_004:0839b28": "因。佛法及心不云一往者，佛法定在於果，",
    "T33n1717_004:0839b29": "心法定在於因，故此三法得名各別。何者？如",
    "T33n1717_004:0839c01": "眾生身中佛法心法猶通因果，況眾生名通",
    "T33n1717_004:0839c02": "通凡通聖？若佛身中眾生心法亦定在果，",
    "T33n1717_004:0839c03": "心法之中佛法眾生法此二在因。若爾，何故",
    "T33n1717_004:0839c04": "經云「三無差別」？答：理體無差，差約事用，此",
    "T33n1717_004:0839c05": "義廣明，具如《止觀》十法成乘中說。即是心法",
    "T33n1717_004:0839c06": "及眾生法，彼佛法界亦兼於果而不專於",
    "T33n1717_004:0839c07": "果，彼文寄果明理性故也。次正廣釋中自",
    "T33n1717_004:0839c08": "三：初廣眾生中文又自標二：謂列數，次釋。",
    "T33n1717_004:0839c09": "初列數中二：初通論諸經增數，次正約今",
    "T33n1717_004:0839c10": "經。初通諸經者，此中釋法唯立三門釋妙",
    "T33n1717_004:0839c11": "則本迹各十，且如下文通釋妙數中云「本",
    "T33n1717_004:0839c12": "迹三中一一各十，十中復各待絕不同，故有",
    "T33n1717_004:0839c13": "一百二十重妙」。當知諸經所列法數，一往且",
    "T33n1717_004:0839c14": "從增數而說，據其道理須論四教，四教之",
    "T33n1717_004:0839c15": "中皆有迹中三十麁法、三十妙法。更約五味",
    "T33n1717_004:0839c16": "以論麁妙，兼但對帶，依此等法而生增數，",
    "T33n1717_004:0839c17": "始從一法乃至百千，不出心佛眾生法故。",
    "T33n1717_004:0839c18": "增數之相略如《止觀》第六記。故宜樂不同令",
    "T33n1717_004:0839c19": "增減異。於中又二：初略至三，次廣例百千。",
    "T33n1717_004:0839c20": "次明今經，又為四：先依經列數，次「南嶽」下",
    "T33n1717_004:0839c21": "釋十如名，三「次判」下判權實料簡，四「皆稱」",
    "T33n1717_004:0839c22": "下釋法界名。初如文。次釋如名，中二：初出",
    "T33n1717_004:0839c23": "南嶽，次騰己見。今一家相承皆云「如」者，猶依",
    "T33n1717_004:0839c24": "南嶽通云「十如」。次大師意者，為六：初章安",
    "T33n1717_004:0839c25": "述所依標數，次「一云」下釋出讀相，三「分別」",
    "T33n1717_004:0839c26": "下融通大意，四「唯佛」下稱歎，五「是十」下明法",
    "T33n1717_004:0839c27": "功能，六「若依」下明讀文所以。初如文。次讀",
    "T33n1717_004:0839c28": "相中約假，雖有邐迤之言，但是約空論假。",
    "T33n1717_004:0839c29": "三融通中二：先出文意，次「約如」下正明融通",
    "T33n1717_004:0840a01": "又二：初融三諦，次「非一」下複疎也。兩義相成",
    "T33n1717_004:0840a02": "方名實相。四五可解。第六意者，偈文既以",
    "T33n1717_004:0840a03": "性相為句，故今讀者大分依之。三判權實，",
    "T33n1717_004:0840a04": "中二：先出古師，次明今解。初文二師各先",
    "T33n1717_004:0840a05": "出、次破。初師初文，可見。次「今恐」下破。破中先",
    "T33n1717_004:0840a06": "約法，次「若言」下約人。言「凡夫何意無實」等",
    "T33n1717_004:0840a07": "者，經云「一切眾生皆有佛性」，則眾生有實，",
    "T33n1717_004:0840a08": "而生五道以現其身，則聖人有權，觀音妙",
    "T33n1717_004:0840a09": "音三十三身並是聖人有權之文也。「如此抑",
    "T33n1717_004:0840a10": "沒」等者，抑凡無實、沒聖無權。次破地師，亦",
    "T33n1717_004:0840a11": "二：先出、次破。破中大意可見，不能委細，但",
    "T33n1717_004:0840a12": "總云「人情」而已，不應聖理故也。次明今文",
    "T33n1717_004:0840a13": "正解者，但明一心具足十界。若且約界判，",
    "T33n1717_004:0840a14": "則九界為權、佛界為實，一一界中又各具十，",
    "T33n1717_004:0840a15": "尚權實相即，何況具耶？一心既爾，諸心例然，",
    "T33n1717_004:0840a16": "是故不同舊人所見。是知舊人不知，以如",
    "T33n1717_004:0840a17": "約界界界互有，而但約如以分權實。四釋",
    "T33n1717_004:0840a18": "十法界名約三諦者，具如《止觀》第五記。如",
    "T33n1717_004:0840a19": "無別體全依於界，前釋本末等已約三",
    "T33n1717_004:0840a20": "諦即是十界皆三諦竟。今重明者，按「十法界」",
    "T33n1717_004:0840a21": "三字解義，使十界中三諦分明，則令如中",
    "T33n1717_004:0840a22": "三諦復顯，彼此相成，令知不異。故《止觀》中不",
    "T33n1717_004:0840a23": "思議境一念三千，非思量分別之所能解，是",
    "T33n1717_004:0840a24": "故立此不思議名。釋中文又為四：初標數，",
    "T33n1717_004:0840a25": "次「十數」下釋，三「若十數依」下判對，四「欲令」下",
    "T33n1717_004:0840a26": "以文融通。初列法數竟。次「此一法」下正解",
    "T33n1717_004:0840a27": "法相，於中為五：初重舉千如，次束為五差，",
    "T33n1717_004:0840a28": "三判五差權實，四「然此」下歎五差權實，五「次",
    "T33n1717_004:0840a29": "解」下正廣解十如。初二如文。三判中言「細",
    "T33n1717_004:0840b01": "論各具權實且從兩義」者，相即如向所說，",
    "T33n1717_004:0840b02": "且依九界為權、佛界為實。若不然者，謂佛",
    "T33n1717_004:0840b03": "尚亦不說況復下地，故且依顯說。四稱歎中",
    "T33n1717_004:0840b04": "為八：先約人歎境故云「諸佛」。次「以此」下約",
    "T33n1717_004:0840b05": "行歎境故云「發智」。三「故文云」下重舉境智",
    "T33n1717_004:0840b06": "深廣。四「其智」下歎智令妙以顯妙境，欲明",
    "T33n1717_004:0840b07": "智契故重舉境。若境為智門，即正歎境也。",
    "T33n1717_004:0840b08": "五「方便」下總以二境通歎經文。六「如來」下總",
    "T33n1717_004:0840b09": "明如來能照二境。七「央掘」下引證佛智。八",
    "T33n1717_004:0840b10": "「當知」下結歸稱歎。前四可見。五總歎經中",
    "T33n1717_004:0840b11": "二：先歎，次「如是」下結。初文中具約三周，所",
    "T33n1717_004:0840b12": "言「方便品略說」等者，品初長行略歎廣歎權",
    "T33n1717_004:0840b13": "實二智，次重頌中二十一行頌前二智，於中",
    "T33n1717_004:0840b14": "前二十行重頌廣略二歎，末後一行略開權",
    "T33n1717_004:0840b15": "顯實，云「佛以方便力，示以三乘教，眾生處",
    "T33n1717_004:0840b16": "處著，引之令得出」。後開示悟入廣約五佛",
    "T33n1717_004:0840b17": "開權顯實，望後二周仍成略說。言「長者付",
    "T33n1717_004:0840b18": "子此法」者，付彼般若，彼般若中雖未開權，",
    "T33n1717_004:0840b19": "依彼法體不出權實。總結可知。六明如",
    "T33n1717_004:0840b20": "來能照中云「如來洞達究十法底」等者，於",
    "T33n1717_004:0840b21": "一一界一一法善知法相，自行化他諸法具",
    "T33n1717_004:0840b22": "足名為「盡邊」，無非實相名為「究底」。「種芽」",
    "T33n1717_004:0840b23": "等者，皆以二法為種熟脫故也。聞法為種，",
    "T33n1717_004:0840b24": "發心為芽，在賢如熟，入聖如脫，於十方",
    "T33n1717_004:0840b25": "界十界眾生，無不了知橫豎種脫。七引證",
    "T33n1717_004:0840b26": "中且舉善惡二人，餘皆倣此。言「央掘雖是",
    "T33n1717_004:0840b27": "惡人善性相熟」等者，《央掘經》中如來說偈",
    "T33n1717_004:0840b28": "問，央掘偈答。佛命善來，成阿羅漢，即地",
    "T33n1717_004:0840b29": "獄人成聲聞界；若依大乘，得無生忍，即成",
    "T33n1717_004:0840c01": "佛界。四禪比丘謂為四果，此即天界成就",
    "T33n1717_004:0840c02": "地獄，且略舉此以為事端，他皆例也。八「當",
    "T33n1717_004:0840c03": "知」下結，中二：初結眾生是妙，次「不可」下誡",
    "T33n1717_004:0840c04": "勸。言「不可以牛羊眼」等者，《普超經》下卷「佛",
    "T33n1717_004:0840c05": "授闍王記已，因告舍利弗：人人相見，莫相",
    "T33n1717_004:0840c06": "平相。所以不當相平相者，人根難見，唯有",
    "T33n1717_004:0840c07": "如來能平相人。賢者舍利弗及大眾會，驚",
    "T33n1717_004:0840c08": "喜踊躍而說斯言：從今日始盡其形壽，不",
    "T33n1717_004:0840c09": "觀他人不敢說人，某趨地獄，某當滅度。",
    "T33n1717_004:0840c10": "所以者何？群生之行不可思議。」五正廣解中",
    "T33n1717_004:0840c11": "文自為二：初通中二：初廣釋十如，次「若作」",
    "T33n1717_004:0840c12": "下廣以三諦釋究竟等以顯十如，又為二：",
    "T33n1717_004:0840c13": "先寄釋等，次「今不」下正出實理釋究竟，又",
    "T33n1717_004:0840c14": "二：先釋，次「夫究竟」下重釋。從勝立名方名",
    "T33n1717_004:0840c15": "究竟。所以本末究竟皆空假中者，如於夢",
    "T33n1717_004:0840c16": "中修因得果，夢事宛然即假也，求夢不可",
    "T33n1717_004:0840c17": "得即空也，夢之心性即中也，此之三法不前",
    "T33n1717_004:0840c18": "後、不合散。次別解者為二：初文復合五差",
    "T33n1717_004:0840c19": "為四，以菩薩與佛菩提器同故復合之。次",
    "T33n1717_004:0840c20": "「初明」下解釋，釋中為三：初正解，次「復次」下開",
    "T33n1717_004:0840c21": "權，三「復次百界」下以諸教偈結。初依四文",
    "T33n1717_004:0840c22": "為四：先解四趣十如自為十惡相者，文為",
    "T33n1717_004:0840c23": "二：先法、次譬。初法中「不如意處」即是後報，相",
    "T33n1717_004:0840c24": "表於報故云也。次譬中二：謂譬、合。合中「惡",
    "T33n1717_004:0840c25": "相」下合否色，報不即受故云「遠表」。「泥黎」者",
    "T33n1717_004:0840c26": "此翻不如意，此處咸苦無適意法，故云也。",
    "T33n1717_004:0840c27": "亦云地獄。新譯云捺落迦，翻苦具等云云。四",
    "T33n1717_004:0840c28": "惡之業感報不同，今且從重說故云也。「凡夫」",
    "T33n1717_004:0840c29": "下合相師，若不舉相師則不預知有，相師",
    "T33n1717_004:0841a01": "有分與究竟，故舉凡夫用世相法亦有分",
    "T33n1717_004:0841a02": "知，況二乘菩薩唯佛究竟。「如善」下重譬佛。「洞」",
    "T33n1717_004:0841a03": "者鑒幽也。「始終」者秖是相報耳。又地獄相",
    "T33n1717_004:0841a04": "報，如迦葉等千人出家，先本事火皮膚皴",
    "T33n1717_004:0841a05": "裂。淨飯王曰：是諸人等雖復出家不足光",
    "T33n1717_004:0841a06": "顯我之太子。乃令千釋種出家入道。此千",
    "T33n1717_004:0841a07": "種釋出城之時，提婆達多、瞿伽離，其馬仆、其",
    "T33n1717_004:0841a08": "冠脫，眾人皆云：是二人者必於佛法無大",
    "T33n1717_004:0841a09": "利益。此亦地獄之前相也。此世間相者尚亦",
    "T33n1717_004:0841a10": "似知未現之相，況極聖乎？如善相師，具如",
    "T33n1717_004:0841a11": "《止觀》孫劉曹等第五記。惡性者，約理則本有",
    "T33n1717_004:0841a12": "之法不可改故。「如木」等者，明以性為因、假",
    "T33n1717_004:0841a13": "於外緣，不同今此明染中之惡，即脩惡也。",
    "T33n1717_004:0841a14": "具如《止觀》第五記不思議境初。然十如十界皆",
    "T33n1717_004:0841a15": "有脩性，此中但以脩為性耳。於中為二：初",
    "T33n1717_004:0841a16": "正釋，次譬功能。初如文。次文又二：先順譬、",
    "T33n1717_004:0841a17": "次反譬。初又二：先譬，次「大經」下合。於中先",
    "T33n1717_004:0841a18": "引教、次合。「若泥木」下反以不可生為譬以",
    "T33n1717_004:0841a19": "顯可生，亦先譬、次合，合中但云「不爾」，即略",
    "T33n1717_004:0841a20": "合也。「故言」下結。體中二，謂釋、結。初釋中文",
    "T33n1717_004:0841a21": "出三釋，各有其意。次明力中四：先法，次舉",
    "T33n1717_004:0841a22": "譬引事，三合，後結。初如文。次文先引譬，",
    "T33n1717_004:0841a23": "次引事。云「大經云作舍取木不取縷線」等",
    "T33n1717_004:0841a24": "者，《涅槃》二十三云：「欲造牆壁，則取泥土，不",
    "T33n1717_004:0841a25": "取彩色；欲造畫像，則取彩色，不取草木；",
    "T33n1717_004:0841a26": "作衣取縷，不取泥木；作舍取泥木，不取",
    "T33n1717_004:0841a27": "縷線。」彼敘外人而執定計，今借因緣助成",
    "T33n1717_004:0841a28": "義邊，各有力用能生之性，當知力者功能為",
    "T33n1717_004:0841a29": "義亦是堪任。「地獄」下以三趣合，仍略脩羅，",
    "T33n1717_004:0841b01": "故知一一並以四趣言之。「皆是」下結。次明",
    "T33n1717_004:0841b02": "作中二：法、譬。譬中，譬、合，譬云「為惡行者名為",
    "T33n1717_004:0841b03": "半人」者，《大經》第八云：「譬如世間為惡行者",
    "T33n1717_004:0841b04": "名為半人，為善行者名為滿人。」經文本譬",
    "T33n1717_004:0841b05": "半滿二教，今借譬義不用於法，文且引地",
    "T33n1717_004:0841b06": "獄，故諸惡之言義兼四趣。次明因中二，初",
    "T33n1717_004:0841b07": "正釋，次功能中云「自種相生習續不斷」者，",
    "T33n1717_004:0841b08": "自分因也。《俱舍》名為同類因，具如《止觀》第八",
    "T33n1717_004:0841b09": "業境中。次緣中三：法、譬、結。法中二：先正釋，次",
    "T33n1717_004:0841b10": "「所謂」下功能。言「如水能潤」等者，習因如種，",
    "T33n1717_004:0841b11": "助因如潤，單有習因未能成報，故加緣",
    "T33n1717_004:0841b12": "潤堪受後果，是故報因名之為緣。三「故用」",
    "T33n1717_004:0841b13": "下結。次明果中二：先略釋，次「如多」下相狀。",
    "T33n1717_004:0841b14": "次明報中亦二：先略釋，次相狀。次明本末，",
    "T33n1717_004:0841b15": "中為三：謂標、釋、結。釋中三，即三觀。初空觀",
    "T33n1717_004:0841b16": "中相本報末始終俱空，此四趣十如本無性",
    "T33n1717_004:0841b17": "故，乃至四中一一具十，此四既空，四中之十",
    "T33n1717_004:0841b18": "安得不空？次「又惡」下明假等中三：正釋、引",
    "T33n1717_004:0841b19": "事、結。初文者，初相後報更互可識，故四中之",
    "T33n1717_004:0841b20": "十相表皆然。次「若先無後」下引事。言「追記」",
    "T33n1717_004:0841b21": "者，「追」退也，却記往事也，亦云隨記。故書云",
    "T33n1717_004:0841b22": "雖悔可追及也。言「當知」下結。三「中實」下釋",
    "T33n1717_004:0841b23": "中道等此四趣及十界之十無非實相。言",
    "T33n1717_004:0841b24": "「約理」者，中名附理，故云約理。究論此三，無",
    "T33n1717_004:0841b25": "不是理也。次人天中為二：先與四趣辨異，",
    "T33n1717_004:0841b26": "次正釋。釋中言「自然」者，此言通用何必外",
    "T33n1717_004:0841b27": "計，即任運之異名耳。因必尅果之相也。委",
    "T33n1717_004:0841b28": "以四趣意，例之可識。次明二乘中二：先總",
    "T33n1717_004:0841b29": "明所依，次正釋。釋中二：先正釋，次廣料簡",
    "T33n1717_004:0841c01": "有報無報。初文中云「體即五分法身」者，無作",
    "T33n1717_004:0841c02": "戒為戒身，無漏淨禪為定身，無漏慧為慧",
    "T33n1717_004:0841c03": "身。二種解脫為解脫身：一者有為解脫，謂無",
    "T33n1717_004:0841c04": "漏智相應；二者無為解脫，謂一切煩惱無餘",
    "T33n1717_004:0841c05": "也。又盡智為解脫身，無生智為解脫知見",
    "T33n1717_004:0841c06": "身。「二乘既不生則無後報」者，《中含》二十七，具",
    "T33n1717_004:0841c07": "如《止觀》第五記。「何故」下辨報有無，又為三：",
    "T33n1717_004:0841c08": "初徵起，次正釋，三「三果」下疑。初文中意者，",
    "T33n1717_004:0841c09": "凡果必尅報，何故二乘已受果名而不論",
    "T33n1717_004:0841c10": "報？次「無漏」下釋意者，果名仍通，報名則別，是",
    "T33n1717_004:0841c11": "故凡夫有果則定有報，若二乘之人亦通名",
    "T33n1717_004:0841c12": "果，而不得論報，以彼教中不說二乘有",
    "T33n1717_004:0841c13": "生處故。習因在相似位，習果在見道已後，",
    "T33n1717_004:0841c14": "三果皆以方便勝進而為習因，斷六斷九",
    "T33n1717_004:0841c15": "若復斷盡而為習果。言「無漏損生」等者，且",
    "T33n1717_004:0841c16": "據小乘中不說生處名為損生。然但無漏",
    "T33n1717_004:0841c17": "無於分段，可即令無變易生耶？故且依小",
    "T33n1717_004:0841c18": "教立無報也。三「三果」下釋疑中，先釋疑",
    "T33n1717_004:0841c19": "三果者，前三果人並得無漏，何故猶有七",
    "T33n1717_004:0841c20": "生、一生及上界生耶？釋云由殘思力，非無",
    "T33n1717_004:0841c21": "漏力，殘思為漏緣而受生也。次「大乘」下釋",
    "T33n1717_004:0841c22": "大小不同，疑又二：先釋，次引證。初文者，然",
    "T33n1717_004:0841c23": "大乘中說二乘有生者，由有界外無明漏",
    "T33n1717_004:0841c24": "故。「大經」下引證中云「有為有漏是聲聞僧」者，",
    "T33n1717_004:0841c25": "《大經》第五文。若福慧相對，空假二觀俱屬福",
    "T33n1717_004:0841c26": "德，況復二乘？是故二乘屬福德莊嚴。又望大",
    "T33n1717_004:0841c27": "乘猶是苦集名為有漏，則無漏為因者仍本",
    "T33n1717_004:0841c28": "為名，故名無漏為因生方便土。若生實",
    "T33n1717_004:0841c29": "報則不以小乘無漏為因，餘如文說。兩教",
    "T33n1717_004:0842a01": "二乘觀行小異，大體可知，故不別出。至菩薩",
    "T33n1717_004:0842a02": "中方分三別，以斷伏不同故。次明菩薩佛",
    "T33n1717_004:0842a03": "中以菩薩十如中報義當佛果，前性相等即",
    "T33n1717_004:0842a04": "是佛因故。今初釋菩薩報亦但名菩薩者，",
    "T33n1717_004:0842a05": "以菩薩中得八相佛，復通權實，權非佛界",
    "T33n1717_004:0842a06": "之因、實方招於佛報，是故須分三教菩薩",
    "T33n1717_004:0842a07": "屬菩薩界，圓教菩薩即屬佛界。前標雖以",
    "T33n1717_004:0842a08": "佛與菩薩合為一類，今釋還開。初釋三菩",
    "T33n1717_004:0842a09": "薩中二：先標，次釋。標中云「細開有三菩薩」",
    "T33n1717_004:0842a10": "者，即三藏等三菩薩也。下文自具，不預列名，",
    "T33n1717_004:0842a11": "故注「云云」。次釋中二：先正釋，次「夫」下辨",
    "T33n1717_004:0842a12": "界外二土伏斷不同。初文自為三，例前通",
    "T33n1717_004:0842a13": "釋及類四趣，相狀可知，故不委悉。初三藏，",
    "T33n1717_004:0842a14": "「約福德論性相」等者，以事六度為相，以人",
    "T33n1717_004:0842a15": "天善為性，以三十二相為體，生滅四弘為",
    "T33n1717_004:0842a16": "力，事六度行為作，餘如文。佛同二乘，灰斷",
    "T33n1717_004:0842a17": "故也。菩薩猶有正使，故報在三界。次通教，",
    "T33n1717_004:0842a18": "以有餘、無餘為相，無漏慧為性，勝應色心",
    "T33n1717_004:0842a19": "為體，無生四弘為力，無生六度為作，無漏",
    "T33n1717_004:0842a20": "習因為因，生滅助道為緣，斷餘殘習為果，",
    "T33n1717_004:0842a21": "佛亦無報，雖觀少勝，同皆未得法身故也。",
    "T33n1717_004:0842a22": "是故滅後亦歸灰斷。六地已下斷疑，與前",
    "T33n1717_004:0842a23": "二乘義同。唯不斷習不同支佛，以留此",
    "T33n1717_004:0842a24": "習潤餘生故。既生三界非漏所牽，故不",
    "T33n1717_004:0842a25": "名報。別菩薩，「十法」者，行既次第，從假入空",
    "T33n1717_004:0842a26": "同前二教，但不得無報為異耳。故云此人",
    "T33n1717_004:0842a27": "雖斷通惑自知有生。若從空出假，以恒沙佛",
    "T33n1717_004:0842a28": "法為相，定入生死為性，變易色心為體，",
    "T33n1717_004:0842a29": "無量四弘為力，無量六度為作，真無漏慧為",
    "T33n1717_004:0842b01": "因，助假觀為緣，假觀成為果，變易為報。若",
    "T33n1717_004:0842b02": "入中道，即以三因為相、性、體，無作四弘為",
    "T33n1717_004:0842b03": "力，無作六度為作，因、緣如《止觀》第五文，無",
    "T33n1717_004:0842b04": "上菩提為果，大涅槃為報。次辨二土不同",
    "T33n1717_004:0842b05": "中云「夫生變易土三種不同」者，於中二：先",
    "T33n1717_004:0842b06": "標、次釋。釋中自分三類不同，未斷別惑義當",
    "T33n1717_004:0842b07": "入空，準例說者，別教十住應在其中，以此",
    "T33n1717_004:0842b08": "五人無伏別惑義，及以發心所期不同，故",
    "T33n1717_004:0842b09": "自為一類。并別十住及圓七信，乃成七人。",
    "T33n1717_004:0842b10": "而不論者，在下第二義及佛界中明。次伏",
    "T33n1717_004:0842b11": "者，言「伏別惑」者，即是迴向兼於十行十住，",
    "T33n1717_004:0842b12": "十行義當出假，此即塵沙、無明共為別惑，縱",
    "T33n1717_004:0842b13": "斷塵沙，但伏無明，亦秖名伏，故別三十人",
    "T33n1717_004:0842b14": "同名為伏。據理應攝圓教八信已上，而不",
    "T33n1717_004:0842b15": "論者亦在下圓教中明。三斷別惑者義當",
    "T33n1717_004:0842b16": "入中，故別教菩薩雖有次第三觀，若作十",
    "T33n1717_004:0842b17": "法，從勝為名。多從假中，據理秖云初地已",
    "T33n1717_004:0842b18": "上，何用兼論初住位耶？又初住亦應在下",
    "T33n1717_004:0842b19": "文佛界中明，故知不合在此。而今文中通",
    "T33n1717_004:0842b20": "云初地初住，仍有少殊，思之可見。以證",
    "T33n1717_004:0842b21": "道同，故且合論之。應須細簡次第不次第",
    "T33n1717_004:0842b22": "意，約下釋究竟等作之，是故二土通明變",
    "T33n1717_004:0842b23": "易，據於伏斷，以判生處；若斷伏者，重辨二",
    "T33n1717_004:0842b24": "土因緣不同。言「若斷伏者用順道法愛為因」",
    "T33n1717_004:0842b25": "者，從斷說故，初地初住證一分中道法性，",
    "T33n1717_004:0842b26": "以無明未盡，有中道法愛，以之為因。言",
    "T33n1717_004:0842b27": "「云云」者，不斷伏者則有五人不同，若斷伏者",
    "T33n1717_004:0842b28": "則有二土位行不同，細分比說故云「云云」。",
    "T33n1717_004:0842b29": "次佛界，相性體為三軌者，理性三軌也。由",
    "T33n1717_004:0842c01": "觀理性以至究竟。於中為二：先標、次釋。",
    "T33n1717_004:0842c02": "釋中十法又二：初釋十法，次廣料簡報。初",
    "T33n1717_004:0842c03": "釋十法不同者，初三以對三軌，餘七成就",
    "T33n1717_004:0842c04": "三軌。若據引《淨名》以眾生為菩提相，豈",
    "T33n1717_004:0842c05": "得以聞法種子為了因耶？不失之名雖通",
    "T33n1717_004:0842c06": "脩種，語其本性即取煩惱即菩提也。故知",
    "T33n1717_004:0842c07": "此是本有性德，後七秖是脩得三法。若因若",
    "T33n1717_004:0842c08": "果，如是釋者可不異前，故知即指圓教",
    "T33n1717_004:0842c09": "為佛界也。是故前明生方便土，應論圓",
    "T33n1717_004:0842c10": "信故也。力中亦合云發三菩提。弘誓之心",
    "T33n1717_004:0842c11": "具如《止觀》第一卷四弘中簡。約無作四諦以",
    "T33n1717_004:0842c12": "誓自要，期心極果。因、緣云是二莊嚴者，據",
    "T33n1717_004:0842c13": "顯說智應亦具三，照本有三，福亦具三，",
    "T33n1717_004:0842c14": "助智嚴本。果文，可見也。次釋本末中，初總",
    "T33n1717_004:0842c15": "舉，次「空諦」下，別釋中。「空」等者，凡聖皆如也。「等",
    "T33n1717_004:0842c16": "者」空等也。《大論》八十云：「菩薩以何力，故能",
    "T33n1717_004:0842c17": "令佛與畜生等耶？答：菩薩以般若之力故，",
    "T33n1717_004:0842c18": "於一切法中脩畢竟空故，於一切法無所",
    "T33n1717_004:0842c19": "分別，如畜生法陰界入和合故名為畜生。",
    "T33n1717_004:0842c20": "佛亦如是，善法和合假名為佛。若人憐愍",
    "T33n1717_004:0842c21": "眾生得無量福，若著心於佛起惡因緣得",
    "T33n1717_004:0842c22": "無量罪。故於一切法畢竟空，故不心輕畜",
    "T33n1717_004:0842c23": "生，不著心貴佛。復次諸實相中無相，於",
    "T33n1717_004:0842c24": "無相中不分別是佛是畜生，若分別即是取，",
    "T33n1717_004:0842c25": "是故等觀。復次菩薩有二種法門：一者畢竟",
    "T33n1717_004:0842c26": "空法門，二者分別法門。入空法門則等觀",
    "T33n1717_004:0842c27": "一切無復分別。若入分別法門，二乘尚不",
    "T33n1717_004:0842c28": "及佛，況畜生耶？」故今文中約不分別邊，眾",
    "T33n1717_004:0842c29": "生至佛皆悉如也。如即空也。次俗等中佛",
    "T33n1717_004:0843a01": "記眾生當作佛，此是生與佛等；佛說本生",
    "T33n1717_004:0843a02": "事，此是佛與生等。生與佛等，此是初在於",
    "T33n1717_004:0843a03": "後；佛與生等，此是後在於初，故云相在。中",
    "T33n1717_004:0843a04": "等可知。次廣料簡報中二：先正釋，次「何者」",
    "T33n1717_004:0843a05": "下以諸所表釋成。初又為二：先標佛地，次",
    "T33n1717_004:0843a06": "釋。釋中先明下地定十，次明佛地不定。初",
    "T33n1717_004:0843a07": "文者於中二，初正明下地有報。遍在諸位，",
    "T33n1717_004:0843a08": "故云「通途」。所言「分」者，以下後文釋報究竟",
    "T33n1717_004:0843a09": "在佛，故下地為分，以報名通故，故下地定",
    "T33n1717_004:0843a10": "十。此中所引諸文皆通云「報」，唯《大經》文云",
    "T33n1717_004:0843a11": "「無上報」，既其初後皆云「分得」，當知「無上」之言",
    "T33n1717_004:0843a12": "亦是望下。次《攝大乘》下釋下地有報所以，",
    "T33n1717_004:0843a13": "先引論，次「何者」下釋有生滅。初文中言「就",
    "T33n1717_004:0843a14": "佛界亦九亦十」者，通途為語，從初地去皆",
    "T33n1717_004:0843a15": "屬佛界，地地有報，故定具十。故引此經，《大",
    "T33n1717_004:0843a16": "經》、《仁王》、《攝論》並論初住已上文也。故下文從",
    "T33n1717_004:0843a17": "「何者」下釋云「無明分盡」等也。「攝大乘云因",
    "T33n1717_004:0843a18": "緣生死」等者，如《止觀》第七記。既云生死，秖",
    "T33n1717_004:0843a19": "是生滅。次「何者」下釋，中又二：初正釋，次引《大",
    "T33n1717_004:0843a20": "論》證。初正釋中二重者，前約智斷為生滅，",
    "T33n1717_004:0843a21": "次「又殘」下全約惑邊以論生滅。次引《大論》",
    "T33n1717_004:0843a22": "中有喻有合，喻中耘如滅，種如生；合可見。",
    "T33n1717_004:0843a23": "又增道損生亦如生滅，生故感報也。次從",
    "T33n1717_004:0843a24": "「若就」去別約妙覺位「亦九亦十」者，損生義足",
    "T33n1717_004:0843a25": "是故唯九；約現生後，既有現報，亦可為十。",
    "T33n1717_004:0843a26": "如《大纓珞》慧眼菩薩問文殊，具如《止觀》第",
    "T33n1717_004:0843a27": "五記。「三十生盡等大覺」者，有本云「四十生",
    "T33n1717_004:0843a28": "盡」「四十一生盡」等，並誤也。言「三十」者，《仁王經》",
    "T33n1717_004:0843a29": "中一一地中分為三品，即以一品為一生，",
    "T33n1717_004:0843b01": "《仁王經》中不立等覺，故三十生盡即入妙覺。",
    "T33n1717_004:0843b02": "他不見之，便以四十位或四十一位為四",
    "T33n1717_004:0843b03": "十生等。「又約現生後論九論十」者，有現報故",
    "T33n1717_004:0843b04": "名為有報，無生後故亦言無報。始自初入",
    "T33n1717_004:0843b05": "變易土中，受法性身，既並無復隔生之義，",
    "T33n1717_004:0843b06": "故無生後二種報也。故《涅槃》中〈純陀品〉云：「我",
    "T33n1717_004:0843b07": "今所獻食，願得無上報」，是則報中無上不過",
    "T33n1717_004:0843b08": "於佛。「何者」下并四復次作所表釋佛報無",
    "T33n1717_004:0843b09": "上，復引《賢聖集》釋五文意，復約五味判《賢",
    "T33n1717_004:0843b10": "聖集》意，故至法華方名無上，稱歎之意良",
    "T33n1717_004:0843b11": "有以也。「賢聖集意」者，亦如《俱舍》云「下無",
    "T33n1717_004:0843b12": "升見上」，例知二乘下智不了上智，非正遍",
    "T33n1717_004:0843b13": "知。約五味中，初約乳云「或入即假或入即",
    "T33n1717_004:0843b14": "中」者，依《中論》偈，汎用即名其實。華嚴二教",
    "T33n1717_004:0843b15": "未即、機緣未合故著。或言部中雖有無上",
    "T33n1717_004:0843b16": "之教，為帶別故部非無上；酪唯析空故無",
    "T33n1717_004:0843b17": "或言；生熟二蘇言即言或例乳可知；唯至",
    "T33n1717_004:0843b18": "法華體方是即，涅槃解即而行不即。「復次」下",
    "T33n1717_004:0843b19": "開權者，至《法華經》復有二種入妙不同，引入",
    "T33n1717_004:0843b20": "及按位入故也。言「又按其性相不論引入」者，",
    "T33n1717_004:0843b21": "如從伏位來入伏位，名為按位。從伏惑位",
    "T33n1717_004:0843b22": "入斷惑位，名為引入。今不論引入，當位即",
    "T33n1717_004:0843b23": "妙，妙體稱本，無隔異故。三以偈結，中二：先",
    "T33n1717_004:0843b24": "明結意。云「縱橫甚多」者，於一一界各具十",
    "T33n1717_004:0843b25": "法故名為「橫」，按次第起名之為「縱」。雖若縱",
    "T33n1717_004:0843b26": "若橫無非三諦，故知實非縱橫義言縱橫，",
    "T33n1717_004:0843b27": "雖非縱橫，以交互起不可分別，故雖千萬",
    "T33n1717_004:0843b28": "起不可分別，若以下文諸意結之則令可",
    "T33n1717_004:0843b29": "識。次正結中二：先正結、次總結。初中云「以",
    "T33n1717_004:0843c01": "經論偈結」者，復有多意：一者法不孤立，立",
    "T33n1717_004:0843c02": "必有由；二者以偈結廣令易攝持；三者知",
    "T33n1717_004:0843c03": "此無上十界遍一切教、收大小乘，為實施權、",
    "T33n1717_004:0843c04": "開權顯實等，意並可見。《中論》偈意本是一實",
    "T33n1717_004:0843c05": "不可思議遍申諸經，故今用結百界千如以",
    "T33n1717_004:0843c06": "成一心稱一切教，故云「攝得前多」。《大經》偈",
    "T33n1717_004:0843c07": "云「通教同稱無常」者，未見常理故，別教次",
    "T33n1717_004:0843c08": "第滅於生滅，先內次外，佛界一切眾生即滅",
    "T33n1717_004:0843c09": "盡定。「又生」下重釋者，別教登地亦得寂滅，故",
    "T33n1717_004:0843c10": "須此釋也。「七佛通戒偈」者，過現諸佛皆用",
    "T33n1717_004:0843c11": "此偈以為略戒，遍攝諸戒故名為通。如《增",
    "T33n1717_004:0843c12": "一》第一「迦葉問阿難：《增一阿含》具三十七品",
    "T33n1717_004:0843c13": "及以諸法，四含亦出乎？阿難言：且四含一偈",
    "T33n1717_004:0843c14": "盡具佛法及聲聞教。所以然者，如諸惡",
    "T33n1717_004:0843c15": "莫作是戒淨，諸善奉行是意淨，自淨其意是",
    "T33n1717_004:0843c16": "除邪，是諸佛教是去愚。當知一期廣教不",
    "T33n1717_004:0843c17": "出此也。」小乘既爾，例大亦然，故用結之。今",
    "T33n1717_004:0843c18": "對十界其理盡也，一切大小咸入其中。次",
    "T33n1717_004:0843c19": "廣明佛法中為三：初標所照，次「唯佛」下能",
    "T33n1717_004:0843c20": "照，三「是事」下結意指廣。初文者，還指前眾",
    "T33n1717_004:0843c21": "生是佛智所照，故云「境界」。次明能照中二：",
    "T33n1717_004:0843c22": "先總明境智相契，次歷三語以明智相。文",
    "T33n1717_004:0843c23": "但二語者，以自他相對即名自他，故闕不論。",
    "T33n1717_004:0843c24": "初文中二：先法、次譬。當知三法秖是不思議",
    "T33n1717_004:0843c25": "廣大法界。次二語中二：先正釋，次從「二法」",
    "T33n1717_004:0843c26": "下結意立妙。初文者，照佛界名自照九界，",
    "T33n1717_004:0843c27": "名他者亦約顯說。何者？佛非無九，九非無",
    "T33n1717_004:0843c28": "佛，攝屬異故，故各得名。次結中雖有本迹",
    "T33n1717_004:0843c29": "之名，此是迹中之本，亦名權實，亦名自他",
    "T33n1717_004:0844a01": "也。以不言「久遠之本」，但云「二法為本」，故但",
    "T33n1717_004:0844a02": "屬迹，化儀不過現身說法，故約此二，以明",
    "T33n1717_004:0844a03": "自他，故知且約果邊明佛法也。至〈方便品〉",
    "T33n1717_004:0844a04": "釋十如中委明。三明心法者為三：初標，次",
    "T33n1717_004:0844a05": "來意，三正釋。初如文。次文者，言「前所明法」",
    "T33n1717_004:0844a06": "者，秖眾生法、佛法不出於心，故先示之。若",
    "T33n1717_004:0844a07": "爾，何須復述？故「但眾生」下正述來意。次「涅槃」",
    "T33n1717_004:0844a08": "下正釋，又二：先明心體，次「上能」下明心所",
    "T33n1717_004:0844a09": "攝。初文者，向言前法豈得異心，今言心性",
    "T33n1717_004:0844a10": "名為上定，故心性之言其言甚略，應了此",
    "T33n1717_004:0844a11": "性具足佛法及眾生法。雖復具足，心性冥妙",
    "T33n1717_004:0844a12": "不一不多，以心性觀則似可見；若以眾",
    "T33n1717_004:0844a13": "生及佛而為觀者則似如不逮；若以心性",
    "T33n1717_004:0844a14": "觀彼界如，界如皆空常具諸法，非空非具",
    "T33n1717_004:0844a15": "而空而具，雙遮雙照非遮非照，亦秖是一念",
    "T33n1717_004:0844a16": "心性而已。如斯之定豈不尚耶？言「涅槃云",
    "T33n1717_004:0844a17": "一切眾生具足三定」者，謂上中下。上定者謂",
    "T33n1717_004:0844a18": "佛性，即心法本妙，如《止觀》第五記。次明所",
    "T33n1717_004:0844a19": "攝者，既異前法故須明攝，示心是攝非",
    "T33n1717_004:0844a20": "謂攝他。先攝眾生，但略指而已。次攝佛法，",
    "T33n1717_004:0844a21": "中二：先引《華嚴》，次釋經意顯佛法界。初引",
    "T33n1717_004:0844a22": "「華嚴」等者，引《華嚴》二句三諦具足。從「法界」",
    "T33n1717_004:0844a23": "去釋，又二：先釋經意，次「又遊心」等者下重",
    "T33n1717_004:0844a24": "釋二句，結歸經意，以顯心法妙也。初釋遊",
    "T33n1717_004:0844a25": "心者，心之所遊體是法界，不得更計能遊",
    "T33n1717_004:0844a26": "所遊，此法界體是畢竟空，故云「如空」。法本無",
    "T33n1717_004:0844a27": "名假立心佛，故云「即假」。經文雖爾語猶總",
    "T33n1717_004:0844a28": "略，故重釋云。又遊心等即百界千法三千世",
    "T33n1717_004:0844a29": "間。次「所謂」去略引示相，假即眾生實即五陰",
    "T33n1717_004:0844b01": "及以國土，即三世間也。千法皆三故有三千。",
    "T33n1717_004:0844b02": "釋遊心竟。次重釋如虛空者，具如《止觀》不",
    "T33n1717_004:0844b03": "思議境，以自他四句推三千法，縱橫乃至",
    "T33n1717_004:0844b04": "非縱非橫四句叵得。次重釋諸佛境界者，",
    "T33n1717_004:0844b05": "遍法界故，故云「上等佛法下等眾生法」。次重",
    "T33n1717_004:0844b06": "釋心者，眾生及佛不出於心，故無差別，名",
    "T33n1717_004:0844b07": "心法妙。是故結歸三無差別，方名為妙。思",
    "T33n1717_004:0844b08": "意可見云云。「問」下料簡，雖對心料簡，意實亦",
    "T33n1717_004:0844b09": "應對餘二簡。何者？亦應問言，一一眾生何",
    "T33n1717_004:0844b10": "故各具百界千法？佛果已滿何須復云百界",
    "T33n1717_004:0844b11": "千法？已云心法即餘二故。若不問餘二，心",
    "T33n1717_004:0844b12": "法之二既其不妙，却令心法亦未為妙，故",
    "T33n1717_004:0844b13": "知義言應兼問二。具如《止觀》不思議境。若",
    "T33n1717_004:0844b14": "理若修若結若譬須來此中，若失此意，至",
    "T33n1717_004:0844b15": "釋十妙，妙反成麁，乃至第七卷末同申此",
    "T33n1717_004:0844b16": "旨。何者？乃至蓮華同譬此旨，乃至本門久證",
    "T33n1717_004:0844b17": "此旨，體宗用三同顯此旨。次釋妙者，今一",
    "T33n1717_004:0844b18": "家釋義名通義別蓋是常譚。又更略引小乘",
    "T33n1717_004:0844b19": "名通，以示其相，如《中含》第三，諸比丘歎舍",
    "T33n1717_004:0844b20": "利子所說妙中之妙，然舍利子但說事中行",
    "T33n1717_004:0844b21": "忍，是巧方便不損他境，名妙中妙。又四",
    "T33n1717_004:0844b22": "十三，佛告諸比丘，莫求欲樂極下賤法為",
    "T33n1717_004:0844b23": "凡夫行；亦莫自苦，苦非聖行，離此二邊則",
    "T33n1717_004:0844b24": "有中道成於眼智，歷一切法，皆悉如是。又",
    "T33n1717_004:0844b25": "四十九，歷一切法皆云不空。又《婆沙》中「問",
    "T33n1717_004:0844b26": "佛何故說四諦為食？答：為滿法身。如村落",
    "T33n1717_004:0844b27": "食但養人身，故禪中善根能養法身。」豈以",
    "T33n1717_004:0844b28": "如是妙中之妙中道不空法身等名能定法",
    "T33n1717_004:0844b29": "體，是故須以名下之義而簡別之。今尚不",
    "T33n1717_004:0844c01": "取別教教道通教含中，況三藏教離斷常中",
    "T33n1717_004:0844c02": "及阿含中離苦樂中等耶？又約部者，尚不取",
    "T33n1717_004:0844c03": "帶二對三兼一之中，況但空偏假而為妙耶？",
    "T33n1717_004:0844c04": "又約本門，尚不取中間今日相待絕待，況",
    "T33n1717_004:0844c05": "復今日兼帶妙耶？下去例然。正釋中，先例通",
    "T33n1717_004:0844c06": "別二門，次依門解釋。初通門中文自列二",
    "T33n1717_004:0844c07": "妙，次釋。釋中二：先略敘二意，次正釋。初文",
    "T33n1717_004:0844c08": "又二：初正敘，次破古。初文者，既云此經當",
    "T33n1717_004:0844c09": "知妙題兼此二義，故使今釋諸妙以二冠",
    "T33n1717_004:0844c10": "初，故迹門十妙，一一妙中開多科目，無不",
    "T33n1717_004:0844c11": "二釋。言「更無非待非絕」等者，理性實是非",
    "T33n1717_004:0844c12": "待非絕，秖向待絕約理論二，不同雙非二",
    "T33n1717_004:0844c13": "邊更有中道之理。恐有人疑，應更別有雙",
    "T33n1717_004:0844c14": "非待絕之理？故便釋云「文理俱無」，此待絕理，",
    "T33n1717_004:0844c15": "已破無明、已顯中道，故知雙非無復所顯，",
    "T33n1717_004:0844c16": "故云破何惑等。次破古中牒前破意，以前",
    "T33n1717_004:0844c17": "教中有麁有妙，故知光宅破昔意謬如前。",
    "T33n1717_004:0844c18": "次正釋中自二：先待、次絕。初待中二：先釋、次",
    "T33n1717_004:0844c19": "問答料簡。初文又三：初總敘來意，次正釋，",
    "T33n1717_004:0844c20": "三「妙義」下結意。初文意者，今家即以三教為",
    "T33n1717_004:0844c21": "滿，故對三藏為半簡之。「亦是常無常」等者，",
    "T33n1717_004:0844c22": "大小可爾，常等仍含，以通教遠，能通常理",
    "T33n1717_004:0844c23": "故，故且對藏以為無常；餘例可知。次正釋",
    "T33n1717_004:0844c24": "中即以鹿苑對後三味中三教為滿，下文",
    "T33n1717_004:0844c25": "以涅槃在法華前者，以同味故前後無殊。",
    "T33n1717_004:0844c26": "又欲以今經顯獨妙，故在後明之。「淨名滿",
    "T33n1717_004:0844c27": "中云說法」等者，具如《淨名疏》、《止觀》第一記略",
    "T33n1717_004:0844c28": "釋。次「般若云於閻浮提見第二法輪轉」者，《大",
    "T33n1717_004:0844c29": "品》十二「諸天子云：我於閻浮提見第二法輪",
    "T33n1717_004:0845a01": "轉，是中無量百千諸天子得無生忍。」乃至方",
    "T33n1717_004:0845a02": "等法華亦望鹿苑以為初轉。次明今經，如",
    "T33n1717_004:0845a03": "文。所以重敘前諸經者，明今經相待不應",
    "T33n1717_004:0845a04": "對三教文，亦且同諸教所待故，亦指鹿苑",
    "T33n1717_004:0845a05": "而為所待。結中意者，一往以所待之麁，對",
    "T33n1717_004:0845a06": "圓為能待之妙，諸味不殊，與法華何別？故",
    "T33n1717_004:0845a07": "須更有料簡釋疑。於中有兩重問答，先約",
    "T33n1717_004:0845a08": "法，次約譬。初約法中，先問者，如上釋，不",
    "T33n1717_004:0845a09": "應法華獨稱為妙。答中二：初總責，次別答。",
    "T33n1717_004:0845a10": "初總責云「今亦不尅教定時」者，但云從通",
    "T33n1717_004:0845a11": "教去且名為滿，亦不尅定通別圓中俱取",
    "T33n1717_004:0845a12": "三教，生蘇已去的取一時，那忽難云齊方等",
    "T33n1717_004:0845a13": "來滿理無殊？又更與之，故云「縱令爾者別有",
    "T33n1717_004:0845a14": "所以」。從「何者」下別答，中三：先釋，次引證，三",
    "T33n1717_004:0845a15": "判麁妙。初釋中二：先約機，次約教。初約機",
    "T33n1717_004:0845a16": "中又三：先總立利鈍二機，次歷味分別，三",
    "T33n1717_004:0845a17": "「此妙」下判同異。初言「利根」者，即圓別也。二",
    "T33n1717_004:0845a18": "乘之人及通菩薩即此以論方便，別教雖帶",
    "T33n1717_004:0845a19": "地前方便處處得入，是故此等更須生熟二",
    "T33n1717_004:0845a20": "蘇調之，故此二味復名「方便」。云「方等帶生",
    "T33n1717_004:0845a21": "蘇論妙以待麁」者，二乘鈍根於方等中得",
    "T33n1717_004:0845a22": "生蘇益，帶此益故以論圓妙；熟蘇比說。今",
    "T33n1717_004:0845a23": "經既無方便，故判文中今經與諸經雖同",
    "T33n1717_004:0845a24": "名滿，帶不帶異故復不同。次約教者，既並云",
    "T33n1717_004:0845a25": "「門」故知是教，可見。次引論證中雙證機教，",
    "T33n1717_004:0845a26": "為說即教、弟子是機。不生不滅帶不帶等已",
    "T33n1717_004:0845a27": "如前簡，故註「云云」。「中論偈云云」者，不能列",
    "T33n1717_004:0845a28": "名，直釋其義證利鈍根意，初句為鈍，餘三",
    "T33n1717_004:0845a29": "為利，亦且一往，故「云云」耳。三判中還以論偈",
    "T33n1717_004:0845b01": "意判初句對析故云「不即」；此析拙故，故名",
    "T33n1717_004:0845b02": "為「麁」。「若能即空」去釋下三句。初且通舉，言",
    "T33n1717_004:0845b03": "此即空能通中道為中方便。次從「通中方",
    "T33n1717_004:0845b04": "便」去釋通別菩薩，雖能通中以帶麁故，故",
    "T33n1717_004:0845b05": "總名麁。通教中根帶於即空、下根帶假，別",
    "T33n1717_004:0845b06": "教亦然，是故皆麁。言「直通」者，空即假中，是故",
    "T33n1717_004:0845b07": "名妙。此亦是判未得名開，開無復麁，空假",
    "T33n1717_004:0845b08": "皆妙。次問者，「問乳至醍醐同稱為滿」者，約五",
    "T33n1717_004:0845b09": "味為問也。由前釋云方等般若及以今經",
    "T33n1717_004:0845b10": "俱通滿理，是則除三藏外俱名為滿，其義",
    "T33n1717_004:0845b11": "既混此云何通？答意者，滿名雖同不無差",
    "T33n1717_004:0845b12": "別，故作四航之譬，以解五味之譬。四航之",
    "T33n1717_004:0845b13": "中三官一私，雖同名官不無差別。教門亦",
    "T33n1717_004:0845b14": "爾，通雖名滿，所通處近如至中洲，別圓通",
    "T33n1717_004:0845b15": "遠如至彼岸。若簡教道，別到彼岸其路",
    "T33n1717_004:0845b16": "紆迴，圓教官航方名直往。雖同名官，所通",
    "T33n1717_004:0845b17": "既近及教道別，何妨同滿而滿不同。釋絕",
    "T33n1717_004:0845b18": "待中為七：先通明四絕，次明二妙妙上三",
    "T33n1717_004:0845b19": "法，三將四絕約五味判，四開權，五會諸",
    "T33n1717_004:0845b20": "絕成妙，六將本迹等妙妙上三法，七判",
    "T33n1717_004:0845b21": "橫竪。初文約教顯圓。問：若明絕待秖應但",
    "T33n1717_004:0845b22": "一，何故開四？以四相形，與待何別？答：若相",
    "T33n1717_004:0845b23": "待中展轉明妙，前麁猶存。今論絕待，絕前",
    "T33n1717_004:0845b24": "諸麁無可形待。又所以漸明四種絕者，為",
    "T33n1717_004:0845b25": "知圓絕極妙無過，前三被絕圓外無法，細",
    "T33n1717_004:0845b26": "消文意，各有深致。言「隨情」等者，三藏生滅，",
    "T33n1717_004:0845b27": "生滅是事，事附物情，故云「隨情」。通教即空，",
    "T33n1717_004:0845b28": "空即附理，故云「隨理」。三假之義今不暇釋，",
    "T33n1717_004:0845b29": "意但且論，展轉相望，以明諸絕顯於圓教，",
    "T33n1717_004:0845c01": "無復能絕。若委釋三假，具如《止觀》第五記。",
    "T33n1717_004:0845c02": "故此中圓絕，廣引文證、譬類釋出圓絕相狀。",
    "T33n1717_004:0845c03": "於中初正釋四教不同。前三如文。四圓教",
    "T33n1717_004:0845c04": "中為二：初正釋，次以空有二門判前所釋。",
    "T33n1717_004:0845c05": "初文為三：初依圓教出絕待體，次「今法」下",
    "T33n1717_004:0845c06": "出今文意，三「降此」下斥偽。初又三：初引正",
    "T33n1717_004:0845c07": "教出體，次「大經」下引經，三「妙亦」下以今意",
    "T33n1717_004:0845c08": "會經。初文又二：初正出體，次明絕相。初文",
    "T33n1717_004:0845c09": "者既云「圓教若起說無分別」，教所譚絕，絕前",
    "T33n1717_004:0845c10": "諸教，故云「亡泯」。次「豈更」下明絕待相狀，明",
    "T33n1717_004:0845c11": "法界體一無復形待。「待誰為麁」等者，明無",
    "T33n1717_004:0845c12": "能待，能即是妙，法外無法，待誰麁妙？「無所",
    "T33n1717_004:0845c13": "可待」等者，明無所絕，所即是麁，法外無法",
    "T33n1717_004:0845c14": "故無所絕。次引《大經》中三：謂法、譬、合。三",
    "T33n1717_004:0845c15": "會今經意，中二：先會，次「若謂」下破情計。若",
    "T33n1717_004:0845c16": "謂有能絕，此計大於所絕。何者？若於所絕",
    "T33n1717_004:0845c17": "起計，猶有能絕之大，於能起計，計大於所，",
    "T33n1717_004:0845c18": "故云「大有所有」。能翻成所，故不名絕。次「今」",
    "T33n1717_004:0845c19": "下正出今文絕妙之相，又二：先出，次引證。",
    "T33n1717_004:0845c20": "證中二：先證非見聞等，次證不可說示。",
    "T33n1717_004:0845c21": "初文二：先引、次釋。次文二：先引、次釋。釋",
    "T33n1717_004:0845c22": "中二：先總、次別。總中但云「亦是絕歎之文」，",
    "T33n1717_004:0845c23": "即指經中絕歎文也。別中又二：先釋，次引",
    "T33n1717_004:0845c24": "文三證。初文者，不可以相待示、不可",
    "T33n1717_004:0845c25": "以絕待示，待絕俱絕，故名滅待滅絕。次「又",
    "T33n1717_004:0845c26": "云」下引文三中初引今經，空為能絕，此",
    "T33n1717_004:0845c27": "空亦空，能所俱絕。次引《中論》者，借成今文",
    "T33n1717_004:0845c28": "待不名絕。「若法為待成」者，待麁而得妙。「是",
    "T33n1717_004:0845c29": "法還成待」者，是妙還成待。今妙不因麁，故",
    "T33n1717_004:0846a01": "云「無因待」。既無所待麁，亦無能待妙，妙",
    "T33n1717_004:0846a02": "即所成法。既能所俱亡，故云「亦無所成法」。",
    "T33n1717_004:0846a03": "此引《中論》以絕破待，待謂緣生，故唯絕",
    "T33n1717_004:0846a04": "無待，故且引絕以證今經，持絕俱妙同在",
    "T33n1717_004:0846a05": "《法華》，亦非碩異，由待知妙，妙體是絕，絕",
    "T33n1717_004:0846a06": "亦無寄，妙體無二，《華首》文意，亦同此也。故",
    "T33n1717_004:0846a07": "引《華首》成《中論》意。次從「降此已」下斥偽",
    "T33n1717_004:0846a08": "顯正。若未見理徒謂為絕，若論文意非",
    "T33n1717_004:0846a09": "必見理，但應六即以判絕理，是則六即名",
    "T33n1717_004:0846a10": "為六絕。於中又二：先明斥偽，次「若能」下",
    "T33n1717_004:0846a11": "舉正顯偽，各有法、譬。初文法中又二：先直",
    "T33n1717_004:0846a12": "明偽，次「乃是」下出偽相，偽即不絕。又二：先",
    "T33n1717_004:0846a13": "出偽相，次「何者」下釋偽所以，由心慮故。次",
    "T33n1717_004:0846a14": "舉譬，偽故不絕。次「若能」下復初顯正，「如黠」",
    "T33n1717_004:0846a15": "下舉譬顯正。初言「寰中」，如《止觀》第六記。",
    "T33n1717_004:0846a16": "名字如塊，真理如人，無明癡犬逐名言塊，",
    "T33n1717_004:0846a17": "種智師子得理亡名，故知言語從覺觀生，",
    "T33n1717_004:0846a18": "息覺觀則名言絕，言思絕則待絕亡。「妙悟」下",
    "T33n1717_004:0846a19": "明二門。門能入絕，門從教入故。「如快馬」下",
    "T33n1717_004:0846a20": "譬入門之人，此中多意不復委釋，尋意可",
    "T33n1717_004:0846a21": "見。次二妙妙上三法者，欲明三妙在於《法",
    "T33n1717_004:0846a22": "華》方得稱妙，故須二妙以妙三法，故諸味",
    "T33n1717_004:0846a23": "中雖有圓融、全無二妙，三被妙已故三即",
    "T33n1717_004:0846a24": "妙，故上文云「此妙即法，此法即妙，故得三法",
    "T33n1717_004:0846a25": "皆具於十，成三十妙」，良由於此。問：向釋妙",
    "T33n1717_004:0846a26": "云待絕俱絕方名為絕，今何以言待絕二",
    "T33n1717_004:0846a27": "耶？答：前明絕待，故須俱絕；今述經意，故須",
    "T33n1717_004:0846a28": "雙明。經意雖雙，理無異趣，以此俱絕，對",
    "T33n1717_004:0846a29": "前稱待，所待未會，會方名絕，是故此部得",
    "T33n1717_004:0846b01": "二妙名。三將四絕約五味者，應更判云乳",
    "T33n1717_004:0846b02": "味二絕，一麁一妙，乃至熟蘇二麁一妙，今經",
    "T33n1717_004:0846b03": "唯妙，但是文略。四開權者，開諸味中麁耳。五",
    "T33n1717_004:0846b04": "從「問」下會絕成妙中，先問、次答。答中又三：",
    "T33n1717_004:0846b05": "先會，次從「又」下判能所，三從「如迹」下約本",
    "T33n1717_004:0846b06": "迹以釋能所之意。教與本迹及以觀心展",
    "T33n1717_004:0846b07": "轉相絕。何者？不由迹中圓融之說，故不能",
    "T33n1717_004:0846b08": "知本地長遠之本。若本遠教興故使迹絕，",
    "T33n1717_004:0846b09": "本雖絕迹豈即說遠能知心性？若語心性",
    "T33n1717_004:0846b10": "迹本俱絕，故云本迹雖殊、不思議一，一彼殊",
    "T33n1717_004:0846b11": "故，故知徒引遠近未了觀心，遠近自彼於",
    "T33n1717_004:0846b12": "我何為？如貧數寶此之謂也。第六「今將」下",
    "T33n1717_004:0846b13": "意者，迹中意者，九界眾生皆開顯故。本中意",
    "T33n1717_004:0846b14": "者，雖開權竟，事須顯本，權迹望本迹猶名",
    "T33n1717_004:0846b15": "麁。觀心意者，若不觀心，安知己他因果心",
    "T33n1717_004:0846b16": "妙？第七意者，四各有絕，故名為「橫」，今三從",
    "T33n1717_004:0846b17": "圓迭至觀心，故名為「豎」。",
    "T33n1717_004:0846b18": "法華玄義釋籤卷第四"
}