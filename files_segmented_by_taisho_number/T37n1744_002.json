{
    "T37n1744_002:0027b02": "勝鬘寶窟卷中(之本)",
    "T37n1744_002:0027b04": "慧日道場沙門釋吉藏撰",
    "T37n1744_002:0027b05": "爾時勝鬘下。第四明攝受正法章。作三門釋",
    "T37n1744_002:0027b06": "之。一來意門。若明說法次第者。上來三章明",
    "T37n1744_002:0027b07": "起說方便。今此一章正明說法。江南彬師正",
    "T37n1744_002:0027b08": "為此釋。中寺安師還傳此解具如前釋。若就",
    "T37n1744_002:0027b09": "化他門釋者。上來三章明勝鬘自興行願。即",
    "T37n1744_002:0027b10": "言即行。謂自己所作利益。從此以去十章經。",
    "T37n1744_002:0027b11": "正明為他說法。若作因果門次第者。上來三",
    "T37n1744_002:0027b12": "章。並是地前菩薩所興行願。名世間行。即是",
    "T37n1744_002:0027b13": "因門。今明攝受正法。證悟於理。謂出世間行。",
    "T37n1744_002:0027b14": "名為果門。若對二章生起者。上二章經名為",
    "T37n1744_002:0027b15": "略說。從此以去稱為廣說。言略說者。第十受",
    "T37n1744_002:0027b16": "云。攝受正法令不忌失。第三願云。於攝受",
    "T37n1744_002:0027b17": "正法捨身命財而守護之。此之二章。雖唱攝",
    "T37n1744_002:0027b18": "受正法之言。由未解釋。故名為略。從此已去。",
    "T37n1744_002:0027b19": "廣明攝受正法行相。故名為廣。鉤鎖接次相",
    "T37n1744_002:0027b20": "生者。上明三願攝一切願。今明攝於三願。同",
    "T37n1744_002:0027b21": "入一攝受正法願。第二攝受位門。江南凡有",
    "T37n1744_002:0027b22": "三說。一彬師云。起自外凡。攝行萬善。教化",
    "T37n1744_002:0027b23": "眾生。出生五乘善根。便是攝受正法。莊嚴趣",
    "T37n1744_002:0027b24": "師正傳此義。二宗師云。登地已上。真得萬行。",
    "T37n1744_002:0027b25": "攝出生五乘。以為其位。傳此說者。其人甚多。",
    "T37n1744_002:0027b26": "三曇達師釋云。起八地之初。一心具萬行教",
    "T37n1744_002:0027b27": "化眾生。中興寺鍾表師。及安師。莊嚴旻師。盛",
    "T37n1744_002:0027b28": "傳此解。今所明者。初心即行攝受正法。故涅",
    "T37n1744_002:0027b29": "槃云。發心畢竟二不別。大品云。菩薩從初發",
    "T37n1744_002:0027c01": "心即行無所得。故知起自初發心即行無所",
    "T37n1744_002:0027c02": "得故知起自初心。但成在初地。故前文云。若",
    "T37n1744_002:0027c03": "忘失正法。不得越凡夫地。故知不忘正法便",
    "T37n1744_002:0027c04": "能越凡。即初地也。仁王云。初地一心具八萬",
    "T37n1744_002:0027c05": "波羅蜜。故知成在初地。任運現前。則居八地",
    "T37n1744_002:0027c06": "也。究竟圓滿。在於佛地。故下文云。攝受正",
    "T37n1744_002:0027c07": "法。捨三得三。即是佛地。第三釋名門。依下",
    "T37n1744_002:0027c08": "章文。此名為說不思議攝受正法。實相之",
    "T37n1744_002:0027c09": "理為正法。舊云。顯證在心。名為攝受。今謂",
    "T37n1744_002:0027c10": "錄法在心為攝。如法領證為受。大宗猶是悟",
    "T37n1744_002:0027c11": "解於理。與理相應名攝。攝受之德。妙出心",
    "T37n1744_002:0027c12": "言。名不思議。即是心行處滅。言語道斷也。勝",
    "T37n1744_002:0027c13": "鬘於無名相中。為眾生故。以假名相寄言標",
    "T37n1744_002:0027c14": "顯。故名為說。問。前來何不名說。至此方明說",
    "T37n1744_002:0027c15": "耶。答。前來亦得名說。謂為眾生說佛功德。說",
    "T37n1744_002:0027c16": "十大受。乃至說三大願。但上歎佛功德。不",
    "T37n1744_002:0027c17": "名為說。十受就佛受戒。亦非是說。三願是勝",
    "T37n1744_002:0027c18": "鬘發願。亦不得稱說。今欲為眾談上地之法。",
    "T37n1744_002:0027c19": "是故稱說。就說法中有十章經。大開為二。前",
    "T37n1744_002:0027c20": "二章經。說於乘行。後八章經。說於乘境。然行",
    "T37n1744_002:0027c21": "由境成。應前境而後行。但為攝上願行之",
    "T37n1744_002:0027c22": "因。明攝受一乘之果。是故前行後境。就境",
    "T37n1744_002:0027c23": "行各開為二。行中二者。攝受明廣大出生。",
    "T37n1744_002:0027c24": "一乘辨無二收入。佛法雖曠。此二網羅。無義",
    "T37n1744_002:0027c25": "不盡。後當具說。就攝受一章。大開為二。一",
    "T37n1744_002:0027c26": "者略說。二者廣說。前略後廣。解義法然。又略",
    "T37n1744_002:0027c27": "說明收入義。謂攝一切諸願。悉入一願。廣說",
    "T37n1744_002:0027c28": "辨出生義。明攝受正法出生八萬法藏恒沙",
    "T37n1744_002:0027c29": "法門。又初明攝受正法體。正體外更無有",
    "T37n1744_002:0028a01": "法。次明攝受正法用。更無有出正法用。又前",
    "T37n1744_002:0028a02": "明攝受正法願。後明攝受正法行。欲顯攝受",
    "T37n1744_002:0028a03": "正法總攝一切願行也。前三章明初行後願。",
    "T37n1744_002:0028a04": "以歸戒為本。方以大願扶持。今印述他行。",
    "T37n1744_002:0028a05": "成前三願。故前明願攝。後明行攝也。就此二",
    "T37n1744_002:0028a06": "章各開為四。初章四者。第一請說。第二許說。",
    "T37n1744_002:0028a07": "第三正說。第四如來讚述。爾時者。標欲請時",
    "T37n1744_002:0028a08": "也。勝鬘者。說法之人也。白佛言者。諮啟上聖",
    "T37n1744_002:0028a09": "也。我今當復承佛威神者。夫弟子說法。大聖",
    "T37n1744_002:0028a10": "在座。要假佛威神。方乃得說。不蒙教輒爾",
    "T37n1744_002:0028a11": "而言。即是慢相。故言當承佛力說也。又解。前",
    "T37n1744_002:0028a12": "三願是勝鬘自力能辨。不假佛威。今欲說上",
    "T37n1744_002:0028a13": "地深法。非己分力所能。要假如來神力加被。",
    "T37n1744_002:0028a14": "然後得說也。問。佛既有力何不自說。勝鬘無",
    "T37n1744_002:0028a15": "力承於佛力而欲說耶。答。凡有二義。一者勝",
    "T37n1744_002:0028a16": "鬘當今教主。機屬在其人。不屬在佛。故無",
    "T37n1744_002:0028a17": "力而說。有力不說。二者眾生若聞佛自說者。",
    "T37n1744_002:0028a18": "則謂法是甚深。唯佛能說。則唯佛能知。非",
    "T37n1744_002:0028a19": "我所解。則便自絕。以今勝鬘承佛神力能",
    "T37n1744_002:0028a20": "說。則我亦同然。故須勝鬘說也。此與地經金",
    "T37n1744_002:0028a21": "剛藏說增菩薩力。其義大同。又勝鬘欲令聽",
    "T37n1744_002:0028a22": "眾生信故言承佛神力。既承佛神力。則解如",
    "T37n1744_002:0028a23": "佛解。說如佛說。時眾聞勝鬘說。即便信受也。",
    "T37n1744_002:0028a24": "前說三願。今更說攝受。故名為復。復說在後。",
    "T37n1744_002:0028a25": "故名為當。外使物畏。目之為威。內難測度。稱",
    "T37n1744_002:0028a26": "之曰神。下稟上力。名之為承。調伏大願真實",
    "T37n1744_002:0028a27": "無異者。請說所說事也。證實相理。煩惱清淨。",
    "T37n1744_002:0028a28": "故名調伏。要期曠濟。故云大願。離於虛忘。",
    "T37n1744_002:0028a29": "稱為真實。稱理不乖。說與佛同。故言無異。又",
    "T37n1744_002:0028b01": "一切諸行同入一願。故名無異。如下章明從",
    "T37n1744_002:0028b02": "一生多。今辨攝多入一。故名無異。佛告勝鬘",
    "T37n1744_002:0028b03": "下。第二如來許說。說既合理。任其斟酌。故言",
    "T37n1744_002:0028b04": "恣聽汝說。勝鬘白下。第三正說。就文有三。一",
    "T37n1744_002:0028b05": "稱歎大願。第二出願體。第三結歎大願。初明",
    "T37n1744_002:0028b06": "稱歎大願者。即是攝用歸體。亦是勸物令修",
    "T37n1744_002:0028b07": "一正觀。所謂攝受正法者。第二出體也。前",
    "T37n1744_002:0028b08": "明恒沙諸願入於三願。今收三願入一大願",
    "T37n1744_002:0028b09": "也。故外書云。詩雖三百。一言弊之。謂心不",
    "T37n1744_002:0028b10": "邪。淺法尚爾。況方等焉。問。此與前一切願入",
    "T37n1744_002:0028b11": "三願何異。答。前明攝一切願以歸三願。今攝",
    "T37n1744_002:0028b12": "三願以歸一願。謂攝受正法。又上明諸願入",
    "T37n1744_002:0028b13": "三願。謂以略攝廣。今諸願入一願入一願",
    "T37n1744_002:0028b14": "者。謂以總攝別。故攝受正法。深而且廣。深則",
    "T37n1744_002:0028b15": "言忘慮絕。廣則無德不苞。是故但明此一願",
    "T37n1744_002:0028b16": "也。馥師云。即是第十受及第三大願。但上離",
    "T37n1744_002:0028b17": "之為二。今合之為一。有人言。七地已前。隨事",
    "T37n1744_002:0028b18": "立願。隨起行。今入八地。一心現前。具得前",
    "T37n1744_002:0028b19": "願。為願波羅蜜。是為一切入一大願。謂攝受",
    "T37n1744_002:0028b20": "正法。真為大願。今明位義。如上所判也。問。",
    "T37n1744_002:0028b21": "出世無量行德。以何義偏言願耶。答。出世",
    "T37n1744_002:0028b22": "實有無量眾行。今據一門說以為願。如地經",
    "T37n1744_002:0028b23": "中彰其地體。說名為願。雖復說願。餘皆在中。",
    "T37n1744_002:0028b24": "故地論云。是中即攝智斷證修。及餘助法。又",
    "T37n1744_002:0028b25": "復諸行趣順菩提。通名為願。又得正法者。是",
    "T37n1744_002:0028b26": "三世佛也。今一切菩薩意願。悟解正法。猶如",
    "T37n1744_002:0028b27": "諸佛。以是因緣。攝受正法。攝一切願行。又攝",
    "T37n1744_002:0028b28": "受正法。有行有願。今此章明攝受之願。後章",
    "T37n1744_002:0028b29": "辨攝受之行。文正爾也。攝受正法真為大願",
    "T37n1744_002:0028c01": "下。第三結歎也。若悟解正法。證理不虛。故云",
    "T37n1744_002:0028c02": "真為大願也。如地論云。願善決定者。真實智",
    "T37n1744_002:0028c03": "攝故。問。何故舉恒河沙。答。於諸河中。恒河",
    "T37n1744_002:0028c04": "中沙最多。故取為喻。又於四河中最大故。又",
    "T37n1744_002:0028c05": "餘河名字喜轉。此河名字世世不轉。又世俗",
    "T37n1744_002:0028c06": "謂為吉河。入中洗者罪垢清淨。又此河近佛",
    "T37n1744_002:0028c07": "生處。佛弟子眼見故舉為喻。又此河廣四十",
    "T37n1744_002:0028c08": "里。象馬入中皆沒。佛歎下。第四如來讚述。就",
    "T37n1744_002:0028c09": "文為二。一總歎。二別歎。總歎中言善哉者。良",
    "T37n1744_002:0028c10": "由勝鬘所說。一合理。二稱機。故重言善哉也。",
    "T37n1744_002:0028c11": "依外國有三善哉。此間嫌多。所以存二。又一",
    "T37n1744_002:0028c12": "善善實慧。一善善方便慧。善是好之別稱。哉",
    "T37n1744_002:0028c13": "是助語之辭。智慧方便下。第二別歎。又",
    "T37n1744_002:0028c14": "上是歎辭。今是所歎事。就文為二。第一歎",
    "T37n1744_002:0028c15": "其能說之功。第二歎所說正法功德無邊。就",
    "T37n1744_002:0028c16": "初文又二。第一歎其所說會理稱機。第二歎",
    "T37n1744_002:0028c17": "其所說同三世佛。引己為證。初文又二。第一",
    "T37n1744_002:0028c18": "歎教主。第二歎聽眾。初又二。第一歎其說",
    "T37n1744_002:0028c19": "功。第二釋歎。智慧者。實智也。方便者。權",
    "T37n1744_002:0028c20": "智也。此二智經論中辨異有四。一約境分異。",
    "T37n1744_002:0028c21": "所謂照真諦名實智。照俗諦名方便智。二約",
    "T37n1744_002:0028c22": "行分異。照二諦名實智。隨機宜利益他者名",
    "T37n1744_002:0028c23": "方便智。三體名實智。用名方便智。四約修辨",
    "T37n1744_002:0028c24": "異。修未成就名方便。修成滿足名實智。甚深",
    "T37n1744_002:0028c25": "微妙者。實智證理。名為甚深。方便巧說。稱為",
    "T37n1744_002:0028c26": "微妙。又二智並有甚深微妙二義。微曰玄",
    "T37n1744_002:0028c27": "微。微中之精為妙。汝以長夜下。第二釋歎。何",
    "T37n1744_002:0028c28": "由有此二智能證能說良由過去行因來久。",
    "T37n1744_002:0028c29": "故能爾也。生死淵曠名長。無解自照稱夜又",
    "T37n1744_002:0029a01": "生死難脫。故稱長夜。而汝能於長夜之中。",
    "T37n1744_002:0029a02": "修於萬行。故言殖諸善本。來世眾生下。前歎",
    "T37n1744_002:0029a03": "教主。此歎聽眾。說既深而非淺識所解。故",
    "T37n1744_002:0029a04": "云久種善根乃能解汝所說。如中論引四百",
    "T37n1744_002:0029a05": "觀論云。真法及說者。聽者難得故。如是則生",
    "T37n1744_002:0029a06": "死。非有邊無邊。攝受正法名為真法。勝鬘為",
    "T37n1744_002:0029a07": "說者。久種善根眾生則是聽眾。得此三事。生",
    "T37n1744_002:0029a08": "死有邊。不得此三。生死無邊。又舉其解者尚",
    "T37n1744_002:0029a09": "難。顯成勝鬘說是勝說也。汝之所說下。第二",
    "T37n1744_002:0029a10": "明說同諸佛。引己為證。欲使物生信。故有此",
    "T37n1744_002:0029a11": "章來也。初明同三世佛。我今得是無上菩提",
    "T37n1744_002:0029a12": "下。引己為證。所以具須明通別二佛。恐物謂",
    "T37n1744_002:0029a13": "釋迦化偏。故須通引諸佛為證。如是我說下。",
    "T37n1744_002:0029a14": "上來第一歎能說合理稱機。此第二歎所說",
    "T37n1744_002:0029a15": "正法功德無邊。就文為二。初正歎。何以故下。",
    "T37n1744_002:0029a16": "釋歎。我說攝受正法。稱歎攝受正法功德也。",
    "T37n1744_002:0029a17": "如來智慧辨才亦無邊際。以攝受正法功德",
    "T37n1744_002:0029a18": "無邊。如來證此正法。故內智外辨亦無邊也。",
    "T37n1744_002:0029a19": "又上明所說無邊。今明能說無邊。疑者云。理",
    "T37n1744_002:0029a20": "既甚深。說應不盡。故舉無邊之智。說無邊之",
    "T37n1744_002:0029a21": "法也。又如來以無邊德說無邊法。故能說",
    "T37n1744_002:0029a22": "所說相稱。是此不足稱歎。勝鬘能以有邊之",
    "T37n1744_002:0029a23": "德。說無邊之法。方為希有。又如來有無邊辨",
    "T37n1744_002:0029a24": "慧。說此攝受正法。不得其邊。何以故下。第二",
    "T37n1744_002:0029a25": "釋上如來辨慧無邊及功德無邊也。明攝受",
    "T37n1744_002:0029a26": "正法。體具恒沙功德。故攝受正法無邊及如",
    "T37n1744_002:0029a27": "來辨慧無邊。有大利益者。智慧也。又有大",
    "T37n1744_002:0029a28": "功德。出生萬行。有大利益。出生五乘。勝鬘白",
    "T37n1744_002:0029a29": "佛下。所以有此章來者。若就略廣明義。上來",
    "T37n1744_002:0029b01": "略明攝受正法。從此已下。第二廣明攝受正",
    "T37n1744_002:0029b02": "法。問。何以知前略後廣。答。前直明菩薩所有",
    "T37n1744_002:0029b03": "恒沙諸願。皆入一大願中。所謂攝受正法。故",
    "T37n1744_002:0029b04": "知是略。從此已去。曠舉法譬而解釋之。故知",
    "T37n1744_002:0029b05": "是廣。二者。上明收入。今辨出生。問。何以知",
    "T37n1744_002:0029b06": "上明收入。今辨出生。答。上明恒沙諸願皆入",
    "T37n1744_002:0029b07": "大願中。故知是收入。今具舉大雲大地能生",
    "T37n1744_002:0029b08": "諸法。故是出生。收入者。攝用歸體。所謂攝一",
    "T37n1744_002:0029b09": "切願行同入實相正法。言忘慮絕。如法華云。",
    "T37n1744_002:0029b10": "究竟涅槃。常寂滅相。終歸於空。出生者。從體",
    "T37n1744_002:0029b11": "起用。從一正法。出生一切五乘因果。三者。上",
    "T37n1744_002:0029b12": "就願門明攝受正法。今就行門明攝受正法。",
    "T37n1744_002:0029b13": "故前文云。所有恒沙諸願皆入一大願中。故",
    "T37n1744_002:0029b14": "知是願。今明攝受正法是行。是故文云。由攝",
    "T37n1744_002:0029b15": "受正法。出生一切因果。文具三條之義。就文",
    "T37n1744_002:0029b16": "亦四。第一勝鬘請說。第二許說。第三正說。第",
    "T37n1744_002:0029b17": "四稱歎。今是初文。我當承佛神力者。攝受正",
    "T37n1744_002:0029b18": "法。位窮佛地。唯佛能說。今承佛神力。方能演",
    "T37n1744_002:0029b19": "說。承佛力者。請如來三業加。即加其三業也。",
    "T37n1744_002:0029b20": "更復演說者。前已略說。今復廣說。故稱更復。",
    "T37n1744_002:0029b21": "前說收入。今說出生。又前已說願。今次說行。",
    "T37n1744_002:0029b22": "故更復演說也。攝受正法廣大之義者。前明",
    "T37n1744_002:0029b23": "略大。今辨廣大。前明體大。今明用大。前明願",
    "T37n1744_002:0029b24": "大。今明行大。如是三條。有深所以。故稱為",
    "T37n1744_002:0029b25": "義。佛言便說下。第二如來許說。林公云。此",
    "T37n1744_002:0029b26": "訓為錯。應言辨說。今謂辨說於言不便。依",
    "T37n1744_002:0029b27": "經便說是也。勝鬘白佛下。第三正說。就文為",
    "T37n1744_002:0029b28": "二。第一正明攝受正法。第二從世尊我見攝",
    "T37n1744_002:0029b29": "受正法有如是力下。仰推於佛。請佛證知。",
    "T37n1744_002:0029c01": "初以五門釋之。一異釋門。二正釋門。三同異",
    "T37n1744_002:0029c02": "門。四引類門。五行用門。異釋門者。有人言。",
    "T37n1744_002:0029c03": "攝受正法其義廣大。謂總標也。即是無量釋",
    "T37n1744_002:0029c04": "上廣。得一切佛法已下。釋上大。大有二種。得",
    "T37n1744_002:0029c05": "一切法謂證大。八萬已下謂教大。則證教二",
    "T37n1744_002:0029c06": "道也。二正釋門者又二。第一略標章門。第",
    "T37n1744_002:0029c07": "二廣釋。標章門者。通唯是一正法。別有四義",
    "T37n1744_002:0029c08": "不同。一廣大。二無量。三得一切佛法。四八萬",
    "T37n1744_002:0029c09": "四千。此四門可具二義。初句為總。後三句為",
    "T37n1744_002:0029c10": "別。以別釋成於總。所以稱廣大者。以無量得",
    "T37n1744_002:0029c11": "一切佛法及八萬四千。故稱廣大也。二者通",
    "T37n1744_002:0029c12": "是一正法。法法不同。凡有四種。一理。二行。",
    "T37n1744_002:0029c13": "三果。四教。理者。諸法實相理。如實相理而修",
    "T37n1744_002:0029c14": "行。故有行正法也。行滿得果。故次明果。前",
    "T37n1744_002:0029c15": "三為自德。教正法者。即化他。此四攝一切正",
    "T37n1744_002:0029c16": "法盡。初言廣大者。謂理正法也。次言無量",
    "T37n1744_002:0029c17": "者。行正法也。得一切佛法者。果正法也。八萬",
    "T37n1744_002:0029c18": "四千者。教正法也。今標此四門。後次第解釋",
    "T37n1744_002:0029c19": "也。又前三句即是乘三義。理正法。是乘性也。",
    "T37n1744_002:0029c20": "行正法。即乘隨也。果正法。即乘得也。教正",
    "T37n1744_002:0029c21": "法。為他說乘三也。第三同異門者。此四與前",
    "T37n1744_002:0029c22": "不妄失正法中有同有異。上有五句。一正",
    "T37n1744_002:0029c23": "法。二一乘。三波羅蜜。四大乘欲。五正法欲。",
    "T37n1744_002:0029c24": "前之正法。即是今理正法。前大乘。即是今果",
    "T37n1744_002:0029c25": "正法。前波羅蜜及二欲。即是今行正法。但上",
    "T37n1744_002:0029c26": "廣彰不妄失義。故復開為三。今作因果。故",
    "T37n1744_002:0029c27": "攝三為一。上但明自行。故不論教。今具自行",
    "T37n1744_002:0029c28": "化他。故有八萬教門。第四引類門者。此四句。",
    "T37n1744_002:0029c29": "即龍樹中觀論三字也。中者。理正法也。觀者。",
    "T37n1744_002:0030a01": "即行及果正法也。論者。即教正法也。故叡師",
    "T37n1744_002:0030a02": "云。其實既宣。其言既明。於菩薩之行。道場之",
    "T37n1744_002:0030a03": "照。無不朗然懸解矣。第五行用門者。即就事",
    "T37n1744_002:0030a04": "作之。七尺之身。本來四絕。即理正法。作四絕",
    "T37n1744_002:0030a05": "之觀。謂行正法。四絕之觀了了現前。即果正",
    "T37n1744_002:0030a06": "法。既如說而行。還如行而說。即教正法也。八",
    "T37n1744_002:0030a07": "萬四千。如賢劫經說。彼有菩薩。名曰喜王。晏",
    "T37n1744_002:0030a08": "坐七日。作是思惟。菩薩行何三昧。便速逮",
    "T37n1744_002:0030a09": "致八萬四千諸度法門。諸三昧門。諸陀羅尼",
    "T37n1744_002:0030a10": "解脫門等。過七日已。往諸佛所。頂禮佛足。",
    "T37n1744_002:0030a11": "請前所念。佛時對曰。快問是義。有三昧門名",
    "T37n1744_002:0030a12": "了諸法本。行是三昧。便速逮致八萬四千諸",
    "T37n1744_002:0030a13": "度門等。何者是其八萬四千。彼經宣說。諸佛",
    "T37n1744_002:0030a14": "功德。凡有三百五十種門。於彼三百五十種",
    "T37n1744_002:0030a15": "德。各修六度以之為因。便有二千一百諸度",
    "T37n1744_002:0030a16": "用此諸度。對治四大六衰之患。便有二萬一",
    "T37n1744_002:0030a17": "百諸度。言四大者。所謂成身地水火風。由",
    "T37n1744_002:0030a18": "前諸度得淨法身。故能捨之。言六衰者。外",
    "T37n1744_002:0030a19": "六塵。六塵之賊。衰耗善法。故名為衰。由前諸",
    "T37n1744_002:0030a20": "度。證諸法空。故能治之。彼前二萬一千諸度。",
    "T37n1744_002:0030a21": "各對眾生四種心患。便有八萬四千諸度。言",
    "T37n1744_002:0030a22": "四患者。多貪為一。多瞋為二。多癡為三。三毒",
    "T37n1744_002:0030a23": "等分為四。又解。取身見為等分。以身見能生",
    "T37n1744_002:0030a24": "三毒故也。八萬四千者。三百五十度謂果。六",
    "T37n1744_002:0030a25": "度謂因。謂因果一雙也。此因果謂得也。自",
    "T37n1744_002:0030a26": "下明離四大六衰謂離果。果中有內蛇外賊。",
    "T37n1744_002:0030a27": "下明離因。因中有三毒及等分。故八萬四千。",
    "T37n1744_002:0030a28": "無義不攝。八萬四千既爾。三昧解脫陀羅尼",
    "T37n1744_002:0030a29": "等類亦同然。今說諸度。以為八萬四千門矣。",
    "T37n1744_002:0030b01": "此八萬四千善法。種別不同。故名為門。又此",
    "T37n1744_002:0030b02": "八萬四千。通人神解。故稱為門也。譬如劫初",
    "T37n1744_002:0030b03": "成時下。第二釋四章。明即成四別。還依前",
    "T37n1744_002:0030b04": "次第釋。第一從初至即是攝受正法。釋上第",
    "T37n1744_002:0030b05": "一廣大之義。第二從無異波羅蜜至最後即",
    "T37n1744_002:0030b06": "是波羅蜜。釋第二則是無量因行章門。世尊",
    "T37n1744_002:0030b07": "我今承佛威神下竟之所瞻仰。釋上第三得",
    "T37n1744_002:0030b08": "一切佛法果德章門。從世尊又善男子下。釋",
    "T37n1744_002:0030b09": "上第四八萬四千教法章門。就初又二。第一",
    "T37n1744_002:0030b10": "前釋正法廣大。第二從世尊攝受正法下。釋",
    "T37n1744_002:0030b11": "攝受義。勝鬘前標二門。謂攝受正法廣大之",
    "T37n1744_002:0030b12": "義。是故今雙釋此二門也。初門有四譬四",
    "T37n1744_002:0030b13": "合。第一興雲注雨譬。第二大水出生世界譬。",
    "T37n1744_002:0030b14": "第三大地能持重擔譬。第四大地有寶藏譬。",
    "T37n1744_002:0030b15": "問。此四譬有何異。答。有人言。第一譬攝受正",
    "T37n1744_002:0030b16": "法能生多行。第二譬攝受正法能成多德。第",
    "T37n1744_002:0030b17": "三譬攝受正法能益多眾。第四譬攝受正法",
    "T37n1744_002:0030b18": "備含多法。具此四多。是故前文云則是無量",
    "T37n1744_002:0030b19": "也。今明不爾。以三門釋之。一次第門。二不同",
    "T37n1744_002:0030b20": "門。三釋廣大門。次第門者。雲為水本。故前",
    "T37n1744_002:0030b21": "明雲譬。水從雲生。故次明水譬。地成由水。故",
    "T37n1744_002:0030b22": "有地譬。寶由地生。故有寶譬。合譬次第者。",
    "T37n1744_002:0030b23": "由實相理。出生於教。如雲生於水。教由理",
    "T37n1744_002:0030b24": "成。如水由於雲。稟教成人。故有地譬。由人有",
    "T37n1744_002:0030b25": "寶。故有寶譬。又初以雲譬實相正法。次以水",
    "T37n1744_002:0030b26": "譬實相正法。第三以正法成人。第四得實相",
    "T37n1744_002:0030b27": "正法人。能生出世大寶。故並以理正法為四",
    "T37n1744_002:0030b28": "譬。未論教也。至後釋八萬法藏。方明於教。第",
    "T37n1744_002:0030b29": "二不同門者。雖有四譬。合成二章。前之二譬。",
    "T37n1744_002:0030c01": "明成人之法。後之兩譬。辨法所成人。又前兩",
    "T37n1744_002:0030c02": "譬明自行。後兩譬辨化他。又前二譬明本出",
    "T37n1744_002:0030c03": "生。後兩譬明末利益。第三釋廣大門者。此章",
    "T37n1744_002:0030c04": "名釋上廣大章門。所言廣大者。四譬即成四",
    "T37n1744_002:0030c05": "大。謂大雲大雨大地大寶。次合四大為二",
    "T37n1744_002:0030c06": "大。前二辨法大。後二明人大。次合二為一。雖",
    "T37n1744_002:0030c07": "有人法。總譬一正法。又一義者。即人是法。即",
    "T37n1744_002:0030c08": "法是人。如後章說也。次泯一歸無。即人是法",
    "T37n1744_002:0030c09": "人。人非定人。即法是人法。法非定法。故非人",
    "T37n1744_002:0030c10": "非法。慮絕言忘。今且依人法各為二法。法",
    "T37n1744_002:0030c11": "中二者。初略。後廣。又初明人天乘。後明四",
    "T37n1744_002:0030c12": "乘。人中二者。至後當釋。又初明與四乘因益。",
    "T37n1744_002:0030c13": "後明與四乘果益。至文當顯。初文前譬次合。",
    "T37n1744_002:0030c14": "所以舉譬者。法之理深。非譬莫悟。故據近事",
    "T37n1744_002:0030c15": "以明遠理。劫初成時者。今前敘壞。後次辨",
    "T37n1744_002:0030c16": "成。火災起時。壞欲界至初禪。水災起時。壞欲",
    "T37n1744_002:0030c17": "界至二禪。風災起。壞欲界至三禪。既有三",
    "T37n1744_002:0030c18": "壞。即有三成。若壞欲界至初禪。世界成時。從",
    "T37n1744_002:0030c19": "二禪邊興雲注雨。故欲界至初禪便成。若壞",
    "T37n1744_002:0030c20": "欲界至二禪。便從三禪邊注雨。故欲界乃至",
    "T37n1744_002:0030c21": "二禪得成。若壞欲界至三禪。從四禪邊注",
    "T37n1744_002:0030c22": "雨。故欲界至三禪便得成也。廣如三界義中",
    "T37n1744_002:0030c23": "說。今取劫成者。一切世間諸成之中。劫成",
    "T37n1744_002:0030c24": "最大。譬得初地。乃至得佛。亦是一切成中之",
    "T37n1744_002:0030c25": "最大也。問。今正據何成喻。答。正就佛地。非",
    "T37n1744_002:0030c26": "佛究竟成就。無以能出生五乘等法也。故以",
    "T37n1744_002:0030c27": "劫初喻攝受正法人也。成時者。譬攝受也。正",
    "T37n1744_002:0030c28": "法顯現在心。名為攝受。即是成時。問。劫初成",
    "T37n1744_002:0030c29": "時喻攝受正法人。普興大雲喻攝受正法。此",
    "T37n1744_002:0031a01": "是從人有法。乃是正明人出生。寧是法出生",
    "T37n1744_002:0031a02": "耶。答。譬意不正在人。乃明劫成時。大雲普",
    "T37n1744_002:0031a03": "興。雨眾色雨。正明法出生。不明人出生。水聚",
    "T37n1744_002:0031a04": "譬亦爾。故二處文並不合劫成。問。云何理出",
    "T37n1744_002:0031a05": "生。答。由會實相理。得有諸佛菩薩及以二乘。",
    "T37n1744_002:0031a06": "由佛菩薩二乘故有人天也。普興大雲者。所",
    "T37n1744_002:0031a07": "以舉劫初大雲大雨者。雲雨之大。莫過劫初。",
    "T37n1744_002:0031a08": "故借此大雲大雨。以喻攝受正法之廣大也。",
    "T37n1744_002:0031a09": "大雲者。依法華經四義譬雲。一如來大形普",
    "T37n1744_002:0031a10": "應。猶如大雲。二如來大聲普遍。猶如大雲。三",
    "T37n1744_002:0031a11": "如來大號普遍。猶如大雲。四如來大德充滿。",
    "T37n1744_002:0031a12": "猶如大雲。則是形聲德號攝佛事盡。今以大",
    "T37n1744_002:0031a13": "雲譬攝受正法。攝受正法。則無法不攝。猶如",
    "T37n1744_002:0031a14": "大雲雨眾色雨者。攝受正法為體。則是能生。",
    "T37n1744_002:0031a15": "從攝受正法出生因。如雨大雨也。及種種寶",
    "T37n1744_002:0031a16": "者。出生果。如種種寶也。以因果是眾義大宗。",
    "T37n1744_002:0031a17": "立信根本。初譬但明此二。所以為略。又此中",
    "T37n1744_002:0031a18": "但明正法出生人天之因。人天之果。是以為",
    "T37n1744_002:0031a19": "略。故經云。雨無量福報。人天果也。無量善根。",
    "T37n1744_002:0031a20": "天人因也。如是攝受正法下。第二合譬。略",
    "T37n1744_002:0031a21": "不合劫初成時。雖舉劫初時。意正在興雲",
    "T37n1744_002:0031a22": "注雨。故不合也。攝受正法。合上興雲。雨無",
    "T37n1744_002:0031a23": "量福報。合上雨種種寶。即果名為福報。及無",
    "T37n1744_002:0031a24": "量善根之雨。合因也。世尊又如劫初成時下。",
    "T37n1744_002:0031a25": "第二有三。一譬。二合。三結。劫初成時。不異",
    "T37n1744_002:0031a26": "向解。有大水聚者。劫初成時有持水風。令水",
    "T37n1744_002:0031a27": "不散。有消水風。令水漸盡。以成世界。世界壞",
    "T37n1744_002:0031a28": "從下以向上。世界成從上以成下。故論云。初",
    "T37n1744_002:0031a29": "壞處最後成。最後壞最初成。故用水聚出生",
    "T37n1744_002:0031b01": "三千大千世界。水之輕妙者。成上諸天宮殿。",
    "T37n1744_002:0031b02": "水之滓濁者。成下山河大地。是水聚能出生",
    "T37n1744_002:0031b03": "大千世界藏。問。欲界身不能觸得上界物。云",
    "T37n1744_002:0031b04": "何得以欲界火燒上界禪。答。俱舍論云。從欲",
    "T37n1744_002:0031b05": "界火。別出火燒初禪。不用欲界火燒初禪。問。",
    "T37n1744_002:0031b06": "云何為三千大千世界。答。如龍樹說。一四",
    "T37n1744_002:0031b07": "天下。合以為一。數之至千。名為小千。小千為",
    "T37n1744_002:0031b08": "一。數復至千。名為中千。中千為一。數復至",
    "T37n1744_002:0031b09": "千。名為三千大千世界。此大千界成壞同",
    "T37n1744_002:0031b10": "時。故合為一。三千隔別。故稱為界。三千苞含",
    "T37n1744_002:0031b11": "人物。目之為藏也。四百億類洲者。三千界中。",
    "T37n1744_002:0031b12": "有其百億四天下。別名四百億。地形各異名",
    "T37n1744_002:0031b13": "種種。東方有洲。名弗婆提。形如滿月。人面像",
    "T37n1744_002:0031b14": "之。南方有洲。名閻浮提。其形上方下尖。人面",
    "T37n1744_002:0031b15": "像之。西方有洲。名瞿耶尼。形如半月。人面像",
    "T37n1744_002:0031b16": "之。北方有洲。名欝單越。其形正方。人面像",
    "T37n1744_002:0031b17": "之。洲謂洲渚。此等皆是水中高原。故名為洲",
    "T37n1744_002:0031b18": "也。釋合譬文。凡有四家。今具敘之。第一家",
    "T37n1744_002:0031b19": "云。出生大乘無量界藏者。菩薩地中。要說有",
    "T37n1744_002:0031b20": "十。廣則無邊。故名大乘無量界藏。此正取菩",
    "T37n1744_002:0031b21": "薩十地諸位為無量界大乘界藏。一切菩薩",
    "T37n1744_002:0031b22": "神通之力者。合上四百億類洲。菩薩神通之",
    "T37n1744_002:0031b23": "力是其行用。一切世間已下。明其行體。行有",
    "T37n1744_002:0031b24": "世間出世間別。三地已還。名為世間。四地已",
    "T37n1744_002:0031b25": "上。名出世間。是二之中。各有證行阿含行異。",
    "T37n1744_002:0031b26": "故有四句。一切世間安隱快樂。是三地證行",
    "T37n1744_002:0031b27": "體也。證行寂滅。名為安隱。證法適神。名為快",
    "T37n1744_002:0031b28": "樂。一切世間如意自在。釋三地已還阿含行。",
    "T37n1744_002:0031b29": "謂八禪等也。及出世間安樂劫成。是四地已",
    "T37n1744_002:0031c01": "上證行體也。法從喻稱。故言劫成也。乃至天",
    "T37n1744_002:0031c02": "人本所未得者。是四地已上阿含行。謂道品",
    "T37n1744_002:0031c03": "等也。三地已還阿含之行。是凡夫法。人天共",
    "T37n1744_002:0031c04": "得。四地已上阿含之行。是賢聖之法。人天不",
    "T37n1744_002:0031c05": "得。故名天人本所未得。此等皆從攝受中出",
    "T37n1744_002:0031c06": "也。第二家。餘義並同。但取證道即是無分別",
    "T37n1744_002:0031c07": "正體智。阿含行即是後得智。用攝論意也。有",
    "T37n1744_002:0031c08": "人言。初譬明正出人天乘。今譬明正法出生",
    "T37n1744_002:0031c09": "三乘。謂菩薩及三乘也。從菩薩神通下。合",
    "T37n1744_002:0031c10": "四百億類洲。於中有二。一以大乘行相合也。",
    "T37n1744_002:0031c11": "乃至人天未得者。以二乘行合也。菩薩行相",
    "T37n1744_002:0031c12": "中有四。菩薩神通力者。出世作用殊能行",
    "T37n1744_002:0031c13": "也。一切世間安穩快樂者。世間福報行。謂因",
    "T37n1744_002:0031c14": "為安穩。果為快樂。世間如意自在。世間作用",
    "T37n1744_002:0031c15": "殊能行也。出世安樂劫成者。出世方便福",
    "T37n1744_002:0031c16": "報行。以喻為法。故言安樂劫成。世出世各",
    "T37n1744_002:0031c17": "具二種行。但文中說之非次第耳。人天本所",
    "T37n1744_002:0031c18": "未得者。聲聞緣覺善法。人天本所不得也。皆",
    "T37n1744_002:0031c19": "於中出者。皆於攝受中出。問。此師既云此譬",
    "T37n1744_002:0031c20": "出生三乘。云何合四百億類洲。答。彼不分明",
    "T37n1744_002:0031c21": "相當。以菩薩世間出世間及二乘為四也。今",
    "T37n1744_002:0031c22": "謂此三家釋。乃取十地位。義有餘。而於文",
    "T37n1744_002:0031c23": "凡有二失。一者義局。二者破句。言義局者。大",
    "T37n1744_002:0031c24": "水聚譬。明世出世一切。云何但出生十地義",
    "T37n1744_002:0031c25": "耶。破句至後當顯也。今所明者凡有二義。一",
    "T37n1744_002:0031c26": "者總別。二者因果。言總別者。大千為總。四百",
    "T37n1744_002:0031c27": "億類洲為別。則以大乘為總。於大乘中離出",
    "T37n1744_002:0031c28": "四乘為別。又總別者。大乘為總。菩薩神通之",
    "T37n1744_002:0031c29": "力。於大乘中別明菩薩神通之用。二者以大",
    "T37n1744_002:0032a01": "乘為果乘。四乘為因乘。所以知然者。下明四",
    "T37n1744_002:0032a02": "乘中。但辨菩薩神通。不明佛乘。故知大千喻",
    "T37n1744_002:0032a03": "果乘。四百喻因乘。一切菩薩神通之力下。合",
    "T37n1744_002:0032a04": "上四百億類洲。菩薩神通果報。喻如一百億",
    "T37n1744_002:0032a05": "類洲也。菩薩神通者。總舉大乘因行化導之",
    "T37n1744_002:0032a06": "要。如法華信解云。於菩薩法。遊戲神通也。",
    "T37n1744_002:0032a07": "一切世間安穩快樂者。人中果報。一切世間",
    "T37n1744_002:0032a08": "如意自在者。是諸天果報。合此人天為二",
    "T37n1744_002:0032a09": "百。人報劣。直云安穩快樂。天報勝。故云如意",
    "T37n1744_002:0032a10": "自在。所以知是人天者。並稱世間故也。及出",
    "T37n1744_002:0032a11": "世間安樂者。二乘人即成二百。合前為四",
    "T37n1744_002:0032a12": "也。此是古舊所說。於文相顯。然四乘各有因",
    "T37n1744_002:0032a13": "果。夫因樂義不顯。果報則歡樂義顯。今欲",
    "T37n1744_002:0032a14": "歎正法能生四乘樂果。使物行正法。是故偏",
    "T37n1744_002:0032a15": "明果也。問。四種云何並稱為樂。答。菩薩運五",
    "T37n1744_002:0032a16": "通。度六道。適大士之懷。所以稱樂。如世間之",
    "T37n1744_002:0032a17": "戲樂也。又作事若難。則名為苦。菩薩運用自",
    "T37n1744_002:0032a18": "在。如戲不難。故名為樂。餘三樂在文顯然。劫",
    "T37n1744_002:0032a19": "成乃至天人本來所得皆於中出者。前二",
    "T37n1744_002:0032a20": "家牽劫成屬上出世間。古舊牽劫成向下也。",
    "T37n1744_002:0032a21": "上有三。謂譬合結。今是第三結也。就結中。初",
    "T37n1744_002:0032a22": "結能生。次結所生。劫成者。牒上劫成也。即是",
    "T37n1744_002:0032a23": "明攝受正法義成。即是能生也。乃至天人者",
    "T37n1744_002:0032a24": "下。結所生也。明天人乘從攝受正法出也。本",
    "T37n1744_002:0032a25": "所未得者。大乘及二乘非是世間所得。亦從",
    "T37n1744_002:0032a26": "正法中出也。此文非但偏結水聚譬。亦通結",
    "T37n1744_002:0032a27": "雲雨譬。此二通舉劫成之事。是故通結也。又",
    "T37n1744_002:0032a28": "如大地下。第三譬。前之二譬。明所秉之法。法",
    "T37n1744_002:0032a29": "不自弘。弘之由人。故次明秉法之人。又上",
    "T37n1744_002:0032b01": "明理正法。由理成人。故人有利物之用。如由",
    "T37n1744_002:0032b02": "水成地。地有昇持之能。及出寶之用也。問。",
    "T37n1744_002:0032b03": "此章正明理正法出生。云何今兩譬乃明人",
    "T37n1744_002:0032b04": "出生耶。答。由理正法出生人故。人能出生四",
    "T37n1744_002:0032b05": "乘等用。則終是明法出生義耳。兩譬為異",
    "T37n1744_002:0032b06": "者。今作三雙釋之。一初譬以荷負義為正。後",
    "T37n1744_002:0032b07": "以出寶義為正。二者初譬與眾生四乘因行。",
    "T37n1744_002:0032b08": "後譬與眾生四乘果德。又初譬師化弟子。後",
    "T37n1744_002:0032b09": "明弟子得法由師。文四。一譬。二合。三結。四",
    "T37n1744_002:0032b10": "歎。所以借大地譬者。地有三義。一窂固難傾。",
    "T37n1744_002:0032b11": "二生長萬物。三能擔屓山河。攝受正法菩薩",
    "T37n1744_002:0032b12": "亦具三義。一行體窂固。二廣生物善。三荷屓",
    "T37n1744_002:0032b13": "眾生。令離苦得樂也。又如大地者。上明雲水",
    "T37n1744_002:0032b14": "出生四分藏。即是用雲水以成地。今明地亦",
    "T37n1744_002:0032b15": "有荷屓之義。上明攝受正法出生五乘。今明",
    "T37n1744_002:0032b16": "攝受正法以成於人。人亦有荷屓義。故以地",
    "T37n1744_002:0032b17": "況人。如地能持四重擔。得正法菩薩亦利益",
    "T37n1744_002:0032b18": "四種之人。大地即是能持。四重擔即是所持",
    "T37n1744_002:0032b19": "也。有人言。大海最重。喻於凡夫。諸山次輕。",
    "T37n1744_002:0032b20": "喻於聲聞。草木轉輕。喻於緣覺。眾生最輕。譬",
    "T37n1744_002:0032b21": "於菩薩。今明不爾。大海最重。喻於菩薩。諸山",
    "T37n1744_002:0032b22": "雖重。猶輕於大海。喻於緣覺。草木輕於諸山。",
    "T37n1744_002:0032b23": "喻於聲聞。眾生復輕草木。喻於凡夫。所以作",
    "T37n1744_002:0032b24": "此釋者。物重譬於德重。物輕譬於德輕。如是",
    "T37n1744_002:0032b25": "攝受正法下。第二合譬。攝受正法以成男女。",
    "T37n1744_002:0032b26": "此得正法男女人。猶如大地。堪能荷屓四種",
    "T37n1744_002:0032b27": "重任也。踰彼大地者。地雖能持。無心屓擔。菩",
    "T37n1744_002:0032b28": "薩大悲。有心能屓。又大地持少。菩薩屓多。又",
    "T37n1744_002:0032b29": "大地劫成能屓。劫壞不能。菩薩於一切時常",
    "T37n1744_002:0032c01": "能荷屓。故踰地也。何等為四下。合上所持。初",
    "T37n1744_002:0032c02": "解以大海喻凡夫者。依文次第合之。前舉海",
    "T37n1744_002:0032c03": "山草木次人。今還次第合也。第二師釋意。譬",
    "T37n1744_002:0032c04": "則從重至輕。合則從輕至重者。承文勢故爾。",
    "T37n1744_002:0032c05": "以最後譬輕。故接輕合輕也。離善知識。謂不",
    "T37n1744_002:0032c06": "近善友也。雖有善友不相值遇。親近義希。",
    "T37n1744_002:0032c07": "故稱為離。三乘人及人中善人。能以善法",
    "T37n1744_002:0032c08": "利物。為善知識。不能聽受正法。故曰無聞。或",
    "T37n1744_002:0032c09": "都不聞正法。或聞之甚希。或可雖聞不解。無",
    "T37n1744_002:0032c10": "惡不造。不能繫念思惟。如法修行。言非法。",
    "T37n1744_002:0032c11": "授與福分善根。令修福捨罪。後生善處。漸得",
    "T37n1744_002:0032c12": "入道。故言而成就之。有下乘根性。後欣樂",
    "T37n1744_002:0032c13": "下法。故為求。為說四諦欣厭觀法。故授與",
    "T37n1744_002:0032c14": "聲聞乘。求聲聞者。即是合上所擔。所言求者。",
    "T37n1744_002:0032c15": "此是樂欲名之為求。授與之言。合上大地能",
    "T37n1744_002:0032c16": "持。下例作此釋。問。緣覺之人。佛在世時。為",
    "T37n1744_002:0032c17": "其說教。可得是授。出無佛世。叵有授義以不。",
    "T37n1744_002:0032c18": "答。亦有二種授義。一者諸佛菩薩以神通力。",
    "T37n1744_002:0032c19": "起風動樹。因而葉落。令其思量。故云授與。二",
    "T37n1744_002:0032c20": "者以人為緣。如獼猴教仙人坐禪。遂得緣覺。",
    "T37n1744_002:0032c21": "亦是授義。是名攝受正法下。第三總結。世尊",
    "T37n1744_002:0032c22": "如是攝受下。第四歎。為眾生作不請之友者。",
    "T37n1744_002:0032c23": "四乘眾生。雖有根性。樂欲未生。不能請求。菩",
    "T37n1744_002:0032c24": "薩照機。知其堪受。即便為說。故言不請。聞必",
    "T37n1744_002:0032c25": "得益。目之為友。同門曰朋。同志曰友。大士",
    "T37n1744_002:0032c26": "以善法惠利眾生。令同志修學。故名為友。肇",
    "T37n1744_002:0032c27": "公言。真友不待請。如慈母之赴嬰兒也。問。何",
    "T37n1744_002:0032c28": "故經中或云待請。或云不待請。答。待請方說",
    "T37n1744_002:0032c29": "者。顯菩薩重法之心。不待請者。顯菩薩大悲",
    "T37n1744_002:0033a01": "敦至。又待請者。令前人重法。不待請而說者。",
    "T37n1744_002:0033a02": "令物尊人也。若請方說。則能說之人便無大",
    "T37n1744_002:0033a03": "悲。故人則不尊也。大悲安慰下。前歎菩薩為",
    "T37n1744_002:0033a04": "物之友。今歎菩薩能生四乘善根。名之為母。",
    "T37n1744_002:0033a05": "眾生在生死怖畏。菩薩以大悲覆護。以名安",
    "T37n1744_002:0033a06": "慰也。又如大地下。此第四譬。與上異者。上",
    "T37n1744_002:0033a07": "但明菩薩化眾生。不明人得益。此下明上能",
    "T37n1744_002:0033a08": "化下。復明前人得益。何以知然。上云普為眾",
    "T37n1744_002:0033a09": "生作不請之友。故知上直言師化弟子。此下",
    "T37n1744_002:0033a10": "言得大寶眾生。皆由攝受正法男子女人。故",
    "T37n1744_002:0033a11": "知此明眾生得益。餘二義如上。就文有四。一",
    "T37n1744_002:0033a12": "喻。二合。三釋。四結。菩薩化功利益眾生也。",
    "T37n1744_002:0033a13": "又如大地有四寶藏。此句總標。何等為四下。",
    "T37n1744_002:0033a14": "別出四名。一者無價。喻於菩薩。二者上價。喻",
    "T37n1744_002:0033a15": "於緣覺三中價喻聲聞。四下價喻人天。是名",
    "T37n1744_002:0033a16": "大地四種寶藏者。總結也。就合譬中。初總",
    "T37n1744_002:0033a17": "合。即合總文也。問。菩薩自得已家自法。云",
    "T37n1744_002:0033a18": "何名為得眾生四寶。答。此四是化他法。故名",
    "T37n1744_002:0033a19": "眾生四種大寶。此四種寶雖主化物。出在菩",
    "T37n1744_002:0033a20": "薩。故云菩薩得之。何等為四下。合上別也。譬",
    "T37n1744_002:0033a21": "中從上至下。合從下至上。前已釋之。如是",
    "T37n1744_002:0033a22": "得大寶眾生下。第三解釋。眾生得益。皆由菩",
    "T37n1744_002:0033a23": "薩也。世尊大寶藏者下。第四總結。前明得正",
    "T37n1744_002:0033a24": "法菩薩有四寶藏。此結明菩薩之人。所以能",
    "T37n1744_002:0033a25": "荷屓四擔者。皆由攝受正法。故推功於法也。",
    "T37n1744_002:0033a26": "世尊攝受正法攝受正法者。自上已來釋廣",
    "T37n1744_002:0033a27": "大章門。今釋攝受章明。所以知上釋廣大",
    "T37n1744_002:0033a28": "者。上明有四譬。即是四大。謂大雲大水大地",
    "T37n1744_002:0033a29": "大寶。雖有四大不出二種。前二明人秉法大",
    "T37n1744_002:0033b01": "後二明法所成人大。一切諸大不出人法。故",
    "T37n1744_002:0033b02": "知是釋廣大章門也。自上已來。凡四處明攝",
    "T37n1744_002:0033b03": "受正法。一第十受明攝受正法。令不妄失。",
    "T37n1744_002:0033b04": "次第三願明攝受正法。捨身命財。而救護之。",
    "T37n1744_002:0033b05": "第三攝受正法願章。明一切諸願同入一願。",
    "T37n1744_002:0033b06": "謂攝受正法。第四攝受正法行章。攝受正法",
    "T37n1744_002:0033b07": "其義廣大。雖四處標名。猶未解之。至此方釋",
    "T37n1744_002:0033b08": "也。攝受者。若智證於理。理生於智。則是境",
    "T37n1744_002:0033b09": "智二見。不名攝受。若能所並冥。境智俱寂。乃",
    "T37n1744_002:0033b10": "名攝受正法也。蓋是佛法之大宗。證悟之淵",
    "T37n1744_002:0033b11": "府。又有此文來者。智證於理。有不二二義。二",
    "T37n1744_002:0033b12": "不二義。不二二義者。智為能證。理為所證。理",
    "T37n1744_002:0033b13": "為能生。智為所生。二不二者。不見智為能照。",
    "T37n1744_002:0033b14": "理為所照。理為能生。智為所生。如大品云。與",
    "T37n1744_002:0033b15": "般若相應。而不見應與不應。與般若相應。",
    "T37n1744_002:0033b16": "謂不二二義。不見相應不相應。謂二不二義。",
    "T37n1744_002:0033b17": "智度論云。實相非般若。能生般若。此是不二",
    "T37n1744_002:0033b18": "二義也。又云。緣是一邊。觀是一邊。雖是二",
    "T37n1744_002:0033b19": "邊。名為中道。即是二不二義。自上已來。明攝",
    "T37n1744_002:0033b20": "受正法。明不二二義。今明相即。是二不二義。",
    "T37n1744_002:0033b21": "又若約位論之。地前菩薩。未能證理。故境智",
    "T37n1744_002:0033b22": "猶二。登地已上。與理相應。緣觀俱寂。若破病",
    "T37n1744_002:0033b23": "論之。時眾聞攝受正法。則謂智為能攝。正法",
    "T37n1744_002:0033b24": "是所攝。則起境智二見。今破二見。故明不二。",
    "T37n1744_002:0033b25": "是以有此文來也。此四條義。通貫於後。並不",
    "T37n1744_002:0033b26": "可出也。世尊攝受正法。此一句牒前攝受正",
    "T37n1744_002:0033b27": "法語來也。前已釋廣大義竟。未釋攝受正法。",
    "T37n1744_002:0033b28": "今欲釋之。故牒將來。攝受正法者。正解攝",
    "T37n1744_002:0033b29": "受義也。將欲解釋。故重題章門也。無異正法",
    "T37n1744_002:0033c01": "者。此明攝受即正法。謂智不異境。無異攝受",
    "T37n1744_002:0033c02": "正法者。此明正法不異於智也。正法即攝受",
    "T37n1744_002:0033c03": "正法。正結理不異智也。以不二故言不異。非",
    "T37n1744_002:0033c04": "是相似故言無異。世尊無異波羅蜜下。自上",
    "T37n1744_002:0033c05": "已來釋廣大章門竟。今釋第二無量因行章",
    "T37n1744_002:0033c06": "門。由理成行。故次理明行也。又正法語通。非",
    "T37n1744_002:0033c07": "但理是正法。行亦是正法。故有此文來也。就",
    "T37n1744_002:0033c08": "文亦二。初明攝受。次明正法。上前明正法。後",
    "T37n1744_002:0033c09": "明攝受。今前明攝受。後明正法。與上不同者。",
    "T37n1744_002:0033c10": "接上攝受即明攝受故也。又攝受與正法。義",
    "T37n1744_002:0033c11": "無前後。故得迴互釋之。又欲明標釋結義。",
    "T37n1744_002:0033c12": "所以前明攝受。言標釋結者。初標即義。從何",
    "T37n1744_002:0033c13": "以故下。釋即義。次此後結即義也。此中應明",
    "T37n1744_002:0033c14": "釋名門。所言攝受正法者。六度即是因行正",
    "T37n1744_002:0033c15": "法。錄六度之法在心。名之為攝。如六度法而",
    "T37n1744_002:0033c16": "頓證。故名為受。頓證之時。不見能攝所攝。",
    "T37n1744_002:0033c17": "能證所證。不知何以目之。強名攝受。此即是",
    "T37n1744_002:0033c18": "今文明相即義。又攝受有不二二義。二不二",
    "T37n1744_002:0033c19": "義。不二而二。故有能攝所攝能證所證。二而",
    "T37n1744_002:0033c20": "不二。則能所宛然而常寂滅。又約位明之。地",
    "T37n1744_002:0033c21": "前未得真證。故猶有能所。登地已上。永得於",
    "T37n1744_002:0033c22": "真證。故緣觀俱寂。若破病者。眾生謂能攝所",
    "T37n1744_002:0033c23": "攝異。破彼二見。故明不二。此是破二明不二。",
    "T37n1744_002:0033c24": "二病若去。不二亦除。如華嚴云。不著不二法。",
    "T37n1744_002:0033c25": "以無一二故。又智度論云。破二不著一。是名",
    "T37n1744_002:0033c26": "為法忍。法忍者。心安理法。不見一二也。就文",
    "T37n1744_002:0033c27": "有二。初總明不二。次別明不二。三總結不",
    "T37n1744_002:0033c28": "二。初文三句。無異波羅蜜者。明攝受正法不",
    "T37n1744_002:0033c29": "異波羅蜜。無異攝受正法者。明波羅蜜不異",
    "T37n1744_002:0034a01": "攝受正法。問。此與上攝受何異。答。有同有",
    "T37n1744_002:0034a02": "異。若言攝受不異波羅蜜。波羅蜜不異攝受。",
    "T37n1744_002:0034a03": "此與上智不異理。理不異智。其義則同。但上",
    "T37n1744_002:0034a04": "明理不異智。智不異理。今明智不異行。行不",
    "T37n1744_002:0034a05": "異智。若言攝受正法不異波羅蜜。波羅蜜不",
    "T37n1744_002:0034a06": "異攝受正法。此欲明攝受正法廣大之義。非",
    "T37n1744_002:0034a07": "但理正法是。攝受正法。波羅蜜行法亦是攝",
    "T37n1744_002:0034a08": "受正法。是故攝受正法其義廣大。攝受正法",
    "T37n1744_002:0034a09": "即波羅蜜者。上來兩句明無異。今第三句結",
    "T37n1744_002:0034a10": "簡無異。所以無異者。以即是故。名曰無異。非",
    "T37n1744_002:0034a11": "謂相似故言無異。問。結即中何因少一句。",
    "T37n1744_002:0034a12": "答。既言攝受即波羅蜜。當知波羅蜜即攝受。",
    "T37n1744_002:0034a13": "故不須第二句也。結中亦有二義。一結智與",
    "T37n1744_002:0034a14": "波羅蜜不異。二結攝受正法與波羅蜜無異。",
    "T37n1744_002:0034a15": "問。攝受是能攝受之智。正法是六度之行。智",
    "T37n1744_002:0034a16": "與行既其不二。云何一智體即具一切行。",
    "T37n1744_002:0034a17": "答。如一正觀。止惡義邊說名為戒。證靜義邊",
    "T37n1744_002:0034a18": "名之為定。能照義邊稱之為慧。達到義邊即",
    "T37n1744_002:0034a19": "波羅蜜。是故一智攝一切行。問。六度與正觀",
    "T37n1744_002:0034a20": "無異。此是解與行無異。亦得言實相正法與",
    "T37n1744_002:0034a21": "六度無異不。答。上明智與理無異。望理智",
    "T37n1744_002:0034a22": "即是行。智既與理無異。即是行與理無異。問。",
    "T37n1744_002:0034a23": "云何無異。答。菩薩以實相心行六度。故六度",
    "T37n1744_002:0034a24": "即實相。今且就檀釋之。然雖復四絕。三事宛",
    "T37n1744_002:0034a25": "然。此實相即檀。雖三事宛然。常是四絕。故檀",
    "T37n1744_002:0034a26": "即實相。檀度既爾。餘行例然。問。上明從實相",
    "T37n1744_002:0034a27": "出生四乘因果。菩薩即以四乘因果行。利益",
    "T37n1744_002:0034a28": "於人。與今文明攝受正法何異。答。上明四乘",
    "T37n1744_002:0034a29": "之法利人。今明以六度之行益物。若爾。上",
    "T37n1744_002:0034b01": "即是四乘。六度益物即是一乘。前即是出生",
    "T37n1744_002:0034b02": "益物。今是收入利人。又上明從理出生行。今",
    "T37n1744_002:0034b03": "明行成。故用行益物。則上明其本。今辨末也。",
    "T37n1744_002:0034b04": "何以故下。上來第一明攝受。今第二明正法。",
    "T37n1744_002:0034b05": "亦上是標即。今是釋即。何以故者。此是問辭。",
    "T37n1744_002:0034b06": "問意云。何故攝受正法即是六波羅蜜。攝受",
    "T37n1744_002:0034b07": "正法已下。此是答。答意云。六度即是正法。菩",
    "T37n1744_002:0034b08": "薩攝受六度正法。以化於人。故攝受正法與",
    "T37n1744_002:0034b09": "波羅蜜無異。此中明六度即為六階。一一度",
    "T37n1744_002:0034b10": "中各有三句。一標機緣。二明菩薩行施。三結",
    "T37n1744_002:0034b11": "行成為波羅蜜。初言應以施成就者。此明",
    "T37n1744_002:0034b12": "所化機緣也。問。此是何等人耶。答。有人言。",
    "T37n1744_002:0034b13": "此是慳貪眾生。宜教行施。故名成就。今謂",
    "T37n1744_002:0034b14": "文相不爾。經云應以施成就者。此明前人根",
    "T37n1744_002:0034b15": "緣應見菩薩行施得成就者。菩薩則為之行",
    "T37n1744_002:0034b16": "施。何關教前人行施耶。六度皆有此文。必",
    "T37n1744_002:0034b17": "宜前定之也。問。此是何人。答。此人不定。自",
    "T37n1744_002:0034b18": "有慳貪眾生。不肯布施。菩薩前自行施。使彼",
    "T37n1744_002:0034b19": "學之。二者。自有貧窮眾生。菩薩施其財物。令",
    "T37n1744_002:0034b20": "其歡喜。與菩薩為眷屬。然後化令入道。故云",
    "T37n1744_002:0034b21": "以施成就之。自有眾生。應見菩薩行施。而得",
    "T37n1744_002:0034b22": "悟道。故菩薩為之行施也。以施成就下。第二",
    "T37n1744_002:0034b23": "明菩薩行施。就文為二。初標二章門。次釋二",
    "T37n1744_002:0034b24": "章門。以施成就者。標二章門也。施之一字。謂",
    "T37n1744_002:0034b25": "菩薩行施章門也。成就者。利物章門。乃至捨",
    "T37n1744_002:0034b26": "身支節者。釋兩章門。即前釋行施章門。施",
    "T37n1744_002:0034b27": "有內外。捨身是內。捨餘是外。外易內難。從外",
    "T37n1744_002:0034b28": "至內。故云乃至捨身支節也。乃至是其窮到",
    "T37n1744_002:0034b29": "之辭。將護彼意已下。釋第二成就章門。將護",
    "T37n1744_002:0034c01": "彼意者。善順機緣。名將護彼意。菩薩雖復",
    "T37n1744_002:0034c02": "內外頓捨。此是合理。未必稱機。今欲明稱機。",
    "T37n1744_002:0034c03": "故云將護彼意也。而成就之者下。以順機緣",
    "T37n1744_002:0034c04": "行施。而前人遂便得益。故言而成就之。彼",
    "T37n1744_002:0034c05": "所成就眾生建立正法者。釋上成就之義也。",
    "T37n1744_002:0034c06": "菩薩以攝受正法心。為物行施。遂令眾生悟",
    "T37n1744_002:0034c07": "道。得入攝受正法之中。故攝受正法得攝施",
    "T37n1744_002:0034c08": "行。亦得攝受一切眾生。是故攝受正法其義",
    "T37n1744_002:0034c09": "廣大。故前云攝受正法。即是波羅蜜。施行既",
    "T37n1744_002:0034c10": "爾。餘五類然。攝受正法有二。一者攝行。謂攝",
    "T37n1744_002:0034c11": "受正法攝受正法。攝受六度等萬行。二者攝",
    "T37n1744_002:0034c12": "緣。菩薩行六度。令一切眾生皆得悟道。入正",
    "T37n1744_002:0034c13": "法中。故攝受正法其義廣大也。是名檀波羅",
    "T37n1744_002:0034c14": "蜜者。第三結檀行成就。守護六根下。第二戒",
    "T37n1744_002:0034c15": "度亦三。一標機緣。二辨菩薩持戒。三結行成",
    "T37n1744_002:0034c16": "名波羅蜜。應以戒成就者。標機緣也。問。是何",
    "T37n1744_002:0034c17": "等緣。答。亦有多種。自有破戒之緣。令其改悔",
    "T37n1744_002:0034c18": "持戒。自有本未有戒。令其受戒。自有見持",
    "T37n1744_002:0034c19": "戒而起愛敬之心。自有見持戒而得悟道。問。",
    "T37n1744_002:0034c20": "何故一一度中出多緣耶。答。若如大品。一一",
    "T37n1744_002:0034c21": "度中凡有四句。一自行六度。二教他行。三歎",
    "T37n1744_002:0034c22": "行法。四美行人。則六度各對六緣。今此文中。",
    "T37n1744_002:0034c23": "藥別病通。以明六行。故是藥別。所對之緣不",
    "T37n1744_002:0034c24": "別標之。知病通也。以守護六根下。第二明菩",
    "T37n1744_002:0034c25": "薩持戒。就文為二。一明菩薩自持戒。第二明",
    "T37n1744_002:0034c26": "菩薩持戒。令物得益。守護六根者。六根如門。",
    "T37n1744_002:0034c27": "能通六塵惡賊。損壞戒善。故須防護。防護",
    "T37n1744_002:0034c28": "之法。唯念與慧。念心守境。慧巧分別知其",
    "T37n1744_002:0034c29": "損益。淨身口意業者。菩薩持戒有始有終。守",
    "T37n1744_002:0035a01": "護六根。是其始也。淨身口意。戒行成就。成就",
    "T37n1744_002:0035a02": "之中。淨身口意。是正戒離性罪也。乃至正",
    "T37n1744_002:0035a03": "四威儀。謂離遮罪。乃至還是窮到之辭。性罪",
    "T37n1744_002:0035a04": "易離。遮罪難防。從易至難。亦是從重至輕。故",
    "T37n1744_002:0035a05": "云乃至正四威儀。將護彼意者。上來第一明",
    "T37n1744_002:0035a06": "菩薩持戒。今第二明使他行戒。具以如上說。",
    "T37n1744_002:0035a07": "是名下。第三結具戒行名波羅蜜。就忍行中",
    "T37n1744_002:0035a08": "亦三。一標所為緣。故言應以忍成就者。若",
    "T37n1744_002:0035a09": "彼眾生下。第二明菩薩行忍亦二。初明行忍。",
    "T37n1744_002:0035a10": "二為成就眾生也。罵詈毀辱誹謗是口辱。對",
    "T37n1744_002:0035a11": "面而論名為罵詈。背後道說稱為毀辱。全無",
    "T37n1744_002:0035a12": "忘造稱曰誹謗。恐怖者。是其身辱。打縛割",
    "T37n1744_002:0035a13": "截繫閉等事說為恐怖。又恐怖者。亦通於口。",
    "T37n1744_002:0035a14": "以說諸惡事而恐怖之故也。以無恚心者。此",
    "T37n1744_002:0035a15": "明忍也。得無嗔善根。故云無恚。饒益心者。非",
    "T37n1744_002:0035a16": "但無嗔。菩薩見打罵時。即於前人起饒益心。",
    "T37n1744_002:0035a17": "羅漢之人得打罵時心亦不嗔。不能於中即",
    "T37n1744_002:0035a18": "起慈心饒益於彼。菩薩能也。第一忍力者。忍",
    "T37n1744_002:0035a19": "辱是第一道。如經中說。忍之為德。持戒苦行",
    "T37n1744_002:0035a20": "所不能及。故稱第一。又智度論云。行生忍時。",
    "T37n1744_002:0035a21": "得無量功德。行法忍時。得無量智慧。德兼福",
    "T37n1744_002:0035a22": "慧。故云第一。乃至顏色無變者。乃至還是窮",
    "T37n1744_002:0035a23": "到之辭。菩薩行忍。不起嗔恚。不生結恨。亦不",
    "T37n1744_002:0035a24": "加報。此離重過。今明乃至無變。遠離輕失。將",
    "T37n1744_002:0035a25": "護已下。第二同前。是名下。第三結成忍度也。",
    "T37n1744_002:0035a26": "進度亦三。易知。菩薩精進。為度眾生。是故說",
    "T37n1744_002:0035a27": "言於彼眾生不起懈心。此明離過。如經說。懶",
    "T37n1744_002:0035a28": "墮是精進家障。懈怠是精進之垢。障重垢輕。",
    "T37n1744_002:0035a29": "今說離輕也。尚無有輕。況當有重。生大欲心",
    "T37n1744_002:0035b01": "者。上明離過。今辨習德。於諸善法皆有修意。",
    "T37n1744_002:0035b02": "名大欲心。又於諸眾生皆有度意。名大欲心。",
    "T37n1744_002:0035b03": "欲心是其精進方便。故前生之。第一精進者。",
    "T37n1744_002:0035b04": "正明精進體。第一精進。是心精進。乃至已下。",
    "T37n1744_002:0035b05": "謂身精進。行住坐臥。常能懃苦。名若四威",
    "T37n1744_002:0035b06": "儀。心易身難。從心生身。故言乃至也。禪度",
    "T37n1744_002:0035b07": "亦三。於彼眾生以不亂心不外向心者。心不",
    "T37n1744_002:0035b08": "住於一境。名為亂心。心緣外境。名外向心。此",
    "T37n1744_002:0035b09": "是定障。菩薩得定。故遠離之。有人言。不亂",
    "T37n1744_002:0035b10": "者。離性亂。不外向者。離事亂。佛性論云。性",
    "T37n1744_002:0035b11": "亂者是五識中亂。事亂者是意識中亂。又淨",
    "T37n1744_002:0035b12": "名云。心不住內。亦不在外。是為菩薩晏坐。第",
    "T37n1744_002:0035b13": "一正念者。上明所離。今明所得。生空法空。",
    "T37n1744_002:0035b14": "常以空理自安。故云正念。問。生空法空。此是",
    "T37n1744_002:0035b15": "正慧。云何言正定。答。即一空觀。二義說之。",
    "T37n1744_002:0035b16": "窮照曰慧。極靜為定。故成實論云。爾時二種。",
    "T37n1744_002:0035b17": "如實知名慧。攝心名三昧。又念是禪因。能",
    "T37n1744_002:0035b18": "生定心。如禪支及四如意足。不言第一正定。",
    "T37n1744_002:0035b19": "而舉其因者。對下不忘。顯守境力。乃至久",
    "T37n1744_002:0035b20": "時所作。身業也。久時所說者。口業也。終不忘",
    "T37n1744_002:0035b21": "失。明定心恒憶。久時身口業不忘也。問。何故",
    "T37n1744_002:0035b22": "有此意來。答。菩薩因定發宿命通。故憶持久",
    "T37n1744_002:0035b23": "所作事。又因定得於三輪。第一正念。謂因定",
    "T37n1744_002:0035b24": "得他心輪。久時所作。是神通輪。久時所說。是",
    "T37n1744_002:0035b25": "說法輪。並不忘失也。夫心喧則情暗。神靜則",
    "T37n1744_002:0035b26": "慮明。故見曠劫如在目前。故云不忘失也。",
    "T37n1744_002:0035b27": "智慧亦三。彼諸眾生問一切義者。問五明等",
    "T37n1744_002:0035b28": "一切義也。亦問五法藏一切義也。五法藏者。",
    "T37n1744_002:0035b29": "三世為三。無為為四。不可說為五。以無畏心",
    "T37n1744_002:0035c01": "而演說者。夫畏由癡生。安由解發。既明達在",
    "T37n1744_002:0035c02": "壞。故有難能詶。有詶必塞。故云以無畏心",
    "T37n1744_002:0035c03": "而為演說也。一切論。謂世辨論。隨世論。圍",
    "T37n1744_002:0035c04": "陀論。毘伽羅論。衛世師論。又是五明論。此是",
    "T37n1744_002:0035c05": "明智人之所造。又學此論者。亦能生人明慧。",
    "T37n1744_002:0035c06": "故稱五明。五明論者。謂內論。因明論。聲明",
    "T37n1744_002:0035c07": "論。醫方論。工巧論。故稱五也。此五並須賓主",
    "T37n1744_002:0035c08": "論量。故稱為論。但前之四種。假文處多。說之",
    "T37n1744_002:0035c09": "為論。第五一門。隨事習之。宜稱工巧。故文云",
    "T37n1744_002:0035c10": "一切論一切工巧。此五是生明智處。故言明",
    "T37n1744_002:0035c11": "處。義通真俗。故地持云。於五明處。具足一切",
    "T37n1744_002:0035c12": "聞思修證。則知通二諦也。如地持論具釋。乃",
    "T37n1744_002:0035c13": "至種種工巧諸事者。乃至還是窮到之辭。始",
    "T37n1744_002:0035c14": "從第一內論。乃至第五工巧諸事也。是故世",
    "T37n1744_002:0035c15": "尊無異波羅蜜者。前攝受正法無異波羅蜜",
    "T37n1744_002:0035c16": "有三。一總標無異。二何以故下。別約六度釋",
    "T37n1744_002:0035c17": "無異。今第三總結無異也。問。餘處皆以六度",
    "T37n1744_002:0035c18": "為自行。今此何故說為化他。答。所對不同。",
    "T37n1744_002:0035c19": "餘對四攝。故為自行。今對攝受內證之德。為",
    "T37n1744_002:0035c20": "物行六度。名為化他。問。布施施他。四攝攝",
    "T37n1744_002:0035c21": "他。何故六度為自行。四攝為化他。答。六度中",
    "T37n1744_002:0035c22": "但云布施。故是自行。攝中云布施攝。攝即是",
    "T37n1744_002:0035c23": "化他。故為化他也。問。此中何故以六度為",
    "T37n1744_002:0035c24": "化他行。答。欲釋上則是無量義。無量義者。",
    "T37n1744_002:0035c25": "猶是廣大異名。若自行六度。則行不廣大。",
    "T37n1744_002:0035c26": "以為物行六。故六度廣大。又六度有三種廣",
    "T37n1744_002:0035c27": "大。一無惡不息。二無行不修。三無人不度。復",
    "T37n1744_002:0035c28": "名廣大。世尊我今承佛威神下。第三次釋上",
    "T37n1744_002:0035c29": "得一切佛法章門。所以知釋得一切佛法章",
    "T37n1744_002:0036a01": "門者。下明捨三不堅。得於三堅。三堅即是果",
    "T37n1744_002:0036a02": "地佛法。故知是釋上果德門也。又接六度文",
    "T37n1744_002:0036a03": "生。上明行於六度。即下利眾生。今行六度。上",
    "T37n1744_002:0036a04": "求佛道。故以六度之因。得三堅之果。而文且",
    "T37n1744_002:0036a05": "據檀因。得於檀果。餘行類之。故有此文來。又",
    "T37n1744_002:0036a06": "上明六度。即是化他。今明捨三得三。即是自",
    "T37n1744_002:0036a07": "行。又上明六度即是行廣。今明捨三與後際",
    "T37n1744_002:0036a08": "等即時長。並具諸義也。就文亦三。一請說。",
    "T37n1744_002:0036a09": "二許說。三正說。所以至此更稱承力者。上明",
    "T37n1744_002:0036a10": "因行易陳。今明果德難說。故重承佛力也。更",
    "T37n1744_002:0036a11": "說大義者。上明理大行大。今更說果大又上",
    "T37n1744_002:0036a12": "已說六度之因下利。今說捨三。得於上求之",
    "T37n1744_002:0036a13": "三。故名大義。許說可知。勝鬘白佛下。第三正",
    "T37n1744_002:0036a14": "說。就文為二。第一明捨三得三。第二稱歎。就",
    "T37n1744_002:0036a15": "初又二。第一明攝受。第二辨正法。問。今攝受",
    "T37n1744_002:0036a16": "與上何異。答。上明攝受於理。即是智與理無",
    "T37n1744_002:0036a17": "異。次明攝受行。即智與行無異。今明攝受果。",
    "T37n1744_002:0036a18": "所言果者。謂佛地常身命財。明人攝受此果",
    "T37n1744_002:0036a19": "法。故人與果法無二。所以然者。證常身命財",
    "T37n1744_002:0036a20": "人。與常身命一體。故人法無二。又此中明無",
    "T37n1744_002:0036a21": "所得心。捨三即是檀行正法人。與此檀行正",
    "T37n1744_002:0036a22": "法無二。問。上已明六度無異。何故復明檀行",
    "T37n1744_002:0036a23": "無異。答。上雖明行廣。今辨時長。遷應有上",
    "T37n1744_002:0036a24": "四義。未得人法不二觀。則人法二。得不二",
    "T37n1744_002:0036a25": "觀。即明人法無二。又破人法二。故明人法不",
    "T37n1744_002:0036a26": "二。惑者謂人能攝受正法。正法為人攝受。",
    "T37n1744_002:0036a27": "則起二見。為破二故明不二。具如上釋。又具",
    "T37n1744_002:0036a28": "有二不二義。不二而二。法成人。人能御法。",
    "T37n1744_002:0036a29": "二而不二。即法統御名人。即人可軌名法。又",
    "T37n1744_002:0036b01": "即人之法。能生四乘因果。即法之人。亦能出",
    "T37n1744_002:0036b02": "生四乘因果。功用既齊。故人法無二。故前四",
    "T37n1744_002:0036b03": "譬中。前二明法出生。後二明人出生。即其事",
    "T37n1744_002:0036b04": "也。初文有三句。初雙牒人法。無異攝受正法",
    "T37n1744_002:0036b05": "者。此明人不異法。無異攝受正法者者。此",
    "T37n1744_002:0036b06": "辨法不異人。攝受正法善男子女人下。結",
    "T37n1744_002:0036b07": "人即法。何以故下。上明攝受。今第二明正法。",
    "T37n1744_002:0036b08": "正法即是常身命財。何以故者。問也。此問有",
    "T37n1744_002:0036b09": "二意。一問所攝正法。二問人法何故不二。若",
    "T37n1744_002:0036b10": "攝受正法下。正答其兩問。大意明其人捨三",
    "T37n1744_002:0036b11": "分已。得攝受中常身命財。身命則是正法。",
    "T37n1744_002:0036b12": "故詶其一問。常身命財。以成於人。故人不",
    "T37n1744_002:0036b13": "異法。詶第二問。就文有三。一總明此人為攝",
    "T37n1744_002:0036b14": "受正法。故捨於三分。二列三名。三廣解釋。就",
    "T37n1744_002:0036b15": "初中若攝受正法男女。為攝受正法故捨三",
    "T37n1744_002:0036b16": "分者。此明攝受菩薩為得佛果常身命財。故",
    "T37n1744_002:0036b17": "捨無常三分。此明捨意也。問。但應言為得常",
    "T37n1744_002:0036b18": "身命財。故捨三分。何得言為攝受正法。故捨",
    "T37n1744_002:0036b19": "三分。答。欲顯攝受正法。其義廣大。既明為攝",
    "T37n1744_002:0036b20": "受正法。當知攝受正法。即是常身命財。若言",
    "T37n1744_002:0036b21": "為常身命財。故捨三分者。或便謂攝受正法",
    "T37n1744_002:0036b22": "不攝常身命財。以是義故。言為攝受正法也",
    "T37n1744_002:0036b23": "何等為三下。第二列出三名。問。捨身命財何",
    "T37n1744_002:0036b24": "異。答。若捨身為奴。則不開捨命。又捨頭目",
    "T37n1744_002:0036b25": "支節施人為捨身。為人取死為捨命。又釋。捨",
    "T37n1744_002:0036b26": "身即是捨命。但本意不同。故成兩別。如投",
    "T37n1744_002:0036b27": "身救虎。命雖不存。以肉施彼。意在施身也。他",
    "T37n1744_002:0036b28": "不耐我在。須得我死。於彼事乃辦。菩薩為",
    "T37n1744_002:0036b29": "茲殞命。身雖不存。是只捨命。自身命外。國城",
    "T37n1744_002:0036c01": "妻子。悉以施人。為捨財。梁武別釋此為一小",
    "T37n1744_002:0036c02": "科義。善男子下。第三廣釋。即成三別。男子女",
    "T37n1744_002:0036c03": "人。出能捨之人也。捨身者。正明捨也。生死後",
    "T37n1744_002:0036c04": "際等者。北土人有二釋。一云。生死是前際。涅",
    "T37n1744_002:0036c05": "槃為後際。而言等者。生死涅槃於事不齊。於",
    "T37n1744_002:0036c06": "理則等。要得此等。方有捨得。等謂空平等觀。",
    "T37n1744_002:0036c07": "上絕涅槃。下亡生死。得此等觀。故能離老病",
    "T37n1744_002:0036c08": "死。得常身命財。此空平等觀。為捨得處。此乃",
    "T37n1744_002:0036c09": "證實離相。故名為捨。非以身施人名之為捨。",
    "T37n1744_002:0036c10": "有人言。生死後際者。非生死為先際。涅槃為",
    "T37n1744_002:0036c11": "後際。唯就生死中自辨於前後。若具縛凡夫。",
    "T37n1744_002:0036c12": "是生死前際。金剛三昧。一品惑在。是生死後",
    "T37n1744_002:0036c13": "際。故詺金剛三昧。以為生死後際。言其等者。",
    "T37n1744_002:0036c14": "取佛果種智。良以金剛斷種智證。此據終盡",
    "T37n1744_002:0036c15": "處以說。故舉後際等也。南方人亦有兩釋。但",
    "T37n1744_002:0036c16": "有異有同。一云。以金剛窮學。為生後際。謂",
    "T37n1744_002:0036c17": "生死訖於此時。意明捨身之事。從初發心訖",
    "T37n1744_002:0036c18": "此為極。自此已外無復無常身可捨。又釋。以",
    "T37n1744_002:0036c19": "涅槃為後際。生死盡於此時。故言生死後際",
    "T37n1744_002:0036c20": "等。毘婆沙中具此兩釋。但彼舉小涅槃。今言",
    "T37n1744_002:0036c21": "大涅槃為異耳。馥師意。攝受正法以菩提為",
    "T37n1744_002:0036c22": "期。捨身命財以後際為限也。今須平量之。北",
    "T37n1744_002:0036c23": "土人以空平等為捨。此事不然。凡論空平等",
    "T37n1744_002:0036c24": "捨。從初地得平等觀。即能平等行施。云何乃",
    "T37n1744_002:0036c25": "言後際方辨空平等施。若以涅槃為後際。此",
    "T37n1744_002:0036c26": "是捨無常身盡極處。自此已外。無復無常身",
    "T37n1744_002:0036c27": "可捨。此言合理也。若以金剛為後際。金剛猶",
    "T37n1744_002:0036c28": "是生死後分。此猶有無常身可捨。若以涅槃",
    "T37n1744_002:0036c29": "為後際。即得常身。更無有無常身可施。但",
    "T37n1744_002:0037a01": "得常而捨無常。約此亦得云有無常身可捨。",
    "T37n1744_002:0037a02": "今詳經意。從因到果。則如向釋。但今言與後",
    "T37n1744_002:0037a03": "際等。生死自有三際。一前際。謂過去。二中",
    "T37n1744_002:0037a04": "際。謂現在。三後際。謂未來。際既無盡。捨身",
    "T37n1744_002:0037a05": "與後際等亦無盡。如地經十無盡義。不取盡",
    "T37n1744_002:0037a06": "極為等。問。後際無盡。捨身亦無盡者。何由得",
    "T37n1744_002:0037a07": "常果耶。答。菩薩建無盡意。行滿自然得常。離",
    "T37n1744_002:0037a08": "老病死者。上明行因。今辨得果。捨無常身布",
    "T37n1744_002:0037a09": "施。凡得二果。一所離果。二所得果。離老病",
    "T37n1744_002:0037a10": "死。謂所離果。老病唯在分段。死義通於變易。",
    "T37n1744_002:0037a11": "又變易亦有念念之老。無常之病。得不壞常",
    "T37n1744_002:0037a12": "住下。第二明所得果。就文有三。一所得常。二",
    "T37n1744_002:0037a13": "所得深。三所得體。體是常故。名為法身。亦無",
    "T37n1744_002:0037a14": "諸非法。妙法斯滿。是法身義。既為身捨身。故",
    "T37n1744_002:0037a15": "得法身之報。此約相似因為論。不可破壞。故",
    "T37n1744_002:0037a16": "名常住。謂離分段也。無有變易。離變易也。又",
    "T37n1744_002:0037a17": "無有變易。釋上常住。不思議功德者。第二明",
    "T37n1744_002:0037a18": "所得深。道出三乘十地。故無人能思也。如來",
    "T37n1744_002:0037a19": "法身者。第三明所得體。以功德法成身。故云",
    "T37n1744_002:0037a20": "功德身也。捨命者。標捨命布施也。生死後際",
    "T37n1744_002:0037a21": "等者。明布施時長也。畢竟離死下。上辨行",
    "T37n1744_002:0037a22": "因。今明得果。有二。一者所離。二者所得。言",
    "T37n1744_002:0037a23": "離死者。謂所離也。捨命是為他取死。故以離",
    "T37n1744_002:0037a24": "死為果。無常壽命要必有死。今明無有死。",
    "T37n1744_002:0037a25": "故云離死也。得無邊常住下。明所得也。亦三。",
    "T37n1744_002:0037a26": "一所得常。二所得深。三所得體。無邊者。生死",
    "T37n1744_002:0037a27": "之命有其分限。名之為邊。常命異之。故言無",
    "T37n1744_002:0037a28": "邊。以無邊故。所以常住。不可思議功德者。明",
    "T37n1744_002:0037a29": "所得深。一切眾生。無有能思議如來壽命。知",
    "T37n1744_002:0037b01": "其齊限。名不思議。此常命是修功所得。故名",
    "T37n1744_002:0037b02": "功德。通達已下。第三所得體。功德。總明其體。",
    "T37n1744_002:0037b03": "通達一切甚深佛法者。此別出命體。正用慧",
    "T37n1744_002:0037b04": "為命。所以偏說慧者。以慧為行主。能持眾德。",
    "T37n1744_002:0037b05": "如命能持色心之報。故說慧為命。通達一切。",
    "T37n1744_002:0037b06": "謂廣大慧。甚深佛法。謂甚深慧。以此廣大甚",
    "T37n1744_002:0037b07": "深之慧為命。故名慧命也。如經言慧命須菩",
    "T37n1744_002:0037b08": "提。慧命舍利弗也。今言通達一切甚深佛法",
    "T37n1744_002:0037b09": "者。出慧命所照境也。捨財者。牒所捨也。生死",
    "T37n1744_002:0037b10": "後際。不異上解。得不共下。此明得果。但明所",
    "T37n1744_002:0037b11": "得。則兼所離。於中有二。一得自報財。二得",
    "T37n1744_002:0037b12": "他供財。自報財中亦三。一所得常。二所得",
    "T37n1744_002:0037b13": "深。三所得體。言得不共者。世財五家共有。今",
    "T37n1744_002:0037b14": "捨世財。得不共財。世財或盡或減。常財無盡",
    "T37n1744_002:0037b15": "無減。畢竟常住者。前辨異無常財。今顯常",
    "T37n1744_002:0037b16": "住財也。問。何等為常住財。答。法華論釋。我",
    "T37n1744_002:0037b17": "淨土不毀。而眾見燒盡。天親云。報佛如來淨",
    "T37n1744_002:0037b18": "土。第一義諦所攝。不可燒。彼論明報佛是常。",
    "T37n1744_002:0037b19": "報佛土亦常。故是常財也。有人云。常財者。謂",
    "T37n1744_002:0037b20": "十力無異無量佛法。故名為財。如維摩云富",
    "T37n1744_002:0037b21": "有七財寶。故以眾德為財也。不可思議下。第",
    "T37n1744_002:0037b22": "二顯所得深。具足功德下。第三顯所得體。即",
    "T37n1744_002:0037b23": "以功德為財也。又上畢竟常住。成前無盡。具",
    "T37n1744_002:0037b24": "足功德。成上無減。總論世財有五。一五家共。",
    "T37n1744_002:0037b25": "二減。三盡。四無常。五非妙。法財翻之也。得",
    "T37n1744_002:0037b26": "一切眾生殊勝供養者。財有二種。一自報財。",
    "T37n1744_002:0037b27": "二他供財。自所招淨土境界是報財。天人奉",
    "T37n1744_002:0037b28": "養是他供財也。上來辨自供財。今明他供財。",
    "T37n1744_002:0037b29": "應迹為論。應感既彰。能致眾生四事勝供。又",
    "T37n1744_002:0037c01": "能感三乘聖人四事勝供。世尊如是捨三分",
    "T37n1744_002:0037c02": "下。上第一明人法不二。行因得果。今第二",
    "T37n1744_002:0037c03": "稱歎。凡有二句。第一牒所歎人。常為已下。正",
    "T37n1744_002:0037c04": "明稱歎。歎中有二。一者上為佛記。二下為眾",
    "T37n1744_002:0037c05": "生瞻仰。又上入佛境。故為佛記。下過群品。故",
    "T37n1744_002:0037c06": "為眾瞻仰。問。何故云為佛所記。答。捨身財。",
    "T37n1744_002:0037c07": "此是大事。物恐未必得果。故明行因必有果",
    "T37n1744_002:0037c08": "可得。故佛記之。又記者決也。其人必得三果。",
    "T37n1744_002:0037c09": "又記者別也。其人不作八道必成佛也。為眾",
    "T37n1744_002:0037c10": "生瞻仰者。眾生不能捨三。其人能捨。眾生厭",
    "T37n1744_002:0037c11": "無常欣常三。其人得常三。故為物所仰。又",
    "T37n1744_002:0037c12": "上弘佛法。故為佛所記。今成就眾生故為",
    "T37n1744_002:0037c13": "眾生所仰。世尊又善男子下。自上已來釋三",
    "T37n1744_002:0037c14": "章門竟。謂理行果。由理成行。由行得果。此是",
    "T37n1744_002:0037c15": "自行。自行既成。則明化他。化他者。謂八萬四",
    "T37n1744_002:0037c16": "千法門。謂化他之極。故上有四標。至此便有",
    "T37n1744_002:0037c17": "四釋。問。今文乃明護法。云何言釋上八萬四",
    "T37n1744_002:0037c18": "千教法耶。答。夫護法者。正明護教。是以今明",
    "T37n1744_002:0037c19": "護法。即釋上教也。捨邪教。顯正教。稱為護",
    "T37n1744_002:0037c20": "法。又有此文來者。釋成捨三意也。所以捨三",
    "T37n1744_002:0037c21": "者。為護法故。如上第三願云。為護正法捨身",
    "T37n1744_002:0037c22": "命財。佛性論明十因緣故常。第一義云。捨身",
    "T37n1744_002:0037c23": "命財為攝受正法。正法既無窮。以無窮之因。",
    "T37n1744_002:0037c24": "感無窮果。果即三身。故是常住。又成上得",
    "T37n1744_002:0037c25": "三。如涅槃云。護法因緣。得金剛身。又菩薩捨",
    "T37n1744_002:0037c26": "三為二事。一為下利眾生。二為上護大法。前",
    "T37n1744_002:0037c27": "明為利四生。是故捨三。今為上護三寶。是故",
    "T37n1744_002:0037c28": "捨三。問。上三皆明攝受。護法中何故不明攝",
    "T37n1744_002:0037c29": "受。答。理行果是證義。故明攝受。護法中明",
    "T37n1744_002:0038a01": "教。故不明攝受。又為略故。又例前可知也。",
    "T37n1744_002:0038a02": "就文有四。一舉護法之人。二法欲滅下。辨護",
    "T37n1744_002:0038a03": "法時。三不諂下。顯能護行。四入法朋下。護之",
    "T37n1744_002:0038a04": "成益。善男子善女人者。出護法人也。法欲滅",
    "T37n1744_002:0038a05": "時者。護法時也。比丘下。出滅法人也。梵言比",
    "T37n1744_002:0038a06": "丘。此方義翻乃有五種。一名怖魔。初出家時。",
    "T37n1744_002:0038a07": "令魔怯怖。此義據始。二名乞士。既出家已。無",
    "T37n1744_002:0038a08": "所積聚。乞求自活。三名淨命。以法乞求。離於",
    "T37n1744_002:0038a09": "邪命。此二據次。四名淨持戒。出家已修持",
    "T37n1744_002:0038a10": "梵戒。五名破惡。以持戒故。離犯戒惡。此二據",
    "T37n1744_002:0038a11": "終。尼者言女。優婆塞。此翻為善宿男。懷善自",
    "T37n1744_002:0038a12": "居。故云善宿男。亦云近住。以懷善自居。近於",
    "T37n1744_002:0038a13": "佛住故也。夷者女也。此之四人。若能依教修",
    "T37n1744_002:0038a14": "行。則是護法人。故仁王經云。如師子不為餘",
    "T37n1744_002:0038a15": "獸所食還為自身中蟲所食。佛法亦爾。天魔",
    "T37n1744_002:0038a16": "外道不能殂壞我法。還是我四部弟子能",
    "T37n1744_002:0038a17": "壞我法也。朋黨諍訟者。出滅法相也。朋黨者。",
    "T37n1744_002:0038a18": "心壞也。諍訟者。口壞也。破壞離散。謂身壞",
    "T37n1744_002:0038a19": "也。又結集邪律。情助彼此。名為朋黨。言競是",
    "T37n1744_002:0038a20": "非。名為諍訟。分為異部。故名破壞。各各別",
    "T37n1744_002:0038a21": "行。故名離散。又是破和合眾。故言離散也。以",
    "T37n1744_002:0038a22": "不諂曲下。正明護法。凡六句。前三異邪。後",
    "T37n1744_002:0038a23": "三同正。以不諂曲。身不邪也。形隨惡黨。名為",
    "T37n1744_002:0038a24": "諂曲。不欺誑者。口不邪。口宣邪法。稱為欺",
    "T37n1744_002:0038a25": "誑。不幻偽者。心不邪也。惑心邪法。名為幻",
    "T37n1744_002:0038a26": "偽。又不諂曲。謂離諂垢。不詐善外相。不欺誑",
    "T37n1744_002:0038a27": "者。謂離誑垢。不覆藏內惡。四卷毘曇云。曲從",
    "T37n1744_002:0038a28": "諂偽生。故今合為不諂曲。成論云。諂心事成",
    "T37n1744_002:0038a29": "故名誑。故次不諂曲明不欺誑也。不幻偽者。",
    "T37n1744_002:0038b01": "若當詐善外相。覆藏內惡。名為幻偽。以不詐",
    "T37n1744_002:0038b02": "善外相。覆藏內惡。故名不幻偽。林公云。口業",
    "T37n1744_002:0038b03": "為欺誑。意為諂曲。身業為幻偽。又說法之",
    "T37n1744_002:0038b04": "人。於勝上者。則諂曲面之。於劣己者。則起",
    "T37n1744_002:0038b05": "欺誑。心不真實。名為幻偽。如梵天王為諸梵",
    "T37n1744_002:0038b06": "子說法。黑齒比丘乘神通往彼問之。是身從",
    "T37n1744_002:0038b07": "何三昧生。何三昧滅。彼不能答。但云我是大",
    "T37n1744_002:0038b08": "梵王。我是大梵王。彼說法竟。執黑齒手。汝莫",
    "T37n1744_002:0038b09": "眾中問我。此則於黑齒而諂。於小梵而起欺",
    "T37n1744_002:0038b10": "誑。於二處心不真實。又凡夫二見顛倒。名為",
    "T37n1744_002:0038b11": "諂曲。二乘未究竟為欺誑。舍利弗言。嗚呼",
    "T37n1744_002:0038b12": "深自責。云何而欺。空亂意菩薩名為幻偽。",
    "T37n1744_002:0038b13": "今護法菩薩無此二心也。下同正中。愛樂",
    "T37n1744_002:0038b14": "正法。是心正也。攝受正法。是口正也。善言求",
    "T37n1744_002:0038b15": "法。名為攝受。又愛樂是入正行。又愛樂正法",
    "T37n1744_002:0038b16": "者。始心欲樂也。攝受正法者。終心相應。入法",
    "T37n1744_002:0038b17": "朋中。是身正也。攝受法故。入諸德菩薩數中。",
    "T37n1744_002:0038b18": "名入法朋。入法朋者。此明護法行成。決定得",
    "T37n1744_002:0038b19": "佛。故為佛所記也。世尊我見攝受正法下。此",
    "T37n1744_002:0038b20": "文來者。凡有二意。一者遠生。二者近生。遠生",
    "T37n1744_002:0038b21": "者。上來勝鬘說攝受正法。今仰推於佛。仰推",
    "T37n1744_002:0038b22": "於佛者。顯攝受正法有大功德力。二近生。歎",
    "T37n1744_002:0038b23": "攝受正法護法菩薩有於大力。請佛證知。就",
    "T37n1744_002:0038b24": "文為二。初明佛有能知之德。亦悉知見下。正",
    "T37n1744_002:0038b25": "明佛知也。佛為實眼者。如此護法之人。化",
    "T37n1744_002:0038b26": "功淵曠。下地不測。唯佛照之分明。故言佛為",
    "T37n1744_002:0038b27": "實眼。實智等五句。歎佛。為二。初實眼實智二",
    "T37n1744_002:0038b28": "句。歎佛能知見攝受正法之用。次有三句。歎",
    "T37n1744_002:0038b29": "佛能了於法。初照名眼。後知名智。又眼稱。據",
    "T37n1744_002:0038c01": "五眼之中佛眼。智約三乘智中。取其佛智也。",
    "T37n1744_002:0038c02": "皆能如實稱境。故名為實。龍樹云。獨佛一人",
    "T37n1744_002:0038c03": "有不誑法。故四眼中取佛眼。十一智取如實",
    "T37n1744_002:0038c04": "智。為法根本者。佛是得法之原。又法從佛",
    "T37n1744_002:0038c05": "出故。故為法根本。具了達一切。為通達法。",
    "T37n1744_002:0038c06": "能以正法授與眾生。為正法依也。亦悉知",
    "T37n1744_002:0038c07": "見者。明勝鬘云。我見護法菩薩有如是力。佛",
    "T37n1744_002:0038c08": "有實眼實智。亦悉知見此人大力也。爾時世",
    "T37n1744_002:0038c09": "尊下。前廣說攝受正法有四。前三章已說。",
    "T37n1744_002:0038c10": "今是第四隨喜讚歎也。就文為二。第一明如",
    "T37n1744_002:0038c11": "來內心隨喜。第二明外發言讚述。言大精進",
    "T37n1744_002:0038c12": "者。並起萬行。遍趣群機。念念法流。此明可",
    "T37n1744_002:0038c13": "喜之事。上來勝鬘廣明攝受出生自利。出生",
    "T37n1744_002:0038c14": "利他。及捨無常三分得常三分。乃是護法。",
    "T37n1744_002:0038c15": "並是大精進力。起隨喜心者。隨順勝鬘所說。",
    "T37n1744_002:0038c16": "而生歡喜。又慶其所行。美其所說。故言起隨",
    "T37n1744_002:0038c17": "喜心也。三義故喜。一所行合理。二所說稱機。",
    "T37n1744_002:0038c18": "三仰推如來。情無專執。故佛隨喜。如是勝鬘",
    "T37n1744_002:0038c19": "下。第二發言讚述。就文為二。一者印定。二者",
    "T37n1744_002:0038c20": "稱歎勸修。初印定者。令一切眾生生信心",
    "T37n1744_002:0038c21": "故。又欲成於經。夫佛所說者。方得稱經。自外",
    "T37n1744_002:0038c22": "所說。須佛印定。又佛欲使物信受無疑。故",
    "T37n1744_002:0038c23": "須印定。如大力士下。第二稱歎勸修。就文有",
    "T37n1744_002:0038c24": "四。一舉力士對魔稱歎。二舉牛王對二乘歎。",
    "T37n1744_002:0038c25": "三舉山王對菩薩歎。四明有大利益是故勸",
    "T37n1744_002:0038c26": "修。若據述成者。上四標四釋。今還四述成。",
    "T37n1744_002:0038c27": "第一述成理法。第二述成行法。第三述成果",
    "T37n1744_002:0038c28": "法。四述成教法。並顯在文。初三。一譬。二",
    "T37n1744_002:0038c29": "合。三舉餘善對以顯勝。少觸身分令人大苦",
    "T37n1744_002:0039a01": "者有人言。應云力士少身分觸他。亦得云少",
    "T37n1744_002:0039a02": "觸者。薄觸他身則生大苦。合意明一念與攝",
    "T37n1744_002:0039a03": "受正法相應。出魔境故。魔大苦也。有人言。受",
    "T37n1744_002:0039a04": "五戒乃至出家。夜叉聞之。展轉相告。乃至魔",
    "T37n1744_002:0039a05": "王。魔王聞之。宮殿便動。生於驚怖。聞攝受正",
    "T37n1744_002:0039a06": "法。生大苦惱。甚驚怖也。此以少況多。何況與",
    "T37n1744_002:0039a07": "正法相應。成諸佛菩薩。能以四乘之法。授與",
    "T37n1744_002:0039a08": "眾生。馥師云。以攝受正法欲為小攝受正法。",
    "T37n1744_002:0039a09": "此意明直發心樂欲攝受。已勝出人天。實登",
    "T37n1744_002:0039a10": "聖故。功德無比也。我不見下。第三對餘善歎。",
    "T37n1744_002:0039a11": "餘善者。謂攝受正法外餘凡夫二乘有所得",
    "T37n1744_002:0039a12": "善也。又如牛王下。第二舉牛王對二乘歎。明",
    "T37n1744_002:0039a13": "述成意。二乘不攝受六度正法。今對之。故述",
    "T37n1744_002:0039a14": "成上因行也。亦三。謂合譬結。所以舉牛王",
    "T37n1744_002:0039a15": "者。如法華云牛鹿羊譬三乘。今明牛王。即法",
    "T37n1744_002:0039a16": "華大白牛也。形色無比者。當相顯勝。一切",
    "T37n1744_002:0039a17": "牛者。對劣顯勝。譬菩薩行六度因。勝二乘也。",
    "T37n1744_002:0039a18": "又牛王取運屓之。譬攝受正法運出之力。",
    "T37n1744_002:0039a19": "超過二乘。問。法華以牛喻大乘。今云何以牛",
    "T37n1744_002:0039a20": "喻二乘。答。彼以三獸相對。故牛喻大乘。此",
    "T37n1744_002:0039a21": "牛王及餘牛相對。故以牛王喻大乘。餘牛喻",
    "T37n1744_002:0039a22": "二乘。合譬中。如是大乘少攝受者合牛王形",
    "T37n1744_002:0039a23": "色無比也。勝於二乘善者。合勝一切牛也。以",
    "T37n1744_002:0039a24": "廣大者。第三結釋勝之所以。六度行無不包。",
    "T37n1744_002:0039a25": "故言廣。超二乘之上。故云大。譬如須彌山下。",
    "T37n1744_002:0039a26": "第三舉山王對菩薩歡。又是述成第三果德。",
    "T37n1744_002:0039a27": "所以文云。能捨三分。勝不捨三分人也。一",
    "T37n1744_002:0039a28": "一譬。須彌。此云妙高。亦名安明。亦言善",
    "T37n1744_002:0039a29": "積。林公云。須彌留。此云善高。三百三十六萬",
    "T37n1744_002:0039b01": "里。縱廣亦然。略說有十寶山。廣說六萬諸山。",
    "T37n1744_002:0039b02": "以為眷屬。須彌最勝。此山四寶所成。東面黃",
    "T37n1744_002:0039b03": "金。西有白銀。南有瑠璃。北有頗梨。是故此山",
    "T37n1744_002:0039b04": "端嚴殊特。端嚴殊特。當相顯勝。譬攝受正法",
    "T37n1744_002:0039b05": "中。攝證行勝。勝於眾山。對劣顯勝。譬攝證",
    "T37n1744_002:0039b06": "行。勝於近學。如是大乘下。第二合譬。大乘合",
    "T37n1744_002:0039b07": "須彌山。果德高勝。云大乘捨身命財。以攝取",
    "T37n1744_002:0039b08": "心攝受正法。合前譬中端嚴殊特。捨身命財。",
    "T37n1744_002:0039b09": "彰其所離。以攝取心攝受正法。明其所得。以",
    "T37n1744_002:0039b10": "攝取心者。趣證方便也。攝受正法。是其正證",
    "T37n1744_002:0039b11": "也。又以攝取心。謂願攝也。攝受正法。謂行攝",
    "T37n1744_002:0039b12": "也。勝不捨身命財初住大乘一切善根者。此",
    "T37n1744_002:0039b13": "合勝於諸山。地前菩薩。未能捨離無常三分。",
    "T37n1744_002:0039b14": "始學大乘。名為初住。此非得初地名為初住。",
    "T37n1744_002:0039b15": "以地前菩薩有相心多。學空心少。故不能捨。",
    "T37n1744_002:0039b16": "有人言。山王譬八地。超出七地。文言初住大",
    "T37n1744_002:0039b17": "乘者。七地始過二乘。習行成滿。將進法流。故",
    "T37n1744_002:0039b18": "言一切善根。此非初地為初住。如大品說。或",
    "T37n1744_002:0039b19": "言七地為菩薩位。今云初住。其義亦爾。而云",
    "T37n1744_002:0039b20": "不捨身命財者。未能常捨。此於八地。故言",
    "T37n1744_002:0039b21": "未捨。非都不捨。今謂同初釋也。以廣大釋勝",
    "T37n1744_002:0039b22": "所以。是故勝鬘下。第四勸修。若據述成者。則",
    "T37n1744_002:0039b23": "述成第四護法。以勸其開示教化。即是護法",
    "T37n1744_002:0039b24": "義也。已明理行果竟。故須護此三法。就文有",
    "T37n1744_002:0039b25": "二。初正勸修。第二舉德釋成勸修。開示者。有",
    "T37n1744_002:0039b26": "人言。用前力士開眾生也。言教化者。用前牛",
    "T37n1744_002:0039b27": "王化眾生也。言建立者。用前山王果德建立",
    "T37n1744_002:0039b28": "眾生也。馥師同此釋。有人言。智度論釋無作",
    "T37n1744_002:0039b29": "品。為他說法。凡有十門。謂開示教詔等。大",
    "T37n1744_002:0039c01": "開為開。曲示為示。便捨邪取正為教化。令",
    "T37n1744_002:0039c02": "其善根成就為建立。又生其聞慧為開示。生",
    "T37n1744_002:0039c03": "其思慧為教化。生其修慧為建立。又生信心",
    "T37n1744_002:0039c04": "為開示。合其得解為教化。令如說修行為",
    "T37n1744_002:0039c05": "建立。又化下根為開示。化中根為教化。化上",
    "T37n1744_002:0039c06": "根為建立。又以教開悟。以理示之。教令脩",
    "T37n1744_002:0039c07": "善。化令改惡。始建因行。終立果德。如是大",
    "T37n1744_002:0039c08": "利。即上理正法出生四乘名為大利。如是大",
    "T37n1744_002:0039c09": "福。即六度行稱為大福。如是大果。即捨三得",
    "T37n1744_002:0039c10": "三。有人言。如是大利。謂斷德也。大福。謂福",
    "T37n1744_002:0039c11": "德莊嚴。大果。謂智慧莊嚴。有人言。如是大",
    "T37n1744_002:0039c12": "利。謂得常身。如是大福。即是常命。如是大",
    "T37n1744_002:0039c13": "果。即是常財。有人言。化他之善為大利。化功",
    "T37n1744_002:0039c14": "還歸菩薩故言大福。此二是因。必當成佛。",
    "T37n1744_002:0039c15": "故言大果。勝鬘我於下。第一正明稱歎。今第",
    "T37n1744_002:0039c16": "二明歎所不能歎。若據稱歎。上如是大利三",
    "T37n1744_002:0039c17": "句。以歎理行果三種功德。今歎第四護法功",
    "T37n1744_002:0039c18": "德。護法是化他行。故功德無邊。從初攝受正",
    "T37n1744_002:0039c19": "法廣大之義至此。勝鬘有四標四釋。如來四",
    "T37n1744_002:0039c20": "述四歎。佛告勝鬘下。此是第五一乘章。略作",
    "T37n1744_002:0039c21": "八門釋之。一來意門。一乘正是此經宗旨。又",
    "T37n1744_002:0039c22": "以一乘立名。故題云勝鬘師子吼一乘大方",
    "T37n1744_002:0039c23": "便。又一乘是三世諸佛出世本意。如法華說。",
    "T37n1744_002:0039c24": "三世諸佛。唯為顯一理。唯為教一人。是故出",
    "T37n1744_002:0039c25": "世。為此義故。須明一乘也。問。此經以一乘為",
    "T37n1744_002:0039c26": "體。及用一乘標名。又是三世諸佛本意者。若",
    "T37n1744_002:0039c27": "爾。何不命初即說。至今方乃辨耶。答。若就修",
    "T37n1744_002:0039c28": "行次第。勝鬘初歎佛請攝。發菩提心。發菩提",
    "T37n1744_002:0039c29": "心竟。次修菩薩修菩薩行以止惡為本。故自",
    "T37n1744_002:0040a01": "誓受戒。既竟。次須發願。願行既成。便得證",
    "T37n1744_002:0040a02": "悟正法。故次明攝受。攝受從初地已上乃至",
    "T37n1744_002:0040a03": "佛地。但攝受多明因行。因行既成。次得一乘",
    "T37n1744_002:0040a04": "佛果。是故至此。乃得辨於一乘。若約位論之。",
    "T37n1744_002:0040a05": "初三。謂地前位也。攝受。明登地已上。一乘。",
    "T37n1744_002:0040a06": "正明佛果。問。何以得知攝受正法是登地已",
    "T37n1744_002:0040a07": "上。答。以文義兩證。義證者。釋攝受是證悟",
    "T37n1744_002:0040a08": "之名。是以攝受文中明相即無二之義。地前",
    "T37n1744_002:0040a09": "未能真證及境智俱寂。故知登地已上方有攝",
    "T37n1744_002:0040a10": "受。次文證者。山王譬中。攝受正法勝地前",
    "T37n1744_002:0040a11": "未能捨三。故知登地已上是攝受也。又一門",
    "T37n1744_002:0040a12": "因果次第者。一者發菩提心。二者修菩薩行。",
    "T37n1744_002:0040a13": "三者得於佛果。所以但明三者。如人欲到所",
    "T37n1744_002:0040a14": "在。必具三事。一發心欲到。二正陟路而行。",
    "T37n1744_002:0040a15": "三得到所在。勝鬘五章亦唯此三義。初一章",
    "T37n1744_002:0040a16": "謂發菩提心。次三章謂修菩薩行。後一章明",
    "T37n1744_002:0040a17": "得佛果。金剛般若亦明此三章。初廣大等四",
    "T37n1744_002:0040a18": "心。謂發菩提心。次不住六塵行於六度。即行",
    "T37n1744_002:0040a19": "菩薩行。後明不可以身相見佛。明無為法身",
    "T37n1744_002:0040a20": "果。若明說法次第者。初三章明起說方便。令",
    "T37n1744_002:0040a21": "尊人重法。止謗除疑。攝受已去。正明開宗",
    "T37n1744_002:0040a22": "投道。稱為正說。正說有二。一行法。二境法。",
    "T37n1744_002:0040a23": "如上釋之。行法之中。有攝受之與一乘。前已",
    "T37n1744_002:0040a24": "說攝受竟。今次說一乘。是故有一乘章來也。",
    "T37n1744_002:0040a25": "第二同異門。凡有十種攝受正法與一乘同",
    "T37n1744_002:0040a26": "異者。大明佛法。凡有二門。一攝邪歸正門。二",
    "T37n1744_002:0040a27": "攝異歸同門。攝邪歸正門者。眾生失一正法",
    "T37n1744_002:0040a28": "成二種邪。一者起愛。二者起見。愛則天魔之",
    "T37n1744_002:0040a29": "流。見則九十六術。法華中。以天魔起愛之流。",
    "T37n1744_002:0040b01": "譬如毒蟲。外道等喻同惡鬼。此二乖於正法。",
    "T37n1744_002:0040b02": "故名之為邪。諸佛出世攝此二邪。歸五乘之",
    "T37n1744_002:0040b03": "正。名為攝邪歸正門。稟教之流。雖捨二邪。封",
    "T37n1744_002:0040b04": "執五異。今攝彼五異同歸一乘。故名攝異歸",
    "T37n1744_002:0040b05": "同。法華之前多辨初門。法華已去多明後門。",
    "T37n1744_002:0040b06": "勝鬘前明攝受正法。略說諸佛攝邪歸正門。",
    "T37n1744_002:0040b07": "今一乘章。略說諸佛攝異歸同門。二者能釋",
    "T37n1744_002:0040b08": "所釋門。明以後成前。攝受正法。無法不攝。如",
    "T37n1744_002:0040b09": "上理行果教。但未對劣顯勝。今一乘章。顯攝",
    "T37n1744_002:0040b10": "受正法德行勝出二乘。故名以後釋前。則攝",
    "T37n1744_002:0040b11": "受正法義乃圓備。三者因果不同。攝受正法。",
    "T37n1744_002:0040b12": "雖明理行果教。而多明因行。一乘雖具明一",
    "T37n1744_002:0040b13": "切法。多明於果。所以然者。攝受中。正明修行",
    "T37n1744_002:0040b14": "次第。如上生起。故多說因。一乘中。次對劣",
    "T37n1744_002:0040b15": "彰勝。就果德辨勝義顯。故多說於果。四者攝",
    "T37n1744_002:0040b16": "受中顯出生四乘行德。此一乘中但顯出生",
    "T37n1744_002:0040b17": "聲聞緣覺。所以然者。攝受中欲明廣大。故須",
    "T37n1744_002:0040b18": "辨出生四乘。一乘欲明破二歸一。以二乘多",
    "T37n1744_002:0040b19": "自謂究竟。故須破之。人天菩薩不執為究竟。",
    "T37n1744_002:0040b20": "故不須破。是故出生二乘行德。還就破之。以",
    "T37n1744_002:0040b21": "明會入。五者所出生因果廣狹不同。攝受中",
    "T37n1744_002:0040b22": "出生通於因果。一乘中但出生二乘果德。所",
    "T37n1744_002:0040b23": "以然者。攝受中欲顯廣大。故須明出生因果。",
    "T37n1744_002:0040b24": "一乘中明二乘人。執果為究竟。不執因為究",
    "T37n1744_002:0040b25": "竟。是故但明出生果德。還就破之。以明會入。",
    "T37n1744_002:0040b26": "六者出生廣略異。攝受中以出生為宗。欲顯",
    "T37n1744_002:0040b27": "廣大之義。故廣辨其出。略明其入。正欲以入",
    "T37n1744_002:0040b28": "顯出。一乘以會入為宗。欲顯攝權入實。故廣",
    "T37n1744_002:0040b29": "彰其入。略辨其出。正欲以出顯入。七者願行",
    "T37n1744_002:0040c01": "不同。攝受明收入。攝諸願同入一大願。所以",
    "T37n1744_002:0040c02": "然者。欲攝前三願同入一願。又未得證悟正",
    "T37n1744_002:0040c03": "法。故前起於願。是故明攝諸願歸於一願。一",
    "T37n1744_002:0040c04": "乘中明收入二乘。若行若願若因若果並收",
    "T37n1744_002:0040c05": "入一乘。如說六處等以歸一。即是攝二乘因",
    "T37n1744_002:0040c06": "果德以歸於一也。攝受中出生四法。謂四乘",
    "T37n1744_002:0040c07": "因果。一乘中亦明出生四法。謂二乘果及世",
    "T37n1744_002:0040c08": "間出世間。至文當釋之。八者大小不同。攝受",
    "T37n1744_002:0040c09": "正法中明收入。攝一切願歸於一願。此則以",
    "T37n1744_002:0040c10": "大攝大。一乘中明收入。則攝小歸大。攝受出",
    "T37n1744_002:0040c11": "生具生大小。一乘中出生以大生小。九者明",
    "T37n1744_002:0040c12": "廣釋義。更欲廣釋。攝受正法出生收入。未",
    "T37n1744_002:0040c13": "明攝受正法即是一乘。今欲明攝受正法即",
    "T37n1744_002:0040c14": "是一乘。明一乘生諸乘。攝諸乘歸一乘。即是",
    "T37n1744_002:0040c15": "從正法生諸乘。攝諸乘歸正法也。十者名義",
    "T37n1744_002:0040c16": "不同。攝受正法雖是一乘。隨人隨義。故三",
    "T37n1744_002:0040c17": "異名。如智度論云。般若是一法。佛說種種名。",
    "T37n1744_002:0040c18": "隨諸眾生類。為之立異字。仁王經云。八萬法",
    "T37n1744_002:0040c19": "藏。即載名摩訶衍。即滅金剛。第三釋名門。",
    "T37n1744_002:0040c20": "此章名為說入一乘章。交言曰論。直言名說。",
    "T37n1744_002:0040c21": "今無人論義。勝鬘直言演之。故言說也。會權",
    "T37n1744_002:0040c22": "入實。故名為入。亦得說於四乘為大乘方便。",
    "T37n1744_002:0040c23": "故名為入。唯有一理。唯教一人。唯行一因。唯",
    "T37n1744_002:0040c24": "感一果。故稱為一乘也。又如法華論。以何義",
    "T37n1744_002:0040c25": "故名為一乘。謂同義故。言同義者。如來法身。",
    "T37n1744_002:0040c26": "聲聞法身。緣覺法身。以三乘人同一法身。是",
    "T37n1744_002:0040c27": "故三乘同名一乘。所以言一。所言乘者。名為",
    "T37n1744_002:0040c28": "運載。運載有三。一者運人從因至果。如大品",
    "T37n1744_002:0040c29": "云是乘從三界出。到薩婆若中住。二者以德",
    "T37n1744_002:0041a01": "運人。令縱任自在。如法華云。得如是乘。令諸",
    "T37n1744_002:0041a02": "子等喜戲快樂。三者以自運他。如涅槃云。乘",
    "T37n1744_002:0041a03": "涅槃船。入生死海。運度眾生。亦如法華云。佛",
    "T37n1744_002:0041a04": "自住大乘。如其所得法。定慧力莊嚴。以此度",
    "T37n1744_002:0041a05": "眾生也。第四明乘體門。乘體不同。略明四種",
    "T37n1744_002:0041a06": "一依法華論。云何體法者。謂真如法身。為一",
    "T37n1744_002:0041a07": "乘體也。此就根本釋體。根本即是真如法身。",
    "T37n1744_002:0041a08": "真如法身是佛性。故說為本。然後方有終因",
    "T37n1744_002:0041a09": "得果。二者。亦如法華論云。以無上菩提為一",
    "T37n1744_002:0041a10": "乘體。此據顯時究竟果乘體也。三者。以萬行",
    "T37n1744_002:0041a11": "為體。如智度論云。六波羅蜜以為乘體。此就",
    "T37n1744_002:0041a12": "因乘。四者以慧為乘體。如攝論云。乘以智為",
    "T37n1744_002:0041a13": "體。此就主為言。乘雖具萬行萬德。而慧為其",
    "T37n1744_002:0041a14": "主。故法華云。釋迦玄音始唱。歎佛智甚深。多",
    "T37n1744_002:0041a15": "寶歎善。稱大慧平等。故知就主為言。又示一",
    "T37n1744_002:0041a16": "德攝一切德。故但說於慧。又示根本唯有智",
    "T37n1744_002:0041a17": "慧。而下文云自性清淨心即是慧也。又一切",
    "T37n1744_002:0041a18": "眾生悉有佛性。佛性者即覺性。覺性者即是",
    "T37n1744_002:0041a19": "慧也。問。此經文正用何法。為一乘體。答。若",
    "T37n1744_002:0041a20": "會二乘因果悉入一乘因。得用因行為體。若",
    "T37n1744_002:0041a21": "因未究竟。果乃究竟。則以果德為一乘體。就",
    "T37n1744_002:0041a22": "果德中。對二乘無涅槃。佛有涅槃。對二乘無",
    "T37n1744_002:0041a23": "四智。佛有四智。則以涅槃四智為一乘體。又",
    "T37n1744_002:0041a24": "下文明一乘普攝眾德。故云無邊不斷。無德",
    "T37n1744_002:0041a25": "不攝。故稱無邊。體是常住。目為不斷。第五明",
    "T37n1744_002:0041a26": "一乘相。楞伽第四卷云。何者一乘相。謂如",
    "T37n1744_002:0041a27": "實覺知一乘道故。不分別所取能取境界。不",
    "T37n1744_002:0041a28": "生如是諸法相住。以不分別一切諸法。故名",
    "T37n1744_002:0041a29": "一乘道相。此是內外並冥。緣觀俱寂。為一乘",
    "T37n1744_002:0041b01": "相也。此即泯上體門。謂非因非果。乃至非智",
    "T37n1744_002:0041b02": "非愚。始是一乘真體。一乘妙相也。第六明乘",
    "T37n1744_002:0041b03": "差別門。有一乘二乘三乘四乘五乘六乘七",
    "T37n1744_002:0041b04": "乘。一乘者。謂根本。唯有一佛乘也。言二乘",
    "T37n1744_002:0041b05": "者。此有多門。初明就一佛乘自開二種。一者",
    "T37n1744_002:0041b06": "根本一。謂為直往菩薩說於佛乘。二者攝末",
    "T37n1744_002:0041b07": "歸本一。謂於佛乘分別說三。然後攝三歸",
    "T37n1744_002:0041b08": "一。謂攝末歸本一也。此為迴小入大菩薩說",
    "T37n1744_002:0041b09": "也。二者次明因果為二。謂一乘因。一乘果。如",
    "T37n1744_002:0041b10": "法華唯顯一理。謂一乘果。唯教一人。謂一乘",
    "T37n1744_002:0041b11": "因也。所言三者。如攝論云。乘性。乘隨。乘得。",
    "T37n1744_002:0041b12": "乘性。謂真如。乘隨。謂福慧。乘得。謂佛果也。",
    "T37n1744_002:0041b13": "所言四者。即前三種有其四義。乘性謂本有。",
    "T37n1744_002:0041b14": "隨得名為始有。謂本始一雙。就始有中。乘隨",
    "T37n1744_002:0041b15": "為因。乘得為果。謂因果一雙。即是四也。次明",
    "T37n1744_002:0041b16": "五種者。如中邊論說。三即上性隨得也。四謂",
    "T37n1744_002:0041b17": "乘障。五謂乘境。所言六者。十二門論云。一超",
    "T37n1744_002:0041b18": "二乘之上。故名為大。二諸佛最大。是乘能至。",
    "T37n1744_002:0041b19": "故云大乘。三諸佛大人之所乘故。故名為大。",
    "T37n1744_002:0041b20": "四滅眾生大苦。與大利。故名為大。五觀音",
    "T37n1744_002:0041b21": "勢至之所乘故。故名為大。六者能盡諸法邊",
    "T37n1744_002:0041b22": "底。故名為大。所言七義者。如地持說。一者法",
    "T37n1744_002:0041b23": "大。謂方等十二部經。二者發心大。由方等經",
    "T37n1744_002:0041b24": "發菩提心。三者解行大。由發菩提心增進得",
    "T37n1744_002:0041b25": "深解高行。四者淨心大。由解行成就。得入初",
    "T37n1744_002:0041b26": "地。見真如法身。其心清淨。名淨心大。五眾具",
    "T37n1744_002:0041b27": "大。謂修大福德。大智慧。六時大。謂三大阿僧",
    "T37n1744_002:0041b28": "祇劫行行。七者果大。謂無上菩提。第七明教",
    "T37n1744_002:0041b29": "意門。問。依何義故佛說一乘。答。有二種意。",
    "T37n1744_002:0041c01": "故說一乘。一者為密意。二者為顯意。如法華",
    "T37n1744_002:0041c02": "前三乘教意。佛於三乘教中。若說三乘眾生",
    "T37n1744_002:0041c03": "空。即說無三人。即密說三人同歸一乘。又昔",
    "T37n1744_002:0041c04": "於三乘法中。說三乘法空。亦是密說三乘法。",
    "T37n1744_002:0041c05": "同歸一乘。前據人無我同。後據法無我同也。",
    "T37n1744_002:0041c06": "次顯說一乘者。即法華教及以此經。問。顯說",
    "T37n1744_002:0041c07": "一乘為何等人。答。通為聲聞菩薩二人。言為",
    "T37n1744_002:0041c08": "菩薩者。有二種菩薩。一者昔三乘中菩薩。其",
    "T37n1744_002:0041c09": "人雖學大乘。既聞說三乘。則心猶進退。或謂",
    "T37n1744_002:0041c10": "進成菩薩。或可退作聲聞。是故為說有一無",
    "T37n1744_002:0041c11": "二。無二故無退。有一故唯進。為此菩薩故說",
    "T37n1744_002:0041c12": "一乘。二者一乘根性菩薩。過去聞一乘教。故",
    "T37n1744_002:0041c13": "有一乘種子。今世還為演說一乘也。前是三",
    "T37n1744_002:0041c14": "乘菩薩。後是一乘菩薩。言為聲聞說一乘者",
    "T37n1744_002:0041c15": "亦有二人。法華之前。以大乘法密化。淘練",
    "T37n1744_002:0041c16": "其心。至法華經方得說一。故法華云。佛昔於",
    "T37n1744_002:0041c17": "菩薩前。毀呰聲聞樂小法者。然佛實以大乘",
    "T37n1744_002:0041c18": "教化。即是證密說一乘事也。二者有未定根",
    "T37n1744_002:0041c19": "性聲聞。可得轉小成大。如小乘義云。從初方",
    "T37n1744_002:0041c20": "便至煖頂已來。根猶未定。可得迴轉。故得為",
    "T37n1744_002:0041c21": "說一。至增上忍時。餘二乘根性。皆非數緣滅。",
    "T37n1744_002:0041c22": "不可迴轉。故不為說一乘也。第八攝人門。問。",
    "T37n1744_002:0041c23": "人天乘入一乘以不。答。有人言。人天眾不",
    "T37n1744_002:0041c24": "入一乘。凡論入者是趣向故。入人天因。得人",
    "T37n1744_002:0041c25": "天果。以因感果竟。是故不入。問。若爾。聲聞",
    "T37n1744_002:0041c26": "緣覺迴向者可入一乘。不迴者入無餘涅槃",
    "T37n1744_002:0041c27": "應不入一乘。答。後迴心時。二乘薰習種子猶",
    "T37n1744_002:0041c28": "在。故入一乘。問。若爾。人天種子豈不在耶。",
    "T37n1744_002:0041c29": "答。此不定。人天或斷善根。故不說入。又二",
    "T37n1744_002:0042a01": "乘體是出法。雖未迴心。以理說之則入一",
    "T37n1744_002:0042a02": "乘。問若爾。五善明義。應不攝凡夫善以為",
    "T37n1744_002:0042a03": "菩薩。答。攝善明菩薩意。有善皆行。故通攝凡",
    "T37n1744_002:0042a04": "夫十善。今一乘明義。辨出世因果。故但攝二",
    "T37n1744_002:0042a05": "乘入一乘。人天是世間因果。故不入一乘。今",
    "T37n1744_002:0042a06": "所明二乘有不入一乘。人天亦爾。如法華論",
    "T37n1744_002:0042a07": "云。人天善根。及決定聲聞。並不成佛。故要須",
    "T37n1744_002:0042a08": "發菩提心。方得成佛。而今言五乘眾生並皆",
    "T37n1744_002:0042a09": "成者。取人天二乘遠為菩提心緣。籍人天二",
    "T37n1744_002:0042a10": "乘值佛菩薩發菩提心。然後方入一乘作佛。",
    "T37n1744_002:0042a11": "又言五乘作佛者。以五乘人從一乘出。是故",
    "T37n1744_002:0042a12": "五乘同歸一乘。又五乘同有佛性。故同入一",
    "T37n1744_002:0042a13": "乘。如華論說。以二乘授記者。以三乘人法",
    "T37n1744_002:0042a14": "身平等故。常不輕授惡人記者。亦示眾生有",
    "T37n1744_002:0042a15": "佛性故也。雖同有佛性。要須發菩提心方得",
    "T37n1744_002:0042a16": "作佛。不發者則不得作佛。就此一章開為二",
    "T37n1744_002:0042a17": "別。一佛命說。二受命說。所以命說者。以前善",
    "T37n1744_002:0042a18": "說攝受正法。深稱聖心。如來讚述。因即勸之",
    "T37n1744_002:0042a19": "說於一乘。又復一乘是佛果德。懼彼勝鬘不",
    "T37n1744_002:0042a20": "敢宣說。故命令說。又前請事多。不敢復請。",
    "T37n1744_002:0042a21": "更有所說。須命乃說。汝更說者。已說因。今更",
    "T37n1744_002:0042a22": "說果。故云更說。問。應命說一乘。云何乃言更",
    "T37n1744_002:0042a23": "說攝受正法。答。以攝受即一乘。故仍前名命",
    "T37n1744_002:0042a24": "其說。前已說竟今更說者。以攝受有二義。",
    "T37n1744_002:0042a25": "前雖明出生。未辨收入。故云更說。又上已說",
    "T37n1744_002:0042a26": "攝受德行廣大。今欲令其說此行德顯異二",
    "T37n1744_002:0042a27": "乘。故言更說。所說攝受。乃是十方三世諸佛",
    "T37n1744_002:0042a28": "同說。故言更說諸佛所說也。所以明同說者。",
    "T37n1744_002:0042a29": "為欲遮疑使物信受故也。諸佛所說攝受正",
    "T37n1744_002:0042b01": "法者。舉所說法。命令說也。問。何故不言諸佛",
    "T37n1744_002:0042b02": "所證。乃云所說。答。佛法二分。一者證分。二",
    "T37n1744_002:0042b03": "者說分。離相平等。自覺相應。是其證分。寄言",
    "T37n1744_002:0042b04": "顯德。是其說分。證分絕言。說分可顯。故今舉",
    "T37n1744_002:0042b05": "說分勸其宣揚。故言汝說諸佛所說攝受正",
    "T37n1744_002:0042b06": "法也。勝鬘白佛下。第二受命而說。問。前說攝",
    "T37n1744_002:0042b07": "受之時。承佛力說。今既不承。云何能說。答。",
    "T37n1744_002:0042b08": "今亦是承力。但承力義異。前歎佛中。為佛光",
    "T37n1744_002:0042b09": "照。是佛身加。所以能擔歎。前攝受中。蒙佛",
    "T37n1744_002:0042b10": "意加。所以能說。今此佛告。是口加。故能宣",
    "T37n1744_002:0042b11": "說。善哉世尊唯然受教者。勝鬘先自有心欲",
    "T37n1744_002:0042b12": "說大法。今聞佛告稱其本意。故言善哉。又說",
    "T37n1744_002:0042b13": "於大法。必能下利群生。故復言善。以受命恭",
    "T37n1744_002:0042b14": "諾。故稱為唯。稱理合機。所以稱然。然即可",
    "T37n1744_002:0042b15": "也。即白佛言下。受教正說。就文為二。初略說",
    "T37n1744_002:0042b16": "一乘。如世尊說六處下。第二廣說一乘。前略",
    "T37n1744_002:0042b17": "後廣。解義常法。略中明從一出多。顯乘之",
    "T37n1744_002:0042b18": "本。廣中明一切諸乘同歸一乘。明乘之一。",
    "T37n1744_002:0042b19": "即是收入之義。問。此章明入一乘。但應說入。",
    "T37n1744_002:0042b20": "何故明出生耶。答。乘具出生收入二義。是故",
    "T37n1744_002:0042b21": "勝鬘俱說兩門。又將明攝多歸一。必須前辨",
    "T37n1744_002:0042b22": "從一生多。以從一生多。故方得攝多歸一。法",
    "T37n1744_002:0042b23": "華亦爾。故將說一乘。前說無量義經。無量義",
    "T37n1744_002:0042b24": "經從一生多。法華則攝多歸一。又法華自具",
    "T37n1744_002:0042b25": "二義。於一佛乘分別說三。謂出生義。我設是",
    "T37n1744_002:0042b26": "方便。令得入佛慧。謂收入義。今亦爾矣。問。",
    "T37n1744_002:0042b27": "攝受正明出生。何前明收入。後辨出生。一",
    "T37n1744_002:0042b28": "乘正明收入。何故前明出生。後明收入。答。攝",
    "T37n1744_002:0042b29": "受中欲攝三願同入一願。故前明收入。又未",
    "T37n1744_002:0042c01": "得證悟。故總發一願。故前明收入。一乘中如",
    "T37n1744_002:0042c02": "上釋。將明攝多歸一。必須前明出生。就文為",
    "T37n1744_002:0042c03": "二。第一總標。第二解釋。攝受正法是摩訶",
    "T37n1744_002:0042c04": "衍。總標也。攝受正法與摩訶衍體一義異。",
    "T37n1744_002:0042c05": "證悟離邪。名攝受正法。即此正法。為諸佛大",
    "T37n1744_002:0042c06": "人所乘。故名大乘。所以此攝受正法。即是大",
    "T37n1744_002:0042c07": "乘。問。何故勝鬘轉攝受為大乘耶。答。今欲破",
    "T37n1744_002:0042c08": "二歸一。攝小入大。故須轉名大乘。何以故下。",
    "T37n1744_002:0042c09": "第二解釋。就文又三。初問。次釋。後結。何以",
    "T37n1744_002:0042c10": "故者。問也。然此非謂疑攝受正法非摩訶衍。",
    "T37n1744_002:0042c11": "蓋未識摩訶衍義。所以為問。問意云。雖知",
    "T37n1744_002:0042c12": "攝受是摩訶衍。以何義故。名摩訶衍。摩訶衍",
    "T37n1744_002:0042c13": "者下。第二解釋。就文為二。一者就法略釋。二",
    "T37n1744_002:0042c14": "約喻廣釋。略釋云。摩訶衍名為大乘。言大乘",
    "T37n1744_002:0042c15": "者。能生二乘。故名為大。聲聞緣覺如上釋之。",
    "T37n1744_002:0042c16": "更有二義名為聲聞。一者從他聞法。即悟得",
    "T37n1744_002:0042c17": "解。故號聲聞。二就所觀法門解釋。如地論",
    "T37n1744_002:0042c18": "說。我眾生等。但有名字。故名為聲。悟解義",
    "T37n1744_002:0042c19": "說為聞。緣覺。如法華疏觀音品具釋。世出世",
    "T37n1744_002:0042c20": "者。前二乘中。見道之前名為世間。見諦已上",
    "T37n1744_002:0042c21": "名出世間。又前二中。世俗善法名為世間。如",
    "T37n1744_002:0042c22": "下所說六處等法。無漏善法名出世間。如下",
    "T37n1744_002:0042c23": "四智及涅槃等。今欲將彼二中一切善法。皆",
    "T37n1744_002:0042c24": "從大出。故說世間出世間矣。有人言。從大乘",
    "T37n1744_002:0042c25": "出生四乘。聲聞緣覺即是二乘。世間者。謂人",
    "T37n1744_002:0042c26": "天乘。出世間者。菩薩乘也。今以前釋為正。",
    "T37n1744_002:0042c27": "勝鬘寶窟卷中(之本)",
    "T37n1744_002:0043a02": "勝鬘寶窟卷中(之末)",
    "T37n1744_002:0043a04": "慧日道場沙門吉藏撰",
    "T37n1744_002:0043a05": "世尊如阿耨大池下。第二就譬廣釋。大乘凡",
    "T37n1744_002:0043a06": "有二譬。初池譬。明大乘出生多乘。故名為大。",
    "T37n1744_002:0043a07": "二種子譬。明其多乘同依一乘。故得稱大。又",
    "T37n1744_002:0043a08": "池譬明其始出生。種子譬辨其終。謂小乘依",
    "T37n1744_002:0043a09": "大乘得增長。又初譬本生於末。第二譬末依",
    "T37n1744_002:0043a10": "於本。又從池出河。河在池外。從大乘出小乘。",
    "T37n1744_002:0043a11": "小乘應在大乘外。為釋此疑。故說種子依地。",
    "T37n1744_002:0043a12": "而種子不離地。一一中皆前譬次合。阿耨大",
    "T37n1744_002:0043a13": "池。此云清涼。亦名無熱惱。清涼據其水稱。",
    "T37n1744_002:0043a14": "無熱惱從主得名。阿耨大龍。居此池中。無熱",
    "T37n1744_002:0043a15": "之苦。林公云。具外國語。應云阿那婆達多。池",
    "T37n1744_002:0043a16": "出八大河。喻大乘能出諸乘。有人言。此中但",
    "T37n1744_002:0043a17": "明出生二乘。而譬中言出八河者。但取出生",
    "T37n1744_002:0043a18": "為喻。不論多少也。有人言。就二乘中亦有八。",
    "T37n1744_002:0043a19": "二乘即二。及下六處。故成八也。有人言。上大",
    "T37n1744_002:0043a20": "地出四檐檐既別喻四乘。今言出八。亦喻出",
    "T37n1744_002:0043a21": "生八乘。言八乘者。謂四乘因。四乘果也。問。",
    "T37n1744_002:0043a22": "如地經明大池出生四河。此經及涅槃云出",
    "T37n1744_002:0043a23": "八池河。阿含及婆沙云出二十河。復有餘經",
    "T37n1744_002:0043a24": "云出八千二十河。云何通會。答。舊相承直云。",
    "T37n1744_002:0043a25": "閻浮中近北邊有山名香山。縱廣五百由旬。",
    "T37n1744_002:0043a26": "阿耨達池在香山頂。若依立世毘曇。從此北",
    "T37n1744_002:0043a27": "度九黑山香北有雪山。此山有池縱廣五十",
    "T37n1744_002:0043a28": "由旬。名阿耨大池。於四面有四獸頭。東有",
    "T37n1744_002:0043a29": "金象頭。口中流出恒伽大河。即有四眷屬小",
    "T37n1744_002:0043b01": "河。南有銀牛頭。口中出辛頭大河。亦有四眷",
    "T37n1744_002:0043b02": "屬小河。西有琉璃馬頭。口中流出悉陀大",
    "T37n1744_002:0043b03": "河。亦有四眷屬小河。北有頗梨師子頭。口中",
    "T37n1744_002:0043b04": "流出慱叉大河。亦有四眷屬小河。此四大河",
    "T37n1744_002:0043b05": "去池四十里外。各分為五。隨方赴海。四五即",
    "T37n1744_002:0043b06": "成二十。故阿含及婆沙說二十河。問。各流出",
    "T37n1744_002:0043b07": "四。云何言五。答。四本河即四。復有十六眷",
    "T37n1744_002:0043b08": "屬。故成二十也。而言八者。佛出香山之東。",
    "T37n1744_002:0043b09": "今就東方一本大河。及四眷屬合成五河。人",
    "T37n1744_002:0043b10": "皆同見。共取為喻。餘方三大河。有大名聲。人",
    "T37n1744_002:0043b11": "皆聞之。故取為喻。合前為八。餘方小河。無大",
    "T37n1744_002:0043b12": "名聲。人多不聞。故隱而不取。然諸四眷屬河。",
    "T37n1744_002:0043b13": "一一各有五百眷屬小河。隨方入海。是故經",
    "T37n1744_002:0043b14": "中說八千二十河。合譬可知。種子喻中。前喻",
    "T37n1744_002:0043b15": "後合。種子譬諸乘差別。依地生是喻諸乘同",
    "T37n1744_002:0043b16": "依一乘。諸乘依一乘始起名生。依一乘增乃",
    "T37n1744_002:0043b17": "至成就名長。合譬易知。是故世尊下。第三總",
    "T37n1744_002:0043b18": "結。住於大乘者。明大乘人住大乘之法。攝",
    "T37n1744_002:0043b19": "受大乘者。智了悟大乘也。又依法起行名",
    "T37n1744_002:0043b20": "之為住。行成證法名為攝受。即是住於二乘",
    "T37n1744_002:0043b21": "攝受二乘者。大外無別小。小乘即是大乘麁",
    "T37n1744_002:0043b22": "近之法。故云即是住於二乘攝受二乘。又昔",
    "T37n1744_002:0043b23": "教說大為小。故云大即是小。又如池出大河。",
    "T37n1744_002:0043b24": "雖復池河名異。而同是一水。雖有大小名",
    "T37n1744_002:0043b25": "異。同是一乘。如世尊說六處下。自上已來名",
    "T37n1744_002:0043b26": "為略說。從此已去第二廣說。亦是上明從一",
    "T37n1744_002:0043b27": "生多。今辨攝多歸一。文為二。一會小因以",
    "T37n1744_002:0043b28": "入一乘。從阿羅漢歸依佛下。會彼小果以入",
    "T37n1744_002:0043b29": "一乘。小因小果。皆入一乘之法。因人果人。皆",
    "T37n1744_002:0043c01": "成菩薩之人。如世尊說六處者。總舉如來昔",
    "T37n1744_002:0043c02": "說於六。所以舉昔六者。此是小乘經中說於",
    "T37n1744_002:0043c03": "六處。將欲會小入大。故前說小也。此六法是",
    "T37n1744_002:0043c04": "起行之所。故名為處。何等已下。次列於六。釋",
    "T37n1744_002:0043c05": "六不同。今且為三雙。一法住法滅一雙。二約",
    "T37n1744_002:0043c06": "戒法得離一雙。三約人始終一雙。正法住正",
    "T37n1744_002:0043c07": "法滅者。問。云何為正法。云何為住滅。答。依",
    "T37n1744_002:0043c08": "雜心。經律阿毘曇。是名俗正法。三十七覺品。",
    "T37n1744_002:0043c09": "是名第一義。二種正法中。無漏正法。一得不",
    "T37n1744_002:0043c10": "失。不論住滅。今正論教法住滅。於教法中。",
    "T37n1744_002:0043c11": "通論三藏住滅。若別論。正辨戒律住滅。以戒",
    "T37n1744_002:0043c12": "律正是出家人所行故。如云戒律是佛法壽",
    "T37n1744_002:0043c13": "命。戒律住故佛法性。戒律滅故佛法滅。就戒",
    "T37n1744_002:0043c14": "律中凡有三種。一別解脫戒。二定共戒。三道",
    "T37n1744_002:0043c15": "共戒。道定二戒通於道俗。又一得不失。不論",
    "T37n1744_002:0043c16": "住滅。今正論別解脫戒住滅也所言住滅者。",
    "T37n1744_002:0043c17": "有二種住滅。一者時節理數有定期限。故有",
    "T37n1744_002:0043c18": "住滅。如釋正法千年。像法千年。末法萬年。",
    "T37n1744_002:0043c19": "所以有定數者。此是諸佛本願故爾。如俱舍",
    "T37n1744_002:0043c20": "論云。釋迦過去作瓦師。見過去釋迦佛眷屬",
    "T37n1744_002:0043c21": "及法住千年。是故發願。願我作佛國土弟子",
    "T37n1744_002:0043c22": "及法住世亦同千年。是故今成佛住法得於",
    "T37n1744_002:0043c23": "千年。首楞嚴經云。三昧力故。現分舍利。以本",
    "T37n1744_002:0043c24": "願故。示法滅盡。此是期限定數也。二者人行",
    "T37n1744_002:0043c25": "法故。法則久住。人不行法。法則便滅。雖有二",
    "T37n1744_002:0043c26": "意。正以行佛法故。法則久住。不行佛法。法則",
    "T37n1744_002:0043c27": "便滅。以勸人行佛法故也。問。前云由本願故",
    "T37n1744_002:0043c28": "滅盡。後云眾生不行故滅盡。二義相違。云何",
    "T37n1744_002:0043c29": "會通。答。佛知眾生不行法故滅盡。故與本願",
    "T37n1744_002:0044a01": "不相違。波羅提木叉。毘尼。第二得離一雙。此",
    "T37n1744_002:0044a02": "文來有多意。一法住法滅通三藏。今則別明",
    "T37n1744_002:0044a03": "以戒律正是出家所行。故所以別。又河西道",
    "T37n1744_002:0044a04": "既師云。佛法有二種。一者經藏。二者律藏。",
    "T37n1744_002:0044a05": "經藏以化外。律藏以化內。又經通化道俗。律",
    "T37n1744_002:0044a06": "則別化於道。上法住滅是經法。今是律法。",
    "T37n1744_002:0044a07": "又上是通法。今是別法。所以立波羅提木叉",
    "T37n1744_002:0044a08": "二名者。有其多義。一者得離之名。波羅提木",
    "T37n1744_002:0044a09": "叉。此云報解脫。持戒之因得解脫報。故云報",
    "T37n1744_002:0044a10": "解脫。故經言戒是正順解脫之本。故木叉從",
    "T37n1744_002:0044a11": "德立名也。毘尼者。此翻為滅。謂滅現在身口",
    "T37n1744_002:0044a12": "七非。離過為稱。木叉從未來受名。毘尼以",
    "T37n1744_002:0044a13": "現在為目。又解脫出於三界。毘尼滅於三塗。",
    "T37n1744_002:0044a14": "此一戒法。有期功能。是故如來立於兩稱。律",
    "T37n1744_002:0044a15": "名通上二義。亦得律是此間之名。木叉毘尼",
    "T37n1744_002:0044a16": "外國之稱。如上玄章已說。出家受具足者。",
    "T37n1744_002:0044a17": "第三約人有始終一雙。始則出家。終則受具",
    "T37n1744_002:0044a18": "足。約人者。佛法五眾。出家得攝三乘。謂沙",
    "T37n1744_002:0044a19": "彌。沙彌尼。式叉摩尼。具足則攝比丘比丘尼",
    "T37n1744_002:0044a20": "二眾。又出家三眾。防惡不盡。但防身三口",
    "T37n1744_002:0044a21": "四。故與出家之名。二眾防惡義盡。謂身三",
    "T37n1744_002:0044a22": "口四。故與具足之稱。小乘法中受十戒為出",
    "T37n1744_002:0044a23": "家。受大戒為具足。大乘發菩提心為出家。受",
    "T37n1744_002:0044a24": "菩薩戒為具足。又淨名云。發菩提心。是則出",
    "T37n1744_002:0044a25": "家。是則具足。而文中據羅漢為具足。蓋據究",
    "T37n1744_002:0044a26": "竟處為言耳。實通凡聖也。又詳文大意。此六",
    "T37n1744_002:0044a27": "始終但明一戒法。初明戒住滅。次明戒法得",
    "T37n1744_002:0044a28": "離。後明戒法始終。以戒是三學本故也。戒法",
    "T37n1744_002:0044a29": "既爾餘行類爾。為大乘故說此六處者。第二",
    "T37n1744_002:0044b01": "會小入大。上小乘中。初總明六。次別明六。今",
    "T37n1744_002:0044b02": "會亦二。一總會。二別會。今前明總會。佛說此",
    "T37n1744_002:0044b03": "六為趣入大乘。為大乘家方便。故法華云。我",
    "T37n1744_002:0044b04": "設是方便。令得入佛慧。又云。入大乘為本。以",
    "T37n1744_002:0044b05": "故說是經。攝論云。大清淨方便故。又上來說",
    "T37n1744_002:0044b06": "六。今明六意。佛所以說六者。言雖屬小而",
    "T37n1744_002:0044b07": "意在於大。故云為大乘故說此六處。何以故",
    "T37n1744_002:0044b08": "下。第二解釋。即別會。何以故者。謂問也。問",
    "T37n1744_002:0044b09": "意云。何故為大而說六耶。正法住者。答上問",
    "T37n1744_002:0044b10": "也。就文釋三雙即三。會初二中。前會住。次會",
    "T37n1744_002:0044b11": "滅。住中。前牒小乘中住。故云正法住者也。為",
    "T37n1744_002:0044b12": "大乘故說者。此明說大意。佛昔於小乘中說",
    "T37n1744_002:0044b13": "正法住者。說大乘為小住。當知小住即是大",
    "T37n1744_002:0044b14": "住。大住之外無別小住。如說大因為小果。大",
    "T37n1744_002:0044b15": "因之外無別小果。問。若爾。應云小住即是大",
    "T37n1744_002:0044b16": "住。何故乃說大乘住即正法住。答。今以本攝",
    "T37n1744_002:0044b17": "末。故大乘住。故即正法住。滅義亦爾。以顯",
    "T37n1744_002:0044b18": "大外無別小故。離小乘興廢。無別大乘興廢",
    "T37n1744_002:0044b19": "也。波羅提木叉毘尼者。此第二雙也。就文有",
    "T37n1744_002:0044b20": "四。一牒。二會。三釋。四結。前雙牒二法。故言",
    "T37n1744_002:0044b21": "波羅提木叉毘尼也。此二法者。義一名異。言",
    "T37n1744_002:0044b22": "義一者。體義一也。同是一戒。故言義一。所以",
    "T37n1744_002:0044b23": "於一戒上立二名者。即一戒體而有二能。能",
    "T37n1744_002:0044b24": "得未來解脫之果。故戒受木叉之名。能滅現",
    "T37n1744_002:0044b25": "在身口七非。故戒受毘尼之稱。佛欲勸人持",
    "T37n1744_002:0044b26": "戒。故於一戒上立此二名。雖有解脫滅二名。",
    "T37n1744_002:0044b27": "而同是一戒法。故言義一。問。何故辨二法體",
    "T37n1744_002:0044b28": "一名異。答。為欲會小入大中義便。欲明會一",
    "T37n1744_002:0044b29": "即會二。故前明兩法自相會也。毘尼者即大",
    "T37n1744_002:0044c01": "乘學者。第二正會。是大乘中所學法也。前是",
    "T37n1744_002:0044c02": "小乘中自相會。今是會小入大也。何以故下。",
    "T37n1744_002:0044c03": "第三釋上即大乘學也。何以故者問也。毘尼",
    "T37n1744_002:0044c04": "本是小乘學法。何故說為大乘學。以依佛出",
    "T37n1744_002:0044c05": "家受具足。是正答問也。以小乘人無別出家",
    "T37n1744_002:0044c06": "受具足。依大乘佛出家受具足戒。所學毘尼",
    "T37n1744_002:0044c07": "寧非大乘。此舉後出家受具足。以釋木叉毘",
    "T37n1744_002:0044c08": "尼即大乘學。兼會出家受具足也。是故說大",
    "T37n1744_002:0044c09": "乘威儀下。第四總結也。以說大乘威儀。為",
    "T37n1744_002:0044c10": "彼毘尼出家受具足戒。是故毘尼出家受具",
    "T37n1744_002:0044c11": "足。即以大乘也。前明依大乘出家。此是就大",
    "T37n1744_002:0044c12": "乘人會小。今明就大乘法以會小。離大乘之",
    "T37n1744_002:0044c13": "法無別小乘法。示離大乘菩薩無別小乘",
    "T37n1744_002:0044c14": "羅漢。會小乘教入大乘教。即是教一。會小乘",
    "T37n1744_002:0044c15": "行入大乘行。即是因一。會小乘人入大乘人。",
    "T37n1744_002:0044c16": "即是人一。會小乘果入大乘果。即果一。是",
    "T37n1744_002:0044c17": "故阿羅漢下。會第三雙出家受具足。又就文",
    "T37n1744_002:0044c18": "為三。初明無別小乘出家具足。次問。三釋。是",
    "T37n1744_002:0044c19": "故。乘前顯後。前明以說大乘威儀是毘尼是",
    "T37n1744_002:0044c20": "出家是具足。是故羅漢無別出家受具足。何",
    "T37n1744_002:0044c21": "以故下。問羅漢實有出家具足。何故言無。阿",
    "T37n1744_002:0044c22": "羅漢下。第三釋也。以羅漢依佛出家受具足",
    "T37n1744_002:0044c23": "故無別出家受具足。況爾前有耶。又欲以前",
    "T37n1744_002:0044c24": "類後。羅漢既無出家受具足。且無四智涅",
    "T37n1744_002:0044c25": "槃。問。羅漢何時出家。何時受具足。答。此就",
    "T37n1744_002:0044c26": "因中論出家耳。非羅漢出家也。阿羅漢歸依",
    "T37n1744_002:0044c27": "於佛下。自上已來明會因。今第二次明會果。",
    "T37n1744_002:0044c28": "會因者。會小乘因成大乘因。無別小乘因。",
    "T37n1744_002:0044c29": "又是集其因義。會果者。無有小乘究竟果。",
    "T37n1744_002:0045a01": "小乘究竟果。還是大乘因。故小乘因果。並屬",
    "T37n1744_002:0045a02": "大乘因。又上奪因。今奪果也。又舉果釋成奪",
    "T37n1744_002:0045a03": "因。若得果滿足。因便滿足。果既非究竟。所行",
    "T37n1744_002:0045a04": "因寧得滿耶。又上來會其世間善入一乘。今",
    "T37n1744_002:0045a05": "會出世善以入一乘也。又上會六處等。是會",
    "T37n1744_002:0045a06": "小乘之始。今會小乘之終。中間可知。就文為",
    "T37n1744_002:0045a07": "二。第一雙標二種章門。何以故下。第二雙釋",
    "T37n1744_002:0045a08": "二章門。雙標二章門者。阿羅漢歸依佛。是一",
    "T37n1744_002:0045a09": "章門。明德不圓。阿羅漢有恐怖。第二章門。明",
    "T37n1744_002:0045a10": "障不盡。又羅漢有歸依。標章門也。有恐怖者。",
    "T37n1744_002:0045a11": "釋歸依也。以有恐怖。故須歸依。問。此章會",
    "T37n1744_002:0045a12": "果。何故奪其歸依。答。前奪出家受戒。今奪歸",
    "T37n1744_002:0045a13": "依。歸戒是本。是故次戒明歸。問。有歸有幾",
    "T37n1744_002:0045a14": "種義。答。一對昔明依無常佛。非究竟歸依。今",
    "T37n1744_002:0045a15": "歸依常住佛。始是究竟歸。故下文云。無盡",
    "T37n1744_002:0045a16": "歸常住歸。為真歸依。二者對昔別體歸非究",
    "T37n1744_002:0045a17": "竟。明今一體歸方是究竟。故下文云。如來即",
    "T37n1744_002:0045a18": "三歸。此二義通顯二乘。若因若果人。雖後歸",
    "T37n1744_002:0045a19": "依於佛。而未識歸依。三者。上破其有六。故明",
    "T37n1744_002:0045a20": "無六。今破二無明於二有。言二無者。一謂無",
    "T37n1744_002:0045a21": "歸依。二謂無恐怖。二有者。一有歸依。二有恐",
    "T37n1744_002:0045a22": "怖。有歸依者。其人謂有生死怖。故有歸依。今",
    "T37n1744_002:0045a23": "以免生死怖。故不須歸依。今明雖免分段怖。",
    "T37n1744_002:0045a24": "猶有變易。故須歸依也。問。羅漢何時有歸。",
    "T37n1744_002:0045a25": "何時有怖。答。不愚法者。現知變易生死未盡。",
    "T37n1744_002:0045a26": "依佛求出也。現知變易對治未立。所以有怖。",
    "T37n1744_002:0045a27": "愚法之人。未來無餘涅槃之後。心想生時。方",
    "T37n1744_002:0045a28": "歸方怖。是義後當釋。問。何故不言辟支有歸",
    "T37n1744_002:0045a29": "怖耶。答。羅漢現在聞大乘經。自覺住有餘地。",
    "T37n1744_002:0045b01": "有歸怖。辟支出無佛世。不聞大乘。不知自",
    "T37n1744_002:0045b02": "住有餘地。故不知歸依也。問。若爾。何故下",
    "T37n1744_002:0045b03": "文說言羅漢辟支有怖畏耶。答。此論未來辟",
    "T37n1744_002:0045b04": "支。故爾。何以故下。第二釋章門為二。初略",
    "T37n1744_002:0045b05": "釋。次廣釋。略中釋二即二。前解後怖章門。承",
    "T37n1744_002:0045b06": "言便故。次追釋有歸章門。前解怖中。何以故",
    "T37n1744_002:0045b07": "者問也。如來昔於餘契經中。常說羅漢離於",
    "T37n1744_002:0045b08": "怖畏。今此何故說言有畏。阿羅漢下。次解釋",
    "T37n1744_002:0045b09": "有三。初法。次譬。後結。阿羅漢於一切無行怖",
    "T37n1744_002:0045b10": "畏想住者。羅漢有三界內治道之智。名之為",
    "T37n1744_002:0045b11": "行。斷三界煩惱盡。無有三界內分段生死。於",
    "T37n1744_002:0045b12": "三界內無有怖畏。是故昔日說羅漢無怖畏。",
    "T37n1744_002:0045b13": "未有三界外治道之智。名為無行。故有變易",
    "T37n1744_002:0045b14": "生死苦。明阿羅漢自知有三界外變易生死",
    "T37n1744_002:0045b15": "未盡。畏彼生死之苦。緣已無行。而生畏心。名",
    "T37n1744_002:0045b16": "怖畏想。由在怖畏中住。故名為住。又未進斷。",
    "T37n1744_002:0045b17": "且名為住。有人言。一切無行。是怖畏境。五",
    "T37n1744_002:0045b18": "陰非一。名為一切。無定實遷流。故云無行。二",
    "T37n1744_002:0045b19": "乘人不知陰等生滅無性。謂有實相逼迫而",
    "T37n1744_002:0045b20": "生怖畏。心想此事。故云想住。故寶性論云。不",
    "T37n1744_002:0045b21": "斷一切煩惱習氣。故於一切有為行相。生極",
    "T37n1744_002:0045b22": "怖心常現在前。問。云何五陰無定實遷流名",
    "T37n1744_002:0045b23": "為無行。答。如人想謂言炎水流。言野馬走。",
    "T37n1744_002:0045b24": "其實無流。且無馬走。故言無定實遷流也。",
    "T37n1744_002:0045b25": "林公云。外國云。僧塞迦邏。此云行。大乘云行",
    "T37n1744_002:0045b26": "無體。故云無行。而小乘謂實有行。故生恐怖。",
    "T37n1744_002:0045b27": "如大品云。一切眾生沒在無所有中。此與後",
    "T37n1744_002:0045b28": "釋意同也。前師約三界外事生怖。後師即約",
    "T37n1744_002:0045b29": "三界內事生怖。前師解行是治道之行。後師",
    "T37n1744_002:0045c01": "解行是遷流之行。如人執劍欲來容已下。第",
    "T37n1744_002:0045c02": "二譬說。初師云。變易之因。喻之為人。能招未",
    "T37n1744_002:0045c03": "來變易之果。名為執劍。當果臨至。故云欲",
    "T37n1744_002:0045c04": "來。以必切身。名為害己。第二師云。如人者。",
    "T37n1744_002:0045c05": "喻五陰也。執劍者。喻陰體生滅也。欲來害己。",
    "T37n1744_002:0045c06": "譬生滅相逼切也。是故羅漢無究竟樂者。第",
    "T37n1744_002:0045c07": "三結也。依初師。是阿羅漢於變易生死有",
    "T37n1744_002:0045c08": "畏想。故無究竟樂。依後師。雖得有餘涅槃。以",
    "T37n1744_002:0045c09": "怖畏心隨逐。故無究竟樂。何以故下。第二釋",
    "T37n1744_002:0045c10": "歸依章門。何以故者問也。羅漢已證無學之",
    "T37n1744_002:0045c11": "果。何故須歸耶。世尊下解釋。於中初法。次",
    "T37n1744_002:0045c12": "喻。後合。依不求依者。是法說也。如來是不求",
    "T37n1744_002:0045c13": "依人。羅漢依彼不求依人。名依不求依。如眾",
    "T37n1744_002:0045c14": "生無依下。第二譬說。如世間眾生無所依憑。",
    "T37n1744_002:0045c15": "故多有怖畏。緣境生怖非一。名為彼彼。以怖",
    "T37n1744_002:0045c16": "畏故則求歸依者。正明須依。求依大力。防所",
    "T37n1744_002:0045c17": "畏也。如是下。第三合譬。如是羅漢。合前眾",
    "T37n1744_002:0045c18": "生。有恐怖。合彼彼怖。以恐怖故依如來者。合",
    "T37n1744_002:0045c19": "以恐怖求歸依也。世尊下。上來第一略釋歸",
    "T37n1744_002:0045c20": "怖。今第二廣釋歸怖。就文為二。從初至無邊",
    "T37n1744_002:0045c21": "不斷。廣釋怖畏。如來無有齊限時住下。廣",
    "T37n1744_002:0045c22": "解歸依。初文又二。第一正明羅漢辟支有畏",
    "T37n1744_002:0045c23": "所以。第二不受後有智下。會小入大。以有畏",
    "T37n1744_002:0045c24": "故。終須入大。此與前會世間善法小異者。前",
    "T37n1744_002:0045c25": "世間善法但舉以會入。今此會出世中。廣奪",
    "T37n1744_002:0045c26": "非究竟。後方會入。所以然者。欲明二乘不執",
    "T37n1744_002:0045c27": "世間善法以為究竟。故不須奪顯非究竟。故",
    "T37n1744_002:0045c28": "直舉會入而已。二乘執出世間法以為究竟。",
    "T37n1744_002:0045c29": "故須奪顯非究竟。然後會入也。又是互文",
    "T37n1744_002:0046a01": "現意。且顯會義多。初言阿羅漢及辟支佛",
    "T37n1744_002:0046a02": "有怖畏者。牒前怖畏。是故阿羅漢下廣釋。何",
    "T37n1744_002:0046a03": "故須廣。前言羅漢於一切無行怖畏想住。未",
    "T37n1744_002:0046a04": "知此等無何等行。故須廣釋。謂無智及涅槃",
    "T37n1744_002:0046a05": "行。無四智故。智行不成。無涅槃故。斷行不",
    "T37n1744_002:0046a06": "足。又無四智。道行不圓。無涅槃故。滅行不",
    "T37n1744_002:0046a07": "足。又無四智。菩提不圓。無涅槃故。涅槃不",
    "T37n1744_002:0046a08": "極。又無四智故。有為功德不滿。無涅槃故。無",
    "T37n1744_002:0046a09": "為功德不圓。又就文有二。第一正明二乘四",
    "T37n1744_002:0046a10": "智未圓。涅槃不滿。第二何以故唯如來下。",
    "T37n1744_002:0046a11": "釋彼二乘不得所以。以其不成一切德故。就",
    "T37n1744_002:0046a12": "初。前明四智不圓。後彰涅槃不滿。今言是故",
    "T37n1744_002:0046a13": "羅漢辟支者。牒彼不具四智人也。問。上來何",
    "T37n1744_002:0046a14": "故不顯辟支。唯顯羅漢。今此二人並舉耶。答。",
    "T37n1744_002:0046a15": "良以辟支出無佛世。現在不彰依佛。乃可過",
    "T37n1744_002:0046a16": "未有依。不同羅漢。一切時依佛。故上顯依佛",
    "T37n1744_002:0046a17": "中。不彰辟支。但彰羅漢。今此四智涅槃。二人",
    "T37n1744_002:0046a18": "齊有。故並舉此二人。奪非究竟。有餘生法不",
    "T37n1744_002:0046a19": "盡故。我生已盡智不究竟也。於中先略釋四",
    "T37n1744_002:0046a20": "智義相。然後釋四智義。三門辨釋。一釋四",
    "T37n1744_002:0046a21": "智義緣不同。二約四諦智分別。三約盡智無",
    "T37n1744_002:0046a22": "生智分別。義緣不同者。若阿羅漢無學理觀",
    "T37n1744_002:0046a23": "智慧。於念念中皆具此四種義能。我生已盡",
    "T37n1744_002:0046a24": "乃至不受後有。如似一念精進。則能懃斷二",
    "T37n1744_002:0046a25": "惡懃修二善。然理觀智慧具此四義能現時。",
    "T37n1744_002:0046a26": "而無四種緣心。後出觀在事中。有其四種緣",
    "T37n1744_002:0046a27": "心。緣已智能我生已盡。梵行已立。所作已辦。",
    "T37n1744_002:0046a28": "不受後有。而無四種義能也。若論大乘中。佛",
    "T37n1744_002:0046a29": "及大菩薩。二諦並觀。無入出觀異。而義差別",
    "T37n1744_002:0046b01": "者。但真諦觀。皆具此四種義能。而無四種緣",
    "T37n1744_002:0046b02": "心。俗諦觀。有四種緣心。無四種義能。約四諦",
    "T37n1744_002:0046b03": "分別。若依婆沙論。我生已盡是集智。梵行",
    "T37n1744_002:0046b04": "已立是道智。所作已辦是滅智。不受後有是",
    "T37n1744_002:0046b05": "苦智。彼論但隨相別屬四諦智異。據實一一",
    "T37n1744_002:0046b06": "諦皆具此我生已盡。乃至不受後有等四種",
    "T37n1744_002:0046b07": "義用也。約盡智無生智分別者。婆沙中諸師",
    "T37n1744_002:0046b08": "差別不同。說有四種。一說我生已盡是盡智。",
    "T37n1744_002:0046b09": "次餘三智是無生智。二說我生已盡智。梵行",
    "T37n1744_002:0046b10": "已立智是盡智。餘二是無生智。三說前三智",
    "T37n1744_002:0046b11": "是盡智。第四是無生智。彼論中問言。無有阿",
    "T37n1744_002:0046b12": "羅漢二剎那盡智後起無生智。何故我生已",
    "T37n1744_002:0046b13": "盡等三智是盡智。此問意云。羅漢唯一剎那",
    "T37n1744_002:0046b14": "照煩惱盡名盡智。第二剎那即是無生智。云",
    "T37n1744_002:0046b15": "何言盡智中具有我生已盡梵行已立所作已",
    "T37n1744_002:0046b16": "辦等三智耶。彼論答言。雖一剎那。而有三",
    "T37n1744_002:0046b17": "種義。故作是說也。四說我生已盡等四智。非",
    "T37n1744_002:0046b18": "盡無生智。亦非無與十正見智。此是讚歎",
    "T37n1744_002:0046b19": "羅漢辭。言阿羅漢我生已盡。乃至不受後有。",
    "T37n1744_002:0046b20": "此言非盡智無生智等者。非是前三家別相",
    "T37n1744_002:0046b21": "屬對。故言非。不一向非也。然盡智無生智中。",
    "T37n1744_002:0046b22": "具此四種。若直言我生已盡。梵行已立。所作",
    "T37n1744_002:0046b23": "已辦。不受後有。如是說者。是盡智中四智。",
    "T37n1744_002:0046b24": "若言我生已盡不復更生。梵行已立不復更",
    "T37n1744_002:0046b25": "立。所作已辦不復更辦。不受後有不復更受。",
    "T37n1744_002:0046b26": "如此說者。是無生智中四智也。依毘婆沙。我",
    "T37n1744_002:0046b27": "生已盡是斷集智。依此文者。是斷苦智。所以",
    "T37n1744_002:0046b28": "然者。婆沙據集能招生。故我生已盡是斷集",
    "T37n1744_002:0046b29": "智。此經言苦有二種。一分段生死苦。二變易",
    "T37n1744_002:0046c01": "生死苦。二乘雖斷分段之苦變易猶在。故言",
    "T37n1744_002:0046c02": "有餘。以不盡故。當更有生也。所以我生已盡",
    "T37n1744_002:0046c03": "智。是苦智。故當更有生也。有餘梵行成故不",
    "T37n1744_002:0046c04": "純者。梵行已立不究竟也。依毘婆沙梵行",
    "T37n1744_002:0046c05": "已立是修道智。依此文是證滅智。所以然者。",
    "T37n1744_002:0046c06": "梵名涅槃。證梵行名為梵行。是故說梵行已",
    "T37n1744_002:0046c07": "立是修道智。此經取梵行所證名為滅智。所",
    "T37n1744_002:0046c08": "證有二。一是有餘。二是無餘。分段盡處是其",
    "T37n1744_002:0046c09": "有餘。變易盡處是其無餘。羅漢辟支始證有",
    "T37n1744_002:0046c10": "餘。雖有所成。而為變易因果所雜。名有餘梵",
    "T37n1744_002:0046c11": "行成故不純。故梵行已立是證滅智。事不究",
    "T37n1744_002:0046c12": "竟當有所作者。所作已辦智不究竟也。依毘",
    "T37n1744_002:0046c13": "婆沙是證滅智。依此文是修道智。所以然者。",
    "T37n1744_002:0046c14": "依婆沙證得涅槃名所作已辦。故所作已辦是",
    "T37n1744_002:0046c15": "證滅智。此經明修道有二。一分段對治。二變",
    "T37n1744_002:0046c16": "易對治。二乘但修分段對治。餘者未修。是故",
    "T37n1744_002:0046c17": "說言事不究竟。謂修道事不究竟故。當有所",
    "T37n1744_002:0046c18": "作。是故此經是修道智。不度彼故當有斷者。",
    "T37n1744_002:0046c19": "不受後有智不究竟也。依毘婆沙是知苦智。",
    "T37n1744_002:0046c20": "若依此文是斷集智。所以然者。苦果是後有。",
    "T37n1744_002:0046c21": "故婆沙不受後有是知苦智。此經明集有二",
    "T37n1744_002:0046c22": "種。一分段因。二變易因。二乘雖斷分段之因。",
    "T37n1744_002:0046c23": "變易因在。名不度彼。故當必須斷也。是故此",
    "T37n1744_002:0046c24": "經名斷集智。若不須會。直依婆沙義且可爾。",
    "T37n1744_002:0046c25": "故諸勝鬘師有會不會者。上來奪其四智也。",
    "T37n1744_002:0046c26": "以不斷故下。第二明涅槃不滿。以不斷故。牒",
    "T37n1744_002:0046c27": "前顯後。理應具牒四智。但據後言之耳。去涅",
    "T37n1744_002:0046c28": "槃界遠者。去大般涅槃。正明涅槃不滿足也。",
    "T37n1744_002:0046c29": "又且得言奪四智。奪其有餘。奪涅槃。奪其",
    "T37n1744_002:0047a01": "無餘。何以故下。上來明四智不圓。涅槃未滿。",
    "T37n1744_002:0047a02": "此下第二解釋二乘不得所以。何以故者問",
    "T37n1744_002:0047a03": "也。如來昔說二乘四智究竟涅槃滿足。今何",
    "T37n1744_002:0047a04": "故言不滿足耶。唯有如來者。此解問也。以其",
    "T37n1744_002:0047a05": "不成一切德故。是以二乘四智及涅槃皆不",
    "T37n1744_002:0047a06": "滿足。就文為二。一前解涅槃不滿。二從羅",
    "T37n1744_002:0047a07": "漢辟支觀察解脫四智究竟得蘇息下。釋前",
    "T37n1744_002:0047a08": "四智不圓。就初約人有二。文有五對。言人二",
    "T37n1744_002:0047a09": "者。一明如來得般涅槃。二明羅漢辟支不得。",
    "T37n1744_002:0047a10": "此據佛得顯彼不得。又欲顯示二乘歸依之",
    "T37n1744_002:0047a11": "處。故明佛得。言文五對者。下有五番。明如來",
    "T37n1744_002:0047a12": "得二乘不得。今前總釋涅槃大意。所以然者。",
    "T37n1744_002:0047a13": "此中既明佛涅槃。宜就此文釋涅槃大意。",
    "T37n1744_002:0047a14": "此中有一義二義三義四義無義。言四義者。",
    "T37n1744_002:0047a15": "即是此中四種功德。言三義者。攝受五義。",
    "T37n1744_002:0047a16": "以之為三。初三句明般若。第四句明解脫。第",
    "T37n1744_002:0047a17": "五句明法身。所以明此三者。攝三德成總涅",
    "T37n1744_002:0047a18": "槃故也。次攝三為二。解脫一德累無不盡。法",
    "T37n1744_002:0047a19": "身般若德無不圓。次攝二句歸一句。累無不",
    "T37n1744_002:0047a20": "盡不可為有。德無不圓不可為無。非有非無",
    "T37n1744_002:0047a21": "名中道一句。一句歸無句。如法華云。究竟涅",
    "T37n1744_002:0047a22": "槃。常寂滅法相。終歸於空。終歸於法者。言",
    "T37n1744_002:0047a23": "亡慮絕。不可說涅槃及不涅槃。如肇公涅槃",
    "T37n1744_002:0047a24": "論云。有無絕於內。稱謂論於外。九流於是",
    "T37n1744_002:0047a25": "乎交歸。群聖於是乎冥會。次從無句而起於",
    "T37n1744_002:0047a26": "句。如涅槃云。低羅婆夷。實不食油。強名食",
    "T37n1744_002:0047a27": "油。涅槃亦爾。實無名相。強名相說。此明至理",
    "T37n1744_002:0047a28": "不可說涅槃不涅槃。不知何以美之。故強歎",
    "T37n1744_002:0047a29": "為涅槃耳。若言實有涅槃常。生死無常。則成",
    "T37n1744_002:0047b01": "斷常二見。如下章說。若成斷常二見。則生死",
    "T37n1744_002:0047b02": "涅槃皆生死。又生死涅槃皆是。則生死涅槃",
    "T37n1744_002:0047b03": "皆涅槃家之彰。故不應定執言有涅槃也。今",
    "T37n1744_002:0047b04": "以五番為二。初四明四種功德。後一總結。初",
    "T37n1744_002:0047b05": "四番者。一廣狹相對。二淺深相對。三麁細相",
    "T37n1744_002:0047b06": "對。四清淨不清淨相對。一一對中有二義三",
    "T37n1744_002:0047b07": "義四義。言二義者。約人論之。言佛有涅槃。言",
    "T37n1744_002:0047b08": "二乘無涅槃。言三義者。一明佛得涅槃。次明",
    "T37n1744_002:0047b09": "二乘不得涅槃。第三會教。言四義者。一明佛",
    "T37n1744_002:0047b10": "得。二釋佛所以。三明二乘不得所以。四正",
    "T37n1744_002:0047b11": "明二乘不得。唯有如來應等正覺得般涅槃",
    "T37n1744_002:0047b12": "者。此明如來獨得涅槃也。般之言入也。成就",
    "T37n1744_002:0047b13": "一切功德故者。獨釋成佛得涅槃所以。佛成",
    "T37n1744_002:0047b14": "就一切德故得涅槃也。阿羅漢下。第二句顯",
    "T37n1744_002:0047b15": "二乘不得涅槃所以也。言得涅槃者。第三會",
    "T37n1744_002:0047b16": "昔教也。其實不得。但昔方便言其得耳。唯有",
    "T37n1744_002:0047b17": "如來下。此第二對亦有三。一明佛得。成就無",
    "T37n1744_002:0047b18": "量功德。釋成佛得所以。羅漢下第二句。明二",
    "T37n1744_002:0047b19": "乘不得。言得涅槃者。第三會教。唯有如來下。",
    "T37n1744_002:0047b20": "第三對且有三句。初明佛得。次明二乘不",
    "T37n1744_002:0047b21": "得。言得涅槃者。第三會教。唯有如來下。第四",
    "T37n1744_002:0047b22": "對且有三句。一明佛得。次明二乘不得。第",
    "T37n1744_002:0047b23": "三會教。初言所應斷過皆悉斷滅者。謂方便",
    "T37n1744_002:0047b24": "淨也。成就第一清淨。謂性淨也。又以斷一切",
    "T37n1744_002:0047b25": "過故。所以一切清淨也。佛性論中。約位辨此",
    "T37n1744_002:0047b26": "四德。一切功德在第八地。無量功德在第九",
    "T37n1744_002:0047b27": "地。不思議功德在十地。第一清淨功德在佛",
    "T37n1744_002:0047b28": "地。故論云。一切功德即是第八不動地位。無",
    "T37n1744_002:0047b29": "分別。無穿漏。無中間。自然成。菩薩聖道恒相",
    "T37n1744_002:0047c01": "應故。諸佛如來無境界中。一切功德皆得成",
    "T37n1744_002:0047c02": "就。二無量功德者。是第九善慧地位。無數禪",
    "T37n1744_002:0047c03": "定陀羅尼門海能攝。無量智所依止故。無量",
    "T37n1744_002:0047c04": "功德皆成就。三不可思議功德。是第十法雲",
    "T37n1744_002:0047c05": "地位。一切如來祕密法藏。證見明了。智慧所",
    "T37n1744_002:0047c06": "依故。故不思議皆得成就。四究竟清淨者。一",
    "T37n1744_002:0047c07": "切惑及一切習氣一切智障已滅盡故。由滅",
    "T37n1744_002:0047c08": "盡智彰故。究竟清淨功德圓滿成就。問。何",
    "T37n1744_002:0047c09": "故明此四功德。答。涅槃與此四功德相攝不",
    "T37n1744_002:0047c10": "相離故。故論云。對身見眾生說名法身。對顛",
    "T37n1744_002:0047c11": "倒眾生說名如來。對始行大乘菩薩說名真",
    "T37n1744_002:0047c12": "諦。此三後當釋。對十地菩薩說名佛有涅槃。",
    "T37n1744_002:0047c13": "具四功德。獨佛有四功德。前約四人具四。",
    "T37n1744_002:0047c14": "後獨佛有四。今此中但就佛論也。問。此四功",
    "T37n1744_002:0047c15": "德云何淺深。答。一切止是該羅之名。其義猶",
    "T37n1744_002:0047c16": "通。無量是數極。過前一切。不思議絕於圖度。",
    "T37n1744_002:0047c17": "又過無量。此三就德門。故有勝劣。第四就斷",
    "T37n1744_002:0047c18": "門。對二乘不淨明佛淨也。江南人。明佛具有",
    "T37n1744_002:0047c19": "四功德。即是四智義。初是我生已盡智。第二",
    "T37n1744_002:0047c20": "梵行已立智。第三所作已辦智。第四不受後",
    "T37n1744_002:0047c21": "有智也。對上二乘四智。故明佛有四智。唯",
    "T37n1744_002:0047c22": "有如來得涅槃下。第五。前結歎如來得涅",
    "T37n1744_002:0047c23": "槃。是故羅漢下。結二乘不得。文處易知。言瞻",
    "T37n1744_002:0047c24": "仰者。降金剛已還。是眾生位。如來居宗體極。",
    "T37n1744_002:0047c25": "道出三乘十地行外。為三乘十地眾生之所",
    "T37n1744_002:0047c26": "瞻仰也。言阿羅漢辟支佛觀察解脫者。此下",
    "T37n1744_002:0047c27": "明四智不究竟。於中且合為二。離成四。合",
    "T37n1744_002:0047c28": "為二者。一明二乘不得四智。若知一切苦下。",
    "T37n1744_002:0047c29": "明如來得。問。但應明二乘不得。何故明佛得。",
    "T37n1744_002:0048a01": "答。凡有二義。一舉佛得顯其不得。二欲標示",
    "T37n1744_002:0048a02": "二乘所入故也。前涅槃中初明佛得。後辨二",
    "T37n1744_002:0048a03": "乘不得。今前明二乘不得。後明佛得者。互",
    "T37n1744_002:0048a04": "現也。言離成四者。一顯二乘不得。二何以故",
    "T37n1744_002:0048a05": "有二死下。釋二乘不得所以。三若知一切苦",
    "T37n1744_002:0048a06": "下。釋如來得之所以。四如來正師子吼我生",
    "T37n1744_002:0048a07": "已盡下。釋如來得。二乘前明不得。後明不得",
    "T37n1744_002:0048a08": "所以。如來前明得之所以。後明得者。皆且",
    "T37n1744_002:0048a09": "互現也。前涅槃中。前明佛得。後明得之所以。",
    "T37n1744_002:0048a10": "今四智中。前明得之所以。後明得者。且是",
    "T37n1744_002:0048a11": "互現也。二乘涅槃中。前明不得所以。後明",
    "T37n1744_002:0048a12": "不得。方便言得。今四智中。前明不得。後明不",
    "T37n1744_002:0048a13": "得所以。且是互現。明不得中有二。一牒如來",
    "T37n1744_002:0048a14": "昔言。從且是如來方便下。會佛教意也。牒",
    "T37n1744_002:0048a15": "昔言中有二。一明二乘四智究竟。二從得蘇",
    "T37n1744_002:0048a16": "息處。明二乘涅槃究竟。阿羅漢辟支佛。此是",
    "T37n1744_002:0048a17": "得智人也。觀察解脫四智究竟者。是四智相。",
    "T37n1744_002:0048a18": "無學聖智。有為解脫。解脫即是四智正體。",
    "T37n1744_002:0048a19": "二乘出現有中。觀彼解脫生四智究竟之想。",
    "T37n1744_002:0048a20": "名觀解脫四智究竟。得蘇息處第二得涅槃",
    "T37n1744_002:0048a21": "究竟。離分段死。故名為蘇。六道之中不得往",
    "T37n1744_002:0048a22": "來。稱之為息也。有人言。觀察者。依雜心。盡",
    "T37n1744_002:0048a23": "無生二智境界在四門。盡無生二智開之。即",
    "T37n1744_002:0048a24": "成四智。境界在四門者。通觀四諦為境界。故",
    "T37n1744_002:0048a25": "言觀察。言盡無生二智境界在四門者。開盡",
    "T37n1744_002:0048a26": "無生智成四智如上釋。境界在四門者。如言",
    "T37n1744_002:0048a27": "苦我已知。是盡智。不復更知。是無生智。餘三",
    "T37n1744_002:0048a28": "亦爾。故云境界在四門解脫者。無學解脫位",
    "T37n1744_002:0048a29": "也。以得四智故。所以解脫四智究竟也。就釋",
    "T37n1744_002:0048b01": "而言。二乘四智究竟得到彼岸也。有人言。此",
    "T37n1744_002:0048b02": "總結奪有餘無餘二果也。觀察者。即是有餘",
    "T37n1744_002:0048b03": "果。解脫者。即是無餘果。四智者。只以有觀察",
    "T37n1744_002:0048b04": "故。四智有解脫故。便得蘇息。蘇息處者。灰",
    "T37n1744_002:0048b05": "身滅智永寂之處也。且是如來方便者。第二",
    "T37n1744_002:0048b06": "會教。同上五對。故稱為且。以方便者對實",
    "T37n1744_002:0048b07": "也。實錄不得。言得故稱方便。望法華即是",
    "T37n1744_002:0048b08": "兩種方便。未得四智謂四智。皆是三車方",
    "T37n1744_002:0048b09": "便。未得究竟蘇息處。自謂已得。皆是化城",
    "T37n1744_002:0048b10": "方便。又初句是法華前二周說。後是法華第",
    "T37n1744_002:0048b11": "三周說。但彼廣故開三周。此略故但云一方",
    "T37n1744_002:0048b12": "便。有餘者。明義不盡。對盡理之說。不了義",
    "T37n1744_002:0048b13": "者。對於了義也。何以故有二種死下。上總明",
    "T37n1744_002:0048b14": "二乘不得四智。今第二別明不得也。又上來",
    "T37n1744_002:0048b15": "明不得四智。今釋不得所以。就文有二。初何",
    "T37n1744_002:0048b16": "以故者問也。問意云。如來昔說二乘有四智",
    "T37n1744_002:0048b17": "究竟。今何故言不究竟。有二種死者。第二答",
    "T37n1744_002:0048b18": "也。答中有二。一別釋不得四智所以。二阿羅",
    "T37n1744_002:0048b19": "漢辟支佛後身菩薩為無明所覆下。通釋不",
    "T37n1744_002:0048b20": "得四智所以。且初是明二乘不得四智。次明",
    "T37n1744_002:0048b21": "二乘不得四智功德。即成四別。前辨我生已",
    "T37n1744_002:0048b22": "盡智是方便。得有餘下。就梵行已立是方便。",
    "T37n1744_002:0048b23": "凡夫人下。就所作已辦明方便。所斷煩惱更",
    "T37n1744_002:0048b24": "不能下。就不受後有明方便。今前明我生已",
    "T37n1744_002:0048b25": "盡中。正以有二種生死者就斷一生死盡。權",
    "T37n1744_002:0048b26": "言究竟。餘有一生死在。故不究竟。是故今昔",
    "T37n1744_002:0048b27": "教不相違。餘三智且爾。我生已盡中。前明",
    "T37n1744_002:0048b28": "二死。次辨方便。初文有三。一舉數。二列名。",
    "T37n1744_002:0048b29": "三分段者謂虛偽眾生下。約人顯別。有二種",
    "T37n1744_002:0048c01": "死者。此舉二數也。且有二生。但死是可厭",
    "T37n1744_002:0048c02": "之法。故偏說耳。二死別有義章。今略以四門",
    "T37n1744_002:0048c03": "解釋。第一釋名門。言分段生死者。謂色形",
    "T37n1744_002:0048c04": "區別。壽期短長也。言變易者。無復色形區",
    "T37n1744_002:0048c05": "別壽期短長。但以心神念念相傳前變後易",
    "T37n1744_002:0048c06": "也。如地持云。生滅壞苦。名變易苦。此微細生",
    "T37n1744_002:0048c07": "滅變易。通於凡聖。次三乘所得法身。神化",
    "T37n1744_002:0048c08": "自在能變易。故名變易。此變易性是死法。",
    "T37n1744_002:0048c09": "名變易死。此之一義。聖有凡無。三證得真實",
    "T37n1744_002:0048c10": "法身。隱顯自在。名為變易。變易非死。但此變",
    "T37n1744_002:0048c11": "易。猶為無常死法所隨。名變易死。此之一義。",
    "T37n1744_002:0048c12": "大有小無。今所論者。正據第二門說。聖人無",
    "T37n1744_002:0048c13": "漏法身為生死。不就神道變化為變易。以其",
    "T37n1744_002:0048c14": "雖是無漏。猶是有為。故名變易。問。云何名生",
    "T37n1744_002:0048c15": "死。答。初受名生命斷為死。諸受根起。名生。",
    "T37n1744_002:0048c16": "諸受根沒。次第不受根起。名死。後當釋之。不",
    "T37n1744_002:0048c17": "思議者。三種人雖受彼生。不能測度。名不思",
    "T37n1744_002:0048c18": "議。又三界分段顯然易了。變易取其微細改",
    "T37n1744_002:0048c19": "易。難可了知。名不思議。又此生死至佛方盡。",
    "T37n1744_002:0048c20": "故不可能測度也。第二出體門。有人言。分段",
    "T37n1744_002:0048c21": "有二種。一者繫業分段。下二界用五陰為體。",
    "T37n1744_002:0048c22": "上界則用四陰為體。若不繫業分段。用苦樂",
    "T37n1744_002:0048c23": "等受為體。變易亦有二種。一自報變易。用無",
    "T37n1744_002:0048c24": "漏五陰為體。若為物變易依身起化。用色陰",
    "T37n1744_002:0048c25": "為體。此唯據佛一人也。有人言。變易無色。",
    "T37n1744_002:0048c26": "直是心識冥傳。念念生滅。相續不斷。其中無",
    "T37n1744_002:0048c27": "有分限隔絕。劫數近遠。乃至菩提。此生死方",
    "T37n1744_002:0048c28": "盡。故但用心法為體。第三明因緣門者。繫業",
    "T37n1744_002:0048c29": "分段。用罪福不動業為因。四取為緣。不繫分",
    "T37n1744_002:0049a01": "段。用微業為因。慈悲願等緣。自報變易。用",
    "T37n1744_002:0049a02": "無漏業為因。無明為緣。為物變易。悲願為因。",
    "T37n1744_002:0049a03": "眾生根欲為緣。第四大意門者。諸法實言",
    "T37n1744_002:0049a04": "亡慮絕。未曾生死。未嘗涅槃。但於顛倒眾生。",
    "T37n1744_002:0049a05": "故成生死。對彼生死。故強名涅槃。但虛妄",
    "T37n1744_002:0049a06": "有其重輕。虛妄重者。說為分段。虛妄輕者。稱",
    "T37n1744_002:0049a07": "為變易。蓋是聖人善巧方便隨虛妄顛倒。故",
    "T37n1744_002:0049a08": "立二死之名。此知分別空華。談道陽炎。勿",
    "T37n1744_002:0049a09": "作實二妄解。此興皇師大意也。何等為三",
    "T37n1744_002:0049a10": "下。第二列二死名也。分段者謂虛偽眾生。",
    "T37n1744_002:0049a11": "第三約人顯別。虛偽眾生者。以取相為因。相",
    "T37n1744_002:0049a12": "心虛妄也。又未得無漏實解。隨惑受生。迴",
    "T37n1744_002:0049a13": "轉五趣。或墮或昇。無有定實。故為虛偽。此就",
    "T37n1744_002:0049a14": "凡夫為釋。不論聖人。以三界本是凡夫惑故",
    "T37n1744_002:0049a15": "也。若通取小乘法。凡夫人及三果四向。乃至",
    "T37n1744_002:0049a16": "二乘未入無餘之前。所受報身。名虛偽眾生",
    "T37n1744_002:0049a17": "也。有人言。大乘法中。外凡善趣菩薩。皆於三",
    "T37n1744_002:0049a18": "界地中。妄愛受生。故言虛偽。若依舊明。從凡",
    "T37n1744_002:0049a19": "夫地逕大乘。未受初地已來。悉受分段死。",
    "T37n1744_002:0049a20": "此用法華論意釋攝論及仁王經云。若如三",
    "T37n1744_002:0049a21": "藏云。十行第六心斷惑。與二乘齊。未與二乘",
    "T37n1744_002:0049a22": "齊已來。並受分段身也。不思議變易謂阿羅",
    "T37n1744_002:0049a23": "漢辟支佛者。謂二乘入無餘之後。未迴小入",
    "T37n1744_002:0049a24": "大之前。取此羅漢辟支佛。迴小入大二乘有",
    "T37n1744_002:0049a25": "二人。一在界內迴小心。猶屬分段所攝。二界",
    "T37n1744_002:0049a26": "外迴心。為變易所攝。此二人迴心入大。並是",
    "T37n1744_002:0049a27": "大力菩薩。大力菩薩且有二種。一直往大力。",
    "T37n1744_002:0049a28": "二迴小入大名為大力。言大力者。以不為業",
    "T37n1744_002:0049a29": "繫。自在受生。故言大力。問。云何故大力菩",
    "T37n1744_002:0049b01": "薩位耶。答。有人言。所謂種姓菩薩。所以然",
    "T37n1744_002:0049b02": "者。二障煩惱。都未斷除。而不為煩惱所牽。又",
    "T37n1744_002:0049b03": "於三界受生自在。故名大力。此師雖云種姓",
    "T37n1744_002:0049b04": "受變易。而未判是何種姓。有人言。地前菩薩。",
    "T37n1744_002:0049b05": "能作五生。稱為大力。地前位通。且未分判",
    "T37n1744_002:0049b06": "是地前何位。依三藏釋攝大乘及仁王經並",
    "T37n1744_002:0049b07": "云。十行菩薩斷惑。與二乘齊。即十行之人。為",
    "T37n1744_002:0049b08": "大力菩薩也。此大意同前二師。而判位在於",
    "T37n1744_002:0049b09": "十行。有人言。六地猶屬分段。六地終心。三界",
    "T37n1744_002:0049b10": "報盡。便受變易。正取此經證。有人言。有四種",
    "T37n1744_002:0049b11": "生死。一流來生死。謂初託空。起一念識。二分",
    "T37n1744_002:0049b12": "段。三中間生死。二乘無學。四變易。七地所受",
    "T37n1744_002:0049b13": "餘習為因。不生三界。未至法有。故中間生",
    "T37n1744_002:0049b14": "死。二乘無學。三界報盡。同生中間。聞法華等",
    "T37n1744_002:0049b15": "經。轉為菩薩。習行滿於七地終心。入八地法",
    "T37n1744_002:0049b16": "流。乃名變易。故以六地分段。七地受中間。",
    "T37n1744_002:0049b17": "八地受變易。有人言。不立四種生死。但立分",
    "T37n1744_002:0049b18": "段變易二種生死。六地為分段。七地已去為",
    "T37n1744_002:0049b19": "變易也。今謂位義難知。憶生罪過。不可定判",
    "T37n1744_002:0049b20": "也。若依法華論數處分明。又明地前是凡夫",
    "T37n1744_002:0049b21": "受分段身。捨分段身方入初地。則知初地已",
    "T37n1744_002:0049b22": "去是變易生死大力菩薩也。言意生身者。是",
    "T37n1744_002:0049b23": "初地已上一切菩薩。彼人受生。無礙自在。如",
    "T37n1744_002:0049b24": "心如意。名意受生。意有三義。一遍到。二速",
    "T37n1744_002:0049b25": "疾。三無礙。故云意生身。此等皆是變易生",
    "T37n1744_002:0049b26": "死差別也。有人言。從變易已去。無復形方分",
    "T37n1744_002:0049b27": "段。直是心識受生。故云意生身。馥師云。變易",
    "T37n1744_002:0049b28": "是借喻之名。杳深難測。如識代謝。故云意生",
    "T37n1744_002:0049b29": "身。乃至究竟無上菩提者。敘此生死分齊。至",
    "T37n1744_002:0049c01": "佛時乃盡耳。又此舉不受位處。對顯受處位",
    "T37n1744_002:0049c02": "別也。二種死中下。以無分段生死。故言我生",
    "T37n1744_002:0049c03": "已盡。此顯二死中。但盡分段。未盡變易。此會",
    "T37n1744_002:0049c04": "釋今昔二教義也。得有餘果證故說梵行已",
    "T37n1744_002:0049c05": "立者。依涅槃經有二種。一所修梵行已畢竟",
    "T37n1744_002:0049c06": "故。說已立。二又捨學道。且名為立。今文明",
    "T37n1744_002:0049c07": "梵行已立。是證滅智。若就有餘無餘論者。分",
    "T37n1744_002:0049c08": "段盡處名曰有餘。變易盡處說為無餘。二乘",
    "T37n1744_002:0049c09": "但得分段盡處。名為有餘證。如來就此。說其",
    "T37n1744_002:0049c10": "梵行已立。故是方便也。凡夫人天者。此明所",
    "T37n1744_002:0049c11": "作已辦是方便。涅槃經曰有二。一如本所求。",
    "T37n1744_002:0049c12": "今日已得。說言已辦。二修道得果。且說已",
    "T37n1744_002:0049c13": "辦。所作已辦是修道智。道有二種。一分段對",
    "T37n1744_002:0049c14": "治。二變易對治。二乘但修分段對治。如來就",
    "T37n1744_002:0049c15": "此。說其所作已辦。故是方便。文中兩句。第",
    "T37n1744_002:0049c16": "一對人彰釋方便。第二對障顯釋方便。凡夫",
    "T37n1744_002:0049c17": "不辦。七學未作。是對人也。凡夫於彼無學聖",
    "T37n1744_002:0049c18": "道。未能成辦。二乘對彼。故說已辦。學人亦爾。",
    "T37n1744_002:0049c19": "問。但云凡夫便足。何故復云人天耶。答。凡夫",
    "T37n1744_002:0049c20": "者。內凡夫人也。人天者。外凡夫也。三果四",
    "T37n1744_002:0049c21": "向。此為七學人。問。所作已辦何異。答。所作",
    "T37n1744_002:0049c22": "已辦差別者。如智度論說有其多種。今略顯",
    "T37n1744_002:0049c23": "要者。斷屬愛煩惱名所作。斷屬見煩惱名已",
    "T37n1744_002:0049c24": "辦。煖等四心名所作。苦法忍等無漏名已",
    "T37n1744_002:0049c25": "辦。見諦名所作。思惟名已辦。心解脫名所作。",
    "T37n1744_002:0049c26": "慧解脫名已辦。今此二乘上果人所作已辦",
    "T37n1744_002:0049c27": "者。應是心解脫名所作。慧解脫名已辦也。隨",
    "T37n1744_002:0049c28": "言義次第應言凡夫作。學人未辦。而今此",
    "T37n1744_002:0049c29": "文不然者。非凡夫力所能辦。故言未辦。學人",
    "T37n1744_002:0050a01": "未作者。但作學地之行。未作無學之行。故言",
    "T37n1744_002:0050a02": "未作。又若言學人未辦。功濫上果所作。所",
    "T37n1744_002:0050a03": "以然者。如心解脫人。望慧解人。亦是未辦",
    "T37n1744_002:0050a04": "故也。若對凡夫及七種學人。說言所作已辦。",
    "T37n1744_002:0050a05": "若對諸佛菩薩。則所作未辦。虛偽煩惱斷故",
    "T37n1744_002:0050a06": "說所作已辦者。第二句對障顯也。一切煩惱",
    "T37n1744_002:0050a07": "無非虛偽。於中分別妄愛受生。虛妄中極。故",
    "T37n1744_002:0050a08": "偏名虛偽。如來以其所修正道。能斷如是虛",
    "T37n1744_002:0050a09": "偽煩惱。是故說言所作已辦。望於無明。故是",
    "T37n1744_002:0050a10": "方便。又顯虛偽麁煩惱斷。未能斷細。阿羅漢",
    "T37n1744_002:0050a11": "下。此第四明不受後有智以為方便。不受",
    "T37n1744_002:0050a12": "後有智是斷集智。集有二種。一分段因。二變",
    "T37n1744_002:0050a13": "易因。二乘但斷分段。餘因未斷。如來偏就斷",
    "T37n1744_002:0050a14": "分段因。說不受後有。故是方便。文中初言所",
    "T37n1744_002:0050a15": "斷煩惱障。昔日是方便也。非盡已下明。今有",
    "T37n1744_002:0050a16": "餘不了之義。明今有餘不了義中。前略開二",
    "T37n1744_002:0050a17": "門。次廣釋之。言二門者。非盡一切煩惱。是第",
    "T37n1744_002:0050a18": "一門。謂不斷集體。集體即是煩惱體。亦盡",
    "T37n1744_002:0050a19": "一切受生者。是第二門。謂不斷集能。謂煩",
    "T37n1744_002:0050a20": "惱招生用。又非盡一切煩惱。謂無盡智。非盡",
    "T37n1744_002:0050a21": "一切受生。謂無無生智。以此二智。為不受後",
    "T37n1744_002:0050a22": "有智體。何以故下。第二廣釋。何以故者問也。",
    "T37n1744_002:0050a23": "二乘兩輪惑亡。三界生盡。今何故言非盡煩",
    "T37n1744_002:0050a24": "惱。非盡受生。有煩惱下。第二解釋。釋二章門",
    "T37n1744_002:0050a25": "即二。前明非盡一切煩惱。又如取下。廣明非",
    "T37n1744_002:0050a26": "盡一切受生。前明非盡一切煩惱中又二。言",
    "T37n1744_002:0050a27": "有煩惱是羅漢辟支所不斷者。略明非盡一",
    "T37n1744_002:0050a28": "切煩惱也。煩惱有二種下。廣明非盡一切煩",
    "T37n1744_002:0050a29": "惱。初明有煩惱。是煩惱章門。從阿羅漢辟支",
    "T37n1744_002:0050b01": "佛所不斷下。彰其不盡。是不盡章門。而云有",
    "T37n1744_002:0050b02": "煩惱羅漢不盡者。正取無明住地二乘不能",
    "T37n1744_002:0050b03": "盡。煩惱有二種下。第二解釋。然但應釋無明。",
    "T37n1744_002:0050b04": "其二乘不能斷。而今釋四住者。以舉四住之",
    "T37n1744_002:0050b05": "麁。對無明之細故也。就文為二。前釋煩惱章",
    "T37n1744_002:0050b06": "門。次釋不斷章門。此中應有五住地義。今",
    "T37n1744_002:0050b07": "略以八門釋。第一釋名門。見一處住地者。能",
    "T37n1744_002:0050b08": "生名地。令所生成立名住。心迷不解名惑。八",
    "T37n1744_002:0050b09": "忍七智推求諦理名見。緣一理總斷煩惱。故",
    "T37n1744_002:0050b10": "名一處。故云見一處住地也。有人言。初一是",
    "T37n1744_002:0050b11": "見諦惑。繫在三塗。一處具有五見。示其尤重",
    "T37n1744_002:0050b12": "以見諦為標。餘三住地。即是三界思惟。受",
    "T37n1744_002:0050b13": "為繫縛。故以受為名。又解。五利煩惱推求",
    "T37n1744_002:0050b14": "名見。入見道一處併斷。名見一處。言住地者。",
    "T37n1744_002:0050b15": "本為末依。名之為住。本能生末。目之為地。今",
    "T37n1744_002:0050b16": "言四住地唯有二種。一見。二受。合三界見。",
    "T37n1744_002:0050b17": "總為一處。故云見一處住地。以對離愛為三",
    "T37n1744_002:0050b18": "處。故云見一處也。愛地者。欲界地中一切",
    "T37n1744_002:0050b19": "煩惱。除無明及見。說為欲愛。以此地中。著外",
    "T37n1744_002:0050b20": "五欲。故名欲愛。然欲界亦愛自身。但著欲情",
    "T37n1744_002:0050b21": "多。故偏言之。又簡上界所愛色身。偏說欲",
    "T37n1744_002:0050b22": "愛也。色愛者。色界地中一切煩惱。除無明",
    "T37n1744_002:0050b23": "見。說為色愛。以此界中。捨外五欲。著己色",
    "T37n1744_002:0050b24": "身。故名色愛。然色界且愛己心。以此界中",
    "T37n1744_002:0050b25": "著色情多。偏說色愛。又簡無色愛著心。故徧",
    "T37n1744_002:0050b26": "說色愛。有愛者。無色界中一切煩惱。除無",
    "T37n1744_002:0050b27": "明見。說為有愛。若就簡下說之。應名無色",
    "T37n1744_002:0050b28": "愛。若隨所取。應名心愛。但今為破患。故名有",
    "T37n1744_002:0050b29": "愛。外道多取無色界中以為涅槃。今為破之。",
    "T37n1744_002:0050c01": "故名有耳。有者。謂生死三有之法。故名為有。",
    "T37n1744_002:0050c02": "又總論五鈍使。以愛為主。能感欲界果報者。",
    "T37n1744_002:0050c03": "名為欲愛。以愛為主能感色界果報者。名為",
    "T37n1744_002:0050c04": "色愛。以愛為主。能感無色界果報者。名為有",
    "T37n1744_002:0050c05": "愛。潤業潤生。愛結最強。故偏說愛。無有明",
    "T37n1744_002:0050c06": "解。染污如此。目無明。第二得名門。若依初",
    "T37n1744_002:0050c07": "解。見於一理。名見一處。此從能治得名。若依",
    "T37n1744_002:0050c08": "後意。五利煩惱名見。見道時一切併斷。名見",
    "T37n1744_002:0050c09": "一處住地。此從能治所治合解名也。若四住",
    "T37n1744_002:0050c10": "地為二位。謂見與愛。離愛為三。以見為一。故",
    "T37n1744_002:0050c11": "名見一處住地。此則當體從處得名。餘三住",
    "T37n1744_002:0050c12": "地當體立名。後一以過患為目。三釋之中。以",
    "T37n1744_002:0050c13": "後意為正。所以然者。今釋四住煩惱。且應從",
    "T37n1744_002:0050c14": "惑立名。豈得就解及惑合釋也。瓔珞經下卷",
    "T37n1744_002:0050c15": "釋五住地。眾生識始起一想。住於緣。順第一",
    "T37n1744_002:0050c16": "義諦起名善。背第一義諦起名為惑。以此二",
    "T37n1744_002:0050c17": "為住地。故名生得善。生得惑。因此善惑為本。",
    "T37n1744_002:0050c18": "起一切善及惑。從一切法。緣生善惑名作。以",
    "T37n1744_002:0050c19": "得善作。以得惑作。而心非善惑。從二緣名。故",
    "T37n1744_002:0050c20": "名善惑二心。起欲界惑。名欲界住地。起色界",
    "T37n1744_002:0050c21": "惑。名色界住地。起心惑。名無色住地。以此四",
    "T37n1744_002:0050c22": "住地起一切煩惱。故為始起四住地。其四住",
    "T37n1744_002:0050c23": "前。便無法起故。故為無始無明住地。金剛",
    "T37n1744_002:0050c24": "智。知此始起一想有終。而不知其始前有法",
    "T37n1744_002:0050c25": "無法。生得一住。作得三住。唯佛知始知終。",
    "T37n1744_002:0050c26": "此經文難解。今略釋之。一切眾生識起一想。",
    "T37n1744_002:0050c27": "此是無明住地也。住於緣。起一念善惡。此是",
    "T37n1744_002:0050c28": "見一處住地。以初地也。一念生得善惡。故名",
    "T37n1744_002:0050c29": "見一處住地。以其順諦起惡。當應見諦斷",
    "T37n1744_002:0051a01": "之。故名為見。從一念生得。起三界惑。三界",
    "T37n1744_002:0051a02": "惑。即名三住地。三界惑從前生得惑起。故名",
    "T37n1744_002:0051a03": "為作。從四住地。更生四住地煩惱。亦名為起。",
    "T37n1744_002:0051a04": "此以前念四住。生後念四住。亦得以性成四",
    "T37n1744_002:0051a05": "住。起現行四住。金剛心。但見初起一念識有",
    "T37n1744_002:0051a06": "終滅之義。而不知其一念識前為有為無。佛",
    "T37n1744_002:0051a07": "則具知始終。此與涅槃經同。十地菩薩。但見",
    "T37n1744_002:0051a08": "其終。不見其始諸佛如來。具見始終。第三明",
    "T37n1744_002:0051a09": "體門。八十八使。為見一處住地體。貪瞋慢",
    "T37n1744_002:0051a10": "無明四使。為欲愛住地體。愛慢無明三使。",
    "T37n1744_002:0051a11": "為色有二住地體。若以愛見二法為體者。三",
    "T37n1744_002:0051a12": "界見。為見一處住地體。三界愛。為三住地體。",
    "T37n1744_002:0051a13": "所以合見而離愛者。正欲彰愛過患。潤業潤",
    "T37n1744_002:0051a14": "生皆由於愛。故今此經正明受生義。故廣彰",
    "T37n1744_002:0051a15": "愛也。又眾生多起於愛。少起於見。是故合見",
    "T37n1744_002:0051a16": "而離愛也。雖舉愛見為端。其中有屬愛屬見",
    "T37n1744_002:0051a17": "煩惱者。皆攝入愛見中也。無明住地體者。謂",
    "T37n1744_002:0051a18": "不了生法二空及如來藏。為無明住地體。第",
    "T37n1744_002:0051a19": "四地起門有二種。一同類分別。五住種子能",
    "T37n1744_002:0051a20": "生為地。上心所生為起。二異類分別。四住地",
    "T37n1744_002:0051a21": "中。見一處為地。三住地。從見一處住地起。名",
    "T37n1744_002:0051a22": "起。故雜心云。見諦所斷。是一切染污法因。又",
    "T37n1744_002:0051a23": "無明住地。無始能生是地。恒沙煩惱從無明",
    "T37n1744_002:0051a24": "生為起。次約麁細分別地起。無明是地。四住",
    "T37n1744_002:0051a25": "煩惱為起。又人言。起有四種。一性事分別。",
    "T37n1744_002:0051a26": "彼事識中。取性煩惱。名為性或。說之為地。",
    "T37n1744_002:0051a27": "餘見愛等。緣境別生。說為事惑。通名為起。彼",
    "T37n1744_002:0051a28": "取性者。馬鳴論中名執取相。亦名執相應染。",
    "T37n1744_002:0051a29": "餘見愛等。馬鳴論中名計名字相。尋名計我。",
    "T37n1744_002:0051b01": "及生諸結。名計名字。成實論師大意。且同",
    "T37n1744_002:0051b02": "此解。以通取相為根本。名住地。別相煩惱為",
    "T37n1744_002:0051b03": "枝條。故名為起。二本末分別。於前事中。十使",
    "T37n1744_002:0051b04": "為地。餘纏垢等。以之為起。三成起分別。一切",
    "T37n1744_002:0051b05": "煩惱。宿習性成。同名地。對緣現生。斯名為",
    "T37n1744_002:0051b06": "起。四前能生後。通名為地。後起依前。同名",
    "T37n1744_002:0051b07": "為起。第五相應不相應門者。一就作緣念法",
    "T37n1744_002:0051b08": "辨相應不相應。不作緣念法不相應。即五住",
    "T37n1744_002:0051b09": "種子是也。上說心相應。故此文云起者剎那",
    "T37n1744_002:0051b10": "心相應。無始無明不相應。恒沙煩惱是相應。",
    "T37n1744_002:0051b11": "二麁細分。四住地是相應。以其麁故。無明不",
    "T37n1744_002:0051b12": "相應。以其細故。故起信論云。麁惑名相應。細",
    "T37n1744_002:0051b13": "惑不相應。第六依止門。見一處住地。及有愛",
    "T37n1744_002:0051b14": "住地。此二依意識生。欲愛依六識生。色愛依",
    "T37n1744_002:0051b15": "身眼耳意識生。無明不了性空及如來藏。依",
    "T37n1744_002:0051b16": "意識生。五住種子。並依本識生。第七門斷",
    "T37n1744_002:0051b17": "惑位門。斷惑義別有大章。若依三藏。十信",
    "T37n1744_002:0051b18": "伏見諦。十解斷見諦。十解伏思惟。十行斷思",
    "T37n1744_002:0051b19": "惟。從十行第七心去。伏無明及四住習。從",
    "T37n1744_002:0051b20": "初地已去。斷無明四住習。今此大意。四住",
    "T37n1744_002:0051b21": "二乘所斷。無明佛地斷盡。若依前文。羅漢辟",
    "T37n1744_002:0051b22": "支及大力菩薩。此三人同受變易生死。若爾。",
    "T37n1744_002:0051b23": "則二乘與初地菩薩同斷四住盡。從初地至",
    "T37n1744_002:0051b24": "佛地斷於無明。其不盡者。地持法華疏中已",
    "T37n1744_002:0051b25": "釋也。第八大意門。然凡夫隨名著名。隨相取",
    "T37n1744_002:0051b26": "相。聞說有五住煩惱。則言有惑可斷。二乘未",
    "T37n1744_002:0051b27": "除。唯佛能盡。則言有人能斷。有五住可斷。則",
    "T37n1744_002:0051b28": "成斷見。惑斷而證涅槃。則成常見。法華中。以",
    "T37n1744_002:0051b29": "此喻窮子。是除糞之人。以有惑可斷。有人",
    "T37n1744_002:0051c01": "能除。故名除糞。今大乘學。還作此解。是大",
    "T37n1744_002:0051c02": "除糞人也。金光明云。無明體性。本自不有。妄",
    "T37n1744_002:0051c03": "想因緣和合而有。無所有故。假名無明。是故",
    "T37n1744_002:0051c04": "我說名曰無明。無明既爾。四住且爾。豈可",
    "T37n1744_002:0051c05": "言有五住可斷。但今約空。謂眾生故。強名五",
    "T37n1744_002:0051c06": "住。知此五住本來無生。故名為斷耳。大品云。",
    "T37n1744_002:0051c07": "若法先有後無。諸佛菩薩則有過罪。此經",
    "T37n1744_002:0051c08": "云。非壞法滅。本性清淨。故名為滅。須留此",
    "T37n1744_002:0051c09": "門也。就釋煩惱又為三。一別明四住。二心不",
    "T37n1744_002:0051c10": "相應無始已下。別彰無明。三此四住地力下。",
    "T37n1744_002:0051c11": "四住無明相對辨異。就釋四住中有三。煩惱",
    "T37n1744_002:0051c12": "有二種。謂標數也。何等為二下。第二列名也。",
    "T37n1744_002:0051c13": "住地有四種下。第三廣釋。釋上二門即二。一",
    "T37n1744_002:0051c14": "釋住地章門。次釋起章門。釋住地章門中前",
    "T37n1744_002:0051c15": "列四數。此四住地生一切起煩惱者。總釋住",
    "T37n1744_002:0051c16": "地之名。此之四種。性成在已。故名為住。地",
    "T37n1744_002:0051c17": "者。能生現起。故說為地。今言此四住生一切",
    "T37n1744_002:0051c18": "起煩惱者。對所生顯能生為地。亦是能生起",
    "T37n1744_002:0051c19": "煩惱為地。起煩惱依之得立名住。起者剎那",
    "T37n1744_002:0051c20": "心剎那相應。次釋起章門也。外國稱剎那。此",
    "T37n1744_002:0051c21": "云念也。王一念緣境。煩惱法數隨心而起。",
    "T37n1744_002:0051c22": "同時不相離。故言剎那相應。故馬鳴言。心異",
    "T37n1744_002:0051c23": "念異。而同知同緣。名相應染。若非起煩惱。心",
    "T37n1744_002:0051c24": "自緣境。煩惱不起。不與心應。彼名愛結為",
    "T37n1744_002:0051c25": "念也。有人用成實論釋。欲明從地起煩惱轉",
    "T37n1744_002:0051c26": "麁。便有識想受行四心之異。前後想受。同緣",
    "T37n1744_002:0051c27": "一境。故言相應。此釋意。唯是一境。識得此境",
    "T37n1744_002:0051c28": "上實法。想得境上假名。次想後起受。領境上",
    "T37n1744_002:0051c29": "好惡。次行於境起善惡。四心前後。緣一境。",
    "T37n1744_002:0052a01": "故名相應。世尊心不相應無始無明住地下。",
    "T37n1744_002:0052a02": "第二辨無明住地也。心不相應者。簡上剎那",
    "T37n1744_002:0052a03": "心相應。無始者。簡心剎那剎那起。若是起煩",
    "T37n1744_002:0052a04": "惱。與心別體。共心相應。此無明住地。即指妄",
    "T37n1744_002:0052a05": "想心體以為無明。不別心外有數法。共心相",
    "T37n1744_002:0052a06": "應。是故說為心不相應。故馬鳴言。即心不覺。",
    "T37n1744_002:0052a07": "常無別異。故名相應。此無明住地。久來性",
    "T37n1744_002:0052a08": "成。不同起惑。作念現生。故言無始無明。暗惑",
    "T37n1744_002:0052a09": "之心。體無慧明。故曰無明。為彼恒沙起惑所",
    "T37n1744_002:0052a10": "依。名之為住。能生恒沙。故稱為地。有人言。",
    "T37n1744_002:0052a11": "心不相應無始無明者。無明住地惑。即於一",
    "T37n1744_002:0052a12": "切有漏三性心中。以三性心。皆取相不悟理",
    "T37n1744_002:0052a13": "實。悉名無明。與心無別體。無可說相應。故名",
    "T37n1744_002:0052a14": "不相應。一切時恒有。不同餘煩惱或有或無。",
    "T37n1744_002:0052a15": "故說無始。良以無明與一切有漏三性心無",
    "T37n1744_002:0052a16": "別體。故不可說相應。復以義異。故三性諸心",
    "T37n1744_002:0052a17": "或有或無。無明常有。故說無始也。體非慧明。",
    "T37n1744_002:0052a18": "故名無明。在一切心中成就。不同現起。故名",
    "T37n1744_002:0052a19": "為住。以此無明住。生一切煩惱。故說為地。",
    "T37n1744_002:0052a20": "問。四住中有住有起。無明中何故但說住不",
    "T37n1744_002:0052a21": "說起。答。以無明住地。更無別起。故不別說",
    "T37n1744_002:0052a22": "起。只以前所列見受等。通說為無明所起",
    "T37n1744_002:0052a23": "也。有人言。此無明是生死本因。故云無始",
    "T37n1744_002:0052a24": "是始。是以攝論云。無始者。即是顯因也。若",
    "T37n1744_002:0052a25": "有始則無因。以有始則有初。初則無因。以其",
    "T37n1744_002:0052a26": "無始。則是有因。所以明有因者。顯佛法是因",
    "T37n1744_002:0052a27": "緣義。有人言。無始無明者。始背明入暗時。煩",
    "T37n1744_002:0052a28": "惱微細。唯同是一無明。無有四心次第起。故",
    "T37n1744_002:0052a29": "言心不相應。此師云。所以明相應不相應者。",
    "T37n1744_002:0052b01": "為欲簡惑麁細。惑麁者有四心。故相應。惑",
    "T37n1744_002:0052b02": "細者無四心。故不相應也。無始者有二釋。一",
    "T37n1744_002:0052b03": "云。無明無有始。故眾生無頭。波若無底。二",
    "T37n1744_002:0052b04": "云。無明最在初。實錄有始。但無有一法在此",
    "T37n1744_002:0052b05": "前者。故言無始也。世尊此四住地力下。此第",
    "T37n1744_002:0052b06": "三辨四住與無明優劣。為彰二乘有斷不斷。",
    "T37n1744_002:0052b07": "所以須辨也。又雖舉五住。意在無明。就中前",
    "T37n1744_002:0052b08": "彰四住之力不及無明。後說無明勝過此四",
    "T37n1744_002:0052b09": "住力者。總以標舉。四住能生現起。故名為力。",
    "T37n1744_002:0052b10": "一切上煩惱依種者。顯其力相。此舉所生。顯",
    "T37n1744_002:0052b11": "前能生是力義。四住所起煩惱。麁強名上。故",
    "T37n1744_002:0052b12": "云一切上煩惱。四住。與上煩惱作依作種。已",
    "T37n1744_002:0052b13": "起煩惱依之得立。故名依也。未起煩惱。四",
    "T37n1744_002:0052b14": "住能生。因之為種。以作依作種。故稱為力。",
    "T37n1744_002:0052b15": "比無明住地下。對勝顯劣也。世尊如是無明",
    "T37n1744_002:0052b16": "住地下。此第二辨無明勝四住。如是無明住",
    "T37n1744_002:0052b17": "地者。總以標舉也。於有愛下。對劣顯勝。初",
    "T37n1744_002:0052b18": "法。次喻。後合。於有愛數四住地者。牒舉前",
    "T37n1744_002:0052b19": "劣。有愛是其第四住地。前三皆是有愛品數。",
    "T37n1744_002:0052b20": "舉後括前。名有愛數四住地也。無明住地其",
    "T37n1744_002:0052b21": "力最大者。辨勝過劣也。問。云何名算數譬喻。",
    "T37n1744_002:0052b22": "答。算數者。依振旦法。從一乃至載。數之極",
    "T37n1744_002:0052b23": "也。依外國。且從一數起。十萬為一羅刃。十",
    "T37n1744_002:0052b24": "羅刃為一阿知羅刃。十阿知羅刃為一居",
    "T37n1744_002:0052b25": "致。十居致為一摩陀。十摩陀為一阿由陀。如",
    "T37n1744_002:0052b26": "是乃百二十轉。至阿僧祇。名為算數。過算",
    "T37n1744_002:0052b27": "數道。名算數不能及。恒沙微塵。是譬喻辭。譬",
    "T37n1744_002:0052b28": "如惡魔下。第二譬說。惡魔喻無明地。魔名",
    "T37n1744_002:0052b29": "殺者。波旬此云極惡。智度論說惡有三種。一",
    "T37n1744_002:0052c01": "名惡。所謂有惡而加報也。二名大惡。無事橫",
    "T37n1744_002:0052c02": "加。三惡中之惡。所謂於有恩處。反加毀損。今",
    "T37n1744_002:0052c03": "波旬者。前世於三寶中殖因。得此天報。不念",
    "T37n1744_002:0052c04": "報恩。返欲加損。故名極惡。然佛出世。都有一",
    "T37n1744_002:0052c05": "百二十部耶正。更相影嚮。得弘道利人。經",
    "T37n1744_002:0052c06": "言。住不思議解脫菩薩。多作魔王。即百二十",
    "T37n1744_002:0052c07": "部中之一部也。既言多有。必有非菩薩者。林",
    "T37n1744_002:0052c08": "公云。外國法。佛在世及滅後。共魔語。皆悉",
    "T37n1744_002:0052c09": "咲之為彼卑面。此云惡者。且惡物。此",
    "T37n1744_002:0052c10": "天有六種勝。一色勝。色中有二。一資貌等",
    "T37n1744_002:0052c11": "色。彼云槃泥。二青等色。彼留烏。此云[荁-旦+欺]。此",
    "T37n1744_002:0052c12": "方色字。翻彼二色。三力勝。四眷屬勝。五眾具",
    "T37n1744_002:0052c13": "勝。六自在勝。應有壽命勝。人中千六百年。是",
    "T37n1744_002:0052c14": "彼天一日一夜。彼三十日以為一月。於人中",
    "T37n1744_002:0052c15": "四萬八千年。彼十二月以為一歲。於人中五",
    "T37n1744_002:0052c16": "十七萬六千年。彼天壽命萬六千年。於人中",
    "T37n1744_002:0052c17": "則有九百二十一居致。居致此方云千萬。",
    "T37n1744_002:0052c18": "漢徑常以億字翻之。故千萬為一億。王民皆",
    "T37n1744_002:0052c19": "爾。多減少出。問。涅槃云。兜率中有三事勝。",
    "T37n1744_002:0052c20": "謂壽命勝等。今兜率天不及他化。云何言壽",
    "T37n1744_002:0052c21": "命。答。此取命能值佛。故言勝。不云命長勝。",
    "T37n1744_002:0052c22": "且可上天壽命不定。而兜率壽命定也。此魔",
    "T37n1744_002:0052c23": "居在第六天上。隣近他化。且領於他化。而",
    "T37n1744_002:0052c24": "勝他化。色力壽命者。正報勝也。眷屬眾具者。",
    "T37n1744_002:0052c25": "依報勝也。喻前文中於有愛等其力大也。合",
    "T37n1744_002:0052c26": "中云。如是無明力者。合前惡魔。於有愛下。合",
    "T37n1744_002:0052c27": "於他化自在勝也。恒沙等下。顯其力也。於恒",
    "T37n1744_002:0052c28": "沙等數上煩惱依者。此辨無明能生恒沙力",
    "T37n1744_002:0052c29": "也。無明所起眾多。喻同恒沙。所起增強。故名",
    "T37n1744_002:0053a01": "為上。且覆於諸佛上法。故名為上也。恒沙",
    "T37n1744_002:0053a02": "等惑。依無明得立。故稱為依。且令四種煩",
    "T37n1744_002:0053a03": "惱久住者。前明四住煩惱。但能與四住所起",
    "T37n1744_002:0053a04": "為依為種。其義則劣。無明住地。能生恒沙。故",
    "T37n1744_002:0053a05": "能持四住。故名為勝。總論以四義為勝。一為",
    "T37n1744_002:0053a06": "眾惑所依。二令見思久住。三二乘不能除。四",
    "T37n1744_002:0053a07": "唯佛能斷。阿羅漢下。上廣明煩惱。從此下去。",
    "T37n1744_002:0053a08": "彰其不盡。即是釋不斷章門。就文為三。初明",
    "T37n1744_002:0053a09": "二乘不斷無明。二唯如來下。明佛能斷。三結",
    "T37n1744_002:0053a10": "無明其力最大。但應明二乘不斷。今為欲舉",
    "T37n1744_002:0053a11": "佛能。顯二乘不斷也。又明二乘不斷唯佛能",
    "T37n1744_002:0053a12": "斷者。此顯上無明力最大故也。後結云。如是",
    "T37n1744_002:0053a13": "世尊無明住地其力最大。故云大力也。問。佛",
    "T37n1744_002:0053a14": "是無學之人。菩提無學之智。云何以無學",
    "T37n1744_002:0053a15": "人。秉無學智。更斷煩惱耶。答。佛智斷與不",
    "T37n1744_002:0053a16": "斷。自古及今。凡有兩釋。一云。金剛心為無",
    "T37n1744_002:0053a17": "礙斷。佛果起證。則金剛心斷。佛果不斷。大",
    "T37n1744_002:0053a18": "品云。菩薩在無礙道中行。佛在解脫道中行",
    "T37n1744_002:0053a19": "也。二云。金剛心無礙伏。佛果起則斷。用此文",
    "T37n1744_002:0053a20": "也。今所明者。檢眾經論。以金剛心斷。而此文",
    "T37n1744_002:0053a21": "云佛果斷者。諸佛果解脫道起證。故名斷",
    "T37n1744_002:0053a22": "耳。又無明常相續。金剛心斷其前念。佛果起。",
    "T37n1744_002:0053a23": "鎮惑無處。而遮後念。種類不生。故名為斷。",
    "T37n1744_002:0053a24": "又佛性論云。二乘住安立諦。故不能斷。佛",
    "T37n1744_002:0053a25": "住非安立諦。故能斷。安立是二諦觀。無安",
    "T37n1744_002:0053a26": "立諦是中道觀。又云。安立者名有所得。無安",
    "T37n1744_002:0053a27": "立者名無所得。故涅槃云。有所得者名為二",
    "T37n1744_002:0053a28": "乘。無所得者名為菩薩。世尊又如取緣下。廣",
    "T37n1744_002:0053b01": "明非盡受生。即是釋上節二章門。就文為",
    "T37n1744_002:0053b02": "二。一從又如取緣明受生差別。二從無明住",
    "T37n1744_002:0053b03": "地異離四下。明斷惑不同。前中還三。一四住",
    "T37n1744_002:0053b04": "受生。二無明受生。三四住無明相對辨異。與",
    "T37n1744_002:0053b05": "前一切煩惱相似。舉麁。正顯細者不能斷也。",
    "T37n1744_002:0053b06": "又如取緣有漏業因而生三有。是第一段。前",
    "T37n1744_002:0053b07": "已廣明不盡煩惱。今此更明不盡受生。是故",
    "T37n1744_002:0053b08": "言又。前明惑體。今明惑用。故言又也。又如",
    "T37n1744_002:0053b09": "者。是指示之辭。指彼分段因之與果。是故言",
    "T37n1744_002:0053b10": "如也。取者。是其愛之別稱。愛心取著。故名為",
    "T37n1744_002:0053b11": "取。助業牽生。因之為緣。理實諸結。皆名為",
    "T37n1744_002:0053b12": "緣。愛力增強。故偏說也。古疏多云。取支之",
    "T37n1744_002:0053b13": "取。起有漏業。如十二緣中取緣有也。馥師註",
    "T37n1744_002:0053b14": "且爾。斯則通說諸使助業取果。非止四取也。",
    "T37n1744_002:0053b15": "中論云。若取者不取。則解脫無有。又言。取",
    "T37n1744_002:0053b16": "者謂四取。欲取。戒取。見取。我語取。欲界一",
    "T37n1744_002:0053b17": "切煩惱。除戒見。名欲取。上二界一切煩惱。除",
    "T37n1744_002:0053b18": "戒見。名我語取。三界見名見取。三界戒名戒",
    "T37n1744_002:0053b19": "取。執受境界名之為取。熾然發業亦名。又",
    "T37n1744_002:0053b20": "佛性論云。取有二。一受資糧。受取者。如因",
    "T37n1744_002:0053b21": "受生愛。受資糧者。貪此受故。取四種資糧。四",
    "T37n1744_002:0053b22": "種資糧者。即四取也。一欲取者。貪欲界六塵。",
    "T37n1744_002:0053b23": "二見取者。於欲界中。唯除戒取。所餘四見。名",
    "T37n1744_002:0053b24": "之為見。貪著此見。名為見取。三戒取者。於三",
    "T37n1744_002:0053b25": "界取世間邪正二道。為離苦得樂。是名為戒。",
    "T37n1744_002:0053b26": "貪著此戒。故名為戒取。四我語取者。緣內身",
    "T37n1744_002:0053b27": "故。一切內法。名為我語。貪著內法。名我語",
    "T37n1744_002:0053b28": "取。言緣內法者。色無色界定。緣內法成。故名",
    "T37n1744_002:0053b29": "我語。貪著此定。名之為取。此四。前二屬斷",
    "T37n1744_002:0053c01": "見。但執現在。謂無未來。後二屬常見。執有",
    "T37n1744_002:0053c02": "未來故。又前二是在家人起。後二出家人起。",
    "T37n1744_002:0053c03": "又前出家在家鬪諍因。後二是在家出家人",
    "T37n1744_002:0053c04": "修行因。又前二欲取為所成。見取為能成。後",
    "T37n1744_002:0053c05": "二我語為能成。戒取為所成。緣謂緣助。業為",
    "T37n1744_002:0053c06": "正主。牽生苦樂二受。故名有漏業因。問。何故",
    "T37n1744_002:0053c07": "名有漏業。答。煩惱是漏。善惡之業。從於漏生。",
    "T37n1744_002:0053c08": "與漏相隨。名有漏業。問。今明四住受生。何",
    "T37n1744_002:0053c09": "須論業。答。由業受生。方得為緣。是以論云。",
    "T37n1744_002:0053c10": "煩惱為緣。有漏業為因。因緣具足。故得受生。",
    "T37n1744_002:0053c11": "如是無明住地緣下。第二辨無明受生。就文",
    "T37n1744_002:0053c12": "為二。一彰無明能生變易。二此三地下。彰彼",
    "T37n1744_002:0053c13": "變易同依無明。初中言無明緣者其兩義。一",
    "T37n1744_002:0053c14": "潤業牽生緣。用此無明瞙。潤前生無漏。令",
    "T37n1744_002:0053c15": "因牽生果報。二發業緣。發業有二。一前為後",
    "T37n1744_002:0053c16": "緣。以前無明覆障真法。修起後治。故名為緣。",
    "T37n1744_002:0053c17": "故地持云。以有無明樂求淨法。淨法得生。故",
    "T37n1744_002:0053c18": "十因中。名已有因。二同時緣。無明住地。是",
    "T37n1744_002:0053c19": "妄識心。依此心體。修起得治。如依睡心。起",
    "T37n1744_002:0053c20": "夢中解。故名為緣。無漏業者。三乘聖人無漏",
    "T37n1744_002:0053c21": "之解。正能感於變易。故說為因。成論師云。有",
    "T37n1744_002:0053c22": "二種潤。一膜潤。二入體潤。入體潤有二說。",
    "T37n1744_002:0053c23": "一云。其解之體。帶無明惑得變易報。二云。三",
    "T37n1744_002:0053c24": "十心中相似之解。及七地之前觀外無漏體。",
    "T37n1744_002:0053c25": "帶無明惑。得變易之果也。問。今正明無明受",
    "T37n1744_002:0053c26": "生何須論業。答。業牽生。方得為緣。故須辨",
    "T37n1744_002:0053c27": "也。問。無明為緣。斯事不疑。既稱無漏。云何",
    "T37n1744_002:0053c28": "是感生因也。答。此無漏是有漏耳。但對三",
    "T37n1744_002:0053c29": "界內之有漏。故三界外者名無漏耳。問。云何",
    "T37n1744_002:0054a01": "對界內名為無漏。答。諸勝鬘師多不尋經首",
    "T37n1744_002:0054a02": "尾。好疑此事。下文云。生死有二種。一有為生",
    "T37n1744_002:0054a03": "死。二無為生死。分段是有為生死。變易無為",
    "T37n1744_002:0054a04": "生死。變易對界內名無為。實是有為。今且",
    "T37n1744_002:0054a05": "爾。感有為生死業。名為有漏。對此有漏故。感",
    "T37n1744_002:0054a06": "界外生死者。為無漏而體實是有漏。若體實",
    "T37n1744_002:0054a07": "是有漏。此即是入體潤。非瞙潤。以此釋之。",
    "T37n1744_002:0054a08": "映如明鏡。問。若對界內有漏業。詺界外為",
    "T37n1744_002:0054a09": "無漏業者。且應對界內。四住之暗。詺界外",
    "T37n1744_002:0054a10": "之惑名明。答。通義悉例。界外生死果。是無為",
    "T37n1744_002:0054a11": "因。是無漏緣。亦得是明。今文分四住受生。",
    "T37n1744_002:0054a12": "無明受生。是故不得說之為明也。佛性論明",
    "T37n1744_002:0054a13": "九種煩惱。釋第五無明住地煩惱。在羅漢心",
    "T37n1744_002:0054a14": "中。為無漏業生家因。流有三義。一流入三",
    "T37n1744_002:0054a15": "界。二退失。如退失色界。生下界等。三流脫功",
    "T37n1744_002:0054a16": "德善根。失戒定慧。今無三流。故名無漏。業",
    "T37n1744_002:0054a17": "者。作意為義。能生四種生死。今文但作一變",
    "T37n1744_002:0054a18": "易生死。問。無漏云何是業。答。即此無漏作意",
    "T37n1744_002:0054a19": "之義。故名為業。生羅漢業。是變易果。生相",
    "T37n1744_002:0054a20": "云何。如智度論云。有妙淨土。出過三界。是阿",
    "T37n1744_002:0054a21": "羅漢當生彼中。所言三種意生身者。如楞伽",
    "T37n1744_002:0054a22": "說。一三昧意生身。二覺法自性意生身。三",
    "T37n1744_002:0054a23": "種類俱生無行作意生身。初地至五地。禪度",
    "T37n1744_002:0054a24": "增強。是故說為三昧意生身。六七地。知法無",
    "T37n1744_002:0054a25": "性。故名覺法自性身。八地已上。無功用行。任",
    "T37n1744_002:0054a26": "運續起。名種類俱生無行作身。此之三種是",
    "T37n1744_002:0054a27": "其因行。用此三種因行。隨意受生。故皆名意",
    "T37n1744_002:0054a28": "生身。今謂文云意生身者。非謂三種意為因",
    "T37n1744_002:0054a29": "而受生。三種意乃是所生之果。此三種果。由",
    "T37n1744_002:0054b01": "無明緣無漏業因所生。故文云。三種意生身",
    "T37n1744_002:0054b02": "生。皆由無明。又聖諦章云。滅意生身陰。名",
    "T37n1744_002:0054b03": "為苦滅諦。若以意為因受生者。意是集諦。不",
    "T37n1744_002:0054b04": "得云滅意生身陰苦名苦滅諦。有人言。三種",
    "T37n1744_002:0054b05": "意生身者。三界外阿羅漢辟支佛大力菩薩",
    "T37n1744_002:0054b06": "謂三也。此中唯是意。念念冥傳。相續不斷。故",
    "T37n1744_002:0054b07": "名意生身。今謂楞伽三種。約十地分之。乃是",
    "T37n1744_002:0054b08": "明菩薩有此三種生。今文乃明羅漢辟支大",
    "T37n1744_002:0054b09": "力菩薩三乘人意生身。不應以楞伽為釋。後",
    "T37n1744_002:0054b10": "見林公疏同吾此釋。此三地彼三種意生身",
    "T37n1744_002:0054b11": "生者。第二明彼變易因之與果同依無明。就",
    "T37n1744_002:0054b12": "中前辨。後結。辨中。初言此三地者。此世間中",
    "T37n1744_002:0054b13": "三乘地。謂阿羅漢辟支佛大力菩薩。是三乘",
    "T37n1744_002:0054b14": "地。故寶性論云。此三乘地。彼三種者。彼三乘",
    "T37n1744_002:0054b15": "變易三種果。復言生者。總顯上三地及三種",
    "T37n1744_002:0054b16": "身起。名之為生。有人言。上來明別潤。謂無明",
    "T37n1744_002:0054b17": "別潤無漏業生三界外。從此三地去。辨無明",
    "T37n1744_002:0054b18": "通潤三界內外。此三地。謂分段三界地也。彼",
    "T37n1744_002:0054b19": "三種意生身者。牒變易三種生也。復言生者。",
    "T37n1744_002:0054b20": "是分段及無漏業生者。謂無漏業能得變易",
    "T37n1744_002:0054b21": "之生。簡異昔教。無漏不招生。故別稱之。此二",
    "T37n1744_002:0054b22": "生及無漏業。悉依無明。故有是遠相。由是通",
    "T37n1744_002:0054b23": "潤義也。今謂不同此釋。如前解也。有人言。此",
    "T37n1744_002:0054b24": "三地者。即是三界也。彼三種意生身者。如上",
    "T37n1744_002:0054b25": "解。謂三界外羅漢辟支大力菩薩。此三人以",
    "T37n1744_002:0054b26": "是意生。及無漏業生者。上三種意生身也。依",
    "T37n1744_002:0054b27": "無明住地者。明因果皆由無明也。有緣非無",
    "T37n1744_002:0054b28": "緣者。重顯依之分齊。顯無明與彼作緣。故有",
    "T37n1744_002:0054b29": "能生。非無緣而有也。是故三種意生身者。",
    "T37n1744_002:0054c01": "此第二自結也。是故者。能生所生無明。故",
    "T37n1744_002:0054c02": "三種意生身及無漏業。緣無明住地。略不結",
    "T37n1744_002:0054c03": "彼三地也。世尊如是有愛住地下。第三明四",
    "T37n1744_002:0054c04": "住無明相對辨異。為彰二乘有盡。故須辨",
    "T37n1744_002:0054c05": "之。如是有愛住地數四住地者。牒前四住。不",
    "T37n1744_002:0054c06": "與無明住地業同。對後辨異。此乃煩惱作果。",
    "T37n1744_002:0054c07": "名之為業。非是行業。四住之業。唯作分段。無",
    "T37n1744_002:0054c08": "明之業。能作變易。故曰不同也。上明四住不",
    "T37n1744_002:0054c09": "與無明同。今辨離無明不與四住同。上明惑",
    "T37n1744_002:0054c10": "不同。今明斷惑不同。無明四住不同者。謂",
    "T37n1744_002:0054c11": "障弊不同。治道不同。為潤不同。麁細不同。",
    "T37n1744_002:0054c12": "本末不同。一釋云。四住未斷。則不起無明。若",
    "T37n1744_002:0054c13": "起無明。則四住已斷。又釋云。四住惑中。帶無",
    "T37n1744_002:0054c14": "明住地分起。無明住地異離下。上來廣明一",
    "T37n1744_002:0054c15": "切受生差別。以下明斷惑不同。就文有三。",
    "T37n1744_002:0054c16": "一總標離麁細有異。二舉佛能盡於細。何以",
    "T37n1744_002:0054c17": "故。第三問答。辨釋二乘。但能離麁。不能離",
    "T37n1744_002:0054c18": "細。無明住地異離四住地者。略以標舉。無明",
    "T37n1744_002:0054c19": "受生。離在如來。四住受生。離在二乘。故云異",
    "T37n1744_002:0054c20": "離。即是離無明住地。異於離四住。故云無明",
    "T37n1744_002:0054c21": "住地異離四住也。佛地所斷下。第二舉佛能",
    "T37n1744_002:0054c22": "盡。顯其異相。佛地所斷。就位論也。對二乘不",
    "T37n1744_002:0054c23": "能斷。故佛位能斷。菩提智斷。就行論之。又佛",
    "T37n1744_002:0054c24": "地所斷者。明能離位異也。佛菩提智。明能治",
    "T37n1744_002:0054c25": "智異也。實是金剛斷。而言佛菩提智斷者。毘",
    "T37n1744_002:0054c26": "婆沙第三十六卷。明雙道斷惑。具有此釋。謂",
    "T37n1744_002:0054c27": "忍能斷。忍屬於智。故言智斷。如屬王之人。",
    "T37n1744_002:0054c28": "其所作。皆言王作。今且應爾。實是金剛",
    "T37n1744_002:0054c29": "盡。故云佛斷。何以故者。徵前起後。何故無明",
    "T37n1744_002:0055a01": "唯是佛斷。餘人不斷。下對釋之。就文有二。一",
    "T37n1744_002:0055a02": "顯二乘但能斷麁。無漏不盡下。第二明不能",
    "T37n1744_002:0055a03": "斷細。於中有三。一無漏不盡者。總顯不斷。以",
    "T37n1744_002:0055a04": "二乘無漏不能盡無明。故云無漏不盡。又解",
    "T37n1744_002:0055a05": "云。五住煩惱通名為漏。二乘但斷四住之",
    "T37n1744_002:0055a06": "惑。謂所無之漏不都盡也。林公云。二乘無漏。",
    "T37n1744_002:0055a07": "猶是無明。無漏不盡。即無明不盡。故云無漏",
    "T37n1744_002:0055a08": "不盡。二不得自在已下。顯不盡相。不得自在",
    "T37n1744_002:0055a09": "力者。顯不得無礙道正斷自在力也。亦不作",
    "T37n1744_002:0055a10": "證者。且不作解脫道證除也。有人言。由不",
    "T37n1744_002:0055a11": "斷無明。故滅道不圓。不得自在力者。道諦不",
    "T37n1744_002:0055a12": "圓。且不作證。滅諦不圓也。三無漏不盡者",
    "T37n1744_002:0055a13": "即是無明下。指出所未斷者體也。此中有二",
    "T37n1744_002:0055a14": "句。無漏不盡者。牒上二乘無漏不能盡也。即",
    "T37n1744_002:0055a15": "是無明住地者。出所不盡者之體性也。世尊",
    "T37n1744_002:0055a16": "阿羅漢下。上來別明羅漢辟支不得四智。此",
    "T37n1744_002:0055a17": "下總明其不得所以。又上來別明羅漢不得",
    "T37n1744_002:0055a18": "四智。今明不得四種功德。所以然者。恐物但",
    "T37n1744_002:0055a19": "言羅漢不得四智。得諸功德。是故今明非但",
    "T37n1744_002:0055a20": "不得四智。亦不得四智之外四種功德。故有",
    "T37n1744_002:0055a21": "此章來也。就明不得四智功德中有四。言其",
    "T37n1744_002:0055a22": "四者。一斷過有餘。二以不斷下。明三事有餘。",
    "T37n1744_002:0055a23": "三以成就下。知諦有餘。四名得少分下。得涅",
    "T37n1744_002:0055a24": "槃有餘。此四次第者。初接上無漏不盡即是",
    "T37n1744_002:0055a25": "無明住地。故前明斷過有餘。以不斷無明故。",
    "T37n1744_002:0055a26": "但得有餘解脫。故次明三事有餘。以三事有",
    "T37n1744_002:0055a27": "餘。但知有餘四諦。故明知諦有餘。四諦為歸",
    "T37n1744_002:0055a28": "涅槃。故明涅槃有餘。又四中。初一明二乘人",
    "T37n1744_002:0055a29": "有餘過不淨。第二不成一切功德。第三不成",
    "T37n1744_002:0055b01": "無量功德。以不能觀無量諦故。第四不成不",
    "T37n1744_002:0055b02": "思議功德。不能即寂而常用故。具此四義。故",
    "T37n1744_002:0055b03": "二乘人不得四智。與涅槃中四義相似。初中",
    "T37n1744_002:0055b04": "有二。一彰二乘及後身菩薩。為無明覆故。",
    "T37n1744_002:0055b05": "不能證見諸法。二不知見下。顯不能證見。",
    "T37n1744_002:0055b06": "故不能除障。羅漢辟支後身菩薩。為無明所",
    "T37n1744_002:0055b07": "覆。是障也。羅漢辟支後身菩薩者。舉被覆人",
    "T37n1744_002:0055b08": "也。菩薩之人。於最後生未成佛前。名最後。此",
    "T37n1744_002:0055b09": "等皆為無明所覆。最後既覆。餘不待言也。問。",
    "T37n1744_002:0055b10": "正應言二乘不得四智。為無明覆。何故舉菩",
    "T37n1744_002:0055b11": "薩也。答。舉菩薩顯二乘被覆深重。宗師通以",
    "T37n1744_002:0055b12": "變易望分段為最後身。馥師且爾。此意不局",
    "T37n1744_002:0055b13": "補處為最後身也。於彼彼法不知不覺。是無",
    "T37n1744_002:0055b14": "治也。如來藏中。恒沙佛法。是彼彼法。是無",
    "T37n1744_002:0055b15": "明覆。故不知不覺。羅漢辟支。全不斷故。一向",
    "T37n1744_002:0055b16": "不解。名為不知。後身菩薩。雖斷未盡。不得同",
    "T37n1744_002:0055b17": "佛圓覺。故云不覺。以不知見故者。以不證見。",
    "T37n1744_002:0055b18": "故不能除障。亦是無治有障。以不知見。是",
    "T37n1744_002:0055b19": "無治也。不見由是前之不覺。所應斷者不斷",
    "T37n1744_002:0055b20": "不究竟者。是有障也。二乘不知。是故不能分",
    "T37n1744_002:0055b21": "斷。後身不見。顯後身雖斷不盡。故不究竟。以",
    "T37n1744_002:0055b22": "不斷下。第二明三事有餘。以不斷故者。牒前",
    "T37n1744_002:0055b23": "起後也。以不斷故者。謂不斷無明。名有餘解",
    "T37n1744_002:0055b24": "脫者。離四住之因分段之果也。非離一切解",
    "T37n1744_002:0055b25": "脫者。未離無明之因變易之果。故法華云。但",
    "T37n1744_002:0055b26": "離虛妄。名為解脫。其實未得一切解脫也。當",
    "T37n1744_002:0055b27": "知法華與勝鬘無異。而昔執五時四宗之流。",
    "T37n1744_002:0055b28": "謂法華未了。斯經了義。其言誤矣。有餘淨",
    "T37n1744_002:0055b29": "非一切。此明法身有餘也。二乘所得五分法",
    "T37n1744_002:0055c01": "身。名有餘淨。未得真如法身。非一切清淨。問。",
    "T37n1744_002:0055c02": "清淨與解脫何異。答。解脫從離過受名。清淨",
    "T37n1744_002:0055c03": "是當體為因。故法華論云。法身者。是自性",
    "T37n1744_002:0055c04": "清淨。若三德各分。解脫離業障。法身離報障。",
    "T37n1744_002:0055c05": "故云清淨。此如上釋。有餘德非一功德。此明",
    "T37n1744_002:0055c06": "般若有餘也。若福智分別。般若非功德。若通",
    "T37n1744_002:0055c07": "論之。則般若亦是功德。慧有斷障照法之功。",
    "T37n1744_002:0055c08": "故名為功。此功是慧家之德。故云功德也。",
    "T37n1744_002:0055c09": "二乘但得戒定慧功德。名有餘功德。第三知",
    "T37n1744_002:0055c10": "諦中。牒前三事以起後。知有餘苦乃至修有",
    "T37n1744_002:0055c11": "餘道。正明二乘知諦有餘。但知有量。不知無",
    "T37n1744_002:0055c12": "量。故曰有餘。第四涅槃有餘之中。名得少",
    "T37n1744_002:0055c13": "分。是小涅槃。涅槃云滅。但滅分段因果。故名",
    "T37n1744_002:0055c14": "少分。又少分者。三德不備。故言少分。得",
    "T37n1744_002:0055c15": "身智時。未有解時。無復身智。向涅槃者。向",
    "T37n1744_002:0055c16": "大涅槃。良以二乘不成此等。故四智不究竟。",
    "T37n1744_002:0055c17": "若知一切苦下。上來第一明小乘不得四智。",
    "T37n1744_002:0055c18": "此下明佛得四智。就中為二。第一前明得之",
    "T37n1744_002:0055c19": "所以。由佛成就一切功德故。從如來應等正",
    "T37n1744_002:0055c20": "覺師子吼下。正明佛得。前涅槃中。初明如來",
    "T37n1744_002:0055c21": "得般涅槃。後明如來得之所以。今此前明得",
    "T37n1744_002:0055c22": "之所以。後方明得者。文互現意。又對二乘不",
    "T37n1744_002:0055c23": "得四智所以。是故今明佛得四智所以。且是",
    "T37n1744_002:0055c24": "鉤鎖相生。又上明二乘不得四智所以。次明",
    "T37n1744_002:0055c25": "二乘不得四種功德。今前明佛得四種功德。",
    "T37n1744_002:0055c26": "後明得四智者。對二乘不得四種功德。即明",
    "T37n1744_002:0055c27": "佛得四種功德。此是鉤鎖相生。四種功德者。",
    "T37n1744_002:0055c28": "翻前二乘四種有餘。明佛得四種無餘。一明",
    "T37n1744_002:0055c29": "如來知諦無餘。二於無常壞世間下。明涅槃",
    "T37n1744_002:0056a01": "無餘。三無優劣下。明三事無餘。四若無明地",
    "T37n1744_002:0056a02": "不斷已下。明斷過無餘。此四無餘次第者。諦",
    "T37n1744_002:0056a03": "是根本。故前明知諦無餘。雖有四體。為歸",
    "T37n1744_002:0056a04": "涅槃。故次明涅槃無餘。舉三事無優劣。釋成",
    "T37n1744_002:0056a05": "涅槃。故次明三事無餘。所以得三事一味者。",
    "T37n1744_002:0056a06": "由斷無明。故次明斷過無餘。又四中。初二",
    "T37n1744_002:0056a07": "明佛成就無量世間。為物依故。第三明成一",
    "T37n1744_002:0056a08": "切功德。三事等故。第四明佛無過清淨。滅無",
    "T37n1744_002:0056a09": "明故。具此四義。故得四智。初諦中。知一切",
    "T37n1744_002:0056a10": "苦者。分段變易二種因果及對治。皆悉知",
    "T37n1744_002:0056a11": "也。第二涅槃無餘之中有二。一顯自利德。二",
    "T37n1744_002:0056a12": "無覆護世間。明利他德。自德中又二。於無常",
    "T37n1744_002:0056a13": "壞世間。明其所離。得常住涅槃。明其所得。分",
    "T37n1744_002:0056a14": "段世間名無常壞。變易世間名無常病。分段",
    "T37n1744_002:0056a15": "以五陰離散為死。變易猶有生滅之患為病。",
    "T37n1744_002:0056a16": "通稱生死以為世間。馥師以苦集是世間。苦",
    "T37n1744_002:0056a17": "是無常壞。集為無常病。此則通論因果亡。",
    "T37n1744_002:0056a18": "故得涅槃。又釋。變易聖人。皆有法身。死法隨",
    "T37n1744_002:0056a19": "故。說為病苦。乃形上望下為名。若唯望下。",
    "T37n1744_002:0056a20": "但是法身。不得言病。若唯望上。一向是死。",
    "T37n1744_002:0056a21": "且不得論無病。又壞者死也。義則重。故是",
    "T37n1744_002:0056a22": "分段生死。病義則輕。如變易生死又病者苦",
    "T37n1744_002:0056a23": "也。故變易生死有苦。又變易與功德身作病。",
    "T37n1744_002:0056a24": "如來於此二種世間。斷之畢竟。故得涅槃。於",
    "T37n1744_002:0056a25": "無覆下。是利他德。雖住涅槃。無緣大悲。不捨",
    "T37n1744_002:0056a26": "世間。故名化他德。答以三德論之。於無常",
    "T37n1744_002:0056a27": "壞世間謂斷德。常住涅槃謂智德。今明恩",
    "T37n1744_002:0056a28": "德。就化他德亦二。一舉無護無依。二為護為",
    "T37n1744_002:0056a29": "依者。顯涅槃德作護作依。無覆護世間者。分",
    "T37n1744_002:0056b01": "段世間也。離佛更無餘人覆護。無依是變易",
    "T37n1744_002:0056b02": "出世間。離佛更無餘人可依。以變易人覺生",
    "T37n1744_002:0056b03": "死過。求歸依處。故就彼人說其無依。言為護",
    "T37n1744_002:0056b04": "者。如來為彼無覆護世。作覆護也。言為依",
    "T37n1744_002:0056b05": "者。為無依世間作歸依也。使外惡不侵為護。",
    "T37n1744_002:0056b06": "令物始終憑附為依。馥師云。以道化物為護。",
    "T37n1744_002:0056b07": "以滅化人為依。此是對前苦義為死。集義為",
    "T37n1744_002:0056b08": "病也。第三三事無餘之中。初何以故。徵前起",
    "T37n1744_002:0056b09": "後。何故如來獨得涅槃。法無優劣故者。第二",
    "T37n1744_002:0056b10": "釋也。就文為三。初總標無優劣。從智慧等故",
    "T37n1744_002:0056b11": "下。第二明別釋三事無優劣。是故涅槃一味",
    "T37n1744_002:0056b12": "等味下。第三結無優劣。法無優劣者。舉後顯",
    "T37n1744_002:0056b13": "前。正以如來三事等成。故得涅槃也。法無優",
    "T37n1744_002:0056b14": "劣者。總明如來三事平等也。於一心中隨義",
    "T37n1744_002:0056b15": "互分。故無優劣。如無累邊名解脫。照義邊名",
    "T37n1744_002:0056b16": "波若。又復同是究竟窮滿。故無優劣。如世伊",
    "T37n1744_002:0056b17": "字無優劣。故得涅槃。答上何以故問佛何故",
    "T37n1744_002:0056b18": "獨得常住涅槃。今釋此因。以佛得三法無優",
    "T37n1744_002:0056b19": "劣故得涅槃。下別顯之。智慧等者。名般若",
    "T37n1744_002:0056b20": "無優劣。解脫等。明解脫無優劣。清淨等者。",
    "T37n1744_002:0056b21": "名法身無優劣。三事平等。故名為等。問。何故",
    "T37n1744_002:0056b22": "前明般若。次解脫。後法身。答。生死法。前煩",
    "T37n1744_002:0056b23": "惱。次業。後報。今對煩惱。故前明般若。對業",
    "T37n1744_002:0056b24": "故。次明解脫。對報故。後明法身也。是故下。",
    "T37n1744_002:0056b25": "結也。是故涅槃一味等味。就總結別。是前所",
    "T37n1744_002:0056b26": "說。法無優劣。三事平等得涅槃。故涅槃之法",
    "T37n1744_002:0056b27": "一味等味。一味結前法無優劣。等味結前三",
    "T37n1744_002:0056b28": "事平等。所言味者。從喻為名。如彼大海。雖復",
    "T37n1744_002:0056b29": "廣大。同一醎味。涅槃如是。三德雖廣體同一",
    "T37n1744_002:0056c01": "味。是故言味。涅槃經文字功德品。分四德為",
    "T37n1744_002:0056c02": "八味。今對於異。故正為一味。於三德中。對",
    "T37n1744_002:0056c03": "昔涅槃。以解脫為要。故獨云謂解脫味也。又",
    "T37n1744_002:0056c04": "出世法中有三種味。一者法味。二禪悅味。三",
    "T37n1744_002:0056c05": "解脫味。今言味者。是何等味。故下說言。謂",
    "T37n1744_002:0056c06": "解脫味。此乃是共通名解脫。一切諸德。出",
    "T37n1744_002:0056c07": "離垢障。故名解脫。如地論云。法身所解脫",
    "T37n1744_002:0056c08": "及般若等。通皆名為淨相解脫。又有人言。法",
    "T37n1744_002:0056c09": "無優劣故得涅槃者。道理之中。無有下中上",
    "T37n1744_002:0056c10": "三種涅槃之優劣。諸佛同涅槃。故言法無優",
    "T37n1744_002:0056c11": "劣也。智慧等故得涅槃者。諸佛同一平等大",
    "T37n1744_002:0056c12": "慧。無有聲聞下慧。緣覺中慧。菩薩上慧也。解",
    "T37n1744_002:0056c13": "脫等故。明無有三乘優劣解脫。一切諸佛同",
    "T37n1744_002:0056c14": "一解脫。清淨等故。且無三乘優劣清淨。一",
    "T37n1744_002:0056c15": "切諸佛同一清淨。是故涅槃一味者。謂同一",
    "T37n1744_002:0056c16": "涅槃味也。等味謂解脫味者。如法華云。為",
    "T37n1744_002:0056c17": "大眾說甘露淨法其法一味解脫涅槃。前釋",
    "T37n1744_002:0056c18": "就三德無優劣。故云等。後釋無有三乘之優",
    "T37n1744_002:0056c19": "劣故。故云無優劣。以理言之。應如後說。世",
    "T37n1744_002:0056c20": "尊若無明住地不斷下。第四明斷過無餘。前",
    "T37n1744_002:0056c21": "略明三無餘。今廣明斷過無餘。互其文也。又",
    "T37n1744_002:0056c22": "欲廣彰無明過患。故廣彰斷過無餘。第四斷",
    "T37n1744_002:0056c23": "過無餘之中。前反後。從初乃至緣無明地。",
    "T37n1744_002:0056c24": "反明如來不斷之失。世尊於此起煩惱下。順",
    "T37n1744_002:0056c25": "明如來斷之為得。何故須反。為欲舉失彰其",
    "T37n1744_002:0056c26": "得義故。如羝羊鬪。將前更却。二章各兩。初",
    "T37n1744_002:0056c27": "章者。一明由不斷無明故。不得一切佛法。",
    "T37n1744_002:0056c28": "二從是故無明住地下。顯無明生一切煩惱。",
    "T37n1744_002:0056c29": "障一切佛法。初又二一略明不斷無明。不得",
    "T37n1744_002:0057a01": "三事。二廣明不斷無明。不得一切佛法。初段",
    "T37n1744_002:0057a02": "中。若無明地不斷不究竟。返明不斷。不斷",
    "T37n1744_002:0057a03": "無明地體。一向未除。名為不斷。斷猶未窮。名",
    "T37n1744_002:0057a04": "不究竟。不得一味等味。返明不得三事功",
    "T37n1744_002:0057a05": "德。顯果解脫離無明。名為明解脫味。又對二",
    "T37n1744_002:0057a06": "乘灰斷。故以圓覺湛然。體無眾累。謂明解",
    "T37n1744_002:0057a07": "脫。攝論云。一味。謂一真如來。一味就其得。",
    "T37n1744_002:0057a08": "解脫明其離。又諸佛說法。意在解脫。故偏",
    "T37n1744_002:0057a09": "明之。第二段中。初何以故。徵前起後。何故不",
    "T37n1744_002:0057a10": "斷無明住地。即便不得三事功德。無明住地",
    "T37n1744_002:0057a11": "不斷已下。用後釋前。由不斷無明住地。故不",
    "T37n1744_002:0057a12": "得恒沙一切佛法。是故不得三事功德。就文",
    "T37n1744_002:0057a13": "為二。一明不斷無明住地。故恒沙不斷。煩惱",
    "T37n1744_002:0057a14": "多於恒沙邊沙。名過恒沙。煩惱是虛空法。",
    "T37n1744_002:0057a15": "聖所應斷。名為斷法。問。何者是恒沙惑。答。",
    "T37n1744_002:0057a16": "略明二種。一就心麁細分別。住性無知。是",
    "T37n1744_002:0057a17": "無明地。於諸法中緣而不了。是恒沙惑。二癡",
    "T37n1744_002:0057a18": "妄分別。癡暗之心。是無明地。妄取分別。是恒",
    "T37n1744_002:0057a19": "沙惑。謂八妄等。不斷不究竟。義同前解。二過",
    "T37n1744_002:0057a20": "恒沙不斷故下。明由不斷恒沙惑。故不得過",
    "T37n1744_002:0057a21": "恒沙一切佛法。佛法多於恒河邊沙。名過恒",
    "T37n1744_002:0057a22": "沙。應得不得。明無始解。緣觀相應。名之為",
    "T37n1744_002:0057a23": "得。謂以實相智。觀實相理。故言緣觀相應。應",
    "T37n1744_002:0057a24": "證不證者。明無終證。滅緣觀相應。目之為",
    "T37n1744_002:0057a25": "證。此則內外並冥。緣觀俱寂。又解。不得菩",
    "T37n1744_002:0057a26": "提。不證涅槃。故言應得不得。應證不證。又",
    "T37n1744_002:0057a27": "釋。應得不得失智。應證不證失斷。今不以",
    "T37n1744_002:0057a28": "斷德為涅槃。為對二乘智斷不具。故作此",
    "T37n1744_002:0057a29": "說。第二段中。前彰無明能生恒沙。次明恒沙",
    "T37n1744_002:0057b01": "依於無明。前中合有十二句文。初句是總。餘",
    "T37n1744_002:0057b02": "句是別。是故無明積聚生一切修斷煩惱上",
    "T37n1744_002:0057b03": "煩惱者。是初總也。是故之言。承前顯後。是前",
    "T37n1744_002:0057b04": "不斷無明住地。過恒沙等且不斷故。無明住",
    "T37n1744_002:0057b05": "地積聚生於一切煩惱。積聚者。謂從輕之",
    "T37n1744_002:0057b06": "重。品數無極。故云積聚。所生煩惱。應為道治。",
    "T37n1744_002:0057b07": "是故名為修斷煩惱。一切對治道。名修道。覆",
    "T37n1744_002:0057b08": "諸德上。名上煩惱。又起增強。且名為上。又",
    "T37n1744_002:0057b09": "起自根本之上。故名為上。彼生心上煩惱。是",
    "T37n1744_002:0057b10": "其別也。別中前七。能覆因上。後之四句。能",
    "T37n1744_002:0057b11": "覆果上。彼生心上煩惱者。覆菩提心。彼無明",
    "T37n1744_002:0057b12": "地。生於菩提心上煩惱。於大菩提。不知願求。",
    "T37n1744_002:0057b13": "是其相也。舉此能治之心。別所治煩惱。故名",
    "T37n1744_002:0057b14": "生心上煩惱。言上者。顯心所治者是增強煩",
    "T37n1744_002:0057b15": "惱。故名為上。又通言上者。上是諸德之處名",
    "T37n1744_002:0057b16": "也。如物在瓶上住。上第故名為上。有人言。",
    "T37n1744_002:0057b17": "心為萬行之體。覆行則覆心。故云心上煩",
    "T37n1744_002:0057b18": "惱。此句是總。不只局菩提心也。下有六句。",
    "T37n1744_002:0057b19": "覆菩提行。止是定初。觀是慧初。故叡師註淨",
    "T37n1744_002:0057b20": "名云。止觀。定慧之根也。禪與正受。是定行成",
    "T37n1744_002:0057b21": "也。世俗八禪。名之為禪。合理之靜。說為正",
    "T37n1744_002:0057b22": "受。雜心云。謂滅盡定名正受。馥師以四禪",
    "T37n1744_002:0057b23": "為禪。無色為正受。瑤師以諸禪為禪。三三昧",
    "T37n1744_002:0057b24": "為正受。一釋云。以靜為禪。以散為障。一釋",
    "T37n1744_002:0057b25": "云。以靜知為禪。散動無知為障。方便與智。是",
    "T37n1744_002:0057b26": "慧行成。功用之慧。名為方便。實慧名智。菩薩",
    "T37n1744_002:0057b27": "行中。略明定慧。止觀是定慧之因。禪與正受",
    "T37n1744_002:0057b28": "是定果。方便與智是慧果。二智障者。或以無",
    "T37n1744_002:0057b29": "知為障。或以偏執為障。下覆果中。果上是總。",
    "T37n1744_002:0057c01": "後三是別。得是功德。力與無畏。是佛智慧。",
    "T37n1744_002:0057c02": "又果是涅槃。得是菩提。力無畏等。是菩提",
    "T37n1744_002:0057c03": "別義。又菩提涅槃。智斷不同。力無畏。內外",
    "T37n1744_002:0057c04": "有異。有人言。十住論云。菩薩成就堪受等七",
    "T37n1744_002:0057c05": "法。以菩提為德。七法為果。若就小乘。八賢聖",
    "T37n1744_002:0057c06": "為得。智斷為果。此則人法相對。故有果得",
    "T37n1744_002:0057c07": "不同。此果得等。雖不正斷。且有證斷之義",
    "T37n1744_002:0057c08": "故舉以別煩惱也。又此中直舉能障之惑。以",
    "T37n1744_002:0057c09": "彰諸德。不即明諸德即斷此惑也。於此等",
    "T37n1744_002:0057c10": "行。不知修習。名為煩惱。上來無明能生恒沙。",
    "T37n1744_002:0057c11": "次顯恒沙依於無明。過恒沙一切皆依無明",
    "T37n1744_002:0057c12": "住地所建立起者。以恒沙依無明地得存立",
    "T37n1744_002:0057c13": "也。無明望恒沙有三義。一者無明生恒沙。故",
    "T37n1744_002:0057c14": "是因義。二者有四住種子。藉無明而生。故",
    "T37n1744_002:0057c15": "是緣義。三由無明方生恒沙。令恒沙迷境障",
    "T37n1744_002:0057c16": "牽生。故名建立。上來第一反明不斷。從世",
    "T37n1744_002:0057c17": "尊已下。第二順佛斷。斷中對前文還有二。",
    "T37n1744_002:0057c18": "一明如來斷無明。故恒沙隨斷。翻上第二。二",
    "T37n1744_002:0057c19": "如是一切上煩惱斷過恒沙等如來得下。明",
    "T37n1744_002:0057c20": "由斷恒沙惑。故得恒沙佛法。翻前第一。所以",
    "T37n1744_002:0057c21": "第一翻第二者。由上第二無明生一切惑。是",
    "T37n1744_002:0057c22": "故今明斷無明故一切惑斷。第二翻第一者。",
    "T37n1744_002:0057c23": "上明由不斷無明不得一切佛法。是故斷無",
    "T37n1744_002:0057c24": "明故得一切佛法。初中有三。謂法。譬。合。三",
    "T37n1744_002:0057c25": "文各二。法中二者。一雙牒麁細。二明麁依於",
    "T37n1744_002:0057c26": "細。前中初言。於此起煩惱剎那相應。彰恒",
    "T37n1744_002:0057c27": "沙惑麁於無明。於此無明起恒沙惑。名於此",
    "T37n1744_002:0057c28": "起。作念而起。名剎那心。作念所起。與心別",
    "T37n1744_002:0057c29": "體。共心相應。名剎那相應。世尊心不相應無",
    "T37n1744_002:0058a01": "始無明下。彰無明地細於恒沙。心不相應。翻",
    "T37n1744_002:0058a02": "前相應。無始翻前剎那心也。久來性成。非作",
    "T37n1744_002:0058a03": "念起。故曰無始無明住地。對前於此起煩惱",
    "T37n1744_002:0058a04": "也。問。前明二種煩惱麁細之相。今何故辨。",
    "T37n1744_002:0058a05": "答。今為欲結如來能斷。故復舉也。又欲明煩",
    "T37n1744_002:0058a06": "惱若麁若細。皆是無明住地所持也。世尊若",
    "T37n1744_002:0058a07": "復過於恒沙下。第二麁依於細。過恒河沙如",
    "T37n1744_002:0058a08": "來菩提智應斷者。彼恒沙惑佛應斷也。一切",
    "T37n1744_002:0058a09": "皆是無明住地所持立者。彰彼恒沙依無明",
    "T37n1744_002:0058a10": "也。所持者能生。所立者能增長。然四住望無",
    "T37n1744_002:0058a11": "明。悉是無明家起。但就起中。復分住地性",
    "T37n1744_002:0058a12": "成在已者。名四住地。現行於緣。說之為起。然",
    "T37n1744_002:0058a13": "此四種住地性成者。現行緣時。且得說四種",
    "T37n1744_002:0058a14": "現起。即此恒沙起者。性成不行緣時。且得",
    "T37n1744_002:0058a15": "說恒沙住地也。若此四住起正使者。若治斷",
    "T37n1744_002:0058a16": "時。無明不必斷。論其習氣。要斷無明盡。習氣",
    "T37n1744_002:0058a17": "方盡。如地持說。十地斷習氣。佛地斷無明。又",
    "T37n1744_002:0058a18": "四住望恒沙。四住麁。恒沙細。故四住是界內",
    "T37n1744_002:0058a19": "惑。恒沙是界外惑。若通論之。四住恒沙。並是",
    "T37n1744_002:0058a20": "恒沙煩惱。何以得知。如止上煩惱觀上煩惱",
    "T37n1744_002:0058a21": "等。豈當是恒沙煩惱。非四住煩惱。譬如一切",
    "T37n1744_002:0058a22": "種子下。第二譬說亦二。一明種子依地。二明",
    "T37n1744_002:0058a23": "地壞彼且隨壞。所以作二譬者。欲顯無明是",
    "T37n1744_002:0058a24": "眾惑根本義。以一切惑皆依無明。無明若斷。",
    "T37n1744_002:0058a25": "一切惑斷。如是過恒沙下。第三合譬亦二。初",
    "T37n1744_002:0058a26": "合種子依地譬。若無明下。合第二地壞故種",
    "T37n1744_002:0058a27": "子壞也。如是一切上煩惱者。自上已來。明斷",
    "T37n1744_002:0058a28": "無明。故一切惑斷。今第二斷無明。故一切惑",
    "T37n1744_002:0058a29": "斷。得恒沙功德。翻前第一不斷無明。故不得",
    "T37n1744_002:0058b01": "一切佛法。上有二。一不斷無明。故不得三事。",
    "T37n1744_002:0058b02": "二不斷無明。故不得一切佛法。今翻二即二。",
    "T37n1744_002:0058b03": "初翻第二斷無明。故得恒沙功德。次翻第一",
    "T37n1744_002:0058b04": "斷無明。故得三事功德。所以不次第者。由上",
    "T37n1744_002:0058b05": "明斷無明。故一切惑斷。以一切惑斷。故得一",
    "T37n1744_002:0058b06": "切佛法。文勢相接故也。次翻第一得三事者。",
    "T37n1744_002:0058b07": "欲顯三事猶屬恒沙功德所攝故也。今前第",
    "T37n1744_002:0058b08": "一明恒沙功德。一切知見下。第二明得三事。",
    "T37n1744_002:0058b09": "一切知見。得般若也。離一切惡。得一切功德",
    "T37n1744_002:0058b10": "法身也。法王已下。得解脫也。法王法主。得",
    "T37n1744_002:0058b11": "解脫人。於法自在。故名法王。佛得諸法。故名",
    "T37n1744_002:0058b12": "法主。而得自在。是解脫德。於二障中智心",
    "T37n1744_002:0058b13": "無礙。名得自在。登一切法自在之地。是解脫",
    "T37n1744_002:0058b14": "位。解脫山頂名自在。自上已來。明佛得智",
    "T37n1744_002:0058b15": "所以也。如來下。正明佛得四智。詳文鉤鎖相",
    "T37n1744_002:0058b16": "生。由屬恒沙德攝。若就曲分。上明四智所以。",
    "T37n1744_002:0058b17": "今正明得四智。就文為二。前辨後結。如來等",
    "T37n1744_002:0058b18": "覺。是得智人。正師子吼。正明得智。內德難",
    "T37n1744_002:0058b19": "彰。寄言以顯。師子吼。喻說也。所言不怯。名",
    "T37n1744_002:0058b20": "師子吼。我生已盡。法說言也。是故下結。是佛",
    "T37n1744_002:0058b21": "具前四種功德。得四智故。正師子吼。我生已",
    "T37n1744_002:0058b22": "盡。梵行已立等。是故世尊。結得智人。以師子",
    "T37n1744_002:0058b23": "吼。結師子吼。依於了下。結我生等。如來四",
    "T37n1744_002:0058b24": "智。究竟窮極。名為了義。於此了義。一向記說",
    "T37n1744_002:0058b25": "我生盡等。彼二乘人。望下言得。望上不得。",
    "T37n1744_002:0058b26": "名兩向說。如來唯有望下說得。名一向記說。",
    "T37n1744_002:0058b27": "林公云。外國或名說。或名記。此方翻之不悉。",
    "T37n1744_002:0058b28": "故記說兩存。眾師並云。佛得四智中有二。一",
    "T37n1744_002:0058b29": "者明佛得四智所以。第二正明佛得四智。作",
    "T37n1744_002:0058c01": "此判者。於文不足。若二段皆明四智者。於四",
    "T37n1744_002:0058c02": "無餘中。但得知諦無餘耳。以知四諦。故名四",
    "T37n1744_002:0058c03": "智。若爾。便失三無餘意。今詳文大意者。以不",
    "T37n1744_002:0058c04": "斷無明。故不得一切佛法。由斷無明。故得一",
    "T37n1744_002:0058c05": "切佛法。一切佛法。難可具敘。上來略明四種",
    "T37n1744_002:0058c06": "無餘。乃至最後明得恒沙佛法及四智等也。",
    "T37n1744_002:0058c07": "略寄四智一條。如上所判文也。",
    "T37n1744_002:0058c08": "勝鬘寶窟卷中(之末)"
}