{
    "X08n0239_002:0476a22": "大方廣佛華嚴經吞海集卷中",
    "X08n0239_002:0476a23": "河朔平原　道通述",
    "X08n0239_002:0476a24": "五兜率天宮會",
    "X08n0239_002:0476b01": "二十三昇兜率天宮品。一徧一切",
    "X08n0239_002:0476b02": "經中。有百萬億莊嚴。皆是迴向心廣大所致也。",
    "X08n0239_002:0476b03": "建百萬億幢。懸百萬億幡。垂百萬億帶。然百萬",
    "X08n0239_002:0476b04": "億香。布百萬億鬘。持百萬億扇。執百萬億拂。有",
    "X08n0239_002:0476b05": "百萬億三賢菩薩二十八天八部眾等。皆從迴",
    "X08n0239_002:0476b06": "向起。俱來圍遶。佛放膝輪光。徧照十方界。十幢",
    "X08n0239_002:0476b07": "菩薩。俱來雲集一切寶莊嚴殿。",
    "X08n0239_002:0476b08": "二十四兜率天宮偈讚品",
    "X08n0239_002:0476b09": "意曰。諸法無自性。即見般若體。",
    "X08n0239_002:0476b10": "二十五十迴向品。悲心救護苦眾生",
    "X08n0239_002:0476b11": "意曰。妄亡已滅。則與萬類而同迴向三處。一真",
    "X08n0239_002:0476b12": "如實際是所證。二無上菩提是所求。三法界含",
    "X08n0239_002:0476b13": "識是所度。能迴之心所迴善行。",
    "X08n0239_002:0476b14": "經中。金剛幢入智光三昧。受加與智。起定說法。",
    "X08n0239_002:0476b15": "一救護眾生相。十波羅蜜慈悲。雖救眾生。離眾",
    "X08n0239_002:0476b16": "生相。",
    "X08n0239_002:0476b17": "二不壞迴向。一切處得不壞信。積善根迴向眾",
    "X08n0239_002:0476b18": "生。",
    "X08n0239_002:0476b19": "三等一切佛迴向。以世出世樂。迴向眾生。令入",
    "X08n0239_002:0476b20": "佛慧。",
    "X08n0239_002:0476b21": "四至一切處迴向。所修一毫之善。同於實際供養",
    "X08n0239_002:0476b22": "五無盡功德迴向。眼不見不淨世界。不見異相",
    "X08n0239_002:0476b23": "眾生。",
    "X08n0239_002:0476b24": "六堅固一切善根。為大國王。以內外財六十門施",
    "X08n0239_002:0476c01": "七順眾生迴向。小善廣善。盡未來際。迴向一切",
    "X08n0239_002:0476c02": "眾生。",
    "X08n0239_002:0476c03": "八真如相迴向。真如有一百門。正念明了生勝",
    "X08n0239_002:0476c04": "善根。",
    "X08n0239_002:0476c05": "九無著無縛迴向。於一切善根。心生尊重。修普",
    "X08n0239_002:0476c06": "賢行。",
    "X08n0239_002:0476c07": "十等法界迴向。廣行法施。圓滿梵行。見聞等於",
    "X08n0239_002:0476c08": "法界。說此迴向已。各百萬億佛剎微塵世界六",
    "X08n0239_002:0476c09": "種震動。",
    "X08n0239_002:0476c10": "六他化自在天宮會",
    "X08n0239_002:0476c11": "二十六十地品。寄相顯實",
    "X08n0239_002:0476c12": "意曰。地體亡言。將旨就詮。寄十地修行相。顯不",
    "X08n0239_002:0476c13": "可思議地體。一念事行三心齊具。可為玄矣。十",
    "X08n0239_002:0476c14": "地菩薩。雲集摩尼寶藏殿。將三賢作加行。無昇",
    "X08n0239_002:0476c15": "天偈贊。用等覺為勝進。",
    "X08n0239_002:0476c16": "經中。金剛藏菩薩。入大智慧光明三昧者。欲說",
    "X08n0239_002:0476c17": "不思議諸佛法光明。即十地法相。天親菩薩。造",
    "X08n0239_002:0476c18": "十地論解十地經云。若金剛即藏名堅。量云。十",
    "X08n0239_002:0476c19": "地信悲慈捨有法。不可破壞宗。堅實生長故因。",
    "X08n0239_002:0476c20": "由如樹心。若金剛之藏名堅。量云。十地善行有",
    "X08n0239_002:0476c21": "法。不可破壞宗。堅實生長故因。由如胎孕在藏。",
    "X08n0239_002:0476c22": "意曰。經中說。字是名句文。因十地名句而起正",
    "X08n0239_002:0476c23": "解。因解而起正行。因行而入地智。天親論主。剏",
    "X08n0239_002:0476c24": "造六相義。令入智地為總相。餘九為別相。乃云",
    "X08n0239_002:0477a01": "攬別為總。分總為別。同帶總名。功用各異。共成",
    "X08n0239_002:0477a02": "一緣。各住自位。諸法常寂滅壞也。世界常安立",
    "X08n0239_002:0477a03": "成也。正同常異。正總常別。無礙之義則可見矣。",
    "X08n0239_002:0477a04": "經中。十方諸佛與智增辯摩頂增威。從三昧起",
    "X08n0239_002:0477a05": "告諸菩薩言。大願決定。大善決定。無雜決定。不",
    "X08n0239_002:0477a06": "可見决定。廣大決定。究竟決定。十地相也。若智",
    "X08n0239_002:0477a07": "光明。是最上道隨證智也。",
    "X08n0239_002:0477a08": "意曰。十地帶數釋也。若地之極喜喜。是加行智。",
    "X08n0239_002:0477a09": "若地即極喜。是根本智。若極喜之地。後得智。若",
    "X08n0239_002:0477a10": "極喜即地。泯同真界。餘九地各有四釋。准知。良",
    "X08n0239_002:0477a11": "由一切眾生本有智光明地法。則金剛藏分別",
    "X08n0239_002:0477a12": "說也。於智光明中。說十地名已。不復分別。",
    "X08n0239_002:0477a13": "一解脫怪默騰疑請法深難受止。二解脫月歎",
    "X08n0239_002:0477a14": "眾生聞請不堪有損止。三解脫月如來護念請",
    "X08n0239_002:0477a15": "字母智根本。四大眾同聲請。五佛光說偈請。金",
    "X08n0239_002:0477a16": "剛藏云。此處難宣示。我今說少分。論中科為九",
    "X08n0239_002:0477a17": "分。一三昧分。入定。二加分。與智。三起分。事訖。四",
    "X08n0239_002:0477a18": "本分。略名。五請分。勤重。六說分。示相。七地影像",
    "X08n0239_002:0477a19": "分。四河十山大海寶珠。八利益分。見聞為種。九",
    "X08n0239_002:0477a20": "重頌分。",
    "X08n0239_002:0477a21": "意曰。十地中名句文有法。字字契如宗。難說難",
    "X08n0239_002:0477a22": "示故因。如空中鳥跡。謂空處之迹。迹處之空。互",
    "X08n0239_002:0477a23": "相屬著不相離性。以為地體。取空太寬。取迹太",
    "X08n0239_002:0477a24": "狹。言言見諦。是智行非慮境也。",
    "X08n0239_002:0477b01": "十地通行十行。一信。二悲。三慈。四捨。五知諸經",
    "X08n0239_002:0477b02": "論。六善解世法。七慚愧。八莊嚴。九供養諸佛。十",
    "X08n0239_002:0477b03": "如說修行。",
    "X08n0239_002:0477b04": "一極喜地。斷異生性障。證徧行真如。於住地心",
    "X08n0239_002:0477b05": "中。發起供養諸佛等十種大願。見諸眾生心墮",
    "X08n0239_002:0477b06": "邪見。慈心修捨。於內外財無所恡惜。推求後地",
    "X08n0239_002:0477b07": "相及得果。如鍊真金數數入火。多作閻浮提王。",
    "X08n0239_002:0477b08": "能動百佛世界。",
    "X08n0239_002:0477b09": "二離垢地。十種方便。心入心中。斷邪行障。證最",
    "X08n0239_002:0477b10": "勝真如。於住心中。修起十種善業。一性不殺生。",
    "X08n0239_002:0477b11": "二不偷盜。三不邪婬。四不妄語。五不兩舌。六不",
    "X08n0239_002:0477b12": "惡口。七不綺語。八不慳恡。九不瞋恚。十不謗三",
    "X08n0239_002:0477b13": "寶。十善無二。用心不同。一下三品修。四大洲受",
    "X08n0239_002:0477b14": "生。有總別報勝劣苦樂間起。二中三品修。從四",
    "X08n0239_002:0477b15": "王至他化。欲心微薄苦少樂多。三上三品修。色",
    "X08n0239_002:0477b16": "界至有頂。捨念清淨無有欲想。四上上品修。斷",
    "X08n0239_002:0477b17": "分別是預流果。斷俱生後三果。五上勝品修。緣",
    "X08n0239_002:0477b18": "覺果。百劫鍊根。入見不出。證無學果。六上極品",
    "X08n0239_002:0477b19": "修。菩薩道前伏二障俱生。修道漸斷。七不善業",
    "X08n0239_002:0477b20": "道。故意殺生等。永斷其因。因有三品。上品地獄",
    "X08n0239_002:0477b21": "因。中品畜生因。下品餓鬼因。後得為人。有二種",
    "X08n0239_002:0477b22": "報等流。一者為短命。二者多病。故意偷盜。一者",
    "X08n0239_002:0477b23": "貧窮。二者共財不得用。故意邪婬。一妻不貞良。",
    "X08n0239_002:0477b24": "二者不得隨意眷屬。故意妄語。一者為他所誑。",
    "X08n0239_002:0477c01": "二者被人誹謗。故意兩舌。一者眷屬乖離。二者",
    "X08n0239_002:0477c02": "親族弊惡。故意綺語。一者語不明了。二者言無",
    "X08n0239_002:0477c03": "人受。故意惡口。一者言多爭訟。二者常聞惡聲。",
    "X08n0239_002:0477c04": "故意慳恡。一者心不知足。二者多欲無厭。故意",
    "X08n0239_002:0477c05": "嗔怒。一者為他所害。二者求其長短。故意誹謗。",
    "X08n0239_002:0477c06": "一者生邪見家。二者心懷諂曲。永斷其因。不受",
    "X08n0239_002:0477c07": "其果。",
    "X08n0239_002:0477c08": "三發光地。起十種深心為加行。於入心中。斷闇",
    "X08n0239_002:0477c09": "鈍障。證勝流真如。於住心中。如說修行。乃得佛",
    "X08n0239_002:0477c10": "法。雖修世行。但隨順法故行。而無樂著。修起四",
    "X08n0239_002:0477c11": "禪八地定。厭下地為苦麤障。忻上地為淨妙利。",
    "X08n0239_002:0477c12": "用七種作意四無間道。伏下欲界九品俱生惑",
    "X08n0239_002:0477c13": "迷事。用初禪未至定為加行。入初禪根本定。四",
    "X08n0239_002:0477c14": "禪共有十八禪支。初禪三禪有五支。二禪四禪",
    "X08n0239_002:0477c15": "有四支。其定光明如鍊金法出火秤兩不減。此",
    "X08n0239_002:0477c16": "地多作忉利天王。",
    "X08n0239_002:0477c17": "三界九地者。△一五趣雜居地。有四洲六欲天。",
    "X08n0239_002:0477c18": "五受間起。憂苦極多。喜樂捨少。嗔欲心俱。意有",
    "X08n0239_002:0477c19": "憂受。俱無輕安樂報。若修則有。故名散地。△二",
    "X08n0239_002:0477c20": "離生喜樂地三天。一大梵。二梵輔。三梵眾。用尋",
    "X08n0239_002:0477c21": "伺。治欲界憂受。有五。尋伺喜樂一心。△三喜勇",
    "X08n0239_002:0477c22": "浮動地三。一光。二少光。三無量光。用內淨一心。",
    "X08n0239_002:0477c23": "治去尋伺。有四。內淨喜樂一心。△四離喜妙樂",
    "X08n0239_002:0477c24": "地三。一淨。二少淨。三徧淨。治前喜受。開內淨為",
    "X08n0239_002:0478a01": "捨念。正知識身受樂一心。△五捨念清淨地三。",
    "X08n0239_002:0478a02": "一無雲。二福生。三廣果。凡聖雜居。上有五天。唯",
    "X08n0239_002:0478a03": "不還果人居。一無煩。二無熱。三善現。四善見。五",
    "X08n0239_002:0478a04": "色究竟。捨念行捨一心。△六空無邊地。二乘及",
    "X08n0239_002:0478a05": "邪見人居。空想治色想。唯有捨受一心。△七識",
    "X08n0239_002:0478a06": "無邊地。作無邊想。治於空。唯有捨受及一心。△",
    "X08n0239_002:0478a07": "八無所有地。四蘊與識。皆盡治之。捨受一心。△",
    "X08n0239_002:0478a08": "九非非想地。無麤有細。八萬劫報盡還來。捨受",
    "X08n0239_002:0478a09": "一心。",
    "X08n0239_002:0478a10": "四焰慧地。觀察眾生界法界為加行心。於入心",
    "X08n0239_002:0478a11": "中。斷煩惱障。證無攝受真如。住心中。以大智慧。",
    "X08n0239_002:0478a12": "觀三十七品助道法。",
    "X08n0239_002:0478a22": "佛於雙林樹間。入般涅槃者。四枯四榮。皆除世",
    "X08n0239_002:0478a23": "間貪憂。八倒俱無。若能觀身。淨與不淨俱不可",
    "X08n0239_002:0478a24": "得。即見佛不曾入般涅槃常住世間。深觀念處。",
    "X08n0239_002:0478b01": "即座道場。眾生根異。更說餘法。於四正勤四神",
    "X08n0239_002:0478b02": "足五根五力七覺八聖。一一開解眾生。於第六",
    "X08n0239_002:0478b03": "識中俱生二見。到此地中永不現行。更以大慈",
    "X08n0239_002:0478b04": "心。知恩報恩。如真金作莊嚴具。多作須夜摩天",
    "X08n0239_002:0478b05": "王。",
    "X08n0239_002:0478b06": "五難勝地。起十種平等心為加行。於入心中。斷",
    "X08n0239_002:0478b07": "下乘般涅槃障。證類無別真如。知真諦俗諦無",
    "X08n0239_002:0478b08": "差別智。愍諸眾生不能厭離。曲以五明工巧。利",
    "X08n0239_002:0478b09": "益世間。一內明。知因識果。二因明。破邪立正。三",
    "X08n0239_002:0478b10": "醫方。療病。四工巧。書數。五聲明。字錯謬。如上妙",
    "X08n0239_002:0478b11": "真金用硨磲磨瑩。作知足天王。",
    "X08n0239_002:0478b12": "六現前地。觀十種平等法。而為加行心。於入心",
    "X08n0239_002:0478b13": "中。斷麤相現行障。證無染淨真如。於住心中。以",
    "X08n0239_002:0478b14": "大悲為首。大悲增上。大悲滿足。觀三界十二因",
    "X08n0239_002:0478b15": "緣無有自性。從無明支至老死支。皆是智光明。",
    "X08n0239_002:0478b16": "則身語意善不善行動用之中。皆是般若現前",
    "X08n0239_002:0478b17": "也。",
    "X08n0239_002:0478b18": "經中。金剛藏如星羅十門說十二支。天親論主",
    "X08n0239_002:0478b19": "以月滿三觀釋之。",
    "X08n0239_002:0478c10": "若依地論。相諦差別觀中。有支相續門。解經成",
    "X08n0239_002:0478c11": "答相。世間受生皆由著我者。成也。不正思惟起",
    "X08n0239_002:0478c12": "於妄行。答也。於第一義諦不了名無明。相也。二",
    "X08n0239_002:0478c13": "一心所攝門。三界所有唯是一心。歸本也。如來",
    "X08n0239_002:0478c14": "於此一心。分別十二有支。流末也。若依一切智",
    "X08n0239_002:0478c15": "相觀。科經不同。一切種智觀。科經不同。文勢多",
    "X08n0239_002:0478c16": "端。不可具述。",
    "X08n0239_002:0478c17": "意曰。能引無明行。所引識等五。能生愛取有。所",
    "X08n0239_002:0478c18": "生生老死。識名色六處觸受種子。是前前世中。",
    "X08n0239_002:0478c19": "多念薰下。忽然為無明行。一念招聚。隨業強者。",
    "X08n0239_002:0478c20": "先潤愛取有。潤時則次第。於一生總報中生起。",
    "X08n0239_002:0478c21": "此十支因二支果也。若三世說者。過去二支因。",
    "X08n0239_002:0478c22": "現在五支果。現在造愛取有因。本來世有生老",
    "X08n0239_002:0478c23": "死果。雖然因果無差。於此般若現前。",
    "X08n0239_002:0478c24": "名色支義也。貫起十二支。收一百法。知五蘊之",
    "X08n0239_002:0479a01": "多少。明緣性之寬狹。△一支性俱雜。收九十三",
    "X08n0239_002:0479a02": "法。色蘊為色支。四蘊為名。除六無為滅盡定。△",
    "X08n0239_002:0479a03": "二支雜性不雜。收二十八法。支雜性處觸受。然",
    "X08n0239_002:0479a04": "是無記。不雜善惡性。想全三少分者。想是任運",
    "X08n0239_002:0479a05": "報生無記。色少分者五根五塵。行少分者別境",
    "X08n0239_002:0479a06": "五作意睡眠。識少分者前七識并意處觸受。△",
    "X08n0239_002:0479a07": "三支性俱不雜。收二十法。想蘊全。色少分五塵。",
    "X08n0239_002:0479a08": "行少分收別境五作意睡眠。識少分前七識。餘",
    "X08n0239_002:0479a09": "十一支義理。恐繁不述。此地善根。如真金用毗",
    "X08n0239_002:0479a10": "琉璃寶磨瑩。多作善化天王。",
    "X08n0239_002:0479a11": "七遠行地。起十種加行心。空中有方便慧。有中",
    "X08n0239_002:0479a12": "起殊勝行。雖善修空無相無願。而慈悲不捨度",
    "X08n0239_002:0479a13": "生。於入心中。斷微細現行障。證法無別真如。於",
    "X08n0239_002:0479a14": "住心中。以大悲智。修起一切菩提分法。雖念念",
    "X08n0239_002:0479a15": "住無相中。少有功用。如轉輪王遊四天下。若是",
    "X08n0239_002:0479a16": "八地報得行。任運成就。如大梵天王遊千世界。",
    "X08n0239_002:0479a17": "不假功用。從初地已來。但以願力超過小乘。今",
    "X08n0239_002:0479a18": "七地中。以自力超過小乘。如王太子藝業成就。",
    "X08n0239_002:0479a19": "能念念入滅定。亦念念起。如以真金用妙寶間",
    "X08n0239_002:0479a20": "錯。多作自在天王。",
    "X08n0239_002:0479a21": "八不動地。善修清淨道。離心意識。得無生法忍。",
    "X08n0239_002:0479a22": "為加行心。於住心中。斷無相中作加行障。證不",
    "X08n0239_002:0479a23": "增減真如。相用煩惱不能動為。深行菩薩。世出",
    "X08n0239_002:0479a24": "世間心念不生。諸佛世尊勸請七事。汝未曾得。",
    "X08n0239_002:0479b01": "勿復放捨於此心門。是時菩薩一念所生智業。",
    "X08n0239_002:0479b02": "從初地至七地。用阿僧祇功德。不及一分。何以",
    "X08n0239_002:0479b03": "故。先以一身起行修行。今此以無量身修行。以",
    "X08n0239_002:0479b04": "善巧智觀一切境。於諸趣中示同其形。普現色",
    "X08n0239_002:0479b05": "身三昧而為說法。遠離身想分別。以三世間而",
    "X08n0239_002:0479b06": "為十身。一切眾生本來共有。一身若具九。則十",
    "X08n0239_002:0479b07": "身有百也。且如一牛具有十身。一還債。是業報",
    "X08n0239_002:0479b08": "身。二水艸不闕。是眾生身。三皮毛筋角。是國土",
    "X08n0239_002:0479b09": "身。四從高而下。是虗空身。五步步踏實。是智身。",
    "X08n0239_002:0479b10": "六力困而臥。是聲聞身。七見黃葉。是緣覺身。八",
    "X08n0239_002:0479b11": "舉意利他。是菩薩身。九忽然亡已。是法身。十一",
    "X08n0239_002:0479b12": "具前九。是如來身。若說修成。如來身上自具十",
    "X08n0239_002:0479b13": "身。謂菩提願化力莊嚴威勢意生福法智。此地",
    "X08n0239_002:0479b14": "菩薩成就佛身業自在。有金剛力士常隨侍衛。",
    "X08n0239_002:0479b15": "如真金作大寶冠置在閻浮提聖王頂上。多作",
    "X08n0239_002:0479b16": "大梵天王。",
    "X08n0239_002:0479b17": "九善慧地。以無量智觀察境界為加行心。於入",
    "X08n0239_002:0479b18": "心中。斷利他門中不欲行障。證智自在真如。於",
    "X08n0239_002:0479b19": "住心中。觀眾生稠林行。皆如實知。以四十種辯",
    "X08n0239_002:0479b20": "才。說三乘法。教化眾生。",
    "X08n0239_002:0479b21": "意曰。在心為智。發言為辯。於一毛塵具四十種",
    "X08n0239_002:0479b22": "辯才。則前為所是法。後是能為義。詞則訓釋不",
    "X08n0239_002:0479b23": "謬。樂說則聽者開解。△一自相有二。總法別義。",
    "X08n0239_002:0479b24": "△二同相有二。性法相義。△三行相有二。現在",
    "X08n0239_002:0479c01": "法過去義。△四說相有二。略說法解義。△五智",
    "X08n0239_002:0479c02": "相有二。現量法比知義。△六真諦法俗諦義。△",
    "X08n0239_002:0479c03": "七權三法一乘義。△八教道法證道義。△九真",
    "X08n0239_002:0479c04": "身法應身義。△十住持智法行門義。△佛說一",
    "X08n0239_002:0479c05": "百法皆具。萬像皆具。不學而知。但聞其言未見",
    "X08n0239_002:0479c06": "人哉。此地菩薩。得十種總持。作大法師。處於法",
    "X08n0239_002:0479c07": "座。於一音中現種種音。令諸眾會皆得解了。情",
    "X08n0239_002:0479c08": "無情物皆演妙音。成就如來語業自在。如真金",
    "X08n0239_002:0479c09": "為大寶冠在轉輪聖王頂上。為二千世界主。",
    "X08n0239_002:0479c10": "十法雲地。以無量智慧觀察覺了入受職位。為",
    "X08n0239_002:0479c11": "加行心。於入心中。得離垢三昧。斷於法中未得",
    "X08n0239_002:0479c12": "自在障。證業自在真如。於住地心。受勝職位。三",
    "X08n0239_002:0479c13": "昧現在前時。大蓮華忽然出現。量等百億世界。",
    "X08n0239_002:0479c14": "菩薩座此華時。大小相稱。身諸毛孔普放光明。",
    "X08n0239_002:0479c15": "照法界已。從足下入。十方菩薩即知成佛。十方",
    "X08n0239_002:0479c16": "諸佛。放眉間光。入此菩薩頂。名曰受職。成就佛",
    "X08n0239_002:0479c17": "意業自在。具上上微細智。能安受攝持十方諸",
    "X08n0239_002:0479c18": "佛大法明大法照。於一念頃。周徧十方示成正",
    "X08n0239_002:0479c19": "覺。解脫言。若菩薩神力能如是者。佛復云何。是",
    "X08n0239_002:0479c20": "時金剛藏菩薩。入佛國土體性三昧。其身量等",
    "X08n0239_002:0479c21": "虗空。時諸大眾。見菩提樹及一會菩薩俱在金",
    "X08n0239_002:0479c22": "剛藏身中。得未曾有。金剛藏言。菩薩神通如一",
    "X08n0239_002:0479c23": "塊土。如來神通似大地土。不可云喻。如上妙真",
    "X08n0239_002:0479c24": "金以大寶莊嚴置在大自在天王頂上。多作摩",
    "X08n0239_002:0480a01": "醯首羅天王。△八地影像分。地中行成智性。是",
    "X08n0239_002:0480a02": "所喻法。池山海珠。是能喻依。依上之義是影像",
    "X08n0239_002:0480a03": "也。是地之影像。以見邊之喻似地中教證也。池",
    "X08n0239_002:0480a04": "喻所修行願。山喻修成功德。海喻無漏智德。珠",
    "X08n0239_002:0480a05": "喻轉盡性德。池喻始則非一終則非異。山喻能",
    "X08n0239_002:0480a06": "依非一所依非異。上皆無差之差。海喻十德不",
    "X08n0239_002:0480a07": "同德無別物。差即無差。珠喻唯一智性前後增",
    "X08n0239_002:0480a08": "明。無差不礙差。池是圓家漸。山是圓中漸。珠喻",
    "X08n0239_002:0480a09": "漸圓。海喻圓圓。天台。以華嚴為漸圓。位位成佛。",
    "X08n0239_002:0480a10": "以法華經為圓圓。上是法圓。不說地位。下機圓。",
    "X08n0239_002:0480a11": "普被聲聞。華嚴。以法華經為漸圓。會三乘歸一",
    "X08n0239_002:0480a12": "乘大海。華嚴本法因該果海為上圓。果徹因源",
    "X08n0239_002:0480a13": "為下圓。",
    "X08n0239_002:0480a14": "一願行定悲有法。不可破壞宗。無滯礙故因。如",
    "X08n0239_002:0480a15": "池流四河入海。",
    "X08n0239_002:0480a16": "二十行隨地增有法。本無勝劣宗。差別得名故",
    "X08n0239_002:0480a17": "因。如大海十山。",
    "X08n0239_002:0480a18": "三十地無漏智有法。廣大無邊宗。稱性修故因。",
    "X08n0239_002:0480a19": "如大海十德。",
    "X08n0239_002:0480a20": "四十地智性有法。不生不滅宗。全真性故因。如",
    "X08n0239_002:0480a21": "寶珠十德。",
    "X08n0239_002:0480a22": "七重會普光明殿",
    "X08n0239_002:0480a23": "佛自入剎那際三昧者。無際之際。信心最初之",
    "X08n0239_002:0480a24": "際。不見剎那為短多劫為長。諸法空故。二行永",
    "X08n0239_002:0480b01": "絕。住於佛住。得佛平等。則無障處。普眼問者。欲",
    "X08n0239_002:0480b02": "見普法故。初則聞名不見推求不見觀察不見",
    "X08n0239_002:0480b03": "靜座不見。後如來教起見方者。若捨境別求。則",
    "X08n0239_002:0480b04": "未識普法真體。若見一法入於一切名曰普。一",
    "X08n0239_002:0480b05": "切入一名曰賢。乃真見也。",
    "X08n0239_002:0480b06": "二十七十定品。大用深廣",
    "X08n0239_002:0480b07": "普眼見普賢在如來前。告普眼言。有十大三昧。",
    "X08n0239_002:0480b08": "一普光明智三昧。用依於體。",
    "X08n0239_002:0480b09": "二妙光明智三昧。徧照身心。",
    "X08n0239_002:0480b10": "三往佛國土三昧。神通如意。",
    "X08n0239_002:0480b11": "四清淨深心三昧。供佛之行。",
    "X08n0239_002:0480b12": "五過去莊嚴藏三昧。智之境。",
    "X08n0239_002:0480b13": "六未來藏三昧。如實了知。",
    "X08n0239_002:0480b14": "七現在莊嚴三昧。諸佛世界。",
    "X08n0239_002:0480b15": "八三世眾生三昧。入出自在。",
    "X08n0239_002:0480b16": "九法界三昧。十八界。",
    "X08n0239_002:0480b17": "十無礙輪三昧。佛二十一功德。",
    "X08n0239_002:0480b18": "二十八十通品。大用難思",
    "X08n0239_002:0480b19": "一他心之智通。因中則知自心。知他人心。皆變",
    "X08n0239_002:0480b20": "影像。不如實見。唯佛果位能徧知也。正見他心。",
    "X08n0239_002:0480b21": "常了自心。若佛智外別有眾生心。則失具分唯",
    "X08n0239_002:0480b22": "識。只名半頭唯識。他心本質即是自心。",
    "X08n0239_002:0480b23": "二天眼之智通。見六趣果報。",
    "X08n0239_002:0480b24": "三宿住之智通。得九世眼如現在。",
    "X08n0239_002:0480c01": "四未來之智通。見因知果。",
    "X08n0239_002:0480c02": "五天耳之智通。遠細皆聞。",
    "X08n0239_002:0480c03": "六無作即智通。大用度生。",
    "X08n0239_002:0480c04": "七言音之智通。眾生之言音。",
    "X08n0239_002:0480c05": "八色身之智通。三說。一云佛無色。二云有色。三",
    "X08n0239_002:0480c06": "云若悲智雙運無色現色。有四。一實色凡夫。二",
    "X08n0239_002:0480c07": "幻色初教。三性色終教。四妙色圓教。一色即一",
    "X08n0239_002:0480c08": "切色。經中說有一百三種。據實無盡。",
    "X08n0239_002:0480c09": "九真俗之智通。相待故空。性則非異。相則非不",
    "X08n0239_002:0480c10": "異。",
    "X08n0239_002:0480c11": "十滅盡之智通。雖見五蘊寂滅。常化寂滅之眾",
    "X08n0239_002:0480c12": "生。",
    "X08n0239_002:0480c13": "二十九十忍品。智慧深玄",
    "X08n0239_002:0480c14": "意曰。前二品業用廣大。此品智慧深玄。忍體即",
    "X08n0239_002:0480c15": "智。前三忍法說。後七忍喻明。",
    "X08n0239_002:0480c16": "一音聲忍。智解於教。",
    "X08n0239_002:0480c17": "二順忍。止觀起行土二加行。",
    "X08n0239_002:0480c18": "三無生忍。是根本從初地立。",
    "X08n0239_002:0480c19": "四如幻忍中。喻有為無為法從因緣生。皆是所",
    "X08n0239_002:0480c20": "喻。喻有五重。一巾喻真性。二術喻業思。三幻相",
    "X08n0239_002:0480c21": "喻報。四生滅喻依他即圓成。五愚小為有法。土",
    "X08n0239_002:0480c22": "五各有二義。以成四句。一所依。性有相無。俱存",
    "X08n0239_002:0480c23": "俱奪。二業上。用有體無。俱存俱奪。三報上。相有",
    "X08n0239_002:0480c24": "實無。俱存俱泯。四幻報。生即是死。俱存俱泯。五",
    "X08n0239_002:0481a01": "愚小。上情有理無。俱存泯。今令知術是起因悟",
    "X08n0239_002:0481a02": "像果無實成相即是性。遣愚小為有。歸本來真",
    "X08n0239_002:0481a03": "性。量云一切有為無為法有法。非實有體宗。從",
    "X08n0239_002:0481a04": "因緣生因。同喻如幻事。",
    "X08n0239_002:0481a05": "五如焰忍。一空地喻如來藏。二陽氣如無明。三",
    "X08n0239_002:0481a06": "空與氣合心上現報。四水即是無。五凡小為有。",
    "X08n0239_002:0481a07": "一切世間有法。非實有體。言說顯示。如陽焰。",
    "X08n0239_002:0481a08": "六如夢忍。一悟心如本識。二眠如無明。三夢如",
    "X08n0239_002:0481a09": "緣起法。四夢非有似有。五令夢者為實。一切世",
    "X08n0239_002:0481a10": "間有法。非實有體。想所現故。如夢所見。",
    "X08n0239_002:0481a11": "七如響忍。一谷喻如來藏。二聲如機感。三響應",
    "X08n0239_002:0481a12": "佛說法。四有而非實。五取著為有。量云。如來音",
    "X08n0239_002:0481a13": "聲有法。定非實有宗。從緣感顯故因。如谷響。",
    "X08n0239_002:0481a14": "八如影忍。一鏡喻真心。二面如思業。三影似所",
    "X08n0239_002:0481a15": "起報果。四正有常無。五當情為有。量云。業所招",
    "X08n0239_002:0481a16": "果有法。定非實有宗。從緣似有故因。如鏡中現",
    "X08n0239_002:0481a17": "像。",
    "X08n0239_002:0481a18": "九如化忍。一空喻真性因。二悲心化者緣。三無",
    "X08n0239_002:0481a19": "而忽有。四用有實無。五著相為有。菩薩變化有",
    "X08n0239_002:0481a20": "法。非實能度宗。似有度用化迹故因。如空中變",
    "X08n0239_002:0481a21": "化事。",
    "X08n0239_002:0481a22": "十如空忍。此空義不開五法者。為與無為雙遣",
    "X08n0239_002:0481a23": "也。量云。世出世間有法。對待不實故宗。遠有近",
    "X08n0239_002:0481a24": "無故因。如太虗空。",
    "X08n0239_002:0481b01": "三十阿僧祇品。盡一切數",
    "X08n0239_002:0481b02": "意曰。等覺行德難思。經有一百二十四數。何故",
    "X08n0239_002:0481b03": "唯標僧祇之名。答僧祇是十大數之初首。壽量",
    "X08n0239_002:0481b04": "品。盡一切時豎窮三際。住處品。徧一切處橫徧",
    "X08n0239_002:0481b05": "十方。此品明盡一切數。校量等覺菩薩一念智",
    "X08n0239_002:0481b06": "德深玄不究邊際。何故心王問答數。不離心。佛",
    "X08n0239_002:0481b07": "自說者唯佛方知。此有三等數。如此方黃帝算",
    "X08n0239_002:0481b08": "法。是下等數。十十倍之。二中等數。則百百倍之。",
    "X08n0239_002:0481b09": "經云。一百洛叉為一俱胝。三上等數。則倍倍倍",
    "X08n0239_002:0481b10": "之。經云。俱胝箇俱胝為一阿庾多。以後用上等",
    "X08n0239_002:0481b11": "數之。不可說箇不可說。乃至一塵有十萬箇不",
    "X08n0239_002:0481b12": "可說。用此數。普賢一智德不盡。況一塵內有多",
    "X08n0239_002:0481b13": "普賢。",
    "X08n0239_002:0481b14": "三十一如來壽量品。豎窮三際",
    "X08n0239_002:0481b15": "意曰。如來法身豈有壽也。答應機而說有十種",
    "X08n0239_002:0481b16": "相。將前一劫為後一日一夜。至最後壽量等於",
    "X08n0239_002:0481b17": "剎海。其實如來在長常短。在短常長。存泯無礙。",
    "X08n0239_002:0481b18": "方為圓宗壽量窮於三際。",
    "X08n0239_002:0481b19": "三十二諸菩薩住處品。橫徧十方",
    "X08n0239_002:0481b20": "意曰。若心有住。則為非住。據實不徧住一方。經",
    "X08n0239_002:0481b21": "說住處。使後人標心有歸。問應非圓教所明。答",
    "X08n0239_002:0481b22": "能住菩薩毛含剎海。住處塵容大千。何故心王",
    "X08n0239_002:0481b23": "說。答心隨智住。問智依何住。答前十依八方山",
    "X08n0239_002:0481b24": "海。後十二城邑雜居。無在不在。曲盡物機。",
    "X08n0239_002:0481c01": "三十三佛不思議法品。一念普現",
    "X08n0239_002:0481c02": "意曰。是修生三賢十聖因家果也。法界體大青",
    "X08n0239_002:0481c03": "蓮華菩薩說者。於一念中。示現一切佛事。體不",
    "X08n0239_002:0481c04": "可思議。問經中何故重請。答為說果滿。何不言",
    "X08n0239_002:0481c05": "請。答果海亡言不可思議。然教說不同。或云佛",
    "X08n0239_002:0481c06": "有四十種不共功德。通權小說。或說五法攝大",
    "X08n0239_002:0481c07": "覺性。通權實說。或云一味實德。約頓教說。或云",
    "X08n0239_002:0481c08": "佛有無盡德。是此所明佛德有二。一修生信等。",
    "X08n0239_002:0481c09": "二者本有智德。使八相該於法界。丈六徧盡十",
    "X08n0239_002:0481c10": "方。豈可思議也。",
    "X08n0239_002:0481c12": "大方廣佛華嚴經吞海集卷中"
}