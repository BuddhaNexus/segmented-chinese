{
    "T36n1736_055:0430b02": "4大方廣佛華嚴經隨疏演義鈔卷",
    "T36n1736_055:0430b03": "第五十五",
    "T36n1736_055:0430b05": "唐清涼山大華嚴寺沙門澄觀述",
    "T36n1736_055:0430b06": "疏「第二歎聽者無過」，疏文有二：先總科、後",
    "T36n1736_055:0430b07": "釋文。前中引論即是釋前偈，前論雙明說聽",
    "T36n1736_055:0430b08": "無過。上疏已明總意及說者無過，故今但",
    "T36n1736_055:0430b09": "引聽者無過。彼論云「復顯聽者同法決定",
    "T36n1736_055:0430b10": "故、有樂聞故。復示餘者心淨故，又顯此眾",
    "T36n1736_055:0430b11": "皆堪聞法故，偈言迭共相瞻住故。」釋曰：上",
    "T36n1736_055:0430b12": "即聽者論文，今疏以偈配之，於文可見。同",
    "T36n1736_055:0430b13": "法二字，該於二偈，是同生眾故。決定二字，唯",
    "T36n1736_055:0430b14": "屬初偈。有樂聞者，是第二偈，異上同法而",
    "T36n1736_055:0430b15": "云餘者，故是異生。此眾皆樂，則知雙歎。皆者",
    "T36n1736_055:0430b16": "俱故。疏「若有欲」下，雙結上二根。約器量無",
    "T36n1736_055:0430b17": "之，則猶牛跡不能受海。欲約愛樂無之，",
    "T36n1736_055:0430b18": "若許由洗耳。疏「黠慧即根」者，此疏釋論。黠",
    "T36n1736_055:0430b19": "即訓慧，今分二別，黠即當智，智能了事；慧",
    "T36n1736_055:0430b20": "照理故。故分教證。此二無暗，通曰明了。",
    "T36n1736_055:0430b21": "根體是慧，故以黠慧釋根。疏「願大菩提故",
    "T36n1736_055:0430b22": "云勇猛」者，然經云「勇猛無怯弱」，論經云「菩",
    "T36n1736_055:0430b23": "薩大名稱」。今順經帖，願大菩提即是論釋。",
    "T36n1736_055:0430b24": "既云菩提，則諸德皆上，大願為主，故偏說",
    "T36n1736_055:0430b25": "之。以梵云薩埵有勇猛義，勇猛求菩提",
    "T36n1736_055:0430b26": "故。故二經語異，願求菩提義同。疏「由內無怯",
    "T36n1736_055:0430b27": "弱」者，即以此經會論經也，以論經云「大名",
    "T36n1736_055:0430b28": "稱故」。上三決定若別相說，前二是證決定、後",
    "T36n1736_055:0430b29": "一阿含決定，通皆具二。疏「後偈歎欲中」下，疏",
    "T36n1736_055:0430c01": "文有三：初略科釋、二「論云」下舉論辨意、",
    "T36n1736_055:0430c02": "三「其心」下隨要重釋。二中有三：初舉論文、二",
    "T36n1736_055:0430c03": "「現前是欲」下略釋現義、三「此中意明」下總出",
    "T36n1736_055:0430c04": "論意。就初舉論文中，然論初標云決定者，",
    "T36n1736_055:0430c05": "是中有阿含決定等。所以先標決定者，以",
    "T36n1736_055:0430c06": "前偈云同法決定，決定是根，根能受法，故",
    "T36n1736_055:0430c07": "云決定。今此意云：決定之言，根欲具足方稱",
    "T36n1736_055:0430c08": "決定。唯根無欲法器不具，非真決定，故此",
    "T36n1736_055:0430c09": "標云言決定者，必須根欲。言「是中」者，是",
    "T36n1736_055:0430c10": "聽者中有阿含決定。「非證決定」者，謂若前偈",
    "T36n1736_055:0430c11": "但有教根而非證根，亦不具足，則反顯前",
    "T36n1736_055:0430c12": "具有教證。次云「但有非現前決定、無現前決",
    "T36n1736_055:0430c13": "定」者，明若前偈有教證之根，為非現前決",
    "T36n1736_055:0430c14": "定，而無今欲現前決定法器，亦不具足故。",
    "T36n1736_055:0430c15": "結云「如是法器不滿足故不能聽受」，則反顯",
    "T36n1736_055:0430c16": "前偈有根、今此有欲為具足也。「若但」兩字",
    "T36n1736_055:0430c17": "是疏義加，使義明了，不違論意。疏「現前是",
    "T36n1736_055:0430c18": "欲」下，第二釋現非現義。言「根但冥具」者，有",
    "T36n1736_055:0430c19": "人雖有堪聞之智為冥具，而未欲聞，故",
    "T36n1736_055:0430c20": "云冥具。冥具，宿成故。如五頂子，具足七德，",
    "T36n1736_055:0430c21": "堪傳六句，而著妻奴，未欲其教。疏「此中意",
    "T36n1736_055:0430c22": "明」下，第三總出論意。即論云「示現此眾具",
    "T36n1736_055:0430c23": "足決定，故能聽受。」疏「其心無怯弱」下，第三隨",
    "T36n1736_055:0430c24": "要重釋。於中有二：先正釋此句；後「總前二",
    "T36n1736_055:0430c25": "偈」下雙結歎意，釋於初句及第四句。疏「四",
    "T36n1736_055:0430c26": "異想濁」者，論云「四異想濁，妬勝心故，破壞",
    "T36n1736_055:0430c27": "心故。」釋曰：妬勝就人，破壞約法，又亦通",
    "T36n1736_055:0430c28": "二。今不依論。云「貢高」等者，義廣異想，即",
    "T36n1736_055:0430c29": "《瑜伽論》三十八云「聽法由離六種相，遠離",
    "T36n1736_055:0431a01": "貢高雜染。由四種相，遠離輕慢雜染。由一",
    "T36n1736_055:0431a02": "種相，遠離怯弱雜染。言六種者，一應時聽、",
    "T36n1736_055:0431a03": "二殷重聽、三恭敬聽、四不為損惱聽、五不為",
    "T36n1736_055:0431a04": "隨順聽、六不求過失聽。言四相者，一恭敬",
    "T36n1736_055:0431a05": "正法、二恭敬說人、三不輕正法、四不輕說",
    "T36n1736_055:0431a06": "人。言一相者，謂不自輕蔑。復由五相故，",
    "T36n1736_055:0431a07": "無散亂心聽法：一求悟解心、二專一極心、",
    "T36n1736_055:0431a08": "三聆音囑耳、四掃滌其心、五攝一切心。故",
    "T36n1736_055:0431a09": "總有二，謂不雜染，心無散亂，一心聽法。」今",
    "T36n1736_055:0431a10": "疏舉前二名，等取怯弱及無散亂。上皆異想。",
    "T36n1736_055:0431a11": "妬勝破壞此二偏重，故本論舉之。疏「五不足",
    "T36n1736_055:0431a12": "功德濁」，此段全是論文。「善根微少」語因中，「心",
    "T36n1736_055:0431a13": "不樂住」明無現果。謂由善少多緣，多病懈怠",
    "T36n1736_055:0431a14": "散動，故於說中心不樂住。疏「六愚癡濁」。愚",
    "T36n1736_055:0431a15": "謂迷教，暗謂惑理，即釋上癡。疏「第三一偈",
    "T36n1736_055:0431a16": "雙歎」中三：初總釋偈、二會論經、三別釋喻。",
    "T36n1736_055:0431a17": "初中「相視為總」者，正是此偈之總。既雙歎二",
    "T36n1736_055:0431a18": "眾，則相視之總遍前四偈，而論正說是此偈",
    "T36n1736_055:0431a19": "總。下例餘偈，皆有總別。則歎異生中不濁",
    "T36n1736_055:0431a20": "是總，上歎欲中欲聞是總，初歎根中決定是",
    "T36n1736_055:0431a21": "總，歎能說中淨覺是總。別等可知。疏「論經",
    "T36n1736_055:0431a22": "云」下，二會經文，中三：初舉論經、二引古",
    "T36n1736_055:0431a23": "釋、三會今經。念通教證者，熟蜜如教，蜜",
    "T36n1736_055:0431a24": "成如證。今念有二，若明記為念，即是念",
    "T36n1736_055:0431a25": "教。若無念念者，即是念證。故《起信》云「若知",
    "T36n1736_055:0431a26": "無有能念所念，是名隨順。」此念教也。「若離",
    "T36n1736_055:0431a27": "於念，名為得入。」此念證也。疏「然蜂」下，三別",
    "T36n1736_055:0431a28": "釋喻。法喜如蜜，蜜即食故。故《法華》云「法喜",
    "T36n1736_055:0431a29": "禪悅食，更無餘食想。」解脫合上甘露，甘露如",
    "T36n1736_055:0431b01": "漿故。故《淨名》云「甘露法之食，解脫味為漿。」",
    "T36n1736_055:0431b02": "即甘露為食。今以蜜當於食，故以甘露",
    "T36n1736_055:0431b03": "配於解脫。故《涅槃》中亦以甘露況於涅槃，",
    "T36n1736_055:0431b04": "涅槃即解脫故。疏「是總酬答相」者，疏文有二：",
    "T36n1736_055:0431b05": "先正釋；後「故後偈意」下，以此長行成後偈",
    "T36n1736_055:0431b06": "文。疏「除前疑惱」者，由前覩默生疑，疑則",
    "T36n1736_055:0431b07": "心惱。又請未說，心尚疑惱。故為除之，令心",
    "T36n1736_055:0431b08": "得喜。然大智無畏，乃是經家取當時意",
    "T36n1736_055:0431b09": "讚述說者，是故論主用此成前總令意悅。",
    "T36n1736_055:0431b10": "疏「二不怯弱酬答」，論釋云「離不正說者，若",
    "T36n1736_055:0431b11": "畏大眾，是不堪說。隨情而說，是不正說。」疏",
    "T36n1736_055:0431b12": "「遣上何因之疑成上有智」者，上云何因何",
    "T36n1736_055:0431b13": "緣不說。論釋云「為因說者不能說耶？為緣聽",
    "T36n1736_055:0431b14": "者不堪聞耶？」今云難說，非不能說，成上有",
    "T36n1736_055:0431b15": "智者亦由難說。「非已無智」下，遣上何緣，例",
    "T36n1736_055:0431b16": "此可知。疏「今初偈末難字」下，疏文有四：初",
    "T36n1736_055:0431b17": "釋難字。二「此難有二」者，二別釋第四句，上",
    "T36n1736_055:0431b18": "四字明難義相。三「何者是」下，釋初二句，明",
    "T36n1736_055:0431b19": "難法體。四「此之教證」下，釋第三句，顯其難",
    "T36n1736_055:0431b20": "處。三中云「覺於佛智所以名佛」者，然論但云",
    "T36n1736_055:0431b21": "「諸佛之根本者，覺佛智故。」此語迷人，以佛",
    "T36n1736_055:0431b22": "是梵音、覺是此語，若順西方，應云佛佛智",
    "T36n1736_055:0431b23": "故；若順此方，應云覺覺智故。安得以唐釋",
    "T36n1736_055:0431b24": "梵為釋義耶？此有深意，謂佛智即是菩提，",
    "T36n1736_055:0431b25": "此但云覺。佛陀是人，此云覺者。以人得法，",
    "T36n1736_055:0431b26": "故名覺者。故今疏云「覺佛智故，故名為佛。」今",
    "T36n1736_055:0431b27": "十地菩薩為能覺人，亦將因智以覺佛智，",
    "T36n1736_055:0431b28": "故為佛本。為分人法，唐梵互彰，譯者之妙。",
    "T36n1736_055:0431b29": "今加「於」字，以釋論故。四中難示難說，即同",
    "T36n1736_055:0431c01": "《淨名》「其說法者無說無示」。後約難聞，即「其聽",
    "T36n1736_055:0431c02": "法者無聞無得」。然無則一向約遮，難則遮表",
    "T36n1736_055:0431c03": "雙辨。若準《楞伽》宗通自修行，說通示未悟，",
    "T36n1736_055:0431c04": "宗說即是教證，則二全別。今明教證皆有",
    "T36n1736_055:0431c05": "說者，有示有說，但云難耳。則示即說即證",
    "T36n1736_055:0431c06": "說證之相如何可知？廢詮論實、真體一味，說",
    "T36n1736_055:0431c07": "之為證。亦如義大及說大三漸次中辨。若",
    "T36n1736_055:0431c08": "真俗詮異，說為十地目之為教，以證攝教",
    "T36n1736_055:0431c09": "故俱難說。疏「第二釋難所以」中，疏文有二：",
    "T36n1736_055:0431c10": "先總明所以、二隨文釋。初中即是論意，論",
    "T36n1736_055:0431c11": "云行者，即牒前菩薩行。事者，即牒前地事。",
    "T36n1736_055:0431c12": "義住者，語倒，應言住義。故疏云「由住微妙",
    "T36n1736_055:0431c13": "深義」。深義，即義大妙理也。疏「偈中初二句」下，",
    "T36n1736_055:0431c14": "隨文解釋。疏「難得難證故」者，論經云「難得」，論",
    "T36n1736_055:0431c15": "釋云「難得者難證故」，即以證釋得。今疏經論",
    "T36n1736_055:0431c16": "雙牒耳。以論經有難字及難得字，今經但有",
    "T36n1736_055:0431c17": "一難字，故雙牒彼經論。論經偈云「微難見",
    "T36n1736_055:0431c18": "離念，非心地難得，境界智無漏，若聞則迷",
    "T36n1736_055:0431c19": "悶。」疏「難得有四」下，釋別。於中有三：初釋對",
    "T36n1736_055:0431c20": "劣彰深，初之二句；二「既非四心」下，釋第三",
    "T36n1736_055:0431c21": "句；三「未句云」下，釋第四句。初中，一「非聞慧境」",
    "T36n1736_055:0431c22": "者，有二義：一非所知境、二非分齊境，聞慧",
    "T36n1736_055:0431c23": "之中無此相故。論釋聞慧云「麁事不須思",
    "T36n1736_055:0431c24": "惟。謂教法麁事，聞慧能得故。」二思慧則可了",
    "T36n1736_055:0431c25": "見於心。三世間之修未忘念慮，故並非之。",
    "T36n1736_055:0431c26": "問：三慧皆是世間，何以就修偏云世間？答：",
    "T36n1736_055:0431c27": "有二義故。一修有真偽，真修似於正證，故",
    "T36n1736_055:0431c28": "不揀之；二報生識智亦是修慧，今取世間",
    "T36n1736_055:0431c29": "之修耳。疏「四超心地」中，疏文有四：一以論",
    "T36n1736_055:0432a01": "釋經、二「謂變易」下疏釋論、三「知無常」等釋",
    "T36n1736_055:0432a02": "經心地之言、四「又此善得」下重釋論文。二",
    "T36n1736_055:0432a03": "中，言「善得修道智」者，生而即得，不假修習，故",
    "T36n1736_055:0432a04": "名善得，其由生而知之者上也。言無常等，",
    "T36n1736_055:0432a05": "等取苦空無我及常樂我淨，以昔久修無漏",
    "T36n1736_055:0432a06": "因故，變易酬彼名為報生。言「以非照實」者，",
    "T36n1736_055:0432a07": "釋不能知。夫照實者，忘心體極。今報生識智",
    "T36n1736_055:0432a08": "雖知無常等，不契合故，不能知此。疏「未",
    "T36n1736_055:0432a09": "忘心境名為心地」者，心地之言通有二義：",
    "T36n1736_055:0432a10": "一就體性，如《梵網經》說盧舍那佛心地法",
    "T36n1736_055:0432a11": "門，謂心體包含生成住持。亦如《法華》一切智",
    "T36n1736_055:0432a12": "地斯之謂也。今言心地是所揀者，即是心",
    "T36n1736_055:0432a13": "量法門，故《楞伽》說「覺自心現量，非心之心量，",
    "T36n1736_055:0432a14": "我說為心量，心量即心地故。」疏「二出離於",
    "T36n1736_055:0432a15": "生是無漏故」者，如見道名離生，是無漏故。",
    "T36n1736_055:0432a16": "離生之義前已頻釋，良以論經云「境界智無",
    "T36n1736_055:0432a17": "漏」故。為此會無漏，出生皆是離過，當體得",
    "T36n1736_055:0432a18": "名。生於佛智，就於功能，望他立稱。然二相",
    "T36n1736_055:0432a19": "成，由無漏故能生佛智。疏「即勝鬘三種正智",
    "T36n1736_055:0432a20": "中仰推智」者，彼經「勝鬘白佛言：『云何三種善",
    "T36n1736_055:0432a21": "男子善女人？於甚深法義離自毀謗，生大",
    "T36n1736_055:0432a22": "功德入大乘道。何等為三？謂若有善男子",
    "T36n1736_055:0432a23": "善女人，自成就甚深法智。若善男子善女人，",
    "T36n1736_055:0432a24": "成就隨順法智。若善男子善女人，於諸深",
    "T36n1736_055:0432a25": "法不自了知，仰推世尊，非我境界唯佛所",
    "T36n1736_055:0432a26": "知，是名善男子善女人仰推如來智。除此",
    "T36n1736_055:0432a27": "諸善男子善女人已，餘諸眾生於諸深法，堅",
    "T36n1736_055:0432a28": "著妄說違背正法，習諸外道腐敗種子，",
    "T36n1736_055:0432a29": "當以王力及天龍鬼神力而調伏之。』」疏「所",
    "T36n1736_055:0432b01": "信是何」下，釋佛勝智字。於中有四：初明地",
    "T36n1736_055:0432b02": "智得佛智所以；二「佛智有二」下，開義別釋；三",
    "T36n1736_055:0432b03": "「即法華」下，證成勝義；四「於此」下，對能結所。",
    "T36n1736_055:0432b04": "二中有四對義，共成一義，謂一前是菩提實",
    "T36n1736_055:0432b05": "智、後是化生權智；二前是自行、後是利他；三",
    "T36n1736_055:0432b06": "前是證道、後是教道；四前實智稱性無分",
    "T36n1736_055:0432b07": "量、後權智則差別有隱顯。說權為實，則隱",
    "T36n1736_055:0432b08": "實施權；說權為權，則權實皆顯。其無邊種",
    "T36n1736_055:0432b09": "種，即是論文。由佛菩提無有邊故，故佛化生",
    "T36n1736_055:0432b10": "所說法門種種差別。疏「即是法華」下，第三",
    "T36n1736_055:0432b11": "證成勝義。即〈方便品〉初云「爾時世尊從三",
    "T36n1736_055:0432b12": "昧安詳而起，告舍利弗：『諸佛智慧甚深無量，",
    "T36n1736_055:0432b13": "其智慧門難解難入。』」論釋云「諸佛智慧，即證",
    "T36n1736_055:0432b14": "甚深。其智慧門，則阿含甚深故。」此二句即佛",
    "T36n1736_055:0432b15": "教證二道，故古人云：「二深先唱，警察群座之",
    "T36n1736_055:0432b16": "心是也。」彼經自釋如來知見廣大深遠，即實",
    "T36n1736_055:0432b17": "智也。如來方便知見波羅蜜皆已具足，即權",
    "T36n1736_055:0432b18": "智也。所以難解者，一當體深故、二權實隱顯",
    "T36n1736_055:0432b19": "故，故云唯有諸佛乃能知之。下廣文云「諸",
    "T36n1736_055:0432b20": "佛隨宜說法，意趣難解」，即智慧門難入也。「唯",
    "T36n1736_055:0432b21": "以一大事因緣故出現於世」，即智慧甚深也。",
    "T36n1736_055:0432b22": "昔不言三，是方便故，方便門閉。今云三乘，",
    "T36n1736_055:0432b23": "是方便門開。開則見實，故彼經云「此經開方",
    "T36n1736_055:0432b24": "便門，示真實相」故。方便門如蓮之華，真實",
    "T36n1736_055:0432b25": "相者如華之蓮。此華不有則已，有則華實雙",
    "T36n1736_055:0432b26": "含。此經不說則已，說則權實雙辨。一經唯為",
    "T36n1736_055:0432b27": "說佛智慧故。彼文云「說佛智慧故，諸佛出",
    "T36n1736_055:0432b28": "於世。」以佛智慧不離教證權之與實，故說",
    "T36n1736_055:0432b29": "二深。即以略示《法華經》宗。此二亦即《淨名經》",
    "T36n1736_055:0432c01": "中「智度菩薩母，方便以為父，一切眾導師，",
    "T36n1736_055:0432c02": "無不由是生。」故地智二道徹果海之二深，",
    "T36n1736_055:0432c03": "是所信也。四「於此二深皆能信故」，結成信",
    "T36n1736_055:0432c04": "義。疏「心地即二空真理所依之事謂唯識相」",
    "T36n1736_055:0432c05": "者，出義體性也。言所依之事者，明非能",
    "T36n1736_055:0432c06": "依理，理即無我故。言唯識相者，則顯非唯",
    "T36n1736_055:0432c07": "識性，唯識性即二無我理，二無我理即勝義",
    "T36n1736_055:0432c08": "諦。故《唯識》云「此諸法勝義，亦即是真如，常如",
    "T36n1736_055:0432c09": "其性故，即唯識實性。」此分性相二門不同，即",
    "T36n1736_055:0432c10": "此心地便是無我事理，非異非一。故是此所",
    "T36n1736_055:0432c11": "信。次「論云」下，論釋心地通於二類。初即第",
    "T36n1736_055:0432c12": "八識；二「又隨心」下，次即通七識及八識所",
    "T36n1736_055:0432c13": "緣之境。言「內外境界」者，六識緣六塵即是",
    "T36n1736_055:0432c14": "外境，第七緣第八即為內境。第八識緣三",
    "T36n1736_055:0432c15": "境根身種子即是內境，緣器世間即是外",
    "T36n1736_055:0432c16": "境。又意識亦通緣內外。五識亦有通內外",
    "T36n1736_055:0432c17": "義，故云諸境。而皆名心地者，生成住持義",
    "T36n1736_055:0432c18": "故。依八生於七，七復熏成八。以心變於",
    "T36n1736_055:0432c19": "境，託境而生心，皆得心地名。疏「於此二類」",
    "T36n1736_055:0432c20": "下，總相收束一句之意。疏「上半喻下半合」等",
    "T36n1736_055:0432c21": "者，此段疏文有四：初總科、二「此中喻意」下總",
    "T36n1736_055:0432c22": "出喻旨、三舉論廣釋、四例釋說默。二中三：",
    "T36n1736_055:0432c23": "初釋喻相、二「於中能依」下舉法合、三「然空",
    "T36n1736_055:0432c24": "中風畫」下正顯喻意。疏「論有三段」下，第三",
    "T36n1736_055:0432c25": "舉論廣釋。具引論文，科釋畢備，細尋可見。",
    "T36n1736_055:0432c26": "但文中云「合上非有，即以非自性合上不",
    "T36n1736_055:0432c27": "住」者，由上論云「以非自性不可得，是不住",
    "T36n1736_055:0432c28": "故。」即知非自性不可得，是聲名等從緣無",
    "T36n1736_055:0432c29": "性故不可得。如彼風畫依空無住，故云「以",
    "T36n1736_055:0433a01": "無自性合上不住」也。疏「出無性不住所以」",
    "T36n1736_055:0433a02": "者，謂聲從緣生，故無自性。依法立名，故是",
    "T36n1736_055:0433a03": "虛假。故肇公云：「名無得物之功，物無當名",
    "T36n1736_055:0433a04": "之實。名無得物之功，非名也。物無當名之",
    "T36n1736_055:0433a05": "實，非物也。」若實即名，見面則應知名。若名",
    "T36n1736_055:0433a06": "即實，召火則應燒口。故知名是假設，安有",
    "T36n1736_055:0433a07": "自性？即如風等與虛空合。疏「然論經云佛",
    "T36n1736_055:0433a08": "智」者，即會論經。今經二經，同異可知。疏「假",
    "T36n1736_055:0433a09": "實既殊故雙舉之」者，出用四所以也。謂聲",
    "T36n1736_055:0433a10": "為實，名句文假故，即總取四法為教體義",
    "T36n1736_055:0433a11": "耳。疏「又假實相依」者，重釋用四所由。名等",
    "T36n1736_055:0433a12": "依聲得有曲屈，故名等為能依。若無名",
    "T36n1736_055:0433a13": "等，空有一聲不能詮表，故非教體。則聲",
    "T36n1736_055:0433a14": "依名等，故云假實相依。疏「若將二喻喻所",
    "T36n1736_055:0433a15": "詮」下，第四例釋說默。謂上論文但以風畫",
    "T36n1736_055:0433a16": "喻於能詮，但以空喻所詮佛智。今例論意，",
    "T36n1736_055:0433a17": "唯就所詮自有兩重能所之異，兼上論意",
    "T36n1736_055:0433a18": "則有三重。於中有二：先以能依就所依，",
    "T36n1736_055:0433a19": "則三重皆不可說，一以詮就旨、二以相就",
    "T36n1736_055:0433a20": "智、三以因就果。後「若以果從因」下，例以",
    "T36n1736_055:0433a21": "所依就能，則三重皆可寄言，一以果從",
    "T36n1736_055:0433a22": "因、二以智從相、三以旨就詮。是則風畫",
    "T36n1736_055:0433a23": "喻於三法：一喻教、二喻地相、三喻地智。當",
    "T36n1736_055:0433a24": "知虛空亦喻三法：一喻所詮、二喻地智、三",
    "T36n1736_055:0433a25": "喻果海。總有四法，成三重能所，逆順互望",
    "T36n1736_055:0433a26": "則有六重，可自思之。疏「若準上義」下，疏文",
    "T36n1736_055:0433a27": "有三：初躡前微起生下偈意、二「意云」下舉",
    "T36n1736_055:0433a28": "偈意酬、三「初句所證」下釋文。第三歎眾堪",
    "T36n1736_055:0433a29": "聞請中，疏「此復歎」下，生起歎意。先問言此",
    "T36n1736_055:0433b01": "復歎者，以前怪默騰疑請中已有四偈歎",
    "T36n1736_055:0433b02": "眾請竟，今何重歎？從「由聞上言證信」下，釋",
    "T36n1736_055:0433b03": "重歎意。謂前歎眾不因止生，今歎因前法",
    "T36n1736_055:0433b04": "主止生，故得復歎。疏「一善潔思念即欲淨」等",
    "T36n1736_055:0433b05": "者，此之五淨，前二聞慧、三四思慧、五是修慧。",
    "T36n1736_055:0433b06": "欲淨是求法心，樂法稱欲，隨所念阿含得方",
    "T36n1736_055:0433b07": "便念覺淨，即是論文。從「謂得方便」下，疏釋",
    "T36n1736_055:0433b08": "論文。上言隨所念者，所念非一故。得方便",
    "T36n1736_055:0433b09": "念覺，是能念心。念是欲念，覺是思覺，疏家但",
    "T36n1736_055:0433b10": "釋得方便言。然方便乃有二意：一以念覺",
    "T36n1736_055:0433b11": "與聞慧為由、二者不取念相，今疏但出深",
    "T36n1736_055:0433b12": "意耳。疏「三業敬順起求法行」者，起行攝法，",
    "T36n1736_055:0433b13": "故名為求。但令三業修行順法，即名求耳。",
    "T36n1736_055:0433b14": "疏「生得淨」，論當第四，今以論就經耳。「益眾",
    "T36n1736_055:0433b15": "生處」，即是上上勝生。「悲智勝念」，即是思心。此",
    "T36n1736_055:0433b16": "順論文。若遠公意云：論文語倒，合云得生",
    "T36n1736_055:0433b17": "淨。生是所求勝生，得是思慧，集於勝念。亦是",
    "T36n1736_055:0433b18": "一理。疏「即受持淨」，論當第三。持即思慧，憶持",
    "T36n1736_055:0433b19": "不忘。經言近佛，論言受持，義豈為同？故疏",
    "T36n1736_055:0433b20": "出意云：近佛意在受持法故。然論經約",
    "T36n1736_055:0433b21": "由見多佛受持法故，常得勝生，故受持第",
    "T36n1736_055:0433b22": "三。今經約由得勝生故，生生見佛受持妙",
    "T36n1736_055:0433b23": "法，故受持第四而同思慧。疏「離著善根」者，",
    "T36n1736_055:0433b24": "欲入證時，先須修行離著之行十二頭陀，",
    "T36n1736_055:0433b25": "皆為捨著故。疏「得淨現智善決定故」者，上皆",
    "T36n1736_055:0433b26": "論文。「謂真見道」下，疏釋。於中有二：先別配",
    "T36n1736_055:0433b27": "現智善決定、後「亦可」下通配二句。前中以現",
    "T36n1736_055:0433b28": "智二字配真見道，即六現觀中第四現觀智，",
    "T36n1736_055:0433b29": "諦現觀名為現智。疏「相見道中」下，以善決定",
    "T36n1736_055:0433c01": "字配相見道。言「後得智」者，然三心見道，有",
    "T36n1736_055:0433c02": "配根本智、有配後得。彼論以其後義為",
    "T36n1736_055:0433c03": "正，故今疏中名相見道，是以三心及十六心",
    "T36n1736_055:0433c04": "皆配後得。言「審觀理智」者，三心見道悉皆",
    "T36n1736_055:0433c05": "緣理，十六心見道八觀真如、八觀正智，故",
    "T36n1736_055:0433c06": "知相見道通緣理智。疏「亦可俱通」等者，通",
    "T36n1736_055:0433c07": "配二句，但前所不通。謂前相見道不名現",
    "T36n1736_055:0433c08": "智，今亦得名，以論亦名為現觀故。三心見",
    "T36n1736_055:0433c09": "道亦是第四現觀少分所攝，是觀非安立，後",
    "T36n1736_055:0433c10": "得無分別智故。十六心見道，即是第五現觀",
    "T36n1736_055:0433c11": "所攝。疏「真見道中決理無惑」者，上真見道但",
    "T36n1736_055:0433c12": "名現觀，不名善決定。今亦名決，親證真如，",
    "T36n1736_055:0433c13": "於理決定故。疏「皆破無明云捨離癡惑」者，",
    "T36n1736_055:0433c14": "以上二釋會釋經文。上但釋論現智善決",
    "T36n1736_055:0433c15": "定言，今此所明二種見道皆破無明，是故經",
    "T36n1736_055:0433c16": "云捨離癡惑。謂真見道正能破於迷理無明，",
    "T36n1736_055:0433c17": "故云捨離癡也。相見道中是後得智，無力",
    "T36n1736_055:0433c18": "能破迷理無明，而亦能破迷事無明，謂所知",
    "T36n1736_055:0433c19": "障，故云離惑。故下剛藏牒此文云「雖此眾",
    "T36n1736_055:0433c20": "集善潔思念，捨離愚癡及以疑惑。」明知癡",
    "T36n1736_055:0433c21": "惑二字義殊。上言六現觀者，即《唯識》第九",
    "T36n1736_055:0433c22": "釋二見道，後云「此二見道，與六現觀相攝。",
    "T36n1736_055:0433c23": "云何六現觀者？一思現觀，謂上品喜受相應",
    "T36n1736_055:0433c24": "思所成慧。此能觀察諸法共相，引生煖等",
    "T36n1736_055:0433c25": "加行道中觀察諸法，此用最猛，偏立現觀。",
    "T36n1736_055:0433c26": "煖等不能廣分別法，又未證理，故非現觀。」",
    "T36n1736_055:0433c27": "彼疏意云：思有三品，上揀餘二，劣故非也。",
    "T36n1736_055:0433c28": "喜受相應，揀於捨受，此明利故。共相，即是無",
    "T36n1736_055:0433c29": "常苦等。能引煖等者，思生修故。雖未證理，",
    "T36n1736_055:0434a01": "而觀於法勝於煖等，用最猛故，偏立現觀。",
    "T36n1736_055:0434a02": "煖等近見境界微略，又未證理，故非現觀。",
    "T36n1736_055:0434a03": "論「二信現觀，謂緣三寶世出世間決定淨信。",
    "T36n1736_055:0434a04": "此助現觀令不退轉，立現觀名。」釋云：信亦",
    "T36n1736_055:0434a05": "上品，通漏無漏，現觀是慧，故信為助。論「三",
    "T36n1736_055:0434a06": "戒現觀，謂無漏戒，除破戒垢，令觀增明，亦",
    "T36n1736_055:0434a07": "名現觀。」釋云：即道共戒。論「四現觀智諦現",
    "T36n1736_055:0434a08": "觀，謂一切種。緣非安立根本後得無分別",
    "T36n1736_055:0434a09": "智。」釋云：謂在何位但緣非安立？即通二智",
    "T36n1736_055:0434a10": "皆是此攝，故言一切種。《大論》七十五說三心",
    "T36n1736_055:0434a11": "見道是此現觀。故知亦是後得智攝。即見道",
    "T36n1736_055:0434a12": "修道之二智也。不取無學之二智者，與究",
    "T36n1736_055:0434a13": "竟現觀不殊別故。論「五現觀邊智諦現觀。",
    "T36n1736_055:0434a14": "謂現觀智諦現觀之後，諸緣安立世出世智。」",
    "T36n1736_055:0434a15": "釋曰：謂緣安立十諦等後所得智。然通有",
    "T36n1736_055:0434a16": "漏無漏一切見修道緣安立諦智。《大論》七",
    "T36n1736_055:0434a17": "十一等說「緣安立諦境慧是此自性」故。論「六",
    "T36n1736_055:0434a18": "究竟現觀，謂盡智等究竟位智。」釋云：即無學",
    "T36n1736_055:0434a19": "道後，盡智無生智等而為自性。論「此真見道",
    "T36n1736_055:0434a20": "攝彼第四現觀少分，此相見道攝彼第四第",
    "T36n1736_055:0434a21": "五現觀少分，彼第二第三雖此俱起而非",
    "T36n1736_055:0434a22": "自性故不相攝。」釋曰：第四觀緣非安立根本",
    "T36n1736_055:0434a23": "智，即真見道攝。緣非安立後得，即三心相",
    "T36n1736_055:0434a24": "見道攝。第五觀緣安立諦故，十六心相見道",
    "T36n1736_055:0434a25": "攝。而通修道，故云少分。論云「菩薩得此二",
    "T36n1736_055:0434a26": "見道時，生如來家，住極喜地，善達法界，",
    "T36n1736_055:0434a27": "得諸平等，常生諸佛大集會中，於多百門",
    "T36n1736_055:0434a28": "已得自在，自知不久證大菩提，能盡未來",
    "T36n1736_055:0434a29": "利樂一切。」釋曰：諸平等者，《攝論》第六得三平",
    "T36n1736_055:0434b01": "等，謂一切眾生、一切菩薩、一切如來。上皆《唯",
    "T36n1736_055:0434b02": "識論》文。上疏已引意釋，但觀論文，居然可",
    "T36n1736_055:0434b03": "知。故二見道皆是第四現觀，謂緣非安立",
    "T36n1736_055:0434b04": "根本，即真見道；緣非安立後得，即三心相見",
    "T36n1736_055:0434b05": "道；十六心緣安立世出世智故，是第五現觀。",
    "T36n1736_055:0434b06": "疏「即不行淨」者，文中有二：先舉論、後疏釋。",
    "T36n1736_055:0434b07": "前中三：初標名、二「修道中」者辨位、三「一切」",
    "T36n1736_055:0434b08": "下釋相。疏「相見道後」下，第二疏釋論。亦有",
    "T36n1736_055:0434b09": "三節：一定位，即初地之中含通達、修習兩位。",
    "T36n1736_055:0434b10": "從金剛喻定解脫道後，方是究竟位。二「復數",
    "T36n1736_055:0434b11": "修習」下，釋修道名。即《唯識》第九，加所為中已",
    "T36n1736_055:0434b12": "廣引竟。三「滅二麁重皆不行」下，疏釋論中煩",
    "T36n1736_055:0434b13": "惱不行之言。此言正解不行淨義，疏文有",
    "T36n1736_055:0434b14": "五：初正釋、二解妨、三引證、四會經、五",
    "T36n1736_055:0434b15": "重解妨。今初，唯釋「云數修此故，捨二麁重。",
    "T36n1736_055:0434b16": "二障種子立麁重名，性無堪任，違細輕故。",
    "T36n1736_055:0434b17": "令彼永滅，故說為捨。」疏「對見道中初斷所",
    "T36n1736_055:0434b18": "知」者，二解妨。謂有問言：然見道中雙斷二",
    "T36n1736_055:0434b19": "障而云所知者何？答：以異生性障正取所",
    "T36n1736_055:0434b20": "知以為體故。故《唯識》云「雖初地所斷實通",
    "T36n1736_055:0434b21": "二障，而異生性障意取所知，說十無明非",
    "T36n1736_055:0434b22": "染污故。」是故此經云「捨離癡惑」，癡惑即是偏",
    "T36n1736_055:0434b23": "舉所知。次云「垢染」，即是煩惱。疏「成唯識第",
    "T36n1736_055:0434b24": "十云煩惱障中」等者，三引證。此前論云「此",
    "T36n1736_055:0434b25": "十一障二障所攝。煩惱障中見所斷種，於極",
    "T36n1736_055:0434b26": "喜地見道初斷彼障現起，地前已伏修所斷",
    "T36n1736_055:0434b27": "種。」下論與此疏同。釋曰：就修斷中直觀論",
    "T36n1736_055:0434b28": "文，初地已上能頓伏盡修惑現行，如阿羅漢",
    "T36n1736_055:0434b29": "諸漏已盡無復煩惱。次云由故意力，七地之",
    "T36n1736_055:0434c01": "中雖暫現起，而不為失。自是一段通於妨",
    "T36n1736_055:0434c02": "難。謂有問云：既如阿羅漢令永不行，如何",
    "T36n1736_055:0434c03": "前四猶起我見？七地已前猶起貪瞋等耶？",
    "T36n1736_055:0434c04": "故此答云：故由意力起。謂六地之前容有",
    "T36n1736_055:0434c05": "出觀，尚有誤起。七地之中常在無相，為化",
    "T36n1736_055:0434c06": "眾生故意而起，起不為失，示起示滅。即如",
    "T36n1736_055:0434c07": "下經中七地文云「雖畢竟寂滅諸煩惱焰，",
    "T36n1736_055:0434c08": "而能為眾生起滅貪瞋癡煩惱焰。」即其文",
    "T36n1736_055:0434c09": "也。論言「而不為失」者，下經云「雖常寂滅，以",
    "T36n1736_055:0434c10": "方便力而還熾然，雖然不燒。」即其文也。故",
    "T36n1736_055:0434c11": "下經解脫月菩薩問金剛藏言：「佛子！七地",
    "T36n1736_055:0434c12": "菩薩，為是染行？為是淨行？」金剛藏言：「初",
    "T36n1736_055:0434c13": "地至七地，所行諸行皆捨離煩惱業，以迴",
    "T36n1736_055:0434c14": "向無上菩提故，分得平等道故。然未名為",
    "T36n1736_055:0434c15": "超煩惱行。」便舉輪王、梵王為喻。輪王乘空，",
    "T36n1736_055:0434c16": "不染貪病，未名超人。以喻七地乘波羅",
    "T36n1736_055:0434c17": "蜜乘，不染煩惱，未名超煩惱行。若捨王",
    "T36n1736_055:0434c18": "身，生於梵天，爾乃名為超過人位。以喻八",
    "T36n1736_055:0434c19": "地乘清淨乘，爾乃名為超煩惱行。故次下論",
    "T36n1736_055:0434c20": "云「八地已上畢竟不行」，此之論文甚與經合。",
    "T36n1736_055:0434c21": "而大乘法師釋意：如阿羅漢由故意力，連",
    "T36n1736_055:0434c22": "成一句。云如阿羅漢有怖有不怖，不怖者",
    "T36n1736_055:0434c23": "起，怖者不然。此則以護法羅漢懼於煩惱",
    "T36n1736_055:0434c24": "不敢起故。似非得意。又云：然此中所說見",
    "T36n1736_055:0434c25": "所斷者，唯頓悟人。修所斷者，通漸有學；漸無",
    "T36n1736_055:0434c26": "學者，二種俱無。又問云：其在地前所未伏",
    "T36n1736_055:0434c27": "者相貌可知，其已伏者與此何別？答：道力猶",
    "T36n1736_055:0434c28": "微不能伏盡，為煩惱制，少分自行，即我貪",
    "T36n1736_055:0434c29": "等有失念起。故說地前已伏少分，非有別",
    "T36n1736_055:0435a01": "相地前伏之。釋曰：此即釋地前漸伏之言。以",
    "T36n1736_055:0435a02": "非正要，故在後釋。八地已上任運不行，道",
    "T36n1736_055:0435a03": "力勝故。此是《對法》第十四文。疏「煩惱即是」下，",
    "T36n1736_055:0435a04": "四會經文，即知。疏「然見道中非不斷惑見",
    "T36n1736_055:0435a05": "理義增」等者，五重解妨也。應有並云「修道",
    "T36n1736_055:0435a06": "能斷惑，修道名修道。見道既斷惑，亦應",
    "T36n1736_055:0435a07": "名修道。」又並云「見道能見理，見理名見道。",
    "T36n1736_055:0435a08": "修道既重觀，亦應名見道。」故此釋云「從增",
    "T36n1736_055:0435a09": "勝義各舉一名」。言「見理義增」者，初見理故，",
    "T36n1736_055:0435a10": "即顯斷惑義微，不斷俱生故。修道除障義",
    "T36n1736_055:0435a11": "勝者，能除難斷俱生惑故，數數斷故。前已",
    "T36n1736_055:0435a12": "見理，故此為微。疏「即無厭足淨」等者，即八",
    "T36n1736_055:0435a13": "地無功用行，在法流中趣果無間，故曰無",
    "T36n1736_055:0435a14": "厭。不樂小乘，自分堅也。但於勝進上求希",
    "T36n1736_055:0435a15": "欲，即是深心。「決定」，釋其信解。疏「不隨他教淨」",
    "T36n1736_055:0435a16": "者，論立名。「趣菩薩地盡」下，論釋。然論但云「趣",
    "T36n1736_055:0435a17": "盡道中目正行故。」今疏加於菩薩地盡，釋論",
    "T36n1736_055:0435a18": "盡字，即是十地位極道圓，地法在心不由",
    "T36n1736_055:0435a19": "他教，故云自正行也。疏「劣解之人通凡小",
    "T36n1736_055:0435a20": "等」者。經言「劣解」，論經云「樂小法者」，故疏合",
    "T36n1736_055:0435a21": "舉。凡即地前，小謂小乘等，等取權教菩薩。",
    "T36n1736_055:0435a22": "此中無小，何以揀之？謂此會中亦有小心之",
    "T36n1736_055:0435a23": "眾生故。亦可不欲廣被，即名為小。此雖揀",
    "T36n1736_055:0435a24": "之，激令起心，即為所被。疏「多生疑」下，牒經",
    "T36n1736_055:0435a25": "解釋。「正行已下至善法故」，皆是論文。然疑",
    "T36n1736_055:0435a26": "從二境上生，既滯二途，故無詣理真正之",
    "T36n1736_055:0435a27": "行。惑謂迷惑，一向不了，故能不信，由此故",
    "T36n1736_055:0435a28": "能破壞善法、遠離善法。遠公亦將後二句",
    "T36n1736_055:0435a29": "論，別結疑惑二種之過，由有疑故破壞善",
    "T36n1736_055:0435b01": "法，由有惑故遠離善法。亦有理在。但論二",
    "T36n1736_055:0435b02": "句共一故字，則以通結疑惑二字。疏「此明現",
    "T36n1736_055:0435b03": "損」，是疏結前生後。言「於長夜」者，生死昏寢，",
    "T36n1736_055:0435b04": "事等於夜。輪轉無際，名之為長。破法不信，",
    "T36n1736_055:0435b05": "墜三惡道，故受衰惱。疏「初偈頌前段」者，即",
    "T36n1736_055:0435b06": "領前所歎。「淨明有信」者，信即順教。是前段",
    "T36n1736_055:0435b07": "中善潔思念等，即長行中善淨深心。前淨深心",
    "T36n1736_055:0435b08": "雖兼教證，今為分二，故云有信。「餘皆有證」",
    "T36n1736_055:0435b09": "者，廣智慧，即前捨離癡惑無有垢染，即長",
    "T36n1736_055:0435b10": "行中捨離愚癡及以疑惑。甚深明利能決擇，",
    "T36n1736_055:0435b11": "即前深心信解已下經文，長行中於甚深法不",
    "T36n1736_055:0435b12": "隨他教。疏「如山如海雙喻教證」者，動謂動",
    "T36n1736_055:0435b13": "搖，覆謂返覆。今於教決信不動，更無翻覆，",
    "T36n1736_055:0435b14": "於證亦然。疏「後偈頌後段」，即舉損違請。疏",
    "T36n1736_055:0435b15": "「以取相故但依於識」者，返顯不取相是智，",
    "T36n1736_055:0435b16": "故應依之。第五雙歎人法請。疏中有二：",
    "T36n1736_055:0435b17": "先敘意、後「文中」下釋文。前中先徵；後「示彼」",
    "T36n1736_055:0435b18": "下論釋。「豈可避之」，翻前多生疑惑。後「避之不",
    "T36n1736_055:0435b19": "說有多過」者，翻前於長夜中受諸衰惱，安能",
    "T36n1736_055:0435b20": "成就一切佛法。疏「書者是字相」等者，初舉論；",
    "T36n1736_055:0435b21": "後「以書記字」下，疏釋論。書即色法。字即",
    "T36n1736_055:0435b22": "是文，不相應行，故言「非正字體」。「言師子形",
    "T36n1736_055:0435b23": "者」，牒論解釋。然嘶字本從􄙺娑上字流出，",
    "T36n1736_055:0435b24": "即十二音中第四字。謂娑上、娑平、枲、嘶，蘇上、蘇",
    "T36n1736_055:0435b25": "引三、洗、鰓，蘇、騷、毿、索。今嘶字即第四字，梵語輕",
    "T36n1736_055:0435b26": "重今古小殊，大旨無異。若作十二梵字者，􄙺",
    "T36n1736_055:0435b27": "娑上、􄙻娑、􄙼枲、􄙽嘶，􈂼蘇上、􈃳蘇引、􄚢洗、􈑭鰓，",
    "T36n1736_055:0435b28": "􄚤蘇、􈑮騷、􄚦毿、􄚧索。疏「有云如呼師子」下，即",
    "T36n1736_055:0435b29": "《刊定記》釋「然噁字亦不似師子，又西方無",
    "T36n1736_055:0435c01": "此字。」疏「十四音」者，此下疏釋論，此譯帶古。",
    "T36n1736_055:0435c02": "然噁字合是第十四字。若準興善三藏譯《金",
    "T36n1736_055:0435c03": "剛頂瑜伽字母》云「一阿上、二阿長、三伊上、四",
    "T36n1736_055:0435c04": "伊長、五塢、六污、七𠴊𠴊引去、八力嚧引、九噎、十愛、",
    "T36n1736_055:0435c05": "十一污、十二奧引、十三暗、十四惡。」其里梨字，",
    "T36n1736_055:0435c06": "即《金剛頂》中𠴊𠴊力嚧字，各是二合，故成十",
    "T36n1736_055:0435c07": "四。其奧字云引者，更有三藏說十二字中，上",
    "T36n1736_055:0435c08": "六前短後長、下六前長後短，則奧字不合引，",
    "T36n1736_055:0435c09": "西方異同，故今具出。疏「謂有二字多字名」者，",
    "T36n1736_055:0435c10": "若一字名，不名為數。二字名三字名等，皆名",
    "T36n1736_055:0435c11": "為數。如色即一字名，末那即二字名，阿賴耶",
    "T36n1736_055:0435c12": "即三字名。言「必以多字成句」者，終無一字",
    "T36n1736_055:0435c13": "句故。說者語言義當色法，是則上書字數說，",
    "T36n1736_055:0435c14": "總是聲名句文共為教體。故此四事總攝一",
    "T36n1736_055:0435c15": "切能詮教法，皆用字母而為其本。疏「即迦",
    "T36n1736_055:0435c16": "佉等三十四字」者。若古三藏說，謂牙、齒、舌、喉、",
    "T36n1736_055:0435c17": "脣各有五音，及會音有九。牙音五者，即迦上、",
    "T36n1736_055:0435c18": "佉上、誐、伽去引、仰鼻聲呼去。齒音五者，左、蹉上、惹才可、",
    "T36n1736_055:0435c19": "酇上、孃上。舌音五者，謂吒上、咤上、拏上、荼去、拏",
    "T36n1736_055:0435c20": "旎爽切，仍鼻聲呼。喉音五者，多上、他、娜、馱、囊。脣音五者，",
    "T36n1736_055:0435c21": "謂跛、頗、麼、婆去重、莽鼻聲呼之。會音九者，野、囉、邏",
    "T36n1736_055:0435c22": "上、嚩無可切、捨、灑、娑上、賀、乞灑二合。已上三十四字",
    "T36n1736_055:0435c23": "足。若般若三藏云：前五句中，一句之內即",
    "T36n1736_055:0435c24": "有五音，如迦齒音，佉氣從喉出，誐字喉音，",
    "T36n1736_055:0435c25": "伽字胸藏音，仰字鼻音。其餘四句，準例皆",
    "T36n1736_055:0435c26": "然。疏「一一字中成十二字」者，謂將上阿上",
    "T36n1736_055:0435c27": "阿等十二字遍入三十四，如初迦字十二音，",
    "T36n1736_055:0435c28": "入便成迦上、迦、鷄上、鷄、俱、俱、計上、改、姑、哠、甘、伽",
    "T36n1736_055:0435c29": "去。入迦字既爾，入佉字等三十三字亦然。",
    "T36n1736_055:0436a01": "「復有二合三合乃至六合」者，如以囉字半",
    "T36n1736_055:0436a02": "體入迦字時，便成舸羅二合字，成十二字。言",
    "T36n1736_055:0436a03": "囉字半體者，囉字具足梵字者􄗽，此字是也。",
    "T36n1736_055:0436a04": "半體者􇧙，此一半是也。若入迦字者，迦字",
    "T36n1736_055:0436a05": "梵書􄑀，此若入半體謂􅕷，此字是也。􈑯",
    "T36n1736_055:0436a06": "即迦邏字即云迦羅二合，里下切，一、柯羅里迦切，二、吉里三、吉梨",
    "T36n1736_055:0436a07": "四、吉魯五、姑盧六、吉禮七、吉犁八、古路九、吉",
    "T36n1736_055:0436a08": "澇十、吉濫十一、吉邏來下切，十二。若以迦佉字合娑",
    "T36n1736_055:0436a09": "字為遏塞迦，即三合字，成十二字。梵字樣",
    "T36n1736_055:0436a10": "若此􆱰。言四合者，遏悉怛邏。五合者，遏悉怛",
    "T36n1736_055:0436a11": "梨上也。言六合者，謂遏讖上彌上雉持也。但",
    "T36n1736_055:0436a12": "至六合，字已無邊。如一字王但有二合云",
    "T36n1736_055:0436a13": "部林，有三合云唵部林。此等諸義，故非正",
    "T36n1736_055:0436a14": "要，經有論有，故須略知耳。疏「梵天之書」者，",
    "T36n1736_055:0436a15": "謂大梵天王劫初時，作此書字以教眾生。",
    "T36n1736_055:0436a16": "「不同此方篆隷隨時」者，古書隨時有多名",
    "T36n1736_055:0436a17": "目，史籀為大篆，李斯為小篆，蔡邕為八",
    "T36n1736_055:0436a18": "分，程邈為隷書等，皆隨時有別。疏「釋種」",
    "T36n1736_055:0436a19": "等者，並如《觀佛三昧經》及《智度論》等說釋種",
    "T36n1736_055:0436a20": "報定，是故必為瑠璃王殺。瑠璃王作業定",
    "T36n1736_055:0436a21": "故，佛不能諫。疏「自陳有根有欲」者，有根故",
    "T36n1736_055:0436a22": "堪聞，有欲故樂聞。疏「對教名上」者，則前雙",
    "T36n1736_055:0436a23": "為教證之總。稱上者，約人以歎，明金剛藏",
    "T36n1736_055:0436a24": "所有教證最上也。疏「此中歎證辯才有三」",
    "T36n1736_055:0436a25": "下，釋別句。疏「依前起祠樂說」者，上三辯才",
    "T36n1736_055:0436a26": "即為三節：一真智為本、二依真智能解法",
    "T36n1736_055:0436a27": "義、三依法義起詞樂說。然約於心四皆",
    "T36n1736_055:0436a28": "稱智，若流在口四皆稱辯。然詞樂說即是",
    "T36n1736_055:0436a29": "能說法義，二智即是所說，則正說時詞樂為",
    "T36n1736_055:0436b01": "能。今約內有法義方起詞樂，故詞樂為果。",
    "T36n1736_055:0436b02": "「詮表深旨」，即是樂說。「滑利勝上」，即詞無礙。二",
    "T36n1736_055:0436b03": "皆約說，故並為字。「淨心即初地」者，證心離",
    "T36n1736_055:0436b04": "染故。言「由集德成故」者，會今經同論經。",
    "T36n1736_055:0436b05": "論經云「為十力淨心」，論言「淨心即所成初地」，",
    "T36n1736_055:0436b06": "今經言「集功德」，即能成因，故下說分，初地云",
    "T36n1736_055:0436b07": "「若有眾生深種善根，善修諸行、善集助道",
    "T36n1736_055:0436b08": "等，而為得地所依之身。」故集功德成於初",
    "T36n1736_055:0436b09": "地。疏「辯才分別說者意令受持十地法故」",
    "T36n1736_055:0436b10": "者，疏但通釋。則上句經是正說，下句經是說",
    "T36n1736_055:0436b11": "意。若遠公意，兩句不同。則辯才分別義者，即",
    "T36n1736_055:0436b12": "依前體性分別地義。說此最勝地，即依詞",
    "T36n1736_055:0436b13": "樂說，說十地法令人受持。以論但云「云何",
    "T36n1736_055:0436b14": "令入阿含無礙分別義，令受持十地法」故，",
    "T36n1736_055:0436b15": "故疏但通相釋耳。疏「說主既內具二力」下，通",
    "T36n1736_055:0436b16": "結二力二頌之意。疏「惟願是總下直至不生",
    "T36n1736_055:0436b17": "恭敬」，皆是論文。從「以定戒為治」下，疏取意",
    "T36n1736_055:0436b18": "釋，然論教證各二妄想一時併舉，下四對治",
    "T36n1736_055:0436b19": "亦一時併舉。今疏教證分說，今但舉教之",
    "T36n1736_055:0436b20": "二過。「以戒定」下，取下論治。彼論具云「有二對",
    "T36n1736_055:0436b21": "治，堪聞阿含，一定、二戒。定者，心調伏故。戒",
    "T36n1736_055:0436b22": "者，住善威儀故。」今疏乃添字釋之，可知。次",
    "T36n1736_055:0436b23": "舉證二過，便牒二治，並顯可知。但經「集正",
    "T36n1736_055:0436b24": "心」句，論經云「定戒深、正意深」，即今經集字意",
    "T36n1736_055:0436b25": "即今經心字。又第二句，論經云「離我慢妄見」，",
    "T36n1736_055:0436b26": "妄即今之邪字。而論別釋妄字，故遠公云：「初",
    "T36n1736_055:0436b27": "句攝治，行門有五，相從為四，要攝唯二。言",
    "T36n1736_055:0436b28": "行有五者，一定、二戒、三深、四正見、五正意。正",
    "T36n1736_055:0436b29": "見一門，義有文無。以論釋云『三正見、四正",
    "T36n1736_055:0436c01": "意』，故云義有，經文則無。相從四者，深與正",
    "T36n1736_055:0436c02": "見合以為一。要唯二者，但是入阿含及證",
    "T36n1736_055:0436c03": "行耳。」今疏但有二，四不開成，五者以經無",
    "T36n1736_055:0436c04": "妄字，妄即邪字。論釋妄云「妄者謂妄想，見",
    "T36n1736_055:0436c05": "中同使故。」而釋見，但云顛倒見，義通淺深。",
    "T36n1736_055:0436c06": "謂於法妄取名顛倒見，此見則淺；撥無因",
    "T36n1736_055:0436c07": "果為顛倒見，此見則深。見中同使，則撥無",
    "T36n1736_055:0436c08": "因果之邪見，故不開耳。但正字兩用，謂正見、",
    "T36n1736_055:0436c09": "正意故。所治既唯有四，能治集正合治倒",
    "T36n1736_055:0436c10": "見。疏云「謂積集深思」者，以經集字會論深",
    "T36n1736_055:0436c11": "字耳。深思，即稱理見也。故論云「深者細意",
    "T36n1736_055:0436c12": "善思惟故。信心歡喜者，正心即是信心也。信",
    "T36n1736_055:0436c13": "解具足，故能入證。」餘文可知。疏「示現正受彼",
    "T36n1736_055:0436c14": "所說義」者，遠公四種喻四種求心，謂一求聞",
    "T36n1736_055:0436c15": "等。隨喻通合，具有五種：一求法心、二所求",
    "T36n1736_055:0436c16": "法、三是依法所成之行、四是依行所治之病、",
    "T36n1736_055:0436c17": "五是求法起行之人。一言求法心者，謂求",
    "T36n1736_055:0436c18": "聞思修證心也。二所求法者，聞思修證四",
    "T36n1736_055:0436c19": "種法也。三所成行者，依法所成聞思修證四",
    "T36n1736_055:0436c20": "種行也。四所治病者，聞思修證四種障也。",
    "T36n1736_055:0436c21": "五言求法人者，且約大位攝以為四：一",
    "T36n1736_055:0436c22": "善趣人，求教起聞；二習種人，求義起思；三",
    "T36n1736_055:0436c23": "性種人，求行起修；四解行人，求實入證。今",
    "T36n1736_055:0436c24": "對此五以喻顯示。如初一喻，渴是病，思是",
    "T36n1736_055:0436c25": "求心，冷水是法，略無求人。次二句亦然。第四",
    "T36n1736_055:0436c26": "喻中，蜂喻於人，影顯前三，亦有求人，略無",
    "T36n1736_055:0436c27": "有病。例前應有亦貪字兼之，由貪故思",
    "T36n1736_055:0436c28": "好蜜、其成行、即飲食服味，文即現無，義已含",
    "T36n1736_055:0436c29": "有。論經云「如眾蜂依蜜依義同行」，亦影略",
    "T36n1736_055:0437a01": "耳。雖有五事，正意喻能求心至矣，故疏中",
    "T36n1736_055:0437a02": "引論便釋，具此五義。一謂求聞慧。求即求",
    "T36n1736_055:0437a03": "心，聞慧即所求法，初聞即受是行，既云隨得",
    "T36n1736_055:0437a04": "而飲，必除渴病。下三求心及法例知。二求",
    "T36n1736_055:0437a05": "思中，嚼所聞法即行，資身力即除病。三求修",
    "T36n1736_055:0437a06": "中，依聞思行即行，能去惑習即除病。四安",
    "T36n1736_055:0437a07": "樂行者，現法受樂行故即行，必無疲苦即病",
    "T36n1736_055:0437a08": "除。疏「所求猶通法喻」者，甘露是喻，故法即",
    "T36n1736_055:0437a09": "是法，故《涅槃》中以大涅槃為甘露不死之",
    "T36n1736_055:0437a10": "藥，配於上四，在論所無。疏「行亦果行」者，行",
    "T36n1736_055:0437a11": "有二義：一因行，即是十地，能得善逝，名善",
    "T36n1736_055:0437a12": "逝行。二者果行，「如出現品」者，〈出現品〉云「真實",
    "T36n1736_055:0437a13": "行是如來行，無礙行是如來行。」真實即契實",
    "T36n1736_055:0437a14": "智，無礙即悲智雙流。如金翅闢海，依法性",
    "T36n1736_055:0437a15": "空入生死海故。疏「自下第三如來加請」，疏",
    "T36n1736_055:0437a16": "文有四：初來意、二釋名、三揀別、四釋文。初",
    "T36n1736_055:0437a17": "中二：先正辨來意、二通妨難。今初，故論云",
    "T36n1736_055:0437a18": "「若請者非尊、法非殊勝，聖者則不說。」釋曰：",
    "T36n1736_055:0437a19": "此是反明。若也順說，由請者尊故，顯所說",
    "T36n1736_055:0437a20": "勝，剛藏則說。二「前來為分」下，二通妨難。於",
    "T36n1736_055:0437a21": "中二：先通伏難、後通躡跡難。然遠公總",
    "T36n1736_055:0437a22": "有五門分別：一能加佛異、二所加不同、三",
    "T36n1736_055:0437a23": "加業有異、四加相不等、五加請分差，今疏",
    "T36n1736_055:0437a24": "皆具。而文中先通伏難者，謂有問言：前來已",
    "T36n1736_055:0437a25": "加，今何復加？此為復重難之。答：此有二，一",
    "T36n1736_055:0437a26": "前未具故、二所為別故。前中，先出不具足，",
    "T36n1736_055:0437a27": "意云：為分主伴，由主威力，令十方佛加，故",
    "T36n1736_055:0437a28": "前身口不同諸佛。次正顯未具，即唯辨意",
    "T36n1736_055:0437a29": "加，謂承佛神力及加因中毘盧遮那本願",
    "T36n1736_055:0437b01": "威神，今長行光照為身加，偈頌請說為口",
    "T36n1736_055:0437b02": "加，故具三業加相方具。此即遠公第三加業",
    "T36n1736_055:0437b03": "有異。疏「又前默與威神」下，第二所為別故。",
    "T36n1736_055:0437b04": "亦應問言：前何不具，今方具耶？答云：留此",
    "T36n1736_055:0437b05": "身口，發起請法故。言「令有加請」者，前主佛",
    "T36n1736_055:0437b06": "加，令得諸佛加。既得佛加，出定說本，故便",
    "T36n1736_055:0437b07": "有請。則前主佛加為諸佛加因及三家請因；",
    "T36n1736_055:0437b08": "今主佛加，加即是請，故不同也。此即遠公第",
    "T36n1736_055:0437b09": "五加請分差。疏「若爾諸佛前已」下，第二通躡",
    "T36n1736_055:0437b10": "跡難。意云：主佛未具身口，故今欲具；伴",
    "T36n1736_055:0437b11": "佛已具，何得復加？復加，即經云「十方諸佛悉",
    "T36n1736_055:0437b12": "亦如是」，及「諸佛威神力故而說頌言」。疏「前但",
    "T36n1736_055:0437b13": "是加」下，答。此亦加請分差。此段亦含遠公第",
    "T36n1736_055:0437b14": "一能加佛異，以前約所表，皆十方金剛藏",
    "T36n1736_055:0437b15": "佛加；今但云十方，表通方故。又遮那亦照",
    "T36n1736_055:0437b16": "十方說法菩薩，則知異名諸佛亦得同加。疏",
    "T36n1736_055:0437b17": "「上力被下」下，第二釋名，可知。疏「不以常口」",
    "T36n1736_055:0437b18": "下，第三揀別。文有二：初則加相不同、後即",
    "T36n1736_055:0437b19": "所被不等。今初，有三：初牒異相、二「為不",
    "T36n1736_055:0437b20": "輕尊位」下出所以、三「要復請」下通躡跡",
    "T36n1736_055:0437b21": "難。謂有問云：若重尊位，何如莫請？答云：為",
    "T36n1736_055:0437b22": "重法故。前則尊人、此為重法，尊極請故，故",
    "T36n1736_055:0437b23": "法為重。疏「前加分中」下，二揀所被不同。即",
    "T36n1736_055:0437b24": "遠公所加不等。則前局說者，此通說聽。出",
    "T36n1736_055:0437b25": "所以，可知。疏「文中通有」下，第四釋文。言「卷",
    "T36n1736_055:0437b26": "業經文所無」者，以卷約作用已竟，卷歸毫",
    "T36n1736_055:0437b27": "光下。既更有餘業，故經略無，但以如日身",
    "T36n1736_055:0437b28": "當之。而論經舒卷相對，故逆明之。故論經",
    "T36n1736_055:0437b29": "云「普照十方諸佛世界靡不周遍，照已還",
    "T36n1736_055:0437c01": "住本處。」還住本處即是卷業，止業明光利",
    "T36n1736_055:0437c02": "益。「五降伏業」，明光勢力。「六敬業」，顯光攝益。",
    "T36n1736_055:0437c03": "謂顯佛力令他敬故，即為攝益。疏「令眾見",
    "T36n1736_055:0437c04": "說聽者皆得佛加」者，經文云「又照此娑婆",
    "T36n1736_055:0437c05": "世界佛及大眾并金剛藏菩薩身故。」明知通",
    "T36n1736_055:0437c06": "說聽也。疏「二正顯所作加」等者，疏文有",
    "T36n1736_055:0437c07": "三：初列名、二「論不指」下出體、三「故以身對",
    "T36n1736_055:0437c08": "業」下料揀。於中二：先成四句、後「以身約有",
    "T36n1736_055:0437c09": "體」下出四差別所以。以業約有用，如日",
    "T36n1736_055:0437c10": "身但能皎住故。言「非正所為」者，本意不為",
    "T36n1736_055:0437c11": "令相見故，故無業無體。今經略無。疏「今初",
    "T36n1736_055:0437c12": "加於彼三字為總」等者，此中經文有其三",
    "T36n1736_055:0437c13": "節：一唯總、二通總別、三唯別。疏文有二：初",
    "T36n1736_055:0437c14": "定總別、二釋別相。今初，總別有二：「加於彼」",
    "T36n1736_055:0437c15": "三字，二偈之總。「其世中上」，即二十五字之總，",
    "T36n1736_055:0437c16": "除「加於彼」三字故。言「以上即勝」者，會今經",
    "T36n1736_055:0437c17": "同論經。疏「言四勝」下，第二釋別相。一自",
    "T36n1736_055:0437c18": "在勝，不為他屈，二障即他；二力勝，即能伏",
    "T36n1736_055:0437c19": "他；三眷屬勝，即輔弼豪強；四種姓勝，族胄尊",
    "T36n1736_055:0437c20": "貴。疏「不染如空」者，空有多義，今取不染。此",
    "T36n1736_055:0437c21": "含二德，以離二障，即是斷德；能離此者，即",
    "T36n1736_055:0437c22": "是智德。故下結云「等正覺故」。又「自在」者，離",
    "T36n1736_055:0437c23": "煩惱障則心自在，離所知障則智自在。問：",
    "T36n1736_055:0437c24": "斷癡慧明、滅愛心脫，故《淨名》云「不滅癡愛",
    "T36n1736_055:0437c25": "起於明脫」。今此何故除癡除愛皆名心脫？",
    "T36n1736_055:0437c26": "以但云煩惱故。事中照用為慧解脫，文云",
    "T36n1736_055:0437c27": "離所知故。釋曰：二脫有二義。一由解中無",
    "T36n1736_055:0437c28": "染之心名心解脫、照理之智名慧解脫，是",
    "T36n1736_055:0437c29": "為心脫除愛、慧脫除癡。二以真識出離愛",
    "T36n1736_055:0438a01": "染為心解脫、事中照用為慧解脫，則心解",
    "T36n1736_055:0438a02": "脫雙離癡愛、慧解脫照事無遺餘。經多依",
    "T36n1736_055:0438a03": "前門，今論乃是後意。疏「十地已還」下，釋佛無",
    "T36n1736_055:0438a04": "等等之言。謂過下故為無等，以齊上故重",
    "T36n1736_055:0438a05": "言於等。言「欲顯佛佛等正覺」者，此遮復難。",
    "T36n1736_055:0438a06": "謂有問言：何不但說無等？何用重言齊等？",
    "T36n1736_055:0438a07": "故今答云：以諸賢聖望於下地皆名無等。",
    "T36n1736_055:0438a08": "而更有上，猶未上齊故。今唯佛方能等佛",
    "T36n1736_055:0438a09": "覺，以究竟正覺同也。疏「二力勝」者，亦是智德，",
    "T36n1736_055:0438a10": "多約權智。如十力是體，能伏邪智之怨敵",
    "T36n1736_055:0438a11": "故是用。然論經言十力無畏等，總為力勝。",
    "T36n1736_055:0438a12": "十力是體，無畏制外道等字，兼於神力，以",
    "T36n1736_055:0438a13": "用降魔。今以無量等言，屬下眷屬勝，以無",
    "T36n1736_055:0438a14": "量字該之，故但將十力以為力勝，為順文",
    "T36n1736_055:0438a15": "故。若將勝功德言，兩處用之於理無失。故",
    "T36n1736_055:0438a16": "今取意能伏邪智即是制外。其怨敵言，亦",
    "T36n1736_055:0438a17": "有二用：一者邪智即為怨敵、二怨敵言即是",
    "T36n1736_055:0438a18": "天魔。疏「三眷屬勝」，言「論經即當無量諸眾",
    "T36n1736_055:0438a19": "首」者，論經等者，彼經下句云「諸佛無等等功",
    "T36n1736_055:0438a20": "德如虛空，十力無畏等無量諸眾首，釋迦姓",
    "T36n1736_055:0438a21": "法生人天上作加。」釋曰：由此故，遠公與論",
    "T36n1736_055:0438a22": "皆初二句是自在勝。如虛空言，獨喻功德。今",
    "T36n1736_055:0438a23": "功德字在第二句中，兼屬第三勝，則無量",
    "T36n1736_055:0438a24": "勝功德之言通於三處：一以功德屬自在",
    "T36n1736_055:0438a25": "勝；二以功德當無畏神通，便屬力勝；三該",
    "T36n1736_055:0438a26": "無量勝功德，便屬眷屬勝。今疏順文別配，故",
    "T36n1736_055:0438a27": "但屬眷屬勝攝。次「論云諸眾首者」下，引論",
    "T36n1736_055:0438a28": "牒釋，則今之經文同論釋語。",
    "T36n1736_055:0438a29": "大方廣佛華嚴經隨疏演義鈔卷第五十五"
}