{
    "X65n1295_023:0613c03": "禪宗頌古聯珠通集卷第二十三",
    "X65n1295_023:0613c05": "宋池州報恩光孝禪寺沙門法應　集",
    "X65n1295_023:0613c06": "元紹興天衣萬壽禪寺沙門普會續集",
    "X65n1295_023:0613c07": "　　祖師機緣",
    "X65n1295_023:0613c08": "六祖下第五世之三(南嶽下第四世之餘)",
    "X65n1295_023:0613c09": "福州靈雲志勤禪師。(嗣長慶安)初在溈山。因見",
    "X65n1295_023:0613c10": "桃花悟道。有偈曰。三十年來尋劒客。幾回落葉",
    "X65n1295_023:0613c11": "又抽枝。自從一見桃花後。直至如今更不疑。溈",
    "X65n1295_023:0613c12": "曰。從緣悟達。永無退失。善自護持　有僧舉似",
    "X65n1295_023:0613c13": "玄沙。沙云。諦當甚諦當。敢保老兄未徹在。眾疑",
    "X65n1295_023:0613c14": "此語。沙問地藏。我恁麼道。汝作麼生會。藏云。不",
    "X65n1295_023:0613c15": "是桂琛。即走殺天下人。　頌曰。",
    "X65n1295_023:0613c16": "分明歷世三十春。因悟桃花色轉新。人人盡得靈雲",
    "X65n1295_023:0613c17": "意。不識靈雲是何人。(首山念　二)。",
    "X65n1295_023:0613c18": "玄沙道處少人知。密密相逢更莫疑。今古相傳親的",
    "X65n1295_023:0613c19": "旨。少年多是白頭兒。",
    "X65n1295_023:0613c20": "昔日靈雲自有知。桃花已落布華夷。寰中拔劒當鋒",
    "X65n1295_023:0613c21": "者。未徹橫身斬萬機。(汾陽昭)。",
    "X65n1295_023:0613c22": "傷嗟尋劒客。桃花遇春開。靈雲一見處。令我咲咍咍。",
    "X65n1295_023:0613c23": "(神鼎諲)。",
    "X65n1295_023:0613c24": "二月桃花處處新。靈雲一見更無親。相逢盡道休官",
    "X65n1295_023:0614a01": "去。林下何曾見一人。(慈明圓)。",
    "X65n1295_023:0614a02": "本無迷悟數如麻。獨許靈雲是作家。借問徧參諸祖",
    "X65n1295_023:0614a03": "客。不知何處見桃花。(雪竇顯)。",
    "X65n1295_023:0614a04": "春暖桃花樹樹紅。靈雲千古道還同。玄沙留語叢林",
    "X65n1295_023:0614a05": "問。南北東西路莫窮。(正覺逸)。",
    "X65n1295_023:0614a06": "不是玄沙定紀綱。靈雲那得事全彰。桃花覺了咸皆",
    "X65n1295_023:0614a07": "委。未徹何人共體量。師子離群山岳靜。象王回顧海",
    "X65n1295_023:0614a08": "澄光。二師不並歸何處。釣魚船上謝三郎。(浮山遠)。",
    "X65n1295_023:0614a09": "桃花見後謂無疑。壯志由來本是伊。若問玄沙言未",
    "X65n1295_023:0614a10": "徹現前贓物自家知。(雲峯悅)。",
    "X65n1295_023:0614a11": "二月三月景和融。遠近桃花樹樹紅。宗匠悟來猶未",
    "X65n1295_023:0614a12": "徹。至今依舊咲春風。(黃龍南　二)。",
    "X65n1295_023:0614a13": "龍象相逢世不群。一來一去顯疎親。時人不悟其中",
    "X65n1295_023:0614a14": "旨。摘葉尋枝長客塵。",
    "X65n1295_023:0614a15": "子路當時問要津。滔滔天下丈夫人。相逢相見若如",
    "X65n1295_023:0614a16": "此。更有春風春又春。(翠巖真　二)。",
    "X65n1295_023:0614a17": "學劒宗師定不差。叢林浩浩是玄沙。一塵纔舉知端",
    "X65n1295_023:0614a18": "的。東海東邊萬萬家。",
    "X65n1295_023:0614a19": "春暖桃花帶露開。靈雲一見悟靈臺。玄沙諦當傳千",
    "X65n1295_023:0614a20": "古。誰解雌黃息眾猜。(淨照臻)。",
    "X65n1295_023:0614a21": "桃花開處忽伸眉。未徹玄沙也大奇。幾度狂風吹擺",
    "X65n1295_023:0614a22": "後。依前似火萬千枝。(佛慧泉)。",
    "X65n1295_023:0614a23": "二月春庭雨霽時。小桃紅綻兩三枝。虹白爭妍人盡",
    "X65n1295_023:0614a24": "見。因甚靈雲獨不疑。(法雲秀)。",
    "X65n1295_023:0614b01": "靈雲偶爾見桃花。三十年來得到家。何事玄沙未相",
    "X65n1295_023:0614b02": "保。枯根株上別抽芽。(楊無為)。",
    "X65n1295_023:0614b03": "靈雲悟後復何如。未徹無人辨得渠。千古華山山脚",
    "X65n1295_023:0614b04": "下。豈知潘閬倒騎驢。(白雲端)。",
    "X65n1295_023:0614b05": "萬年松下忽相逢。拔樹鳴條浩浩風。堪咲晚來無覓",
    "X65n1295_023:0614b06": "處。崔嵬和雨在雲中。(保寧勇)。",
    "X65n1295_023:0614b07": "崑嵬捧出無瑕玉。赤水波心得夜光。今古有誰能辨",
    "X65n1295_023:0614b08": "別。釣魚船上謝三郎。(成枯木)。",
    "X65n1295_023:0614b09": "奇哉一見桃花後。萬別千差更不疑。獨有玄沙言未",
    "X65n1295_023:0614b10": "徹。子孫幾箇是男兒。(真淨文)。",
    "X65n1295_023:0614b11": "蠢動含靈同一性。山河大地盡知音。昔人解道黃鶯",
    "X65n1295_023:0614b12": "道。似共桃花說舊心。(雲居祐)。",
    "X65n1295_023:0614b13": "桃花見了狐疑盡。因甚玄沙却不然。今古叢林爭浩",
    "X65n1295_023:0614b14": "浩。欲驅良馬路揮鞭。(三祖宗)。",
    "X65n1295_023:0614b15": "靈雲老倒泄生涯。消息傳來到謝家。未徹根源箇端",
    "X65n1295_023:0614b16": "的。從教春力自開花。(溈山秀)。",
    "X65n1295_023:0614b17": "靈雲聲價傳千古。點檢元來未作家。芳草滿園盡春",
    "X65n1295_023:0614b18": "色。如何唯說悟桃花。(地藏恩)。",
    "X65n1295_023:0614b19": "堪笑春風漏泄機。桃花新發舊年枝。螺江有箇釣魚",
    "X65n1295_023:0614b20": "客。笑殺靈雲道不疑。(佛國白)。",
    "X65n1295_023:0614b21": "春來物物盡紛華。堪羨靈雲是作家。一見桃花心境",
    "X65n1295_023:0614b22": "絕。老胡空自涉流沙。(雲蓋昌)。",
    "X65n1295_023:0614b23": "靈雲眼中絕翳。玄沙袖裏藏鋒。把手直上峯頂。一咲",
    "X65n1295_023:0614b24": "天地斗空。(佛心才)。",
    "X65n1295_023:0614c01": "靈雲見了絕譊訛。獨步寰中不較多。敢保老兄猶未",
    "X65n1295_023:0614c02": "徹。令人疑著備頭陀。(長靈卓)。",
    "X65n1295_023:0614c03": "靈雲一見不再見。紅白枝枝盡著花。叵柰釣魚船上",
    "X65n1295_023:0614c04": "客。却來平地摝魚鰕。(洪覺範)。",
    "X65n1295_023:0614c05": "溪上桃花開爛熳。不知誰解見靈雲。頭頭總是吾家",
    "X65n1295_023:0614c06": "物。一念圓成盡屬君。(通照逢)。",
    "X65n1295_023:0614c07": "靈雲昔日悟桃花。十里春風樹樹斜。敢道老兄渾未",
    "X65n1295_023:0614c08": "徹。夢中開眼見玄沙。(旻古佛)。",
    "X65n1295_023:0614c09": "山鳥芳時分外啼。桃花如火映前溪。明明三十年來",
    "X65n1295_023:0614c10": "事。可咲靈雲說悟迷。(祖印明)。",
    "X65n1295_023:0614c11": "陌上咲春風。枝頭漏消息。紅光爍太虗。豈藉陽和力。",
    "X65n1295_023:0614c12": "學劒宗師既不疑。玄沙未徹最新奇。掃除學路刮肌",
    "X65n1295_023:0614c13": "骨。格外之機如電拂。(圓悟勤)。",
    "X65n1295_023:0614c14": "春來依舊一枝枝。同地同天道不疑。未徹之言人莫",
    "X65n1295_023:0614c15": "問。令人特地咲嘻嘻。(龍門遠)。",
    "X65n1295_023:0614c16": "百煉精金大冶中。任他騰燄亘天紅。須臾拈出教人",
    "X65n1295_023:0614c17": "看。添得行家價轉豐。(開福寧)。",
    "X65n1295_023:0614c18": "十分風采露堂堂。玉蕋璚枝未比量。剛被傍人論好",
    "X65n1295_023:0614c19": "醜。因茲難嫁與潘郎。(佛性泰)。",
    "X65n1295_023:0614c20": "二月桃花爛熳時。靈雲一見便無疑。玄沙未徹誰相",
    "X65n1295_023:0614c21": "委。鼻孔從來向下垂。(南華昺)。",
    "X65n1295_023:0614c22": "靈雲一枝迎曉露。玄沙一朵已離披。畢竟水須朝海",
    "X65n1295_023:0614c23": "去。到頭雲定覓山歸。(文殊道)。",
    "X65n1295_023:0614c24": "終日看天不舉頭。桃花爛熳始擡眸。饒君便有遮天",
    "X65n1295_023:0615a01": "網。到得牢關即便休。(佛燈珣)。",
    "X65n1295_023:0615a02": "盡道見桃花悟道。此語不知還是無。茫茫宇宙人無",
    "X65n1295_023:0615a03": "數。那箇男兒是丈夫。打破鬼門關。日輪正當午。一箭",
    "X65n1295_023:0615a04": "中紅心。大地無寸土。(徑山杲)。",
    "X65n1295_023:0615a05": "桃花尋劒客。不語咲春風。白頭歸未得。家住海門東。",
    "X65n1295_023:0615a06": "敢保老兄猶未徹。玄沙之言何太切。君看陌上桃花",
    "X65n1295_023:0615a07": "紅。盡是離人眼中血。(鼓山珪)。",
    "X65n1295_023:0615a08": "似錦桃花滿樹紅。靈雲一見便心空。當時不遇玄沙",
    "X65n1295_023:0615a09": "老。爭得名喧宇宙中。(踈山如)。",
    "X65n1295_023:0615a10": "桃花端的悟靈雲。添得玄沙劫外春。滿地不知何處",
    "X65n1295_023:0615a11": "去。塵塵剎剎露全身。(楚安方)。",
    "X65n1295_023:0615a12": "【續收】學劒難提鋒刃頭。艶光花發便心休。不疑句播乾",
    "X65n1295_023:0615a13": "坤內。得旨唯憑月滿秋。(雙泉瓊　二)。",
    "X65n1295_023:0615a14": "玄沙聞舉悟中知。當下云言未保伊。一擊海濤皆湧",
    "X65n1295_023:0615a15": "沸。天光回爍眼眵眵。",
    "X65n1295_023:0615a16": "靈雲桃花見親切。英俊超越古今哲。星簇孤輪明皎",
    "X65n1295_023:0615a17": "潔。和刃精揮用無絕。玄沙敢保君未徹。雲水休話箇",
    "X65n1295_023:0615a18": "生滅。新羅打鐵燒脚熱。磨礱還用三尺雪。(道吾真)。",
    "X65n1295_023:0615a19": "滿樹桃花。行人競折。靈雲悟後了無疑。更有玄沙言",
    "X65n1295_023:0615a20": "未徹。噓。(石[(工*几)/石]明)。",
    "X65n1295_023:0615a21": "仰面穿針不見天。低頭拾芥不見地。天地針芥無處",
    "X65n1295_023:0615a22": "安。堂堂面目眼中翳。君不見。諦當未徹在。齪人趂大",
    "X65n1295_023:0615a23": "彩。(月堂昌)。",
    "X65n1295_023:0615a24": "桃花春暖盡情開。一見無疑頗俊哉。不是釣魚船上",
    "X65n1295_023:0615b01": "客。無人把手上高臺。(東山空)。",
    "X65n1295_023:0615b02": "靈雲悟桃花。玄沙傍不肯。多少癡禪和。擔雪去填井。",
    "X65n1295_023:0615b03": "今春花又開。此意誰能領。端的少人知。花落春風靜。",
    "X65n1295_023:0615b04": "(國清紹)。",
    "X65n1295_023:0615b05": "春風二月半。桃花紅爛熳。靈雲到處逢。衲僧著眼看。",
    "X65n1295_023:0615b06": "看看。短棹孤舟。誰居彼岸。(龍牙言)。",
    "X65n1295_023:0615b07": "一箇烏梅似本形。蜘蛛結網打蜻蜓。蜻蜓落了兩片",
    "X65n1295_023:0615b08": "翼。堪咲烏梅咬鐵釘。(天童淨)。",
    "X65n1295_023:0615b09": "一見便見。猶隔鐵圍。玄沙老漢。腦後痛錐。名高豈在",
    "X65n1295_023:0615b10": "鐫頑石。路上行人口似碑。(塗毒策)。",
    "X65n1295_023:0615b11": "靈雲一咲見桃花。三十餘年始到家。從此春風春雨",
    "X65n1295_023:0615b12": "後。亂隨名字落天涯。(慈航朴)。",
    "X65n1295_023:0615b13": "靈雲親說悟桃花。端的無疑眼裡沙。縱使玄沙言未",
    "X65n1295_023:0615b14": "徹。相逢且喫趙州茶。(誰庵演)。",
    "X65n1295_023:0615b15": "乞兒拾得錫。暗地空寶惜。撞著明眼人。一文也不直。",
    "X65n1295_023:0615b16": "(木菴永)。",
    "X65n1295_023:0615b17": "不疑不徹不失。片片春風狼籍。至今江北江南。游子",
    "X65n1295_023:0615b18": "徒勞外覓。休外覓。明如杲日黑如漆。(別峯印)。",
    "X65n1295_023:0615b19": "二月桃花爛熳紅。靈雲打失主人翁。隨邪逐惡玄沙",
    "X65n1295_023:0615b20": "老。半是真情半脫空。(雲巢巖)。",
    "X65n1295_023:0615b21": "一見桃花便垛跟。鐵圍生陷出無門。倚墻傍壁知多",
    "X65n1295_023:0615b22": "少。一度春來一斷魂。(少室睦)。",
    "X65n1295_023:0615b23": "一見不勞朱粉施。玄沙掃帚畫蛾眉。只知掩得靈雲",
    "X65n1295_023:0615b24": "醜。落盡眉毛自不知。(朴翁銛)。",
    "X65n1295_023:0615c01": "紅入芳蹊錦色鮮。酌然一點不相謾。物歸元主自投",
    "X65n1295_023:0615c02": "合。誰謂靈雲著眼看。(葛廬覃)。",
    "X65n1295_023:0615c03": "【增收】靈雲因長生問。混沌未分時如何。師曰。露柱懷",
    "X65n1295_023:0615c04": "胎。曰分後如何。師曰。如片雲點太清。曰只如太",
    "X65n1295_023:0615c05": "清。還受點也無。師不答。曰恁麼則含生不來也。",
    "X65n1295_023:0615c06": "師亦不答。曰直得純清絕點時如何。師曰。猶是",
    "X65n1295_023:0615c07": "真常流注。曰如何是真常流注。師曰。如鏡常明",
    "X65n1295_023:0615c08": "曰未審向上還有事也無。師曰有。曰如何是向。",
    "X65n1295_023:0615c09": "上事。師曰。打破鏡來與汝相見。　頌曰。",
    "X65n1295_023:0615c10": "午夜霜凝星斗寒。長空雲盡山月落。青天喫棒人盡",
    "X65n1295_023:0615c11": "知。蒼龍退骨誰龍覺。金鳳衝開玉鎻關。麒麟掣斷黃",
    "X65n1295_023:0615c12": "金索。迢迢劫外孰能拘。南北東西逈超卓。(雪竇宗)。",
    "X65n1295_023:0615c13": "金鷄啄玉卵。飛出鳳凰兒。入戶能長嘯。歸家著錦衣。",
    "X65n1295_023:0615c14": "(佛鑑懃)。",
    "X65n1295_023:0615c15": "靈雲因長慶問。如何是佛法大意。師曰。驢事未",
    "X65n1295_023:0615c16": "去。馬事到來。　頌曰。",
    "X65n1295_023:0615c17": "靈雲因問出家才。驢事前行馬後來。長慶不明真寔",
    "X65n1295_023:0615c18": "地。句中認影影難開。予今報你諸禪侶。九衢杲日照",
    "X65n1295_023:0615c19": "香街。(汾陽昭)。",
    "X65n1295_023:0615c20": "驢事未了馬事來。鍾聲纔斷鼓聲催。祖師愛喫和羅",
    "X65n1295_023:0615c21": "飯。北有文殊在五臺。(佛慧泉)。",
    "X65n1295_023:0615c22": "驢事未了馬事來。一花欲謝一花開。安南已得烟塵",
    "X65n1295_023:0615c23": "息。塞北將軍唱凱回。(楊無為)。",
    "X65n1295_023:0615c24": "東行不見西行利。南頭賣賤北賣貴。橫千竪百筭河",
    "X65n1295_023:0616a01": "沙。九九反成八十二。(保寧勇)。",
    "X65n1295_023:0616a02": "驢事未了馬事來。鍾聲未了鼓聲催。春來縱步園間",
    "X65n1295_023:0616a03": "看。無限桃花夾李開。(佛鑑懃)。",
    "X65n1295_023:0616a04": "【續收】問端如箭透垣墻。賴值靈雲手段長。駿馬蹇驢皆",
    "X65n1295_023:0616a05": "控勒。鞭教戰勝出沙場(南巖勝)。",
    "X65n1295_023:0616a06": "松陰行不盡。疎雨下無時。世事幾興廢。山中人未知。",
    "X65n1295_023:0616a07": "(蒙菴聰)。",
    "X65n1295_023:0616a08": "驢前馬後識靈雲。滿眼風埃絕點塵。行徧天台并雁",
    "X65n1295_023:0616a09": "蕩。歸來重看錦江春。(心聞賁)。",
    "X65n1295_023:0616a10": "【增收】靈雲因僧問。如何是歸根得旨。師曰。早時忘却",
    "X65n1295_023:0616a11": "不憶塵生。　頌曰。",
    "X65n1295_023:0616a12": "家破人亡何所依。無心無緒話求歸。十年忘却來時",
    "X65n1295_023:0616a13": "路。暫憶此時總不知。(投子青)。",
    "X65n1295_023:0616a14": "【增收】靈雲因僧問。如何是端坐念寔相。師曰。河裡失",
    "X65n1295_023:0616a15": "錢河裡摝。　頌曰。",
    "X65n1295_023:0616a16": "河裡失錢河裡摝。拈來天下任縱橫。和雲買得南山",
    "X65n1295_023:0616a17": "地。淺種深鋤恣意耕。(佛心才)。",
    "X65n1295_023:0616a18": "婺州金華俱胝和尚。(嗣天龍)初住菴時。有尼頂",
    "X65n1295_023:0616a19": "笠擕錫遶師三帀曰。道得即下笠子。如是三問。",
    "X65n1295_023:0616a20": "師皆無對。尼便去。師曰。日勢稍晚。何不且住。尼",
    "X65n1295_023:0616a21": "曰。道得即住。師又無對。尼去後。師嘆曰。我雖處",
    "X65n1295_023:0616a22": "丈夫之形。而無丈夫之器。不如棄庵往諸方參",
    "X65n1295_023:0616a23": "尋知識去。其夜山神告曰。不須離此。將有肉身",
    "X65n1295_023:0616a24": "菩薩來為說法。逾旬果天龍和尚到。師迎禮具",
    "X65n1295_023:0616b01": "陳前事。龍竪一指示之。師大悟。自此凡學者參",
    "X65n1295_023:0616b02": "問。師惟舉一指。無別提唱。將順世謂眾曰。吾得",
    "X65n1295_023:0616b03": "天龍一指頭禪。一生用不盡。言訖示滅。　頌曰。",
    "X65n1295_023:0616b04": "天龍一指悟俱胝。當下無私物匪齊。萬互千差寧別",
    "X65n1295_023:0616b05": "說。直教今古勿針錐。(汾陽昭)。",
    "X65n1295_023:0616b06": "對揚深愛老俱胝。宇宙空來更有誰。曾向滄溟下浮",
    "X65n1295_023:0616b07": "木。夜濤相共接盲龜。(雪竇顯)。",
    "X65n1295_023:0616b08": "老倒俱胝一指頭。金華山下幾回秋。至今坐石安禪",
    "X65n1295_023:0616b09": "處。猶弄精魂未肯休。(佛印元)。",
    "X65n1295_023:0616b10": "丈夫無氣死無殊。忽遇天龍陡頓蘇。一指頭禪用不",
    "X65n1295_023:0616b11": "盡。大悲千手費工夫。(野軒遵)。",
    "X65n1295_023:0616b12": "問答機關豈易酧。無錢難作好風流。心中有事說不",
    "X65n1295_023:0616b13": "得。只得忙忙竪指頭。(佛國白)。",
    "X65n1295_023:0616b14": "頓悟天龍一指頭。河沙佛祖便同儔。饒他鶖子懸河",
    "X65n1295_023:0616b15": "辯。百億須彌一芥收。(旻古佛)。",
    "X65n1295_023:0616b16": "不用將心向外求。箇中消息有來由。報言達磨西來",
    "X65n1295_023:0616b17": "意。只在俱胝一指頭。(佛鑑懃)。",
    "X65n1295_023:0616b18": "老大宗師竪指頭。一生用得最風流。玄沙抝折無人",
    "X65n1295_023:0616b19": "會。年來年去冷颼餿。(龍門遠)。",
    "X65n1295_023:0616b20": "席簾蓬戶在門頭。誰謂村居院落幽。雨散雲收山岳",
    "X65n1295_023:0616b21": "露。珊瑚枝上挂金鈎。(惠照預)。",
    "X65n1295_023:0616b22": "俱胝一指頭。喫飯飽方休。腰纏十萬貫。騎鶴上揚州。",
    "X65n1295_023:0616b23": "(徑山杲)。",
    "X65n1295_023:0616b24": "【續收】俱胝一指報君知。朝生鷂子搏天飛。若無舉鼎拔",
    "X65n1295_023:0616c01": "山力。千里烏騅不易騎。(琅琊覺)。",
    "X65n1295_023:0616c02": "俱胝老子指頭禪。二十年來用不殘。信有道人方外",
    "X65n1295_023:0616c03": "術。了無俗物眼前看。所得甚簡。施設彌寬。大千剎海",
    "X65n1295_023:0616c04": "飲毫端。麟龍無限落誰手。珍重任公把釣竿。(天童覺)。",
    "X65n1295_023:0616c05": "獨脫風塵舉世無。不明兵甲作良圖。河清海晏從來",
    "X65n1295_023:0616c06": "事。自是時人不丈夫。(塗毒策)。",
    "X65n1295_023:0616c07": "俱胝一指禪。古今成話&#;。打破鬼門關。露柱尋無罅。",
    "X65n1295_023:0616c08": "(誰庵演)。",
    "X65n1295_023:0616c09": "一著高一著。一步闊一步。五百年間生。指出這條路。",
    "X65n1295_023:0616c10": "這條路。十聖三賢皆罔措。(月林觀)。",
    "X65n1295_023:0616c11": "佳人睡起懶梳頭。把得金釵插便休。大抵還他肌骨",
    "X65n1295_023:0616c12": "好。不塗紅粉也風流。(報恩演)。",
    "X65n1295_023:0616c13": "【增收】俱胝有一童子。每見人問事亦竪指。人謂師曰。",
    "X65n1295_023:0616c14": "和尚童子亦會佛法。凡有問皆如和尚竪指。師",
    "X65n1295_023:0616c15": "一日潛袖刀問童曰。聞你會佛法是否。童曰是。",
    "X65n1295_023:0616c16": "師曰。如何是佛。童竪指。師以刀斷其指。童呌喚",
    "X65n1295_023:0616c17": "走出。師召童子。童回首。師曰。如何是佛。童舉手",
    "X65n1295_023:0616c18": "不見指。忽然大悟。　頌曰。",
    "X65n1295_023:0616c19": "俱胝一指頭。一毛拔九牛。華岳連天碧。黃河徹底流。",
    "X65n1295_023:0616c20": "截却指。急回眸。青箬笠前無限事。綠蓑衣底一時休。",
    "X65n1295_023:0616c21": "(山堂淳)。",
    "X65n1295_023:0616c22": "俱胝鈍置老天龍。利刃單提勘小童。巨靈擡手無多",
    "X65n1295_023:0616c23": "子。分破華山千萬重。(無門開)。",
    "X65n1295_023:0616c24": "【增收】瑞州末山尼了然禪師。(嗣大愚)因灌溪問。如何",
    "X65n1295_023:0617a01": "是末山。師曰。不露頂。曰如何是末山主。師曰。非",
    "X65n1295_023:0617a02": "男女相。溪乃喝曰。何不變去。師曰。不是神不是",
    "X65n1295_023:0617a03": "鬼。變箇什麼。　頌曰。",
    "X65n1295_023:0617a04": "末山不露淩雲頂。今古岧嶤在目前。又道本無男女",
    "X65n1295_023:0617a05": "相。非君莫辨火中蓮。(真淨文)。",
    "X65n1295_023:0617a06": "非男女相獨閒閒。正體堂堂孰可攀。一句不傳千聖",
    "X65n1295_023:0617a07": "眼。九天風靜月彎彎。(自得暉)。",
    "X65n1295_023:0617a08": "非男女相末山主。今古堂堂常獨露。常獨露兮見也",
    "X65n1295_023:0617a09": "麼。清聲藉藉播寰宇。(月林觀)。",
    "X65n1295_023:0617a10": "六祖下第五世之四(清源下第四世之一)",
    "X65n1295_023:0617a11": "鼎州德山宣鑒禪師。(嗣龍潭)簡州周氏子。在蜀",
    "X65n1295_023:0617a12": "常講金剛般若經。時謂之周金剛。遂將青龍疏",
    "X65n1295_023:0617a13": "鈔出蜀。至澧陽路。徑造龍潭。到法堂曰。久嚮龍",
    "X65n1295_023:0617a14": "潭。及乎到來。潭又不見。龍又不現。潭曰。子親到",
    "X65n1295_023:0617a15": "龍潭。師無語。遂栖止焉。　頌曰。",
    "X65n1295_023:0617a16": "浩渺深坑納眾流。謾持香餌擲金鈎。風雲匼匝雷霆",
    "X65n1295_023:0617a17": "動。應訝龍王不出頭。(保寧勇)。",
    "X65n1295_023:0617a18": "親到龍潭不見龍。龍潭龍不在潭中。青天白日興雲",
    "X65n1295_023:0617a19": "雨。千古人同笑葉翁。(佛國白)。",
    "X65n1295_023:0617a20": "親到龍潭不見龍。妙符先覺證玄宗。茆庵盤結孤峯",
    "X65n1295_023:0617a21": "上。靜對寒蟾挂碧空。(羅漢南)。",
    "X65n1295_023:0617a22": "潭不見龍不現。親到龍潭遭一玷。瞥然歸去牙如劍。",
    "X65n1295_023:0617a23": "棒頭撒出光燄燄。(長靈卓)。",
    "X65n1295_023:0617a24": "【續收】血盆似口劍如牙。竭世樞機未足誇。親到龍潭龍",
    "X65n1295_023:0617b01": "不現。者回失却眼中花。(心聞賁)。",
    "X65n1295_023:0617b02": "潭不見龍不現。親到龍潭須活薦。莫學承虗接響人。",
    "X65n1295_023:0617b03": "守株特兔亡機變。知機變。盞子撲落地。楪子成七片。",
    "X65n1295_023:0617b04": "(遯庵演)。",
    "X65n1295_023:0617b05": "潭不見龍不現。全身已在空王殿。夢回忽聽曉鶯啼。",
    "X65n1295_023:0617b06": "春風落盡桃花片。(皖山凝)。",
    "X65n1295_023:0617b07": "德山一日侍龍潭抵夜。潭曰。更深何不下去。師",
    "X65n1295_023:0617b08": "珍重便出。却回曰。外面黑。潭點紙燈度與。師擬",
    "X65n1295_023:0617b09": "接。潭復吹滅。師於此大悟。便禮拜。潭曰。子見箇",
    "X65n1295_023:0617b10": "甚麼。師曰。從今向去。更不疑天下老和尚舌頭",
    "X65n1295_023:0617b11": "也。至來日潭陞座謂眾曰。可中有箇漢。牙如劍",
    "X65n1295_023:0617b12": "樹。口似血盆。一棒打不回頭。他時向孤峯頂上",
    "X65n1295_023:0617b13": "立吾道去在。師將疏鈔堆法堂前舉火炬曰。窮",
    "X65n1295_023:0617b14": "諸玄辯。若一毫置於大虗。竭世樞機。似一滴投",
    "X65n1295_023:0617b15": "於巨壑。遂焚之。於是禮辭而去。　頌曰。",
    "X65n1295_023:0617b16": "明暗相陵不足云。絲毫有解未為親。紙燈忽滅眼睛",
    "X65n1295_023:0617b17": "出。打破大唐無一人。(白雲端)。",
    "X65n1295_023:0617b18": "一時瀑布巖前落。半夜金烏掌上明。大開口來張意",
    "X65n1295_023:0617b19": "氣。與誰天下共橫行。(保寧勇)。",
    "X65n1295_023:0617b20": "明暗相形事渺茫。誰知腦後迸神光。都來劃斷千差",
    "X65n1295_023:0617b21": "路。南北東西達本鄉。(大洪邃)。",
    "X65n1295_023:0617b22": "明暗分時光定動。火光滅處見來由。龍潭截斷辭源",
    "X65n1295_023:0617b23": "後。佛祖孤峯罵未休。(照覺總)。",
    "X65n1295_023:0617b24": "一陣旋風霧靄開。千峯突出碧崔嵬。驚猿怨鶴拋來",
    "X65n1295_023:0617c01": "久。半夜山前喚得回。(上方益)。",
    "X65n1295_023:0617c02": "吹滅龍潭火一星。當時心眼太精明。微塵佛祖絕踪",
    "X65n1295_023:0617c03": "跡。跛鼈奔騰作麼生。(旻古佛)。",
    "X65n1295_023:0617c04": "黃金為骨玉為稜。莫把他家此日尋。多少從來悟心",
    "X65n1295_023:0617c05": "匠。盡將底事繼威音。(龍門遠)。",
    "X65n1295_023:0617c06": "德嶠龍潭啐啄機。芥針投合契玄微。孤峯盤結幪頭",
    "X65n1295_023:0617c07": "坐。不顧青山雲自歸。(京兆府天寧璉)。",
    "X65n1295_023:0617c08": "【續收】龍潭霧起老龍吟。嚇殺南山白額蟲。不觸波瀾拿",
    "X65n1295_023:0617c09": "鼈鼻。嶄然頭角氣如虹。(南堂興)。",
    "X65n1295_023:0617c10": "親到龍潭不見龍。紙燈吹滅眼頭空。一條白棒掀天",
    "X65n1295_023:0617c11": "地。滅却西來達磨宗。(佛照光)。",
    "X65n1295_023:0617c12": "百結襴衫破幞頭。年年落第出神州。却因一隻穿楊",
    "X65n1295_023:0617c13": "箭。臨老來封馬上候。(蘿月瑩)。",
    "X65n1295_023:0617c14": "開口不見齒。伸手不見掌。夜半忽相逢。葛藤長萬丈。",
    "X65n1295_023:0617c15": "(雪庵瑾)。",
    "X65n1295_023:0617c16": "南來本欲破邪說。紙燈滅處難分雪。踏著銔鎚硬似",
    "X65n1295_023:0617c17": "鐵。錯認烏龜喚作鼈。(玉泉窮谷璉)。",
    "X65n1295_023:0617c18": "親到龍潭已暗投。夜深誰共御街遊。紙燈吹滅狼烟",
    "X65n1295_023:0617c19": "息。坐斷中原四百州。(天目禮)。",
    "X65n1295_023:0617c20": "驀劄相逢不再三。纔開臭口見鄉談。紙燈滅處饒端",
    "X65n1295_023:0617c21": "的。不許蒼龍臥碧潭。(村翁銛)。",
    "X65n1295_023:0617c22": "德山禮辭龍潭。直抵溈山。挾複子上法堂。從西",
    "X65n1295_023:0617c23": "過東。從東過西。顧視方丈曰。有麼有麼。山坐次",
    "X65n1295_023:0617c24": "殊不顧盻師曰無無。便出。至門首。乃曰。雖然如",
    "X65n1295_023:0618a01": "此。也不得草草。遂具威儀再入相見。纔跨門提",
    "X65n1295_023:0618a02": "起坐具曰。和尚。山擬取拂子。師便喝拂袖而出。",
    "X65n1295_023:0618a03": "山至晚問首座。今日新到在否。座曰。當時背却",
    "X65n1295_023:0618a04": "法堂。著草鞋出去也。山曰。此子已後向孤峯頂",
    "X65n1295_023:0618a05": "上盤結草庵。呵佛罵祖去在　雪竇拈兩處云。",
    "X65n1295_023:0618a06": "勘破了。乃頌曰。",
    "X65n1295_023:0618a07": "一勘破二勘破。雪上加霜曾嶮墮。飛騎將軍入虜庭。",
    "X65n1295_023:0618a08": "再得完全能幾箇。急走過莫放過。孤峯頂上草裡坐。",
    "X65n1295_023:0618a09": "虎穴深林人不到。到者還須是獵人。老虎睡驚纔舉",
    "X65n1295_023:0618a10": "目。瞥然跳出獲全身。(海印信)。",
    "X65n1295_023:0618a11": "偷營斫寨入中軍。應是機謀已十分。袖裡金槌猶未",
    "X65n1295_023:0618a12": "動。山前飛騎去紛紛。(上方益)。",
    "X65n1295_023:0618a13": "德山老能法戰。一喝聲光吼雷電。騎虎頭兮收虎尾。",
    "X65n1295_023:0618a14": "捋虎鬚兮真可羨。急走下山三十里。又被溈山追一",
    "X65n1295_023:0618a15": "箭。(佛鑑懃)。",
    "X65n1295_023:0618a16": "【續收】大用不拘。今古規模。倒拈蝎尾。平捋虎鬚。若非深",
    "X65n1295_023:0618a17": "辨端倪。何以坐觀成敗。俊處頴脫囊錐。高來卷舒方",
    "X65n1295_023:0618a18": "外。孤峯頂上浪滔天。正令當行百雜碎(咄　圓悟勤)。",
    "X65n1295_023:0618a19": "騎虎頭把虎尾。霹靂一聲驚萬里。坐觀成敗老將軍。",
    "X65n1295_023:0618a20": "腦後一槌誰敢擬。擬不擬。箇箇無裩長者予。(懶庵需)。",
    "X65n1295_023:0618a21": "韜略雙全膽氣豪。當頭不怕陣雲高。排關自謂褰旗",
    "X65n1295_023:0618a22": "手。未免孤峯沒草巢。(頑石空)。",
    "X65n1295_023:0618a23": "七事隨身。一毫不用。再展鎗旗。乾坤震動。孤峯頂上。",
    "X65n1295_023:0618a24": "休更說夢。(退菴奇)。",
    "X65n1295_023:0618b01": "德山凡見僧入門便棒。　頌曰。",
    "X65n1295_023:0618b02": "德山棒。劃斷聖凡魔膽喪。善能方便捋虎鬚。忿怒那",
    "X65n1295_023:0618b03": "吒亦摧蕩。(海印信)。",
    "X65n1295_023:0618b04": "一棒一條痕。辛酸不可論。丈夫多意氣。幾箇是知恩。",
    "X65n1295_023:0618b05": "(大洪恩)。",
    "X65n1295_023:0618b06": "突出雙頭卒辨難。曾將一擊碎潼關。自從天下太平",
    "X65n1295_023:0618b07": "後。流落人間號德山。(白雲端)。",
    "X65n1295_023:0618b08": "驟雨迅雷擊。雲興電影隨。將軍雖有令。何似帝堯時。",
    "X65n1295_023:0618b09": "(大洪邃)。",
    "X65n1295_023:0618b10": "兩手托開無縫塔。一脚踢倒須彌山。青天霹靂無遮",
    "X65n1295_023:0618b11": "護。阿師猶自覓禪關。(成枯木)。",
    "X65n1295_023:0618b12": "一條白棒劈頭來。血濺星飛痛可哀。祖師更無回避",
    "X65n1295_023:0618b13": "處。妙高峯頂也崩摧。(佛國白)。",
    "X65n1295_023:0618b14": "德嶠分明顯大奇。棒頭揮出絕離微。令行佛祖無空",
    "X65n1295_023:0618b15": "過。一似輪王握萬機。(雲蓋昌)。",
    "X65n1295_023:0618b16": "一條楖[木*栗]倚青天。別向三乘教外傳。未眨眼時遭八",
    "X65n1295_023:0618b17": "百。擬開口處著三千。(張無盡)。",
    "X65n1295_023:0618b18": "當機截斷聖凡。膝上寒光照雪。茫茫宇宙無窮。皮下",
    "X65n1295_023:0618b19": "何人有血。(普融平)。",
    "X65n1295_023:0618b20": "坐斷生死要津。不問凡聖迷悟。一棒打破面門。自然",
    "X65n1295_023:0618b21": "乾坤獨露。(佛心才)。",
    "X65n1295_023:0618b22": "入門棒棒沒商量。拶出紅流便廝當。不是奴奴情淡",
    "X65n1295_023:0618b23": "薄。無錢難作好兒郎。(佛燈珣)。",
    "X65n1295_023:0618b24": "棒下真鍮不博金。德山徹底老婆心。後人只見波濤",
    "X65n1295_023:0618c01": "湧。不見龍王宮殿深。(鼓山珪)。",
    "X65n1295_023:0618c02": "入門便棒。郎當不少。依而行之。胡麻廝繳。(徑山杲)。",
    "X65n1295_023:0618c03": "曾透龍潭向上機。便將一棒力橫揮。當頭突出何人",
    "X65n1295_023:0618c04": "辨。只許叢林作者知。(楚安方)。",
    "X65n1295_023:0618c05": "【續收】一條白棒。胡揮亂揎。撞著聱頭。魂飛膽顫。(典牛游)。",
    "X65n1295_023:0618c06": "殺活並行。醍醐毒藥。是賞是罰。一任卜度。(尼無著總)。",
    "X65n1295_023:0618c07": "皎潔晴天吼怒雷。銕山萬疊盡驚開。因思塊雨條風",
    "X65n1295_023:0618c08": "日。安得全提有此來。(寶葉源)。",
    "X65n1295_023:0618c09": "德山小參示眾曰。今夜不答話。問話者三十棒。",
    "X65n1295_023:0618c10": "時有僧出禮拜。師便打。曰某甲話也未問。和尚",
    "X65n1295_023:0618c11": "因甚麼打某甲。師曰。汝是甚麼處人。曰新羅人。",
    "X65n1295_023:0618c12": "師曰。未跨船舷。好與三十棒　法眼云。大小德",
    "X65n1295_023:0618c13": "山。話作兩橛　圓明密云。大小德山。龍頭蛇尾",
    "X65n1295_023:0618c14": "　雲竇云。二尊宿雖善裁長補短捨重從輕。要",
    "X65n1295_023:0618c15": "見德山老漢亦未可在。何故。殊不知。德山握閫",
    "X65n1295_023:0618c16": "外之威權。有當斷不斷不招其亂底劍子。諸人",
    "X65n1295_023:0618c17": "要識新羅僧麼。只是撞著露柱底瞎漢。　頌曰。",
    "X65n1295_023:0618c18": "德山自得任公手。一線分明下兩鈎。透網金鱗纔弄",
    "X65n1295_023:0618c19": "水。岸邊還把釣絲收。(佛印元)。",
    "X65n1295_023:0618c20": "誅龍之劒未可揮蛇。大獵之家豈藉狐兔。君不見。諸",
    "X65n1295_023:0618c21": "葛亮作軍師。或施擒縱少人知。百萬雄兵如指掌。小",
    "X65n1295_023:0618c22": "醜擒來又縱之。兵歎訝馬頻嘶。無限兒郎唱大奇。如",
    "X65n1295_023:0618c23": "是四方英勇將。聞名早已竪降旗。(海印信)。",
    "X65n1295_023:0618c24": "祖令全提孰敢論。纖毫纔動陷關津。這僧不辨箇時",
    "X65n1295_023:0619a01": "節。為法忘身有幾人。(枯木成)。",
    "X65n1295_023:0619a02": "烟塵掃蕩將軍令。正勑流行宣德音。公子只知歌既",
    "X65n1295_023:0619a03": "醉。夜深還被活生擒。(寶峯照)。",
    "X65n1295_023:0619a04": "橫按鏌鎁居閫外。當鋒誰敢犯重圍。堪羨新羅箇衲",
    "X65n1295_023:0619a05": "子。全機破敵也光輝。(旻古佛)。",
    "X65n1295_023:0619a06": "【續收】高提祖印踞寰中。孰肯當機定吉凶。不是新羅這",
    "X65n1295_023:0619a07": "衲子。爭教千古振清風。(大溈喆)。",
    "X65n1295_023:0619a08": "大冶烹金。忽雷驚春草木秀發。光輝日新。不費纖毫",
    "X65n1295_023:0619a09": "力。擒下天麒麟。全威殺活得自在。千古照耀同氷輪。",
    "X65n1295_023:0619a10": "話作兩橛句中眼活。龍頭蛇尾。以指喻指。撞著露柱",
    "X65n1295_023:0619a11": "瞎衲僧。塞斷咽喉無出氣。擬議尋思隔萬山。咭嘹舌",
    "X65n1295_023:0619a12": "頭三千里。(圓悟勤)。",
    "X65n1295_023:0619a13": "德山老人。寂寂惺惺。法眼圓明。精精靈靈。六韜三略。",
    "X65n1295_023:0619a14": "武緯文經。新羅衲子。有丙無丁。(南堂興)。",
    "X65n1295_023:0619a15": "德山因廓侍者問。從上諸聖向什麼處去。師曰。",
    "X65n1295_023:0619a16": "作麼作麼。曰敕點飛龍馬。跛鼈出頭來。師休去。",
    "X65n1295_023:0619a17": "明日師浴出。廓過茶與師。師撫廓背曰。昨日公",
    "X65n1295_023:0619a18": "案作麼生。曰這老漢今日方始瞥地。師又休去。",
    "X65n1295_023:0619a19": "　頌曰。",
    "X65n1295_023:0619a20": "跛鼈飛龍騎。形殊理不殊。欲明二大士。棒下識真軀。",
    "X65n1295_023:0619a21": "(汾陽昭)。",
    "X65n1295_023:0619a22": "正十忠臣氣最英。一言佐國死猶輕。不同謟曲偷安",
    "X65n1295_023:0619a23": "者。冒寵貪榮過一生。(佛印元)。",
    "X65n1295_023:0619a24": "袖裡藏鋒逈莫儔。任他高作運機籌。君看舉鼎拔山",
    "X65n1295_023:0619b01": "力。未到烏江不肯休。(海印信)。",
    "X65n1295_023:0619b02": "雲鵬展翅天無光。井底蝦蟆剛咄咄。太陽忽轉跳出",
    "X65n1295_023:0619b03": "來。千峯萬峰空突兀。(白雲端)。",
    "X65n1295_023:0619b04": "熟睡高聲呌不聞。夢中讇語自紛紛。明朝一下方眠",
    "X65n1295_023:0619b05": "覺。懊惱昏沉不可論。(保寧勇)。",
    "X65n1295_023:0619b06": "覿面來時作者知。可中石火電光遲。輸機謀主有深",
    "X65n1295_023:0619b07": "意。欺敵兵家無遠思。發必中更謾誰。腦後見腮兮人",
    "X65n1295_023:0619b08": "難觸犯。眉底有眼兮渠得便宜。(天童覺)。",
    "X65n1295_023:0619b09": "不問文班與武班。御街侵曉競朝天。傍觀莫咲金吾",
    "X65n1295_023:0619b10": "老。駿馬驕多不著鞭。(上方益)。",
    "X65n1295_023:0619b11": "商嶺東西路不分。兩間茅屋一溪雲。師言耳聵知師",
    "X65n1295_023:0619b12": "意。人是人非不欲聞。(佛性泰)。",
    "X65n1295_023:0619b13": "【續收】臨機一味放憨癡。其毒尤深棒喝時。堪咲人來誇",
    "X65n1295_023:0619b14": "敏手。得便宜是落便宜。(別峯印)。",
    "X65n1295_023:0619b15": "頑皮老虎臥林丘。一任傍人放滴油。滿肚只因曾飽",
    "X65n1295_023:0619b16": "肉。縱加呼喚懶擡頭。(無凖範)。",
    "X65n1295_023:0619b17": "只一箇休去。伎倆自然消。諸聖在甚處脚下路迢迢。",
    "X65n1295_023:0619b18": "(橫川珙)。",
    "X65n1295_023:0619b19": "昨日罵詈一番了。老倒疎慵不解聽。今日又來由你",
    "X65n1295_023:0619b20": "罵。饒人些子當看經。(閑極雲)。",
    "X65n1295_023:0619b21": "德山一日飯遲。托鉢下堂。時雪峯作飯頭。見便",
    "X65n1295_023:0619b22": "云。這老漢。鐘未鳴鼓未響。托鉢向什麼處去。師",
    "X65n1295_023:0619b23": "便歸方丈。峯舉似巖頭。頭曰。大小德山。未會末",
    "X65n1295_023:0619b24": "後句。師聞令侍者喚來問。汝不肯老僧那。頭密",
    "X65n1295_023:0619c01": "啟其意。師乃休去。至明日陞堂。果與尋常不同。",
    "X65n1295_023:0619c02": "頭至僧堂前。撫掌大咲曰。且喜老漢會末後句。",
    "X65n1295_023:0619c03": "雖然如是。只得三年。師果三年而沒。　頌曰。",
    "X65n1295_023:0619c04": "鐘鼓猶未鳴。托鉢何處去。一拶便回頭。會得末後句。",
    "X65n1295_023:0619c05": "(寶峯照)。",
    "X65n1295_023:0619c06": "末後句會也無。德山父子太含糊。座中亦有江南客。",
    "X65n1295_023:0619c07": "莫向樽前唱鷓鴣。(天童覺)。",
    "X65n1295_023:0619c08": "凜凜霜風戞地寒。漁翁擲釣五湖寬。錦鱗觸散波心",
    "X65n1295_023:0619c09": "月。收取絲綸上古灘。(寶峯祥)。",
    "X65n1295_023:0619c10": "鼓寂鐘沉托鉢回。巖頭一拶語如雷。果然只得三年",
    "X65n1295_023:0619c11": "活。莫是遭他授記來。(張無盡)。",
    "X65n1295_023:0619c12": "德山托鉢最為奇。好語令人特地疑。虎豹出林誇爪",
    "X65n1295_023:0619c13": "距。叢林千古立雄基。(南堂興)。",
    "X65n1295_023:0619c14": "一撾塗毒聞皆喪。身在其中總不知。八十翁翁入場",
    "X65n1295_023:0619c15": "屋。真誠不是小兒嬉。(徑山杲)。",
    "X65n1295_023:0619c16": "鐘未鳴鼓未響。依前托鉢歸方丈。德山不會末後句。",
    "X65n1295_023:0619c17": "巖頭密意誰相亮。只得三年也大奇。留與諸方作榜",
    "X65n1295_023:0619c18": "樣。(鼓山珪)。",
    "X65n1295_023:0619c19": "【續收】千尺絲綸直下埀。一波纔動萬波隨。兒童不慣風",
    "X65n1295_023:0619c20": "濤惡。走入蘆花不敢窺。(真淨文)。",
    "X65n1295_023:0619c21": "鐘鼓未鳴先托鉢。雪峯平地成饒舌。當時一徑入僧",
    "X65n1295_023:0619c22": "堂。且看巖頭有何說。(照堂一)。",
    "X65n1295_023:0619c23": "雪峯公然喚回。巖頭密啟有力。果然只得三年。賊口",
    "X65n1295_023:0619c24": "元來是敕。(典牛游)。",
    "X65n1295_023:0620a01": "凜凜吹毛照膽寒。不容擬議豈容傳。擡眸已是身三",
    "X65n1295_023:0620a02": "段。此是吾家紅鐵團。(明大禪)。",
    "X65n1295_023:0620a03": "斫却月中桂。清光轉更多。狐狸俱屏迹。師子奮金毛。",
    "X65n1295_023:0620a04": "(密庵傑)。",
    "X65n1295_023:0620a05": "德山托鉢話。低頭得人怕。三家村裡人。醉後胡廝罵。",
    "X65n1295_023:0620a06": "(率庵琮)。",
    "X65n1295_023:0620a07": "【增收】德山因僧問。如何是佛。師曰。佛是西天老比丘。",
    "X65n1295_023:0620a08": "　頌曰。",
    "X65n1295_023:0620a09": "佛是西天老比丘。星移斗轉水東流。茫茫宇宙人無",
    "X65n1295_023:0620a10": "數。戶貫依前百草頭。(或菴體)。",
    "X65n1295_023:0620a11": "【增收】德山因臨濟侍次。師曰。今日困。濟曰。這老賊。寐",
    "X65n1295_023:0620a12": "語作甚麼。師擬拈棒。濟掀倒禪床。　頌曰。",
    "X65n1295_023:0620a13": "臥龍纔奮迅。猛虎便咆哮。時人只見波濤湧。不知新",
    "X65n1295_023:0620a14": "月出林梢。(中庵空)。",
    "X65n1295_023:0620a15": "德山示眾曰。道得也三十棒。道不得也三十棒。",
    "X65n1295_023:0620a16": "臨濟聞得。謂洛浦曰。汝去問他。道得為甚麼也",
    "X65n1295_023:0620a17": "三十棒。待伊打。汝接住棒。送一送。看他作麼生。",
    "X65n1295_023:0620a18": "浦如教而問。師便打。浦接住送一送。師便歸方",
    "X65n1295_023:0620a19": "丈。浦回舉似臨濟。濟曰。我從來疑著這漢。雖然",
    "X65n1295_023:0620a20": "如是。你還識德山麼。浦擬議。濟便打。　頌曰。",
    "X65n1295_023:0620a21": "單于自負藝過人。小將教詔去似真。到彼果然嬴小",
    "X65n1295_023:0620a22": "捷。回來未免陷全身。(海印信)。",
    "X65n1295_023:0620a23": "譬若金籠鸚鵡兒。觜如紅玉一青衣。雖然學得人言",
    "X65n1295_023:0620a24": "語。問著元來總不知。(佛鑑懃)。",
    "X65n1295_023:0620b01": "【增收】德山因僧來參。便乃閉却門。僧打門。師曰誰。曰",
    "X65n1295_023:0620b02": "師子。師開門。僧纔入禮拜。師驀頭騎曰。者畜生。",
    "X65n1295_023:0620b03": "許多時向甚麼處去來。　頌曰。",
    "X65n1295_023:0620b04": "見兔放鷹。因邪打正。脚未跨門。直須猛省。(木庵永)。",
    "X65n1295_023:0620b05": "【增收】德山上堂。大眾及盡知也。直得三世諸佛口挂",
    "X65n1295_023:0620b06": "壁上。猶有一人呵呵大咲。若識此人。參學事畢",
    "X65n1295_023:0620b07": "(或作圓明密語)　投子青云。然雖如是。德山大似藏盡",
    "X65n1295_023:0620b08": "楚天月。猶存漢地星。乃頌曰。",
    "X65n1295_023:0620b09": "雙盲入暗路崎嶇。日落棲蘆暫得甦。爭似石人眠半",
    "X65n1295_023:0620b10": "夜。免教舜讓守林居。須知花綻非干木。無脚行時早",
    "X65n1295_023:0620b11": "觸途。昨朝風起長安道。元是崑崙進國圖。",
    "X65n1295_023:0620b12": "收。把斷襟喉。風磨雲拭。水冷天秋。錦鱗莫謂無滋味。",
    "X65n1295_023:0620b13": "釣盡滄浪月一釣。(天童覺)。",
    "X65n1295_023:0620b15": "禪宗頌古聯珠通集卷第二十三"
}