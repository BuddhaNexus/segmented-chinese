{
    "T17n0721_056:0328a02": "21正法念處經卷第五十六",
    "T17n0721_056:0328a04": "元魏婆羅門瞿曇般若流支譯",
    "T17n0721_056:0328a05": "觀天品之三十五夜摩天之二十一",
    "T17n0721_056:0328a06": "「復次，比丘知業果報，觀夜摩天所住之地。彼",
    "T17n0721_056:0328a07": "以聞慧或以天眼見：夜摩天復有地處，名曰",
    "T17n0721_056:0328a08": "常樂。眾生何業而生彼地？彼見：若人不殺不",
    "T17n0721_056:0328a09": "盜，如前所說，常離邪婬，乃至見畫女像，不",
    "T17n0721_056:0328a10": "念欲想，於彼畫女不生勝相。見畫女時，不",
    "T17n0721_056:0328a11": "生念想：『似某女人。』心亦不生可愛之想，不",
    "T17n0721_056:0328a12": "如是觀，不以欲心觀畫女像，心不迷惑，心依",
    "T17n0721_056:0328a13": "正法。以正念故，捨離欲心，遠避女人自毀其",
    "T17n0721_056:0328a14": "身。既自思念，不邪婬己，心生歡喜，未生欲",
    "T17n0721_056:0328a15": "心，常作方便令使不生；勸邪婬者，令住正",
    "T17n0721_056:0328a16": "道，為說欲過，不可愛樂。若能如是捨離邪",
    "T17n0721_056:0328a17": "婬，則是第一清淨身業，正見不貪，身壞命終",
    "T17n0721_056:0328a18": "生於善道天世界中，在夜摩天常樂之地。彼",
    "T17n0721_056:0328a19": "在中陰乃至天處，皆因善業，五根受樂，色聲",
    "T17n0721_056:0328a20": "香味觸皆悉具足，次第生天。於彼天中三處",
    "T17n0721_056:0328a21": "化生：一者生於蓮花臺中；二者生於拘婆羅",
    "T17n0721_056:0328a22": "耶鬚中；三者生於曼陀羅花。",
    "T17n0721_056:0328a23": "「若於拘婆羅耶鬚中生者，光明及色，亦如其",
    "T17n0721_056:0328a24": "花，或赤或青或種種色，七寶莊嚴亦如拘",
    "T17n0721_056:0328a25": "婆羅耶之鬚。云何七寶雜色莊嚴？青毘琉",
    "T17n0721_056:0328a26": "璃以為其髮，目𥇒眼瞼皆亦如是，銀色爪",
    "T17n0721_056:0328a27": "甲，赤白紅色齒如真珠，其身猶如閻浮檀金，",
    "T17n0721_056:0328a28": "臍下毛色如因陀寶，自餘身分處處雜色。心",
    "T17n0721_056:0328a29": "之畫師，如畫所作。",
    "T17n0721_056:0328b01": "「若在蓮花臺中生者，色亦如是，如閻浮檀真",
    "T17n0721_056:0328b02": "金之色、髮青寶色，脣色猶如赤蓮華寶或車",
    "T17n0721_056:0328b03": "𤦲色，其甲猶如蓮花寶色，臍下毛色如紺車",
    "T17n0721_056:0328b04": "𤦲。唯說少分。若於曼陀羅花中生者，其身",
    "T17n0721_056:0328b05": "衣服有種種色，在中生故，還似其色。謂相似",
    "T17n0721_056:0328b06": "者，如現見法，隨何色菓，其中生物所生之",
    "T17n0721_056:0328b07": "物，即同其色，在中生故。相類亦然，隨其生",
    "T17n0721_056:0328b08": "處，即同其色亦復如是。以在花故，一切相",
    "T17n0721_056:0328b09": "似。天子生已，常具眾樂，不斷不絕，常受天",
    "T17n0721_056:0328b10": "樂，不可譬喻。於彼樂中，但說少分，譬如海中",
    "T17n0721_056:0328b11": "一渧之水，此所說樂亦復如是。若於人中",
    "T17n0721_056:0328b12": "作善業者，聞此天樂，心則精勤。何以故？知業",
    "T17n0721_056:0328b13": "果故，望此樂報，勤修善業。如為解脫，勤精進",
    "T17n0721_056:0328b14": "者，為破有中無量苦故，破壞愛毒，彼見有中",
    "T17n0721_056:0328b15": "無有少樂。以是因緣，說善業果，此說天樂，不",
    "T17n0721_056:0328b16": "為有果。「爾時，天子既生此天常樂地處，常於",
    "T17n0721_056:0328b17": "其中五欲功德遊戲受樂，百千天女歌詠讚",
    "T17n0721_056:0328b18": "歎而供養之。於園林中蓮華河池，在如是處",
    "T17n0721_056:0328b19": "種種歌舞共相娛樂，不相妨礙，自業受樂，在",
    "T17n0721_056:0328b20": "園林處、平地山峯、蓮華林中常受天樂。時諸",
    "T17n0721_056:0328b21": "天子為天女眾之所圍遶，於一一處、一一園",
    "T17n0721_056:0328b22": "林、一一可愛遊戲之處、一一七寶山峯之中",
    "T17n0721_056:0328b23": "受天欲愛，不知厭足。見諸可愛妙蓮華池，聞",
    "T17n0721_056:0328b24": "妙音聲，食天上味，服於細軟上妙天衣，所愛",
    "T17n0721_056:0328b25": "之香，久受五欲，共相愛樂。「爾時，有鳥名曰覺",
    "T17n0721_056:0328b26": "時，為於放逸諸天眾故，以偈頌曰：",
    "T17n0721_056:0328b27": "「『於三有聚中，　　一切皆當死，",
    "T17n0721_056:0328b28": "愚者於生死，　　不能生厭離。",
    "T17n0721_056:0328b29": "一切必有死，　　皆當勤方便，",
    "T17n0721_056:0328c01": "死怨既來至，　　無有能救者。",
    "T17n0721_056:0328c02": "能斷一切樂，　　能加眾苦惱，",
    "T17n0721_056:0328c03": "離別一切愛，　　是故名為死。",
    "T17n0721_056:0328c04": "能與眾生畏，　　能與大苦惱，",
    "T17n0721_056:0328c05": "能令意迷惑，　　是故名為死。",
    "T17n0721_056:0328c06": "能斷保命心，　　能破壞諸根，",
    "T17n0721_056:0328c07": "眾生不能破，　　是故名為死。",
    "T17n0721_056:0328c08": "眾生不能壞，　　諸業不能勝，",
    "T17n0721_056:0328c09": "令眾生失壞，　　是故名為死。",
    "T17n0721_056:0328c10": "眾生皆悉有，　　決定能殺害，",
    "T17n0721_056:0328c11": "能令愛別離，　　是故名為死。",
    "T17n0721_056:0328c12": "天夜叉樂神、　　鬼龍羅剎等，",
    "T17n0721_056:0328c13": "時輪皆能殺，　　是故名為死。",
    "T17n0721_056:0328c14": "惱亂難調伏，　　於一切如火，",
    "T17n0721_056:0328c15": "堅強不可避，　　是故名為死。",
    "T17n0721_056:0328c16": "能壞於陰入，　　命氣及心意，",
    "T17n0721_056:0328c17": "時法大勢力，　　是故名為死。",
    "T17n0721_056:0328c18": "其行甚駿速，　　破壞諸眾生，",
    "T17n0721_056:0328c19": "當勤修福業，　　勿得行放逸。』",
    "T17n0721_056:0328c20": "「此覺時鳥為放逸天說於死法，決定無疑。時",
    "T17n0721_056:0328c21": "諸天眾以放逸故，雖聞此法，不生厭離，諸根",
    "T17n0721_056:0328c22": "自體性輕動故。受樂多者，諸根輕動，則亦難",
    "T17n0721_056:0328c23": "伏；以樂勝故，諸根輕動，不可調伏。以此因",
    "T17n0721_056:0328c24": "緣，此諸天眾雖聞真實堅固利益，然於此",
    "T17n0721_056:0328c25": "義不覺不知。設有覺知，愛毒所害，雖覺不受。",
    "T17n0721_056:0328c26": "以此因緣，雖聞實語利益真語而不攝受。不",
    "T17n0721_056:0328c27": "受法故，初著美境，受諸欲樂，五樂音聲嬉笑",
    "T17n0721_056:0328c28": "歌舞，種種遊戲。於園林中蓮花池處，共諸天",
    "T17n0721_056:0328c29": "女——以善業故——在於無量七寶莊嚴可愛山峯",
    "T17n0721_056:0329a01": "常受快樂，不斷不絕。一切天欲功德具足共",
    "T17n0721_056:0329a02": "相娛樂，種種珍寶莊嚴之地常受快樂。如是",
    "T17n0721_056:0329a03": "遊戲種種受樂，次第遊行到於廣池。其池縱",
    "T17n0721_056:0329a04": "廣一百由旬，有一蓮華，其花柔軟，七寶間",
    "T17n0721_056:0329a05": "錯，毘琉璃莖，金剛為鬚，其花開敷遍覆大",
    "T17n0721_056:0329a06": "池。此諸天眾本未曾見，既見此花，生希有",
    "T17n0721_056:0329a07": "心：『今此天中甚為可愛，所見之處皆可愛",
    "T17n0721_056:0329a08": "樂。』諸天見之百倍歡喜，迭互相示，皆共瞻仰，",
    "T17n0721_056:0329a09": "圍遶一面，共行遊戲，心生歡喜觀此蓮花，一",
    "T17n0721_056:0329a10": "切皆生希有之心，共相謂言：『汝觀，汝觀！可愛",
    "T17n0721_056:0329a11": "蓮華昔所未見，有大光明，多有無量七寶眾",
    "T17n0721_056:0329a12": "蜂莊嚴如是大寶蓮華。』此大蓮華遍覆大池，",
    "T17n0721_056:0329a13": "周匝遶花，少分見水。於廣池岸真珠間錯，青",
    "T17n0721_056:0329a14": "因陀寶、赤蓮華寶、白銀色寶間錯莊嚴。大蓮",
    "T17n0721_056:0329a15": "華臺高五由旬，廣十由旬。隨天所念，善業",
    "T17n0721_056:0329a16": "力故，於天遊戲受樂之時，隨天心念若大若",
    "T17n0721_056:0329a17": "小。如天心念，於大池內蓮華之心皆悉具",
    "T17n0721_056:0329a18": "足，是故此池名隨念池，其花名為隨念蓮華。",
    "T17n0721_056:0329a19": "如是二事，同名隨念。爾時，天眾初始見時，心",
    "T17n0721_056:0329a20": "生歡喜足一百倍，以善業故，在彼池岸歌舞",
    "T17n0721_056:0329a21": "戲笑五樂音聲一切共受如是天樂。",
    "T17n0721_056:0329a22": "「時諸天眾既遊戲已，復飲諸天上味之飲，",
    "T17n0721_056:0329a23": "離於醉過。既飲上味，受樂功德，如念即得，如",
    "T17n0721_056:0329a24": "意念香、如意念色、如意念味。如其憶念種",
    "T17n0721_056:0329a25": "種寶器，於彼池中即有寶器，上味充滿，從池",
    "T17n0721_056:0329a26": "而出。美妙天酒從池流出，此諸天眾飲斯上",
    "T17n0721_056:0329a27": "味。飲上味已，復向異處遊戲而行，見蘇陀",
    "T17n0721_056:0329a28": "聚，色香味觸皆悉具足，意欲食之，歡喜往",
    "T17n0721_056:0329a29": "趣。既至食所，皆共食之，或以手食或用寶器，",
    "T17n0721_056:0329b01": "如業相似。食須陀已，隨其來處，還向廣池。彼",
    "T17n0721_056:0329b02": "此迭共生歡喜心，天眾圍遶，五樂音聲歌舞",
    "T17n0721_056:0329b03": "喜笑遊戲而行到廣池中。見大蓮華光明殊",
    "T17n0721_056:0329b04": "勝過百千日，彼一切天妙寶光明於華光明，",
    "T17n0721_056:0329b05": "十六分中不及其一。爾時，天眾見大蓮華，心",
    "T17n0721_056:0329b06": "極歡喜，天眾圍遶，五樂音聲歌舞遊戲圍",
    "T17n0721_056:0329b07": "遶大池，皆共循行。如是如是，隨其遶池周遍",
    "T17n0721_056:0329b08": "循行，復見池中希有之事。「於花池上多有種",
    "T17n0721_056:0329b09": "種可愛妙色七寶眾蜂，雄雌娛樂而受快樂，",
    "T17n0721_056:0329b10": "共飲花汁。花汁美味，不可譬喻，並飲花汁，以",
    "T17n0721_056:0329b11": "偈頌曰：",
    "T17n0721_056:0329b12": "「『若作種種業，　　則生種種果，",
    "T17n0721_056:0329b13": "種種受生者，　　以業種種故。",
    "T17n0721_056:0329b14": "心雜故種種，　　造種種依處，",
    "T17n0721_056:0329b15": "種種業盡故，　　不久則失壞。",
    "T17n0721_056:0329b16": "此所受天樂，　　不可具足說，",
    "T17n0721_056:0329b17": "無常力自在，　　不久須臾至。",
    "T17n0721_056:0329b18": "樂如水泡沫，　　如陽炎非水，",
    "T17n0721_056:0329b19": "諸樂亦如是，　　一切必破壞。",
    "T17n0721_056:0329b20": "極惡不可遮，　　眾生皆怖畏，",
    "T17n0721_056:0329b21": "死王將欲至，　　其力不可壞。",
    "T17n0721_056:0329b22": "破壞一切樂，　　及斷於命根，",
    "T17n0721_056:0329b23": "業鎖所繫縛，　　將至於餘世。",
    "T17n0721_056:0329b24": "若樂已過去，　　是樂不可念；",
    "T17n0721_056:0329b25": "若樂在未來，　　亦不名為樂；",
    "T17n0721_056:0329b26": "若樂住現在，　　與愛境界雜；",
    "T17n0721_056:0329b27": "無常所遷動，　　一切皆破壞。",
    "T17n0721_056:0329b28": "若樂屬三界，　　智者所不讚，",
    "T17n0721_056:0329b29": "云何諸天眾，　　愛樂如是樂？",
    "T17n0721_056:0329c01": "此身不久停，　　死火必來至，",
    "T17n0721_056:0329c02": "能燒滅一切，　　如火焚乾薪。",
    "T17n0721_056:0329c03": "諸樂速遷滅，　　莫行於放逸，",
    "T17n0721_056:0329c04": "勿於臨終時，　　而生於悔心。",
    "T17n0721_056:0329c05": "無量百千生，　　業樂皆已過，",
    "T17n0721_056:0329c06": "如夢至何所，　　如風念不住。",
    "T17n0721_056:0329c07": "愚者樂無厭，　　如火得乾薪，",
    "T17n0721_056:0329c08": "是故所著樂，　　則非為常樂。",
    "T17n0721_056:0329c09": "解脫渴愛者，　　能離於欲過，",
    "T17n0721_056:0329c10": "修禪不放逸，　　得無垢淨樂。",
    "T17n0721_056:0329c11": "得如是樂者，　　乃可名為樂，",
    "T17n0721_056:0329c12": "諸有雖名樂，　　猶如雜毒蜜。",
    "T17n0721_056:0329c13": "如是著樂者，　　心恒求欲樂，",
    "T17n0721_056:0329c14": "欲樂非常樂，　　是故非寂靜。』",
    "T17n0721_056:0329c15": "「如是眾蜂以善業故，為諸天眾說如此偈。",
    "T17n0721_056:0329c16": "時諸天眾雖聞此法，而不攝受，復觀此池，心",
    "T17n0721_056:0329c17": "生愛樂，共諸天女遊戲歌舞，處處遍觀。久於",
    "T17n0721_056:0329c18": "此處，遊戲受樂，復欲觀彼池中蓮花，輕便四",
    "T17n0721_056:0329c19": "大自在力故、業勢力故，蓮華池中自在遊行。",
    "T17n0721_056:0329c20": "或有天眾入花葉中遊戲受樂，或有入於種",
    "T17n0721_056:0329c21": "種妙寶間錯華臺，共諸天女而受快樂。於花",
    "T17n0721_056:0329c22": "臺中，隨心所念，昇花葉上。時，蓮華葉如是如",
    "T17n0721_056:0329c23": "是轉更增長，以善業故，蓮華增長二百由",
    "T17n0721_056:0329c24": "旬、三百由旬乃至千由旬。以天善業意念",
    "T17n0721_056:0329c25": "力故，臺亦如是漸更增長二百由旬；其大蓮",
    "T17n0721_056:0329c26": "華光明亦爾，漸更增長。爾時，天眾各各在",
    "T17n0721_056:0329c27": "於餘花葉中，共天女眾遊戲受樂。此諸天眾",
    "T17n0721_056:0329c28": "既上花葉，葉即增長。",
    "T17n0721_056:0329c29": "「爾時，天眾遊戲受樂，作如是念：『我今於此遊",
    "T17n0721_056:0330a01": "戲止住，應生酒河及須陀食。』即於念時，蓮",
    "T17n0721_056:0330a02": "花葉中即生酒河及須陀食，皆悉具足。復作",
    "T17n0721_056:0330a03": "是念：『我今飲酒，食須陀味。』即共天女飲於天",
    "T17n0721_056:0330a04": "酒，食須陀味。",
    "T17n0721_056:0330a05": "「爾時，天眾久受樂已，復作是念：『我於此處，止",
    "T17n0721_056:0330a06": "住遊戲，此華葉中應生園林。』以善業故，隨其",
    "T17n0721_056:0330a07": "所念，即生園林。七寶雜樹，有種種鳥、種種音",
    "T17n0721_056:0330a08": "聲，寶樹蔭覆猶如宮室，花果具足。所念花果，",
    "T17n0721_056:0330a09": "隨時皆得。有種種河、泉池流水勝妙可愛，種",
    "T17n0721_056:0330a10": "種妙聲，寶鈿地處多有妙花色香相貌，皆",
    "T17n0721_056:0330a11": "悉可愛。華有三種，所謂青色優鉢羅華、拘物",
    "T17n0721_056:0330a12": "陀花、菴摩羅那花、蘇支羅花、香葉花、離泥",
    "T17n0721_056:0330a13": "花、具足欲花、羅婆羅花、君荼羅花，有如是",
    "T17n0721_056:0330a14": "等水生之花。於花光中多有眾蜂，如是等花，",
    "T17n0721_056:0330a15": "隨念雜色，有青寶色，周遍皆生。如是天花莊",
    "T17n0721_056:0330a16": "嚴其林。復於陸地生種種花，其花種種色貌",
    "T17n0721_056:0330a17": "相類，甚可愛樂，生此林中。彼諸天眾住在如",
    "T17n0721_056:0330a18": "是蓮花葉中，所謂樂光明花，天子、天女喚之",
    "T17n0721_056:0330a19": "即來。復有一花名曰見樂，復有一花名種種",
    "T17n0721_056:0330a20": "色，歡喜開敷柔軟葉花、一切光明勝莊嚴",
    "T17n0721_056:0330a21": "花、朱多藍花、無厭足花、憶念樂花，有如是",
    "T17n0721_056:0330a22": "等陸生之花。隨天念時，一切現前。於樹林中",
    "T17n0721_056:0330a23": "復有諸花，所謂曼陀羅花、與喜樂花、香觸愛",
    "T17n0721_056:0330a24": "花、香味可愛花、吱多羅花、五葉之花、龍林",
    "T17n0721_056:0330a25": "舌華、遮抹羅花、林鬘之華、須摩那花、光明",
    "T17n0721_056:0330a26": "之花、聞香飽花、一切愛花、山鬘之花、山峯鬘",
    "T17n0721_056:0330a27": "花。如是等華，有生樹下，有生榛林。此諸天",
    "T17n0721_056:0330a28": "等，蓮花中住遊戲之時，善業力故，生此諸花。",
    "T17n0721_056:0330a29": "爾時，天眾共諸天女住蓮花林，遊戲花葉，受",
    "T17n0721_056:0330b01": "種種樂。彼大蓮花，隨念廣池，勢力如是。",
    "T17n0721_056:0330b02": "「時，諸天眾蓮花葉中作是思惟：『今於此處應",
    "T17n0721_056:0330b03": "有眾山。種種寶峯從此出生，光明具足，種種",
    "T17n0721_056:0330b04": "鳥眾、種種妙聲在山峯中。巖窟河池、平處嶮",
    "T17n0721_056:0330b05": "岸、寶鈿之地，如是等處，我應遊戲。』復作是",
    "T17n0721_056:0330b06": "念：『我今住此大蓮華葉，此處若有巖窟河",
    "T17n0721_056:0330b07": "池、平地流泉，我當於中遊戲受樂。』善業力故，",
    "T17n0721_056:0330b08": "即於念時，多有園林花池山峯、巖窟平頂，皆",
    "T17n0721_056:0330b09": "可愛樂，七寶光明而為莊嚴，種種樹枝甚可",
    "T17n0721_056:0330b10": "愛樂，見之心樂。過一百山天花果樹，枝條蔭",
    "T17n0721_056:0330b11": "覆猶如宮室，甚可愛樂，百千寶窟生在山",
    "T17n0721_056:0330b12": "中以為莊嚴。時諸天眾離蓮華葉，與千天",
    "T17n0721_056:0330b13": "女而自圍遶，上妙天華，色香觸等皆悉具",
    "T17n0721_056:0330b14": "足，無有萎變。莊嚴天女，美妙歌聲音曲齊",
    "T17n0721_056:0330b15": "等，聞者心樂。如天所應，五欲具足，安詳徐",
    "T17n0721_056:0330b16": "步而昇大山，顧目遍觀。時諸天眾遊戲受",
    "T17n0721_056:0330b17": "樂，飯於食河，飲於流味。既食無量諸飲食",
    "T17n0721_056:0330b18": "已，即於河邊取曼陀羅花、俱施耶舍花莊",
    "T17n0721_056:0330b19": "嚴其身，復嚴天女，歌舞遊戲。於五欲中，久受",
    "T17n0721_056:0330b20": "樂已，於可愛境界受諸欲樂，不知厭足，愛河",
    "T17n0721_056:0330b21": "所漂，復向廣池大蓮花中。此諸天眾，或百或",
    "T17n0721_056:0330b22": "千諸天女眾而為圍遶，種種莊嚴，到於大",
    "T17n0721_056:0330b23": "池，各至所住蓮花葉中，各各遊戲，受於可愛",
    "T17n0721_056:0330b24": "勝妙之樂。如印所印，各如自業，受相似樂。",
    "T17n0721_056:0330b25": "「爾時，天眾復作是念：『此處應有種種山谷、種",
    "T17n0721_056:0330b26": "種眾鳥、種種色貌，行食相類，見之心樂。七寶",
    "T17n0721_056:0330b27": "之身，出妙音聲，一切處行皆無障礙，或在水",
    "T17n0721_056:0330b28": "中、或在陸地、或行空中而無疲惓。若有此",
    "T17n0721_056:0330b29": "鳥來至此處，我當乘之行虛空中，與諸天女",
    "T17n0721_056:0330c01": "遊戲空中，下觀常樂地處諸天歡娛受樂。遍",
    "T17n0721_056:0330c02": "觀察已，共諸天女復受勝樂。』時諸天眾作是",
    "T17n0721_056:0330c03": "念時，有種種山、種種山峯、種種山谷、種種山",
    "T17n0721_056:0330c04": "窟、種種樹林、種種鳥眾，善業力故，隨念即",
    "T17n0721_056:0330c05": "來。種種相貌，種種莊嚴，種種勝妙跋求之",
    "T17n0721_056:0330c06": "聲，種種七寶雜色眾鳥，天女見之，一切皆生",
    "T17n0721_056:0330c07": "希有之心。其音美妙，遍滿虛空，皆來向此蓮",
    "T17n0721_056:0330c08": "華葉中天遊戲處，遍覆虛空。爾時，天眾及諸",
    "T17n0721_056:0330c09": "天女既見彼鳥，心轉歡喜。以歡喜故，共天",
    "T17n0721_056:0330c10": "女眾欲昇虛空。爾時諸鳥知天所念，來近",
    "T17n0721_056:0330c11": "天眾，時諸天子共諸天女昇於鳥上，鳥即",
    "T17n0721_056:0330c12": "飛行遍於虛空，手執箜篌歌眾妙音，笙笛",
    "T17n0721_056:0330c13": "鼓吹，甚可愛樂，聞之心樂。復觀自地天眾",
    "T17n0721_056:0330c14": "受天欲樂，喜愛著心不念退沒，以善業故，",
    "T17n0721_056:0330c15": "唯受天樂。「爾時，有鳥名曰實語，為調放逸諸",
    "T17n0721_056:0330c16": "天眾故，以偈頌曰：",
    "T17n0721_056:0330c17": "「『暴風鳥集飛，　　其行甚速疾，",
    "T17n0721_056:0330c18": "一切眾生命，　　速疾過於此。",
    "T17n0721_056:0330c19": "風行或迴旋，　　鳥去時有返，",
    "T17n0721_056:0330c20": "命根既壞已，　　則無有還期。",
    "T17n0721_056:0330c21": "以業速盡故，　　速到於死時，",
    "T17n0721_056:0330c22": "必定離天處，　　愚者不覺知。",
    "T17n0721_056:0330c23": "大力不可遮，　　極惡憎眾生，",
    "T17n0721_056:0330c24": "死王甚勇健，　　必定須臾至。",
    "T17n0721_056:0330c25": "天多行放逸，　　為樂之所誑，",
    "T17n0721_056:0330c26": "不覺必當得，　　無量大苦惱。",
    "T17n0721_056:0330c27": "一切法無常，　　畢定當破壞，",
    "T17n0721_056:0330c28": "諸有法如是，　　是最可怖畏。",
    "T17n0721_056:0330c29": "老能壞壯色，　　死能喪身命，",
    "T17n0721_056:0331a01": "敗壞破資具，　　相對法如是。",
    "T17n0721_056:0331a02": "於如是大惡，　　衰惱大怖畏，",
    "T17n0721_056:0331a03": "如猶行放逸，　　是名無心人。",
    "T17n0721_056:0331a04": "若畏未來世，　　則名有智眼，",
    "T17n0721_056:0331a05": "若與此相違，　　是為大愚癡。",
    "T17n0721_056:0331a06": "一切心所誑，　　令意皆迷亂，",
    "T17n0721_056:0331a07": "業盡則失壞，　　如油盡燈滅。",
    "T17n0721_056:0331a08": "無量境界樂，　　此樂皆無常，",
    "T17n0721_056:0331a09": "本作業盡故，　　必當歸磨滅。』",
    "T17n0721_056:0331a10": "「是實語鳥以善業力，為令諸天心調伏故，說",
    "T17n0721_056:0331a11": "如是偈。時諸天眾以放逸故，愚癡不覺，心不",
    "T17n0721_056:0331a12": "信解亦不攝受。復觀如是常樂地處可愛山",
    "T17n0721_056:0331a13": "谷、河泉流水、花池園林。一一花林、山峯嵠",
    "T17n0721_056:0331a14": "谷，天眾充滿，遊戲空中，聞諸歌音，遍滿虛",
    "T17n0721_056:0331a15": "空。時，諸天眾復見異處眾多天子及天女眾，",
    "T17n0721_056:0331a16": "在花池岸飲天上味，於如意樹，五樂音聲而",
    "T17n0721_056:0331a17": "受快樂。復行異處，見有宮殿在於虛空，天子",
    "T17n0721_056:0331a18": "天女天鬘莊嚴，天之五欲皆悉具足，遊戲受",
    "T17n0721_056:0331a19": "樂。見二天眾合為一會，在虛空中遊戲受",
    "T17n0721_056:0331a20": "樂。乘於七寶莊嚴之鳥，那羅林天住於宮殿，",
    "T17n0721_056:0331a21": "此二天眾一切和合，在虛空中共相娛樂。於",
    "T17n0721_056:0331a22": "虛空中久遊戲已，復昇山峯，久於山峯遊戲",
    "T17n0721_056:0331a23": "受樂，復向廣池念花而去。或有乘鳥，滿虛空",
    "T17n0721_056:0331a24": "中，騰躍而行，歌天妙音，是諸天眾念勝樂故，",
    "T17n0721_056:0331a25": "復向廣池。既到池已，從鳥而下，入於廣池蓮",
    "T17n0721_056:0331a26": "花葉中，如前所說，種種遊戲而受快樂。",
    "T17n0721_056:0331a27": "「爾時，天眾在於廣池大蓮花中久受樂已，復",
    "T17n0721_056:0331a28": "作是念：『今我此處應生枝葉蔭覆宮室，俱翅",
    "T17n0721_056:0331a29": "羅聲、種種妙寶、花林莊嚴。種種寶色枝葉蔭",
    "T17n0721_056:0331b01": "覆，以為宮室，我當於中遊戲受樂。』以善業",
    "T17n0721_056:0331b02": "故，即於念時，種種妙寶光明莊嚴，第一妙",
    "T17n0721_056:0331b03": "花色香具足，以覆其上。所謂白銀、毘琉璃寶、",
    "T17n0721_056:0331b04": "大青寶王、赤蓮華寶、頗梨色寶，如是乃至金",
    "T17n0721_056:0331b05": "色寶等，微妙第一，見之悅樂。如是種種眾寶",
    "T17n0721_056:0331b06": "枝葉蔭覆宮室，善業力故，隨念而生。爾時天",
    "T17n0721_056:0331b07": "眾見此枝葉蔭覆宮室，心生歡喜入此宮室，",
    "T17n0721_056:0331b08": "歡娛受樂。一切天女而為圍遶，天衣天鬘莊",
    "T17n0721_056:0331b09": "嚴其身，一切天欲皆悉具足，其心和順不相",
    "T17n0721_056:0331b10": "妨礙，離於妬嫉鬪諍瞋恚而受樂行。以善業",
    "T17n0721_056:0331b11": "故，受此天樂。五樂音聲一切齊等，於枝葉",
    "T17n0721_056:0331b12": "蔭覆宮室之中，共諸天女而受欲樂，心無厭",
    "T17n0721_056:0331b13": "足，愛毒所燒，受五欲樂不知厭足，不可譬",
    "T17n0721_056:0331b14": "喻。枝葉蔭覆宮室之中受天勝樂，深樂成",
    "T17n0721_056:0331b15": "就。如是枝葉蔭覆宮室，眾寶所成，毘琉璃樹，",
    "T17n0721_056:0331b16": "真金為葉，赤蓮花寶以為其果。青因陀寶以",
    "T17n0721_056:0331b17": "為其枝。或白銀葉，頗梨為果；或青寶葉，赤",
    "T17n0721_056:0331b18": "蓮花果；或雜寶葉，雜寶為果；或真金葉，白銀",
    "T17n0721_056:0331b19": "為果；金葉、金果，亦復如是。種種枝葉蔭覆宮",
    "T17n0721_056:0331b20": "室，以善業故，隨天所念皆悉具足。「爾時，天",
    "T17n0721_056:0331b21": "子共諸天女心生歡喜，入於枝葉蔭覆宮",
    "T17n0721_056:0331b22": "室，閴然而住。共眾天女遊戲受於種種之",
    "T17n0721_056:0331b23": "樂，如魚處水不知厭足。於此枝葉蔭覆宮",
    "T17n0721_056:0331b24": "室生希有心，在宮室中嬉戲歌詠，娛樂受",
    "T17n0721_056:0331b25": "樂。既受樂已，復作是念：『我今此處枝葉蔭",
    "T17n0721_056:0331b26": "覆宮室之內，應生第一色香味觸。天之上味",
    "T17n0721_056:0331b27": "從葉流出，共天女眾飲之快樂。』以善業故，即",
    "T17n0721_056:0331b28": "於念時，天上味飲，色香味觸最為第一，從葉",
    "T17n0721_056:0331b29": "流出，共諸天女飲之受樂。心不知足，以愛欲",
    "T17n0721_056:0331c01": "心，久時歌舞遊戲受樂。以放逸地，不知厭",
    "T17n0721_056:0331c02": "足——先所作業，臨欲退時——遊戲受樂，渴愛境界，",
    "T17n0721_056:0331c03": "不知厭足。",
    "T17n0721_056:0331c04": "復作是念：『今我此處花葉之中，應生第一須",
    "T17n0721_056:0331c05": "陀之味，具香味觸。』以善業故，即心念時，第一",
    "T17n0721_056:0331c06": "須陀具香味觸從葉中出，出已食之。時諸天",
    "T17n0721_056:0331c07": "眾久受樂已，復作是念：『今我此處寶樹枝",
    "T17n0721_056:0331c08": "中，應生寶珠瓔珞莊嚴、勝妙天冠、光明具足",
    "T17n0721_056:0331c09": "臂莊嚴等，諸天種種嚴飾之具，光明莊嚴，從",
    "T17n0721_056:0331c10": "樹枝出。』作是念時，善業力故，出生種種天莊",
    "T17n0721_056:0331c11": "嚴具光明嚴飾。",
    "T17n0721_056:0331c12": "「爾時，天眾著莊嚴具，久受天樂，不知厭足，共",
    "T17n0721_056:0331c13": "諸天女受五欲樂，不知厭足。雖久受樂，於境",
    "T17n0721_056:0331c14": "界中轉增渴愛，以心不定，復生異念：『今於",
    "T17n0721_056:0331c15": "此處應有香風來吹樹葉，互相𢴤觸出妙",
    "T17n0721_056:0331c16": "音聲，勝於歌音。』作是念時，以善業故，種種香",
    "T17n0721_056:0331c17": "風吹動樹葉，互相𢴤觸出妙音聲，天女歌",
    "T17n0721_056:0331c18": "音，十六分中不及其一。時，彼天眾共諸天女",
    "T17n0721_056:0331c19": "歌舞遊戲，久時受樂，猶不知足。",
    "T17n0721_056:0331c20": "爾時，天眾復作是念：『我今於此所住之處，應",
    "T17n0721_056:0331c21": "生種種七寶雜色莊嚴宮殿，一切天欲皆悉",
    "T17n0721_056:0331c22": "具足隨念出生。如是生已，於此廣池周匝普",
    "T17n0721_056:0331c23": "遍。在虛空中，共諸天女歌舞遊戲喜笑受樂。』",
    "T17n0721_056:0331c24": "作是念時，即有種種七寶宮殿雜色莊嚴，真",
    "T17n0721_056:0331c25": "珠瓔珞以為莊嚴。其殿四面，種種眾寶勝妙",
    "T17n0721_056:0331c26": "欄楯，觀之可愛。其欄楯上或有鵝鳥、或有",
    "T17n0721_056:0331c27": "孔雀、或命命鳥，種種眾鳥住在其上。處處",
    "T17n0721_056:0331c28": "皆有眾鳥止住，如心所愛種種眾鳥而現其",
    "T17n0721_056:0331c29": "前。天眾見已，共諸天女昇此宮殿遊戲歌",
    "T17n0721_056:0332a01": "舞，一切皆往向廣大池。在宮殿中，下觀大",
    "T17n0721_056:0332a02": "池，見諸蓮花，生希有心。此大蓮花，種種寶",
    "T17n0721_056:0332a03": "葉、種種光明、種種妙色以為莊嚴，所謂金",
    "T17n0721_056:0332a04": "剛、青因陀寶、赤蓮花寶、毘琉璃寶、大青寶",
    "T17n0721_056:0332a05": "王、金光明葉，見之受樂。",
    "T17n0721_056:0332a06": "時，諸天眾在於虛空宮殿之中，復有餘天",
    "T17n0721_056:0332a07": "住於廣大蓮花葉中，共諸天女歌舞遊戲，",
    "T17n0721_056:0332a08": "互相娛樂。或有在於虛空宮殿，或有在於",
    "T17n0721_056:0332a09": "大蓮花葉，是諸天眾作無量種不可譬喻遊",
    "T17n0721_056:0332a10": "戲受樂。如是種種遊戲歌音，其聲遍滿五百",
    "T17n0721_056:0332a11": "由旬，五欲功德皆悉具足，五樂音聲，受無量",
    "T17n0721_056:0332a12": "樂。「自作勝業，所集業盡，猶不覺知，善業將",
    "T17n0721_056:0332a13": "盡，退時欲至，行於異處，當生何道？受何等",
    "T17n0721_056:0332a14": "苦？受何等樂？善不善業，今當將我至何等處？",
    "T17n0721_056:0332a15": "示我何道？為在地獄？為在餓鬼？為在畜生？為",
    "T17n0721_056:0332a16": "在人中？為生畏處？為不畏處？以沒放逸黑闇",
    "T17n0721_056:0332a17": "中故，於如是等，不覺不知。若至覺時，善業",
    "T17n0721_056:0332a18": "已盡，無常大風吹令墜墮。如是天眾，多行",
    "T17n0721_056:0332a19": "放逸，如怨詐親，非實利益，詐為利益。善業",
    "T17n0721_056:0332a20": "既盡，將受異果，爾時乃覺，作如是念：『我作",
    "T17n0721_056:0332a21": "不善，多行放逸，如是終時爾乃覺知。』以多",
    "T17n0721_056:0332a22": "習行此放逸怨，不生畏難，復於花池遊戲歌",
    "T17n0721_056:0332a23": "舞。善業力故，極生愛樂而復樂觀。蓮花葉",
    "T17n0721_056:0332a24": "中遊戲諸天，及住虛空宮殿天眾，彼此和合",
    "T17n0721_056:0332a25": "而共受樂。「爾時，有鳥名水波輪，以善業力，為",
    "T17n0721_056:0332a26": "於放逸諸天眾故，以偈頌曰：",
    "T17n0721_056:0332a27": "「『眾生命不住，　　猶如水濤波，",
    "T17n0721_056:0332a28": "無堅如水沫，　　而天不覺知。",
    "T17n0721_056:0332a29": "若無風吹鼓，　　水沫或久住，",
    "T17n0721_056:0332b01": "無常天福盡，　　速滅不久停。",
    "T17n0721_056:0332b02": "譬如燈油盡，　　光明亦皆無，",
    "T17n0721_056:0332b03": "業盡亦如是，　　天樂則隨滅。",
    "T17n0721_056:0332b04": "無有所作業，　　而不失壞者，",
    "T17n0721_056:0332b05": "如是諸眾生，　　愚癡不覺知。",
    "T17n0721_056:0332b06": "凡諸有生類，　　有生必歸滅，",
    "T17n0721_056:0332b07": "一切有為法，　　皆亦復如是。",
    "T17n0721_056:0332b08": "眾生自業故，　　流轉於生死，",
    "T17n0721_056:0332b09": "云何此世間，　　放逸所破壞？",
    "T17n0721_056:0332b10": "放逸失善法，　　放逸為堅縛，",
    "T17n0721_056:0332b11": "以其放逸故，　　退墮於地獄。",
    "T17n0721_056:0332b12": "若有一因緣，　　謂從放逸生，",
    "T17n0721_056:0332b13": "是故求樂者，　　應離放逸行。",
    "T17n0721_056:0332b14": "若離放逸者，　　則得不死處，",
    "T17n0721_056:0332b15": "以不放逸行，　　則近於涅槃。",
    "T17n0721_056:0332b16": "以不放逸故，　　得至涅槃處，",
    "T17n0721_056:0332b17": "是故智者說，　　放逸為苦因。",
    "T17n0721_056:0332b18": "一切放逸者，　　猶如狂病人，",
    "T17n0721_056:0332b19": "現為他所輕，　　死則入惡道。",
    "T17n0721_056:0332b20": "一切放逸者，　　於業果報中，",
    "T17n0721_056:0332b21": "及以生死處，　　無不顛倒行。",
    "T17n0721_056:0332b22": "放逸火熾然，　　燒地獄眾生，",
    "T17n0721_056:0332b23": "若欲脫地獄，　　當離放逸行。",
    "T17n0721_056:0332b24": "若欲離放逸，　　當樂修智慧，",
    "T17n0721_056:0332b25": "則脫煩惱縛，　　常得安樂處。",
    "T17n0721_056:0332b26": "五根生三垢，　　心流轉三界，",
    "T17n0721_056:0332b27": "已離放逸者，　　說放逸如是。",
    "T17n0721_056:0332b28": "放逸藏甚苦，　　不放逸藏樂，",
    "T17n0721_056:0332b29": "是故求樂者，　　應離放逸行。』",
    "T17n0721_056:0332c01": "「如是水波輪鳥為彼天眾捨離放逸，善調伏",
    "T17n0721_056:0332c02": "故，說如是偈。時諸天眾以放逸故，於如是等",
    "T17n0721_056:0332c03": "真語實語，雖聞此法，不能聽受。復於虛空廣",
    "T17n0721_056:0332c04": "池之內蓮花葉中共相娛樂，遊戲受樂，作天",
    "T17n0721_056:0332c05": "伎樂天妙音聲及餘境界，堅著色聲香味觸",
    "T17n0721_056:0332c06": "等，不知足厭。如飲醎水，雖復數飲，不能斷",
    "T17n0721_056:0332c07": "渴。此諸天眾亦復如是，雖受無量種種天樂，",
    "T17n0721_056:0332c08": "而不知足。",
    "T17n0721_056:0332c09": "「爾時，天眾於虛空中久受樂已，復於廣池",
    "T17n0721_056:0332c10": "與彼天子及諸天女，於大蓮花葉中遊戲受",
    "T17n0721_056:0332c11": "樂，五樂音聲，彼此和合一處，同心同欲共相",
    "T17n0721_056:0332c12": "娛樂。其心堅著六欲境界，久於此處歌舞喜",
    "T17n0721_056:0332c13": "笑，以無量種無量差別而受天樂。如是等樂，",
    "T17n0721_056:0332c14": "隨心所念，具足成就。以善業故，隨其所念，一",
    "T17n0721_056:0332c15": "切諸樂，隨念差別，皆得成就。是諸天眾為無",
    "T17n0721_056:0332c16": "量念覺觀波淪大河所漂，生歡喜心。一切天",
    "T17n0721_056:0332c17": "眾久在大池大蓮花中成就天樂，受天無量",
    "T17n0721_056:0332c18": "放逸之樂。",
    "T17n0721_056:0332c19": "「時，夜摩天王牟修樓陀知諸天眾著放逸樂，",
    "T17n0721_056:0332c20": "生憐愍心，欲除諸天放逸行故，為之現化，斷",
    "T17n0721_056:0332c21": "除色慢。去廣池不遠化作大山，名曰清淨，猶",
    "T17n0721_056:0332c22": "如善淨。真毘琉璃無量金銀種種雜寶而為",
    "T17n0721_056:0332c23": "莊嚴，遍於彼山。有遊戲林周匝圍遶，多有無",
    "T17n0721_056:0332c24": "量百千流泉，水皆清涼。其山寶峯光明普照，",
    "T17n0721_056:0332c25": "一切林樹以為莊嚴。多有花池，無量種花以",
    "T17n0721_056:0332c26": "為嚴飾。無量千數枝葉蔭覆，猶如天宮。如是",
    "T17n0721_056:0332c27": "勝山周遍莊嚴，夜摩天中常樂地處所住天",
    "T17n0721_056:0332c28": "眾皆悉見之。",
    "T17n0721_056:0332c29": "「夜摩天王牟修樓陀復更思惟，化作天眾，如",
    "T17n0721_056:0333a01": "天怨家。顏色端正，其行速疾，歌舞戲笑，勝",
    "T17n0721_056:0333a02": "常樂地過踰十倍。或復化作勝妙天女，勝",
    "T17n0721_056:0333a03": "常樂地一切天女，亦過十倍。此地天女一切",
    "T17n0721_056:0333a04": "不如。何等一切？所謂相貌端正、顏色殊妙、嬉",
    "T17n0721_056:0333a05": "笑歌舞、種種遊戲皆悉殊勝。其清涼山，一切",
    "T17n0721_056:0333a06": "皆是毘琉璃山，如前所說。",
    "T17n0721_056:0333a07": "「爾時，勝天在於化山，住於第一最高山峯。於",
    "T17n0721_056:0333a08": "此峯中化作天子及化天女，歌詠伎樂，音聲",
    "T17n0721_056:0333a09": "美妙，聞者愛著。彼化天眾及化天女，從化山",
    "T17n0721_056:0333a10": "峯次第而下，遊戲歌舞來向實天。",
    "T17n0721_056:0333a11": "爾時，實天聞諸化天歌詠之音，如前所說，十",
    "T17n0721_056:0333a12": "倍殊勝，美妙音聲，共天女眾歌詠遊戲。時諸",
    "T17n0721_056:0333a13": "化天亦復同作一類歌詠，漸漸來下，近實天",
    "T17n0721_056:0333a14": "眾。爾時，二種天眾既相見已，化天歌詠漸增",
    "T17n0721_056:0333a15": "轉勝。時實天眾見勝色故，即離色慢。既破",
    "T17n0721_056:0333a16": "實天形服色慢，爾時化天即出音聲而詠",
    "T17n0721_056:0333a17": "歌頌。時，諸實天為於化天歌詠所覆，化天香",
    "T17n0721_056:0333a18": "氣色量形貌及化天女量色形貌，一切皆勝。",
    "T17n0721_056:0333a19": "時諸實天五欲境界一切欲樂，為彼化天五",
    "T17n0721_056:0333a20": "欲境界欲樂所覆。以夜摩天王方便力故，令",
    "T17n0721_056:0333a21": "諸實天諸慢漸薄。爾時，化天與實天眾共集",
    "T17n0721_056:0333a22": "一處，令實天眾威德光明皆悉隱蔽。如閻浮",
    "T17n0721_056:0333a23": "提日光既現，星宿月光一切皆滅；化天威德，",
    "T17n0721_056:0333a24": "令實天眾光明悉滅，亦復如是。時化天眾出",
    "T17n0721_056:0333a25": "勝歌音，令實天音隱蔽不現。於化天音，如閻",
    "T17n0721_056:0333a26": "浮提人中歌音，比於天聲量；色形貌所有勝",
    "T17n0721_056:0333a27": "相亦復如是，如夜摩天勝人色相。時，實天眾",
    "T17n0721_056:0333a28": "羞覆心故，向廣池岸。時化天眾在彼池中大",
    "T17n0721_056:0333a29": "蓮花上歌舞嬉笑，天中所有五欲功德皆悉",
    "T17n0721_056:0333b01": "具足，樂事成就。於廣池上大蓮花中歌舞戲",
    "T17n0721_056:0333b02": "笑，共相娛樂。「時化天眾一切樂具，皆勝實天，",
    "T17n0721_056:0333b03": "以雜歌頌，為實天眾而說偈言：",
    "T17n0721_056:0333b04": "「『一切業相似，　　得天中樂報，",
    "T17n0721_056:0333b05": "天命及樂受，　　業盡則失壞。",
    "T17n0721_056:0333b06": "是故諸未失，　　天中種種樂，",
    "T17n0721_056:0333b07": "皆由福德因，　　無福則大苦。",
    "T17n0721_056:0333b08": "命速不暫停，　　上色亦如是，",
    "T17n0721_056:0333b09": "死來甚迅速，　　勿行於放逸。",
    "T17n0721_056:0333b10": "放逸能破壞，　　眾生一切樂，",
    "T17n0721_056:0333b11": "命為死所滅，　　勿得行放逸。",
    "T17n0721_056:0333b12": "諸根不可制，　　境界不可遮，",
    "T17n0721_056:0333b13": "智者於境界，　　則能得自在。",
    "T17n0721_056:0333b14": "故應捨愚癡，　　常修行智慧，",
    "T17n0721_056:0333b15": "常遠離諸過，　　無利之根本。",
    "T17n0721_056:0333b16": "放逸生諸欲，　　由欲造苦因，",
    "T17n0721_056:0333b17": "生死皆是苦，　　生滅法如是。",
    "T17n0721_056:0333b18": "若捨離放逸，　　則不樂境界，",
    "T17n0721_056:0333b19": "能離於諸過，　　則得解脫樂。",
    "T17n0721_056:0333b20": "放逸是苦樹，　　是大苦之根，",
    "T17n0721_056:0333b21": "放逸能破壞，　　一切諸眾生。",
    "T17n0721_056:0333b22": "是色等無常，　　非樂非和合，",
    "T17n0721_056:0333b23": "得已而復失，　　諸有皆如是。",
    "T17n0721_056:0333b24": "隨有樂境界，　　皆是繫縛因，",
    "T17n0721_056:0333b25": "隨得轉增長，　　如火得乾薪。",
    "T17n0721_056:0333b26": "如是無厭足，　　則不名為樂，",
    "T17n0721_056:0333b27": "若得離愛樂，　　乃可名為樂。",
    "T17n0721_056:0333b28": "若離生死樂，　　爾乃得常樂；",
    "T17n0721_056:0333b29": "若為欲所使，　　則不名常樂。』",
    "T17n0721_056:0333c01": "「如是夜摩天王牟修樓陀以方便力，壞彼天",
    "T17n0721_056:0333c02": "慢，如是歌詠第一妙聲，昔所未聞，誘諸天眾，",
    "T17n0721_056:0333c03": "欲令實天聞其歌聲，因得聞法。時諸天眾既",
    "T17n0721_056:0333c04": "得聞已，本修心力之所熏故，即便覺知如斯",
    "T17n0721_056:0333c05": "歌義。既覺知已，心生厭離作如是言：『彼天於",
    "T17n0721_056:0333c06": "我一切皆勝，自離放逸而說偈頌，況我卑劣",
    "T17n0721_056:0333c07": "而行放逸。』時，夜摩天王牟修樓陀以方便力，",
    "T17n0721_056:0333c08": "令諸天眾生厭離心，斷除放逸第一方便，為",
    "T17n0721_056:0333c09": "作利益。以此天眾色樂憍慢，是故不知天當",
    "T17n0721_056:0333c10": "退沒，至後退時，悔火自燒，後為地獄大火所",
    "T17n0721_056:0333c11": "燒。夜摩天王以是方便，令實天眾心生厭",
    "T17n0721_056:0333c12": "離而得利益。",
    "T17n0721_056:0333c13": "正法念處經卷第五十六"
}