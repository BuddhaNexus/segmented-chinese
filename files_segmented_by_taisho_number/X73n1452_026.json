{
    "X73n1452_026:0364a09": "紫柏老人集卷之二十六",
    "X73n1452_026:0364a11": "明　憨山德清　閱",
    "X73n1452_026:0364a12": "詩(七言古)",
    "X73n1452_026:0364a13": "釣竿峰",
    "X73n1452_026:0364a14": "漢家失鹿爭相逐。江上一絲山水足。夢裡龍蛇戰正",
    "X73n1452_026:0364a15": "酣。羊裘之外何所欲。釣竿偶擲化危峰。掛月撑雲曾",
    "X73n1452_026:0364a16": "不曲。君不見。渭水垂綸一釣閒。享年八百資亭毒。先",
    "X73n1452_026:0364a17": "生一釣成何事。萬古令人仰高躅。",
    "X73n1452_026:0364a18": "夜宿旴江太平橋南",
    "X73n1452_026:0364a19": "昨夜太平橋北宿。今宵太平橋南眠。橋南橋北只一",
    "X73n1452_026:0364a20": "水。一水何曾有兩船。若得詰朝天氣好。從姑山上訪",
    "X73n1452_026:0364a21": "神仙。神仙初亦是凡女。欲海情枯斷愛纏。一斷愛纏",
    "X73n1452_026:0364a22": "蛇為龍。飛行自在獨超然。",
    "X73n1452_026:0364a23": "野鶴",
    "X73n1452_026:0364a24": "千峰道人天邊鶴。三年狀頭籠中雀。天邊野鶴自在",
    "X73n1452_026:0364b01": "飛。籠中飽雀甘束約。松雲軒冕病不同。幾人知病能",
    "X73n1452_026:0364b02": "服藥。自笑少學屠龍術。伎成無用渾棄却。瓶錫袈裟",
    "X73n1452_026:0364b03": "到處遊。楊枝漱口朝自嚼。苦中有味頗清涼。龍肝鳳",
    "X73n1452_026:0364b04": "肺輸寂寞。",
    "X73n1452_026:0364b05": "梵川問月擕麟郎覺生",
    "X73n1452_026:0364b06": "吾問天邊月。可曾有離別。燕山與吳門。幾見月圓缺。",
    "X73n1452_026:0364b07": "或復海上生。有時林閒沒。光輝在隱顯。肯為迷雲汩。",
    "X73n1452_026:0364b08": "君不見。長安道傍蕭寺中。焚香露坐月當空。昨宵十",
    "X73n1452_026:0364b09": "八高人聚。雲月無邊爾復從。又不見。不傳之妙亂拋",
    "X73n1452_026:0364b10": "擲。滿地珍珠誰拾得。此情難借空虗喻。摧破空虗須",
    "X73n1452_026:0364b11": "著力。",
    "X73n1452_026:0364b12": "送栗菴居士來南閩",
    "X73n1452_026:0364b13": "道人自慚情未空。憐君遠行心忡忡。漳州一去四千",
    "X73n1452_026:0364b14": "里。崎嶇不知經幾重。分水嶺頭縣鳥道。僮僕相呼晚",
    "X73n1452_026:0364b15": "與早。何處寒雲猿狖啼。日月不催雙鬢老。梁山見說",
    "X73n1452_026:0364b16": "多霜松。松根抱石苔色濃。幽期無負有如河。無予掃",
    "X73n1452_026:0364b17": "髮千岩中。",
    "X73n1452_026:0364b18": "趙州柏林寺壁閒畫水",
    "X73n1452_026:0364b19": "畫水何曾有水相。有相焉能畫水狀。靈臺無物湛然",
    "X73n1452_026:0364b20": "清。信手風生掃成浪。視之滾滾聽無聲。日日波濤千",
    "X73n1452_026:0364b21": "萬丈。此中未必無魚龍。頭角潛藏待雷響。君不明。畫",
    "X73n1452_026:0364b22": "水之時念不生。念生畫之終不成。譬如陽春回大地。",
    "X73n1452_026:0364b23": "紅白枝枝豈有情。",
    "X73n1452_026:0364b24": "送鶴林寺海祥禪人還南",
    "X73n1452_026:0364c01": "千年常住一朝僧。汝師獨為常住死。蚊蠓雖微尚貪",
    "X73n1452_026:0364c02": "生。人而安能不愛此。吾悲死者賦此詩。莫言朽骨無",
    "X73n1452_026:0364c03": "所知。幾回竹院月明夜。幽魂嗚咽聲噫噫。名藍未復",
    "X73n1452_026:0364c04": "心豈忘。心不忘兮道在場。最憐秋風苦雨歇。汝師來",
    "X73n1452_026:0364c05": "往山之岡。",
    "X73n1452_026:0364c06": "靈峰觀泉",
    "X73n1452_026:0364c07": "山水無心衒靈奇。遊人分別生幽思。幽思之初未分",
    "X73n1452_026:0364c08": "別。山水靈奇誰得知。就裡亦自有佳處。有心不是無",
    "X73n1452_026:0364c09": "心時。我遊靈峰峰不語。淵默雷聲耳欲遺。鰲頭戴我",
    "X73n1452_026:0364c10": "欲飛去。拄杖挑雲何所之。",
    "X73n1452_026:0364c11": "山居",
    "X73n1452_026:0364c12": "莫謂雲林是化城。相逢幾箇世緣輕。青山不解隨人",
    "X73n1452_026:0364c13": "老。白髮偏知逐歲生。萬境本空心作障。一真無待道",
    "X73n1452_026:0364c14": "方成。長安若問開先勝。飯罷閒聽瀑布聲。",
    "X73n1452_026:0364c15": "仲夏同諸法侶。禮多寶寺五百羅漢。適有禪",
    "X73n1452_026:0364c16": "人跪讀法華經於像前。靜而聽之。若流泉寒",
    "X73n1452_026:0364c17": "瀉。聲聲入耳。靈臺澄徹。樂而賦此",
    "X73n1452_026:0364c18": "白日來參伏虎禪。衲衣誰共染香烟。風塵有路通心",
    "X73n1452_026:0364c19": "地。水月無人問性天。空想玄菴翻貝葉。遙知雷雨護",
    "X73n1452_026:0364c20": "金田。冷冷松下聽寒浪。萬劫情根一洒然。",
    "X73n1452_026:0364c21": "咏懷",
    "X73n1452_026:0364c22": "小小狂歌混狗屠。翻然一旦醉醍醐。胸中日月光無",
    "X73n1452_026:0364c23": "盡。身外風塵患已祛。虎豹由來山寺犬。王侯誰悟利",
    "X73n1452_026:0364c24": "名奴。閒朝何事堪消遣。飯罷看雲獨倚梧。",
    "X73n1452_026:0365a01": "天啟禪房",
    "X73n1452_026:0365a02": "石磴盤迴不記重。亂峯深處隱禪宮。泉從刳木雲閒",
    "X73n1452_026:0365a03": "落。僧住高岩眼界空。欲了殘經還待月。偶成半偈暫",
    "X73n1452_026:0365a04": "吟風。歸來不覺烟霞晚。谷口初聞定夜鍾。",
    "X73n1452_026:0365a05": "感懷二首",
    "X73n1452_026:0365a06": "山重重兮水重重。迷悟須知路不同。寞寂場中蟣似",
    "X73n1452_026:0365a07": "虎。長安道上馬如龍。白雲自解歸青嶂。明月誰將掛",
    "X73n1452_026:0365a08": "碧空。若使貴人能不死。從教桃李笑春風。",
    "X73n1452_026:0365a09": "風塵那得此中幽。萬壑千岩鎻一邱。白髮不栽偏易",
    "X73n1452_026:0365a10": "長。紅顏欲駐却難留。飛禽有跡空中覓。老衲無心物",
    "X73n1452_026:0365a11": "外遊。試問故人槐國夢。五更霜冷解惺不。",
    "X73n1452_026:0365a12": "瑠璃燈",
    "X73n1452_026:0365a13": "誰把氷輪擲下方。老禪拈取掛虗堂。升沈雖復憑他",
    "X73n1452_026:0365a14": "力。內外從來本自光。未點金容猶冷淡。纔燃寶座愈",
    "X73n1452_026:0365a15": "輝煌。莫將龍燭堪相比。不照人王照法王。",
    "X73n1452_026:0365a16": "過楞伽州遺麟郎",
    "X73n1452_026:0365a17": "孤巖面面生雲烟。無限魚龍鬧水天。欲遣百非煩問",
    "X73n1452_026:0365a18": "答。那消一句蕩中邊。不須設險人難到。但若無求地",
    "X73n1452_026:0365a19": "自偏。大慧日長何所事。經殘抱膝看鷗眠。",
    "X73n1452_026:0365a20": "詠開先寺瀑布遺仲堅行脚作探竿影草",
    "X73n1452_026:0365a21": "隱隱隆隆天上來。白雲重疊不能霾。剪裁無地容刀",
    "X73n1452_026:0365a22": "尺。慣便乘風作雨雷。到海終須涵日月。出山豈肯染",
    "X73n1452_026:0365a23": "塵埃。杖頭挑向諸方去。席卷魚龍擔取回。",
    "X73n1452_026:0365a24": "聽松",
    "X73n1452_026:0365b01": "水光山色世情空。偶聽松風更不同。無夢却遊天地",
    "X73n1452_026:0365b02": "外。有身豈落死生中。名高自古生心累。道在何妨徹",
    "X73n1452_026:0365b03": "骨窮。頴上棄瓢嫌聒耳。寧知聲是大悲翁。",
    "X73n1452_026:0365b04": "舟次石門東岸訪寂音靈蹟兼懷廬山歸宗",
    "X73n1452_026:0365b05": "常禪師",
    "X73n1452_026:0365b06": "行盡溪山興未窮。扁舟聊繫石門東。金輪雨露承千",
    "X73n1452_026:0365b07": "古。玉歷春風自九重。鬢髮不愁連夜白。身心已悟本",
    "X73n1452_026:0365b08": "來空。何妨城市山林處。瓶錫飄飄訪臥龍。",
    "X73n1452_026:0365b09": "山水縈迴妙莫窮。烟濤空翠著禪宮。石門有路憑舟",
    "X73n1452_026:0365b10": "楫。金地無人候飯鐘。雨助溪聲吞寂寞。雲拖海色淬",
    "X73n1452_026:0365b11": "虗空。重來一上楞伽閣。徙倚長歌望祝融。",
    "X73n1452_026:0365b12": "偶成",
    "X73n1452_026:0365b13": "閱世歸來隱半峰。茅茨小結虎溪東。了知我相無安",
    "X73n1452_026:0365b14": "處。直得緣心當下空。花落花開成敗夢。漚生漚滅是",
    "X73n1452_026:0365b15": "非蹤。相逢若問平生事。坦腹高歌大塊中。",
    "X73n1452_026:0365b16": "墨光亭",
    "X73n1452_026:0365b17": "選得幽居傍顧龍。竹牀苔徑少人蹤。閒朝有鶴松梢",
    "X73n1452_026:0365b18": "立。靜夜無雲月正中。夢裡山河乘想起。眼前榮辱即",
    "X73n1452_026:0365b19": "緣空。名香自爇書經罷。猶見陶泓墨氣濃。",
    "X73n1452_026:0365b20": "遺聞堂夜坐",
    "X73n1452_026:0365b21": "來往風塵老客顏。朅來高臥萬峰閒。從教世路千重",
    "X73n1452_026:0365b22": "樂。那得禪心一片閒。空翠有情留白足。炎蒸無夢到",
    "X73n1452_026:0365b23": "青山。蔗漿一任能驅暑。石上聽泉未可攀。",
    "X73n1452_026:0365b24": "登岳陽樓懷呂仙翁",
    "X73n1452_026:0365c01": "見說先生醉此樓。任教呼馬亦呼牛。無緣濁世誰青",
    "X73n1452_026:0365c02": "眼。得意滄波有白鷗。一劒寒光天闕冷。半瓢明月洞",
    "X73n1452_026:0365c03": "庭秋。君山笑我登臨晚。知爾還同旦暮遊。",
    "X73n1452_026:0365c04": "早渡嘉陵江登錦屏山",
    "X73n1452_026:0365c05": "日上長巒渡彩虹。隔江烟樹古蠶叢。危峰欲墮松根",
    "X73n1452_026:0365c06": "抱。浩露初殘花影空。山水不殊前代色。衣冠猶帶野",
    "X73n1452_026:0365c07": "人風。白鷗訝我登臨晚。來去飛鳴錦浪中。",
    "X73n1452_026:0365c08": "冬夜墨香菴懷方麓先生",
    "X73n1452_026:0365c09": "卜宅江村遠市塵。相尋朝暮但耕人。水邊習坐鏡中",
    "X73n1452_026:0365c10": "影。月下經行夢裡身。黃葉不須童子掃。白鷗偏與野",
    "X73n1452_026:0365c11": "僧親。著書日久知成癖。好到禪房一養神。",
    "X73n1452_026:0365c12": "新秋",
    "X73n1452_026:0365c13": "行踪誰料去還留。洞壑俄驚夏已秋。佛性喜隨雲自",
    "X73n1452_026:0365c14": "在。禪心懶與水爭流。身貧方外吾常分。病少閒中福",
    "X73n1452_026:0365c15": "最優。桐葉儘教飛萬片。道人無事可生愁。",
    "X73n1452_026:0365c16": "過慈壽寺有感",
    "X73n1452_026:0365c17": "惱亂禪心魔是詩。怪將歲月廢浮辭。念頭未起光無",
    "X73n1452_026:0365c18": "量。情識生時苦不知。抱甕灌園休道拙。攻城雲棧謾",
    "X73n1452_026:0365c19": "為奇。何如石室披衣坐。方寸澄來別有機。",
    "X73n1452_026:0365c20": "紺圃即事",
    "X73n1452_026:0365c21": "柴門不遣白雲封。來去何須問主翁。方寸高明千古",
    "X73n1452_026:0365c22": "鏡。萬緣空寂一聲鍾。涼生肝肺蓮花漏。香泛簾櫳貝",
    "X73n1452_026:0365c23": "葉風。鐵鉢願傾三昧水。散成甘露洒寰中。",
    "X73n1452_026:0365c24": "聞秋聲有感",
    "X73n1452_026:0366a01": "住住行行鳥莫猜。因貪幽勝重徘徊。烟霞自古非人",
    "X73n1452_026:0366a02": "世。石瀨偏能洗客懷。階下雲峰知幾疊。岩頭秋色怪",
    "X73n1452_026:0366a03": "先來。舟藏石壑誰相負。靜夜深觀念是媒。",
    "X73n1452_026:0366a04": "季春過竹院訪見素居士",
    "X73n1452_026:0366a05": "萬竿竹影掃波光。野曠風微麥浪香。我輩自來多懶",
    "X73n1452_026:0366a06": "癖。主人疎朗更相忘。閣中棋局敲殘月。池上峰巒接",
    "X73n1452_026:0366a07": "半堂。鷗鳥不知塵世事。飛來飛去看人忙。",
    "X73n1452_026:0366a08": "過陽羨蜀山弔蘇長公",
    "X73n1452_026:0366a09": "來自黃州老此身。青山流水隔風塵。心同日月難逃",
    "X73n1452_026:0366a10": "謗。名滿乾坤不救貧。遷謫幾番生似夢。文章終古氣",
    "X73n1452_026:0366a11": "如春。清秋何處堪悲弔。蜀阜荒祠一愴神。",
    "X73n1452_026:0366a12": "山居",
    "X73n1452_026:0366a13": "相逢多勸罷仙遊。行脚終難可到頭。片月在天光不",
    "X73n1452_026:0366a14": "斷。千峰當戶翠常浮。消閒石上題黃葉。解渴雲邊飲",
    "X73n1452_026:0366a15": "碧流。潦倒那堪聞此語。感懷方且暫淹留。",
    "X73n1452_026:0366a16": "往曹溪暫憩長松館",
    "X73n1452_026:0366a17": "幽居卜得在城中。竹浪松雲草徑通。習靜何須違萬",
    "X73n1452_026:0366a18": "化。隨緣應不昧雙空。燈前誰是青衫客。月下時聞白",
    "X73n1452_026:0366a19": "社鍾。路債今猶償未了。曹溪禮鉢看降龍。",
    "X73n1452_026:0366a20": "過陶居士精舍不遇",
    "X73n1452_026:0366a21": "高臥青山絕世埃。柴門終日閉蒼苔。雲連樹色室中",
    "X73n1452_026:0366a22": "暗。竹引泉聲空裏來。凡鳥不題遴佛地。主人何處醉",
    "X73n1452_026:0366a23": "仙臺。相逢未及探高論。閒對玄猿一悵懷。",
    "X73n1452_026:0366a24": "初冬有感",
    "X73n1452_026:0366b01": "炎威未已又寒來。催得頭毛雪作堆。樂事盡從忙裏",
    "X73n1452_026:0366b02": "錯。憂懷應向靜中開。死生若使饒尊貴。道德應看等",
    "X73n1452_026:0366b03": "土埃。情理皎然如黑白。窮通壽夭不須猜。",
    "X73n1452_026:0366b04": "石門夜泛",
    "X73n1452_026:0366b05": "撥草瞻風豈偶然。百城迢遞舊因緣。中流水月深還",
    "X73n1452_026:0366b06": "淺。兩岸雲山斷復連。諸子競誇天上坐。片帆疑在鏡",
    "X73n1452_026:0366b07": "中懸。石門鍾鼓相將動。耳聽何如眼聽玄。",
    "X73n1452_026:0366b08": "示王宇望",
    "X73n1452_026:0366b09": "壯志稜稜鬢未蒼。男兒莫負好時光。清晨一念埋靈",
    "X73n1452_026:0366b10": "種。白晝諸塵化德香。世樂從來刀上蜜。浮生迅速草",
    "X73n1452_026:0366b11": "頭霜。超凡有路非天外。日用明明不覆藏。",
    "X73n1452_026:0366b12": "夜坐聞于繆二生論友道",
    "X73n1452_026:0366b13": "殺命仇讐恨未深。相知辜負最難禁。堅持劫外精勤",
    "X73n1452_026:0366b14": "願。常省燈前感慨心。世諦業緣非骨肉。慈門靈種是",
    "X73n1452_026:0366b15": "真因。此番失却菩提子。苦海茫茫不易尋。",
    "X73n1452_026:0366b16": "唐奉常凝菴。見訪。次及楞嚴。予喝之。以為禪",
    "X73n1452_026:0366b17": "者多不遜。不揖而去。賦此嘲之",
    "X73n1452_026:0366b18": "雲林何事遠相尋。破我蒼苔豈賞音。蕉鹿夜來非好",
    "X73n1452_026:0366b19": "夢。火牛古始救重侵。多緣薄世尊危爵。未必高言止",
    "X73n1452_026:0366b20": "眾心。既見不煩增傲想。王生一叱直千金。",
    "X73n1452_026:0366b21": "謝劉司丞",
    "X73n1452_026:0366b22": "但當淨意等虗空。何必頻來訪遠公。王事若將家事",
    "X73n1452_026:0366b23": "做。世心便與道心同。須知一死難高下。自古浮雲易",
    "X73n1452_026:0366b24": "始終。每笑閒身無所用。縱觀山水走西東。",
    "X73n1452_026:0366c01": "宿方山昭化寺(有序)",
    "X73n1452_026:0366c02": "夫靈而最良者。人也。毒而最猛者。虎也。人遇至人",
    "X73n1452_026:0366c03": "大笑之。虎見長者而馴伏。人乎虎乎。虎乎人乎。必",
    "X73n1452_026:0366c04": "有知言者。予聞長者之風有年矣。快瞻遺像賦此。",
    "X73n1452_026:0366c05": "千峰寂歷路迢遙。長者苔龕乳虎號。背嶺霜崖雲尚",
    "X73n1452_026:0366c06": "凍。向陽林壑雪初消。齒光法海澄松月。舌相天風吼",
    "X73n1452_026:0366c07": "夜濤。一自妙嚴投筆後。襍華誰復繼揮毫。",
    "X73n1452_026:0366c08": "同傅侍御汪將軍禮方山大像",
    "X73n1452_026:0366c09": "從來天地是岩龕。妙相巍巍獨面南。萬古燈傳憑日",
    "X73n1452_026:0366c10": "月。一毛散影徧江山。獻花野鳥飛空下。出水蒼龍聽",
    "X73n1452_026:0366c11": "法酣。回首白雲封絕頂。證明功德共誰參。",
    "X73n1452_026:0366c12": "述懷",
    "X73n1452_026:0366c13": "江湖浪跡幾經霜。不學禪狂學楚狂。白髮有讐催我",
    "X73n1452_026:0366c14": "老。青山無事笑人忙。情消豈是將空遣。習斷還須作",
    "X73n1452_026:0366c15": "觀忘。杖屨飄然隨所住。攀緣澹處即家鄉。",
    "X73n1452_026:0366c16": "偶成",
    "X73n1452_026:0366c17": "遠來水面覓遺踪。道學西天龍樹同。揮斥古今眠坐",
    "X73n1452_026:0366c18": "外。雌黃凡聖笑談中。書成紙價一時重。理徹文章萬",
    "X73n1452_026:0366c19": "世雄。更有一般蕭洒處。死生無夢入心中。",
    "X73n1452_026:0366c20": "山中偶感",
    "X73n1452_026:0366c21": "住來曾不見風塵。野鹿常容伴法身。碧海偏閒雲外",
    "X73n1452_026:0366c22": "客。青山冷笑世中人。六龍朽索終難遠。二鼠枯籐斷",
    "X73n1452_026:0366c23": "易鄰。若使王侯知此事。掛冠未必待清晨。",
    "X73n1452_026:0366c24": "秋日同澄公開侍者宿南臺",
    "X73n1452_026:0367a01": "丹梯宛轉路迢遙。興亟寧知杖屨勞。明月滿臺淆雪",
    "X73n1452_026:0367a02": "色。白雲橫谷誤江濤。金壜端許藏真骨。寶偈能將化",
    "X73n1452_026:0367a03": "毒蛟。吾道只今寥落甚。為誰流涕濕緇袍。",
    "X73n1452_026:0367a04": "睡起讀圓覺經",
    "X73n1452_026:0367a05": "翛然草榻伴雲眠。夢覺簷頭月正圓。起念除瞋瞋轉",
    "X73n1452_026:0367a06": "熾。生心捐妄妄尤添。有無不立非為妙。人法雙忘亦",
    "X73n1452_026:0367a07": "未元。至道空虗誰敢擬。思量已墮二三邊。",
    "X73n1452_026:0367a08": "奉答萬思默學憲",
    "X73n1452_026:0367a09": "潦倒無心作解嘲。乾坤誰復可論交。澄潭信是蒼龍",
    "X73n1452_026:0367a10": "窟。華屋終非野鶴巢。飯罷祇堪閒坐臥。詩成何必苦",
    "X73n1452_026:0367a11": "推敲。遙知大范躭光景。靜裏清虗恐未拋。",
    "X73n1452_026:0367a12": "墨香菴即事示元廣(二首)",
    "X73n1452_026:0367a13": "雨過何人策短笻。道生擁毳自從容。碧空無際雲初",
    "X73n1452_026:0367a14": "斷。明月常來水不窮。問法應須超意路。尋香終是落",
    "X73n1452_026:0367a15": "行蹤。吾家別有通元處。牢繫泥牛嶺上松。",
    "X73n1452_026:0367a16": "道在隨緣可遣情。呼牛呼馬總閒名。梅須遇雪方爭",
    "X73n1452_026:0367a17": "白。竹為當風始見清。鏡上無塵光自滿。雲邊有路鹿",
    "X73n1452_026:0367a18": "常行。相逢若問山前寺。流水泠泠襍磬聲。",
    "X73n1452_026:0367a19": "墨香菴示廣郎(二首)",
    "X73n1452_026:0367a20": "村前村後盡烟波。年去年來足稻禾。苔徑寂寥人不",
    "X73n1452_026:0367a21": "到。霜天清曠月先過。三茅遙隔長相憶。半偈初成獨",
    "X73n1452_026:0367a22": "自哦。最愛無生琴調別。顧龍山上磬聲多。",
    "X73n1452_026:0367a23": "野外蕭蕭風雨天。支郎入夜未成眠。人生若使還無",
    "X73n1452_026:0367a24": "老。月闕何須惡不圓。業在好山甘作客。道成隨事斷",
    "X73n1452_026:0367b01": "攀緣。窮靈未必非狂慧。寧及香床未到禪。",
    "X73n1452_026:0367b02": "閒中感懷示廣郎",
    "X73n1452_026:0367b03": "火宅炎災唇吻乾。蔗漿滿鉢有誰飡。隨流得妙從今",
    "X73n1452_026:0367b04": "入。對境無心自古難。水底搖紅花兩岸。風前舞翠竹",
    "X73n1452_026:0367b05": "千竿。年光若使常留在。北闕何人肯掛冠。",
    "X73n1452_026:0367b06": "日暮瀟湘舟中",
    "X73n1452_026:0367b07": "萬里歸來杖屨輕。附舟又得坐經行。櫓聲帆影供詩",
    "X73n1452_026:0367b08": "料。水色山光副客情。弔古烟波殊有恨。忘機鷗鳥自",
    "X73n1452_026:0367b09": "無驚。黃昏停泊知何處。雲外遙天月正明。",
    "X73n1452_026:0367b10": "結夏金壇之北園兼懷侯鐵菴",
    "X73n1452_026:0367b11": "納涼何必獨夫容。水木清幽趣亦同。世上共高肥馬",
    "X73n1452_026:0367b12": "價。林閒單放病僧慵。苔痕鶴過偶成字。月影魚吞不",
    "X73n1452_026:0367b13": "解空。更憶澹虗亭上夢。寒雲片片嶺頭逢。",
    "X73n1452_026:0367b14": "吉安舟中望白鷺書院",
    "X73n1452_026:0367b15": "樓臺一片水中央。白鷺蕭蕭知幾霜。兩岸青山雖不",
    "X73n1452_026:0367b16": "語。千秋黃髮仰遺芳。烟騰梵宇燒龍腦。波撼書燈過",
    "X73n1452_026:0367b17": "客航。莫道登臨終有日。芒鞋踏遍使君腸。",
    "X73n1452_026:0367b18": "咏懷",
    "X73n1452_026:0367b19": "少年屠狗混春秋。誰料披緇作比邱。俠習自慚忘未",
    "X73n1452_026:0367b20": "盡。真修方喜進無休。安禪雲石為床坐。說法松風代",
    "X73n1452_026:0367b21": "舌頭。唯剩閒身何所事。山川重疊恣遨遊。",
    "X73n1452_026:0367b22": "喜王生元廣問法",
    "X73n1452_026:0367b23": "四圍松竹護禪關。布衲蕭蕭遠市闤。清磬一聲塵夢",
    "X73n1452_026:0367b24": "斷。白雲幾片道心閒。天邊高鳥應須慕。堦下蒼苔不",
    "X73n1452_026:0367c01": "可刪。金地夜來誰問法。共分燈火照癡山。",
    "X73n1452_026:0367c02": "仲冬懷覺休",
    "X73n1452_026:0367c03": "暑往寒來老易驚。乾坤誰復慰衷情。花非得露終無",
    "X73n1452_026:0367c04": "色。松必因風始有聲。任道自來千古重。離家常若一",
    "X73n1452_026:0367c05": "毛輕。相逢欲問黃河水。少小曾經幾度清。",
    "X73n1452_026:0367c06": "大覺寺訪桂峰禪師",
    "X73n1452_026:0367c07": "行盡溪山到梵居。空林落葉遍階除。閒消歲月燒龍",
    "X73n1452_026:0367c08": "腦。功葢吾曹賞髻珠。鴻信梁閒懸貝葉。鴉籌水上看",
    "X73n1452_026:0367c09": "芙蕖。尋常飯訖無餘事。自掬寒泉洗鉢盂。",
    "X73n1452_026:0367c10": "訪袁坤儀有感",
    "X73n1452_026:0367c11": "擬採蘋花屢此遊。桃源忽爾又清秋。空巖蕭瑟松杉",
    "X73n1452_026:0367c12": "老。澤國蒼茫蘭杜幽。紫塞斷鴻雲外夢。青山片雨客",
    "X73n1452_026:0367c13": "中愁。維舟欲覓無風樹。黃葉飛飛卒未休。",
    "X73n1452_026:0367c14": "喜于中甫過龍泉",
    "X73n1452_026:0367c15": "瓶錫聊將寄此山。千峰迢遞問巖龕。長松影裡塵喧",
    "X73n1452_026:0367c16": "寂。流水聲中月色寒。靈骨不從身外覓。神珠共向掌",
    "X73n1452_026:0367c17": "中看。相逢有日休相負。自古朝花露易殘。",
    "X73n1452_026:0367c18": "山中偶成",
    "X73n1452_026:0367c19": "因厭風塵此閉關。寸心清冷喻寒潭。芟松放月墻頭",
    "X73n1452_026:0367c20": "上。引水移天屋角閒。惟有禪書消白日。更無人跡到",
    "X73n1452_026:0367c21": "青山。相知莫笑謀生拙。浩蕩乾坤幾箇閒。",
    "X73n1452_026:0367c22": "瀑布(二首)",
    "X73n1452_026:0367c23": "誰家千尺素絲抽。高掛雲端永不收。已悟源頭來處",
    "X73n1452_026:0367c24": "遠。肯將根脚混常流。從他妙手應難剪。許我閒心分",
    "X73n1452_026:0368a01": "自投。此去定當歸大海。待看波浪潑天浮。",
    "X73n1452_026:0368a02": "欲投滄海作波瀾。豈憚千重鳥道難。响奪磬聲雙劍",
    "X73n1452_026:0368a03": "冷。光吞月色一罏寒。銀河倒瀉青天外。玉樹孤懸碧",
    "X73n1452_026:0368a04": "嶂閒。幾度天風吹不斷。為留雲壑伴僧閒。",
    "X73n1452_026:0368a05": "秋日禮清涼塔",
    "X73n1452_026:0368a06": "人代風烟知幾霜。石函靈骨自珍藏。珠林倒影天垂",
    "X73n1452_026:0368a07": "葢。寶塔鳴空地擁幢。澤被乾坤歸夢杳。春迴岩谷煉",
    "X73n1452_026:0368a08": "泥香。重來盡敬增悲慨。落木秋高舊影堂。",
    "X73n1452_026:0368a09": "山中襍咏(二首)",
    "X73n1452_026:0368a10": "大乘何必斷攀緣。小隱還須遠市廛。習定水邊觀皓",
    "X73n1452_026:0368a11": "月。消閒樹裡看青天。心中有欲山非靜。世上無求地",
    "X73n1452_026:0368a12": "自偏。怪底相知歸計緩。巢陵寂寞鎻重烟。",
    "X73n1452_026:0368a13": "野曠風高一壯觀。為誰談笑斗牛閒。憑欄自覺青天",
    "X73n1452_026:0368a14": "近。下界寧知白日閑。岳色橫空簾外墮。海濤喧闥坐",
    "X73n1452_026:0368a15": "中寒。登臨未盡狂奴興。茗碗悲歌行路難。",
    "X73n1452_026:0368a16": "山居咏懷(二首)",
    "X73n1452_026:0368a17": "補袖閒中拾斷麻。肯將泉石易浮華。光生甕牗東山",
    "X73n1452_026:0368a18": "月。香散經壇上界花。夢裡英雄勞白起。古來驕主笑",
    "X73n1452_026:0368a19": "夫差。隆冬富貴欺高國。自鑿池氷自煑茶。",
    "X73n1452_026:0368a20": "茫茫苦海正波濤。莫若逃禪計最高。世路已驚心不",
    "X73n1452_026:0368a21": "死。功名猶夢鬢先凋。因甘白粥忘枯淡。却怪蒼苔分",
    "X73n1452_026:0368a22": "寂寥。樂極只緣貧到骨。巢由未許讓前茅。",
    "X73n1452_026:0368a23": "贈永慶寺秀峰法師",
    "X73n1452_026:0368a24": "塵機少小便知休。瓶鉢蕭然隱伏牛。明月有光難自",
    "X73n1452_026:0368b01": "晦。白雲無累易相留。狂猿不可驚禪虎。攫獸何曾異",
    "X73n1452_026:0368b02": "海鷗。說法年來煩水石。斷崖瀑布為誰流。",
    "X73n1452_026:0368b03": "招隱",
    "X73n1452_026:0368b04": "死生兩字事非輕。怪底癡人不自驚。萬里黃金窮口",
    "X73n1452_026:0368b05": "腹。滿頭白髮戰功名。閻公豈貴屠龍技。田子何須學",
    "X73n1452_026:0368b06": "狗鳴。早晚歸來雲外寺。夜深松火閱傳燈。",
    "X73n1452_026:0368b07": "雪中登蘆芽(有序)",
    "X73n1452_026:0368b08": "予寓吳中楞嚴。忽夢登一山。疊嶂重巒。萬松映雪",
    "X73n1452_026:0368b09": "覺而舉似開侍者。且曰。吾今號松雪矣。開曰。願以",
    "X73n1452_026:0368b10": "雪松字開。跽而請甚堅。遂許之。茲登蘆芽訪妙師",
    "X73n1452_026:0368b11": "適逢大雪。宛然當年夢境也。感而賦此。",
    "X73n1452_026:0368b12": "數年杖錫走江湖。一旦蓬蒿化淨居。虎踞岩頭關世",
    "X73n1452_026:0368b13": "路。泉飛樹杪入天厨。每因煑茗煩燒葉。猶愛看山嬾",
    "X73n1452_026:0368b14": "讀書。夢境曾來同鉢食。只今松雪竟何如。",
    "X73n1452_026:0368b15": "與蘆芽主人談世故有感",
    "X73n1452_026:0368b16": "雲屋寥寥氷雪重。燈前盃茗論英雄。情關未破寧無",
    "X73n1452_026:0368b17": "失。世路相遭豈易公。共飲每憐愁不共。同床未必夢",
    "X73n1452_026:0368b18": "相同。年來多少傷心事。總付瞿曇妙觀中。",
    "X73n1452_026:0368b19": "寄袁了凡居士水齋",
    "X73n1452_026:0368b20": "華嶽山人辟穀方。先生獨得已休糧。懸知天上增仙",
    "X73n1452_026:0368b21": "藉。豈戀人閒轉燭光。玉液常吞肝肺潤。金丹能轉鬢",
    "X73n1452_026:0368b22": "毛蒼。青山不遠終相見。知己新添一少郎。",
    "X73n1452_026:0368b23": "龍嘴(有序)",
    "X73n1452_026:0368b24": "日光之前。有嶺稜稜。垂於磵旁。勢若虬然。曰龍嘴。",
    "X73n1452_026:0368c01": "嘴上茅菴初結。喜其清曠。且有二禪者轉經於此。",
    "X73n1452_026:0368c02": "一襍華。一蓮華。予由梵仙而下。適聞音響泠泠賦",
    "X73n1452_026:0368c03": "此。",
    "X73n1452_026:0368c04": "鳥道盤迴不易登。此中清矌愜幽情。陰籠翠嶺春雲",
    "X73n1452_026:0368c05": "度。影落空潭海月生。山菜儘堪供瓦鉢。道人偏喜聽",
    "X73n1452_026:0368c06": "蓮經。泠泠滴向焦腸裡。寶所休將喻化城。",
    "X73n1452_026:0368c07": "曲阿書經即事",
    "X73n1452_026:0368c08": "敝廬故有不誅茅。況隔青山遠市朝。野衲披雲常自",
    "X73n1452_026:0368c09": "到。主人護法豈知勞。孤燈花落搖紅影。萬竹風生涌",
    "X73n1452_026:0368c10": "翠濤。若使貴人能駐景。巢由豈肯臥蓬蒿。",
    "X73n1452_026:0368c11": "秋夜石經山禮琬公靈骨(有序)",
    "X73n1452_026:0368c12": "凡血氣必有知。有知則有欲。有欲則有生。有生則",
    "X73n1452_026:0368c13": "有死。唯至人能以無生治人欲。欲空則知不廢。而",
    "X73n1452_026:0368c14": "妙用無方矣。隋琬公閱南嶽思大師發願文。知末",
    "X73n1452_026:0368c15": "法運窮。三災倐起。一切法藏。皆當盡滅。喟然歎曰。",
    "X73n1452_026:0368c16": "有天地不可無日月。有作息不可無衣食。有人生",
    "X73n1452_026:0368c17": "不可無佛法。然日能照晝。不能照夜。月能照夜。不",
    "X73n1452_026:0368c18": "能照晝。衣能遮人之寒。不能使時不寒。食能濟人",
    "X73n1452_026:0368c19": "之饑。不能使年不饑。惟佛法之妙。不惟使天地終",
    "X73n1452_026:0368c20": "古。長旦羣有。死生無患。以至鑄凡為聖。即暗為明。",
    "X73n1452_026:0368c21": "達生無生。以大願力。兼萬有而普濟之。則廣大殊",
    "X73n1452_026:0368c22": "勝。豈可思議者哉。乃刊石為經。續佛法壽。延及慈",
    "X73n1452_026:0368c23": "氏。行恐古今代謝。巖壑變遷。以佛舍利。并己骸骨。",
    "X73n1452_026:0368c24": "藏諸石窟。填撫茲山。矢大法藏永劫無毀。予感公",
    "X73n1452_026:0369a01": "之憂深而慮遠也。含涕賦此。",
    "X73n1452_026:0369a02": "月夜青山謁琬公。石堂無語對千峰。蓮花片片皆心",
    "X73n1452_026:0369a03": "血。貝葉行行奪化工。靈骨可埋名不朽。法身非相用",
    "X73n1452_026:0369a04": "常通。那堪更向蒼崖上。鑿室藏經示不窮。",
    "X73n1452_026:0369a05": "問竹亭即事",
    "X73n1452_026:0369a06": "策杖深林問此君。空亭誰復謝塵紛。青山不禁長年",
    "X73n1452_026:0369a07": "住。流水何須獨自聞。鬢髮如霜難遣黑。利名非酒大",
    "X73n1452_026:0369a08": "家昏。輸他定起千峰裡。倒握琅玕掃白雲。",
    "X73n1452_026:0369a09": "五言絕",
    "X73n1452_026:0369a10": "蕭崗望方茅諸山",
    "X73n1452_026:0369a11": "有濤可傾耳。何必千尺松。偶此藉芳草。春山當遠空。",
    "X73n1452_026:0369a12": "咏雪",
    "X73n1452_026:0369a13": "出谷幽雲細。成花大地陰。盡翻桃李夢。潔白本來心。",
    "X73n1452_026:0369a14": "禮拜石",
    "X73n1452_026:0369a15": "慢幢高須彌。能折必自重。安得離欲尊。頻來此獻供。",
    "X73n1452_026:0369a16": "洗衣泉",
    "X73n1452_026:0369a17": "松邊剪碧霞。偶爾成袈裟。披久亦何染。閒將飄浪花。",
    "X73n1452_026:0369a18": "觀流石",
    "X73n1452_026:0369a19": "路在層峰外。扶笻向深壑。跏趺水聲中。靜看飛寒瀑。",
    "X73n1452_026:0369a20": "同遊法侶。散坐松岡。叔宗忽浮小舟入柳陰。",
    "X73n1452_026:0369a21": "宛然有孤鴈沒空之致。賦此",
    "X73n1452_026:0369a22": "春水望無際。乘舟向何處。杳然花柳陰。日暮忘歸去。",
    "X73n1452_026:0369a23": "樹禪",
    "X73n1452_026:0369a24": "空山木上座。坐石不知年。歲月無心記。風柯舌相全。",
    "X73n1452_026:0369b01": "鐵袈裟",
    "X73n1452_026:0369b02": "天造福田衣。何年施禪伯。厭重拋雲邊。風吹與日炙。",
    "X73n1452_026:0369b03": "爾菴襍咏",
    "X73n1452_026:0369b04": "竹靜雨初歇。風和鳥徤鳴。書殘成獨睡。無夢繞江城。",
    "X73n1452_026:0369b05": "芭蕉菴",
    "X73n1452_026:0369b06": "月臺疑近壑。鱗石欲生雲。誰謂塵囂裡。幽居讀梵文。",
    "X73n1452_026:0369b07": "楞伽洲",
    "X73n1452_026:0369b08": "斷澗蒼山裂。飛梁老樹眠。朝來扶杖處。雲度水中天。",
    "X73n1452_026:0369b09": "題畫",
    "X73n1452_026:0369b10": "水曲山頻合。春寒花倦開。旴江來復去。人在畫圖回。",
    "X73n1452_026:0369b11": "題竹塢石室",
    "X73n1452_026:0369b12": "何處無青山。片心灰冷難。片心灰冷易。智拔萬重關。",
    "X73n1452_026:0369b13": "講經臺",
    "X73n1452_026:0369b14": "尊者身相空。舌根何所寄。松風與流水。說盡無生義。",
    "X73n1452_026:0369b15": "初祖亭",
    "X73n1452_026:0369b16": "面壁不說法。此心誰復傳。神光三拜後。震旦五燈懸。",
    "X73n1452_026:0369b17": "錢資蕩三首",
    "X73n1452_026:0369b18": "青山點樹杪。斜日照溪灣。試問錢資蕩。滄波長夜寒",
    "X73n1452_026:0369b19": "望裏水高船。却疑空墮天。既到平如掌。人聲鏡裏傳",
    "X73n1452_026:0369b20": "見水心即了。逢山眼便開。生平窮伎倆。此外復何懷。",
    "X73n1452_026:0369b21": "利刀",
    "X73n1452_026:0369b22": "利刀日切泥。鋒芒漸鈍置。若向沙石礪。斬鐵如斫水。",
    "X73n1452_026:0369b23": "夜坐",
    "X73n1452_026:0369b24": "夜坐空階寂。清言絕妄梯。回看雲樹杪。不覺月沈西。",
    "X73n1452_026:0369c01": "雲墮石",
    "X73n1452_026:0369c02": "飛回因閱世。墮此不知春。擬欲挑將去。恐驚林下人。",
    "X73n1452_026:0369c03": "望玉臺即懷",
    "X73n1452_026:0369c04": "一峰秀雲外。玉立望不厭。坐此未須臾。六虗方寸贍。",
    "X73n1452_026:0369c05": "題萬玉菴",
    "X73n1452_026:0369c06": "誰將崑崙峰。一斧千百塊。散洒天目閒。古今無謝代。",
    "X73n1452_026:0369c07": "說法石",
    "X73n1452_026:0369c08": "清清澗水邊。冷冷奇石下。大哉眾中尊。為說無生話。",
    "X73n1452_026:0369c09": "單傳崖",
    "X73n1452_026:0369c10": "少林曾斷臂。五乳血腥高。末後誰三拜。中雲雪並腰。",
    "X73n1452_026:0369c11": "示匡石居士",
    "X73n1452_026:0369c12": "拈書相示處。石火電光遲。纔擬生心答。松風知未知。",
    "X73n1452_026:0369c13": "山中咏松",
    "X73n1452_026:0369c14": "絕頂凌峰寂。長年不改青。幾回良月夜。倚杖聽濤聲。",
    "X73n1452_026:0369c15": "天啟石",
    "X73n1452_026:0369c16": "行到深雲裏。沉冥孰可識。不見太古人。只見太古石。",
    "X73n1452_026:0369c17": "崑石",
    "X73n1452_026:0369c18": "崑崙太崔巍。飛劒斬其頂。置之几席閒。烟雲朝夕瞑。",
    "X73n1452_026:0369c19": "過嚴灘",
    "X73n1452_026:0369c20": "帆飽客舟輕。由來飲德名。難逢今夜月。見月見先生。",
    "X73n1452_026:0369c21": "獅吼臺",
    "X73n1452_026:0369c22": "飛者不敢飛。走者不敢走。箕踞寥廓中。靜聽獅子吼。",
    "X73n1452_026:0369c23": "歡喜泉",
    "X73n1452_026:0369c24": "愛為煩惱根。愛盡煩惱空。方寸同此水。誰無歡喜容。",
    "X73n1452_026:0370a01": "清深崖",
    "X73n1452_026:0370a02": "萬物始乎水。六情始乎動。一心苟不生。清深在日用。",
    "X73n1452_026:0370a03": "甘露泉",
    "X73n1452_026:0370a04": "寒流我慣枕。消渴非口飲。雖弗愛長生。心地清涼甚。",
    "X73n1452_026:0370a05": "朗公石",
    "X73n1452_026:0370a06": "朗公初不死。謂死不知朗。試看朗公岩。頺然誰觀想。",
    "X73n1452_026:0370a07": "托鉢峰",
    "X73n1452_026:0370a08": "誰伸黃金手。笑托碧玉鉢。歡喜施將來。福源永無竭。",
    "X73n1452_026:0370a09": "本湛泉",
    "X73n1452_026:0370a10": "石縫瀉流水。見之心湛然。是誰掬嗽齒。吸盡空中天。",
    "X73n1452_026:0370a11": "韋陀峰",
    "X73n1452_026:0370a12": "我笑叉頭石。爭如韋馱峰。儼然大悲側。草木增威風。",
    "X73n1452_026:0370a13": "重遊黃花洞",
    "X73n1452_026:0370a14": "棄馬陟危峰。盤迴知幾重。蒼岩開石室。共聽襍華鐘。",
    "X73n1452_026:0370a15": "贈龍泉關劉善友之峨眉",
    "X73n1452_026:0370a16": "五峰與三峨。相去路無多。想念纔生處。蒲衣笑薜蘿。",
    "X73n1452_026:0370a17": "爾菴襍咏",
    "X73n1452_026:0370a18": "鶴解聽僧語。魚爭候梵音。海門明月上。何處讀書聲。",
    "X73n1452_026:0370a19": "冷巖",
    "X73n1452_026:0370a20": "源從雲外來。豈止千萬折。憨臥冷巖上。一嘯驚天闕。",
    "X73n1452_026:0370a21": "綠瓊",
    "X73n1452_026:0370a22": "行倦逢綠瓊。欣然欲一坐。縱橫紫翠虬。噴薄晴雲破。",
    "X73n1452_026:0370a23": "湖心寺懷堅光趙居士",
    "X73n1452_026:0370a24": "海上明月生。太空浮雲橫。清光照衡門。須待天風鳴。",
    "X73n1452_026:0370b01": "辭澹然居士齋",
    "X73n1452_026:0370b02": "白雲本無心。有期則有跡。何如無期好。隨風靡不適。",
    "X73n1452_026:0370b03": "登虎邱",
    "X73n1452_026:0370b04": "我愛虎邱雲。去來初無心。遊人嘆覇業。削璧多微唫。",
    "X73n1452_026:0370b05": "其二。",
    "X73n1452_026:0370b06": "我愛虎邱月。清光鎮澂澈。悲欣幾萬重。普照無分別。",
    "X73n1452_026:0370b07": "其三。",
    "X73n1452_026:0370b08": "我愛虎邱石。談經解點頭。生公去不返。長抱白雲幽。",
    "X73n1452_026:0370b09": "偶成",
    "X73n1452_026:0370b10": "胸次千竿竹。眉邊萬頃梧。清音常染耳。遺聽即鳶魚。",
    "X73n1452_026:0370b11": "其二。",
    "X73n1452_026:0370b12": "願留犬馬骨。努力報慈恩。猶若湘江水。滋乾更潤坤。",
    "X73n1452_026:0370b13": "贈海通居士",
    "X73n1452_026:0370b14": "殘臈逢高閣。溪山烟霧深。當勤持半偈。終出海通心。",
    "X73n1452_026:0370b15": "玄帝閣望石門寺懷湯遂昌",
    "X73n1452_026:0370b16": "紅魚飛碧嶺。白鳥點青林。楚越皆初地。相逢孰賞音。",
    "X73n1452_026:0370b17": "開先龍潭",
    "X73n1452_026:0370b18": "地裂潭初就。天開瀑始懸。老龍如不在。何物起雲烟。",
    "X73n1452_026:0370b19": "元素菴坐柏",
    "X73n1452_026:0370b20": "酒客窺簾下。雲禪坐柏根。不因摩詰手。誰復寫元真。",
    "X73n1452_026:0370b21": "貯碧軒",
    "X73n1452_026:0370b22": "萬竹凝空翠。方池貯碧流。小橋通別圃。抱石白雲幽。",
    "X73n1452_026:0370b23": "讀茅山志",
    "X73n1452_026:0370b24": "夜讀茅山傳。無生有幾人。都來長視者。花落一年春。",
    "X73n1452_026:0370c01": "佛香子曰。觀此詩意。若使無生。則不有死。如既生",
    "X73n1452_026:0370c02": "矣。欲鑄生不死。恐無此理。若欲長生。先須忘生。良",
    "X73n1452_026:0370c03": "以生忘。則死媒絕矣。如能無生。則忘生之說。又在",
    "X73n1452_026:0370c04": "下風耳。或萬年為一年。或萬年為一日。或三百六",
    "X73n1452_026:0370c05": "十日為一年。或以頃刻為長劫。此皆念後事也。如",
    "X73n1452_026:0370c06": "能泝而上之。則念且不有。所謂年月日劫。豈非計",
    "X73n1452_026:0370c07": "龜之生毛乎。",
    "X73n1452_026:0370c09": "紫柏老人集卷之二十六"
}