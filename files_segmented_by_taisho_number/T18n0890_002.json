{
    "T18n0890_002:0564a14": "佛說瑜伽大教王經卷第二",
    "T18n0890_002:0564a16": "西天譯經三藏朝散大夫試光祿卿",
    "T18n0890_002:0564a17": "明教大師臣法賢奉　詔譯",
    "T18n0890_002:0564a18": "4 三摩地品三摩地品第四",
    "T18n0890_002:0564a19": "爾時，世尊大遍照金剛如來入大智力變化",
    "T18n0890_002:0564a20": "圓滿三摩地，從定出已，告金剛手大菩薩言：",
    "T18n0890_002:0564a21": "「汝今諦聽！我今為汝說一切真言祕密三摩",
    "T18n0890_002:0564a22": "地法，所為持明者於曼拏羅畢竟了知，粉畫",
    "T18n0890_002:0564a23": "佛像等依法觀想，當得畢竟大智，不難證得",
    "T18n0890_002:0564a24": "無上菩提，何況所求成就之法。今說三摩地",
    "T18n0890_002:0564a25": "法，於本身想出􈁴唵字變成大智，以慧開引",
    "T18n0890_002:0564a26": "大智，變成大遍照如來，身真金色，有其三面，",
    "T18n0890_002:0564a27": "善相圓滿，頂戴寶冠垂於髮髻，身有六臂，二",
    "T18n0890_002:0564a28": "手結禪定印，左第二手持《般若經》，第三手持",
    "T18n0890_002:0564a29": "弓，右第二手持輪，第三手持箭，身光熾盛，天",
    "T18n0890_002:0564b01": "人悉怖，化佛如雲，復攝化佛入遍照佛身。時，",
    "T18n0890_002:0564b02": "阿闍梨念微妙字觀想真理。",
    "T18n0890_002:0564b03": "「復次，說三摩地法。復想口中􆿅阿字，阿字",
    "T18n0890_002:0564b04": "變成無量壽佛，其身白色，六臂三面，面各三",
    "T18n0890_002:0564b05": "目，頂戴寶冠，冠有遍照如來而垂髮髻，一切",
    "T18n0890_002:0564b06": "裝嚴，二手開蓮花，右第二手持金剛杵，第三",
    "T18n0890_002:0564b07": "手持數珠，左第二手持般若經，第三手執軍",
    "T18n0890_002:0564b08": "持，光明熾盛遍身普照，變化金剛杵，諸魔驚",
    "T18n0890_002:0564b09": "怖迷悶躄地。如是阿闍梨觀想口金剛非久",
    "T18n0890_002:0564b10": "證菩提。此名一切相最上廣大法藏三摩地。",
    "T18n0890_002:0564b11": "「復說三摩地法。時，阿闍梨想自本心而為月",
    "T18n0890_002:0564b12": "輪，月輪變成􈅼吽字，吽字變成阿閦佛，身翡",
    "T18n0890_002:0564b13": "翠色，八臂三面，面各三目，頂戴寶冠，色相妙",
    "T18n0890_002:0564b14": "善一切裝嚴，右第一手持金剛杵，第二手持",
    "T18n0890_002:0564b15": "利劍，第三手持鉤，第四手持箭，左第一手持",
    "T18n0890_002:0564b16": "鈴，第二手持般若經，第三手持羂索，第四手",
    "T18n0890_002:0564b17": "持弓。如是想阿閦佛遍滿虛空。時，阿闍梨若",
    "T18n0890_002:0564b18": "常以金剛定心觀想，不久證大菩提。此名",
    "T18n0890_002:0564b19": "超老死大心圓滿力金剛無邊三摩地。",
    "T18n0890_002:0564b20": "「復說三摩地法。時，阿闍梨觀想􈆽怛囕二合字",
    "T18n0890_002:0564b21": "變為大智，大智化成寶生佛，身現赤色，四臂",
    "T18n0890_002:0564b22": "三面，面各三目，善相圓滿，頂戴寶冠身嚴眾",
    "T18n0890_002:0564b23": "寶，結跏趺坐，二手結禪定印，右第二手持金",
    "T18n0890_002:0564b24": "剛杵，左第二手持如意寶，遍滿虛空悉現寶",
    "T18n0890_002:0564b25": "生如來，降大寶雨及化諸菩薩。此名寶生大",
    "T18n0890_002:0564b26": "智金剛三摩地。",
    "T18n0890_002:0564b27": "「復說三摩地法。時，阿闍梨觀想􄑖亢字變為",
    "T18n0890_002:0564b28": "大智，大智化為不空成就佛，身現綠色，四臂，",
    "T18n0890_002:0564b29": "二手結禪定印，右第二手持利劍，左第二手",
    "T18n0890_002:0564c01": "持鉤，變化諸佛如雨滿空，悉作一切成就法，",
    "T18n0890_002:0564c02": "放大光明與智海無異。如是觀想虛空藏大",
    "T18n0890_002:0564c03": "牟尼，彼人與虛空等離一切有為法。此名虛",
    "T18n0890_002:0564c04": "空性大智金剛三摩地。「如是說五如來三摩",
    "T18n0890_002:0564c05": "地法已，",
    "T18n0890_002:0564c06": "復說四親近菩薩觀想法。時，阿闍梨觀想􄙔",
    "T18n0890_002:0564c07": "朗",
    "T18n0890_002:0564c08": "色一切裝嚴，八臂三面，面各三目，善相圓滿，",
    "T18n0890_002:0564c09": "右第一手作施願印，第二手作無畏印，第三",
    "T18n0890_002:0564c10": "手持金剛杵，第四手持箭，左第一手持羂索，",
    "T18n0890_002:0564c11": "頭指竪立作期剋印，第二手持寶樹枝，第三",
    "T18n0890_002:0564c12": "手持數珠，第四手持弓，放赤色光明化佛",
    "T18n0890_002:0564c13": "如雲。如是觀想大智金剛，諸天驚怖，悉皆合",
    "T18n0890_002:0564c14": "掌作禮。如是觀想佛眼菩薩，以菩提分力而",
    "T18n0890_002:0564c15": "為裝嚴，此名佛眼變化大智金剛三摩地。",
    "T18n0890_002:0564c16": "「復說三摩地法。時，阿闍梨觀想􈆾𤚥字變為",
    "T18n0890_002:0564c17": "大智，大智化成摩摩枳菩薩，身如優鉢羅花",
    "T18n0890_002:0564c18": "色，六臂三面，面各三目放赤色光明，右第一",
    "T18n0890_002:0564c19": "手作無畏印，第二手持金剛杵，第三手持箭，",
    "T18n0890_002:0564c20": "左第一手作期剋印，第二手持羂索，第三手",
    "T18n0890_002:0564c21": "持弓，變化諸佛如雨滿空。如是觀想三身大",
    "T18n0890_002:0564c22": "力金剛，從於無相而現有相，此名幻生大智",
    "T18n0890_002:0564c23": "力甚深三摩地。",
    "T18n0890_002:0564c24": "「復說三摩地法。時，阿闍梨觀想􄖿邦字變為",
    "T18n0890_002:0564c25": "大智，大智化成白衣菩薩，身現白色，六臂三",
    "T18n0890_002:0564c26": "面，面各三目，一切裝嚴，右第一手作無畏印，",
    "T18n0890_002:0564c27": "第二手持金剛杵，第三手持箭，左第一手持",
    "T18n0890_002:0564c28": "蓮花，第二手持數珠，第三手持弓，結跏趺坐，",
    "T18n0890_002:0564c29": "觀想蓮花化佛如雲滿虛空界。如是觀想此",
    "T18n0890_002:0565a01": "三摩地，是人當得最上菩提。此名蓮花神通",
    "T18n0890_002:0565a02": "最勝佛智金剛三摩地。",
    "T18n0890_002:0565a03": "「復說三摩地法。時，阿闍梨觀想􄕡當丁江切字變",
    "T18n0890_002:0565a04": "為大智，大智化成多羅菩薩，諸相圓滿，身現",
    "T18n0890_002:0565a05": "綠色，六臂三面，面各三目，結跏趺坐，放赤色",
    "T18n0890_002:0565a06": "光遍滿熾盛變化，諸佛遍滿虛空，觀想菩薩",
    "T18n0890_002:0565a07": "為一切眾生之母，右第一手作無畏印，第二",
    "T18n0890_002:0565a08": "手持金剛杵，第三手持箭，左第一手作期剋",
    "T18n0890_002:0565a09": "印，第二手持優鉢羅花，第三手持弓。此名降",
    "T18n0890_002:0565a10": "伏一切眾生大樂智金剛三摩地。",
    "T18n0890_002:0565a11": "「復說三摩地法。時，阿闍梨觀想四親近菩薩，",
    "T18n0890_002:0565a12": "所謂薩埵金剛菩薩、寶金剛菩薩、法金剛菩",
    "T18n0890_002:0565a13": "薩、羯磨金剛菩薩。如前想已，不久證大菩提。",
    "T18n0890_002:0565a14": "此名四聖諦歡喜三摩地。",
    "T18n0890_002:0565a15": "「復說三摩地法。時，阿闍梨觀想􈂺尊字變成",
    "T18n0890_002:0565a16": "大智，大智化成尊那菩薩，七俱胝如來三身",
    "T18n0890_002:0565a17": "讚說。此菩薩真言成九字，亦成九分法，成九",
    "T18n0890_002:0565a18": "大菩薩，身如秋月色，眾寶裝嚴，諸相圓滿，能",
    "T18n0890_002:0565a19": "度一切賢聖。此菩薩二十六臂三面，面各三",
    "T18n0890_002:0565a20": "目，正面善相微笑，右面大青色作忿怒相，利",
    "T18n0890_002:0565a21": "牙如初月舌如閃電，左面黃色齩唇。此菩",
    "T18n0890_002:0565a22": "薩或坐或立如戲舞勢，二手結本印安於心",
    "T18n0890_002:0565a23": "中，右第二手作無畏印，第三手持劍，第四手",
    "T18n0890_002:0565a24": "持寶瓔珞，第五手持海甘果，第六手持箭，第",
    "T18n0890_002:0565a25": "七手持鉞斧，第八手持寶棒，第九手持骨",
    "T18n0890_002:0565a26": "朵，第十手持鉤，第十一手持金剛杵，第十",
    "T18n0890_002:0565a27": "二手作期剋印，第十三手持數珠，左第二手",
    "T18n0890_002:0565a28": "持如意寶幢，第三手持蓮花，第四手執軍持，",
    "T18n0890_002:0565a29": "第五手持羂索，第六手持弓，第七手持爍吉",
    "T18n0890_002:0565b01": "帝，第八手持輪，第九手持螺，第十手作期剋",
    "T18n0890_002:0565b02": "印，第十一手持賢瓶，第十二手持頻尼波羅，",
    "T18n0890_002:0565b03": "第十三手持《般若經》，坐蓮花座遍身光明，著",
    "T18n0890_002:0565b04": "阿蹉哥衣偏袒掛絡腋及種種衣服裝嚴，變",
    "T18n0890_002:0565b05": "化諸佛遍滿虛空。如是尊那菩薩具大神通",
    "T18n0890_002:0565b06": "力，諸天魔等見之驚怖，悉皆向前合掌",
    "T18n0890_002:0565b07": "頂禮。如是阿闍梨若常觀想持此真言，彼人",
    "T18n0890_002:0565b08": "不久證大菩提，若入此三摩地，剎那之間能",
    "T18n0890_002:0565b09": "除一切罪，何況別成就法。此名無邊勝大智",
    "T18n0890_002:0565b10": "尊那大力金剛最勝三摩地。",
    "T18n0890_002:0565b11": "「復說三摩地法。時，阿闍梨觀想􄙈囕字變成",
    "T18n0890_002:0565b12": "大智，大智化成寶光菩薩，身真金色結跏趺",
    "T18n0890_002:0565b13": "坐，六臂三面，面各三目，諸相圓滿，面顏微笑，",
    "T18n0890_002:0565b14": "眾寶裝嚴，二手持寶，寶放光明，右第二手作",
    "T18n0890_002:0565b15": "無畏印，第三手持箭，左第二手作期剋諸惡",
    "T18n0890_002:0565b16": "印，第三手持弓，身有赤色光明，化佛如雲遍",
    "T18n0890_002:0565b17": "滿虛空。如是觀想此菩薩，最上妙法藏，能除",
    "T18n0890_002:0565b18": "諸惡，不久成菩提。此名寶雲佛智光照三摩",
    "T18n0890_002:0565b19": "地。",
    "T18n0890_002:0565b20": "「復說三摩地法。時，阿闍梨觀想􈂻勃零二合字",
    "T18n0890_002:0565b21": "變成大智，大智化成顰眉菩薩，能度諸怖",
    "T18n0890_002:0565b22": "畏，身如秋月色，六臂三面，面各三目，現喜怒",
    "T18n0890_002:0565b23": "相，光明熾盛，右第一手持金剛杵，第二手持",
    "T18n0890_002:0565b24": "寶杖，第三手持箭，左第一手持羂索及作期",
    "T18n0890_002:0565b25": "剋印，第二手執軍持，第三手持弓，化佛如",
    "T18n0890_002:0565b26": "雲。如是行住坐臥恒作觀想，能除一切怖畏",
    "T18n0890_002:0565b27": "必得菩提。此名能除一切怖畏大智金剛三",
    "T18n0890_002:0565b28": "摩地。",
    "T18n0890_002:0565b29": "「復說三摩地法。時，阿闍梨觀想􈅼吽字變成",
    "T18n0890_002:0565c01": "大智，大智化成金剛鎖菩薩，此即諸佛母能",
    "T18n0890_002:0565c02": "降惡眾生，身現綠色，六臂三面，面各三目，作",
    "T18n0890_002:0565c03": "微笑相，眾寶裝嚴，右第一手持金剛杵，第二",
    "T18n0890_002:0565c04": "手持金剛鎖，第三手持箭，左第一手作期剋",
    "T18n0890_002:0565c05": "印，第二手持羂索，第三手持弓，化佛如雲。如",
    "T18n0890_002:0565c06": "是觀想金剛鎖菩薩，彼人不久證大菩提，何",
    "T18n0890_002:0565c07": "況別成就法。此名金剛鎖解脫大智金剛三",
    "T18n0890_002:0565c08": "摩地。",
    "T18n0890_002:0565c09": "「復說三摩地法。時，阿闍梨觀想􄗬昧字變成",
    "T18n0890_002:0565c10": "大智，大智化成慈氏菩薩，四臂三面，面各三",
    "T18n0890_002:0565c11": "目，於蓮花上結跏趺坐，二手結說法印，右第",
    "T18n0890_002:0565c12": "二手作施願印，為利眾生故，左第二手持龍",
    "T18n0890_002:0565c13": "花杖，變化諸佛及化菩薩如雲滿空。如是觀",
    "T18n0890_002:0565c14": "想，所獲功德如前無異。此名慈氏力大智最",
    "T18n0890_002:0565c15": "勝三摩地。",
    "T18n0890_002:0565c16": "「復說三摩地法。時，阿闍梨觀想􈆿蒙字變成",
    "T18n0890_002:0565c17": "大智，大智化成妙吉祥菩薩，作童子相，具大",
    "T18n0890_002:0565c18": "辯才，智慧第一善說妙法，三面，面各三目，頭",
    "T18n0890_002:0565c19": "有三髻，頂戴阿閦佛，於蓮花上結跏趺坐，以",
    "T18n0890_002:0565c20": "種種花嚴飾其身，諸相圓滿而作微笑，身有",
    "T18n0890_002:0565c21": "六臂，右第一手作施願印，第二手持劍，第三",
    "T18n0890_002:0565c22": "手持箭，左第一手持般若經，第二手持優鉢",
    "T18n0890_002:0565c23": "羅花，第三手持弓，化佛如雲。如是觀想，得大",
    "T18n0890_002:0565c24": "勝利與前無異。此名大智慧光妙金剛三摩",
    "T18n0890_002:0565c25": "地。」",
    "T18n0890_002:0565c26": "爾時，世尊說此三摩地法已，復說諸菩薩摩",
    "T18n0890_002:0565c27": "訶薩觀想之法：「所謂香象菩薩、智幢菩薩、賢",
    "T18n0890_002:0565c28": "護菩薩、海意菩薩、無盡意菩薩、辯積菩薩、得",
    "T18n0890_002:0565c29": "大勢至菩薩、除一切罪障菩薩、破諸憂暗菩",
    "T18n0890_002:0566a01": "薩、熾盛光菩薩、月光菩薩、甘露光菩薩、虛",
    "T18n0890_002:0566a02": "空藏菩薩、除蓋障菩薩，如是等無數阿僧祇",
    "T18n0890_002:0566a03": "菩薩摩訶薩，若諸眾生如前儀軌一一觀想，",
    "T18n0890_002:0566a04": "諸微妙字變成大智，大智化成菩薩，各有三",
    "T18n0890_002:0566a05": "面，面各三目，或四臂、六臂等，各執幖幟神通",
    "T18n0890_002:0566a06": "變化，若人志誠持誦依法相續，彼人不久速",
    "T18n0890_002:0566a07": "得成就無上佛道，利樂一切有情。",
    "T18n0890_002:0566a08": "「復說諸大明王三摩地法。時，阿闍梨觀想􇩴",
    "T18n0890_002:0566a09": "吽",
    "T18n0890_002:0566a10": "王，以日輪為圓光，熾盛如劫火，身色如青雲，",
    "T18n0890_002:0566a11": "身短腹大，六臂六足六面，面各三目，正面開",
    "T18n0890_002:0566a12": "口作大忿怒相，金剛利牙出外，舌如閃電，頂",
    "T18n0890_002:0566a13": "戴阿閦佛，右面出舌，左面齩脣作忿怒相，頂",
    "T18n0890_002:0566a14": "戴妙吉祥菩薩，右第一手持利劍，第二手持",
    "T18n0890_002:0566a15": "金剛杵，第三手持箭，左第一手持羂索及作",
    "T18n0890_002:0566a16": "期剋印，第二手持《般若經》，第三手持弓，虎皮",
    "T18n0890_002:0566a17": "為衣，以八龍嚴飾，髑髏為冠，髮髻黃色，乘於",
    "T18n0890_002:0566a18": "水牛，飾以蓮花為座而垂右足，下面諸魔悉",
    "T18n0890_002:0566a19": "皆驚怖，亦名能降焰魔王，具大辯才，光焰赤",
    "T18n0890_002:0566a20": "色，化佛如雲。如是阿闍梨於行住坐臥常住",
    "T18n0890_002:0566a21": "此觀，設復受五慾樂，心如虛空俱不染著，",
    "T18n0890_002:0566a22": "所獲功德無量無邊。此名成一切事大智金",
    "T18n0890_002:0566a23": "剛降伏焰魔王調伏諸魔三摩地。",
    "T18n0890_002:0566a24": "「復說三摩地法。時，阿闍梨觀想􄪼鉢囉二合字",
    "T18n0890_002:0566a25": "變成大智，大智化成鉢囉研得迦忿怒明王，",
    "T18n0890_002:0566a26": "六臂三面，面各三目，身黃色放赤色光，蓮花",
    "T18n0890_002:0566a27": "上坐垂於一足，以八龍王裝嚴其身，正面微",
    "T18n0890_002:0566a28": "笑，頂戴阿閦佛，右面青色現忿怒相，左面白",
    "T18n0890_002:0566a29": "色以齒齩脣，右第一手持金剛杵，第二手持",
    "T18n0890_002:0566b01": "寶棒，第三手持箭，左第一手持羂索及作期",
    "T18n0890_002:0566b02": "剋印，第二手持《般若經》，第三手持弓。如是觀",
    "T18n0890_002:0566b03": "想變化神通已，及恒持誦，是人不久證大菩",
    "T18n0890_002:0566b04": "提。此名無能勝大智金剛三摩地。",
    "T18n0890_002:0566b05": "「復說三摩地法。時，阿闍梨觀想􈅼吽字變成",
    "T18n0890_002:0566b06": "大智，大智化成鉢訥鬘得迦忿怒明王，身現",
    "T18n0890_002:0566b07": "赤色，八臂三面，面各三目，正面微笑，右面青",
    "T18n0890_002:0566b08": "色出金剛舌，現忿怒顧視，左面黃色利牙齩",
    "T18n0890_002:0566b09": "脣現忿怒相，右第一手持金剛杵，第二手持",
    "T18n0890_002:0566b10": "寶杖，第三手持哥拏耶，第四手持箭，左第",
    "T18n0890_002:0566b11": "一手作期剋印，第二手持《般若經》，第三手持",
    "T18n0890_002:0566b12": "蓮花，第四手持弓，虎皮為衣，以八龍裝嚴，坐",
    "T18n0890_002:0566b13": "於蓮花上而垂一足，有大威力，復能變化無",
    "T18n0890_002:0566b14": "數諸佛。如是觀想，決定成就所作一切事。此",
    "T18n0890_002:0566b15": "名馬頭最勝金剛三摩地。",
    "T18n0890_002:0566b16": "「復說三摩地法。時，阿闍梨觀想􈅼吽字變成",
    "T18n0890_002:0566b17": "大智，大智化成尾覲難得迦忿怒明王，身大",
    "T18n0890_002:0566b18": "青色，六臂三面，面各三目，頂戴阿閦佛，正面",
    "T18n0890_002:0566b19": "微笑，右面白色現忿怒相，左面如優鉢羅花",
    "T18n0890_002:0566b20": "色，以齒齩脣現忿怒相，右第一手持利劍，第",
    "T18n0890_002:0566b21": "二手持鉞斧，第三手持箭，左第一手持羂索",
    "T18n0890_002:0566b22": "及作期剋印，第二手持《般若經》，第三手持弓，",
    "T18n0890_002:0566b23": "左足踏諸魔，右足踏蓮花，具大神通，能除諸",
    "T18n0890_002:0566b24": "魔，化佛如雲遍滿虛空。如是依法觀想，所作",
    "T18n0890_002:0566b25": "所求一切如意。此名除一切魔最勝金剛三",
    "T18n0890_002:0566b26": "摩地。",
    "T18n0890_002:0566b27": "「復說三摩地法。時，阿闍梨觀想􄚲㰠字變成",
    "T18n0890_002:0566b28": "大智，大智化成不動尊忿怒明王，作妙眼童",
    "T18n0890_002:0566b29": "子相，身翡翠色，頂戴冠內有阿閦佛，六臂三",
    "T18n0890_002:0566c01": "面，面各三目，正面微笑，右面黃色現忿怒相，",
    "T18n0890_002:0566c02": "開口出舌，舌如紅蓮，左面白色以齒齩脣現",
    "T18n0890_002:0566c03": "大忿怒相，右第一手持劍，第二手持金剛杵，",
    "T18n0890_002:0566c04": "第三手持箭，左第一手持羂索及作期剋印，",
    "T18n0890_002:0566c05": "第二手持《般若經》，第三手持弓，放赤色光遍",
    "T18n0890_002:0566c06": "滿照曜，坐蓮花上，垂於一足，而彼座下有大",
    "T18n0890_002:0566c07": "寶山，心念吽字能除諸魔，具無邊神通，化佛",
    "T18n0890_002:0566c08": "如雲遍滿虛空。如是依法觀想，彼人已踐聖",
    "T18n0890_002:0566c09": "道，不久成佛。此名一切如來證覺不動智變",
    "T18n0890_002:0566c10": "化金剛三摩地。",
    "T18n0890_002:0566c11": "「復說三摩地法。時，阿闍梨觀想􈅼吽字變成",
    "T18n0890_002:0566c12": "大智，大智化成吒枳忿怒明王，身如青雲色，",
    "T18n0890_002:0566c13": "六臂三面，面各三目，頂戴寶冠，冠內有佛，正",
    "T18n0890_002:0566c14": "面微笑，右面現忿怒相，左面白色以齒齩",
    "T18n0890_002:0566c15": "脣現顰眉忿怒相，二手結吒枳印，右第二手",
    "T18n0890_002:0566c16": "持金剛杵，第三手持箭，左第二手持《般若經》，",
    "T18n0890_002:0566c17": "第三手持弓，放赤色光遍滿照曜，坐蓮花上，",
    "T18n0890_002:0566c18": "垂於一足，化佛如雲遍滿虛空，下有諸魔悉",
    "T18n0890_002:0566c19": "皆驚怖合掌作禮。如是依法觀想，當得最上",
    "T18n0890_002:0566c20": "大智。此名善鉤一切眾生最勝金剛三摩地。",
    "T18n0890_002:0566c21": "「復說三摩地法。時，阿闍梨觀想􈅼吽字變成",
    "T18n0890_002:0566c22": "大智，大智化成儞羅難拏忿怒明王，身大青",
    "T18n0890_002:0566c23": "色，六臂三面，面各三目，正面微笑，右面黃色",
    "T18n0890_002:0566c24": "現忿怒相，左面青雲色以齒齩脣，頂戴寶冠，",
    "T18n0890_002:0566c25": "冠內有佛，右第一手持金剛杵，第二手持寶",
    "T18n0890_002:0566c26": "杖，第三手持箭，左第一手持羂索及作期剋",
    "T18n0890_002:0566c27": "印，第二手持《般若經》，第三手持弓，赤色圓光",
    "T18n0890_002:0566c28": "遍滿照曜，八大龍王而為嚴飾，坐蓮花上，垂",
    "T18n0890_002:0566c29": "於一足，化佛如雲遍滿虛空。如是依法觀想，",
    "T18n0890_002:0567a01": "所獲功德如前無異。此名大智金剛三摩地。",
    "T18n0890_002:0567a02": "「復說三摩地法。時，阿闍梨觀想􈅼吽字變成",
    "T18n0890_002:0567a03": "大智，大智化成大力忿怒明王，身如雲色，八",
    "T18n0890_002:0567a04": "臂三面，面各三目，目作赤色，髮赤竪立頂戴",
    "T18n0890_002:0567a05": "阿閦佛，正面微笑，右面金色作忿怒相，左面",
    "T18n0890_002:0567a06": "白色以齒齩脣，右第一手持金剛杵，第二手",
    "T18n0890_002:0567a07": "持寶杖，第三手持劍，第四手持箭，左第一手",
    "T18n0890_002:0567a08": "持羂索及作期剋印，第二手持《般若經》，第三",
    "T18n0890_002:0567a09": "手持骨朵，第四手持弓，坐於蓮花而垂一",
    "T18n0890_002:0567a10": "足，白輪圓光遍滿照曜，作忿怒顧視，諸天覩",
    "T18n0890_002:0567a11": "之深生驚怖避走十方，化佛如雲遍滿虛空。",
    "T18n0890_002:0567a12": "如是依法志心觀想，所獲功德與前無異。此",
    "T18n0890_002:0567a13": "名大力大智最勝金剛三摩地。",
    "T18n0890_002:0567a14": "「復說三摩地法。時，阿闍梨觀想􈃯勃龍二合字",
    "T18n0890_002:0567a15": "變成大智，大智化成大輪佛頂，身現金色，有",
    "T18n0890_002:0567a16": "大圓光遍滿照曜，三面，面各三目，手作禪定",
    "T18n0890_002:0567a17": "印，金剛蓮花上坐，於其座下有大寶山。彼佛",
    "T18n0890_002:0567a18": "兩邊有四親近菩薩，諸相圓滿面現笑容，手",
    "T18n0890_002:0567a19": "持寶金剛杵、優鉢羅花及蓮花等，種種衣服",
    "T18n0890_002:0567a20": "而為裝嚴。於大輪佛頂外復想輪圍，於彼圍",
    "T18n0890_002:0567a21": "內面有五色金剛光明普遍照曜，化佛如雲",
    "T18n0890_002:0567a22": "遍滿虛空。如是依法觀想大輪佛頂，若人",
    "T18n0890_002:0567a23": "樂求生佛剎土，彼人決定隨願得生，非久之",
    "T18n0890_002:0567a24": "間速證菩提。此名裝嚴一切佛剎大智大輪",
    "T18n0890_002:0567a25": "金剛三摩地。",
    "T18n0890_002:0567a26": "「復說三摩地法。時，阿闍梨觀想􄒶惹字變成",
    "T18n0890_002:0567a27": "大智，大智化成大夜叉主，名寶藏神，身黃色，",
    "T18n0890_002:0567a28": "二臂三面，頂戴寶冠內有五佛，於冠左邊少",
    "T18n0890_002:0567a29": "有所損，坐於蓮花上，座下有賢瓶滿盛諸",
    "T18n0890_002:0567b01": "寶，右手持海甘子，左手持鼠囊，兩邊有四夜",
    "T18n0890_002:0567b02": "叉女，身貌端正眾寶裝嚴，降一切寶雨，化佛",
    "T18n0890_002:0567b03": "滿空。如是依法觀想，欲求財寶，不久遍地現",
    "T18n0890_002:0567b04": "大財寶、得大富貴，復想己手掌中出甘露水",
    "T18n0890_002:0567b05": "施寶藏神。此名施寶雨大智金剛三摩地。",
    "T18n0890_002:0567b06": "「復說三摩地法。時，阿闍梨觀想􄗯𤚥字變成",
    "T18n0890_002:0567b07": "大智，大智化成日前菩薩，形容如十六歲，圓",
    "T18n0890_002:0567b08": "光熾盛，身真金色，光明照耀踰於千日，以種",
    "T18n0890_002:0567b09": "種寶裝嚴其身，乘七馬車，頂戴五如來冠，以",
    "T18n0890_002:0567b10": "大神通力擁護十方，六臂三面，面各三目，正",
    "T18n0890_002:0567b11": "面圓滿微笑，右第一手持金剛杵，第二手持",
    "T18n0890_002:0567b12": "針連線，第三手持箭，左第一手持羂索及作",
    "T18n0890_002:0567b13": "期剋印，第二手持無憂樹枝，第三手持弓，以",
    "T18n0890_002:0567b14": "神通力能禁縛一切諸惡眾生，乃至縫彼眼、",
    "T18n0890_002:0567b15": "耳、口、鼻等。如是常作觀想及持此菩薩根本",
    "T18n0890_002:0567b16": "真言，能降伏一切眾生，能銷除一切煩惱，乃",
    "T18n0890_002:0567b17": "至成無上菩提。此名隱身諸惡最上大智金",
    "T18n0890_002:0567b18": "剛三摩地。",
    "T18n0890_002:0567b19": "「復說三摩地法。時，阿闍梨觀想􈇀邦字變成",
    "T18n0890_002:0567b20": "大智，大智化成鉢蘭拏賒嚩哩菩薩，身現金",
    "T18n0890_002:0567b21": "色坐於蓮花上，頂戴五如來冠，想降甘露雨，",
    "T18n0890_002:0567b22": "身有圓光熾盛照曜，以花鬘嚴飾，六臂三面，",
    "T18n0890_002:0567b23": "面各三目，現喜怒相，一切裝嚴，右第一手持",
    "T18n0890_002:0567b24": "金剛杵，第二手持鉞斧，第三手持箭，左第一",
    "T18n0890_002:0567b25": "手持羂索及作期剋印，第二手持貝葉樹枝，",
    "T18n0890_002:0567b26": "第三手持弓，能變化忿怒明王如雲偏空，而",
    "T18n0890_002:0567b27": "彼明王以熾盛光降諸惡曜，復作忿怒熾盛",
    "T18n0890_002:0567b28": "勢，其明王頂戴阿閦佛。如是依法觀想，能除",
    "T18n0890_002:0567b29": "諸魔驚怖及諸災障。此名息除一切諸魔塵",
    "T18n0890_002:0567c01": "垢大智金剛三摩地。",
    "T18n0890_002:0567c02": "「復說三摩地法。時，阿闍梨觀想􄓁惹字變成",
    "T18n0890_002:0567c03": "大智，大智化成穰虞利菩薩，作童子相，頭有",
    "T18n0890_002:0567c04": "七龍，龍頭有如意珠光明遍照，頂戴阿閦佛",
    "T18n0890_002:0567c05": "及種種花，面現喜怒相，以大龍繫腰，坐於蓮",
    "T18n0890_002:0567c06": "花上，身相金色放赤圓光，六臂三面，面各三",
    "T18n0890_002:0567c07": "目，右第一手持金剛杵，第二手持劍，第三手",
    "T18n0890_002:0567c08": "作舞勢及持箭，左第一手持羂索及作期剋",
    "T18n0890_002:0567c09": "印，第二手持尾沙花，第三手持弓，如是菩薩",
    "T18n0890_002:0567c10": "復化五色虹光明遍滿。如是持誦者，若見有",
    "T18n0890_002:0567c11": "情遭惡毒所害，觀想諸佛滿虛空中，手持甘",
    "T18n0890_002:0567c12": "露瓶灌於彼人頂，復想彼人口門有一􄑳𡁠",
    "T18n0890_002:0567c13": "字，其毒即除，永獲安樂。如是依法觀想，不久",
    "T18n0890_002:0567c14": "證大菩提。此名能斷除一切煩惱及諸惡毒",
    "T18n0890_002:0567c15": "大智龍王金剛三摩地。",
    "T18n0890_002:0567c16": "「復說三摩地法。時，阿闍梨觀想􈅼吽字變成",
    "T18n0890_002:0567c17": "大智，大智化成訶邏曷羅菩薩，身大白色，八",
    "T18n0890_002:0567c18": "臂三面，面各三目，頂戴寶冠如半月相，冠內",
    "T18n0890_002:0567c19": "有佛，相好圓滿，面現笑容作貢高勢，右第一",
    "T18n0890_002:0567c20": "手執金剛杵，第二手持數珠，第三手持箭，第",
    "T18n0890_002:0567c21": "四手持三叉，左第一手持蓮花，第二手持《般",
    "T18n0890_002:0567c22": "若經》，第三手持弓，第四手持髑髏，內安種種",
    "T18n0890_002:0567c23": "花一切裝嚴身，而彼菩薩於寶山巖中，處紅",
    "T18n0890_002:0567c24": "蓮花座而垂一足，以虎皮為衣。如是依法觀",
    "T18n0890_002:0567c25": "想，諸佛滿空作大神通及志心持誦，設不",
    "T18n0890_002:0567c26": "持齋戒隨意飲食，亦得速成大覺菩提。此名",
    "T18n0890_002:0567c27": "能成就一切事訶邏曷羅大喜大智金剛三摩",
    "T18n0890_002:0567c28": "地。",
    "T18n0890_002:0567c29": "「復說三摩地法。時，阿闍梨觀想􄚧索字變成",
    "T18n0890_002:0568a01": "大智，大智化成降大千界菩薩，彼菩薩能除",
    "T18n0890_002:0568a02": "一切有情諸惡及諸病苦，身有千臂千面，面",
    "T18n0890_002:0568a03": "各三目，今現略相而有八臂四面，面各三目，",
    "T18n0890_002:0568a04": "身綠色作貢高忿怒勢，右第一手作施願印，",
    "T18n0890_002:0568a05": "第二手持劍，第三手持鉤，第四手持箭，左第",
    "T18n0890_002:0568a06": "一手持蓮花，花內有摩尼金剛杵，第二手持",
    "T18n0890_002:0568a07": "羂索，第三手持弓，第四手持鉞斧，發大精",
    "T18n0890_002:0568a08": "進力化本部佛，遍滿虛空降千界魔。如是依",
    "T18n0890_002:0568a09": "法觀想持誦真言力，以大熾盛光攝他象馬",
    "T18n0890_002:0568a10": "軍及能成一切事、能作擁護及降伏等。此名",
    "T18n0890_002:0568a11": "觀視大軍擁護一切及降大千界大智金剛三",
    "T18n0890_002:0568a12": "摩地。",
    "T18n0890_002:0568a13": "「復說三摩地法。時，阿闍梨觀想􄕭特網二合字",
    "T18n0890_002:0568a14": "變成大智，大智化成最上寶幢菩薩，身真金",
    "T18n0890_002:0568a15": "色現忿怒相，八臂四面，面各三目，右第一手",
    "T18n0890_002:0568a16": "持劍，第二手持擣杵，第三手持輪，第四手持",
    "T18n0890_002:0568a17": "箭，左第一手持三叉，第二手持金剛杵，第三",
    "T18n0890_002:0568a18": "手持弓，第四手作期剋諸魔印。如是依法觀",
    "T18n0890_002:0568a19": "想此菩薩，不久證大菩提。此名降三界最上",
    "T18n0890_002:0568a20": "金剛三摩地。",
    "T18n0890_002:0568a21": "「復說三摩地法。時，阿闍梨觀想􈇁鉢囕二合字",
    "T18n0890_002:0568a22": "變成大智，大智化成大隨求菩薩，八臂四面，",
    "T18n0890_002:0568a23": "面各三目，身現金色具大威德，作貢高無畏",
    "T18n0890_002:0568a24": "勢，右第一手持劍，第二手持輪，第三手持三",
    "T18n0890_002:0568a25": "又，第四手持箭，左第一手持金剛杵，第二手",
    "T18n0890_002:0568a26": "持羂索，第三手持鉞斧，第四手持弓，坐於蓮",
    "T18n0890_002:0568a27": "花上放大光明，如千日輪能除諸惡。此三摩",
    "T18n0890_002:0568a28": "地法，所有女人胎中子死者，時阿闍梨依法",
    "T18n0890_002:0568a29": "觀想自身為妙吉祥，持彼祕密曼拏羅內諸",
    "T18n0890_002:0568b01": "賢聖閼伽瓶灌女人頂，復想彼女胎中所有",
    "T18n0890_002:0568b02": "非人薄福之子，以印及真言為發遣淨除罪",
    "T18n0890_002:0568b03": "障已，復想彼胎攝入福子，時彼女人得子安",
    "T18n0890_002:0568b04": "隱。此名觀察一切胎藏隨求大智最勝金剛",
    "T18n0890_002:0568b05": "三摩地。",
    "T18n0890_002:0568b06": "「復說三摩地法。時，阿闍梨觀想􈆾網字變成",
    "T18n0890_002:0568b07": "大智，大智化成持世菩薩，其身金色，諸相圓",
    "T18n0890_002:0568b08": "滿，一切裝嚴光明照曜，作貢高勢，身有六臂，",
    "T18n0890_002:0568b09": "右第一手作施願印，第二手持穀穗，第三手",
    "T18n0890_002:0568b10": "持箭，左第一手持如意寶，第二手持弓，第三",
    "T18n0890_002:0568b11": "手降寶雨，乃至眷屬及僕從、緊羯囉、夜叉等，",
    "T18n0890_002:0568b12": "亦悉降寶及五穀雨。如是依法觀想此持世",
    "T18n0890_002:0568b13": "菩薩，能降財穀雨廣七由旬量，不久速成菩",
    "T18n0890_002:0568b14": "提。此名降財穀雨廣智金剛三摩地。",
    "T18n0890_002:0568b15": "「復說三摩地法。時，阿闍梨觀想􄙘尾字變成",
    "T18n0890_002:0568b16": "大智，大智化成白蓮羅剎女，身黑色，腹大具",
    "T18n0890_002:0568b17": "大威勢，有熾盛光如閃電相，坐蓮花上垂於",
    "T18n0890_002:0568b18": "一足，有十八臂十二面，面各三目，利牙出外，",
    "T18n0890_002:0568b19": "髮髻赤黃色，頂戴阿閦佛，髑髏為瓔珞，現大",
    "T18n0890_002:0568b20": "忿怒相，師子皮為衣、龍為絡腋，手持滿血",
    "T18n0890_002:0568b21": "髑髏及持劍鉤輪、金剛杵、三叉、鈴幡寶棒、羂",
    "T18n0890_002:0568b22": "索鉞斧等，復以眾寶裝嚴於身，能破諸惡有",
    "T18n0890_002:0568b23": "情。如是依法觀想及持誦真言，為利益一切",
    "T18n0890_002:0568b24": "眾生故，不久證大菩提。此名除滅一切惡觀",
    "T18n0890_002:0568b25": "察佛剎最勝金剛三摩地。」",
    "T18n0890_002:0568b26": "佛說瑜伽大教王經卷第二"
}