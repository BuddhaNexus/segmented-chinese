{
    "T39n1795_01a:0524c10": "folio_1a 大方廣圓覺修多羅了義經略疏",
    "T39n1795_01a:0524c11": "註卷上之一",
    "T39n1795_01a:0524c13": "唐終南山草堂寺沙門宗密述",
    "T39n1795_01a:0524c14": "將解此經，十門分別：一教起因緣、二藏乘分",
    "T39n1795_01a:0524c15": "攝、三權實對辯、四分齊幽深、五所被機宜、",
    "T39n1795_01a:0524c16": "六能詮體性、七宗趣通別、八修證階差、九通",
    "T39n1795_01a:0524c17": "釋名題、十別解文義。初有通別，通謂酬因酬",
    "T39n1795_01a:0524c18": "請顯理度生，一代教興皆由是矣。若原佛本",
    "T39n1795_01a:0524c19": "意，則唯為一大事因緣故。別者，有十所為故",
    "T39n1795_01a:0524c20": "說此經。一、顯示因行有本故。圓照淨覺，了",
    "T39n1795_01a:0524c21": "無明空，發清淨心，方修萬行。",
    "T39n1795_01a:0524c22": "二、泯絕果相成圓故。本無菩提涅槃，唯是",
    "T39n1795_01a:0524c23": "清淨覺性，故無始終增減，方為究竟之果。",
    "T39n1795_01a:0524c24": "三、決擇悟理應修故。普賢問意云：覺性本",
    "T39n1795_01a:0524c25": "圓，一切如幻。幻空無體，誰曰修行？如其不修，",
    "T39n1795_01a:0524c26": "何因證覺？佛說因起幻智以除諸幻，幻盡智",
    "T39n1795_01a:0524c27": "泯覺心圓明。然今唯說空幻者，溺在無修。修",
    "T39n1795_01a:0524c28": "習之徒縛於有得，良由悟修之意似反而符，",
    "T39n1795_01a:0524c29": "故最難明，理須決擇。",
    "T39n1795_01a:0525a01": "四、窮盡甚深疑念故。菩薩難意云：眾生本",
    "T39n1795_01a:0525a02": "佛；今既無明，十方如來後應煩惱。佛答意云：",
    "T39n1795_01a:0525a03": "即此分別便是無明，故見圓覺亦同流轉，如",
    "T39n1795_01a:0525a04": "雲駛月運等。但一念不生則前後際斷，如",
    "T39n1795_01a:0525a05": "醫差華亡等。眾生即佛，人罕能知，知而寡",
    "T39n1795_01a:0525a06": "信，信而鮮解，解亦難臻此境。今經決了，實",
    "T39n1795_01a:0525a07": "謂窮源，苟能精通，群疑自釋。",
    "T39n1795_01a:0525a08": "五、除斷輪迴根本故。發業成種，無明為根，",
    "T39n1795_01a:0525a09": "潤業受生，貪愛為本。若不識其相，賊即能為；",
    "T39n1795_01a:0525a10": "若不達其空，永不可斷。故答文殊、彌勒究了，",
    "T39n1795_01a:0525a11": "盡其根源。",
    "T39n1795_01a:0525a12": "六、搜索菩提隱障故。謂我人眾生壽命雖",
    "T39n1795_01a:0525a13": "名同諸教，而行相深密，從麁至細展轉難除，",
    "T39n1795_01a:0525a14": "故淨業一章重重搜索。",
    "T39n1795_01a:0525a15": "七、少文能攝多門故。文唯二十八紙，義具",
    "T39n1795_01a:0525a16": "頓漸空有，悟修性相。",
    "T39n1795_01a:0525a17": "八、一法一一文中無不標依圓覺、結入圓覺。",
    "T39n1795_01a:0525a18": "巧被三根故。普眼觀門被上根，三觀諸輪",
    "T39n1795_01a:0525a19": "被中根，道場加行被下根。",
    "T39n1795_01a:0525a20": "九、令修稱性深禪故。三觀皆以悟淨圓覺為",
    "T39n1795_01a:0525a21": "本。",
    "T39n1795_01a:0525a22": "十、勸事離相明師故。佛本是而勤修、惑元",
    "T39n1795_01a:0525a23": "無而須斷，無軌可則、無迹可依，必須離相明",
    "T39n1795_01a:0525a24": "師觸向曉喻，故令親近、盡命亡軀等。",
    "T39n1795_01a:0525a25": "二藏乘分攝者，謂三藏之中修多羅攝，二藏",
    "T39n1795_01a:0525a26": "之中菩薩藏攝，諸乘之中一乘所攝。十二分",
    "T39n1795_01a:0525a27": "中：一契經、二應頌、三授記、四諷頌、五因緣、",
    "T39n1795_01a:0525a28": "六自說、七本事、八本生、九方廣、十未曾有、",
    "T39n1795_01a:0525a29": "十一譬喻、十二論義。",
    "T39n1795_01a:0525b01": "契經、方廣二分所攝。三權實對辨者，然西域",
    "T39n1795_01a:0525b02": "此方古今諸德立宗判教離合有殊，或一味",
    "T39n1795_01a:0525b03": "不分、或開宗料簡。今將略敘，且啟二門：初則",
    "T39n1795_01a:0525b04": "不分、後明分教。不分之意其有五焉：一、理本",
    "T39n1795_01a:0525b05": "一味，殊途同歸故；二、一音普應，一雨普滋故；",
    "T39n1795_01a:0525b06": "三、原佛本意，為一事故；四、隨一一文，眾解不",
    "T39n1795_01a:0525b07": "同故；五、多種說法，成枝流故，故不可分。即後",
    "T39n1795_01a:0525b08": "魏流支、姚秦羅什立一音教，是此意也。其",
    "T39n1795_01a:0525b09": "分教者，有其八意：初五翻前、後三別說。",
    "T39n1795_01a:0525b10": "一、理雖一味，詮有淺深故。二、佛雖一音，教隨",
    "T39n1795_01a:0525b11": "機異故。三、本意未申，隨他意語故。四、言有通",
    "T39n1795_01a:0525b12": "別，就顯說故。五、由辨權實，不住枝流故。六、王",
    "T39n1795_01a:0525b13": "之密語，語同事別故。七、不識佛意，以深為淺",
    "T39n1795_01a:0525b14": "失於大利；以淺為深，虛其功故。八、諸佛菩薩",
    "T39n1795_01a:0525b15": "亦自分故。以斯等意，開則得多失少、合則得",
    "T39n1795_01a:0525b16": "少失多，但能虛己求宗分，亦何乖大旨，故今",
    "T39n1795_01a:0525b17": "分之。然就分教，又諸德不同。今依賢首大師，",
    "T39n1795_01a:0525b18": "統收為五：一小乘教、二大乘始教、三終教、四",
    "T39n1795_01a:0525b19": "一乘頓教、五圓教。初者以隨機故、隨他語故，",
    "T39n1795_01a:0525b20": "說諸法數一向差別，以其簡邪正、辯凡聖、分",
    "T39n1795_01a:0525b21": "欣厭、明因果。然其所說法數有七十五，但說",
    "T39n1795_01a:0525b22": "人空、不明法空，唯依六識三毒建立染淨根",
    "T39n1795_01a:0525b23": "本；未盡法源，故多諍論。二始教者，亦名分教。",
    "T39n1795_01a:0525b24": "以《深密》第二第三時教同許定性無性俱不成",
    "T39n1795_01a:0525b25": "佛故。今合之總為一教，此既未盡大乘法理，",
    "T39n1795_01a:0525b26": "故立為初，有不成佛故名為分。廣說法相，削",
    "T39n1795_01a:0525b27": "繁錄數猶有一百，少說法性。所說法性即法",
    "T39n1795_01a:0525b28": "相數，決擇分明，故少諍論。三終教者，亦名實",
    "T39n1795_01a:0525b29": "教，定性二乘、無性闡提悉當成佛，方盡大乘",
    "T39n1795_01a:0525c01": "至極之說，故立為終。以稱實理，故名為實。少",
    "T39n1795_01a:0525c02": "說法相多說法性，所說法相亦會歸性，故無",
    "T39n1795_01a:0525c03": "諍論。上二教，並依地位漸次修成，總名為漸。",
    "T39n1795_01a:0525c04": "然大乘教總有三宗，謂法相、破相，二皆漸",
    "T39n1795_01a:0525c05": "教之始，即戒賢、智光二論師，各依一經立三",
    "T39n1795_01a:0525c06": "時教，互相破斥。而傳習者，皆認法性之經，成",
    "T39n1795_01a:0525c07": "立自宗之義。",
    "T39n1795_01a:0525c08": "法性。通於頓漸，漸即終教，終於始故。頓如",
    "T39n1795_01a:0525c09": "後說。",
    "T39n1795_01a:0525c10": "今將法性對二宗料簡，即為二門：一對法相、",
    "T39n1795_01a:0525c11": "二對破相。初中性相二宗有多差別，今隨類",
    "T39n1795_01a:0525c12": "束略敘十條：一、三乘性五故也。初小、次一",
    "T39n1795_01a:0525c13": "不了，後具三乘為了。《深密》云云。",
    "T39n1795_01a:0525c14": "一乘。生一故也。初小、次二不了，後唯一",
    "T39n1795_01a:0525c15": "乘為了。《法華》等云云。",
    "T39n1795_01a:0525c16": "三、五性《楞伽》等中皆說五種性故。",
    "T39n1795_01a:0525c17": "一性。《法華》、《楞伽》、《涅槃》皆唯一性，趣寂聲聞",
    "T39n1795_01a:0525c18": "餘國佛度故、菩薩與記當作佛故、闡提有佛",
    "T39n1795_01a:0525c19": "性故、《攝論》立法一居三後故、《法華》破三多嫉",
    "T39n1795_01a:0525c20": "怨故。",
    "T39n1795_01a:0525c21": "三、唯心妄八識從惑業生。",
    "T39n1795_01a:0525c22": "真。八識通如來藏。",
    "T39n1795_01a:0525c23": "四、真如凝然八識生滅，故非隨緣。",
    "T39n1795_01a:0525c24": "隨緣。八識依藏性故，但是真如隨緣成立。",
    "T39n1795_01a:0525c25": "五、三性空有離遍計空，依圓有。",
    "T39n1795_01a:0525c26": "即。無性即圓。",
    "T39n1795_01a:0525c27": "六、生佛不增不減。定性無性，決不成佛故。",
    "T39n1795_01a:0525c28": "生界不滅、一理齊平故，無增無減。",
    "T39n1795_01a:0525c29": "七、二諦空有離真俗條然。",
    "T39n1795_01a:0526a01": "即。第一義空該通真妄。",
    "T39n1795_01a:0526a02": "八、四相前後滅表後無。",
    "T39n1795_01a:0526a03": "同時。體性即滅。",
    "T39n1795_01a:0526a04": "九、能所斷證離根後緣境斷惑，以有為智",
    "T39n1795_01a:0526a05": "證無為理。",
    "T39n1795_01a:0526a06": "即。惑即菩提，見即真如。",
    "T39n1795_01a:0526a07": "十、佛身有為四智依生滅識種故，報身有",
    "T39n1795_01a:0526a08": "為。",
    "T39n1795_01a:0526a09": "無為。智依如來藏故，佛化身即常即法，不",
    "T39n1795_01a:0526a10": "墮諸數，況報體耶？",
    "T39n1795_01a:0526a11": "若知二教權實，二宗亦不相違。謂就機則三、",
    "T39n1795_01a:0526a12": "約法則一，新熏則五，本有無二等。二、對破相",
    "T39n1795_01a:0526a13": "者，略有五別：一無性以諸法無性為真如。",
    "T39n1795_01a:0526a14": "本性。以常住真心為真如。",
    "T39n1795_01a:0526a15": "二、真智能了無性者。",
    "T39n1795_01a:0526a16": "真知。一心真實本自能知，通於理智、徹於",
    "T39n1795_01a:0526a17": "染淨，如《華嚴．問明品》說。",
    "T39n1795_01a:0526a18": "二、二諦色等俗也，空即真也。",
    "T39n1795_01a:0526a19": "三諦加第一義諦，謂一真心性，非空非色、",
    "T39n1795_01a:0526a20": "能空能色，如鏡之明。",
    "T39n1795_01a:0526a21": "四、三性空有。空宗，有謂依計、空謂圓成。性",
    "T39n1795_01a:0526a22": "宗，即遍計情有理無，依他相有性無，圓成情",
    "T39n1795_01a:0526a23": "無理有、相無性有。",
    "T39n1795_01a:0526a24": "五、佛德空雖說佛身五求不得，得則虛忘、",
    "T39n1795_01a:0526a25": "無得乃真，離一切相，名佛功德。",
    "T39n1795_01a:0526a26": "有。諸佛皆具常樂我淨真實功德，身智通",
    "T39n1795_01a:0526a27": "光一一無盡。性自本有，不待機緣。",
    "T39n1795_01a:0526a28": "略辨此五，餘可例知。然得意者亦不相違，謂",
    "T39n1795_01a:0526a29": "一切法既皆是真心緣起，緣起無性還即真",
    "T39n1795_01a:0526b01": "心。始不異本、知外無智，餘諦性等例之可明。",
    "T39n1795_01a:0526b02": "然此門與前後別，但教有始終漸頓之殊，法",
    "T39n1795_01a:0526b03": "非深淺之異。四、頓教者，但一念不生即名為",
    "T39n1795_01a:0526b04": "佛，不依地位漸次而說，故立為頓。《思益經》",
    "T39n1795_01a:0526b05": "云：「得諸法正性者，不從一地至於一地。」《楞伽",
    "T39n1795_01a:0526b06": "經》云：「初地即為八，乃至無所有。」何次？",
    "T39n1795_01a:0526b07": "總不說法性，唯辯真性。一切所有唯是忘",
    "T39n1795_01a:0526b08": "想，一切法界唯是絕言。五法、三自性皆空，八",
    "T39n1795_01a:0526b09": "識、二無我都遣。訶教勸離、毀相泯心，生心即",
    "T39n1795_01a:0526b10": "妄、不生即佛。泯之迹絕，方顯真性故。",
    "T39n1795_01a:0526b11": "五、圓教者，明一位即一切位、一切位即一位，",
    "T39n1795_01a:0526b12": "是故十信滿心即攝五位成正覺等，主伴具",
    "T39n1795_01a:0526b13": "足故名圓教，即《華嚴經》也。所說唯是無盡法",
    "T39n1795_01a:0526b14": "界，性海圓融緣起無礙，如帝網珠重重無盡。",
    "T39n1795_01a:0526b15": "已知五教貫於群詮，未審此經與彼何攝？今顯",
    "T39n1795_01a:0526b16": "此義，分作三門：一、彼全攝此，此分攝彼，謂圓",
    "T39n1795_01a:0526b17": "教也；二、此分攝彼，彼不攝此，謂初、二也；三、彼",
    "T39n1795_01a:0526b18": "此克體全相攝屬，即終頓也。權實對辨訖。",
    "T39n1795_01a:0526b19": "四、分齊幽深者，約《起信論》明諸染法本末五",
    "T39n1795_01a:0526b20": "重，以顯諸宗所詮分齊深淺。論中初唯一心",
    "T39n1795_01a:0526b21": "為本源。二、依一心開二門：一者心真如門，謂",
    "T39n1795_01a:0526b22": "心性不生不滅；二者心生滅門，謂依如來藏",
    "T39n1795_01a:0526b23": "與生滅合，名阿黎耶識。三、依此識明二義：一",
    "T39n1795_01a:0526b24": "覺義始本，謂心體離念等；二、不覺義，謂不如",
    "T39n1795_01a:0526b25": "實知真如法一，不覺心起等。四、依後義生三",
    "T39n1795_01a:0526b26": "細：一、依不覺故心動名業相；二、依動故能見",
    "T39n1795_01a:0526b27": "名轉相；三、依見故境界妄現名現相。五、依最",
    "T39n1795_01a:0526b28": "後生六麁：一、智相；依境分別也，即法執俱",
    "T39n1795_01a:0526b29": "生。",
    "T39n1795_01a:0526c01": "二、相續相；依智起念不斷，即法執分別。",
    "T39n1795_01a:0526c02": "三、執取相；心起著故，即我執俱生。",
    "T39n1795_01a:0526c03": "四、計名字相；我見分別，上四皆惑。",
    "T39n1795_01a:0526c04": "五、起業相業也；六、業繫苦相報也。言諸宗所詮分齊",
    "T39n1795_01a:0526c05": "者，謂人天乘唯齊業報，小乘唯後四麁，法相",
    "T39n1795_01a:0526c06": "極於三細，終頓通詮本末方窮初一心源。初",
    "T39n1795_01a:0526c07": "一心源，即此經圓覺妙心也，經標圓覺為宗",
    "T39n1795_01a:0526c08": "本故、說染淨法皆從覺心所現起故。第一",
    "T39n1795_01a:0526c09": "重。",
    "T39n1795_01a:0526c10": "文殊章末即真如門。經名如來藏差別，即生",
    "T39n1795_01a:0526c11": "滅門。第二重。",
    "T39n1795_01a:0526c12": "普眼一章即始本覺。徵釋無明即是不覺。",
    "T39n1795_01a:0526c13": "第三重。",
    "T39n1795_01a:0526c14": "淨業一章即三細二麁。第四重。",
    "T39n1795_01a:0526c15": "彌勒章初輪迴因果，即後四麁。第五重。",
    "T39n1795_01a:0526c16": "是知圓覺極盡五重、標云幽深、良在斯矣。五、",
    "T39n1795_01a:0526c17": "所被機宜者，略有二種：初料簡、後普收。初謂",
    "T39n1795_01a:0526c18": "樂著名相以文為解者、繫滯行位高推聖境",
    "T39n1795_01a:0526c19": "者、情尚於空觸言賓無者、自恃天真輕厭進",
    "T39n1795_01a:0526c20": "習者、固執先聞擔麻棄金者，如上皆非其器，",
    "T39n1795_01a:0526c21": "反上即皆是器。後普收者，一切眾生皆本有",
    "T39n1795_01a:0526c22": "佛性，但得聞之無不獲益，謂宿機深者悟入、",
    "T39n1795_01a:0526c23": "淺者信解。都無宿種者，亦皆熏成圓頓種性。",
    "T39n1795_01a:0526c24": "如《華嚴經》食金剛喻。六、能詮體性者，略作四",
    "T39n1795_01a:0526c25": "門：一、隨相門。復有二種：一、聲名句文體，體用",
    "T39n1795_01a:0526c26": "假實相資故。故《十地經》有空中風喻聲畫名等之",
    "T39n1795_01a:0526c27": "喻。二、通攝所詮體。若不詮義，文非教故。二、唯",
    "T39n1795_01a:0526c28": "識門。前二不離識故，然有本、影之異。三、歸性",
    "T39n1795_01a:0526c29": "門。此識無體，唯是真如故。四、無礙門。心境、理",
    "T39n1795_01a:0527a01": "事交徹相攝故，以一心法有二門故。七、宗",
    "T39n1795_01a:0527a02": "當部所崇。",
    "T39n1795_01a:0527a03": "趣。宗之所歸。",
    "T39n1795_01a:0527a04": "通別者，通論佛教因緣為宗，於中有小乘、空",
    "T39n1795_01a:0527a05": "宗、法相、法性、圓融等異，今即法性。",
    "T39n1795_01a:0527a06": "別明此經，又有總別：總以心寂也境空也空遍計",
    "T39n1795_01a:0527a07": "如蛇鬼等，下云「非作故無」等。",
    "T39n1795_01a:0527a08": "寂，依他如影像等，下云「四大不動」等。",
    "T39n1795_01a:0527a09": "覺性圓滿，由空寂故，圓滿成實。",
    "T39n1795_01a:0527a10": "凡聖平等為宗。下云「覺圓明故乃至根塵",
    "T39n1795_01a:0527a11": "遍法界」等。",
    "T39n1795_01a:0527a12": "令修行者忘情，由悟宗故，即下縛脫。八不",
    "T39n1795_01a:0527a13": "等佛，由情忘故。",
    "T39n1795_01a:0527a14": "觀行速成為趣。又以前趣為宗，令惑業消滅",
    "T39n1795_01a:0527a15": "永絕輪迴、起大神用安樂自在為趣。別者有",
    "T39n1795_01a:0527a16": "五對：一教義對，教說為宗、義意為趣。二理事",
    "T39n1795_01a:0527a17": "對，舉事為宗、顯理為趣。三境行對，理境為宗、",
    "T39n1795_01a:0527a18": "觀行為趣。四行寂對，觀行為宗、絕觀為趣。五",
    "T39n1795_01a:0527a19": "寂用對，絕觀心寂為宗、起大神用為趣。此五",
    "T39n1795_01a:0527a20": "亦是從前起後漸漸相由矣。八、修證階差者，",
    "T39n1795_01a:0527a21": "謂若但約教文唯生義解，忘詮修證復有其",
    "T39n1795_01a:0527a22": "門，故以心傳心歷代不絕。自佛屬迦葉展轉",
    "T39n1795_01a:0527a23": "于今，燈燈相承明明無盡。然所傳法不出定",
    "T39n1795_01a:0527a24": "慧、悟修、頓漸。無定無慧是狂是愚，偏修一門",
    "T39n1795_01a:0527a25": "無明邪見，此二雙運成兩足尊，故天台修行",
    "T39n1795_01a:0527a26": "宗於止觀。其頓漸悟修者，頓悟，日出孩生。",
    "T39n1795_01a:0527a27": "漸修，霜消孩長。",
    "T39n1795_01a:0527a28": "為解悟漸修頓悟、伐木入都。",
    "T39n1795_01a:0527a29": "頓修漸悟、磨鏡學射。",
    "T39n1795_01a:0527b01": "漸修漸悟、如登九層臺。足履漸高，所鑑漸",
    "T39n1795_01a:0527b02": "遠。",
    "T39n1795_01a:0527b03": "並為證悟。若頓悟頓修，斬染綟絲。",
    "T39n1795_01a:0527b04": "則通三義，謂先悟廓然頓了。",
    "T39n1795_01a:0527b05": "後修。不著不證，曠然合道。",
    "T39n1795_01a:0527b06": "為解悟先修服藥後悟病除，為證悟修無心忘照。",
    "T39n1795_01a:0527b07": "悟任運寂知。",
    "T39n1795_01a:0527b08": "一時即通解證。若云本具一切佛德為悟，",
    "T39n1795_01a:0527b09": "如飲大海。",
    "T39n1795_01a:0527b10": "一念萬行為修，得百川味。",
    "T39n1795_01a:0527b11": "亦通解證。此《圓覺經》備前諸說。為文殊一章，",
    "T39n1795_01a:0527b12": "是頓解悟。普眼觀成，是頓證悟。三觀諸輪，是",
    "T39n1795_01a:0527b13": "漸證悟。又三觀一一首標悟淨圓覺，次明行",
    "T39n1795_01a:0527b14": "相，後顯功成。初中為對是頓悟漸修，中後為",
    "T39n1795_01a:0527b15": "對是漸修頓悟。此等頓漸皆語用心，不同前",
    "T39n1795_01a:0527b16": "門但是判教。苟得其意皆成定慧，如其失旨",
    "T39n1795_01a:0527b17": "妄想無記，冀諸學者審而修之。其第九第十",
    "T39n1795_01a:0527b18": "兩門，便隨本文注解，故不牒其科段。",
    "T39n1795_01a:0527b19": "「大方廣圓覺修多羅了義經」上五字所詮，",
    "T39n1795_01a:0527b20": "謂圓覺是法，大方廣是義，故文中標結指陳，",
    "T39n1795_01a:0527b21": "一一只言圓覺，不言大等。下六字屬能詮，謂",
    "T39n1795_01a:0527b22": "經是教法。修多羅了義，歎教勝能。經有五名，",
    "T39n1795_01a:0527b23": "首題唯二，良以宗本體用是法義之宏綱、詮",
    "T39n1795_01a:0527b24": "旨功能是言象之皎鏡，事周義盡，須建五名，",
    "T39n1795_01a:0527b25": "簡要標題，且存兩號。大等三字是體、相、用，各",
    "T39n1795_01a:0527b26": "有二義：大者當體得名，常遍為義。當體者，不",
    "T39n1795_01a:0527b27": "同法相宗揀小之大，大外有小可揀，猶是分",
    "T39n1795_01a:0527b28": "限，豈為至大？今以圓覺體無邊涯，絕諸分量，",
    "T39n1795_01a:0527b29": "強名大也。常遍者，常則竪通三世，遍則橫該",
    "T39n1795_01a:0527c01": "十方。竪者，過去無始、未來無終，無有一法先",
    "T39n1795_01a:0527c02": "之，唯此先於諸法，故名大也。故《涅槃經》云：「所",
    "T39n1795_01a:0527c03": "言大者，名之為常。」橫者，十方窮之無有涯畔。",
    "T39n1795_01a:0527c04": "《涅槃》又云：「所言大者，其性廣博，猶如虛空。」方",
    "T39n1795_01a:0527c05": "者，就法得名，軌持為義，軌生物解，任持自性。",
    "T39n1795_01a:0527c06": "持自性者，一切眾生皆有本覺，雖流浪六道",
    "T39n1795_01a:0527c07": "受種種身，而此覺性不曾失滅。生解者，眾生",
    "T39n1795_01a:0527c08": "悟入知見，雖因善友開示，然其智解從覺性",
    "T39n1795_01a:0527c09": "生，如水土之潤生穀等牙。牙從種生，不從水",
    "T39n1795_01a:0527c10": "土。故文云：「圓覺流出菩提、涅槃及波羅蜜，教",
    "T39n1795_01a:0527c11": "授菩薩。」廣者，從用得名，廣多、廣博為義。廣多",
    "T39n1795_01a:0527c12": "者，此圓覺性本有過塵沙之妙用，潛興密應，",
    "T39n1795_01a:0527c13": "無有休息，無有窮盡。廣博者，此無盡之用一",
    "T39n1795_01a:0527c14": "一同於覺性，無有邊際，無有分限。故文云：「覺",
    "T39n1795_01a:0527c15": "性遍滿，圓無際故，當知六根遍滿法界，如是",
    "T39n1795_01a:0527c16": "乃至八萬四千陀羅尼門遍滿法界。」圓覺者，",
    "T39n1795_01a:0527c17": "直指法體。若不克體標指，則不知向來說何",
    "T39n1795_01a:0527c18": "法大、說何法廣？圓者，滿足周備，此外更無一",
    "T39n1795_01a:0527c19": "法。覺者，虛明靈照，無諸分別念想。故論云：「所",
    "T39n1795_01a:0527c20": "言覺義者，謂心體離念，離念相者等虛空界，",
    "T39n1795_01a:0527c21": "即是如來平等法身，依此法身說名本覺。」釋",
    "T39n1795_01a:0527c22": "曰：此是釋如來藏心生滅門中本覺之文也。",
    "T39n1795_01a:0527c23": "故知此覺，非離凡局聖、非離境局心。心境、凡",
    "T39n1795_01a:0527c24": "聖本空，唯是靈覺，故言圓也。下文說：「涅槃昨",
    "T39n1795_01a:0527c25": "夢、世界空華，眾生本成佛道。」又云：「一切覺故。」",
    "T39n1795_01a:0527c26": "又云：「幻滅覺圓滿。」或唯覺之一字是法，餘四",
    "T39n1795_01a:0527c27": "皆義。意言：此覺有廣大義、有方圓義，謂體大",
    "T39n1795_01a:0527c28": "而用廣，理方而義圓。方是正直不偏不邪，圓",
    "T39n1795_01a:0527c29": "是滿足無虧無缺。亦可大方是體、廣圓是用，",
    "T39n1795_01a:0528a01": "謂體大而方正不偏，用廣而圓滿無缺。故復",
    "T39n1795_01a:0528a02": "以方連大，以圓連廣。又上三字是別，圓字是",
    "T39n1795_01a:0528a03": "總。意明此覺具足三大之德，故名圓也。是則",
    "T39n1795_01a:0528a04": "總別之德具彰，法義之門雙指，故名大方廣",
    "T39n1795_01a:0528a05": "圓覺。後能詮，「修多羅」三字總指諸經。「了義」二",
    "T39n1795_01a:0528a06": "字歎此一部是諸經決了之義也。故下文云：",
    "T39n1795_01a:0528a07": "「是十二部經清淨眼目。」經之一字正是此典。",
    "T39n1795_01a:0528a08": "修多羅者，此云契經，契謂契理、契機；經謂貫",
    "T39n1795_01a:0528a09": "穿攝化。謂貫穿所應知義，攝持所化生故。了",
    "T39n1795_01a:0528a10": "義者，決擇究竟顯了之說，非覆相密意含隱",
    "T39n1795_01a:0528a11": "之譚。然諸經中何者了義？何者不了？清涼大",
    "T39n1795_01a:0528a12": "師答順宗皇帝所問諸經了義云：「佛一代教，",
    "T39n1795_01a:0528a13": "若約本為一事，則八萬度門莫非了義。若圓",
    "T39n1795_01a:0528a14": "器受法，無法不圓，得之由人，亦皆為了義。」此",
    "T39n1795_01a:0528a15": "二不足簡別，今約開方便門、示真實相，則有",
    "T39n1795_01a:0528a16": "了不了，故《淨名》、《涅槃》、《寶積》等經皆云：「依了義",
    "T39n1795_01a:0528a17": "經，不依不了義經。」不了義經謂小乘教，了",
    "T39n1795_01a:0528a18": "義經者謂大乘教。大乘復有了、不了，謂有大",
    "T39n1795_01a:0528a19": "乘雖六度、悲智兼修，而定說三乘不一，亦非",
    "T39n1795_01a:0528a20": "了義；若有會歸一極，以玄鑪陶於群像、智",
    "T39n1795_01a:0528a21": "海總乎萬流，無二無三、無不成佛，中道理觀",
    "T39n1795_01a:0528a22": "不共二乘，方為了義。又《大寶積經》云：「舍利弗！",
    "T39n1795_01a:0528a23": "何等經中名為了義？何等經中名不了義？舍",
    "T39n1795_01a:0528a24": "利弗！若諸經中宣說世俗，名不了義；宣說勝",
    "T39n1795_01a:0528a25": "義，名為了義。宣說作業煩惱，名不了義；宣說",
    "T39n1795_01a:0528a26": "煩惱業盡，名為了義。宣說厭離生死、趣求涅",
    "T39n1795_01a:0528a27": "槃，名不了義；宣說生死、涅槃無二無別，名為",
    "T39n1795_01a:0528a28": "了義。宣說種種文句差別，名不了義；宣說甚",
    "T39n1795_01a:0528a29": "深難見難覺，名為了義。」釋曰：據上說，了義行",
    "T39n1795_01a:0528b01": "相皆與圓覺相當，佛自料簡，固應無惑。經者",
    "T39n1795_01a:0528b02": "契經，亦如上釋。逐便從簡，又略契字。問：「修多",
    "T39n1795_01a:0528b03": "羅與經，但唐梵之文異。今雙置題目，豈非繁",
    "T39n1795_01a:0528b04": "重？」答：「上則總指諸部，此則唯目當經，對總歎",
    "T39n1795_01a:0528b05": "別，故非重也。亦如《大方等修多羅王經》，豈不",
    "T39n1795_01a:0528b06": "亦『修多羅王』四字是總，指諸部以歎其經耶？」",
    "T39n1795_01a:0528b07": "「罽賓沙門佛陀多羅譯」《開元釋教目錄》云：",
    "T39n1795_01a:0528b08": "「沙門佛陀多羅，唐言覺救，北印度罽賓人也。",
    "T39n1795_01a:0528b09": "於東都白馬寺譯《圓覺經》一部，不載年月。」《續",
    "T39n1795_01a:0528b10": "古今譯經圖紀》及《貞元目錄》亦同。北都藏海",
    "T39n1795_01a:0528b11": "寺道詮法師疏又云：「羯濕彌羅三藏法師佛",
    "T39n1795_01a:0528b12": "陀多羅，以長壽二年龍集癸巳，持於梵本方",
    "T39n1795_01a:0528b13": "至神都，於白馬寺傳譯兩卷，總二十八紙。其",
    "T39n1795_01a:0528b14": "度語、筆授、證義、潤文諸德，具如別錄。」此下正",
    "T39n1795_01a:0528b15": "釋經文。總分三分：謂序、正、流通。序中證信便",
    "T39n1795_01a:0528b16": "是發起，謂佛入大光明藏，與一切佛同住眾",
    "T39n1795_01a:0528b17": "生清淨覺地，現諸淨土。菩薩主伴皆入三昧，",
    "T39n1795_01a:0528b18": "同一佛境，以表因果無異、凡聖同源，顯發此",
    "T39n1795_01a:0528b19": "經旨趣如是。然證信序諸經皆同，是阿難請",
    "T39n1795_01a:0528b20": "問，佛令置之，亦為斷疑息諍及異邪故。然雖",
    "T39n1795_01a:0528b21": "具六成就，今隨文便，均於廣略。總分為三：一",
    "T39n1795_01a:0528b22": "信聞時主、二說處依真、三同體法眾。今初信",
    "T39n1795_01a:0528b23": "聞時主。",
    "T39n1795_01a:0528b24": "如是且兼「我聞」合釋，即指法之辭也，如是",
    "T39n1795_01a:0528b25": "之法我從佛聞。《佛地論》云：「謂結集時諸菩薩",
    "T39n1795_01a:0528b26": "眾咸共請言：『如汝所聞，當如是說。』傳法菩薩",
    "T39n1795_01a:0528b27": "便許可彼言：『如是當說，如我所聞。』」釋曰：以",
    "T39n1795_01a:0528b28": "《佛地經》在淨土說故，論釋結集者云是菩薩。",
    "T39n1795_01a:0528b29": "又《纂靈記》云：「摩訶衍藏，是文殊師利與阿難",
    "T39n1795_01a:0528c01": "海，於鐵圍山間結集故。」離釋如是者，信成就",
    "T39n1795_01a:0528c02": "也。《智論》云：「佛法大海，信為能入，智為能度。信",
    "T39n1795_01a:0528c03": "者言是事如是，不信者言是事不如是。」故肇",
    "T39n1795_01a:0528c04": "公云：「信順之辭也。信則所言之理順，順則師",
    "T39n1795_01a:0528c05": "資之道成。」又聖人說法但為顯如，唯如為是，",
    "T39n1795_01a:0528c06": "故稱如是。又真不違俗名如，俗順於真為是。",
    "T39n1795_01a:0528c07": "又如者當理之言，是者無非之稱。又有無不",
    "T39n1795_01a:0528c08": "二為如，如非有無為是。若唯就當經說者，凡",
    "T39n1795_01a:0528c09": "聖因果不異圓覺名如，唯此因果方離過非",
    "T39n1795_01a:0528c10": "為是。",
    "T39n1795_01a:0528c11": "我聞：聞成就也。我即文殊及阿難海。五蘊",
    "T39n1795_01a:0528c12": "假者，云何稱我？我有四種：一凡夫遍計、二外",
    "T39n1795_01a:0528c13": "道宗計、三諸聖隨世假分賓主、四法身真我。",
    "T39n1795_01a:0528c14": "今是後二，故無過也。聞謂耳根發識，雖因耳",
    "T39n1795_01a:0528c15": "處，廢別從總，故稱我聞，非邪慢心而有所說。",
    "T39n1795_01a:0528c16": "若無相宗，我既無我，聞亦無聞，從緣空故，不",
    "T39n1795_01a:0528c17": "壞假名，即不聞聞爾。若約法性，此經旨趣，傳",
    "T39n1795_01a:0528c18": "法菩薩以我、無我不二之真我，根境非一異",
    "T39n1795_01a:0528c19": "之妙耳，聞真俗無礙之法門也。",
    "T39n1795_01a:0528c20": "一時，時成就也。師資合會，說聽究竟，總言",
    "T39n1795_01a:0528c21": "一時。一時者，簡異餘時。時者，隨世假立。如來",
    "T39n1795_01a:0528c22": "說經，時有無量，不能別舉，一言略周，故但云",
    "T39n1795_01a:0528c23": "一時。如《涅槃》云：「一時，佛在恒河岸」等。又諸方",
    "T39n1795_01a:0528c24": "時分延促不同，故但言一時。若約當宗，即",
    "T39n1795_01a:0528c25": "說聽之時，心境泯、理智融，凡聖如本，始會此",
    "T39n1795_01a:0528c26": "諸二法皆一之時。",
    "T39n1795_01a:0528c27": "婆伽婆主成就也。《涅槃》云：「能破煩惱名娑",
    "T39n1795_01a:0528c28": "伽婆。」即當斷德，以顯法身淨土說經，法、報不",
    "T39n1795_01a:0528c29": "分，非應化矣。故《佛地經》云：「是薄伽梵最淨淨",
    "T39n1795_01a:0529a01": "覺，極於法界，盡於虛空，窮未來際。」若約諸",
    "T39n1795_01a:0529a02": "經多是佛字，翻云覺者，謂心體離念，覺了真",
    "T39n1795_01a:0529a03": "妄性相故。覺具三義，謂自覺、覺他、覺滿。若約",
    "T39n1795_01a:0529a04": "《佛地論》則具十義，謂具二智、離二障，於一切",
    "T39n1795_01a:0529a05": "性相能自開覺，亦能開覺一切有情，如睡夢",
    "T39n1795_01a:0529a06": "覺、如蓮華開，故名為佛。若依《華嚴》則說十佛，",
    "T39n1795_01a:0529a07": "謂成正覺佛、願佛、業報佛、住持佛、涅槃佛、",
    "T39n1795_01a:0529a08": "法界佛、心佛、三昧佛、本性佛、隨樂佛。若出",
    "T39n1795_01a:0529a09": "其體即圓覺也，如題中釋。二、說處依真者，處",
    "T39n1795_01a:0529a10": "成就也，謂佛入法性源，現無邊無礙剎土，亦",
    "T39n1795_01a:0529a11": "不定分自他受用，故曰依真。然諸大乘經在",
    "T39n1795_01a:0529a12": "淨土中說者，今略舉十以為其例，謂《深密經》、",
    "T39n1795_01a:0529a13": "《法集經》、《稱讚大乘經》、《密嚴經》、《心印經》、《興顯",
    "T39n1795_01a:0529a14": "經》、《大毘盧經》、《入印法門經》、《虛空藏經》、《佛地",
    "T39n1795_01a:0529a15": "經》云：「如是我聞。一時，薄伽梵住最勝光曜，放",
    "T39n1795_01a:0529a16": "大光明普照無邊世界，周圓無際，超過三界",
    "T39n1795_01a:0529a17": "所行之處。」彼論釋云：「此土受用土攝，說此經",
    "T39n1795_01a:0529a18": "佛是受用身，此淨土量無邊際故若爾，此地",
    "T39n1795_01a:0529a19": "上菩薩所應見聞，何故於此化土中結集流",
    "T39n1795_01a:0529a20": "布？」論自答云：「佛為地上諸菩薩說，令傳法者",
    "T39n1795_01a:0529a21": "結集流通。」又云：「說此經時，地前大眾見變化",
    "T39n1795_01a:0529a22": "身居此穢土為其說法，地上大眾見受用身",
    "T39n1795_01a:0529a23": "居佛淨土為其說法。所聞雖同，所見各別。而",
    "T39n1795_01a:0529a24": "傳法者為令眾生聞勝希願，證佛功德，故就",
    "T39n1795_01a:0529a25": "勝者所見結集，言婆伽梵住最勝等。」文中二：",
    "T39n1795_01a:0529a26": "初攝相歸真、後稱真現土。初中三：一標入智",
    "T39n1795_01a:0529a27": "用之源、二明與凡聖同體、三總彰稱體圓遍。",
    "T39n1795_01a:0529a28": "今初、標入智用之源。",
    "T39n1795_01a:0529a29": "入於神通大光明藏藏即寶性法界藏，起",
    "T39n1795_01a:0529b01": "信心真如，是諸佛、眾生之本源，神通光明之",
    "T39n1795_01a:0529b02": "性體。塵沙德用並蘊其中，百千通光皆從斯",
    "T39n1795_01a:0529b03": "起，故云藏也，亦名法性土，亦名常寂光土。息",
    "T39n1795_01a:0529b04": "諸分別，智與理冥，名為入矣。然諸佛有常光、",
    "T39n1795_01a:0529b05": "放光。若約常光，光即是藏，謂心性本明，迷之",
    "T39n1795_01a:0529b06": "似闇。妄想既盡，顯煥無涯。故論云：「心性不起，",
    "T39n1795_01a:0529b07": "即是大智慧光明遍照法界。」若約所放光及",
    "T39n1795_01a:0529b08": "所起通，即神通光明之藏。",
    "T39n1795_01a:0529b09": "三昧正受。唐梵雙彰也，安住藏中不受諸",
    "T39n1795_01a:0529b10": "受，名為正受。又三昧，此云正思，謂在定時於",
    "T39n1795_01a:0529b11": "所緣境審正思察故。二、明與凡聖同體者，既",
    "T39n1795_01a:0529b12": "入其源，即同其體。故論云：「無漏無明種種業",
    "T39n1795_01a:0529b13": "幻，皆同真如性相。」《華嚴》亦云：「心、佛及眾生，是",
    "T39n1795_01a:0529b14": "三無差別。」文中二：初、明聖同。",
    "T39n1795_01a:0529b15": "一切十方三世。",
    "T39n1795_01a:0529b16": "如來本覺名如、始覺名來，始、本不二名曰",
    "T39n1795_01a:0529b17": "如來。是則眾生有本無始，是如不來。",
    "T39n1795_01a:0529b18": "光嚴重重交光，照曜炳著。",
    "T39n1795_01a:0529b19": "住安住，永絕攀緣。",
    "T39n1795_01a:0529b20": "持，任持不失不壞。後明凡同。",
    "T39n1795_01a:0529b21": "是諸眾生清淨覺地，迷真起妄，妄見眾生。",
    "T39n1795_01a:0529b22": "妄體元空，全是本覺。心地妄不能染，故云清",
    "T39n1795_01a:0529b23": "淨。故論云：「一切眾生本來常住，入於涅槃，然",
    "T39n1795_01a:0529b24": "聖證此境，直曰住持。凡不知同，但指覺地。」三、",
    "T39n1795_01a:0529b25": "總彰稱體圓遍。",
    "T39n1795_01a:0529b26": "身心寂滅，平等本際，凡聖身心取相似異，",
    "T39n1795_01a:0529b27": "相皆虛妄，當體寂滅。寂滅故平等，皆同一際，",
    "T39n1795_01a:0529b28": "即圓覺本際。",
    "T39n1795_01a:0529b29": "圓滿十方，既與覺體無異，故隨體圓滿，周",
    "T39n1795_01a:0529c01": "遍法界。",
    "T39n1795_01a:0529c02": "不二隨順。隨順不二也，西域語倒，譯者迴",
    "T39n1795_01a:0529c03": "文不盡故也。生死、涅槃為二，凡夫順生死，二",
    "T39n1795_01a:0529c04": "乘趣涅槃，今皆不住，故云隨順。又依報則淨、",
    "T39n1795_01a:0529c05": "穢不二，正報則生、佛不二，克體則身、心不二，",
    "T39n1795_01a:0529c06": "通該則自、他不二，與此相應是隨順矣。二、稱",
    "T39n1795_01a:0529c07": "真現土。",
    "T39n1795_01a:0529c08": "於不二境，佛無現土之念，如明鏡無心。",
    "T39n1795_01a:0529c09": "現諸淨土。無念而應緣，如明鏡無心而現",
    "T39n1795_01a:0529c10": "像。故肇公云：「淨土、穢土益，隨眾生之所宜，",
    "T39n1795_01a:0529c11": "淨者示之以寶玉，穢者示之以瓦礫。美惡自",
    "T39n1795_01a:0529c12": "彼，於我無定，無定之土乃名淨土。」隨類普應，",
    "T39n1795_01a:0529c13": "故云諸也。然土雖多種，不出其三：一法性、二",
    "T39n1795_01a:0529c14": "受用、三變化。若開受用自他即成四土，統唯",
    "T39n1795_01a:0529c15": "二種，謂淨及穢、或性及相。然此二種，一質不",
    "T39n1795_01a:0529c16": "成，淨穢虧盈；異質不成，一理齊平；有質不成，",
    "T39n1795_01a:0529c17": "搜原則冥；無質不成，緣起萬形故。形奪圓融，",
    "T39n1795_01a:0529c18": "無有障礙。前凡聖一體者，從自受用入法性",
    "T39n1795_01a:0529c19": "土。此應諸菩薩，即從法性現他受用。故次云：",
    "T39n1795_01a:0529c20": "「與大菩薩乃至同住如來平等法會。」三、同體",
    "T39n1795_01a:0529c21": "法眾。文三：二總標。",
    "T39n1795_01a:0529c22": "與并及大登地已上。",
    "T39n1795_01a:0529c23": "菩菩提，此云覺，即所求佛果。",
    "T39n1795_01a:0529c24": "薩薩埵，此云有情，即所化眾生。又此人有",
    "T39n1795_01a:0529c25": "了悟之，覺餘緣慮之情。又此是求菩提之有",
    "T39n1795_01a:0529c26": "情也。",
    "T39n1795_01a:0529c27": "摩訶薩摩訶大也，謂此有情信大法、解大",
    "T39n1795_01a:0529c28": "義、發大心、趣大果、修大行、證大道故，故《華嚴》",
    "T39n1795_01a:0529c29": "中地前云摩訶薩，然今例者唯是地上。",
    "T39n1795_01a:0530a01": "十萬人標數俱。一時一處。一、別列。",
    "T39n1795_01a:0530a02": "其名曰：夫聖人無名，為物立稱多依行德，",
    "T39n1795_01a:0530a03": "隨宜別標，標立千差，皆有所表。今各以所論",
    "T39n1795_01a:0530a04": "法義對釋其名，文理昭然，非強穿鑿。",
    "T39n1795_01a:0530a05": "文殊師利菩薩、此云妙首，亦云妙吉祥，表",
    "T39n1795_01a:0530a06": "信解之智故。亦云妙德，表證智故。文中說本",
    "T39n1795_01a:0530a07": "起因地，究真妄以成正解。成就信根，故請問",
    "T39n1795_01a:0530a08": "人當此菩薩。",
    "T39n1795_01a:0530a09": "普賢菩薩、略有三釋：一約自體，體性周遍",
    "T39n1795_01a:0530a10": "曰普，隨緣成德曰賢；二約諸位，曲濟無遺曰",
    "T39n1795_01a:0530a11": "普，隣極亞聖曰賢；三約當位，德無不周曰普，",
    "T39n1795_01a:0530a12": "調柔善順曰賢。表於理行。今此門中依圓覺",
    "T39n1795_01a:0530a13": "妙心，徵幻法而明正行，故當其問。行解不二",
    "T39n1795_01a:0530a14": "即是毘盧遮那，是為三聖，故次文殊。",
    "T39n1795_01a:0530a15": "普眼菩薩、由此法門令觀身心無體，根識",
    "T39n1795_01a:0530a16": "塵境、世及出世、自身他身一切清淨，遍滿法",
    "T39n1795_01a:0530a17": "界、普同諸佛。觀行成就，頓見如此境界，是真",
    "T39n1795_01a:0530a18": "普眼也。此含悲、智，謂普見諸法清淨，是大智",
    "T39n1795_01a:0530a19": "普眼；普見眾生成佛，是大悲普眼。",
    "T39n1795_01a:0530a20": "金剛藏菩薩、從喻為名。金剛堅而復利，堅",
    "T39n1795_01a:0530a21": "則無物可壞，利則能壞一切。此菩薩智亦爾，",
    "T39n1795_01a:0530a22": "煩惱不能侵，外魔不能動，堅也；能破諸障，斷",
    "T39n1795_01a:0530a23": "人疑惑，利也。故起三重甚深之難，以消末世",
    "T39n1795_01a:0530a24": "之疑。疑心既無，即具無盡功德，故復云藏。",
    "T39n1795_01a:0530a25": "彌勒菩薩、此云慈氏，慈是其姓氏也。名阿",
    "T39n1795_01a:0530a26": "逸多，此云無勝，勝德過人故。今以姓而呼，但",
    "T39n1795_01a:0530a27": "云彌勒。由此門深究愛根，蕩除細惑，所以五",
    "T39n1795_01a:0530a28": "代修證皆屬輪迴。彌勒是等覺菩薩，一生補",
    "T39n1795_01a:0530a29": "處，表除微細惑習，即得正覺圓明。",
    "T39n1795_01a:0530b01": "清淨慧菩薩、表在此門修證地位因果相",
    "T39n1795_01a:0530b02": "中，而智慧不住不著，虛心忘相，不為行位差",
    "T39n1795_01a:0530b03": "別之相所染。",
    "T39n1795_01a:0530b04": "威德自在菩薩、三觀成就，功用猛利，邪魔",
    "T39n1795_01a:0530b05": "不能嬈，妄惑不侵故。",
    "T39n1795_01a:0530b06": "辯音菩薩、佛以一音逗於萬類，雖此門統",
    "T39n1795_01a:0530b07": "明三觀，而隨機單復不同，故二十五輪各皆",
    "T39n1795_01a:0530b08": "證入。此菩薩善能辯別隨類圓音，故當其",
    "T39n1795_01a:0530b09": "問。",
    "T39n1795_01a:0530b10": "淨諸業障菩薩、一切業障盡依四相而生，",
    "T39n1795_01a:0530b11": "此門問答，除之諸業，自然清淨。",
    "T39n1795_01a:0530b12": "普覺菩薩從前諸過已離，四相又除，然於用",
    "T39n1795_01a:0530b13": "意行心仍餘，作．止．任．滅之病覺猶未普。至此",
    "T39n1795_01a:0530b14": "決擇四病，覺性無瑕普覺諸病，故當此矣。若",
    "T39n1795_01a:0530b15": "具指者，普覺本末、普覺麁細、普覺淺深。",
    "T39n1795_01a:0530b16": "圓覺菩薩、然此正宗中諸菩薩等與佛問",
    "T39n1795_01a:0530b17": "答，發揚本意，欲顯圓覺，但緣節節過患未盡，",
    "T39n1795_01a:0530b18": "義意未圓、收機未普，故表法菩薩未標圓覺",
    "T39n1795_01a:0530b19": "之名。今有三意得名圓覺：一前雖病盡理圓，",
    "T39n1795_01a:0530b20": "仍恐下根難入，此又曲開方便三期道場，即",
    "T39n1795_01a:0530b21": "上、中、下機普歸圓覺；二由前節級行解已圓，",
    "T39n1795_01a:0530b22": "至此名為證極，證極之境更無別體，唯是圓",
    "T39n1795_01a:0530b23": "覺；三最初標指圓覺為陀羅尼門者，從本起",
    "T39n1795_01a:0530b24": "末，今顯義已周，還至圓覺者，攝末歸本，表此",
    "T39n1795_01a:0530b25": "三意，故當此門。",
    "T39n1795_01a:0530b26": "賢善首菩薩調柔善順曰賢，賢之與善義",
    "T39n1795_01a:0530b27": "意無別。賢則亞聖，善則順理，首是頭首。欲",
    "T39n1795_01a:0530b28": "使萬善齊興，俱順真理，成正因位，亞次聖果",
    "T39n1795_01a:0530b29": "者，必藉經教流通。經教流通是賢善之首故，",
    "T39n1795_01a:0530c01": "流通分中當此菩薩。",
    "T39n1795_01a:0530c02": "等等有二意：一等所列、二等所餘。",
    "T39n1795_01a:0530c03": "而為上首。為十萬之標領也。三、總歎。",
    "T39n1795_01a:0530c04": "與諸眷屬稱性之眾必具主伴，如《華嚴》說。",
    "T39n1795_01a:0530c05": "此約自他融攝；若但約自心，即智度為母等。",
    "T39n1795_01a:0530c06": "皆入三昧，由入定故得住佛境。",
    "T39n1795_01a:0530c07": "同住如來平等法會。當爾之時凡聖體同，",
    "T39n1795_01a:0530c08": "因果一相故。言法會者，法性之會無我無人。",
    "T39n1795_01a:0530c09": "自下正宗分中十一重問答，束之為二：初一",
    "T39n1795_01a:0530c10": "問答，令信解真正，成本起因；後十問答，令依",
    "T39n1795_01a:0530c11": "解修行隨根證入。初者，頓悟本有圓覺妙心，",
    "T39n1795_01a:0530c12": "本無無明生死，方名真證信解，不認妄念、不",
    "T39n1795_01a:0530c13": "執異見故也。成本起因者，最初發起之因。然",
    "T39n1795_01a:0530c14": "頓教因地總有三重：初了悟覺性、次發菩提",
    "T39n1795_01a:0530c15": "心、後修菩薩行。謂若不了自心，何知正道？故",
    "T39n1795_01a:0530c16": "多劫修行非真菩薩。次不發大心無由起行，",
    "T39n1795_01a:0530c17": "故善財先陳已發，方問行門。論中亦先問示",
    "T39n1795_01a:0530c18": "二覺、次令發三心、後方修五行。今本起因即",
    "T39n1795_01a:0530c19": "初二也，至文當示。文中四：一申請、二讚許、",
    "T39n1795_01a:0530c20": "三佇聽、四正說。此四段下十皆同。初中三：初",
    "T39n1795_01a:0530c21": "進問威儀、次正陳辭句、後三展虔誠。下十初",
    "T39n1795_01a:0530c22": "段皆有此三。今初、進問威儀。",
    "T39n1795_01a:0530c23": "於是，指住之辭。",
    "T39n1795_01a:0530c24": "文殊師利菩薩名義已如上釋，次下皆諮",
    "T39n1795_01a:0530c25": "求法要恭敬之儀。",
    "T39n1795_01a:0530c26": "在大眾中，即從座起，與一切凡聖同住平等",
    "T39n1795_01a:0530c27": "法會，從法空之體起悲濟之用。",
    "T39n1795_01a:0530c28": "頂禮佛足，以己最尊之頂，禮佛最卑之足，",
    "T39n1795_01a:0530c29": "敬之至也。敬是意業，意業無狀，故以身、口表",
    "T39n1795_01a:0531a01": "之。經標白言及下歎大悲，即口業矣。",
    "T39n1795_01a:0531a02": "右繞隨順義也，表順覺性。",
    "T39n1795_01a:0531a03": "三匝，顯佛一體三寶、三身、三德，表自願滅",
    "T39n1795_01a:0531a04": "三道等。諸有三數，表義例知。",
    "T39n1795_01a:0531a05": "長跪安危不易。",
    "T39n1795_01a:0531a06": "叉手信解合體，心境交參。",
    "T39n1795_01a:0531a07": "而白佛言：上皆經家綴緝。次下即菩薩正",
    "T39n1795_01a:0531a08": "陳辭句。文三：一、問本起之心。",
    "T39n1795_01a:0531a09": "大悲諮求法要本為眾生，故偏舉大悲之",
    "T39n1795_01a:0531a10": "德。《六波羅蜜經》云：「云何大悲能除重擔？示勝",
    "T39n1795_01a:0531a11": "義故，成就有情住法性故。」",
    "T39n1795_01a:0531a12": "世尊！第十號也，具上九號，為世所尊。",
    "T39n1795_01a:0531a13": "願為此會平等法會。",
    "T39n1795_01a:0531a14": "諸來法眾，皆稱法性故。",
    "T39n1795_01a:0531a15": "說於指下所請宣說之法。",
    "T39n1795_01a:0531a16": "如來本起佛昔根本所起最初之法。",
    "T39n1795_01a:0531a17": "清淨圓照本體，元無煩惱。",
    "T39n1795_01a:0531a18": "因地因行所依之心地也。上文云：「是諸眾",
    "T39n1795_01a:0531a19": "生清淨覺地。」",
    "T39n1795_01a:0531a20": "法行。稱真法之行。《大集經》說：「若有比丘讀",
    "T39n1795_01a:0531a21": "誦如來十二部經，樂為四眾敷揚，廣說思惟",
    "T39n1795_01a:0531a22": "其義，是名樂讀乃至是名思惟，不名法行。若",
    "T39n1795_01a:0531a23": "有比丘能觀身心乃至境界都息，永離煩惱，",
    "T39n1795_01a:0531a24": "其心寂靜，我則說之名為法行。」然菩薩所請",
    "T39n1795_01a:0531a25": "說者，意云：夫求果者必觀於因，因若非真，果",
    "T39n1795_01a:0531a26": "還是妄。如造真金佛像，先須辯得真金，成",
    "T39n1795_01a:0531a27": "像之時體無增減。故請說本起因地，為萬行",
    "T39n1795_01a:0531a28": "所依也。下文佛答：「照圓淨覺，本無無明」等，為",
    "T39n1795_01a:0531a29": "因體也，即前第一重了悟覺性。二、問發心離",
    "T39n1795_01a:0531b01": "病。",
    "T39n1795_01a:0531b02": "及說及有二義：一簡前義，顯是二問；二合",
    "T39n1795_01a:0531b03": "集義，非但請說因地，亦及請說發心。",
    "T39n1795_01a:0531b04": "菩薩於大乘中大乘之體是本、始覺，今請",
    "T39n1795_01a:0531b05": "於覺悟心中說發心。",
    "T39n1795_01a:0531b06": "發清淨心，即前第二發菩提心也。直心正",
    "T39n1795_01a:0531b07": "念真如故清淨矣，故偈中直云菩提心也。《華",
    "T39n1795_01a:0531b08": "嚴》云：「忘失菩提心而修諸善根，魔所攝持。」既",
    "T39n1795_01a:0531b09": "為所攝，即過患眾多，故請發心因緣，令得永",
    "T39n1795_01a:0531b10": "離。且中間忘失善根，猶彼攝持，況都未發心",
    "T39n1795_01a:0531b11": "諸行，豈離彼業？",
    "T39n1795_01a:0531b12": "遠離諸病。一發之後永無忘失，無忘失故魔",
    "T39n1795_01a:0531b13": "惑不嬈。下佛答：「有無俱離，覺照亦泯，能所絕",
    "T39n1795_01a:0531b14": "等即離諸病。此乃不發一切心，名真發清淨",
    "T39n1795_01a:0531b15": "心也。」三、明遠被當來。",
    "T39n1795_01a:0531b16": "能使未來末世眾生佛滅度後，正法、像法各",
    "T39n1795_01a:0531b17": "一千年，末法萬年。末法即為末世，去聖遙遠，",
    "T39n1795_01a:0531b18": "深可懸憂，故顯益中偏垂結指。又初標此會，",
    "T39n1795_01a:0531b19": "後結當來，影略而言，現未俱益。《金剛三昧經》",
    "T39n1795_01a:0531b20": "中，解脫菩薩亦為末劫五濁眾生，請宣一味",
    "T39n1795_01a:0531b21": "決定真實，令等同解脫。",
    "T39n1795_01a:0531b22": "求大乘者，不墮邪見。謂末法中正解難得，",
    "T39n1795_01a:0531b23": "其有或恣心五欲、或宗習異道、或執滯二乘",
    "T39n1795_01a:0531b24": "者，置之言外。總有發意唯求大乘，若不聞",
    "T39n1795_01a:0531b25": "此法門，亦墮邪見，離本心外別有所求，見妄、",
    "T39n1795_01a:0531b26": "見真並為邪見。後三展虔誠。",
    "T39n1795_01a:0531b27": "作是語已，正語而禮，非儀也。",
    "T39n1795_01a:0531b28": "五體四支及頭。",
    "T39n1795_01a:0531b29": "投地。不唯拜手而已。",
    "T39n1795_01a:0531c01": "如是三請，終而復始。若唯一度，未展虔誠；若",
    "T39n1795_01a:0531c02": "過於三，禮煩則亂。故三周終始，顯示真心。佛",
    "T39n1795_01a:0531c03": "雖已知，垂範應爾。二、讚許。",
    "T39n1795_01a:0531c04": "爾時，文殊禮畢之時。",
    "T39n1795_01a:0531c05": "世尊告文殊師利菩薩言：先讚後許。",
    "T39n1795_01a:0531c06": "「善哉！善哉！」《智論》釋云：「再言之者，善之至也。」",
    "T39n1795_01a:0531c07": "大乘了義理合宣揚，針芥未投且默斯要。既",
    "T39n1795_01a:0531c08": "當嘉會，根熟咸臻，將演妙門，必資發問。今之",
    "T39n1795_01a:0531c09": "所請，實謂起予，利樂寔多，再言歎善。",
    "T39n1795_01a:0531c10": "「善順理男子剛斷！汝等」等諸菩薩。雖一人之言，言，",
    "T39n1795_01a:0531c11": "眾人之意也。",
    "T39n1795_01a:0531c12": "「乃能為諸菩薩，諮詢如來因地法行，及為末",
    "T39n1795_01a:0531c13": "世一切眾生求大乘者，」此下乃至不墮邪見，",
    "T39n1795_01a:0531c14": "牒所問辭，正述善之所以。",
    "T39n1795_01a:0531c15": "「得正」非住於法。",
    "T39n1795_01a:0531c16": "「住」安心覺海，永息攀緣。",
    "T39n1795_01a:0531c17": "「持，」任持萬行，無漏無失。",
    "T39n1795_01a:0531c18": "「不墮邪見，」釋成正字。",
    "T39n1795_01a:0531c19": "「汝今諦聽！當為汝說。」許也，誡令審諦，勿雜",
    "T39n1795_01a:0531c20": "餘緣，無以生滅心行聽實相法。《智論》偈云：「聽",
    "T39n1795_01a:0531c21": "者端視如渴飲，一心入於語義中。踊躍聞法",
    "T39n1795_01a:0531c22": "心悲喜，如是之人可為說。」三、佇聽。",
    "T39n1795_01a:0531c23": "時，佛讚許時。",
    "T39n1795_01a:0531c24": "文殊師利菩薩奉教歡喜，及諸大眾默然而",
    "T39n1795_01a:0531c25": "聽。既蒙許說，願樂欲聞。潔已虛心、收視反",
    "T39n1795_01a:0531c26": "聽而寂默也。讚許佇聽之文，下十一段皆同。",
    "T39n1795_01a:0531c27": "此釋四正說，下十段文皆有其二：初長行、後",
    "T39n1795_01a:0531c28": "偈諷。今初分四：一標示真宗、二推窮妄宰、三",
    "T39n1795_01a:0531c29": "釋成因地、四結牒問辭。一中又二：初明本有",
    "T39n1795_01a:0532a01": "覺心、後明悟則成佛。初中又二：一、示本體。",
    "T39n1795_01a:0532a02": "「善男子！無上法王」佛也，於法自在更無有",
    "T39n1795_01a:0532a03": "上。然雖無一眾生而不具有圓覺，且塵經未",
    "T39n1795_01a:0532a04": "出，寶藏猶薶，既不自知，宛受貧苦。唯佛全得",
    "T39n1795_01a:0532a05": "其用故，但標大覺有之。",
    "T39n1795_01a:0532a06": "「有大」當體無邊。",
    "T39n1795_01a:0532a07": "「陀羅尼」此云總持，謂圓覺體中有塵沙德",
    "T39n1795_01a:0532a08": "用，從本已來持之不失故。然總持有三，謂多",
    "T39n1795_01a:0532a09": "字、一字、無字，今即無字也。故《大寶積經．陀羅",
    "T39n1795_01a:0532a10": "尼品》云：「如來之智攝諸善巧，所有宣說無不",
    "T39n1795_01a:0532a11": "清淨，無有少法所得，皆歸於空，乃至此是諸",
    "T39n1795_01a:0532a12": "菩薩等入陀羅尼門。」若據《智論》，即云「陀隣尼」，",
    "T39n1795_01a:0532a13": "梵音小異。爾論自翻為能持，亦云能遮，謂種",
    "T39n1795_01a:0532a14": "種善法持令不失，惡不善心遮令不生。既言",
    "T39n1795_01a:0532a15": "持善遮惡，即是萬行之本，故此標之矣。",
    "T39n1795_01a:0532a16": "「門，」出入義也。出者，一切染淨諸法皆從中",
    "T39n1795_01a:0532a17": "出故，次文云「流出一切」等，下說「生幻化無明」",
    "T39n1795_01a:0532a18": "等。入者，若了悟圓覺體用，則百千萬法悉皆",
    "T39n1795_01a:0532a19": "悟入，故下文云：「覺圓明故顯心清淨，乃至遍",
    "T39n1795_01a:0532a20": "滿」等。是知欲了萬法，須從圓覺中入。又從本",
    "T39n1795_01a:0532a21": "起末為出，攝末歸本為入。又迷之則出，悟之",
    "T39n1795_01a:0532a22": "則入。有出入義，故名為門。此中門者是根本",
    "T39n1795_01a:0532a23": "義，不同世法門淺室深，故《寶積經》連前次云：",
    "T39n1795_01a:0532a24": "「由是門故，出生廣大差別覺慧。」此則無門之",
    "T39n1795_01a:0532a25": "門，門清淨故。形相門者，則為非門。所言門",
    "T39n1795_01a:0532a26": "者，猶如虛空，一切諸法依於虛空而有生滅。",
    "T39n1795_01a:0532a27": "又荷澤云：「知之一字眾妙之門。」皆說根本矣。",
    "T39n1795_01a:0532a28": "「名為圓覺，」上但述義相，今則正指法體也。",
    "T39n1795_01a:0532a29": "已如題中所釋。二、彰德用。",
    "T39n1795_01a:0532b01": "「流出」非別有法從中流出於外，但依覺性",
    "T39n1795_01a:0532b02": "顯示諸門功德無有窮盡、應用無有疲厭，名",
    "T39n1795_01a:0532b03": "為流出。故論云：「若心有動則有過恒沙等妄",
    "T39n1795_01a:0532b04": "染之義。」對此義故，心性無動則有過恒沙等",
    "T39n1795_01a:0532b05": "諸淨功德相義示現爾。",
    "T39n1795_01a:0532b06": "「一切總標清淨」簡諸有漏，有漏之法皆真理",
    "T39n1795_01a:0532b07": "故，性本無故。",
    "T39n1795_01a:0532b08": "「真如、」圓覺自性本無偽妄變異，即是真如。",
    "T39n1795_01a:0532b09": "真謂真實，顯非虛妄；如謂如常，表無變易。謂",
    "T39n1795_01a:0532b10": "此真實於一切位常如其性故。又真者體非",
    "T39n1795_01a:0532b11": "偽妄，如者性無改異。偽是詐偽，鍮如真金；妄",
    "T39n1795_01a:0532b12": "是虛妄，影如本質。異就橫說，多物同時而各",
    "T39n1795_01a:0532b13": "殊；改約竪論，一體先後而變易。今皆離此故",
    "T39n1795_01a:0532b14": "曰真如，謂此實體於未來常如過去，於色中",
    "T39n1795_01a:0532b15": "常如受中，真實相如，非為妄似。論云：「心真如",
    "T39n1795_01a:0532b16": "者，即是一法界大總相法門體，所謂心性不",
    "T39n1795_01a:0532b17": "生不滅，乃至竟無變壞，唯是一心故名真如。」",
    "T39n1795_01a:0532b18": "又云：「真如用者，諸佛因地攝化眾生，不取相",
    "T39n1795_01a:0532b19": "者，以如實知眾生及與己身真如平等，無別",
    "T39n1795_01a:0532b20": "盡故。」以有如是大方便智，除滅無明，見本法",
    "T39n1795_01a:0532b21": "身，自然而有不思議業種種之用。",
    "T39n1795_01a:0532b22": "「菩提、」此翻云覺，義見題中。始本不二，無法",
    "T39n1795_01a:0532b23": "不知，本無無明，故云覺也。二三四智及發心、",
    "T39n1795_01a:0532b24": "伏心、明心，出到無上五種菩提，皆此攝也。因",
    "T39n1795_01a:0532b25": "圓果滿無不由之，業用無邊不可具載。",
    "T39n1795_01a:0532b26": "「涅槃，」此方正名寂滅，取其義類乃有多名，",
    "T39n1795_01a:0532b27": "總以義翻，稱為圓寂，謂覺性既圓，無法不寂。",
    "T39n1795_01a:0532b28": "本無生死，具足三德，翻三雜染等。故二三四",
    "T39n1795_01a:0532b29": "種亦皆此攝，故彼經云：「能建大義。」又《華嚴》云：",
    "T39n1795_01a:0532c01": "「不為菩薩示現涅槃，欲令常見佛圓滿故，但",
    "T39n1795_01a:0532c02": "為令眾生生欣樂戀慕故，現出現沒。佛日常",
    "T39n1795_01a:0532c03": "現淨心器中，心濁器破則不得見。」",
    "T39n1795_01a:0532c04": "「及」簡因果義別也。又非但流出理果亦及",
    "T39n1795_01a:0532c05": "因也。",
    "T39n1795_01a:0532c06": "「波羅」此云彼岸。",
    "T39n1795_01a:0532c07": "「密，」具云蜜多，此翻云到。若迴文順此方俗，",
    "T39n1795_01a:0532c08": "應云到彼岸也。謂離生死此岸，度煩惱中流，",
    "T39n1795_01a:0532c09": "到涅槃彼岸。然一切眾生即寂滅相不復更",
    "T39n1795_01a:0532c10": "滅，但以迷倒，妄見生死，名為此岸。若悟生死",
    "T39n1795_01a:0532c11": "本來空寂，名到彼岸。且約對翻六蔽，略有六",
    "T39n1795_01a:0532c12": "種：謂性無慳貪、毀禁、瞋恚、懈怠、動亂、愚癡，",
    "T39n1795_01a:0532c13": "順本性故，修行施、戒、忍、進、定、慧，既稱性而修，",
    "T39n1795_01a:0532c14": "即皆到彼岸。《菩提資糧論》中慧為初者，由慧",
    "T39n1795_01a:0532c15": "成五，五助慧故，故彼論云：「既為菩薩母，亦為",
    "T39n1795_01a:0532c16": "諸佛母。般若波羅蜜，是覺初資糧。施戒忍進",
    "T39n1795_01a:0532c17": "定，及此五之餘，皆由智度故，波羅蜜所攝。」",
    "T39n1795_01a:0532c18": "《起信》攝為五者，止觀相由定慧相即故。《唯識》",
    "T39n1795_01a:0532c19": "開為十者，助治十障，證十真如故。若總翻諸",
    "T39n1795_01a:0532c20": "染即八萬四千，義如下釋。",
    "T39n1795_01a:0532c21": "「教授菩薩。」顯上所流真如等法之業用也。菩",
    "T39n1795_01a:0532c22": "薩是所教，真如等是能教故。謂真如是理，",
    "T39n1795_01a:0532c23": "次二是果，波羅蜜是因，理實因果是可軌故。",
    "T39n1795_01a:0532c24": "謂約其情執即似都無，情既本空，此非新得。",
    "T39n1795_01a:0532c25": "頓悟理者，依之修行，能生物解，名為教授。故",
    "T39n1795_01a:0532c26": "論云：「順本性故修行檀等。」涅槃亦說諸佛師",
    "T39n1795_01a:0532c27": "法。後、明悟則成佛。上且標宗，未為酬問。今顯",
    "T39n1795_01a:0532c28": "悟之成佛，方名本起之因。",
    "T39n1795_01a:0532c29": "「一切如來本起因地，」牒其所問。",
    "T39n1795_01a:0533a01": "「皆依」無佛不爾。",
    "T39n1795_01a:0533a02": "「圓照」即能照也，離於偏局。",
    "T39n1795_01a:0533a03": "「清淨覺相，」即所照也。寂寥虛廓，了無情塵。",
    "T39n1795_01a:0533a04": "亦可照體清淨，是覺之相，非關能所，但以初",
    "T39n1795_01a:0533a05": "悟能所未忘，故云相也。此正同善財初遇文",
    "T39n1795_01a:0533a06": "殊，表信智見其身相。後見文殊，表證智不見",
    "T39n1795_01a:0533a07": "身相。",
    "T39n1795_01a:0533a08": "「永斷無明，」本覺既顯，無明本無，畢竟不生，",
    "T39n1795_01a:0533a09": "名為永斷。",
    "T39n1795_01a:0533a10": "「方成佛道。」塵沙諸佛以此為因。第二、推窮",
    "T39n1795_01a:0533a11": "妄宰。文二：先示其相、後顯本空智。論云：「佛有",
    "T39n1795_01a:0533a12": "二種說法：先分別諸法，後說畢竟空。」正是此",
    "T39n1795_01a:0533a13": "也。初中三：謂徵、釋、結。今初徵。",
    "T39n1795_01a:0533a14": "「云何無明？」徵釋此者，有其二意：一由前云",
    "T39n1795_01a:0533a15": "永斷無明，恐謂定有可斷，欲待斷盡方成佛",
    "T39n1795_01a:0533a16": "道，故今徵釋，顯其本空；二謂此無明是八萬",
    "T39n1795_01a:0533a17": "塵勞之根，十二因緣以首，河沙煩惱由此而",
    "T39n1795_01a:0533a18": "生，塵劫輪迴以之不絕，非想定後還作狸身，",
    "T39n1795_01a:0533a19": "無為坑中猶名病行。今欲明清淨覺性，欲示",
    "T39n1795_01a:0533a20": "圓頓妙門，不先推破無明，所作盡扶顛倒，故",
    "T39n1795_01a:0533a21": "決真心本有，便推妄性元無，依此了悟分明，",
    "T39n1795_01a:0533a22": "始得名為因地。二、釋。言無明者，無他智明故。",
    "T39n1795_01a:0533a23": "謂雖有本覺之明，而無始覺照了。始覺從緣",
    "T39n1795_01a:0533a24": "始顯，對本故名為他。論名「不覺」，但文異爾。亦",
    "T39n1795_01a:0533a25": "名為迷，亦名顛倒。論云：「不如實知真如法一",
    "T39n1795_01a:0533a26": "故，不覺心起」等者，明迷自也。此云妄認四大",
    "T39n1795_01a:0533a27": "等者，明認他也。然迷自必認他，認他必迷自，",
    "T39n1795_01a:0533a28": "二文互舉。其業用者，論說能生三細，此云由",
    "T39n1795_01a:0533a29": "此故有輪轉生死。然一切有漏之法，無不是",
    "T39n1795_01a:0533b01": "此任持，無不是此發起，故論又云：「當知世間",
    "T39n1795_01a:0533b02": "一切境界皆依無明而得住持。」此下文云「身",
    "T39n1795_01a:0533b03": "心等相皆是無明。」文中三：一案定其非、二正",
    "T39n1795_01a:0533b04": "釋其相、三出其過患。今財案定其非，但云",
    "T39n1795_01a:0533b05": "顛倒，未顯其相。",
    "T39n1795_01a:0533b06": "「善男子！一切眾生」除了圓覺性者，其餘悉",
    "T39n1795_01a:0533b07": "該。",
    "T39n1795_01a:0533b08": "「從無始來」未曾悟故。",
    "T39n1795_01a:0533b09": "「種種」如下所明。",
    "T39n1795_01a:0533b10": "「顛」心識狂亂。",
    "T39n1795_01a:0533b11": "「倒，」背覺合塵，倒有所執。顛但荒狂，由顛故",
    "T39n1795_01a:0533b12": "倒，如由迷自故認他也。",
    "T39n1795_01a:0533b13": "「猶如迷人四方易處，」如人乍至川原，或入",
    "T39n1795_01a:0533b14": "聚落，忽然心惑，以東為西。既一方迷，餘三俱",
    "T39n1795_01a:0533b15": "轉，故云易處。然正迷之時，方亦不轉，勿然",
    "T39n1795_01a:0533b16": "醒悟，還是舊方。反推此迷，了無蹤迹，無本來",
    "T39n1795_01a:0533b17": "處，無今去處。二、正釋其相者，即迷自法身真",
    "T39n1795_01a:0533b18": "智，認他四大緣念，是無明之相也。故肇公云：",
    "T39n1795_01a:0533b19": "「法身隱於形殼之中，真智隱於緣慮之內。」文",
    "T39n1795_01a:0533b20": "二：一、法。",
    "T39n1795_01a:0533b21": "「妄認四大為自身相，」認為我也。然四大從",
    "T39n1795_01a:0533b22": "緣假和合有，無我無主，畢竟是空，離我我所。",
    "T39n1795_01a:0533b23": "又如下文「皮肉筋骨皆歸於地」等。然凡夫種",
    "T39n1795_01a:0533b24": "種造業，長劫輪迴，只由迷自法身，執此四大",
    "T39n1795_01a:0533b25": "為我。",
    "T39n1795_01a:0533b26": "「六塵緣影為自心相，」此有二釋：一者，六塵",
    "T39n1795_01a:0533b27": "是境，識體是心，心對根塵，有緣慮相。慮相如",
    "T39n1795_01a:0533b28": "影，舉體全無；自心靈明，本非緣慮。今認緣慮",
    "T39n1795_01a:0533b29": "謂是自心，念念隨之漂沈苦海，如珠明徹，本",
    "T39n1795_01a:0533c01": "非青黃，對青等時即有影像，愚執其色謂是",
    "T39n1795_01a:0533c02": "其珠，如迷自心認緣影也。故《唯識》云：「諸心、心",
    "T39n1795_01a:0533c03": "所依他起故，亦如幻事，非真實有。為遣執心",
    "T39n1795_01a:0533c04": "心所外實有境故，說唯有識。若執唯識真實",
    "T39n1795_01a:0533c05": "有者，亦是法執。」《佛頂經》云：「此是前塵分別影",
    "T39n1795_01a:0533c06": "事」等，故知緣影決定是空。若清淨真心，本無",
    "T39n1795_01a:0533c07": "緣慮，靈知不昧，無住無根；今認緣心，誠為妄",
    "T39n1795_01a:0533c08": "矣！二者，此一句經，譯者迴文不盡，應云「緣六",
    "T39n1795_01a:0533c09": "塵影」。六塵影是所緣，妄識是能緣。六塵無實",
    "T39n1795_01a:0533c10": "猶如影像，從識所變，舉體即空，故此緣心亦",
    "T39n1795_01a:0533c11": "無體也，餘同前解。前標顛倒云種種者，通論",
    "T39n1795_01a:0533c12": "則我、法二執，於中各有種種相轉，及凡夫、二",
    "T39n1795_01a:0533c13": "乘各有四倒。若剋就此文，即上迷身、迷心，總",
    "T39n1795_01a:0533c14": "有四對顛倒，謂四大非我認為我，法身真我",
    "T39n1795_01a:0533c15": "而不認，是第一對；四大如幻，本無而見有，法",
    "T39n1795_01a:0533c16": "身真實，本有而見無，是第二對；緣念生滅認",
    "T39n1795_01a:0533c17": "為真心，真心了然而不自認，是第三對；緣念",
    "T39n1795_01a:0533c18": "如珠中黑色，全空而執有，真心如珠中明相，",
    "T39n1795_01a:0533c19": "實有而見無，是第四對。一、三我執，二、四法執。",
    "T39n1795_01a:0533c20": "如斯等見不因師宗，但是凡愚任運如此。既",
    "T39n1795_01a:0533c21": "四對八隻不同，故云種種。二、喻。文二：初、直喻",
    "T39n1795_01a:0533c22": "前文。",
    "T39n1795_01a:0533c23": "「譬彼病目見空中華及第二月。善男子！空實",
    "T39n1795_01a:0533c24": "無華，病者妄執。」翳眼觀空裏無華，妄見華。",
    "T39n1795_01a:0533c25": "捏目望月輪，月邊別見月。空華、幻月皆喻妄",
    "T39n1795_01a:0533c26": "見。眾生一念迷心，翳自圓明覺性，而於圓明",
    "T39n1795_01a:0533c27": "體上妄見生滅身心，故曰「空實無華，病者妄",
    "T39n1795_01a:0533c28": "執。」妄執之言，正對前妄認之語。若悟真如無",
    "T39n1795_01a:0533c29": "相，但是一心，如空本無華，天唯一月故。《首楞》",
    "T39n1795_01a:0534a01": "云：「見聞如幻翳，三界若空華，聞復翳根除，塵",
    "T39n1795_01a:0534a02": "消覺圓淨。」又云：「汝身汝心，外洎山河虛空大",
    "T39n1795_01a:0534a03": "地，咸是真精妙心中所現物。」亦可別配二喻，",
    "T39n1795_01a:0534a04": "謂華喻認身，月喻認心。身則但因心迷，當體",
    "T39n1795_01a:0534a05": "妄認，如空華但因眼翳，外無別依。心則內根、",
    "T39n1795_01a:0534a06": "外塵相依而起，如幻月下因捏目，上因本月，",
    "T39n1795_01a:0534a07": "相依而生。故配身心，昭然義現。然月喻例華",
    "T39n1795_01a:0534a08": "亦應云「月實無二，捏者妄執。」經文影略故不",
    "T39n1795_01a:0534a09": "具之。又為一解：翳、捏皆喻見分，空華、二月皆",
    "T39n1795_01a:0534a10": "喻相分，眼喻智慧，空及本月喻真理。世親《般",
    "T39n1795_01a:0534a11": "若論》以翳喻相分者，據釋處之意，取所見之",
    "T39n1795_01a:0534a12": "華也。後、展轉到見。",
    "T39n1795_01a:0534a13": "「由妄執故，」牒前生起轉計所以。",
    "T39n1795_01a:0534a14": "「非唯惑此虛空自性，」虛空之性清淨無物，",
    "T39n1795_01a:0534a15": "今執華生空處，即似空變成華。妄見空華無",
    "T39n1795_01a:0534a16": "生而生，無物成物，是迷惑虛空之性也。",
    "T39n1795_01a:0534a17": "「亦復迷彼實華生處。」既執華從空生，即不",
    "T39n1795_01a:0534a18": "知從翳而起，翳則實是華之生處，非謂真實",
    "T39n1795_01a:0534a19": "之華。若具法合，應云：非唯惑此真空自性，亦",
    "T39n1795_01a:0534a20": "復迷彼身心生處。此乃但怪空裏有華，不覺",
    "T39n1795_01a:0534a21": "眼中有翳，外嫌身心苦惱，不知內畜迷情。三、",
    "T39n1795_01a:0534a22": "出其過患。",
    "T39n1795_01a:0534a23": "「由此」因前妄認身心相也。",
    "T39n1795_01a:0534a24": "「妄有」生死不實。",
    "T39n1795_01a:0534a25": "「輪轉生死，」妄執身心，若無過患，任其長執，",
    "T39n1795_01a:0534a26": "不必化之。既由此執，塵沙劫中輪迴不絕，地",
    "T39n1795_01a:0534a27": "獄、鬼畜，八苦、五衰為害之深，故須開示。三、結。",
    "T39n1795_01a:0534a28": "「故名無明。」明即令人解脫，故知令人輪轉",
    "T39n1795_01a:0534a29": "即名無明。二、顯本空。文三：初、標定。",
    "T39n1795_01a:0534b01": "「善男子！此無明者，非實有體，」言無體者，但",
    "T39n1795_01a:0534b02": "是假名，內外求之了不可得。推其本際，元是",
    "T39n1795_01a:0534b03": "妙明，故論云：「念無自相，不離本覺。」又云：「依覺",
    "T39n1795_01a:0534b04": "故迷，若離覺性，則無不覺。」了斯無體，諸行不",
    "T39n1795_01a:0534b05": "生，不生故無滅，生滅滅已，寂滅為樂。是知十",
    "T39n1795_01a:0534b06": "一支法皆有所因，唯此無明橫從空起。今悟",
    "T39n1795_01a:0534b07": "無明滅則行滅，行滅則識滅，乃至老死滅也。",
    "T39n1795_01a:0534b08": "次、喻釋。",
    "T39n1795_01a:0534b09": "「如夢中人，夢時非無，及至於醒了無所得。」",
    "T39n1795_01a:0534b10": "前說種種過患皆歸無明，今又云無體，道理",
    "T39n1795_01a:0534b11": "難見，言語路絕，故約喻釋。謂睡時夢物且見",
    "T39n1795_01a:0534b12": "是有，故前種種說其行相；寤欲求之終不可",
    "T39n1795_01a:0534b13": "得，故此顯示云無體也。問：「求不得者何處滅",
    "T39n1795_01a:0534b14": "去？」故次答云：",
    "T39n1795_01a:0534b15": "「如眾空華滅於虛空，不可說言有定滅處。何",
    "T39n1795_01a:0534b16": "以故？」徵意云：若無滅處即應還在，以何義",
    "T39n1795_01a:0534b17": "故言空無也？",
    "T39n1795_01a:0534b18": "「無生處故。」意云：見幻華時若實是有，今不",
    "T39n1795_01a:0534b19": "見時即說滅處。見時本無生處，不見何尋滅",
    "T39n1795_01a:0534b20": "處？問：「前云實華生處，此復何通？」答：「約前妄執",
    "T39n1795_01a:0534b21": "之時而言有也，悟了始知有時元無，以法合",
    "T39n1795_01a:0534b22": "之昭然可見。」故《楞嚴經》云：「此迷無本，性畢竟",
    "T39n1795_01a:0534b23": "空。昔本無迷，似有迷覺，覺迷迷滅，覺不生迷。」",
    "T39n1795_01a:0534b24": "此正是無生之理，若決定忍可於心，名無生",
    "T39n1795_01a:0534b25": "忍。《華嚴》云：「一切法無生，一切法無滅，若能如",
    "T39n1795_01a:0534b26": "是解，諸佛常現前。」後、斷疑。疑云：「前說生死",
    "T39n1795_01a:0534b27": "由於無明，無明既無，何有生死？」故釋云：",
    "T39n1795_01a:0534b28": "「一切眾生於無生中妄見生滅，」無明及與生",
    "T39n1795_01a:0534b29": "死本末一切俱無，眾生於此無中迷情橫見",
    "T39n1795_01a:0534c01": "生死。前就橫見故說有，此就實論故說無。",
    "T39n1795_01a:0534c02": "「是故說名輪轉生死。」指前文也。由是橫見",
    "T39n1795_01a:0534c03": "之故，故前文說名生死。第三、釋成因地。上來",
    "T39n1795_01a:0534c04": "所說妄空真有者，有佛、無佛性相本然。今明",
    "T39n1795_01a:0534c05": "依此通達，心意冥符，方成本起因地，釋成正",
    "T39n1795_01a:0534c06": "答所問。文中三：初、依真悟妄頓出生死。",
    "T39n1795_01a:0534c07": "「善男子！如來因地修圓覺者，」牒前所標，即",
    "T39n1795_01a:0534c08": "依真也。",
    "T39n1795_01a:0534c09": "「知是空華，」悟妄也。下皆頓出生死。",
    "T39n1795_01a:0534c10": "「即無輪轉，」無生死之法也。既知萬法如空",
    "T39n1795_01a:0534c11": "華，豈更見有輪轉？還丹一粒點鐵成金，真理",
    "T39n1795_01a:0534c12": "一言點凡成聖，亦釋因不異果，如斯因地方",
    "T39n1795_01a:0534c13": "謂真修。",
    "T39n1795_01a:0534c14": "「亦無身心受彼生死。」無生死之人也。謂若",
    "T39n1795_01a:0534c15": "計有我是免輪迴之者，即是未免我執。我、我",
    "T39n1795_01a:0534c16": "所忘方為解脫，即是照五蘊空，度一切厄。",
    "T39n1795_01a:0534c17": "外遺世界，內脫身心，不計身，身同虛空；不計",
    "T39n1795_01a:0534c18": "心，心同法界。",
    "T39n1795_01a:0534c19": "「非作故無，本性無故。」非由我作觀行方得",
    "T39n1795_01a:0534c20": "身心空無，本性空寂，元來無故。故《金剛三昧",
    "T39n1795_01a:0534c21": "經》云：「若化眾生，無生於化。不生無化，其化大",
    "T39n1795_01a:0534c22": "焉。」次展轉拂迹釋成正因，拂有四重。",
    "T39n1795_01a:0534c23": "「彼知覺者猶如虛空，」一、拂覺妄之智，謂能",
    "T39n1795_01a:0534c24": "覺身心性本無者，亦如太虛都無所有。",
    "T39n1795_01a:0534c25": "「知虛空者即空華相，」二、又泯其拂心，知能",
    "T39n1795_01a:0534c26": "覺無者，即同空華體即無也。",
    "T39n1795_01a:0534c27": "「亦不可說無知覺性，」三、遮其斷滅，但不起",
    "T39n1795_01a:0534c28": "念分別空有，不是無心。",
    "T39n1795_01a:0534c29": "「有無俱遣，」四、總結離過。",
    "T39n1795_01a:0535a01": "「是則名為淨覺隨順。」釋成因也。有無既不",
    "T39n1795_01a:0535a02": "當情，斯即心言路絕，清淨覺體從此顯彰。但",
    "T39n1795_01a:0535a03": "不背之合塵，即名隨順，亦非別有能順，故羅",
    "T39n1795_01a:0535a04": "什云：「無心於合，合者合焉。」隨順淨覺，故言淨",
    "T39n1795_01a:0535a05": "覺隨順。如是執盡病除，然後興心運行，則聚",
    "T39n1795_01a:0535a06": "沙畫地、合掌低頭皆成佛道。如斯修習，可謂",
    "T39n1795_01a:0535a07": "正因。後、徵拂所由，釋歸圓實。",
    "T39n1795_01a:0535a08": "「何以故？」身心幻妄可說全空，知覺稱理因",
    "T39n1795_01a:0535a09": "何又拂？有無俱絕，約何修行？次釋意云：相因",
    "T39n1795_01a:0535a10": "對待皆是從緣，從緣之法豈實有體？生心動",
    "T39n1795_01a:0535a11": "念即乖本性，失正念故，圓實性體俱無如是",
    "T39n1795_01a:0535a12": "等故。",
    "T39n1795_01a:0535a13": "「虛空性故；」一切法空，不生滅也，謂如上相",
    "T39n1795_01a:0535a14": "因諸相猶若虛空，本自不生，今無可滅，非謂",
    "T39n1795_01a:0535a15": "拂之方令空也，故《佛藏經》云：「一切法空，無毫",
    "T39n1795_01a:0535a16": "末相」等。",
    "T39n1795_01a:0535a17": "「常不動故；」一切法寂，不來去也，非已去、非",
    "T39n1795_01a:0535a18": "未來、非現起故。故《法句》云：「諸法從本來，寂滅",
    "T39n1795_01a:0535a19": "無所動。」《法華》亦云：「常自寂滅相。」",
    "T39n1795_01a:0535a20": "「如來藏中」上二句明諸法，此下皆是顯一",
    "T39n1795_01a:0535a21": "心也，論指一心云如來藏故。《楞伽》亦云：「寂滅",
    "T39n1795_01a:0535a22": "者，名為一心。一心者，名如來藏。」此經下云：",
    "T39n1795_01a:0535a23": "「圓覺妙心涅槃即名佛性。」今此一句總標，次",
    "T39n1795_01a:0535a24": "二句空藏，後三句不空藏。通云如來藏者，由",
    "T39n1795_01a:0535a25": "三義故：一、隱覆義，謂覆藏如來，故云藏也。故",
    "T39n1795_01a:0535a26": "《理趣般若經》云：「一切眾生皆如來藏。」《勝鬘》云：",
    "T39n1795_01a:0535a27": "「生死二法名如來藏，如來法身不離煩惱藏，",
    "T39n1795_01a:0535a28": "名如來藏。」《如來經藏》云：「一切眾生貪、瞋、癡諸",
    "T39n1795_01a:0535a29": "煩惱中有如來身，乃至常無染污，德相備足，",
    "T39n1795_01a:0535b01": "如我無異。」便以九喻喻之：一萎華佛身、二巖",
    "T39n1795_01a:0535b02": "蠭淳密、三糠糩粳米、四墮穢真金、五貧家",
    "T39n1795_01a:0535b03": "寶藏、六菴羅內實、七弊物金像、八貧女輪王、",
    "T39n1795_01a:0535b04": "九焦模鑄像。二、含攝義，謂如來法身含攝身",
    "T39n1795_01a:0535b05": "相、國土，神通大用無量功德故。又亦含攝一",
    "T39n1795_01a:0535b06": "切眾生，皆在如來藏內故。三、出生義，謂此法",
    "T39n1795_01a:0535b07": "身既含眾德，了達證入即能出生，故《十地論》",
    "T39n1795_01a:0535b08": "云：「地智能生無漏因果，亦能生起人天道行。」",
    "T39n1795_01a:0535b09": "此三義者，初約迷時，後約悟時，中間克體。然",
    "T39n1795_01a:0535b10": "約真妄和合，總有二種行相，謂此經下云「如",
    "T39n1795_01a:0535b11": "來藏自性差別。」論云：「真如生滅。」然真妄各有",
    "T39n1795_01a:0535b12": "二義：真謂不變隨緣，妄謂體空成事。真中不",
    "T39n1795_01a:0535b13": "變、妄中體空，即真如自性也；真中隨緣、妄中",
    "T39n1795_01a:0535b14": "成事，即生滅差別也。初真如性中復有二相，",
    "T39n1795_01a:0535b15": "《勝鬘》云：「有二種如來藏空智，所謂空如來藏，",
    "T39n1795_01a:0535b16": "脫離一切煩惱藏；不空如來藏，具過恒沙不",
    "T39n1795_01a:0535b17": "思議佛法。」論中亦說如實空、如實不空，義全",
    "T39n1795_01a:0535b18": "同此。後生滅中亦有二相，謂漏、無漏。無漏復",
    "T39n1795_01a:0535b19": "二：有為、無為。有漏亦二，謂善、不善。此等行相",
    "T39n1795_01a:0535b20": "皆有業用。初真性者，有其二業：一、能持自體",
    "T39n1795_01a:0535b21": "恒沙功德，從本已來不失不壞；二、能禦客塵",
    "T39n1795_01a:0535b22": "恒沙煩惱，無始時來不染不污。後生滅亦有",
    "T39n1795_01a:0535b23": "二業：一、能起惑治業，曠劫長受六趣生死，",
    "T39n1795_01a:0535b24": "故《楞伽》云：「如來藏者，是善、不善因，能遍興造",
    "T39n1795_01a:0535b25": "一切趣生，乃至若生若滅。」二、能知真達妄，發",
    "T39n1795_01a:0535b26": "心修行，證三乘果，如前所引《十地論》等。由是",
    "T39n1795_01a:0535b27": "二業故，《寶性論》引經偈云：「無始世來性，作諸",
    "T39n1795_01a:0535b28": "法依止，法性有諸道，及證涅槃果。」長行引《勝",
    "T39n1795_01a:0535b29": "鬘》釋云：「性者，如來藏。依止者，如來藏。是依、",
    "T39n1795_01a:0535c01": "是持、是建立。諸道者，有如來藏故說生死，是",
    "T39n1795_01a:0535c02": "名善說。證涅槃者，若無如來藏者，不得厭苦",
    "T39n1795_01a:0535c03": "樂、求涅槃。既諸佛因果，始終依之，故入道行",
    "T39n1795_01a:0535c04": "人先須信解。離此別信，信則墮邪。」故《密嚴經》",
    "T39n1795_01a:0535c05": "訶為惡慧。《華嚴》亦云：「不能了自心，云何知正",
    "T39n1795_01a:0535c06": "道。彼由顛倒慧，增長一切惡。」據此則了之方",
    "T39n1795_01a:0535c07": "知正道，故《勝鬘》云：「若於無量煩惱所纏如來",
    "T39n1795_01a:0535c08": "藏不疑惑者，於出纏無量煩惱藏法身亦無",
    "T39n1795_01a:0535c09": "疑惑。」《華嚴》初會，普賢即入如來藏身三昧，意",
    "T39n1795_01a:0535c10": "在此也。然雖此心凡聖等有，但果顯易信，因",
    "T39n1795_01a:0535c11": "隱難明，故淺識之流輕因重果，願諸道者深",
    "T39n1795_01a:0535c12": "信自心。",
    "T39n1795_01a:0535c13": "「無起滅故，」釋上所知生死等。",
    "T39n1795_01a:0535c14": "「無知見故；」釋上彼知覺者等。此上二句釋",
    "T39n1795_01a:0535c15": "空藏矣。謂見生死起者，即云執情；見生死滅",
    "T39n1795_01a:0535c16": "者，即云知覺。今以如來藏中既無可起可滅，",
    "T39n1795_01a:0535c17": "何有能執能知？又迷時生死非起、淨心非滅，",
    "T39n1795_01a:0535c18": "故無迷也；悟時淨心非起、生死非滅，故無悟",
    "T39n1795_01a:0535c19": "也。無悟故無知見矣，此乃非唯不可識識，抑",
    "T39n1795_01a:0535c20": "亦不可智知。識、智俱如，方為自體真實識知。",
    "T39n1795_01a:0535c21": "大智慧光明遍照，為下三句不空藏矣。",
    "T39n1795_01a:0535c22": "「如法界性，」法界性與如來藏體同義別。別",
    "T39n1795_01a:0535c23": "有其二：一者在有情數中名如來藏，在非情",
    "T39n1795_01a:0535c24": "數中名法界性，如《智論》明佛性、法性之異；二",
    "T39n1795_01a:0535c25": "者謂法界則情器交徹、心境不分，如來藏則",
    "T39n1795_01a:0535c26": "但語諸佛眾生清淨本源心體，如云：能造善",
    "T39n1795_01a:0535c27": "惡，能起厭求。就法界言即無斯義。據此則藏",
    "T39n1795_01a:0535c28": "心克就根源，界性混其本末。混則普駭之義",
    "T39n1795_01a:0535c29": "易信，克則周遍之理難明，故指藏心如法界",
    "T39n1795_01a:0536a01": "性，亦乃攝其二義之別，歸於一體之同，方顯",
    "T39n1795_01a:0536a02": "覺妄因依，誠非究竟圓實。",
    "T39n1795_01a:0536a03": "「究竟」竪窮三際始，終常然。",
    "T39n1795_01a:0536a04": "「圓」遍周虛空。",
    "T39n1795_01a:0536a05": "「滿，」眾德具足。",
    "T39n1795_01a:0536a06": "「遍十方故。」無邊際故。良由如來藏性本自",
    "T39n1795_01a:0536a07": "如斯，豈須減舊添新、滅惑生智？是以三重泯",
    "T39n1795_01a:0536a08": "絕，冥合覺心，將此為本修行，始得正名因地。",
    "T39n1795_01a:0536a09": "第四、結牒問辭。",
    "T39n1795_01a:0536a10": "「是則名為因地法行。菩薩因此，於大乘中發",
    "T39n1795_01a:0536a11": "清淨心，末世眾生依此修行，不墮邪見。」但",
    "T39n1795_01a:0536a12": "結前文，更無別義。此下偈諷，文二：一、標舉。",
    "T39n1795_01a:0536a13": "爾時，世尊欲重宣此義而說偈言：然偈有",
    "T39n1795_01a:0536a14": "二種：一、伽陀，此云諷頌，謂孤起偈，今非此也；",
    "T39n1795_01a:0536a15": "二、祇夜，此云應頌，頌長行也，或為鈍根重說、",
    "T39n1795_01a:0536a16": "或為後來之徒、或為增明前說故，今此經偈",
    "T39n1795_01a:0536a17": "皆祇夜也。然凡言長行、偈諷相望，有五對之",
    "T39n1795_01a:0536a18": "例：謂有無、廣略、離合、先後、隱顯。今經問目皆",
    "T39n1795_01a:0536a19": "長，有偈無答，皆長廣偈略。餘隨相當，對文當",
    "T39n1795_01a:0536a20": "指。二、正陳。然此段中五偈，但重諷長行，更無",
    "T39n1795_01a:0536a21": "別義，故如次依前四段科之。但經文增減，故",
    "T39n1795_01a:0536a22": "科段名亦小殊。四者：一、諷了悟本覺：",
    "T39n1795_01a:0536a23": "「文殊汝當知，　　一切諸如來，　　從於本因地，",
    "T39n1795_01a:0536a24": "皆以智慧覺，」",
    "T39n1795_01a:0536a25": "義不異前。二、諷推破無明：",
    "T39n1795_01a:0536a26": "「了達於無明。　　知彼如空華，　　即能免流轉。",
    "T39n1795_01a:0536a27": "又如夢中人，　　醒時不可得。」",
    "T39n1795_01a:0536a28": "上二段皆長離偈合。三、諷拂迹成因：",
    "T39n1795_01a:0536a29": "「覺者如虛空，　　平等不動轉。　　覺遍十方界，",
    "T39n1795_01a:0536a30": "即得成佛道。　　眾幻滅無處，」",
    "T39n1795_01a:0536b01": "上二句長先偈後：",
    "T39n1795_01a:0536b02": "「成道亦無得。」長無偈有：",
    "T39n1795_01a:0536b03": "「本性圓滿故。」四、諷結牒問曰：",
    "T39n1795_01a:0536b04": "「菩薩於此中，　　能發菩提心。」長隱偈顯：",
    "T39n1795_01a:0536b05": "「末世諸眾生，　　修此免邪見。」",
    "T39n1795_01a:0536b06": "大方廣圓覺修多羅了義經略疏註卷上之一"
}