{
    "T52n2117_001:0781b16": "三教平心論卷上",
    "T52n2117_001:0781b18": "靜齋學士劉謐撰",
    "T52n2117_001:0781b19": "嘗觀中國之有三教也。自伏羲氏畫八卦。而",
    "T52n2117_001:0781b20": "儒教始於此。自老子著道德經。而道教始於",
    "T52n2117_001:0781b21": "此。自漢明帝夢金人。而佛教始於此。此中",
    "T52n2117_001:0781b22": "國有三教之序也。大抵儒以正設教。道以尊",
    "T52n2117_001:0781b23": "設教。佛以大設教。觀其好生惡殺。則同一仁",
    "T52n2117_001:0781b24": "也。視人猶己則同一公也。徵忿窒慾禁過防",
    "T52n2117_001:0781b25": "非。則同一操修也。雷霆眾聵日月群盲。則同",
    "T52n2117_001:0781b26": "一風化也。由粗迹而論。則天下之理不過。善",
    "T52n2117_001:0781b27": "惡二塗。而三教之意無非欲人之歸于善耳。",
    "T52n2117_001:0781b28": "故孝宗皇帝製原道辯曰。以佛治心。以道治",
    "T52n2117_001:0781b29": "身。以儒治世。誠知心也身也世也。不容有",
    "T52n2117_001:0781c01": "一之不治。則三教豈容有一之不立。無盡居",
    "T52n2117_001:0781c02": "士作護法論曰。儒療皮膚。道療血脈。佛療骨",
    "T52n2117_001:0781c03": "髓。誠知皮膚也血脈也骨髓也。不容有一之",
    "T52n2117_001:0781c04": "不療也。如是則三教豈容有一之不行焉。",
    "T52n2117_001:0781c05": "儒教在中國。使綱常以正人倫以明。禮樂刑",
    "T52n2117_001:0781c06": "政四達不悖。天地萬物以位以育。其有功於",
    "T52n2117_001:0781c07": "天下也大矣。故秦皇欲去儒。而儒終不可去。",
    "T52n2117_001:0781c08": "道教在中國。使人清虛以自守卑弱以自持。",
    "T52n2117_001:0781c09": "一洗紛紜轇轕之習。而歸於靜默無為之境。",
    "T52n2117_001:0781c10": "其有裨於世教也至矣。故梁武帝欲除道。而",
    "T52n2117_001:0781c11": "道終不可除。",
    "T52n2117_001:0781c12": "佛教在中國。使人棄華而就實。背偽而歸真。",
    "T52n2117_001:0781c13": "由力行而造於安行。由自利而至於利彼。其",
    "T52n2117_001:0781c14": "為生民之所依歸者。無以加矣。故三武之君",
    "T52n2117_001:0781c15": "欲滅佛。而佛終不可滅。",
    "T52n2117_001:0781c16": "隋李士謙之論三教也。謂佛日也道月也儒",
    "T52n2117_001:0781c17": "五星也。豈非三光在天闕一不可。而三教在",
    "T52n2117_001:0781c18": "世亦缺一不可。雖其優劣不同。要不容於偏",
    "T52n2117_001:0781c19": "廢歟。然而人有異心。心有異見。慕道者謂。",
    "T52n2117_001:0781c20": "佛不如道之尊。向佛者謂。道不如佛之大。儒",
    "T52n2117_001:0781c21": "家以正自處。又兼斥道佛。以為異端。是是非",
    "T52n2117_001:0781c22": "非紛然淆亂。蓋千百年于此矣。吾將明而辨",
    "T52n2117_001:0781c23": "之。切以為不可以私心論。不可以愛憎之心",
    "T52n2117_001:0781c24": "論。惟平其心念究其極功。則可以渙然氷釋",
    "T52n2117_001:0781c25": "也。蓋極功者收因結果處也。天下事事物物",
    "T52n2117_001:0781c26": "皆有極功。沾體塗足。耕者之事也。至於倉廩",
    "T52n2117_001:0781c27": "充實。則耕者之極功也。草行露宿。商者之",
    "T52n2117_001:0781c28": "事也。至於黃金滿籯。則商者之極功也。惟三",
    "T52n2117_001:0781c29": "教亦然。儒有儒之極功。道有道之極功。佛",
    "T52n2117_001:0782a01": "有佛之極功。由其極功觀其優劣。則有不待",
    "T52n2117_001:0782a02": "辨而明者。",
    "T52n2117_001:0782a03": "自今觀之。儒家之教。自一身而一家。自一家",
    "T52n2117_001:0782a04": "而一國。自一國而放諸四海彌滿六合。可謂",
    "T52n2117_001:0782a05": "守約而施博矣。若夫四海六合之外。則何如",
    "T52n2117_001:0782a06": "哉。其說曰。東漸西被訖於四海。是極遠不過",
    "T52n2117_001:0782a07": "至四海訖。則止於此。而更無去處矣。是儒家",
    "T52n2117_001:0782a08": "之教然也。故學儒者。存心養性蹈仁履義。粹",
    "T52n2117_001:0782a09": "然為備道全美之士。而見諸設施措諸事業。",
    "T52n2117_001:0782a10": "可以致君。可以澤民。可以安國家而立社稷。",
    "T52n2117_001:0782a11": "可以扶世教而致太平。功成身老。名在青史。",
    "T52n2117_001:0782a12": "儒之極功如此而已。曾子曰。死而後已不亦",
    "T52n2117_001:0782a13": "遠乎。蓋至於死則極矣。",
    "T52n2117_001:0782a14": "道家之教。自吾身而通乎幽冥。自人間而超",
    "T52n2117_001:0782a15": "乎天上。自山林巖穴而至於渺渺大羅巍巍",
    "T52n2117_001:0782a16": "金闕。可謂超凡而入聖者。若夫天地造化之",
    "T52n2117_001:0782a17": "外。則何如哉。其說曰。大周天界細入微塵。",
    "T52n2117_001:0782a18": "是極大不過周天界。界則限於此。而外此者。",
    "T52n2117_001:0782a19": "非所與知矣。是道家之教然也。故學道者。精",
    "T52n2117_001:0782a20": "神專一動合無形。翹然於清淨寡欲之境。而",
    "T52n2117_001:0782a21": "吐故納新積功累行。可以尸解可以飛昇。可",
    "T52n2117_001:0782a22": "以役鬼神而召風雨。可以贊造化而立玄功。",
    "T52n2117_001:0782a23": "壽量無窮快樂自在。道之極功如此而已。黃",
    "T52n2117_001:0782a24": "庭經云。長生久視乃飛去。蓋至長生則極矣。",
    "T52n2117_001:0782a25": "佛家之教。一佛出現。則以三千大千世界為",
    "T52n2117_001:0782a26": "報剎。姑以一世界言之。一世界之中有須彌",
    "T52n2117_001:0782a27": "山。從大海峙出於九霄之上。日月循環乎山",
    "T52n2117_001:0782a28": "之腰。而分晝夜。須彌四面為四洲。東曰弗于",
    "T52n2117_001:0782a29": "逮。西曰瞿耶尼。南曰閻浮提。北曰欝單越。",
    "T52n2117_001:0782b01": "四大洲之中各有三千洲。今此之世界。則閻",
    "T52n2117_001:0782b02": "浮提也。今此之中華。則南洲三千洲中之一",
    "T52n2117_001:0782b03": "洲也。釋迦下生於天竺。乃南洲之正中也。須",
    "T52n2117_001:0782b04": "彌四旁上臨日月之處。謂之帝釋天。又上於",
    "T52n2117_001:0782b05": "虛空之中朗然而住。雲層四重天總名欲界。",
    "T52n2117_001:0782b06": "又上雲層十八重天總名色界。又上空層四",
    "T52n2117_001:0782b07": "重天總名無色界。如是三界中諸眾生輩有",
    "T52n2117_001:0782b08": "生老病死。是為一世界也。如此一千世界謂",
    "T52n2117_001:0782b09": "之小千。如此一千小千世界。謂之中千。即百",
    "T52n2117_001:0782b10": "萬也。如此一千中千世界。謂之大千。即百",
    "T52n2117_001:0782b11": "億也。以三次言千。故云三千大千。其實一大",
    "T52n2117_001:0782b12": "千爾。一大千之中有百億須彌山百億日月",
    "T52n2117_001:0782b13": "百億四天下。如小錢一百萬貫。每一界置一",
    "T52n2117_001:0782b14": "錢。盡此一百萬貫。方為大千世界。此一佛報",
    "T52n2117_001:0782b15": "剎也。一佛出現。則百億世界中有百億身。同",
    "T52n2117_001:0782b16": "時出現。故梵網經曰。一華百億國。一國一釋",
    "T52n2117_001:0782b17": "迦。各坐菩提樹。一時成佛道。如是千百億。",
    "T52n2117_001:0782b18": "盧舍那本身。千百億釋迦。各接微塵眾。是之",
    "T52n2117_001:0782b19": "謂千百億化身也。以千百億化身。而化度千",
    "T52n2117_001:0782b20": "百億世界其中胎卵濕化無足二足四足多足",
    "T52n2117_001:0782b21": "有色無色有想無想乃至非想非非想。皆令",
    "T52n2117_001:0782b22": "得度。是佛家之教然也。故學佛者。識五蘊",
    "T52n2117_001:0782b23": "之皆空。澄六根之清淨。遠離十惡修行十善。",
    "T52n2117_001:0782b24": "觀四念處行四正勤。除六十二見。而邪偽無",
    "T52n2117_001:0782b25": "所容。斷九十八使。而煩惱莫能亂。三千威",
    "T52n2117_001:0782b26": "儀八萬細行無不謹守。四無量心六波羅蜜",
    "T52n2117_001:0782b27": "常用熏修。其間為法忘軀。則如割皮刺血書",
    "T52n2117_001:0782b28": "經斷臂投身參請。而不怯不疑。為物忘己。則",
    "T52n2117_001:0782b29": "如忍苦割肉餧鷹捨命將身飼虎。而不怖不",
    "T52n2117_001:0782c01": "畏。錢財珍寶國城妻子。棄之如弊屣。支節手",
    "T52n2117_001:0782c02": "足頭目髓腦。捨之如遺脫。從生至生經百千",
    "T52n2117_001:0782c03": "萬億生。而此心不退轉也。從劫至劫經百千",
    "T52n2117_001:0782c04": "萬億劫。而此心愈精進也。由是三祇果滿萬",
    "T52n2117_001:0782c05": "德功圓離四句。四句者。謂諸法不自生。亦不",
    "T52n2117_001:0782c06": "從他生。不共。不無因。是故說無生絕百非。",
    "T52n2117_001:0782c07": "通達無量無邊法門。善入無量無邊三昧。成",
    "T52n2117_001:0782c08": "就五根五力。具足三達三明。圓顯四智三身。",
    "T52n2117_001:0782c09": "超證六通五眼。得四無礙辯而演說無窮。入",
    "T52n2117_001:0782c10": "四如意分而神通自在。八勝處八解脫常得",
    "T52n2117_001:0782c11": "現前。四無畏四攝法受用無盡。八聖道支十",
    "T52n2117_001:0782c12": "八不共法。不與三乘同等。三十二相八十種",
    "T52n2117_001:0782c13": "好。莊嚴微妙法身。過去塵沙劫未來塵沙劫",
    "T52n2117_001:0782c14": "無不洞見。現在塵沙界眾生塵沙心無不了",
    "T52n2117_001:0782c15": "知。圓明十號之尊。超出三界之上。是為一切",
    "T52n2117_001:0782c16": "種智。是天中之天。是為無上法王。是為正等",
    "T52n2117_001:0782c17": "正覺超諸方便成十力。還度法界諸有情。佛",
    "T52n2117_001:0782c18": "之極功如此而已。法華經云。如來為一大事",
    "T52n2117_001:0782c19": "因緣故出現於世。普欲令眾生皆共成此道。",
    "T52n2117_001:0782c20": "蓋其大願大力。誓與一切含靈。皆證無上涅",
    "T52n2117_001:0782c21": "槃妙果者也。是故辨三教者。不可以私心論。",
    "T52n2117_001:0782c22": "不可以愛憎之心論。惟平其心念究其極功。",
    "T52n2117_001:0782c23": "則知世之學儒者。到收因結果處。不過垂功",
    "T52n2117_001:0782c24": "名也。世之學道者。到收因結果處。不過得長",
    "T52n2117_001:0782c25": "生也。世之學佛者。到收因結果處。可以斷滅",
    "T52n2117_001:0782c26": "生死究竟涅槃普度眾生俱成正覺也。其優",
    "T52n2117_001:0782c27": "劣豈不顯然可見哉。故嘗試譬之。儒教之所",
    "T52n2117_001:0782c28": "行者。中國也。道教之所行者。天上人間也。",
    "T52n2117_001:0782c29": "佛教之所行者。盡虛空遍法界也。儒猶治一",
    "T52n2117_001:0783a01": "家威令行於藩牆之內。若夫藩牆之外。則不",
    "T52n2117_001:0783a02": "可得而號召也。道猶宰一邑政教及於四境",
    "T52n2117_001:0783a03": "之中。若夫四境之外。則不可得而控制也。佛",
    "T52n2117_001:0783a04": "猶奄有四海為天下君。溥天率土莫非臣民。",
    "T52n2117_001:0783a05": "禮樂征伐悉自我出也。此三教廣狹之辨也。",
    "T52n2117_001:0783a06": "學儒者死而後已。蓋百年間事也。學道者務",
    "T52n2117_001:0783a07": "求長生。蓋千萬年也。學佛者欲斷生死湛然",
    "T52n2117_001:0783a08": "常住。蓋經歷塵沙劫數無有窮盡也。儒猶一",
    "T52n2117_001:0783a09": "盞之燈光照一夕。鐘鳴漏盡則油竭燈滅也。",
    "T52n2117_001:0783a10": "道猶阿闍世王作百歲燈照佛舍利。經百歲",
    "T52n2117_001:0783a11": "已其燈乃滅也。佛猶皎日照耀萬古常明。西",
    "T52n2117_001:0783a12": "沒東升循環不息也。此三教久近之辨也。",
    "T52n2117_001:0783a13": "以是知有世間法有出世間法。儒道二教世",
    "T52n2117_001:0783a14": "間法也。佛教則始於世間法。而終之以出世",
    "T52n2117_001:0783a15": "間法也。何以謂之世間哉。華嚴經曰。有天",
    "T52n2117_001:0783a16": "世間有人世間有琰摩王世間。是三界之內。",
    "T52n2117_001:0783a17": "皆謂之世間也。有法於此。使人周迴生死循",
    "T52n2117_001:0783a18": "環無已。不出乎三界之內者。謂之世間法。一",
    "T52n2117_001:0783a19": "真覺性含裏十方。非三界之所能繫者。謂之",
    "T52n2117_001:0783a20": "出世間法。佛以五乘設教。前之二乘曰人乘",
    "T52n2117_001:0783a21": "天乘者。世間法也。後之三乘曰聲聞緣覺菩",
    "T52n2117_001:0783a22": "薩乘者。出世間法也。人乘者五戒之謂也。一",
    "T52n2117_001:0783a23": "曰不殺。謂當愛生。不可以輒暴一物。不止",
    "T52n2117_001:0783a24": "不食其肉也。二曰不盜。謂非義不取。不止不",
    "T52n2117_001:0783a25": "攘他物也。三曰不邪淫。謂不亂。非其匹偶",
    "T52n2117_001:0783a26": "也。四曰不妄語。謂不以言欺人。五曰不飲",
    "T52n2117_001:0783a27": "酒。謂不以醉亂其修心。持此五者。資之所以",
    "T52n2117_001:0783a28": "為人也。儒家之五常即是其意也。",
    "T52n2117_001:0783a29": "天乘者十善之謂也。一不殺。二不盜。三不邪",
    "T52n2117_001:0783b01": "婬。四不妄語。是四者其義與五戒同。五曰不",
    "T52n2117_001:0783b02": "綺語。謂不為飾非言。六曰不兩舌。謂語人不",
    "T52n2117_001:0783b03": "背面。七曰不惡口。謂不罵。亦曰不道不義。八",
    "T52n2117_001:0783b04": "曰不嫉。謂無妬忌。九曰不恚。謂不以忿恨",
    "T52n2117_001:0783b05": "於心。十曰不癡。謂不昧其善惡。兼修十善者。",
    "T52n2117_001:0783b06": "報之所以生天也。道家之九真妙戒即是其",
    "T52n2117_001:0783b07": "意也。人乘所以種人之因。天乘可以獲天之",
    "T52n2117_001:0783b08": "果。世間之法蓋在於此。是三教之所均得也。",
    "T52n2117_001:0783b09": "若夫後之三乘者。蓋導其徒超然而出世者",
    "T52n2117_001:0783b10": "也。使其善惡兩忘直趣乎真際。神而通之世",
    "T52n2117_001:0783b11": "不可得而窺者也。",
    "T52n2117_001:0783b12": "或者徒見公孫弘之曲學阿世。祝欽明之五",
    "T52n2117_001:0783b13": "經掃地。楊子雲明太玄之妙而諂事漢公。許",
    "T52n2117_001:0783b14": "敬宗知帝丘之義而失身女主。是皆自儒家",
    "T52n2117_001:0783b15": "出也。鼠道士以子夜術欺東坡。林靈素以神",
    "T52n2117_001:0783b16": "霄夢惑徽廟。天上神仙鄭化基而實一庸流。",
    "T52n2117_001:0783b17": "地下神仙何得一而實一凡庶。是皆自道家",
    "T52n2117_001:0783b18": "出也。胡僧呪術不能殺傅奕。石佛現光不能",
    "T52n2117_001:0783b19": "欺程顥。佛齒靈矣而碎於傅奕之羊角。佛牙",
    "T52n2117_001:0783b20": "神矣而壞於趙鳳之斧鉞。是皆自佛家出也。",
    "T52n2117_001:0783b21": "疊而觀之。則三教之在中國。皆未能粹然一",
    "T52n2117_001:0783b22": "出於正。尚何區區於優劣之辨哉。抑不思吾",
    "T52n2117_001:0783b23": "之所論者。儒也道也佛也。儒以剛大正直教",
    "T52n2117_001:0783b24": "人。為儒而所行多叛道者。是皆儒家之罪人",
    "T52n2117_001:0783b25": "也。道以清淨無為教人。奉道而甘心於邪術",
    "T52n2117_001:0783b26": "者。是皆道家之罪人也。佛以好生為心。不許",
    "T52n2117_001:0783b27": "以人足踐生草。而謂其說呪語以殺人可乎。",
    "T52n2117_001:0783b28": "佛以無相為宗。不可以身相見如來。而謂其",
    "T52n2117_001:0783b29": "憑頑石以惑眾可乎。齒而可碎。石而非齒也。",
    "T52n2117_001:0783c01": "牙而可壞。偽而非真也。凡假托教門造妖設",
    "T52n2117_001:0783c02": "偽者。皆是佛家之罪人也。庸可執是以議三",
    "T52n2117_001:0783c03": "教哉。",
    "T52n2117_001:0783c04": "或者又徒見道家有化胡經。謂釋迦文殊。乃",
    "T52n2117_001:0783c05": "老子尹喜所化也。佛家有破邪論。謂佛遣三",
    "T52n2117_001:0783c06": "弟子震旦教化。孔子乃儒童菩薩。顏回乃淨",
    "T52n2117_001:0783c07": "光菩薩。老子乃摩訶迦葉也。審如此則三教",
    "T52n2117_001:0783c08": "優劣。豈易以立談叛哉。殊不知。二書之作。",
    "T52n2117_001:0783c09": "各欲尊己而抑彼。遂至於駕空而失實。",
    "T52n2117_001:0783c10": "王浮作化胡經稱。老子尹喜欲化胡。成佛遂",
    "T52n2117_001:0783c11": "變身為釋迦文殊。而後胡人受化也。抑不思",
    "T52n2117_001:0783c12": "佛生之年周昭王二十四年也。佛滅之年周",
    "T52n2117_001:0783c13": "穆王五十二年也。佛滅後三百四十二年至",
    "T52n2117_001:0783c14": "定王時。老子始生於楚岵縣。為周柱下吏。過",
    "T52n2117_001:0783c15": "函谷關見尹喜時。佛已示滅四百餘歲。以後",
    "T52n2117_001:0783c16": "世之道而變身為上世之佛。是乃道不足以",
    "T52n2117_001:0783c17": "化胡。必假佛以化胡也。隋僕射楊素曰。聞老",
    "T52n2117_001:0783c18": "君化胡。胡人不受。乃與尹喜變身作佛。胡人",
    "T52n2117_001:0783c19": "方受。審爾則老君不能化胡。胡人奉佛有素",
    "T52n2117_001:0783c20": "明矣。素又常謂道流曰。老子何不化胡為道。",
    "T52n2117_001:0783c21": "安用化胡為佛。豈非道化不及佛化乎。是浮",
    "T52n2117_001:0783c22": "之說欲以卑佛。而不料其適以尊佛也。法琳",
    "T52n2117_001:0783c23": "作破邪論。大略謂。佛教徹萬法之原。而孔老",
    "T52n2117_001:0783c24": "特域中之治。謂可以闢邪說覺愚冥也。抑不",
    "T52n2117_001:0783c25": "思孔顏決非菩薩。老子決非迦葉。欲正彼誣。",
    "T52n2117_001:0783c26": "豈可自出於誣哉。故謂孔顏為菩薩。猶未為",
    "T52n2117_001:0783c27": "太失也。至於指老子為迦葉。則大謬矣。迦葉",
    "T52n2117_001:0783c28": "得教之別傳。繼釋迦而作祖。當時最上一乘",
    "T52n2117_001:0783c29": "不可言傳之妙。人天百萬昔皆罔措。而惟迦",
    "T52n2117_001:0784a01": "葉得之。老子豈迦葉變化哉。故迦葉付法於",
    "T52n2117_001:0784a02": "阿難即入定於雞足山。以伺慈氏下生。慈氏",
    "T52n2117_001:0784a03": "未生。其定未出。是迦葉之肉身今猶在定也。",
    "T52n2117_001:0784a04": "其不出而為老子也明矣。若以迦葉為老子。",
    "T52n2117_001:0784a05": "則老子乃宗之祖師也。不亦謬之甚乎。是琳",
    "T52n2117_001:0784a06": "之說將以卑道。而不料其適以尊道也。杜撰",
    "T52n2117_001:0784a07": "之言。矯誣以甚。識者奚取哉。",
    "T52n2117_001:0784a08": "或者又徒見元城先生之言曰。孔子與佛之",
    "T52n2117_001:0784a09": "言。相為終始。孔佛本一。但門庭施設不同。",
    "T52n2117_001:0784a10": "是儒釋二教未嘗不合也。圭堂居士之言曰。",
    "T52n2117_001:0784a11": "佛者性之極。道者命之極。兩教對立以交攝。",
    "T52n2117_001:0784a12": "則先天性命之妙始全。是釋道二教未嘗不",
    "T52n2117_001:0784a13": "同也。傅大士之詩曰。道冠儒履佛袈裟。和會",
    "T52n2117_001:0784a14": "三家作一家。是三教未嘗不合為一也。今獨",
    "T52n2117_001:0784a15": "優佛教而劣儒道。豈前賢之意哉。殊不知。前",
    "T52n2117_001:0784a16": "賢之言前賢之方便耳。",
    "T52n2117_001:0784a17": "蓋儒家得時行道。任職居官。權衡予奪無不",
    "T52n2117_001:0784a18": "出於其手。吾若尊佛教而卑儒教。則彼必仗",
    "T52n2117_001:0784a19": "儒教而抑佛教。武宗相李德裕。而毀招提蘭",
    "T52n2117_001:0784a20": "若四萬餘區。誰實致之。道家道其所道德其",
    "T52n2117_001:0784a21": "所德。措心積慮。不使人得而軋已者。吾若尊",
    "T52n2117_001:0784a22": "佛教而藐道教。則彼必尊道教而黜佛教。崔",
    "T52n2117_001:0784a23": "浩信寇謙之。而悉誅沙門毀諸經。像誰實召",
    "T52n2117_001:0784a24": "之。故莫若以方便之心。為方便之說。謂佛",
    "T52n2117_001:0784a25": "教與儒教合。則庶不激儒教之怒。謂佛教與",
    "T52n2117_001:0784a26": "道教同。則庶不啟道教之爭。謂三教可合而",
    "T52n2117_001:0784a27": "為一。則若儒若道。皆可誘而進之於佛。故曰",
    "T52n2117_001:0784a28": "前賢之言前賢之方便也。而世之好議論者。",
    "T52n2117_001:0784a29": "心心有主喙喙爭鳴。劣儒者議儒。劣道者議",
    "T52n2117_001:0784b01": "道。劣佛者議佛。三教雖不同。而涉議論則",
    "T52n2117_001:0784b02": "一。吾將平其心以評之。切以為議之當其罪。",
    "T52n2117_001:0784b03": "則彼說不容於不屈。議之失其實。則已說有",
    "T52n2117_001:0784b04": "時而自屈。是非得失至理而止。天下後世不",
    "T52n2117_001:0784b05": "可誣也。今取議儒者觀之。司馬遷曰。儒者博",
    "T52n2117_001:0784b06": "而寡要。勞而無功。抑不思。一物不知。君子所",
    "T52n2117_001:0784b07": "恥。可謂博矣。而忠恕之道一以貫之。謂之寡",
    "T52n2117_001:0784b08": "要可乎。焚膏繼咎兀兀窮年。可謂勞矣。而修",
    "T52n2117_001:0784b09": "身及家平均天下。謂之無功可乎。蓋遷之學",
    "T52n2117_001:0784b10": "非儒學也。宜其不足以知儒也。程頤儒者也。",
    "T52n2117_001:0784b11": "其論佛也則以為邪誕妖異之言。塗生民之",
    "T52n2117_001:0784b12": "耳目。蓋佛之說無涯。而頤之見有限。對醯鵒",
    "T52n2117_001:0784b13": "而談浩劫。宜其以邪誕妖異目之也。然頤亦",
    "T52n2117_001:0784b14": "嘗反而思之乎。邪誕妖異於儒教則有之。易",
    "T52n2117_001:0784b15": "曰。見豕負塗載鬼一車。詩曰。天命玄鳥降而",
    "T52n2117_001:0784b16": "生商。史曰。甲申乙酉魚羊食人。傳曰齊侯見",
    "T52n2117_001:0784b17": "豕人立而啼。至于神降于莘石言于晉。魏顆",
    "T52n2117_001:0784b18": "見老人。狐突遇申生。謂之邪可也。謂之妖可",
    "T52n2117_001:0784b19": "也。謂之異可也。詩曰。帝謂文王。予懷明德。",
    "T52n2117_001:0784b20": "夫天不言也久矣。偶有言焉。人烏得而聞之。",
    "T52n2117_001:0784b21": "今也予懷之語。若見其口耳之相接。不謂之",
    "T52n2117_001:0784b22": "誕可乎。因程頤邪誕妖異之謗。而求儒家邪",
    "T52n2117_001:0784b23": "誕妖異之實。蓋有不可得而掩者。今取議佛",
    "T52n2117_001:0784b24": "者觀之。唐有傅奕者。精術數之書。掌司天之",
    "T52n2117_001:0784b25": "職。前後七上疏謗褻佛教。時有李師政者。著",
    "T52n2117_001:0784b26": "內德論以辯之。其論曰。傳謂。佛法本出於西",
    "T52n2117_001:0784b27": "胡。不應奉之於中國。則不然矣。夫由余出于",
    "T52n2117_001:0784b28": "西戎。輔秦穆以開埧業。曰磾生於北狄。侍漢",
    "T52n2117_001:0784b29": "武而除危害。何必取其同俗。而捨其異方乎。",
    "T52n2117_001:0784c01": "夫絕群之駿。非邑中之產。曠世之珍。非諸華",
    "T52n2117_001:0784c02": "之物。是以漢求西域之名馬。魏收南海之明",
    "T52n2117_001:0784c03": "珠。物生遠域。尚於此而為珍。道出於遠方。",
    "T52n2117_001:0784c04": "獨柰何而可棄。若藥物出於戎夷。禁呪起於",
    "T52n2117_001:0784c05": "胡越。苟可去病而蠲邪。豈以遠來而不用。夫",
    "T52n2117_001:0784c06": "除八苦以致常藥。其去病也久矣。滅三毒以",
    "T52n2117_001:0784c07": "證無為。其蠲邪也至矣。何待拘遠近而計親",
    "T52n2117_001:0784c08": "疎乎。傳謂。詩書所未言。以為修多羅不足。",
    "T52n2117_001:0784c09": "尚又不然也。且周孔未言之物。蠢蠢無窮。詩",
    "T52n2117_001:0784c10": "書不載之事。茫茫何限。何得拘六經之局教。",
    "T52n2117_001:0784c11": "而特三乘之通旨哉夫。",
    "T52n2117_001:0784c12": "能仁未興於上古。聖人開務於後來。故棟宇",
    "T52n2117_001:0784c13": "易橧巢之居。文字代結繩之制。飲血茹毛之",
    "T52n2117_001:0784c14": "俗雖先用。而非珍。火化粒食之功雖後作。而",
    "T52n2117_001:0784c15": "非弊。豈得以詩書先播而當崇。修多羅晚至",
    "T52n2117_001:0784c16": "而當替哉。傅云。佛是妖魅之氣。寺為淫邪之",
    "T52n2117_001:0784c17": "祀其亦不思之甚也。昔自東漢至於大唐。代",
    "T52n2117_001:0784c18": "代皆禁妖言。處處悉斷邪祀。豈因捨其財力",
    "T52n2117_001:0784c19": "營魑魅之殿堂。放其土民入魍魎之徒眾。況",
    "T52n2117_001:0784c20": "宰輔冠蓋人倫羽儀。王道庾亮之徒。戴逵許",
    "T52n2117_001:0784c21": "詢之輩。皆厝心而崇信。並稟教以歸依。是豈",
    "T52n2117_001:0784c22": "尊妖干魅以自屈乎。良由觀妙知真使之然",
    "T52n2117_001:0784c23": "耳。傅云。趙時梁時皆有僧反。此又不思之",
    "T52n2117_001:0784c24": "言也。若以昔有反僧。而廢今之法眾。豈得以",
    "T52n2117_001:0784c25": "古有叛臣。而不任今之明士。古有亂民。而不",
    "T52n2117_001:0784c26": "養今之黎庶乎。夫青衿有罪。非尼父之失。皂",
    "T52n2117_001:0784c27": "服為非。豈釋尊之咎。僧干朝憲尼犯俗刑。譬",
    "T52n2117_001:0784c28": "誦律而穿窬。如讀禮而憍倨。但應禁非以弘",
    "T52n2117_001:0784c29": "法。不可以人而賤道也。傅云。道人梟皆是貪",
    "T52n2117_001:0785a01": "逆之惡種。此又不思之言也。夫以捨俗修道",
    "T52n2117_001:0785a02": "故稱道人。蠕動之物猶不加害。況為梟獍之",
    "T52n2117_001:0785a03": "事乎。嫁取之禮。尚捨不為。況為禽獸之心",
    "T52n2117_001:0785a04": "乎。何乃引離欲之上人。匹聚塵之下物。毀大",
    "T52n2117_001:0785a05": "慈之善眾。比不祥之惡鳥。以道人為逆種。以",
    "T52n2117_001:0785a06": "梵行比獸心。害善亦何甚乎。傅云。西域胡人",
    "T52n2117_001:0785a07": "因泥而生。是以便事泥瓦。此又不思之言也。",
    "T52n2117_001:0785a08": "且中國之廟以木為主。豈可謂制禮君子皆",
    "T52n2117_001:0785a09": "從木而育乎。親不可忘。故為之神主。以表罔",
    "T52n2117_001:0785a10": "極之心。佛不可忘。故立其形像。以伸如在之",
    "T52n2117_001:0785a11": "敬。欽聖仰德何失之有哉。傅云。帝王無佛",
    "T52n2117_001:0785a12": "則國治年長。後世有佛則政虐祚短。不思能",
    "T52n2117_001:0785a13": "仁設教。豈𨴻淫虐之風。菩薩立言。豈弘桀紂",
    "T52n2117_001:0785a14": "之事。羲軒舜禹之德。在六度而包籠。羿浞",
    "T52n2117_001:0785a15": "辛癸之咎。總十惡以防禁。向使桀遵少欲之",
    "T52n2117_001:0785a16": "教。紂順大慈之道。則伊呂無所用其謀。湯武",
    "T52n2117_001:0785a17": "焉得行其計哉。傅云。未有佛之前。人皆淳和",
    "T52n2117_001:0785a18": "世無篡逆。不思九黎亂德。豈非無佛之年。三",
    "T52n2117_001:0785a19": "苗逆命。非當有佛之後。夏殷之季何有淳和。",
    "T52n2117_001:0785a20": "春秋之時豈無篡逆。佛之為教也。勸臣以忠",
    "T52n2117_001:0785a21": "勸子以孝。勸國以治勸家以和。弘善則示天",
    "T52n2117_001:0785a22": "堂之樂。一非則示地獄之苦。乃謂傷和而長",
    "T52n2117_001:0785a23": "亂。不亦誣謗之甚哉。亦何傷於佛日乎。但自",
    "T52n2117_001:0785a24": "淪於苦海耳。夫以傅奕而肆誣謗之言。以師",
    "T52n2117_001:0785a25": "政而著辯惑之論。是非曲有坦然明甚。萬世",
    "T52n2117_001:0785a26": "之下可以觀矣。",
    "T52n2117_001:0785a27": "厥後有韓愈者。其見猶傅奕也。原道佛骨。佛",
    "T52n2117_001:0785a28": "作奕之章疏也。奕謗佛於前。即有師政以辯",
    "T52n2117_001:0785a29": "其惑。愈謗佛於後。曷為無人以議其非。蓋奕",
    "T52n2117_001:0785b01": "為太史令。特藝者耳。愈以文章顯。乃儒者",
    "T52n2117_001:0785b02": "也。藝者之言。夫人固得與之辯是非。儒者之",
    "T52n2117_001:0785b03": "論。世俗每不敢以致可否。吾則曰。言之而當",
    "T52n2117_001:0785b04": "理。雖非儒而可遵。言之而涉誣。雖果儒而可",
    "T52n2117_001:0785b05": "辯。愈不明吾道一貫之理。可不明而辯之。使",
    "T52n2117_001:0785b06": "其言之誤後世乎。愈之言曰。佛者夷狄之一",
    "T52n2117_001:0785b07": "法。彼徒見佛法來自西域。遂從而夷之。殊不",
    "T52n2117_001:0785b08": "知。佛生於天竺。而五天竺為南閻浮提之正",
    "T52n2117_001:0785b09": "中。是佛家固以彼為中也。後漢書曰。佛道神",
    "T52n2117_001:0785b10": "化興自身毒。其國則殷乎中上玉燭和氣。是",
    "T52n2117_001:0785b11": "儒家亦以彼為中也由是知此固一中國也。",
    "T52n2117_001:0785b12": "反彼亦一中國也。而謂之夷可乎。天地之大",
    "T52n2117_001:0785b13": "無窮盡。列子曰。無極復無極。無盡復無盡。",
    "T52n2117_001:0785b14": "是知其無極無盡者。而不知其有極有盡也。",
    "T52n2117_001:0785b15": "阿育王藏如來舍利於閻浮提者。八萬四千",
    "T52n2117_001:0785b16": "所。而在今中華者。僅一十九所。則中華在閻",
    "T52n2117_001:0785b17": "浮提內。豈不猶稊米之在太倉乎。何以知此",
    "T52n2117_001:0785b18": "果為中而彼果非中乎。愈之見但知四海九",
    "T52n2117_001:0785b19": "州之內為中國。四海九州之外為四夷。外此",
    "T52n2117_001:0785b20": "更無去處矣。豈知四夷之外復有非夷者哉。",
    "T52n2117_001:0785b21": "愈之見坐井觀天之見也。不然北史所載大",
    "T52n2117_001:0785b22": "秦國者。去幽州數萬里。而居諸夷之外。其國",
    "T52n2117_001:0785b23": "衣冠禮樂制度文章與中華同一殷盛。故號",
    "T52n2117_001:0785b24": "曰大秦。而與大漢齒。由是觀之。則四夷之外",
    "T52n2117_001:0785b25": "固有中國。而漢書以身毒為中國。信不誣也。",
    "T52n2117_001:0785b26": "井鼃不足以語海。固非愈之所能知也。",
    "T52n2117_001:0785b27": "愈又曰。舜禹在位百年。此時中國無佛。漢明",
    "T52n2117_001:0785b28": "帝時始有佛法。在位纔十八年。殊不知。脩短",
    "T52n2117_001:0785b29": "之數係於善惡。而善惡之報通乎三世。故曰。",
    "T52n2117_001:0785c01": "欲知前世因。今生享者是。欲知後世果。今生",
    "T52n2117_001:0785c02": "作者是。以是知。今世之脩短。原於前世之善",
    "T52n2117_001:0785c03": "惡。而今世之善惡。又所以基後世之脩短。享",
    "T52n2117_001:0785c04": "國之久者。前世之善為之。運祚之促者。前世",
    "T52n2117_001:0785c05": "之惡為之也。豈可徒以目前論之。又豈有佛",
    "T52n2117_001:0785c06": "無佛之所至哉。孔子言。仁者壽。則是仁者必",
    "T52n2117_001:0785c07": "長年。不仁者必折夭也。然克己復禮。回可謂",
    "T52n2117_001:0785c08": "仁矣。而回反夭。膳人之肝。跖可謂不仁也。",
    "T52n2117_001:0785c09": "而跖反壽。豈可謂孔子之說無驗而不從其",
    "T52n2117_001:0785c10": "教乎。洪範以皇極五福六極教人。合極則福",
    "T52n2117_001:0785c11": "而壽。反極則禍而凶。短折如漢之文景。最",
    "T52n2117_001:0785c12": "為有道之主。惟皇作極。二君宜無愧矣。而孝",
    "T52n2117_001:0785c13": "文在位纔二十三載。年止四十七。孝景在位",
    "T52n2117_001:0785c14": "纔十六載。年止四十八。其曆數皆未及一世。",
    "T52n2117_001:0785c15": "其享年皆未及下壽。豈可謂洪範之說誣而",
    "T52n2117_001:0785c16": "火其書矣。惟證之以因果之說。稽之以三世",
    "T52n2117_001:0785c17": "之久。則可以釋然無疑矣。如必曰無佛而壽",
    "T52n2117_001:0785c18": "永。則舜禹在位固皆至百年也。唐武宗滅佛",
    "T52n2117_001:0785c19": "者也。胡為在位僅六年。而壽止三十三乎。如",
    "T52n2117_001:0785c20": "必曰有佛而年夭。則漢明享國纔十八年也。",
    "T52n2117_001:0785c21": "梁武帝奉佛者也。胡為在位四十八年。而壽",
    "T52n2117_001:0785c22": "至八十六乎。",
    "T52n2117_001:0785c23": "愈又曰。古之教者處其一。今之教者處其三。",
    "T52n2117_001:0785c24": "彼時見上古以來惟有儒教。而今之釋教似",
    "T52n2117_001:0785c25": "為贅疣耳。殊不知。釋氏設教非與儒教相背",
    "T52n2117_001:0785c26": "馳。故釋氏化人。亦與儒者無差等。儒者闡詩",
    "T52n2117_001:0785c27": "書禮義之教。而輔之以刑政威福之權。不過",
    "T52n2117_001:0785c28": "欲天下遷善而遠罪耳。然固有賞之而不勸",
    "T52n2117_001:0785c29": "罰之而不懲。耳提面命而終不率教者。及聞",
    "T52n2117_001:0786a01": "佛說為善有福為惡有罪。則莫不捨惡而趨",
    "T52n2117_001:0786a02": "於善。是佛者之教。亦何殊於儒者之教哉。宋",
    "T52n2117_001:0786a03": "文帝謂何尚之曰。適見顏延之宗炳著論發",
    "T52n2117_001:0786a04": "明佛法。甚為有理。若使率土之濱皆感此化。",
    "T52n2117_001:0786a05": "朕則垂拱坐致太平矣。尚之曰。百家之鄉十",
    "T52n2117_001:0786a06": "人持五戒。則十人淳謹。千室之邑百人修十",
    "T52n2117_001:0786a07": "善。則百人和睦。持此風教以周寰宇。編戶億",
    "T52n2117_001:0786a08": "千則善人百萬。夫能行一善則去一惡。去一",
    "T52n2117_001:0786a09": "惡則息一刑。一刑息于家。萬刑息於國則陛",
    "T52n2117_001:0786a10": "下所謂坐致太平者。是也。唐李節送沙門疏",
    "T52n2117_001:0786a11": "言序曰。釋氏之教。以清淨恬虛為禪定。以柔",
    "T52n2117_001:0786a12": "謙退讓為忍辱。故怨爭可得而息也。以菲薄",
    "T52n2117_001:0786a13": "勤苦為修行。以窮達壽夭為因果。故淺陋可",
    "T52n2117_001:0786a14": "得而安矣。世降俗偷。不有釋氏以化其心。則",
    "T52n2117_001:0786a15": "勇者將奮而思鬪。智者將靜而思謀。阡陌之",
    "T52n2117_001:0786a16": "人將紛然而群起矣。呂夏卿得入師經曰。小",
    "T52n2117_001:0786a17": "人不畏刑獄而畏地獄。若使天下之人事無",
    "T52n2117_001:0786a18": "大小以有因果。不敢自欺其心。無侵陵爭奪",
    "T52n2117_001:0786a19": "之風。則豈不刑措而為極治之世乎。由是觀",
    "T52n2117_001:0786a20": "之。則釋教之有裨於世教也大矣。又何惡於",
    "T52n2117_001:0786a21": "教之三乎。",
    "T52n2117_001:0786a22": "愈又曰。農之家一。而食粟之家六。柰之何民",
    "T52n2117_001:0786a23": "不窮且盜也。蓋謂釋氏之徒不耕而食。致民",
    "T52n2117_001:0786a24": "之窮且盜也。抑不思世之輕耕而食者。豈獨",
    "T52n2117_001:0786a25": "釋氏之徒哉。公孫丑問孟子曰。詩曰。不素飡",
    "T52n2117_001:0786a26": "兮。君子之不耕而食何也。孟子曰。君子居是",
    "T52n2117_001:0786a27": "國也。其君用之。則安富尊榮。其子弟從兄。",
    "T52n2117_001:0786a28": "則孝弟忠信。不素飡兮。執大於此。今之以",
    "T52n2117_001:0786a29": "佛為師者。默則誠語則善。所到勸人拙惡而",
    "T52n2117_001:0786b01": "趨善其人以此相化克己齋戒。好生止殺稱",
    "T52n2117_001:0786b02": "誦佛經。悛心改行為仁為慈。為孝為廉為恭",
    "T52n2117_001:0786b03": "為順。蓋日有遷善而不自知者。則不素飡兮。",
    "T52n2117_001:0786b04": "亦孰大於是哉。彼民之窮且盜又何關於釋",
    "T52n2117_001:0786b05": "氏哉。詩曰。小東大東杼軸其罕。傳曰。民有饑",
    "T52n2117_001:0786b06": "色野有餓莩。民之窮也。若此時中國無佛也。",
    "T52n2117_001:0786b07": "書曰。竊神祇之犧。牷牲用以容。傅曰。盜不",
    "T52n2117_001:0786b08": "可詰絕。又不能止民之盜也。若此時則中國",
    "T52n2117_001:0786b09": "無佛也。太宗貞觀之間。釋氏之教殊盛。僧尼",
    "T52n2117_001:0786b10": "不勝其數也。食用不勝其廣也。而外不閉旅",
    "T52n2117_001:0786b11": "不齎糧。何斯民之不窮不盜也。明皇開元之",
    "T52n2117_001:0786b12": "際。釋氏之徒愈繁。僧尼不減於貞觀也。食用",
    "T52n2117_001:0786b13": "不減於貞觀也。天下富羨攘盜松絕。何斯民",
    "T52n2117_001:0786b14": "之不窮不盜也。是知民窮且盜。決非釋氏之",
    "T52n2117_001:0786b15": "所致明矣。如必曰有佛而民窮。則無佛之時",
    "T52n2117_001:0786b16": "成湯何必患困窮。如必曰有佛而民盜。則無",
    "T52n2117_001:0786b17": "無佛之時季康子何必患盜哉。孔子之不欲",
    "T52n2117_001:0786b18": "雖賞之不竊。何干出家者繁哉。",
    "T52n2117_001:0786b19": "愈又曰。棄而君臣去而父子。蓋指出家者而",
    "T52n2117_001:0786b20": "言也。抑不思子陵傲光武而耕富春。歐陽公",
    "T52n2117_001:0786b21": "稱其為聖之清。未嘗曰棄而君臣也。太伯捨",
    "T52n2117_001:0786b22": "太王而逃刑蠻。孔子美其為德之至。未嘗曰",
    "T52n2117_001:0786b23": "去而父子也。以是比之。佛何過哉。況割愛出",
    "T52n2117_001:0786b24": "家。非特獨善其身。證果成道。將以普度一",
    "T52n2117_001:0786b25": "切。法華經云。我等與眾生。皆共成佛道。而",
    "T52n2117_001:0786b26": "況於君臣父子哉。故常人之於君。反不過極",
    "T52n2117_001:0786b27": "其敬順。而釋氏之於君父。則能誘之以正法。",
    "T52n2117_001:0786b28": "常人之於子弟。不過致其慈愛。而釋氏之於",
    "T52n2117_001:0786b29": "子弟。則能化之以正道。妙莊嚴王者。藥王之",
    "T52n2117_001:0786c01": "君父也。自藥王出家。而妙莊嚴王亦出家。因",
    "T52n2117_001:0786c02": "得授記而成佛道。羅睺羅者。釋家之長子也。",
    "T52n2117_001:0786c03": "自釋迦出家。而羅睺羅亦出家。因得證密行",
    "T52n2117_001:0786c04": "而授尊記。由是觀之。出家者何負於君臣父",
    "T52n2117_001:0786c05": "子哉。又況常人之心有親疎。而佛心則無親",
    "T52n2117_001:0786c06": "疎。常人之心有限量。而佛心則無限量。常人",
    "T52n2117_001:0786c07": "知有己之君父爾。而佛則無爾殊。故圓覺經",
    "T52n2117_001:0786c08": "曰。觀彼怨家如己父母。常人知有己之子孫",
    "T52n2117_001:0786c09": "爾。而佛無差等。故華嚴經曰。等觀眾生猶如",
    "T52n2117_001:0786c10": "一子。是心也豈愈之所能識哉。",
    "T52n2117_001:0786c11": "愈又曰。禁而相生養之道。豈不曰娶婦嫁女",
    "T52n2117_001:0786c12": "所以生育子孫。佛戒女色。所以禁其生養。殊",
    "T52n2117_001:0786c13": "不知。釋氏制戒自有頓漸。曷嘗使人人為曠",
    "T52n2117_001:0786c14": "夫。箇箇為怨女哉。為出家者說菩薩戒。則曰",
    "T52n2117_001:0786c15": "離非梵行。為在家者說優婆塞戒。則曰離邪",
    "T52n2117_001:0786c16": "婬。離非梵行者永斷婬慾也。離邪婬者不犯",
    "T52n2117_001:0786c17": "他人妻女也。般若經曰。菩薩斷欲出家修行",
    "T52n2117_001:0786c18": "梵行能得菩提。楞嚴經曰。婬心不除塵不可",
    "T52n2117_001:0786c19": "出。若不斷婬修禪定者。如蒸砂石欲成其飯。",
    "T52n2117_001:0786c20": "雖經多劫秖名熱沙。此為修菩薩戒者言也。",
    "T52n2117_001:0786c21": "生天十善經云。盡形不邪婬。是故得生天上。",
    "T52n2117_001:0786c22": "毘婆沙論云。若制其自妻。則國王宰官長者",
    "T52n2117_001:0786c23": "不能棄捨自妻室故。佛惟立離犯他妻。此為",
    "T52n2117_001:0786c24": "持優婆塞戒者言也。只儒家設教。戒之在色。",
    "T52n2117_001:0786c25": "亦所以戒女色也而非戒人娶妻也。契為司",
    "T52n2117_001:0786c26": "徒教以人倫。則曰夫婦有別。家人畫卦義在",
    "T52n2117_001:0786c27": "正家。則曰夫夫婦婦。美化行乎江漢則漢上",
    "T52n2117_001:0786c28": "游女不可求思。關睢應於麟趾。則衰世公子",
    "T52n2117_001:0786c29": "無犯非禮。是皆無犯他人妻女之謂也。是即",
    "T52n2117_001:0787a01": "釋氏不淫邪之戒也。故維摩居士亦有妻子",
    "T52n2117_001:0787a02": "常懷遠離。楞嚴經云。於己妻妾未能遠離者。",
    "T52n2117_001:0787a03": "得生天福。曷嘗禁其生養之道哉。",
    "T52n2117_001:0787a04": "愈又曰。何有去聖人之道捨先王之法。而從",
    "T52n2117_001:0787a05": "夷狄之教以求福利也。觀愈此言。則愈之不",
    "T52n2117_001:0787a06": "識佛也亦甚矣。蓋佛之教人與人之學。佛豈",
    "T52n2117_001:0787a07": "徒在於區區之福利哉。佛以一大事因緣故",
    "T52n2117_001:0787a08": "而出現於世。吾儕亦以一大事因緣故而歸",
    "T52n2117_001:0787a09": "向於佛。佛所讚者依而行之。佛所戒者遵而",
    "T52n2117_001:0787a10": "守之。由權而實由漸而頓。蓋期以識心見性",
    "T52n2117_001:0787a11": "超脫生死而至於佛也。福利云乎哉。故自佛",
    "T52n2117_001:0787a12": "之五乘論之。人乘者謂能持五戒。則其福報",
    "T52n2117_001:0787a13": "可以為人。天乘者謂能修十善則其福報可",
    "T52n2117_001:0787a14": "以生天。斯二乘者以福利言可也。若夫後之",
    "T52n2117_001:0787a15": "三乘。則當以理觀。不可以福言矣。三乘之理",
    "T52n2117_001:0787a16": "固未易言。姑自其粗迹言之。則聲聞圓覺猶",
    "T52n2117_001:0787a17": "不過為止息之地。必至於佛菩薩之地。而後",
    "T52n2117_001:0787a18": "為理之極也。前輩曰。佛者極也。謂天下萬善",
    "T52n2117_001:0787a19": "萬理。至佛而極也。今之學佛者。蓋求以詣其",
    "T52n2117_001:0787a20": "極也。福利云乎哉。朱晦菴之論佛也曰。以其",
    "T52n2117_001:0787a21": "有空寂之說。而不累於物欲也。則世之賢者",
    "T52n2117_001:0787a22": "好之。以其有玄妙之說。而不滯於形器也。則",
    "T52n2117_001:0787a23": "世之智者悅之。以其有生死輪迴之說。而自",
    "T52n2117_001:0787a24": "謂可以不淪於罪苦也。則世之傭奴爨婢黥",
    "T52n2117_001:0787a25": "髠盜賊亦匍匐而歸之。若愈之所謂福利者。",
    "T52n2117_001:0787a26": "正晦菴所謂傭奴爨婢黥髠盜賊亦歸之者",
    "T52n2117_001:0787a27": "也。愈之不識佛也如此而乃果於謗佛。正猶",
    "T52n2117_001:0787a28": "越犬不識雪而吠。蜀犬不識日而吠也哉。",
    "T52n2117_001:0787a29": "三教平心論卷上"
}