{
    "T21n1375_001:0894c15": "No. 1375",
    "T21n1375_001:0894c16": "佛說莊嚴王陀羅尼呪經一卷",
    "T21n1375_001:0894c18": "三藏法師義淨奉　制譯",
    "T21n1375_001:0894c19": "如是我聞。一時薄伽梵。在布怛洛迦山。為諸",
    "T21n1375_001:0894c20": "人天一切大眾演說法要。遍觀十方以妙音",
    "T21n1375_001:0894c21": "聲。告觀自在菩薩妙吉祥菩薩言。善男子有",
    "T21n1375_001:0894c22": "經名一切如來所護觀察眾生示現佛剎莊嚴",
    "T21n1375_001:0894c23": "王陀羅尼。我昔初發心時。於花光顯現如來",
    "T21n1375_001:0894c24": "所。與九十俱胝眾生。一聞此法皆得如來智",
    "T21n1375_001:0894c25": "慧之分咸蒙授記。於諸佛剎當得作佛。我亦",
    "T21n1375_001:0894c26": "於中蒙佛授記。善男子我以佛眼。觀見過去",
    "T21n1375_001:0894c27": "三萬如來。為諸眾生說此法要。汝觀自在及",
    "T21n1375_001:0894c28": "妙吉祥。於說法時皆為導首。",
    "T21n1375_001:0894c29": "爾時世尊說是語已。現前大眾菩薩聲聞諸",
    "T21n1375_001:0895a01": "來聽者。咸發信心供養彼佛。于時無量百千",
    "T21n1375_001:0895a02": "俱胝那庾多眾生皆蒙授記。亦得菩薩勝妙",
    "T21n1375_001:0895a03": "等持。病苦悉除蓋纏消滅。所願滿足善根成",
    "T21n1375_001:0895a04": "就。顏容端正財寶豐盈。國王大臣諸眾生類",
    "T21n1375_001:0895a05": "見者歡喜。念慧神通無不圓備。於佛法僧得",
    "T21n1375_001:0895a06": "不壞信。壽命色力有大威勢。無愛別離怨憎",
    "T21n1375_001:0895a07": "會苦。",
    "T21n1375_001:0895a08": "若有善男子善女人等。能於此經五輪著地",
    "T21n1375_001:0895a09": "生希有心。以諸花香瓔鬘幡蓋恭敬供養。歸",
    "T21n1375_001:0895a10": "依讚歎讀誦受持。",
    "T21n1375_001:0895a11": "若自書寫若教人書。無量功德皆悉成就。見",
    "T21n1375_001:0895a12": "受持者生信敬心。亦於現身眾德具足。皆得",
    "T21n1375_001:0895a13": "菩薩勝妙等持。口中恒出栴檀香氣。其目皎",
    "T21n1375_001:0895a14": "淨如青蓮葉。於晝夜中見佛形像及大菩薩。",
    "T21n1375_001:0895a15": "若有五無間等業障之罪。悉皆消滅諸天衛",
    "T21n1375_001:0895a16": "護。命終之時得見諸佛菩薩心不錯亂。必得",
    "T21n1375_001:0895a17": "往生極樂國土。我與斯人授記作佛。彼見我",
    "T21n1375_001:0895a18": "身恭敬供養。於妙菩提心不疑惑。",
    "T21n1375_001:0895a19": "若復有人於此法門。讀誦受持供養恭敬。若",
    "T21n1375_001:0895a20": "自書寫若教人書。及有得聞此經名者。當知",
    "T21n1375_001:0895a21": "此人即是菩薩應修供養。",
    "T21n1375_001:0895a22": "若復此人由先惡業。財命色力內外所資悉",
    "T21n1375_001:0895a23": "皆短乏。所求不遂親愛別離。國土荒殘王賊",
    "T21n1375_001:0895a24": "衰難。由此經力現身輕受。或暫頭痛或得惡",
    "T21n1375_001:0895a25": "衣惡食。或遭罵詈及餘毀辱。往諸業障即自",
    "T21n1375_001:0895a26": "消除。善男子彼持經之人應生此念。我昔流",
    "T21n1375_001:0895a27": "轉生死海中。於諸有情造作眾惡。不善之業",
    "T21n1375_001:0895a28": "日夜增長。今時覺了不敢覆藏。發露罪源誠",
    "T21n1375_001:0895a29": "心懺悔。於佛法僧起不壞信。",
    "T21n1375_001:0895b01": "若復彼人。曾於佛法僧寶獨覺聲聞父母師",
    "T21n1375_001:0895b02": "長作諸惡業。衣食果報皆當散盡。由經力故",
    "T21n1375_001:0895b03": "此業咸除衣食充足。",
    "T21n1375_001:0895b04": "若復彼人有捺洛迦受苦之業。愛別離苦生",
    "T21n1375_001:0895b05": "盲之苦。無根二根異熟之業亦皆消滅。",
    "T21n1375_001:0895b06": "又復由先嫉妬瞋恚惡業之力。當墮琰摩王",
    "T21n1375_001:0895b07": "界傍生餓鬼諸惡趣中。由經力故所有惡業",
    "T21n1375_001:0895b08": "無不消滅。一切福德悉皆增長。",
    "T21n1375_001:0895b09": "善男子若於方處有此法門。彼諸人等常為",
    "T21n1375_001:0895b10": "此經之所擁護。功德具足所求圓滿。恒受富",
    "T21n1375_001:0895b11": "樂惡業消除。亦無橫死及諸惡夢。無有病苦",
    "T21n1375_001:0895b12": "鬪戰常勝壽命延長。色力具足有大威勢。一",
    "T21n1375_001:0895b13": "切世間人及天龍諸鬼神等皆隨意轉。不遭",
    "T21n1375_001:0895b14": "惡毒水火災橫。乃至由持神呪力故。常蒙諸",
    "T21n1375_001:0895b15": "佛之所授記。",
    "T21n1375_001:0895b16": "若善男子善女人。得聞如是神呪受持讀誦。",
    "T21n1375_001:0895b17": "若自書若教人書恭敬供養。彼善男子善女",
    "T21n1375_001:0895b18": "人。皆獲如前所說功德。",
    "T21n1375_001:0895b19": "爾時世尊說此語已。大地忽然六種震動。此",
    "T21n1375_001:0895b20": "諸大眾以妙花香。塗香鬘蓋勝妙衣服。奉上",
    "T21n1375_001:0895b21": "世尊同聲唱言。善哉善哉我等云何。得聞如",
    "T21n1375_001:0895b22": "來所說神呪。爾時世尊即說呪曰。",
    "T21n1375_001:0895b23": "南謨薩婆呾他揭多喃一但姪他二勃睇三蘇",
    "T21n1375_001:0895b24": "勃睇四盧迦毘盧計五盧迦伐底羯囒帝六薩",
    "T21n1375_001:0895b25": "埵阿伐盧羯泥去七薩婆呾他揭多阿提瑟恥",
    "T21n1375_001:0895b26": "帝八薩婆阿奢鉢唎晡唎泥去九聚丁達囇十",
    "T21n1375_001:0895b27": "捺羅提婆布侍帝十一呾他揭多慎若那達睇",
    "T21n1375_001:0895b28": "十二呾他揭多阿提瑟侘泥娜十三薩婆盧迦速",
    "T21n1375_001:0895b29": "企婆跋覩十四薩婆羯磨鉢唎釵耶野十五麼",
    "T21n1375_001:0895c01": "麼阿木羯寫自稱已名十六薩婆薩埵難者十七曷洛叉",
    "T21n1375_001:0895c02": "婆跋覩十八呾他揭多阿提瑟侘泥娜十九莎訶",
    "T21n1375_001:0895c03": "二十但是口邊作字者皆可彈舌道之",
    "T21n1375_001:0895c04": "善男子此之神呪。乃是三萬如來之所宣說",
    "T21n1375_001:0895c05": "共所加護。我今亦復說此神呪。為欲利益一",
    "T21n1375_001:0895c06": "切有情。令得安樂常作擁護。除其病苦生諸",
    "T21n1375_001:0895c07": "佛國。",
    "T21n1375_001:0895c08": "若復有人作如是念。如佛所說神呪功德。我",
    "T21n1375_001:0895c09": "今云何而能成就。即於晨朝早起清淨。於一",
    "T21n1375_001:0895c10": "切有情興大慈悲發憐愍心。除諸嫉妬憍慢",
    "T21n1375_001:0895c11": "瞋恚。恭敬一心於佛像前。香花飲食廣興供",
    "T21n1375_001:0895c12": "養。禮十方佛心祈所願。誦此神呪滿一百八",
    "T21n1375_001:0895c13": "遍。於一一遍各呪一花。以一一花供養於佛。",
    "T21n1375_001:0895c14": "此人即便隨所願求。悉皆如意。亦於夢中得",
    "T21n1375_001:0895c15": "見諸佛。臨命終時覩佛菩薩。捨身之後必得",
    "T21n1375_001:0895c16": "往生極樂世界。壽命色力悉皆具足。一切怨",
    "T21n1375_001:0895c17": "讎並生歡喜。說此呪時六萬有情得無生法",
    "T21n1375_001:0895c18": "忍。永除諸障所願滿足。",
    "T21n1375_001:0895c19": "爾時世尊說此經已。觀自在菩薩妙吉祥菩",
    "T21n1375_001:0895c20": "薩。一切大眾聞佛所說歡喜奉行。",
    "T21n1375_001:0895c21": "佛說莊嚴王陀羅尼呪經"
}