{
    "T15n0588_004:0109a25": "佛說須真天子經卷第四",
    "T15n0588_004:0109a27": "西晉月氏三藏竺法護譯",
    "T15n0588_004:0109a28": "9 頌偈品(四)頌偈品第九",
    "T15n0588_004:0109a29": "須真天子復問文殊師利童子：「云何菩薩得",
    "T15n0588_004:0109b01": "持權慧自在所入隨俗教化？」爾時文殊師利",
    "T15n0588_004:0109b02": "便為天子歌頌偈言：",
    "T15n0588_004:0109b03": "「心於欲無所著，　　常志求無上道，",
    "T15n0588_004:0109b04": "意所習眼悉見，　　以是故智慧相。",
    "T15n0588_004:0109b05": "令一切皆發意，　　常使願於此道，",
    "T15n0588_004:0109b06": "心於道無所捨，　　如是者善權相。",
    "T15n0588_004:0109b07": "一切人亦無人，　　智慧者曉了是，",
    "T15n0588_004:0109b08": "悉已淨諸空寂，　　以是故智慧相。",
    "T15n0588_004:0109b09": "悉合聚一切人，　　諸受身有著者，",
    "T15n0588_004:0109b10": "以道德成熟之，　　如是者善權相。",
    "T15n0588_004:0109b11": "身本空亦如是，　　於本無無所見，",
    "T15n0588_004:0109b12": "猗三場為已淨，　　以是故智慧相。",
    "T15n0588_004:0109b13": "諸所有悉惠施，　　頭目身及珍寶，",
    "T15n0588_004:0109b14": "為一切立所願，　　如是者善權相。",
    "T15n0588_004:0109b15": "樂清淨於寂默，　　不於戒自貢高，",
    "T15n0588_004:0109b16": "身口意悉俱寂，　　以是故智慧相。",
    "T15n0588_004:0109b17": "自身戒悉已備，　　亦勸讚持戒者，",
    "T15n0588_004:0109b18": "佛亦皆從戒成，　　如是者善權相。",
    "T15n0588_004:0109b19": "無吾我而得忍，　　一切大亦皆空，",
    "T15n0588_004:0109b20": "身口意無缺漏，　　以是故智慧相。",
    "T15n0588_004:0109b21": "亦不身口所說，　　心於是不起亂，",
    "T15n0588_004:0109b22": "一切法皆寂淨，　　如是者善權相。",
    "T15n0588_004:0109b23": "常忍於一切人，　　若罵詈加捶杖，",
    "T15n0588_004:0109b24": "愍一切護不捨，　　以是故智慧相。",
    "T15n0588_004:0109b25": "悉了信一切福，　　皆勸勉一切人，",
    "T15n0588_004:0109b26": "常審行於道軌，　　如是者善權相。",
    "T15n0588_004:0109b27": "常等行於三昧，　　皆悉滅於愛欲，",
    "T15n0588_004:0109b28": "於習著而不為，　　以是故智慧相。",
    "T15n0588_004:0109b29": "所樂禪皆棄捐，　　於城郭而現行，",
    "T15n0588_004:0109c01": "欲愍導一切故，　　如是者善權相。",
    "T15n0588_004:0109c02": "不在此不在彼，　　已正住於中間，",
    "T15n0588_004:0109c03": "所不可見便離，　　以是故智慧相。",
    "T15n0588_004:0109c04": "常於空無厭足，　　如是者為曉空，",
    "T15n0588_004:0109c05": "便哀護一切人，　　如是者善權相。",
    "T15n0588_004:0109c06": "無相法乃見佛，　　等視之如虛空，",
    "T15n0588_004:0109c07": "於色像無所住，　　以是故智慧相。",
    "T15n0588_004:0109c08": "已供養萬億佛，　　為一切供養雄，",
    "T15n0588_004:0109c09": "悉已得佛相好，　　如是者善權相。",
    "T15n0588_004:0109c10": "法淨無婬欲塵，　　平等視如虛空，",
    "T15n0588_004:0109c11": "如此法無所持，　　以是故智慧相。",
    "T15n0588_004:0109c12": "於法界為已住，　　所造立常究竟，",
    "T15n0588_004:0109c13": "於是而不動搖，　　如是者善權相。",
    "T15n0588_004:0109c14": "一切人無能知，　　其法義亦皆如，",
    "T15n0588_004:0109c15": "察視之本端空，　　以是故智慧相。",
    "T15n0588_004:0109c16": "無所生亦不滅，　　悉曉知一切法，",
    "T15n0588_004:0109c17": "亦不去無從來，　　如是者善權相。",
    "T15n0588_004:0109c18": "所在生常安隱，　　於五陰無色欲，",
    "T15n0588_004:0109c19": "常悉護於一切，　　以是故智慧相。",
    "T15n0588_004:0109c20": "常習在於空閑，　　無我法不造立，",
    "T15n0588_004:0109c21": "常奉修禪三昧，　　如是者善權相。",
    "T15n0588_004:0109c22": "於丘聚及城郭，　　柔軟音以教授，",
    "T15n0588_004:0109c23": "所說法無厭極，　　以是故智慧相。",
    "T15n0588_004:0109c24": "於三世無恐懼，　　於苦樂無所住，",
    "T15n0588_004:0109c25": "自調身根已寂，　　如是者善權相。",
    "T15n0588_004:0109c26": "於大眾心等定，　　於憂慼意亦爾，",
    "T15n0588_004:0109c27": "悉現身於其中，　　如是者善權相。",
    "T15n0588_004:0109c28": "悉已行無礙慧，　　常不住於名字，",
    "T15n0588_004:0109c29": "如空等無所語，　　以是故智慧相。",
    "T15n0588_004:0110a01": "於欲縛現其中，　　法教授於人民，",
    "T15n0588_004:0110a02": "常讚歎於三寶，　　如是者善權相。",
    "T15n0588_004:0110a03": "於神通行功德，　　常調心寂三昧，",
    "T15n0588_004:0110a04": "自處中不高卑，　　以是故智慧相。",
    "T15n0588_004:0110a05": "神通具飛變化，　　便去到億剎土，",
    "T15n0588_004:0110a06": "悉供養巨億佛，　　如是者善權相。",
    "T15n0588_004:0110a07": "視陰蓋譬如幻，　　於愛欲無色著，",
    "T15n0588_004:0110a08": "便得滅諸魔眾，　　以是故智慧相。",
    "T15n0588_004:0110a09": "於諸魔而示現，　　示現已便捨離，",
    "T15n0588_004:0110a10": "於其中度一切，　　如是者善權相。",
    "T15n0588_004:0110a11": "常親近度脫門，　　便得空無思想，",
    "T15n0588_004:0110a12": "願施於所當施，　　以是故智慧相。",
    "T15n0588_004:0110a13": "於瞋恚無怒害，　　不愚癡慧之聚，",
    "T15n0588_004:0110a14": "無長益栽不生，　　如是者善權相。",
    "T15n0588_004:0110a15": "所當作信已辦，　　常奉行於眾慧，",
    "T15n0588_004:0110a16": "悉過諸波羅蜜，　　以是故智慧相。",
    "T15n0588_004:0110a17": "雖現於貪欲癡，　　喻忤之非黠根，",
    "T15n0588_004:0110a18": "用是護於一切，　　如是者善權相。",
    "T15n0588_004:0110a19": "得平等若泥洹，　　便能滅於叢聚，",
    "T15n0588_004:0110a20": "已降伏於三界，　　以是故智慧相。",
    "T15n0588_004:0110a21": "於是世生死聚，　　一切人是朋友，",
    "T15n0588_004:0110a22": "所作福無厭足，　　如是者善權相。",
    "T15n0588_004:0110a23": "因八直而空寂，　　是則為菩薩慧，",
    "T15n0588_004:0110a24": "智慧及權方便，　　順此乘得世雄。",
    "T15n0588_004:0110a25": "行善權智慧俱，　　亦不生亦不有，",
    "T15n0588_004:0110a26": "智慧與善權俱，　　至得黠無貢高。",
    "T15n0588_004:0110a27": "智慧及善權慧，　　常相隨與併行，",
    "T15n0588_004:0110a28": "如兩牛共一𨍮，　　覺法田無有上。」",
    "T15n0588_004:0110a29": "10 道類品(四)道類品第十",
    "T15n0588_004:0110b01": "須真天子復問文殊師利童子：「道為何等類？」",
    "T15n0588_004:0110b02": "文殊師利答言：「天子！我所處是道類。」天子",
    "T15n0588_004:0110b03": "復問：「文殊師利！何所處是道處？」文殊師利",
    "T15n0588_004:0110b04": "答言：「天子！寂靜是道處。」天子復問：「文殊師",
    "T15n0588_004:0110b05": "利！何所是道之相？」文殊師利答言：「天子！虛",
    "T15n0588_004:0110b06": "空是道相。」天子復問：「文殊師利！道何所住",
    "T15n0588_004:0110b07": "止而為道？」文殊師利答言：「天子！住止於虛",
    "T15n0588_004:0110b08": "空是則為道。」天子復問：「文殊師利！道誰之",
    "T15n0588_004:0110b09": "所立？」文殊師利答言：「天子！道從諸法立。」天",
    "T15n0588_004:0110b10": "子復問：「文殊師利！何所是道之本？」文殊師",
    "T15n0588_004:0110b11": "利答言：「天子！平等則道之本。」天子復問：「文殊",
    "T15n0588_004:0110b12": "師利！法何所持而為道？」文殊師利答言：「天子！",
    "T15n0588_004:0110b13": "持無我、無人，是故為道。」天子復問：「文殊師",
    "T15n0588_004:0110b14": "利！何所而與道等？」文殊師利答言：「天子！無",
    "T15n0588_004:0110b15": "所生、無所起則與道等。」天子復問：「文殊師利！",
    "T15n0588_004:0110b16": "道去至何所？」文殊師利答言：「天子！道去至",
    "T15n0588_004:0110b17": "一切人心諸所行中。所以者何？無所行亦",
    "T15n0588_004:0110b18": "無所至。」天子復問：「文殊師利！道何所出生？」",
    "T15n0588_004:0110b19": "文殊師利答言：「天子！大哀則道所出生。」天",
    "T15n0588_004:0110b20": "子復問：「文殊師利！云何大哀是道之所生？」",
    "T15n0588_004:0110b21": "文殊師利答言：「天子！度於一切是則大哀，",
    "T15n0588_004:0110b22": "道之所生。」天子復問：「文殊師利！道從何求？」",
    "T15n0588_004:0110b23": "文殊師利答言：「天子！道從一切愛欲中求。」天",
    "T15n0588_004:0110b24": "子復問：「文殊師利！云何愛欲而能出道？」文",
    "T15n0588_004:0110b25": "殊師利答言：「天子！淨八直行是故道。」天子",
    "T15n0588_004:0110b26": "復問：「文殊師利！云何八直行與愛欲俱耶？」",
    "T15n0588_004:0110b27": "文殊師利答言：「天子！爾八道與愛欲俱，卿",
    "T15n0588_004:0110b28": "將讚道之淨乎？婬怒癡盡是故道，如行愛欲，",
    "T15n0588_004:0110b29": "行道亦爾。」天子復問：「文殊師利！於此行中，",
    "T15n0588_004:0110c01": "何所為作而與道合？」文殊師利答言：「天子！於",
    "T15n0588_004:0110c02": "此行中，亦不得愛欲，亦不得生死，亦不得",
    "T15n0588_004:0110c03": "泥洹，是故道。道之所行得合於道。」天子復",
    "T15n0588_004:0110c04": "問：「文殊師利！何所是菩薩行？」文殊師利答",
    "T15n0588_004:0110c05": "言：「天子！六十二見、四顛倒、五陰蓋，一切",
    "T15n0588_004:0110c06": "無功德輩，是菩薩行。」天子復問：「文殊師利！是",
    "T15n0588_004:0110c07": "事云何？」文殊師利答言：「天子！菩薩以善權方",
    "T15n0588_004:0110c08": "便，廣隨所入，欲救度一切。一切所求，惟因",
    "T15n0588_004:0110c09": "諸見、愛欲、四顛倒中求。所以者何？一切從是",
    "T15n0588_004:0110c10": "中生故。於此求索，一切不可得見，亦不見所",
    "T15n0588_004:0110c11": "見，愛欲亦不可見，四顛倒亦不可見，亦非一",
    "T15n0588_004:0110c12": "切亦非不一切。所以者何？護脫一切故。如",
    "T15n0588_004:0110c13": "是，天子！當作是知，菩薩道於愛欲中求。」天",
    "T15n0588_004:0110c14": "子復問：「文殊師利！菩薩不從三脫門而求道",
    "T15n0588_004:0110c15": "耶？」文殊師利答言：「天子！不可從空而成道，亦",
    "T15n0588_004:0110c16": "不可於無相、亦不可於無願而成道也。所以",
    "T15n0588_004:0110c17": "者何？於是中無心意識念亦無動故。有心意",
    "T15n0588_004:0110c18": "識念動者乃成其道。」天子復問：「文殊師利！何",
    "T15n0588_004:0110c19": "所施行而名為道？」文殊師利答言：「天子！愚",
    "T15n0588_004:0110c20": "癡與道等，道與愚癡等。施行是等，則名曰",
    "T15n0588_004:0110c21": "道等。於直見等、於邪見等，於直念等、於邪念",
    "T15n0588_004:0110c22": "等，於直語等、於邪語等，於直活等、於邪活",
    "T15n0588_004:0110c23": "等，於直業等、於邪業等，於直方便等、於邪方",
    "T15n0588_004:0110c24": "便等，於直意等、於邪意等，於直定等、於邪定",
    "T15n0588_004:0110c25": "等。」天子復問：「文殊師利！云何直見與邪見等？」",
    "T15n0588_004:0110c26": "文殊師利答言：「天子！等於虛空，等於寂靜。」天",
    "T15n0588_004:0110c27": "子復問：「文殊師利！空與寂靜有何差特？」文殊",
    "T15n0588_004:0110c28": "師利答言：「天子！虛無等、虛空等，是寧有異",
    "T15n0588_004:0110c29": "不也？」天子報文殊師利言：「虛無等、虛空等，",
    "T15n0588_004:0111a01": "實無有異也。」文殊師利言：「如是，天子！空寂",
    "T15n0588_004:0111a02": "適等亦復無異。」天子復問：「文殊師利！云何",
    "T15n0588_004:0111a03": "所說等而復有稱譽讚歎之差特耶？」文殊師",
    "T15n0588_004:0111a04": "利答言：「天子！無思想因所作而自貢高，便有",
    "T15n0588_004:0111a05": "異而致稱譽讚歎。設使無思想因所作而自",
    "T15n0588_004:0111a06": "貢高，解知是義相者，是無有異也。譬如，天子！",
    "T15n0588_004:0111a07": "萬川四流各自有名，盡歸于海合為一味。所",
    "T15n0588_004:0111a08": "以者何？無有異故也。如是，天子！不曉了法",
    "T15n0588_004:0111a09": "界者便呼有異，曉了法界者便見而無異也。」",
    "T15n0588_004:0111a10": "天子復問：「文殊師利！法界乎寧可得見知不",
    "T15n0588_004:0111a11": "也？」文殊師利答言：「天子！法界不可得見知",
    "T15n0588_004:0111a12": "也。所以者何？總合聚一切諸法故。於法界",
    "T15n0588_004:0111a13": "而不相知，於是法界而等念得三世之慧，是",
    "T15n0588_004:0111a14": "則法界之處。棄捐煩亂猶豫之心，是則知處",
    "T15n0588_004:0111a15": "所。亂語者終不受之，則知其處。譬若，天子！",
    "T15n0588_004:0111a16": "於無色像悉見諸色，是色亦無，等如虛空也。",
    "T15n0588_004:0111a17": "如是，天子！於法界為甚清淨而無瑕穢，如",
    "T15n0588_004:0111a18": "明鏡見其面像，菩薩悉見一切諸法。如是諸",
    "T15n0588_004:0111a19": "法及於法界，等淨如空。」天子復問：「文殊師利！",
    "T15n0588_004:0111a20": "云何菩薩得辯才慧？」文殊師利答言：「天子！",
    "T15n0588_004:0111a21": "菩薩以空身慧而無所斷，於諸所見自現其",
    "T15n0588_004:0111a22": "身，為一切人說無常法令離是身，是為菩",
    "T15n0588_004:0111a23": "薩得辯才之慧。知所有空，於一切皆無所有。」",
    "T15n0588_004:0111a24": "天子復問：「文殊師利！菩薩得分別諸法？」文",
    "T15n0588_004:0111a25": "殊師利答言：「天子！知空寂，於有身無身而不",
    "T15n0588_004:0111a26": "作異，是故菩薩得分別諸法。」天子復問：「文",
    "T15n0588_004:0111a27": "殊師利！云何菩薩得為導師？」",
    "T15n0588_004:0111a28": "文殊師利答言：「天子！菩薩法亦不住，亦不不",
    "T15n0588_004:0111a29": "住。是故，天子！菩薩得為導師。」天子復問：「文殊",
    "T15n0588_004:0111b01": "師利！云何菩薩得知一事了無數事？」文殊師",
    "T15n0588_004:0111b02": "利答言：「天子！菩薩於無思想而不動搖，是",
    "T15n0588_004:0111b03": "故菩薩得知一事了無數事。」天子復問：「文殊",
    "T15n0588_004:0111b04": "師利！菩薩寧能有要現入三品不？何等為三？",
    "T15n0588_004:0111b05": "等於正要、入於不要、入於邪要。」文殊師利答",
    "T15n0588_004:0111b06": "言：「天子！菩薩於正要入佛法，於不要入聲聞、",
    "T15n0588_004:0111b07": "辟支佛地，於邪要入度一切。」天子復問：「文殊",
    "T15n0588_004:0111b08": "師利！菩薩寧有住於閑、復住於懅不？」文殊",
    "T15n0588_004:0111b09": "師利答言：「天子！菩薩有閑務。」天子復問：「何",
    "T15n0588_004:0111b10": "以正爾，何故得入於懅？」答言：「以諸懅故",
    "T15n0588_004:0111b11": "而住示現，育養眾生而令得閑。所以者何？",
    "T15n0588_004:0111b12": "瞻視一切故。天子！聲聞解脫自為身故。所",
    "T15n0588_004:0111b13": "以者何？是為得閑。菩薩不於是中而示現。",
    "T15n0588_004:0111b14": "復次，有懅者皆來得道，菩薩而往示現。」",
    "T15n0588_004:0111b15": "天子復問：「文殊師利！仁者今得閑耶？而懅",
    "T15n0588_004:0111b16": "乎？」文殊師利答言：「天子！吾亦不懅，亦復",
    "T15n0588_004:0111b17": "不閑。」天子復問：「文殊師利！何故如是乎？」文",
    "T15n0588_004:0111b18": "殊師利答言：「天子！吾未有所至，亦無所得，",
    "T15n0588_004:0111b19": "不閑於閑。亦不須臾，亦不一時，以生死為拘。」",
    "T15n0588_004:0111b20": "天子復問：「文殊師利！說是法言，為降伏魔場",
    "T15n0588_004:0111b21": "已？」文殊師利答言：「實爾。天子！如仁者所",
    "T15n0588_004:0111b22": "云，說是法言為降伏魔場。何以故爾？天子！",
    "T15n0588_004:0111b23": "如是法言不識五陰，亦不於愛欲有所棄，亦",
    "T15n0588_004:0111b24": "不於解脫有所起，亦不近於解脫、降伏於異",
    "T15n0588_004:0111b25": "道。何以故爾？天子。一切異道行不在其中，",
    "T15n0588_004:0111b26": "為堅立法英。所以者何？無冥皆悉明故。為",
    "T15n0588_004:0111b27": "轉法輪，為斷一切諸所見已。」天子復問：「文",
    "T15n0588_004:0111b28": "殊師利！說是法言，為有幾人得知法世？」文殊",
    "T15n0588_004:0111b29": "師利答言：「天子！無世為不冥，是則法世之",
    "T15n0588_004:0111c01": "所作。」天子復問：「文殊師利！世人聞是法言",
    "T15n0588_004:0111c02": "而得解脫，甚哉難值！」文殊師利答言：「天子！",
    "T15n0588_004:0111c03": "其不厭於世縛者，乃信是法，無不解脫。」天子",
    "T15n0588_004:0111c04": "復問：「文殊師利！厭於世縛為何所是？」文殊",
    "T15n0588_004:0111c05": "師利答言：「遠婬怒癡、棄於愛欲，覺知苦者而",
    "T15n0588_004:0111c06": "欲求脫，是則厭於世間縛。」天子復問：「文殊",
    "T15n0588_004:0111c07": "師利！誰復不厭世間縛者？」文殊師利答言：",
    "T15n0588_004:0111c08": "「天子！等於婬怒癡、等於愛欲、等於解脫，是",
    "T15n0588_004:0111c09": "故不厭世間縛。」於是眾會聞說法言，莫不踊",
    "T15n0588_004:0111c10": "躍皆得歡喜。爾時雨於天華及栴檀香。諸天",
    "T15n0588_004:0111c11": "亦復持衣裓盛花香，散於佛上及文殊師利",
    "T15n0588_004:0111c12": "上，鼓樂絃歌來供養佛。億百千諸天以柔",
    "T15n0588_004:0111c13": "濡聲讚歎於佛，復於虛空奮振衣服，喜踊",
    "T15n0588_004:0111c14": "加倍僥倖乃聞是法。爾時眾會一切人民見",
    "T15n0588_004:0111c15": "是變化，皆以華香及與衣服，散於世尊及文",
    "T15n0588_004:0111c16": "殊師利童子上，便說是言：「世尊！聞是法言而",
    "T15n0588_004:0111c17": "不信解者，為不值見佛。云是法言非佛所說",
    "T15n0588_004:0111c18": "者，為非除鬚髮及持大戒者，亦不諷誦復不",
    "T15n0588_004:0111c19": "信樂，亦非沙門婆羅門。而不隨是，是輩無",
    "T15n0588_004:0111c20": "四德，亦無名字。所以者何？用恐畏故。聞是",
    "T15n0588_004:0111c21": "有信菩薩摩訶薩最上菩薩種種功德者，為",
    "T15n0588_004:0111c22": "盡生死底、斷絕諸惡道，於過去當來今現在",
    "T15n0588_004:0111c23": "佛世尊所，得持是法而堅住。聞是法因是皆",
    "T15n0588_004:0111c24": "當解脫，有受持諷誦廣為一切解說其義者，",
    "T15n0588_004:0111c25": "是為持戒清淨而完具，是為值見佛，是為轉",
    "T15n0588_004:0111c26": "法輪，是為沙門，是為婆羅門，是為除鬚髮，",
    "T15n0588_004:0111c27": "是為受大戒，是為有所得，是為有名字。」",
    "T15n0588_004:0111c28": "爾時世尊於眾會中讚言：「善哉，善哉！」於是佛",
    "T15n0588_004:0111c29": "語彌勒言：「受持是法，當諷誦讀廣為一切說",
    "T15n0588_004:0112a01": "之。」說是經時，十二那術人眾遠塵離垢，諸法",
    "T15n0588_004:0112a02": "法眼生；八千比丘漏盡意解；三萬菩薩發阿",
    "T15n0588_004:0112a03": "耨多羅三藐三菩提心；五萬菩薩得無所",
    "T15n0588_004:0112a04": "從生法忍。佛語彌勒：「仁者得佛時，一切菩薩",
    "T15n0588_004:0112a05": "及諸會者，皆當逮得奉持是法。其聞受持是",
    "T15n0588_004:0112a06": "深經者，彌勒皆當授與其決。」爾時世尊語賢",
    "T15n0588_004:0112a07": "者阿難：「書持諷受是法言品，廣為一切說之。」",
    "T15n0588_004:0112a08": "阿難白佛言：「唯受持之。」阿難問佛：「是名何經？",
    "T15n0588_004:0112a09": "云何奉行之？」佛言：「是經名『須真天子所問』，",
    "T15n0588_004:0112a10": "是名『文殊師利童子所報』，是名『斷一切諸法",
    "T15n0588_004:0112a11": "狐疑』，是名『一切諸佛法普入方便慧、分別",
    "T15n0588_004:0112a12": "照明教授之、持當持審持持而諦持』。」說是法",
    "T15n0588_004:0112a13": "言時，三千大千不可計剎土六反震動。佛說",
    "T15n0588_004:0112a14": "經已，文殊師利童子、須真天子、彌勒菩薩",
    "T15n0588_004:0112a15": "等，賢者阿難及大眾會，諸天人民及犍沓和，",
    "T15n0588_004:0112a16": "阿須輪、阿須輪人民，皆大歡喜，前為佛作",
    "T15n0588_004:0112a17": "禮而去。",
    "T15n0588_004:0112a18": "佛說須真天子經卷第四"
}