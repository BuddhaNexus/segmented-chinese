{
    "T02n0130_002:0847c24": "佛說給孤長者女得度因緣經",
    "T02n0130_002:0847c25": "卷中",
    "T02n0130_002:0847c27": "西天譯經三藏朝奉大夫試光祿卿",
    "T02n0130_002:0847c28": "傳法大師賜紫臣施護奉　詔譯",
    "T02n0130_002:0847c29": "復次，尊者大迦葉化大金山其色晃耀，復有",
    "T02n0130_002:0848a01": "種種樹林飛鳥周匝圍繞，而此尊者處于山",
    "T02n0130_002:0848a02": "頂現是神通，從空而來三繞彼城，次從空下",
    "T02n0130_002:0848a03": "入長者舍。爾時，長者見是相已，問善無毒女",
    "T02n0130_002:0848a04": "言：「今此所來處金山頂，現如是相入此舍者，",
    "T02n0130_002:0848a05": "是汝師邪？」女即答言：「此非我師，是佛弟子",
    "T02n0130_002:0848a06": "名大迦葉。此人未出家時其家大富，金銀珍",
    "T02n0130_002:0848a07": "寶其數無量，有百千種上妙衣服，眷屬熾盛",
    "T02n0130_002:0848a08": "人所瞻敬。此人厭捨如是富貴等事，出家修",
    "T02n0130_002:0848a09": "道而獲果證。又此尊者常止一處，常持一衣",
    "T02n0130_002:0848a10": "少欲知足，而能攝餘貪愛眾生。又此尊者，",
    "T02n0130_002:0848a11": "佛於一時分半座令坐，佛說此人修頭陀行",
    "T02n0130_002:0848a12": "中最為第一。是此尊者次第而來。」",
    "T02n0130_002:0848a13": "復次，尊者大目乾連自然相好端嚴殊特，化",
    "T02n0130_002:0848a14": "大龍車安處其上，現是神通從空而來，三繞",
    "T02n0130_002:0848a15": "彼城次從空下入長者舍。爾時，長者見是相",
    "T02n0130_002:0848a16": "已，問善無毒女言：「今此所來乘大龍車，現如",
    "T02n0130_002:0848a17": "是相入此舍者，是汝師邪？」女即答言：「此非我",
    "T02n0130_002:0848a18": "師，是佛弟子名大目乾連。此人有大神通，於",
    "T02n0130_002:0848a19": "一時中在妙高山頂，降伏難陀、烏波難陀二",
    "T02n0130_002:0848a20": "龍王，彼帝釋天主所住宮殿，周千由旬高二",
    "T02n0130_002:0848a21": "由旬半，有八萬四千寶柱種種嚴飾，此人於",
    "T02n0130_002:0848a22": "彼動一足指，而能令彼帝釋宮殿皆悉震動。",
    "T02n0130_002:0848a23": "又復一時佛在吠蘭帝聚落，告諸苾芻言：『今",
    "T02n0130_002:0848a24": "此聚落有飢饉相，而諸苾芻乞食難得。』時此",
    "T02n0130_002:0848a25": "尊者大目乾連聞佛語已，不離佛會，即時轉",
    "T02n0130_002:0848a26": "此大地置於下方世界，取彼世界一切所可",
    "T02n0130_002:0848a27": "食物，安此大地悉令增長，以神通力於上下",
    "T02n0130_002:0848a28": "方如是作已，而此大地還復如故，令諸眾生",
    "T02n0130_002:0848a29": "遠離飢饉。",
    "T02n0130_002:0848b01": "「佛言：『大目乾連！而此大地轉時，所有眾生當",
    "T02n0130_002:0848b02": "復何能得安隱邪？』大目乾連白佛言：『我左手",
    "T02n0130_002:0848b03": "持眾生，右手轉大地，大地雖轉，是諸眾生，宛",
    "T02n0130_002:0848b04": "然安隱不知所轉。』佛言：『大目乾連！如是轉時",
    "T02n0130_002:0848b05": "汝作何想？』大目乾連白佛言：『如我意者，譬如",
    "T02n0130_002:0848b06": "力士轉芭蕉葉而不為難，我轉大地亦復如",
    "T02n0130_002:0848b07": "是。』佛言：『大目乾連！善哉善哉！汝能起是神通",
    "T02n0130_002:0848b08": "方便。』長者！佛說此人神通第一。是此尊者次",
    "T02n0130_002:0848b09": "第而來。」",
    "T02n0130_002:0848b10": "復次，尊者摩訶迦旃延化水精樓閣，有種種",
    "T02n0130_002:0848b11": "寶柱及眾寶網真珠瓔珞，間錯垂布廣大嚴",
    "T02n0130_002:0848b12": "飾，於樓閣中結跏趺坐，現是神通從空而來，",
    "T02n0130_002:0848b13": "三繞彼城次從空下入長者舍。爾時，長者見",
    "T02n0130_002:0848b14": "是相已，問善無毒女言：「今此所來眾寶莊嚴",
    "T02n0130_002:0848b15": "水精樓閣，於其中間結跏趺坐，現如是相入",
    "T02n0130_002:0848b16": "此舍者，是汝師邪？」女即答言：「此非我師，是佛",
    "T02n0130_002:0848b17": "弟子名摩訶迦旃延。此人善能分別經典句",
    "T02n0130_002:0848b18": "義，佛說此人於經典中議論第一。是此尊者",
    "T02n0130_002:0848b19": "次第而來。」",
    "T02n0130_002:0848b20": "復次，尊者摩訶俱絺羅化大牛車安處其上，",
    "T02n0130_002:0848b21": "現是神通從空而來三繞彼城，次從空下入",
    "T02n0130_002:0848b22": "長者舍。爾時，長者見是相已，問善無毒女言：",
    "T02n0130_002:0848b23": "「今此所來乘大牛車，現如是相入此舍者，是",
    "T02n0130_002:0848b24": "汝師邪？」女即答言：「此非我師，是佛弟子名摩",
    "T02n0130_002:0848b25": "訶俱絺羅。此人威儀詳審諸根調寂，初出家",
    "T02n0130_002:0848b26": "已自然純熟如八十臘者，了知梵行如久修",
    "T02n0130_002:0848b27": "習。佛說此人少欲第一。是此尊者次第而來。」",
    "T02n0130_002:0848b28": "復次，尊者優波離化金多羅樹林，妙色華果",
    "T02n0130_002:0848b29": "皆悉具足，有俱枳羅、舍利囉等種種異鳥遊",
    "T02n0130_002:0848c01": "集其上，出眾微妙可愛音聲，而此尊者，林中",
    "T02n0130_002:0848c02": "現身起是神通，從空而來三繞彼城，次從空",
    "T02n0130_002:0848c03": "下入長者舍。爾時，長者見是相已，問善無毒",
    "T02n0130_002:0848c04": "女言：「今此所來金多羅樹林，林中現身起如",
    "T02n0130_002:0848c05": "是相入此舍者，是汝師邪？」女即答言：「此非我",
    "T02n0130_002:0848c06": "師，是佛弟子名優波離。此人善持律行家族",
    "T02n0130_002:0848c07": "大富，昔未出家時有五百釋種童子各樂出",
    "T02n0130_002:0848c08": "家，以種種寶莊嚴其身，來詣優波離前，各脫",
    "T02n0130_002:0848c09": "所嚴種種寶具積置一處，各作是言：『我等捨",
    "T02n0130_002:0848c10": "此而求出家。』時優波離見是相已即自思惟：",
    "T02n0130_002:0848c11": "『此諸童子色相端嚴家族富盛，皆能棄捨而",
    "T02n0130_002:0848c12": "求出家，我今何故愛樂嚴飾不自覺了？』如是",
    "T02n0130_002:0848c13": "念已，以此因緣亦復棄捨莊嚴等事投佛出",
    "T02n0130_002:0848c14": "家，最先證得阿羅漢果。佛說此人持律第一。",
    "T02n0130_002:0848c15": "是此尊者次第而來。」",
    "T02n0130_002:0848c16": "復次，尊者馬勝，威儀詳審諸相寂靜，執持應",
    "T02n0130_002:0848c17": "器從空而來三繞彼城，次從空下入長者舍。",
    "T02n0130_002:0848c18": "爾時，長者見是相已，問善無毒女言：「今此所",
    "T02n0130_002:0848c19": "來威儀詳審諸相寂靜，執持應器現如是相",
    "T02n0130_002:0848c20": "入此舍者，是汝師邪？」女即答言：「此非我師，是",
    "T02n0130_002:0848c21": "佛弟子名曰馬勝。此人出家已後，威儀詳審",
    "T02n0130_002:0848c22": "諸相寂靜，能降醉象而獲果證。此人一時為",
    "T02n0130_002:0848c23": "舍利子，說伽陀曰：",
    "T02n0130_002:0848c24": "「『由彼煩惱業，　　為因而起作，",
    "T02n0130_002:0848c25": "是故於世間，　　隨轉無窮盡。",
    "T02n0130_002:0848c26": "若煩惱業因，　　是二不轉者，",
    "T02n0130_002:0848c27": "即出離世間，　　人中尊所說。",
    "T02n0130_002:0848c28": "若彼生與老，　　二法而不行，",
    "T02n0130_002:0848c29": "是故於世間，　　決定無有苦。",
    "T02n0130_002:0849a01": "彼當得解脫，　　此最上正語，",
    "T02n0130_002:0849a02": "大沙門牛王，　　了已故宣說。』",
    "T02n0130_002:0849a03": "「時，舍利子暫得聞說是伽陀已，即解其義，乃",
    "T02n0130_002:0849a04": "於言下證須陀洹果。佛說此尊者馬勝威儀",
    "T02n0130_002:0849a05": "第一。是此尊者次第而來。」",
    "T02n0130_002:0849a06": "復次，尊者滿慈子化金蓮華，其華千葉，葉如",
    "T02n0130_002:0849a07": "車輪，瑠璃為莖金剛為鬚，如是莊嚴色光晃",
    "T02n0130_002:0849a08": "耀，而此尊者處蓮華上現是神通，從空而來",
    "T02n0130_002:0849a09": "三繞彼城，次從空下入長者舍。爾時，長者見",
    "T02n0130_002:0849a10": "是相已，問善無毒女言：「今此所來處于千葉",
    "T02n0130_002:0849a11": "金蓮華上色光晃耀，現如是相入此舍者，是",
    "T02n0130_002:0849a12": "汝師邪？」女即答言：「此非我師，是佛弟子名滿",
    "T02n0130_002:0849a13": "慈子。此人善能宣說正法，佛說此人於說法",
    "T02n0130_002:0849a14": "人中而為第一。是此尊者次第而來。」",
    "T02n0130_002:0849a15": "復次，尊者多財子化一大山四寶莊嚴，殊妙",
    "T02n0130_002:0849a16": "幢幡種種寶鈴皆悉具足，風吹和鳴聞者愛",
    "T02n0130_002:0849a17": "樂，而此尊者處山頂上現是神通，從空而來",
    "T02n0130_002:0849a18": "三繞彼城，次從空下入長者舍。爾時，長者見",
    "T02n0130_002:0849a19": "是相已，問善無毒女言：「今此所來處寶山頂",
    "T02n0130_002:0849a20": "現如是相，入此舍者是汝師邪？」女即答言：「此",
    "T02n0130_002:0849a21": "非我師，是佛弟子名多財子。家族富盛一切",
    "T02n0130_002:0849a22": "受用皆悉具足，常時安置坐臥床榻清淨嚴",
    "T02n0130_002:0849a23": "飾，以備四方往來僧眾，隨其所應須者供給。",
    "T02n0130_002:0849a24": "佛說此人於受用福中自在第一。是此尊者",
    "T02n0130_002:0849a25": "次第而來。」",
    "T02n0130_002:0849a26": "復次，尊者阿泥嚕馱化一金殿瑠璃間飾，及",
    "T02n0130_002:0849a27": "種種寶交絡垂布，莊嚴妙好，於其殿上有師",
    "T02n0130_002:0849a28": "子座，而此尊者處于座上，現是神通從空而",
    "T02n0130_002:0849a29": "來三繞彼城，次從空下入長者舍。爾時，長者",
    "T02n0130_002:0849b01": "見是相已，問善無毒女言：「今此所來有大金",
    "T02n0130_002:0849b02": "殿瑠璃間飾，於其殿上處師子座，現如是相",
    "T02n0130_002:0849b03": "入此舍者，是汝師邪？」女即答言：「此非我師，是",
    "T02n0130_002:0849b04": "佛弟子名阿泥嚕馱。此人曾於多劫之前發",
    "T02n0130_002:0849b05": "清淨心，以一摶食施於緣覺，由此善根七返",
    "T02n0130_002:0849b06": "人間作轉輪王，又復七返作三十三天主，如",
    "T02n0130_002:0849b07": "是業餘生大富族，有百千萬金銀珍寶廣大",
    "T02n0130_002:0849b08": "熾盛，皆能棄捨出家修道。出家已後，亦復具",
    "T02n0130_002:0849b09": "足飯食衣服臥具醫藥一切如意，淨修梵行",
    "T02n0130_002:0849b10": "而獲果證，復以因緣得淨天眼。佛說此人天",
    "T02n0130_002:0849b11": "眼第一。是此尊者次第而來。」",
    "T02n0130_002:0849b12": "復次，尊者聞俱胝化眾華座處于座上，現是",
    "T02n0130_002:0849b13": "神通從空而來三繞彼城，次從空下入長者",
    "T02n0130_002:0849b14": "舍。爾時，長者見是相已，問善無毒女言：「今此",
    "T02n0130_002:0849b15": "所來處眾華座現如是相，入此舍者是汝師",
    "T02n0130_002:0849b16": "邪？」女即答言：「此非我師，是佛弟子名聞俱胝，",
    "T02n0130_002:0849b17": "是大富長者子。此人生時父母歡喜，互相謂",
    "T02n0130_002:0849b18": "言：『我家富盛生福德子，宜應廣出珍寶示富",
    "T02n0130_002:0849b19": "貴相。』如是議已，即出庫藏種種異寶，召彼所",
    "T02n0130_002:0849b20": "有諸識寶者。長者謂言：『汝等當定我此眾寶",
    "T02n0130_002:0849b21": "價直幾何？』諸人答言：『今此珍寶最上殊異，莫",
    "T02n0130_002:0849b22": "知其價。』長者即言：『價直俱胝。』諸人復言：『長",
    "T02n0130_002:0849b23": "者所有此一一寶，價直俱胝邪？』長者答言：『如",
    "T02n0130_002:0849b24": "是如是。』諸人讚言：『長者大富無有等者。』爾時，",
    "T02n0130_002:0849b25": "長者即作是言：『我此生子當立何名？』有人謂",
    "T02n0130_002:0849b26": "言：『童子生時聞說珍寶價直俱胝。』長者即如",
    "T02n0130_002:0849b27": "其言，乃為子立聞俱胝名。佛說此人離塵第",
    "T02n0130_002:0849b28": "一。是此尊者次第而來。」",
    "T02n0130_002:0849b29": "復次，尊者樹提迦化孔雀車安處其上，現是",
    "T02n0130_002:0849c01": "神通從空而來三繞彼城，次從空下入長者",
    "T02n0130_002:0849c02": "舍。爾時，長者見是相已，問善無毒女言：「今此",
    "T02n0130_002:0849c03": "所來乘孔雀車現如是相，入此舍者是汝師",
    "T02n0130_002:0849c04": "邪？」女即答言：「此非我師，是佛弟子名樹提迦。",
    "T02n0130_002:0849c05": "此人未出家時，在王舍城為大富長者，現於",
    "T02n0130_002:0849c06": "人中受天勝福，於自舍中以上妙細㲲，而為",
    "T02n0130_002:0849c07": "淨巾常所受用。乃於一時以其淨巾向日而",
    "T02n0130_002:0849c08": "曝，忽為大風飄至頻婆娑羅王殿前。時頻婆",
    "T02n0130_002:0849c09": "娑羅王見是淨巾忽在其前，問侍臣言：『今此",
    "T02n0130_002:0849c10": "柔軟上妙細㲲世無等比，我自處王位而未",
    "T02n0130_002:0849c11": "曾見，從何所來，汝等知不？』侍臣白言：『大王當",
    "T02n0130_002:0849c12": "知！王此城中有大富長者名樹提迦，佛說此",
    "T02n0130_002:0849c13": "人現於人中受天勝福。臣等意謂是彼長者",
    "T02n0130_002:0849c14": "家中所有，王當詔問必知其實。』爾時，彼王即",
    "T02n0130_002:0849c15": "詔長者來至其前，王乃次第詢問其故，樹提",
    "T02n0130_002:0849c16": "迦言：『今此細㲲是臣家中所用淨巾，適乃向",
    "T02n0130_002:0849c17": "日而曝風飄至此，其事如實，願王放罪。』王言：",
    "T02n0130_002:0849c18": "『我非見罪，但為聞汝受天勝福，其事實邪？』樹",
    "T02n0130_002:0849c19": "提迦言：『如是，如是。』王言：『樹提迦！我欲往汝舍",
    "T02n0130_002:0849c20": "中暫一觀視。』樹提迦言：『大王！我是王民為王",
    "T02n0130_002:0849c21": "所統，若幸小舍深自忻慶。』王言：『汝可先還辦",
    "T02n0130_002:0849c22": "造飲食，我當後至。』樹提迦言：『若受天勝福者，",
    "T02n0130_002:0849c23": "不假力營飲食自辦，願王今往。』",
    "T02n0130_002:0849c24": "「爾時，頻婆娑羅王即與臣從圍繞，出詣樹提",
    "T02n0130_002:0849c25": "迦長者舍，長者前行為王引導。時王至於長",
    "T02n0130_002:0849c26": "者舍門，見守門婢色相端嚴妙寶莊飾，王意",
    "T02n0130_002:0849c27": "謂是長者之妻，王乃小住而不前進。樹提迦",
    "T02n0130_002:0849c28": "言：『大王！何故住而不進？』王言：『樹提迦！汝妻",
    "T02n0130_002:0849c29": "在此，我故小住。』樹提迦言：『此非臣妻，是守",
    "T02n0130_002:0850a01": "門婢。』王乃漸行至中門外，亦同前見又復小",
    "T02n0130_002:0850a02": "住，樹提迦言：『王復何故住而不進？』爾時，大王",
    "T02n0130_002:0850a03": "亦同前答，樹提迦言：『此非臣妻，亦是守門之",
    "T02n0130_002:0850a04": "婢。』王即入彼中門見摩尼寶地，光明瑩徹有",
    "T02n0130_002:0850a05": "蟲魚等相，王意謂是池沼，亦復小住而未敢",
    "T02n0130_002:0850a06": "進，樹提迦言：『大王！何故復不前進？』王言：『此",
    "T02n0130_002:0850a07": "處有水故我不進。』樹提迦言：『此非是水，是摩",
    "T02n0130_002:0850a08": "尼寶所成之地。』王復謂言：『若是寶地，何故有",
    "T02n0130_002:0850a09": "諸蟲魚而在其中？』樹提迦言：『非實蟲魚，但是",
    "T02n0130_002:0850a10": "摩尼寶光映照故爾。』爾時，大王雖聞是說猶",
    "T02n0130_002:0850a11": "故未信，即於自手而取指鐶，順擲其地鐶擊",
    "T02n0130_002:0850a12": "地聲，方乃信是摩尼寶地。時頻婆娑羅王即",
    "T02n0130_002:0850a13": "入其舍處師子座，樹提迦長者侍立一面，時",
    "T02n0130_002:0850a14": "長者妻即出王前，致拜伸敬而忽淚下退立",
    "T02n0130_002:0850a15": "一面。王言：『長者！汝妻何故見王垂淚？』樹提迦",
    "T02n0130_002:0850a16": "言：『小臣之妻得拜王前，心生大喜何敢垂淚？",
    "T02n0130_002:0850a17": "但以王所著衣有木煙氣，煙薰目故不覺淚",
    "T02n0130_002:0850a18": "垂。是故大王！受天勝福者，所欲飲食不須煙",
    "T02n0130_002:0850a19": "火，有如意寶自然能出。』王言：『善哉！是事希有。』",
    "T02n0130_002:0850a20": "「爾時，頻婆娑羅王於樹提迦長者舍，飯食訖",
    "T02n0130_002:0850a21": "已，住彼舍中但貪觀視忘還王宮。時諸近臣",
    "T02n0130_002:0850a22": "咸作是念：『我王住此豈非久邪？若未還宮，於",
    "T02n0130_002:0850a23": "國政事恐有所廢。』作是念已俱白王言：『大王！",
    "T02n0130_002:0850a24": "住此無至久時，願速還宮，於國政事恐有所",
    "T02n0130_002:0850a25": "廢。』王謂諸臣言：『我住於此始經一日，於國政",
    "T02n0130_002:0850a26": "事亦未久廢。』時樹提迦長者即白王言：『王住",
    "T02n0130_002:0850a27": "小舍已經七日。』爾時，大王謂長者言：『我住汝",
    "T02n0130_002:0850a28": "舍早經七日，其事實不？其事實不？』樹提迦言：",
    "T02n0130_002:0850a29": "『實爾大王！實爾大王！臣於王前何敢妄說？』王",
    "T02n0130_002:0850b01": "復問言：『汝此舍中當觀何相而知晝夜？』樹提",
    "T02n0130_002:0850b02": "迦言：『有華開合以分晝夜；有摩尼寶光明熾",
    "T02n0130_002:0850b03": "盛不熾盛時，以分晝夜；有諸異鳥自然和鳴",
    "T02n0130_002:0850b04": "不和鳴時，以分晝夜。大王當知，若華開時乃",
    "T02n0130_002:0850b05": "知是晝，若華合時乃知是夜；若摩尼寶光明",
    "T02n0130_002:0850b06": "熾盛，此知是晝，若摩尼寶光明不熾盛，此知",
    "T02n0130_002:0850b07": "是夜；異鳥和鳴而知是晝，彼寂無聲而知是",
    "T02n0130_002:0850b08": "夜。大王！我舍即以如是等相而分晝夜。』爾時，",
    "T02n0130_002:0850b09": "頻婆娑羅王謂樹提迦長者言：『希有希有！佛",
    "T02n0130_002:0850b10": "語諦誠而無虛妄，佛說汝於人中受天勝福，",
    "T02n0130_002:0850b11": "今我所見其事如是。』",
    "T02n0130_002:0850b12": "「爾時，頻婆娑羅王作是語已，出長者舍還復",
    "T02n0130_002:0850b13": "王宮。謨尸羅長者！是故當知此人有如是等",
    "T02n0130_002:0850b14": "天人勝福，悉能棄捨出家修道，證阿羅漢果。",
    "T02n0130_002:0850b15": "佛說此人受天勝福而為第一。是此尊者次",
    "T02n0130_002:0850b16": "第而來。」",
    "T02n0130_002:0850b17": "佛說給孤長者女得度因緣經卷中"
}