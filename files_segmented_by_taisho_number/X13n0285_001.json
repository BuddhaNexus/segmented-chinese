{
    "X13n0285_001:0220b06": "大佛頂如來密因修證了義諸菩薩",
    "X13n0285_001:0220b07": "萬行首楞嚴經卷第一文句",
    "X13n0285_001:0220b09": "唐天竺沙門般剌密諦　譯經",
    "X13n0285_001:0220b10": "明菩薩沙彌古吳智旭　文句",
    "X13n0285_001:0220b11": "明菩薩比丘溫陵道昉　參訂",
    "X13n0285_001:0220b12": "經題具如玄義中說今更略提綱要此經以人法",
    "X13n0285_001:0220b13": "為名謂此大佛頂法非因非果一切因果無不依",
    "X13n0285_001:0220b14": "之如來果人以此為密因故若修若證無非了義",
    "X13n0285_001:0220b15": "而果徹因源諸菩薩因人亦以此具足萬行故根",
    "X13n0285_001:0220b16": "塵識大一切皆得畢竟堅固而因該果海也如來",
    "X13n0285_001:0220b17": "藏妙真如性為體由法法皆如來藏故稱為大佛",
    "X13n0285_001:0220b18": "頂也不生不滅因果為宗因果皆不生滅故稱密",
    "X13n0285_001:0220b19": "因也離愛得脫為用永離諸愛究竟解脫故號首",
    "X13n0285_001:0220b20": "楞嚴也生酥毒發為教相此是方等部中圓頓味",
    "X13n0285_001:0220b21": "也。將釋經文大分為三初從如是我聞至歸來佛",
    "X13n0285_001:0220b22": "所是序分次從阿難見佛至第十卷知有涅槃不",
    "X13n0285_001:0220b23": "戀三界是正宗分後從阿難若復有人至終是流",
    "X13n0285_001:0220b24": "通分。",
    "X13n0285_001:0220c01": "初序分二初通序二別序。初通序者證信序也",
    "X13n0285_001:0220c02": "諸經同有故名為通以此六義證成可信故名證",
    "X13n0285_001:0220c03": "信六義者如是二字顯所信法體成就我聞二字",
    "X13n0285_001:0220c04": "顯能聞成就一時二字顯機感成就佛字顯說法",
    "X13n0285_001:0220c05": "主成就在室羅筏城等顯所依說法處成就與大",
    "X13n0285_001:0220c06": "比丘以下具列常隨雲集兩類顯同聞眾成就今",
    "X13n0285_001:0220c07": "恐割裂經文不便句讀總科為二一標聞說時處",
    "X13n0285_001:0220c08": "二引大眾同聞。一標聞說時處所聞即法體能",
    "X13n0285_001:0220c09": "聞即我所說亦即法體能說即佛也時處可知。",
    "X13n0285_001:0220c10": "如是我聞一時佛在室羅筏城祇桓精舍。",
    "X13n0285_001:0220c11": "如是者指法之辭通指下文十卷文義而言亦是",
    "X13n0285_001:0220c12": "信順之義大凡信者則謂是事如是不信者則謂",
    "X13n0285_001:0220c13": "是事不如是今言如是即顯信順也我者阿難自",
    "X13n0285_001:0220c14": "稱此非外道妄計之我亦非凡夫妄執之我乃深",
    "X13n0285_001:0220c15": "達八自在我非我非無我而隨世假名稱為我也",
    "X13n0285_001:0220c16": "聞者耳根發耳識能達音聲現量體性也一時者",
    "X13n0285_001:0220c17": "機應相符說聽終竟總名一時佛者自覺覺他覺",
    "X13n0285_001:0220c18": "行圓滿即是娑婆教主釋迦牟尼在者示迹此間",
    "X13n0285_001:0220c19": "行住坐臥總名為在室羅筏城或云舍衛梵音楚",
    "X13n0285_001:0220c20": "夏之別此翻豐德亦翻聞物亦翻好道即憍薩羅",
    "X13n0285_001:0220c21": "國之城名也祇桓者本是祇陀太子之園梵語祇",
    "X13n0285_001:0220c22": "陀此云戰勝精舍者給孤獨居士為佛及僧所構",
    "X13n0285_001:0220c23": "精修梵行之處也。然此五事證信一往雖通而",
    "X13n0285_001:0220c24": "所序各別所謂如是法異我聞聞異一時時異乃",
    "X13n0285_001:0221a01": "至能住所住各異若不稍為發明安知其為此經",
    "X13n0285_001:0221a02": "通序且文旨既泛將何以為隨文入觀之階故今",
    "X13n0285_001:0221a03": "不敢避繁一一皆作約教觀心二釋初約教釋如",
    "X13n0285_001:0221a04": "是者若言俗諦中有文字真諦則無文字阿難傳",
    "X13n0285_001:0221a05": "佛俗諦文字與佛說不異故名為如因此俗諦文",
    "X13n0285_001:0221a06": "字會真諦理故名為是此三藏經初明如是也若",
    "X13n0285_001:0221a07": "言佛明色即是空空即是色色空空色無二無別",
    "X13n0285_001:0221a08": "空色不異為如即事而真為是阿難傳佛文不異",
    "X13n0285_001:0221a09": "為如能詮即所詮為是此通教經初明如是也若",
    "X13n0285_001:0221a10": "言佛明生死是有邊涅槃是無邊出生死有邊入",
    "X13n0285_001:0221a11": "涅槃無邊出涅槃無邊入於中道阿難傳此出有",
    "X13n0285_001:0221a12": "入無出無入中之法與佛說無異名如從淺至深",
    "X13n0285_001:0221a13": "無非曰是此別教經初明如是也若言佛明生死",
    "X13n0285_001:0221a14": "即涅槃亦即中道況復涅槃寧非中道真如法界",
    "X13n0285_001:0221a15": "實性實際徧一切處無非佛法阿難傳此與佛說",
    "X13n0285_001:0221a16": "無異故名為如如如不動故名為是此圓教經初",
    "X13n0285_001:0221a17": "明如是也今經陰入處界皆如來藏性真圓融本",
    "X13n0285_001:0221a18": "無生滅的是圓教如是而三卷中云此法亦緣非",
    "X13n0285_001:0221a19": "得法性者不過因當機迷重聊借三藏中義還破",
    "X13n0285_001:0221a20": "三藏中習正所謂彈偏斥小義也觀心釋如是者",
    "X13n0285_001:0221a21": "觀心惟是生滅審諦不謬為如破除生滅會於真",
    "X13n0285_001:0221a22": "諦名是折空意也觀心生滅無性為如了達當體",
    "X13n0285_001:0221a23": "無生為是體空意也觀心中道不變名如永捨二",
    "X13n0285_001:0221a24": "邊名是次第意也觀心全體法界名如即邊即中",
    "X13n0285_001:0221b01": "名是一心意也次約教釋我者若言凡夫有三種",
    "X13n0285_001:0221b02": "我謂我見我慢及名字我學人無我見惟二種我",
    "X13n0285_001:0221b03": "無學并無我慢惟名字我今阿難是學人無邪我",
    "X13n0285_001:0221b04": "能伏慢我但隨世名字稱我無咎此三藏意也若",
    "X13n0285_001:0221b05": "云四句稱我皆隨邪見佛正法中無我誰聞此通",
    "X13n0285_001:0221b06": "教意也若云阿難多聞士知我無我而不二雙分",
    "X13n0285_001:0221b07": "別我無我此別教意也若云阿難知我無我而不",
    "X13n0285_001:0221b08": "二方便為侍者傳持如來無礙智慧以自在音聲",
    "X13n0285_001:0221b09": "傳權傳實無所不可此圓教意也今經如來藏性",
    "X13n0285_001:0221b10": "三義圓融非我即我離即離非是即非即的是圓",
    "X13n0285_001:0221b11": "教真我意也觀心釋我者觀一念心屬因緣所生",
    "X13n0285_001:0221b12": "是假名我觀心即空是我無我觀心即假是分別",
    "X13n0285_001:0221b13": "我與非我觀心即中是真妙我次約教釋聞者有",
    "X13n0285_001:0221b14": "聞聞有聞不聞有不聞聞有不聞不聞聞聞者耳",
    "X13n0285_001:0221b15": "根不壞聲在可聞處作心欲聞眾緣和合故有聞",
    "X13n0285_001:0221b16": "藏教意也聞不聞者隨世俗說假名為聞第一義",
    "X13n0285_001:0221b17": "中無聲無字安有能聞所聞通教意也不聞聞者",
    "X13n0285_001:0221b18": "妙性本自離名絕相依假名分別則有聞與不聞",
    "X13n0285_001:0221b19": "別教意也不聞不聞者性既離名絕相則一切根",
    "X13n0285_001:0221b20": "塵無不當體離名絕相此經明七大一一清淨本",
    "X13n0285_001:0221b21": "然周徧法界圓教意也觀心釋聞者觀因緣所生",
    "X13n0285_001:0221b22": "法是觀聞聞觀因緣即空是觀聞不聞觀因緣即",
    "X13n0285_001:0221b23": "空即假是觀不聞聞觀因緣即空即假即中是觀",
    "X13n0285_001:0221b24": "不聞不聞次約教釋一時者時無實法依色心相",
    "X13n0285_001:0221c01": "續分位則有長短劫數不同藏教意也一念不生",
    "X13n0285_001:0221c02": "三際叵得通教意也於一無住法性分別世界劫",
    "X13n0285_001:0221c03": "數無量差別別教意也十世古今始終不離當念",
    "X13n0285_001:0221c04": "一念普觀無量劫無去無來亦無住圓教意也又",
    "X13n0285_001:0221c05": "見諦已上無學已下名一時藏教也三乘同入第",
    "X13n0285_001:0221c06": "一義名一時通教也登地已上名一時別教也初",
    "X13n0285_001:0221c07": "發心時便成正覺名一時圓教也今經不歷僧祇",
    "X13n0285_001:0221c08": "獲法身狂心頓歇歇即菩提是圓教一時觀心釋",
    "X13n0285_001:0221c09": "一時者觀心因緣生法是假名時觀心即空是不",
    "X13n0285_001:0221c10": "可得時觀心即假是分別種種時觀心即中是不",
    "X13n0285_001:0221c11": "思議時次約教釋佛者梵語佛陀此云覺者知者",
    "X13n0285_001:0221c12": "若言菩提樹下三十四心斷結正習俱盡既自覺",
    "X13n0285_001:0221c13": "悟生滅四諦亦以生滅四諦覺他即藏教佛相若",
    "X13n0285_001:0221c14": "言正使先斷今機緣熟時於道樹下以一念相應",
    "X13n0285_001:0221c15": "慧斷餘殘習現帶劣勝應身轉無生四諦法輪者",
    "X13n0285_001:0221c16": "即通佛自覺覺他相若言次第斷盡三惑坐蓮華",
    "X13n0285_001:0221c17": "臺藏世界轉無量四諦法輪者即別佛自覺覺他",
    "X13n0285_001:0221c18": "相若言一心圓斷三惑至於究竟證不可思議法",
    "X13n0285_001:0221c19": "身而能示現一切佛身一一身相同於虗空不可",
    "X13n0285_001:0221c20": "思議能轉無作四諦法輪亦能方便轉前三教法",
    "X13n0285_001:0221c21": "輪者即圓佛自覺覺他相今經云我以妙明不滅",
    "X13n0285_001:0221c22": "不生合如來藏而如來藏惟妙覺明圓炤法界是",
    "X13n0285_001:0221c23": "故於中一為無量無量為一小中現大大中現小",
    "X13n0285_001:0221c24": "等當知的是圓教佛相觀心釋佛者觀心因緣生",
    "X13n0285_001:0222a01": "法是藏佛觀心因緣即空是通佛觀心因緣先空",
    "X13n0285_001:0222a02": "次假後中是別佛觀心因緣即空假中是圓佛也",
    "X13n0285_001:0222a03": "次約教釋在者行住坐臥通名為在在即是住住",
    "X13n0285_001:0222a04": "即攝餘三儀今當以住釋在復有兩番能住所住",
    "X13n0285_001:0222a05": "佛為能住天住梵住聖住佛住等法為所住又法",
    "X13n0285_001:0222a06": "為能住精舍為所住也十善名天住是天道因故",
    "X13n0285_001:0222a07": "慈悲喜捨名梵住是梵天因故三三昧名聖住是",
    "X13n0285_001:0222a08": "出世法故首楞嚴三昧名佛住是無上法故若言",
    "X13n0285_001:0222a09": "從折空觀發真無漏住有餘涅槃示迹人間以十",
    "X13n0285_001:0222a10": "善四等應世間機以三三昧應出世機者是藏教",
    "X13n0285_001:0222a11": "佛住若言從體空觀發真無漏住有餘涅槃示迹",
    "X13n0285_001:0222a12": "人間亦以天梵二住應世間機以聖住應出世機",
    "X13n0285_001:0222a13": "者是通佛住若言從次第三觀住三德祕藏示迹",
    "X13n0285_001:0222a14": "人間遍用四種住應世出世機者是別佛住若言",
    "X13n0285_001:0222a15": "從一心三觀住三德祕藏示迹人間亦徧用四住",
    "X13n0285_001:0222a16": "應世出世機而能住四法所住諸處一一無非三",
    "X13n0285_001:0222a17": "德祕藏者即圓佛住今經云於一毛端現寶王剎",
    "X13n0285_001:0222a18": "坐微塵裏轉大法輪的是圓教佛住也觀心釋住",
    "X13n0285_001:0222a19": "者觀住於境或住無常境住即假即中即空等境",
    "X13n0285_001:0222a20": "以無住法住於境中故名為在次約教釋室羅筏",
    "X13n0285_001:0222a21": "城祇恒精舍者若見此處土砂艸木石壁是藏教",
    "X13n0285_001:0222a22": "境若見此處清淨七寶莊嚴是通教境若見此處",
    "X13n0285_001:0222a23": "即華藏世界是別教境若見此處即不可思議諸",
    "X13n0285_001:0222a24": "佛境界是圓教境今經云一切眾生為物所轉故",
    "X13n0285_001:0222b01": "於是中觀大觀小若能轉物則同如來身心圓明",
    "X13n0285_001:0222b02": "不動道場於一毛端徧能含受十方國土當知此",
    "X13n0285_001:0222b03": "處即常寂光而隨機所見自成差別耳觀心釋城",
    "X13n0285_001:0222b04": "舍者涅槃名城慈悲名舍觀思議十二因緣滅住",
    "X13n0285_001:0222b05": "真諦城入生緣慈悲舍藏教也觀思議十二因緣",
    "X13n0285_001:0222b06": "不生不滅住真諦城入生緣法緣慈悲舍通教也",
    "X13n0285_001:0222b07": "觀不思議十二因緣滅住中道涅槃城入生緣法",
    "X13n0285_001:0222b08": "緣無緣次第三慈悲舍別教也觀不思議十二因",
    "X13n0285_001:0222b09": "緣不生不滅住中道涅槃城入一心三緣大慈悲",
    "X13n0285_001:0222b10": "舍圓教也若不約教安知全事即理若不觀心安",
    "X13n0285_001:0222b11": "知全性成修讀者幸深思之。二引大眾同聞復",
    "X13n0285_001:0222b12": "為三初聲聞眾二緣覺眾三菩薩眾聲聞是常隨",
    "X13n0285_001:0222b13": "眾餘二皆雲集眾也。初聲聞眾又為三初示類",
    "X13n0285_001:0222b14": "標數二顯位歎德三列上首名。初示類標數大",
    "X13n0285_001:0222b15": "比丘是示類千二百五十人是標數也。",
    "X13n0285_001:0222b16": "與大比丘眾千二百五十人俱。",
    "X13n0285_001:0222b17": "與者共義釋論以七一解共謂一時一處一戒一",
    "X13n0285_001:0222b18": "心一見一道一解脫也大者梵語摩訶具大多勝",
    "X13n0285_001:0222b19": "三義器量尊重為天王等大人所敬故言大徧知",
    "X13n0285_001:0222b20": "內外經書故言多超出九十五種外道故言勝今",
    "X13n0285_001:0222b21": "稱為大即攝多勝二義比丘含三義一怖魔二破",
    "X13n0285_001:0222b22": "惡三乞士或翻除饉怖魔者魔王居第六天統攝",
    "X13n0285_001:0222b23": "欲界貪戀塵勞恐人修道出其境界若正法住世",
    "X13n0285_001:0222b24": "時有信心男子六根具足年滿二十無十三重難",
    "X13n0285_001:0222c01": "亦無十六輕遮得三師七證或邊地中得三師二",
    "X13n0285_001:0222c02": "證如法秉受比丘戒法正登壇白四羯磨已竟名",
    "X13n0285_001:0222c03": "為得式成比丘性入僧寶數中爾時地行羅剎高",
    "X13n0285_001:0222c04": "聲唱善此間有善男子如法出家當使諸天增盛",
    "X13n0285_001:0222c05": "修羅減損於是空行夜叉聞之亦出大聲唱善聲",
    "X13n0285_001:0222c06": "至四王天中天復出聲唱善聲傳忉利乃至夜摩",
    "X13n0285_001:0222c07": "兜率化樂他化展轉傳至梵天魔王於宮中聞此",
    "X13n0285_001:0222c08": "唱聲生大愁怖故名怖魔破惡者出家持戒則因",
    "X13n0285_001:0222c09": "戒生定因定發慧破除身口七支破除三界見思",
    "X13n0285_001:0222c10": "諸惡也乞士者既出家已永離四種邪命乞食以",
    "X13n0285_001:0222c11": "資身命永捨一切邪法乞法以資慧命也四種邪",
    "X13n0285_001:0222c12": "命者一仰口食謂仰觀星宿推步盈虗以此求食",
    "X13n0285_001:0222c13": "二下口食謂種植田園三方口謂食于謁四方結",
    "X13n0285_001:0222c14": "交豪貴四維口食謂商賈貨殖此之四事在家人",
    "X13n0285_001:0222c15": "得為之出家所不應為故皆永離也邪法者邪戒",
    "X13n0285_001:0222c16": "邪定邪慧邪戒即牛狗等戒乃至諸天諸仙一切",
    "X13n0285_001:0222c17": "禁戒不能出生死者邪定即凡夫外道依欣厭心",
    "X13n0285_001:0222c18": "所修十二門禪邪慧即有無二見十六知見六十",
    "X13n0285_001:0222c19": "二見百八見等今皆永捨惟求增上戒學增上心",
    "X13n0285_001:0222c20": "學增上慧學故名乞士也除饉者清淨持戒能為",
    "X13n0285_001:0222c21": "人世福田能作清淨法施除一切眾生無福無慧",
    "X13n0285_001:0222c22": "二種饉也眾者梵語僧伽此云和合眾和合有二",
    "X13n0285_001:0222c23": "義一理和謂同證擇滅無為二事和謂戒和同修",
    "X13n0285_001:0222c24": "見和同解利和同均身和同住口和無諍意和同",
    "X13n0285_001:0223a01": "悅眾者四人以上之稱一比丘不名僧二三比丘",
    "X13n0285_001:0223a02": "亦不名僧四比丘同住能作一切如法僧事惟除",
    "X13n0285_001:0223a03": "自恣授具出罪三種羯磨若五比丘同住即可自",
    "X13n0285_001:0223a04": "恣亦可於邊方授具若十比丘同住則五天竺國",
    "X13n0285_001:0223a05": "便可授具乃至二十比丘同住則一切羯磨可作",
    "X13n0285_001:0223a06": "故名和合眾也千二百五十人者佛初成道先度",
    "X13n0285_001:0223a07": "鹿苑五人次度耶舍等五十人次度三迦葉波千",
    "X13n0285_001:0223a08": "人次度舍利弗目連等二百人此千二百五十五",
    "X13n0285_001:0223a09": "人感佛深恩為常隨眾今但舉大數也俱者師資",
    "X13n0285_001:0223a10": "常爾相隨事和無別眾法和無別理也。再作約",
    "X13n0285_001:0223a11": "教觀心二釋初約教釋與者藏教一七一通教二",
    "X13n0285_001:0223a12": "七一別教無量七一圓教一七一大多勝者藏教",
    "X13n0285_001:0223a13": "如前說又大力羅漢所敬故名大徧知生滅即無",
    "X13n0285_001:0223a14": "生滅故名多勝三藏四門故名勝即通教義也又",
    "X13n0285_001:0223a15": "體法大力羅漢所敬故名大恒沙佛法皆知故名",
    "X13n0285_001:0223a16": "多勝二乘人故名勝即別教義也又諸大菩薩所",
    "X13n0285_001:0223a17": "敬故名大法界不可量法悉知故名多勝諸菩薩",
    "X13n0285_001:0223a18": "故名勝即今經圓教義也藏教比丘如前說又乞",
    "X13n0285_001:0223a19": "士者歷緣求真破惡者破障理惑怖魔者以即空",
    "X13n0285_001:0223a20": "觀破四種魔除饉者除析法饉即通教義也又乞",
    "X13n0285_001:0223a21": "士者歷三諦求理破惡者除通別二惑怖魔者破",
    "X13n0285_001:0223a22": "界內界外八魔除饉者除偏空饉即別教義也又",
    "X13n0285_001:0223a23": "乞士者即陰入處界七大求如來藏性破惡者達",
    "X13n0285_001:0223a24": "狂歇即菩提怖魔者當處禪那覺悟無惑知魔界",
    "X13n0285_001:0223b01": "如即佛界如除饉者除但中不具諸法饉即今經",
    "X13n0285_001:0223b02": "圓教義也僧有四種一無漸僧謂破戒者二啞羊",
    "X13n0285_001:0223b03": "僧謂愚癡不解法律三清淨僧謂七方便人四真",
    "X13n0285_001:0223b04": "實僧謂四向四果今非前三種但是真實僧藏教",
    "X13n0285_001:0223b05": "義也又見地以上名真實僧通教義也又歡喜地",
    "X13n0285_001:0223b06": "以上名真實僧別教義也又發心住以上名真實",
    "X13n0285_001:0223b07": "僧圓教義也觀心釋者心王為師諸心心所為弟",
    "X13n0285_001:0223b08": "子眾一念妙觀是名佛諸心心所和合隨成妙觀",
    "X13n0285_001:0223b09": "是名與大比丘眾若干人俱也約四教明觀可知。",
    "X13n0285_001:0223b10": "二顯位歎德大阿羅漢句是顯位佛子下十二",
    "X13n0285_001:0223b11": "句是歎德也。",
    "X13n0285_001:0223b12": "皆是無漏大阿羅漢佛子住持善超諸有能於國土",
    "X13n0285_001:0223b13": "成就威儀從佛轉輪妙堪遺囑嚴淨毗尼弘範三界",
    "X13n0285_001:0223b14": "應身無量度脫眾生拔濟未來越諸塵累。",
    "X13n0285_001:0223b15": "無漏者無欲漏無有漏無無明漏諸惑斷盡也大",
    "X13n0285_001:0223b16": "亦具大多勝三義如前說阿羅漢含三義一應供",
    "X13n0285_001:0223b17": "義即乞士果二殺賊義即破惡果三無生義即怖",
    "X13n0285_001:0223b18": "魔果當知比丘三義通於因果此三唯在果也又",
    "X13n0285_001:0223b19": "羅漢有三種修性念處斷見思惑但得漏盡不具",
    "X13n0285_001:0223b20": "諸通名慧解脫人修共念處斷惑證真具足三明",
    "X13n0285_001:0223b21": "六通及八解脫名俱解脫人修緣念處斷惑證真",
    "X13n0285_001:0223b22": "具足通明解脫兼發四無礙辯名無礙解脫人今",
    "X13n0285_001:0223b23": "是無礙解脫故稱大也約教者藏通如上說又無",
    "X13n0285_001:0223b24": "見思漏無塵沙漏無住地無明漏應受人天二乘",
    "X13n0285_001:0223c01": "供養殺見思塵沙無明之賊無分段變易二種生",
    "X13n0285_001:0223c02": "死即別教義又一心中圓盡諸漏應受九界供養",
    "X13n0285_001:0223c03": "煩惱即菩提名殺賊生死即涅槃名無生即圓教",
    "X13n0285_001:0223c04": "義也觀心者觀心即空無見思漏觀心即假無塵",
    "X13n0285_001:0223c05": "沙漏觀心即中無無明漏觀一心具十法界是應",
    "X13n0285_001:0223c06": "供觀心煩惱即菩提是殺賊觀心生死即涅槃是",
    "X13n0285_001:0223c07": "無生也佛子以下有十二句總別歎德佛子住持",
    "X13n0285_001:0223c08": "善超諸有是總歎戒慧二德能於國土下十句是",
    "X13n0285_001:0223c09": "別歎戒慧也佛子者從佛口生從法化生故名佛",
    "X13n0285_001:0223c10": "子若言二乘斷惑證真是佛真子菩薩伏惑未斷",
    "X13n0285_001:0223c11": "子義則疎是藏教義若言三乘皆斷惑而二乘無",
    "X13n0285_001:0223c12": "大悲心子義則弱菩薩大悲增上能紹佛種子義",
    "X13n0285_001:0223c13": "則強是通教義若言菩薩徧行諸佛所有道法名",
    "X13n0285_001:0223c14": "為佛子二乘自度如客作賤人是別教義若言初",
    "X13n0285_001:0223c15": "發菩提之心即是佛種如輪王太子初入胎時即",
    "X13n0285_001:0223c16": "聖王種是圓教義也住者安住不動持者任持不",
    "X13n0285_001:0223c17": "失若言住木叉戒持生滅四諦法輪即藏教義若",
    "X13n0285_001:0223c18": "言住真諦戒持無生四諦法輪即通教義若言住",
    "X13n0285_001:0223c19": "三聚戒持無量四諦法輪即別教義若言住一心",
    "X13n0285_001:0223c20": "無上妙戒持無作四諦法輪即圓教義若言非非",
    "X13n0285_001:0223c21": "想處報盡還墮不名善超出三界獄乃名善超即",
    "X13n0285_001:0223c22": "藏教義若言畏三界為實有雖超不善知三界即",
    "X13n0285_001:0223c23": "空乃名善超即通教義若言不惟超同居三有亦",
    "X13n0285_001:0223c24": "超方便三有亦超實報三有故名為善即別教義",
    "X13n0285_001:0224a01": "若言三土皆即是常寂光非超非不超而論於超",
    "X13n0285_001:0224a02": "故名為善即圓教義也觀心者若觀心因緣所生",
    "X13n0285_001:0224a03": "是藏教佛子住木叉戒持生滅四諦法輪超三界",
    "X13n0285_001:0224a04": "獄若觀心因緣即空是通教佛子住真諦戒持無",
    "X13n0285_001:0224a05": "生法輪即三界而超三界若觀心因緣先空次假",
    "X13n0285_001:0224a06": "後中是別教佛子住三聚戒持無量法輪次第超",
    "X13n0285_001:0224a07": "於三土若觀心因緣即空假中是圓教佛子住無",
    "X13n0285_001:0224a08": "上戒持無作法輪圓超諸有也次能於國土成就",
    "X13n0285_001:0224a09": "威儀是別歎戒德從佛轉輪妙堪遺囑是別歎慧",
    "X13n0285_001:0224a10": "德嚴淨毗尼弘範三界是廣歎成就威儀德謂不",
    "X13n0285_001:0224a11": "惟成一國威儀乃徧為師範於三界也應身無量",
    "X13n0285_001:0224a12": "度脫眾生是廣歎從佛轉輪德謂不惟從一化佛",
    "X13n0285_001:0224a13": "轉輪乃同佛應身無量也拔濟未來越諸塵累是",
    "X13n0285_001:0224a14": "廣歎妙堪遺囑德謂不惟護持正法像法乃悲願",
    "X13n0285_001:0224a15": "盡於未來也約教者若但指五天竺國為國土指",
    "X13n0285_001:0224a16": "別解脫戒為威儀指生滅無生四諦為輪指同居",
    "X13n0285_001:0224a17": "為三界指百億為無量等即藏通義若徧指華藏",
    "X13n0285_001:0224a18": "為國土指三聚為威儀指無量無作四諦為輪指",
    "X13n0285_001:0224a19": "四土為三界指橫徧為無量等即別圓義觀心者",
    "X13n0285_001:0224a20": "若觀心因緣生法成就同居國土威儀從劣應佛",
    "X13n0285_001:0224a21": "轉生滅輪弘範同居三界乃至拔濟未來越同居",
    "X13n0285_001:0224a22": "塵累若觀心因緣即空成就同居方便二種國土",
    "X13n0285_001:0224a23": "威儀從勝劣應佛轉無生輪弘範同居方便二種",
    "X13n0285_001:0224a24": "三界乃至拔濟未來越二土塵累若觀心因緣即",
    "X13n0285_001:0224b01": "空即假成就同居方便實報三種國土威儀從勝",
    "X13n0285_001:0224b02": "應佛轉無量輪弘範三種三界乃至拔濟未來越",
    "X13n0285_001:0224b03": "三土塵累若觀心因緣即空假中成就同居方便",
    "X13n0285_001:0224b04": "實報寂光四種國土威儀從法報佛轉無作輪弘",
    "X13n0285_001:0224b05": "範四種三界乃至拔濟未來越四土塵累問曰寂",
    "X13n0285_001:0224b06": "光安得更有塵累答曰此約分證寂光言也問曰",
    "X13n0285_001:0224b07": "佛子有無量德何意偏歎戒慧二種答曰德雖無",
    "X13n0285_001:0224b08": "量戒定慧三攝無不盡此經首標大定之名曰大",
    "X13n0285_001:0224b09": "佛頂首楞嚴王乃取正因理性以為定體而此定",
    "X13n0285_001:0224b10": "體雖復含靈本具全賴緣了有功正因方顯故第",
    "X13n0285_001:0224b11": "四卷云汝但不隨分別世間業果眾生三種相續",
    "X13n0285_001:0224b12": "三緣斷故三因不生則汝心中演若達多狂性自",
    "X13n0285_001:0224b13": "歇歇即菩提勝淨明心本周法界不從人得夫菩",
    "X13n0285_001:0224b14": "提勝淨明心即是大佛頂首楞嚴王所謂正因理",
    "X13n0285_001:0224b15": "性之體故曰本周法界不從人得也而不隨分別",
    "X13n0285_001:0224b16": "全是了因慧心即今所歎慧德三緣斷故全是緣",
    "X13n0285_001:0224b17": "因善心即今所歎戒德也且此經始自徵心辨見",
    "X13n0285_001:0224b18": "中歷陰入處界後彰七大圓融無非開此圓解以",
    "X13n0285_001:0224b19": "為入流之本次則申之以四種清淨明誨示之以",
    "X13n0285_001:0224b20": "誦呪結壇軌式無非扶此戒法以為正修之助正",
    "X13n0285_001:0224b21": "助合行方成三漸次行方可歷於五十五位真菩",
    "X13n0285_001:0224b22": "提路而登妙覺當知所歷之位從始至終一一無",
    "X13n0285_001:0224b23": "非理性本體能歷之行從淺至深一一無非緣了",
    "X13n0285_001:0224b24": "二功仍恐疎於戒者縱有空解不免沉墜故借善",
    "X13n0285_001:0224c01": "星寶蓮以為問端遂復精研七趣方知若無真戒",
    "X13n0285_001:0224c02": "決無真慧葢無木叉戒不免三惡無禪戒不免欲",
    "X13n0285_001:0224c03": "有無無漏戒不免色無色有安得出世智慧也又",
    "X13n0285_001:0224c04": "恐疎於慧者縱有戒善不免迷惑故借無聞比丘",
    "X13n0285_001:0224c05": "以為言端遂復詳辨五魔方知若無真慧并無真",
    "X13n0285_001:0224c06": "戒葢無真諦慧故木叉戒可破而成魔侶無中諦",
    "X13n0285_001:0224c07": "慧故菩提心戒可破而成聲聞緣覺安得三聚淨",
    "X13n0285_001:0224c08": "戒也故阿含云由戒淨故慧淨由慧淨故戒淨如",
    "X13n0285_001:0224c09": "兩手互洗不容先後寧惟藏教為然當知通別圓",
    "X13n0285_001:0224c10": "教所有修行要法總莫過於此矣又此戒慧即涅",
    "X13n0285_001:0224c11": "槃所謂戒乘若戒乘俱緩永在三塗若戒急乘緩",
    "X13n0285_001:0224c12": "雖在人天無由出世若乘急戒緩雖獲出世要經",
    "X13n0285_001:0224c13": "三惡惟乘戒俱急方可坐進斯道今經首歎戒慧",
    "X13n0285_001:0224c14": "二德深有由也。三列上首名。",
    "X13n0285_001:0224c15": "其名曰大智舍利弗摩訶目犍連摩訶拘絺羅富樓",
    "X13n0285_001:0224c16": "那彌多羅尼子須菩提優波尼沙陀等而為上首。",
    "X13n0285_001:0224c17": "大智者聲聞眾中智慧第一也舍利此云鶖鷺尊",
    "X13n0285_001:0224c18": "者之母明目似之故以為名弗者子也即是從母",
    "X13n0285_001:0224c19": "立稱正名優波提舍摩訶目犍連此云大采菽氏",
    "X13n0285_001:0224c20": "尊者姓也名拘律陀西域樹名禱此樹神而生故",
    "X13n0285_001:0224c21": "以為名神通第一摩訶拘絺羅此云大膝即舍利",
    "X13n0285_001:0224c22": "弗之母舅亦號長爪梵志論議第一富樓那此云",
    "X13n0285_001:0224c23": "滿是其父名彌多羅尼此云慈是其母名雙標父",
    "X13n0285_001:0224c24": "母以名其子故稱為滿慈子說法第一須菩提此",
    "X13n0285_001:0225a01": "云空生亦云善現亦云善吉解空第一優波尼沙",
    "X13n0285_001:0225a02": "陀此云塵性空為上首者於佛是弟子於千二百",
    "X13n0285_001:0225a03": "五十人則是師表也約教者析法智體法智次第",
    "X13n0285_001:0225a04": "三智一心三智乃至滅色空即色空離二邊空不",
    "X13n0285_001:0225a05": "思議空等觀心者觀心因緣生法是析法智乃至",
    "X13n0285_001:0225a06": "滅色空觀心因緣即空是體法智乃至是即色空",
    "X13n0285_001:0225a07": "觀心因緣先空次假後中是次第三智乃至是離",
    "X13n0285_001:0225a08": "二邊空觀心因緣即空假中是一心三智乃至是",
    "X13n0285_001:0225a09": "不思議空餘可例知不復委說。二緣覺眾。",
    "X13n0285_001:0225a10": "復有無量辟支無學并其初心同來佛所屬諸比丘",
    "X13n0285_001:0225a11": "休夏自恣。",
    "X13n0285_001:0225a12": "辟支有二種一者出無佛世自悟無生名為獨覺",
    "X13n0285_001:0225a13": "二者出有佛世秉因緣教修行得道名為緣覺今",
    "X13n0285_001:0225a14": "即緣覺眾也無學者所作已辦之稱初心者發意",
    "X13n0285_001:0225a15": "修緣生觀即是有學人也約教者悟生滅思議十",
    "X13n0285_001:0225a16": "二因緣即藏教辟支悟不生滅思議十二因緣即",
    "X13n0285_001:0225a17": "通教辟支悟生滅不思議十二因緣即別教辟支",
    "X13n0285_001:0225a18": "悟不生滅不思議十二因緣即圓教辟支也觀心",
    "X13n0285_001:0225a19": "可知屬者遇也休夏者三月夏安居已竟也自恣",
    "X13n0285_001:0225a20": "者僧中作自恣羯磨各各陳白互求說罪悔過也",
    "X13n0285_001:0225a21": "其法在百一羯磨中未受比丘戒者不宜預知已",
    "X13n0285_001:0225a22": "受比丘戒者必應習學茲不具述此二句正明辟",
    "X13n0285_001:0225a23": "支來集之故亦為下文菩薩咨決心疑之由文可",
    "X13n0285_001:0225a24": "兩屬就便屬上。三菩薩眾為二初夏終時集二",
    "X13n0285_001:0225b01": "聞音遠集。初夏終時集。",
    "X13n0285_001:0225b02": "十方菩薩咨決心疑欽奉慈嚴將求密義即時如來",
    "X13n0285_001:0225b03": "敷座晏安為諸會中宣示深奧法筵清眾得未曾有。",
    "X13n0285_001:0225b04": "此正承上屬諸比丘休夏自咨之時故不惟辟支",
    "X13n0285_001:0225b05": "咸集而十方菩薩亦皆乘此咨決心疑也菩薩約",
    "X13n0285_001:0225b06": "教可知不復更出慈嚴者佛之慈悲如母威嚴如",
    "X13n0285_001:0225b07": "父也密義者密妙之義所謂三德祕藏又未經法",
    "X13n0285_001:0225b08": "華開顯且令一類大機密默先得共益即所謂祕",
    "X13n0285_001:0225b09": "密教也深奧即祕密義明非淺露之說此文雖屬",
    "X13n0285_001:0225b10": "通序已與諸經不同大似欲說法華先說無量義",
    "X13n0285_001:0225b11": "也。二聞音遠集。",
    "X13n0285_001:0225b12": "迦陵仙音徧十方界恒沙菩薩來聚道場文殊師利",
    "X13n0285_001:0225b13": "而為上首。",
    "X13n0285_001:0225b14": "迦陵頻伽鳥名音聲最妙以喻佛說法音更加以",
    "X13n0285_001:0225b15": "仙字者意顯佛之妙音僅用迦陵固不足以喻之",
    "X13n0285_001:0225b16": "僅用仙字亦不足以喻之也又佛名大覺金仙故",
    "X13n0285_001:0225b17": "稱仙音佛之音聲稱性周徧鐵圍諸山所不能障",
    "X13n0285_001:0225b18": "但有緣者皆得共聞今欲覺悟諸菩薩故所以徧",
    "X13n0285_001:0225b19": "至十方界也文殊師利此云妙吉祥亦云妙德正",
    "X13n0285_001:0225b20": "表眾生根本實智故下文將呪往護選擇圓通請",
    "X13n0285_001:0225b21": "結經名莫不由之前舍利弗表於權智權實二智",
    "X13n0285_001:0225b22": "是自利利他之本故並為二處上首也通序竟。",
    "X13n0285_001:0225b23": "二別序者發起序也諸經各各不同故名為別以",
    "X13n0285_001:0225b24": "此因緣深發大教故名發起分文為二初示墮因",
    "X13n0285_001:0225c01": "緣二神呪護攝。初中三初佛僧應供二阿難等",
    "X13n0285_001:0225c02": "乞三婬室誤墮。初佛僧應供。",
    "X13n0285_001:0225c03": "時波斯匿王為其父王諱日營齋請佛宮掖自迎如",
    "X13n0285_001:0225c04": "來廣設珍羞無上妙味兼復親延諸大菩薩城中復",
    "X13n0285_001:0225c05": "有長者居士同時飯僧佇佛來應佛敕文殊分領菩",
    "X13n0285_001:0225c06": "薩及阿羅漢應諸齋主。",
    "X13n0285_001:0225c07": "波斯匿此云月光與佛同時降生父王見諸光明",
    "X13n0285_001:0225c08": "祥瑞謂是其子福力所致故以命名亦翻勝軍即",
    "X13n0285_001:0225c09": "舍衛國王也諱日者父死之日人子所不忍言故",
    "X13n0285_001:0225c10": "名諱日掖者宮中左右名為掖庭餘如文。二阿",
    "X13n0285_001:0225c11": "難等乞。",
    "X13n0285_001:0225c12": "唯有阿難先受別請遠遊未還不遑僧次既無上座",
    "X13n0285_001:0225c13": "及阿闍梨途中獨歸其日無供即時阿難執持應器",
    "X13n0285_001:0225c14": "於所遊城次第循乞心中初求最後檀越以為齋主",
    "X13n0285_001:0225c15": "無問淨穢剎利尊姓及栴陀羅方行等慈不擇微賤",
    "X13n0285_001:0225c16": "發意圓成一切眾生無量功德阿難已知如來世尊",
    "X13n0285_001:0225c17": "訶須菩提及大迦葉為阿羅漢心不均平欽仰如來",
    "X13n0285_001:0225c18": "開闡無遮度諸疑謗經彼城隍徐步郭門嚴整威儀",
    "X13n0285_001:0225c19": "肅恭齋法。",
    "X13n0285_001:0225c20": "阿難此云慶喜白飯王子佛之堂弟成道日生故",
    "X13n0285_001:0225c21": "名慶喜也別請者請有二種一僧次請二別請也",
    "X13n0285_001:0225c22": "大乘律中戒受別請戒別請僧毗尼藏中不一向",
    "X13n0285_001:0225c23": "戒於受別請除病時行時作衣施衣等時無犯於",
    "X13n0285_001:0225c24": "別請僧但令僧次通請一人餘皆別請無犯今時",
    "X13n0285_001:0226a01": "值自恣即是施衣時到故阿難得受別請而遠遊",
    "X13n0285_001:0226a02": "未還也遑及也不遑者但是先已出界今猶未及",
    "X13n0285_001:0226a03": "歸僧伽藍故不預眾僧受供之次或是受一日法",
    "X13n0285_001:0226a04": "乃至受七日法而去皆不可知斷斷不可作破夏",
    "X13n0285_001:0226a05": "解以備考律中阿難無破夏事故也上座者梵名",
    "X13n0285_001:0226a06": "悉替那此有三種一生年上座戒臘最高二福德",
    "X13n0285_001:0226a07": "上座大福大慧眾所推敬三法性上座謂阿羅漢",
    "X13n0285_001:0226a08": "阿闍梨此云軌範師共有五種一出家阿闍梨授",
    "X13n0285_001:0226a09": "沙彌十戒法者是二教授阿闍梨受具時屏處問",
    "X13n0285_001:0226a10": "遮難及教令乞戒者是三羯磨阿闍梨受具時當",
    "X13n0285_001:0226a11": "壇白四羯磨者是四依止阿闍梨所從受依止乃",
    "X13n0285_001:0226a12": "至一夜者是五教讀阿闍梨所從受經若解義乃",
    "X13n0285_001:0226a13": "至一四句偈者是律中比丘五夏未滿不得暫離",
    "X13n0285_001:0226a14": "依止今阿難十夏已滿故得無上座阿闍梨而獨",
    "X13n0285_001:0226a15": "行也應器者梵名鉢多羅以體色量三皆應法故",
    "X13n0285_001:0226a16": "名應器體則或瓦或鐵色則熏如鳩鴿量則隨腹",
    "X13n0285_001:0226a17": "大小極大不過三升極小不過升半也檀越者檀",
    "X13n0285_001:0226a18": "即是施由行施故越貧窮海故稱檀越言最後者",
    "X13n0285_001:0226a19": "以王及長者居士已先發心徧請佛僧今若發心",
    "X13n0285_001:0226a20": "請阿難者即是最後之檀越也剎利此云王種四",
    "X13n0285_001:0226a21": "姓中尊是為最淨栴陀羅此云殺者四姓不齒是",
    "X13n0285_001:0226a22": "為最穢舉此二種以明無簡擇也發意圓成一切",
    "X13n0285_001:0226a23": "眾生無量功德者有二意一謂等心而乞等心而",
    "X13n0285_001:0226a24": "施則於食等者於法亦等故能圓成無量功德二",
    "X13n0285_001:0226b01": "謂王及長者居士如此殷勤設供假使阿難一日",
    "X13n0285_001:0226b02": "失食則功德不全若得最後發心之人獨供阿難",
    "X13n0285_001:0226b03": "則并王臣等一切眾生所有功德皆得圓成也阿",
    "X13n0285_001:0226b04": "難已知下正顯所以方行等慈之繇繇知佛曾訶",
    "X13n0285_001:0226b05": "二尊者故今欽仰而行無遮大道也以須菩提捨",
    "X13n0285_001:0226b06": "貧從富大迦葉捨富從貪雖復各有所見總未合",
    "X13n0285_001:0226b07": "於無遮法門總不免於起人疑謗今恪遵明訓攝",
    "X13n0285_001:0226b08": "護威儀固是乞食常規比丘正式阿難誤墮之過",
    "X13n0285_001:0226b09": "誠不因此後世講解遂欲於此吹毛求疵誣罔尊",
    "X13n0285_001:0226b10": "者亦太酷矣。三婬室誤墮。",
    "X13n0285_001:0226b11": "爾時阿難因乞食次經歷婬室遭大幻術摩登伽女",
    "X13n0285_001:0226b12": "以娑毗迦羅先梵天呪攝入婬席婬躬撫摩將毀戒",
    "X13n0285_001:0226b13": "體。",
    "X13n0285_001:0226b14": "摩登伽此云本性未蒙呪力性本染汙已蒙呪力",
    "X13n0285_001:0226b15": "性本解脫故始終皆名本性也娑毗迦羅此云黃",
    "X13n0285_001:0226b16": "髮外道所傳幻呪名先梵天亦如此間黃冠羽士",
    "X13n0285_001:0226b17": "動稱太上老君者是也戒體者登壇秉白四羯磨",
    "X13n0285_001:0226b18": "竟所得妙善無漏色法即是無作戒體以一作之",
    "X13n0285_001:0226b19": "後不俟再作故名無作若於四重禁中隨犯一重",
    "X13n0285_001:0226b20": "此體則失今摩登伽女將以婬術而毀阿難之戒",
    "X13n0285_001:0226b21": "體非謂阿難自欲毀也據摩鄧伽經中阿難念云",
    "X13n0285_001:0226b22": "如來大慈寧不救護以此為感佛呪護之機此經",
    "X13n0285_001:0226b23": "亦云心清淨故尚未淪弱又云心雖明了力不自",
    "X13n0285_001:0226b24": "由則阿難始終無過明矣又此誤墮雖繇次第行",
    "X13n0285_001:0226c01": "乞而過誠不在次第行乞但在聞法不觀心未全",
    "X13n0285_001:0226c02": "道力耳夫欲深發大教而以示墮婬室為因緣者",
    "X13n0285_001:0226c03": "正顯生死根本婬為第一不斷婬機永違出要多",
    "X13n0285_001:0226c04": "聞尚自無益況無聞乎除是從聞思修塞源拔本",
    "X13n0285_001:0226c05": "方能脫死超生此勸脩之要旨也。二神呪護攝",
    "X13n0285_001:0226c06": "又三初大悲鑒物恒不忘念二放光說呪表示密",
    "X13n0285_001:0226c07": "因三文殊往救破邪歸正。初大悲鑒物恒不忘",
    "X13n0285_001:0226c08": "念。",
    "X13n0285_001:0226c09": "如來知彼婬術所加齋畢旋歸王及大臣長者居士",
    "X13n0285_001:0226c10": "俱來隨佛願聞法要。",
    "X13n0285_001:0226c11": "知之一字即是如來寂而常照於一切時得不忘",
    "X13n0285_001:0226c12": "念也據摩登伽經中則繇阿難作念方感於佛今",
    "X13n0285_001:0226c13": "直明佛本了了常知不俟阿難作念方知然知雖",
    "X13n0285_001:0226c14": "不藉阿雖作念而必繇彼作念方成感應又如來",
    "X13n0285_001:0226c15": "不但能知阿雖作念亦知大眾必皆藉此均沾法",
    "X13n0285_001:0226c16": "味亦知盡未來際繇此經呪作得度緣所謂恒沙",
    "X13n0285_001:0226c17": "界外一滴之雨尚知頭數即此大圓鏡智之體所",
    "X13n0285_001:0226c18": "徹照也而此知體即是知見無見斯即涅槃之知",
    "X13n0285_001:0226c19": "即是眾生本具如來藏性大佛頂理所謂盲人見",
    "X13n0285_001:0226c20": "暗熟睡聞舂不動不遷無舒無卷乃至本圓本通",
    "X13n0285_001:0226c21": "本常皆此知也阿難昧此而誤墮如來證此而護",
    "X13n0285_001:0226c22": "他可謂唯此知之一字更無他物矣王等俱來隨",
    "X13n0285_001:0226c23": "佛者以如來常式受齋既畢必為說法今既旋歸",
    "X13n0285_001:0226c24": "知其必有他緣將演大法故皆願聞也。二放光",
    "X13n0285_001:0227a01": "說呪表示密因。",
    "X13n0285_001:0227a02": "於時世尊頂放百寶無畏光明光中出生千葉寶蓮",
    "X13n0285_001:0227a03": "有佛化身結跏趺坐宣說神呪。",
    "X13n0285_001:0227a04": "百寶無畏光明者表百界中安樂之性本智之明",
    "X13n0285_001:0227a05": "也千葉寶蓮者表一念千如之法也又頂相表諸",
    "X13n0285_001:0227a06": "佛極果蓮華表實相妙因今華從頂出表因心不",
    "X13n0285_001:0227a07": "離果覺佛坐華中表果覺全在真因因該果徹故",
    "X13n0285_001:0227a08": "名表示密因。三文殊往救破邪歸正。",
    "X13n0285_001:0227a09": "敕文殊師利將呪往護惡呪銷滅提獎阿難及摩登",
    "X13n0285_001:0227a10": "伽歸來佛所。",
    "X13n0285_001:0227a11": "夫五會神呪即是密詮如來藏性藏性威力不可",
    "X13n0285_001:0227a12": "思議何須更藉文殊又文殊既表眾生根本實智",
    "X13n0285_001:0227a13": "用此本有智光無障不破何須更將神呪當知大",
    "X13n0285_001:0227a14": "有所表以神呪所詮藏性即阿難及登伽等正因",
    "X13n0285_001:0227a15": "理性之體文殊妙智即阿難等了因慧性之果五",
    "X13n0285_001:0227a16": "會章句即阿難等緣因善性之用是故能令惡呪",
    "X13n0285_001:0227a17": "銷滅又復應知即彼惡呪本即法界全體能持所",
    "X13n0285_001:0227a18": "持即是惡了惡緣今以稱性所起真善緣了對破",
    "X13n0285_001:0227a19": "迷性所起妄惡緣了緣了既破全歸正因理性故",
    "X13n0285_001:0227a20": "名銷滅又惡呪理體既即全是正因理體則惡緣",
    "X13n0285_001:0227a21": "了性亦復全即善緣了性如空合空如水投水故",
    "X13n0285_001:0227a22": "名銷滅也提者提拔其正因之在纏獎者獎助其",
    "X13n0285_001:0227a23": "緣了之欲發阿難登伽既是有心有心者皆得作",
    "X13n0285_001:0227a24": "佛名為正因阿難一點明了求救之心是善了因",
    "X13n0285_001:0227b01": "所持無作清淨之戒是善緣因登伽一點熾然婬",
    "X13n0285_001:0227b02": "愛之心是惡了因所作婬躬撫摩之事是惡緣因",
    "X13n0285_001:0227b03": "今繇釋迦心內阿難登伽以此善惡兩機而為能",
    "X13n0285_001:0227b04": "感故得阿難登伽心內釋迦以此稱性緣了而為",
    "X13n0285_001:0227b05": "能應也問曰阿難善緣善了以此感佛可矣登伽",
    "X13n0285_001:0227b06": "惡緣惡了胡以能感佛耶答曰觀音別行玄義深",
    "X13n0285_001:0227b07": "明善惡皆得為機今更以喻明之如父母於子善",
    "X13n0285_001:0227b08": "者固所愛念惡者尤所憐愍但眾生捨父逃逝故",
    "X13n0285_001:0227b09": "使機感不成苟能一念向佛無有不蒙提獎者也",
    "X13n0285_001:0227b10": "再以喻明如有一人先有生金欲造佛像喚彼金",
    "X13n0285_001:0227b11": "師具諸爐鞴砧推器物復有一人先有生金欲作",
    "X13n0285_001:0227b12": "殺具亦喚金師具諸爐鞴砧推器物當知若無金",
    "X13n0285_001:0227b13": "師及以器物縱有生金不能成像亦不能成殺具",
    "X13n0285_001:0227b14": "若有金師及以器物只此生金可作殺具亦即可",
    "X13n0285_001:0227b15": "作佛像設彼主人正欲作殺具時旁有智者曉示",
    "X13n0285_001:0227b16": "之曰汝何以此生金工用而作殺具造地獄因甚",
    "X13n0285_001:0227b17": "不可也何不以此轉造佛像即成佛界之因其人",
    "X13n0285_001:0227b18": "聽之即用造佛是時更不須別買生金更不須別",
    "X13n0285_001:0227b19": "喚金師更不須別覓器物即以此金此師此器而",
    "X13n0285_001:0227b20": "成佛像今明即惡緣了成善緣了亦復如是生金",
    "X13n0285_001:0227b21": "喻正因佛性金師喻了因佛性器物喻緣因佛性",
    "X13n0285_001:0227b22": "若其未喚金師未具器物縱有生金終不能作佛",
    "X13n0285_001:0227b23": "像亦不能作殺具今惟有此作殺具之金師器物",
    "X13n0285_001:0227b24": "故即可為作佛像之金師器物耳又若以此主人",
    "X13n0285_001:0227c01": "喻了因者則金師器物皆喻緣因而彼肯作佛像",
    "X13n0285_001:0227c02": "之主人即是初時欲作殺具之主人更非兩人亦",
    "X13n0285_001:0227c03": "可見善了惡了無二性也惟其作刀之金即作佛",
    "X13n0285_001:0227c04": "之金故正因在纏為可提惟其作刀之人作刀之",
    "X13n0285_001:0227c05": "器即作佛之人作佛之器故緣了欲發為可獎知",
    "X13n0285_001:0227c06": "此義者方可以持呪而治習矣閱者尚深思之。",
    "X13n0285_001:0227c07": "按摩鄧伽經阿難作念感佛佛即說呪救之呪名",
    "X13n0285_001:0227c08": "呪文與此咸別既不從頂現化亦無文殊將呪又",
    "X13n0285_001:0227c09": "登伽來至佛所佛為徧解形中六事令彼欲心銷",
    "X13n0285_001:0227c10": "歇得證聖果次即具說二人夙世因緣當知一席",
    "X13n0285_001:0227c11": "所見條然各別故知大小兩機並行不悖何但初",
    "X13n0285_001:0227c12": "成佛道雙垂兩相謂佛始終皆垂兩相可也然即",
    "X13n0285_001:0227c13": "此一處異聞或時互知或互不知就互知處名不",
    "X13n0285_001:0227c14": "定教互不知處名祕密教隨彼羣機循循善誘判",
    "X13n0285_001:0227c15": "教者何必泥於別五時之一途而苦諍此經之先",
    "X13n0285_001:0227c16": "後哉別序竟。",
    "X13n0285_001:0227c17": "二正宗分分文為六初顯如來藏妙真如性圓三",
    "X13n0285_001:0227c18": "諦理從阿難見佛至第四卷尚留觀聽止舊云見",
    "X13n0285_001:0227c19": "道分此語浮泛不知所見何道又見道之語藏通",
    "X13n0285_001:0227c20": "局在初果別圓局在初地初住今謂此是普為博",
    "X13n0285_001:0227c21": "地凡夫開圓頓解俾利者隨聞隨證鈍者依解起",
    "X13n0285_001:0227c22": "行故須云顯圓諦也二示不生滅為本修因妙三",
    "X13n0285_001:0227c23": "觀門從第四卷阿難請入華屋至第七卷菩薩護",
    "X13n0285_001:0227c24": "呪止舊云修道分此亦浮泛不知所修何道又所",
    "X13n0285_001:0228a01": "言修者是緣修耶是真修耶若是真修何勞更擇",
    "X13n0285_001:0228a02": "耳門若是緣修何意反在見道之後今謂此是躡",
    "X13n0285_001:0228a03": "前圓解以起圓行所謂正助兩行雖云兩行仍以",
    "X13n0285_001:0228a04": "正行為主助行秪是助其正行俾利者一超直入",
    "X13n0285_001:0228a05": "鈍者漸次深入故須云示妙觀也三明正助行所",
    "X13n0285_001:0228a06": "成伏斷圓三德位從七卷阿難請問位次至第八",
    "X13n0285_001:0228a07": "卷名為邪觀止舊云證道分此亦浮泛不知所證",
    "X13n0285_001:0228a08": "何道又所言證者是滿證耶是分證耶若是滿證",
    "X13n0285_001:0228a09": "則等覺以前不得證名收文不盡若是分證何意",
    "X13n0285_001:0228a10": "無修且乾慧十信亦非分證所收今謂此是繇前",
    "X13n0285_001:0228a11": "圓行以成圓伏圓斷從始至終皆顯三德所謂觀",
    "X13n0285_001:0228a12": "行三德相似三德分證三德究竟三德故須云明",
    "X13n0285_001:0228a13": "圓位也四結成經名以彰圓體圓宗圓用即第八",
    "X13n0285_001:0228a14": "卷中文殊問名如來結答止有八行經也五借破",
    "X13n0285_001:0228a15": "戒惡法為問端而廣示七趣差別意顯若無出世",
    "X13n0285_001:0228a16": "妙戒決無出世妙慧從八卷說是語已起至九卷",
    "X13n0285_001:0228a17": "即魔王說止也六借無聞比丘為語端而備明五",
    "X13n0285_001:0228a18": "陰魔境意顯若無中道妙慧并失中道妙戒從九",
    "X13n0285_001:0228a19": "卷即時如來將罷法座起至第十卷不戀三界止",
    "X13n0285_001:0228a20": "也舊合此二文名助道分亦不知所助何道又一",
    "X13n0285_001:0228a21": "是阿難請說一是無問自說各有深致關係正修",
    "X13n0285_001:0228a22": "行路殊非淺小何容混作一利今謂七趣是約助",
    "X13n0285_001:0228a23": "行分於持犯仍須以慧導戒方免輪迴所以警三",
    "X13n0285_001:0228a24": "界之羣迷五陰是約正行辨於迷悟仍須以戒助",
    "X13n0285_001:0228b01": "慧方免魔業所以防修心之誤墮也。初顯如來",
    "X13n0285_001:0228b02": "藏妙真如性圓三諦理為二初三卷文正明理性",
    "X13n0285_001:0228b03": "二富樓那問去有半卷廣破餘疑。初中四初當",
    "X13n0285_001:0228b04": "機悔請二大眾願聞三如來答示四大眾圓悟。",
    "X13n0285_001:0228b05": "初當機悔請。",
    "X13n0285_001:0228b06": "阿難見佛頂禮悲位恨無始來一向多聞未全道力",
    "X13n0285_001:0228b07": "殷勤啟請十方如來得成菩提妙奢摩他三摩禪那",
    "X13n0285_001:0228b08": "最初方便。",
    "X13n0285_001:0228b09": "多聞本是入道之緣只因不能從聞思修故名一",
    "X13n0285_001:0228b10": "向多聞便如說食數寶而未全道力也當知只此",
    "X13n0285_001:0228b11": "聞之一字阿難以多而無救婬室之難四禪以無",
    "X13n0285_001:0228b12": "而自取墮獄之殃觀音以思修而善成圓通之證",
    "X13n0285_001:0228b13": "可謂流轉生死安樂涅槃惟此耳根更非他物矣",
    "X13n0285_001:0228b14": "後世見阿難悔責一向多聞即羣然以多聞為召",
    "X13n0285_001:0228b15": "禍之端更欲一向訶教勸離仍蹈無聞比丘覆轍",
    "X13n0285_001:0228b16": "不知多聞何過過只在一向耳一向者所謂尋聲",
    "X13n0285_001:0228b17": "流轉不知反聞聞自性也若能從聞思修則聞多",
    "X13n0285_001:0228b18": "故思修亦多便是入道要門譬如翻手覆手元無",
    "X13n0285_001:0228b19": "兩手下文特選觀音耳門正示阿難以就路還家",
    "X13n0285_001:0228b20": "法耳倘令多聞決定可廢則乘此殷勤啟請何不",
    "X13n0285_001:0228b21": "直授以一句簡便工夫豈不千了百當而仍費盡",
    "X13n0285_001:0228b22": "老婆舌頭說至三卷之多方使阿難悟法身耶閱",
    "X13n0285_001:0228b23": "此經者亦可以深思矣菩提者有真性菩提有實",
    "X13n0285_001:0228b24": "智菩提有方便菩提正因理心究竟明顯成真性",
    "X13n0285_001:0228c01": "菩提了因慧心究竟明顯成實智菩提緣因善心",
    "X13n0285_001:0228c02": "究竟明顯成方便菩提三非定三亦非定一即一",
    "X13n0285_001:0228c03": "而三即三而一故以妙奢摩他三摩禪那為方便",
    "X13n0285_001:0228c04": "也圓覺經云若諸菩薩悟淨圓覺以淨覺心取靜",
    "X13n0285_001:0228c05": "為行由澄諸念覺識煩動靜慧發生身心客塵從",
    "X13n0285_001:0228c06": "此永滅便能內發寂靜輕安由寂靜故十方世界",
    "X13n0285_001:0228c07": "諸如來心於中顯現如鏡中像此方便者名奢摩",
    "X13n0285_001:0228c08": "他若諸菩薩悟淨圓覺以淨覺心知覺心性及與",
    "X13n0285_001:0228c09": "根塵皆因幻化即起諸幻以除幻者變化諸幻而",
    "X13n0285_001:0228c10": "開幻眾由起幻故便能內發大悲輕安一切菩薩",
    "X13n0285_001:0228c11": "從此起行漸次增進彼觀幻者非同幻故非同幻",
    "X13n0285_001:0228c12": "觀皆是幻故幻相永離是諸菩薩所圓妙行如土",
    "X13n0285_001:0228c13": "長苗此方便者名三摩鉢提若諸菩薩悟淨圓覺",
    "X13n0285_001:0228c14": "以淨覺心不取幻化及諸靜相了知身心皆為罣",
    "X13n0285_001:0228c15": "礙無知覺明不依諸礙永得超過礙無礙境受用",
    "X13n0285_001:0228c16": "世界及與身心相在塵域如器中鍠聲出於外煩",
    "X13n0285_001:0228c17": "惱涅槃不相留礙便能內發寂滅輕安妙覺隨順",
    "X13n0285_001:0228c18": "寂滅境界自他身心所不能及眾生壽命皆為浮",
    "X13n0285_001:0228c19": "想此方便者名為禪那今依此文略出其義夫奢",
    "X13n0285_001:0228c20": "摩他既以取靜為行以寂靜輕安為相當知於三",
    "X13n0285_001:0228c21": "止中即體真止於三觀中即入空觀又可總以三",
    "X13n0285_001:0228c22": "止為奢摩他葢二邊皆屬煩動中道方名寂靜故",
    "X13n0285_001:0228c23": "也三摩鉢提既以起幻為行以大悲輕安為相當",
    "X13n0285_001:0228c24": "知於三止中即方便隨緣止於三觀中即出假觀",
    "X13n0285_001:0229a01": "又可總以三觀為三摩鉢提葢二邊皆屬幻相中",
    "X13n0285_001:0229a02": "道方名永離故也禪那既以不取為行以寂滅輕",
    "X13n0285_001:0229a03": "安為相當知於三止中即是息二邊分別止於三",
    "X13n0285_001:0229a04": "觀中即是中觀又可總以止觀不二而為禪那葢",
    "X13n0285_001:0229a05": "不惟中道寂滅二邊亦本寂滅故也若次第三止",
    "X13n0285_001:0229a06": "三觀則名為麤若一心三止三觀則名為妙若止",
    "X13n0285_001:0229a07": "非即觀觀非即止則名為麤若止觀不二則名為",
    "X13n0285_001:0229a08": "妙又三若定三則不名妙一若定一亦不名妙今",
    "X13n0285_001:0229a09": "三不定三一不定一即一恒三即三恒一非一非",
    "X13n0285_001:0229a10": "三而三而一故名為妙圓覺又云若諸菩薩以圓",
    "X13n0285_001:0229a11": "覺慧圓合一切於諸性相無離覺性此菩薩者名",
    "X13n0285_001:0229a12": "為圓修三種自性清淨隨順此之謂也今阿難所",
    "X13n0285_001:0229a13": "問正惟問此圓頓止觀如來所答亦惟答此圓頓",
    "X13n0285_001:0229a14": "止觀從始至終更無異趣舊解紛紛苦欲以經文",
    "X13n0285_001:0229a15": "分對此處三名皆是支離割裂進退出沒無一可",
    "X13n0285_001:0229a16": "取請觀下文今解藏否自知不俟廣破矣最初方",
    "X13n0285_001:0229a17": "便者若據問意只要求一吃緊下手工夫安敢先",
    "X13n0285_001:0229a18": "有成心若據答意應須的指徵心辨見以開圓解",
    "X13n0285_001:0229a19": "是為最初方便且如圓覺經中一一指云此方便",
    "X13n0285_001:0229a20": "者名奢摩他等則知妙奢摩他三摩禪那乃是得",
    "X13n0285_001:0229a21": "成菩提方便而三章之首一一先標悟淨圓覺四",
    "X13n0285_001:0229a22": "字則知妙悟又是奢摩他等方便所以名為最初",
    "X13n0285_001:0229a23": "也此經則第二大科首明二決定義而結重於耳",
    "X13n0285_001:0229a24": "根圓通方是酬其妙奢摩他三摩禪那之請今於",
    "X13n0285_001:0229b01": "第一大科首明二種根本而備顯夫如來藏性正",
    "X13n0285_001:0229b02": "是酬其最初方便之請急先務也葢如圓覺最初",
    "X13n0285_001:0229b03": "必先悟淨圓覺然後奢摩他不成止病三摩鉢提",
    "X13n0285_001:0229b04": "不成作病禪那不成任滅二病今經亦爾必先徹",
    "X13n0285_001:0229b05": "悟如來藏性然後耳根圓通常境方可稱性而觀",
    "X13n0285_001:0229b06": "是故觀於聞性之圓真實即是妙奢摩他觀於聞",
    "X13n0285_001:0229b07": "性之通真實即妙三摩觀於聞性之常真實即妙",
    "X13n0285_001:0229b08": "禪那以圓則必通必常通則必常必圓常則必圓",
    "X13n0285_001:0229b09": "必通故曰以圓覺慧圓合一切於諸性相無離覺",
    "X13n0285_001:0229b10": "性也問曰阿難首以三法為請安得置此三法直",
    "X13n0285_001:0229b11": "至第二科中方答今科所答更是何法答曰今所",
    "X13n0285_001:0229b12": "答者正是三法之最初方便也以悟如來藏一切",
    "X13n0285_001:0229b13": "俱非義故則妙奢摩他方便得成以悟如來藏一",
    "X13n0285_001:0229b14": "切俱即義故則妙三摩鉢提方便得成以悟如來",
    "X13n0285_001:0229b15": "藏離即離非是即非即義故則妙禪那方便得成",
    "X13n0285_001:0229b16": "既先示此三法所依理體故阿難徑請入華屋門",
    "X13n0285_001:0229b17": "門之一字即是指此三方便也願讀經者玩索本",
    "X13n0285_001:0229b18": "文真正線索莫泥舊見舊聞自當得其旨矣。二",
    "X13n0285_001:0229b19": "大眾願聞。",
    "X13n0285_001:0229b20": "於時復有恒沙菩薩及諸十方大阿羅漢辟支佛等",
    "X13n0285_001:0229b21": "俱願樂聞退坐默然承受聖旨。",
    "X13n0285_001:0229b22": "圓頓妙法三乘聖眾之所共仰不惟化被凡夫也。",
    "X13n0285_001:0229b23": "三如來答示二初從今文至十八界畢是就事",
    "X13n0285_001:0229b24": "以顯理次七大文是明性本具相。初中二初逐",
    "X13n0285_001:0229c01": "破妄執密顯真心二顯示妙理兼破餘妄。初中",
    "X13n0285_001:0229c02": "三初徵其發心本因二示以常心直道三廣破七",
    "X13n0285_001:0229c03": "番妄計初又二初如來問二阿難答。今初。",
    "X13n0285_001:0229c04": "佛告阿難汝我同氣情均天倫當初發心於我法中",
    "X13n0285_001:0229c05": "見何勝相頓捨世間深重恩愛。",
    "X13n0285_001:0229c06": "阿難是佛堂弟乃世間骨肉之親故名同氣情均",
    "X13n0285_001:0229c07": "天倫者父子兄弟名為天合之倫今明情與同胞",
    "X13n0285_001:0229c08": "無異故言均也深重之恩莫過父母深重之愛莫",
    "X13n0285_001:0229c09": "過妻子若不見佛法殊勝豈能頓捨但所見佛法",
    "X13n0285_001:0229c10": "雖無三境而能見之心須辨真妄故今欲示菩提",
    "X13n0285_001:0229c11": "果體先問發心初因也。二阿難答。",
    "X13n0285_001:0229c12": "阿難白佛我見如來三十二相勝妙殊絕形體映徹",
    "X13n0285_001:0229c13": "猶如瑠璃常自思惟此相非是欲愛所生何以故欲",
    "X13n0285_001:0229c14": "氣麤濁腥臊交遘膿血雜亂不能發生勝淨妙明紫",
    "X13n0285_001:0229c15": "金光聚是以渴仰從佛剃落。",
    "X13n0285_001:0229c16": "發心之緣本無邪曲但恨其不曾識得自心耳故",
    "X13n0285_001:0229c17": "下文徵云誰為愛樂乃至以何為心當我拳曜只",
    "X13n0285_001:0229c18": "是破其所執之心為非不是說其見相發心為咎",
    "X13n0285_001:0229c19": "也。二示以常心直道又二初點示常心二勸修",
    "X13n0285_001:0229c20": "直道。今初。",
    "X13n0285_001:0229c21": "佛言善哉阿難汝等當知一切眾生從無始來生死",
    "X13n0285_001:0229c22": "相續皆由不知常住真心性淨明體用諸妄想此想",
    "X13n0285_001:0229c23": "不真故有輪轉。",
    "X13n0285_001:0229c24": "將欲破妄顯真故先與一口道破也生死有二種",
    "X13n0285_001:0230a01": "一分段生死惟局同居三界二變易生死通於方",
    "X13n0285_001:0230a02": "便實報二土常住真心性淨明體者本覺之理不",
    "X13n0285_001:0230a03": "知者無始覺智也諸妄想者無明塵沙見思也此",
    "X13n0285_001:0230a04": "想不真者即依常住真心性淨明體而成別無自",
    "X13n0285_001:0230a05": "性如繩外無蛇性杌外無鬼性水外無波性空外",
    "X13n0285_001:0230a06": "無華性也蓋眾生無始以來但有本覺未有始覺",
    "X13n0285_001:0230a07": "所以真如不守自性舉全體而成妄想所謂不變",
    "X13n0285_001:0230a08": "隨緣然只此妄想別無自體即以真如為體所謂",
    "X13n0285_001:0230a09": "隨緣不變今欲奪其妄計故曰此想不真猶云此",
    "X13n0285_001:0230a10": "蛇不真乃至此華不真耳又蛇相既起麻相必隱",
    "X13n0285_001:0230a11": "乃至華相既起空相必隱故曰不真耳實非離真",
    "X13n0285_001:0230a12": "別有妄想設別有妄則妄想反有自性而不可破",
    "X13n0285_001:0230a13": "矣楞伽經云妄想無性二祖云覓心了不可得此",
    "X13n0285_001:0230a14": "宗教之大綱要而斯經之真血脉也今更略加委",
    "X13n0285_001:0230a15": "釋此經所明本覺之理的非迷悟所能增減而所",
    "X13n0285_001:0230a16": "勤勤致意者只是提醒當人始覺之智若有始覺",
    "X13n0285_001:0230a17": "之智則本覺之理本自現成不愁無大受用也故",
    "X13n0285_001:0230a18": "經首云如來知彼婬術所加後文云乃至恒沙界",
    "X13n0285_001:0230a19": "外一滴之雨尚知頭數又云覺明分析微細魔事",
    "X13n0285_001:0230a20": "此等皆明如來始覺智滿也下文云是兵要當知",
    "X13n0285_001:0230a21": "賊所在此勸初心起始覺智也今文云皆由不知",
    "X13n0285_001:0230a22": "常住真心下文阿難自責云當由不知真際所詣",
    "X13n0285_001:0230a23": "乃至七大文中一一責云汝元不知汝宛不知等",
    "X13n0285_001:0230a24": "此皆痛其無始覺也常住真心者本自真實當體",
    "X13n0285_001:0230b01": "絕待豎窮橫徧也性淨者本來離過絕非無染汙",
    "X13n0285_001:0230b02": "也性明者本來虗靈洞徹無昏翳也圓具此三妙",
    "X13n0285_001:0230b03": "義而為其體故名常住真心性淨明體即是首題",
    "X13n0285_001:0230b04": "大佛頂義常住故言大性淨故言頂性明故言佛",
    "X13n0285_001:0230b05": "也又即三如來體常住故成法身如來性淨故成",
    "X13n0285_001:0230b06": "應身如來性明故成報身如來又即三因佛性常",
    "X13n0285_001:0230b07": "住是正因性性淨是緣因性性明是了因性又即",
    "X13n0285_001:0230b08": "萬行之體常住故有天行性淨故有梵行嬰行病",
    "X13n0285_001:0230b09": "行性明故有聖行又即首楞嚴三昧之體由常住",
    "X13n0285_001:0230b10": "義中諦三昧成由性淨義俗諦三昧成由性明義",
    "X13n0285_001:0230b11": "真諦三昧成又即無上三菩提體常住是真性菩",
    "X13n0285_001:0230b12": "提性淨是方便菩提性明是實智菩提又即妙奢",
    "X13n0285_001:0230b13": "摩他等所依之體依常住義有妙禪那依性淨義",
    "X13n0285_001:0230b14": "有三摩鉢提依性明義有奢摩他又即是如來藏",
    "X13n0285_001:0230b15": "性三義常住即離即離非是即非即義性淨即一",
    "X13n0285_001:0230b16": "切俱即義性明即一切俱非義又即圓通常三義",
    "X13n0285_001:0230b17": "常住即常真實性淨即通真實性明即圓真實又",
    "X13n0285_001:0230b18": "即七趣惑業苦體依常住義故有妄苦如依空有",
    "X13n0285_001:0230b19": "華依性淨義故有妄業如依巾有結依性明義故",
    "X13n0285_001:0230b20": "有妄惑如依目有翳也又即三涅槃體由常住義",
    "X13n0285_001:0230b21": "故有性淨涅槃由性淨義故有方便淨涅槃由性",
    "X13n0285_001:0230b22": "明義故有圓淨涅槃也用諸妄想者由不知心體",
    "X13n0285_001:0230b23": "常住故用無明妄想由不知心體性淨故用塵沙",
    "X13n0285_001:0230b24": "妄想由不知心體性明故用見思妄想也此想不",
    "X13n0285_001:0230c01": "真者迷常住為無明故無明不真迷性淨為塵沙",
    "X13n0285_001:0230c02": "故塵沙不真迷性明為見思故見思不真又此三",
    "X13n0285_001:0230c03": "惑皆是於常住中妄見流注於性淨中妄見染汙",
    "X13n0285_001:0230c04": "於性明中妄見昏昧故不真也故有輪轉者無明",
    "X13n0285_001:0230c05": "塵沙不真故有變易輪轉見思不真故有分段輪",
    "X13n0285_001:0230c06": "轉也此中已密示二種根本下特顯言之耳。二",
    "X13n0285_001:0230c07": "勸修直道。",
    "X13n0285_001:0230c08": "汝今欲研無上菩提真發明性應當直心詶我所問",
    "X13n0285_001:0230c09": "十方如來同一道故出離生死皆以直心心言直故",
    "X13n0285_001:0230c10": "如是乃至終始地位中間永無諸委曲相。",
    "X13n0285_001:0230c11": "研者窮源究本之義真發明性者無上菩提雖是",
    "X13n0285_001:0230c12": "諸佛所證實是含靈本有之性但在纏名為隱覆",
    "X13n0285_001:0230c13": "出纏名為發明今欲其稱真性而發明必須研窮",
    "X13n0285_001:0230c14": "審究而欲研窮審究此性必須直心直心者起信",
    "X13n0285_001:0230c15": "所謂正念真如是也終始地位者始從名字終至",
    "X13n0285_001:0230c16": "究竟中間者即是五十五位真菩提路雖有諸位",
    "X13n0285_001:0230c17": "淺深不同而因果無非實相不似前三教之紆曲",
    "X13n0285_001:0230c18": "故言永無諸委曲相也只此直心二字已將楞嚴",
    "X13n0285_001:0230c19": "大定宗旨和盤托出阿難示同未悟不能薦取故",
    "X13n0285_001:0230c20": "起七處妄計一一無非顛倒戲論心言皆不直矣。",
    "X13n0285_001:0230c21": "三廣破七番妄計即為七初正破計內二破轉",
    "X13n0285_001:0230c22": "計在外三破轉計潛根四破轉計見內五破轉計",
    "X13n0285_001:0230c23": "隨生六破轉計中間七破轉計無著。初中五初",
    "X13n0285_001:0230c24": "徵起緣心二喻明降伏三牒其內執四懸示定名",
    "X13n0285_001:0231a01": "五正破非內。今初。",
    "X13n0285_001:0231a02": "阿難我今問汝當汝發心緣於如來三十二相將何",
    "X13n0285_001:0231a03": "所見誰為愛樂阿難白佛言世尊如是愛樂用我心",
    "X13n0285_001:0231a04": "目出目觀見如來勝想心生愛樂故我發心願捨生",
    "X13n0285_001:0231a05": "死。",
    "X13n0285_001:0231a06": "如來徵問中最重將何所見誰為愛樂二句後世",
    "X13n0285_001:0231a07": "宗門問念佛的是誰即是得此作用所謂捉賊要",
    "X13n0285_001:0231a08": "見贓也答中招出心目二字乃是下文徵心辨見",
    "X13n0285_001:0231a09": "張本以妄心難除故須七番廣破而目妄處只須",
    "X13n0285_001:0231a10": "門能見不死皆見物二語帶破便足以真見難顯",
    "X13n0285_001:0231a11": "故須十番細辨而心真處只須如是見性是心非",
    "X13n0285_001:0231a12": "眼一言點明便足。二喻明降伏。",
    "X13n0285_001:0231a13": "佛告阿難如汝所說真所愛樂因於心目若不識知",
    "X13n0285_001:0231a14": "心目所在則不能得降伏塵勞譬如國王為賊所侵",
    "X13n0285_001:0231a15": "發兵討除是兵要當知賊所在使汝流轉心目為咎。",
    "X13n0285_001:0231a16": "阿難妄計之目決不能有所見妄計之心決不能",
    "X13n0285_001:0231a17": "生愛樂以目是浮塵心是緣影故也而阿難則謬",
    "X13n0285_001:0231a18": "以為決能有見決能愛樂所謂認物為己顛倒甚",
    "X13n0285_001:0231a19": "矣國王譬本覺賊譬所妄計之心目兵譬始覺妙",
    "X13n0285_001:0231a20": "觀察智蓋本覺雖被賊侵而真如自性之力法爾",
    "X13n0285_001:0231a21": "能起始覺之智譬以發兵也知賊所在者賊無自",
    "X13n0285_001:0231a22": "己窟宅不過就是王土王民但因失於撫御致成",
    "X13n0285_001:0231a23": "巨寇若能如法招安則依舊王土王民實更無賊",
    "X13n0285_001:0231a24": "可得唯心與目亦復如是若知浮根緣影總屬惟",
    "X13n0285_001:0231b01": "心所現則浮根原不是目緣影原不是心蕩蕩歸",
    "X13n0285_001:0231b02": "於王化何處更有塵勞可得今之使汝流轉者秪",
    "X13n0285_001:0231b03": "因非心妄計為心非目妄計為目故成咎耳。三",
    "X13n0285_001:0231b04": "牒其內執又二初正牒二立例。今初。",
    "X13n0285_001:0231b05": "吾今問汝惟心與目今何所在阿難白佛言世尊一",
    "X13n0285_001:0231b06": "切世間十種異生同將識心居在身內縱觀如來青",
    "X13n0285_001:0231b07": "蓮華眼亦在佛面我今觀此浮根四塵秪在我面如",
    "X13n0285_001:0231b08": "是識心實居身內。",
    "X13n0285_001:0231b09": "十種異生者於十二類生中但除精神化為土木",
    "X13n0285_001:0231b10": "金石及空散銷沉二種暫同無心之物餘十種皆",
    "X13n0285_001:0231b11": "現有心識也計心在內則廣引十生為證據計眼",
    "X13n0285_001:0231b12": "在面則高引如來為證據確哉凡外邪執阿難示",
    "X13n0285_001:0231b13": "同而克肖之。二立例。",
    "X13n0285_001:0231b14": "佛告阿難汝今現坐如來講堂觀祇陀林今何所在",
    "X13n0285_001:0231b15": "世尊此大重閣清淨講堂在給孤園今祇陀林實在",
    "X13n0285_001:0231b16": "堂外阿難汝今堂中先何所見世尊我在堂中先見",
    "X13n0285_001:0231b17": "如來次觀大眾如是外望方矚林園阿難汝矚林園",
    "X13n0285_001:0231b18": "因何有見世尊此大講堂戶牖開豁故我在堂得遠",
    "X13n0285_001:0231b19": "瞻見。",
    "X13n0285_001:0231b20": "此以阿難自身例心以如來大眾例肝腸脾胃等",
    "X13n0285_001:0231b21": "以戶牖例眼以園林例身外諸物也在文易知。",
    "X13n0285_001:0231b22": "四懸示定名。",
    "X13n0285_001:0231b23": "爾時世尊在大眾中舒金色臂摩阿難頂告示阿難",
    "X13n0285_001:0231b24": "及諸大眾有三摩提名大佛頂首楞嚴王具足萬行",
    "X13n0285_001:0231c01": "十方如來一門超出妙莊嚴路汝今諦聽阿難頂禮",
    "X13n0285_001:0231c02": "伏受慈旨。",
    "X13n0285_001:0231c03": "欲破妄計先唱大定之名者以妄情破處真性全",
    "X13n0285_001:0231c04": "彰若利根人只須內計一破覓心了不可得便得",
    "X13n0285_001:0231c05": "心安心安即是首楞嚴王三昧鈍根執重故破內",
    "X13n0285_001:0231c06": "必轉計外乃至展轉起於無窮計度阿難示同未",
    "X13n0285_001:0231c07": "悟曲寫迷情俾如來方便破顯究暢至理當知從",
    "X13n0285_001:0231c08": "今文去直至第三卷末第四卷初節節圓彰大定",
    "X13n0285_001:0231c09": "所依理體斷不可以三名割裂分配也三摩提亦",
    "X13n0285_001:0231c10": "云三摩地亦云三昧此翻正定有真諦三昧俗諦",
    "X13n0285_001:0231c11": "三昧中諦三昧又有歷別三諦三昧圓融三諦三",
    "X13n0285_001:0231c12": "昧今是圓融三諦三昧統一切法一切三昧悉入",
    "X13n0285_001:0231c13": "其中故名為王舊解見此三摩提字與阿難所問",
    "X13n0285_001:0231c14": "三摩字同遂進退牽合多至失措不知阿難所問",
    "X13n0285_001:0231c15": "即圓覺中所謂三摩鉢提乃是略去鉢提二字今",
    "X13n0285_001:0231c16": "文所云即是三昧梵音楚夏耳須知真諦三昧即",
    "X13n0285_001:0231c17": "奢摩他所成俗諦三昧即三摩鉢提所成中諦三",
    "X13n0285_001:0231c18": "昧即禪那所成又真諦三昧止見思惑俗諦三昧",
    "X13n0285_001:0231c19": "止塵沙惑中諦三昧止無明惑即奢摩他真諦三",
    "X13n0285_001:0231c20": "昧發明空觀俗諦三昧發明假觀中諦三昧發明",
    "X13n0285_001:0231c21": "中觀即三摩鉢提三諦之體無惑可破無觀可立",
    "X13n0285_001:0231c22": "而破而立即禪那也大佛頂具如玄義中釋乃此",
    "X13n0285_001:0231c23": "三昧所依之真性首楞嚴亦如玄義中釋乃是稱",
    "X13n0285_001:0231c24": "性所起之真修具足萬行者一是本有為具謂此",
    "X13n0285_001:0232a01": "大佛頂理無所不統無所不攝故名具足二是該",
    "X13n0285_001:0232a02": "攝為具謂修此三昧即是修行一切三昧乃至六",
    "X13n0285_001:0232a03": "度五行等無不圓攝故名具足三是積聚為具謂",
    "X13n0285_001:0232a04": "眾生無始以來所有一切諸善知彈指聚沙舉手",
    "X13n0285_001:0232a05": "低頭等種種緣因種子若得此三昧時一齊開發",
    "X13n0285_001:0232a06": "顯現故名具足本具約正因該具約了因積具約",
    "X13n0285_001:0232a07": "緣因又三因皆本有故名本具三因皆該攝故名",
    "X13n0285_001:0232a08": "該具三因皆開發故名積具不縱不橫之義復現",
    "X13n0285_001:0232a09": "於此矣行為入理之門一行一切行一切行一行",
    "X13n0285_001:0232a10": "故名一門圓人頓悟頓修永無諸委曲相故名超",
    "X13n0285_001:0232a11": "出稱性所起福慧二種莊嚴還以莊嚴一性性修",
    "X13n0285_001:0232a12": "不二名妙莊嚴始從乾慧終極妙覺故名為路也",
    "X13n0285_001:0232a13": "五正破非內又二初引例二正破。今初。",
    "X13n0285_001:0232a14": "佛告阿難如汝所言身在講堂戶牖開豁遠矚林園",
    "X13n0285_001:0232a15": "亦有眾生在此堂中不見如來(而)見堂外者(乎)阿難",
    "X13n0285_001:0232a16": "答言世尊在堂不見如來能見林泉無有是處。",
    "X13n0285_001:0232a17": "二正破。",
    "X13n0285_001:0232a18": "阿難汝亦如是汝之心靈一切明了若汝現前所明",
    "X13n0285_001:0232a19": "了心實在身內爾時先合了知內身頗有眾生先見",
    "X13n0285_001:0232a20": "身中(而)後觀外物(者乎)縱不能見心肝脾胃(至於)爪生髮",
    "X13n0285_001:0232a21": "長筋轉脉搖誠合明了如何(亦)不知(耶)必不內知云",
    "X13n0285_001:0232a22": "何知外是故應知汝言覺了能知之心住在身內無",
    "X13n0285_001:0232a23": "有是處。",
    "X13n0285_001:0232a24": "圓覺經云妄認六塵緣影為自心相此經云一迷",
    "X13n0285_001:0232b01": "為心決定惑為色身之內此一切眾生之通計也",
    "X13n0285_001:0232b02": "下文六處不過是轉計耳此雖破其妄心無所實",
    "X13n0285_001:0232b03": "即為顯妄心無體惟無體故無所也又無體無所",
    "X13n0285_001:0232b04": "而一切明了正所謂性同虗空亦無虗空相貌可",
    "X13n0285_001:0232b05": "得非即全體真心而何故曰密顯真心也不能於",
    "X13n0285_001:0232b06": "此薦取辜負圓音甚矣。二破轉計在外二初轉",
    "X13n0285_001:0232b07": "計二破斥。今初。",
    "X13n0285_001:0232b08": "阿難稽首而白佛言我聞如來如是法音悟知我心",
    "X13n0285_001:0232b09": "實居身外所以者何譬如燈光(設使)然於室中是燈必",
    "X13n0285_001:0232b10": "能先照室內從其室門後及庭際(今)一切眾生不見",
    "X13n0285_001:0232b11": "身中獨見身外(者)亦如燈光居在室外不能照室是",
    "X13n0285_001:0232b12": "義必明將無所惑同佛了義得無妄耶。",
    "X13n0285_001:0232b13": "二破斥又二初立例二正破。今初。",
    "X13n0285_001:0232b14": "佛告阿難是諸比丘適來從我室羅筏城循乞摶食",
    "X13n0285_001:0232b15": "歸祇陀林我已宿齋汝觀比丘一人食時諸人飽不",
    "X13n0285_001:0232b16": "阿難答言不也世尊何以故是諸比丘雖阿羅漢軀",
    "X13n0285_001:0232b17": "命不同云何一人能令眾飽。",
    "X13n0285_001:0232b18": "摶食即段食有形質分段可摶取者也宿止也宿",
    "X13n0285_001:0232b19": "齋猶言足食即是結齋之義。二正破。",
    "X13n0285_001:0232b20": "佛告阿難若汝覺了知見之心實在身外身心相外",
    "X13n0285_001:0232b21": "自不相干則心所知身不能覺覺在身際心不能知",
    "X13n0285_001:0232b22": "我今示汝兜羅綿手汝眼見時心分別不阿難答言",
    "X13n0285_001:0232b23": "如是世尊佛告阿難若相知者云何在外是故應知",
    "X13n0285_001:0232b24": "汝言覺了能知之心住在身外無有是處。",
    "X13n0285_001:0232c01": "兜羅綿白淨柔軟佛手似之故名兜羅綿手。三",
    "X13n0285_001:0232c02": "破轉計潛根二初轉計二破斥。今初。",
    "X13n0285_001:0232c03": "阿難白佛言世尊如佛所言不見內故不居身內身",
    "X13n0285_001:0232c04": "心相知不相離故不在身外我今思惟知在一處佛",
    "X13n0285_001:0232c05": "言處今何在阿難言此了知心既不知內而能見外",
    "X13n0285_001:0232c06": "如我思忖潛伏根裡猶如有人取瑠璃椀合其兩眼",
    "X13n0285_001:0232c07": "雖有物合而不留礙彼根隨見隨即分別然我覺了",
    "X13n0285_001:0232c08": "能知之心不見內者為在根故分明矚外無障礙者",
    "X13n0285_001:0232c09": "潛根內故。",
    "X13n0285_001:0232c10": "瑠璃寶名內外明徹亦如今之眼鏡相類以眼喻",
    "X13n0285_001:0232c11": "心以瑠璃椀喻眼根淨色故云眼隨見心隨分別。",
    "X13n0285_001:0232c12": "二破斥又二初立例二正破。今初。",
    "X13n0285_001:0232c13": "佛告阿難如汝所言(此心)潛根內者猶如(眼在)瑠璃(之內)彼",
    "X13n0285_001:0232c14": "人當以瑠璃籠眼(之時)當(其外)見山河(亦復)見瑠璃不如是",
    "X13n0285_001:0232c15": "世尊是人當以瑠璃籠眼實見瑠璃。",
    "X13n0285_001:0232c16": "二正破。",
    "X13n0285_001:0232c17": "佛告阿難汝心若同瑠璃合者當見山河何不見眼",
    "X13n0285_001:0232c18": "若見眼者眼即同境不得成隨若不能見云何說言",
    "X13n0285_001:0232c19": "此了知心潛在根內如瑠璃合是故應知汝言覺了",
    "X13n0285_001:0232c20": "能知之心潛伏根裡如瑠璃合無有是處。",
    "X13n0285_001:0232c21": "設許見眼眼即同於外境無能見用則隨見隨即",
    "X13n0285_001:0232c22": "分別之義不成既不見眼則法喻不齊心非潛在",
    "X13n0285_001:0232c23": "根內明矣。四破轉計見內二初轉計二破斥。",
    "X13n0285_001:0232c24": "今初。",
    "X13n0285_001:0233a01": "阿難白佛言世尊我今又作如是思惟是眾生身腑",
    "X13n0285_001:0233a02": "臟在中竅穴居外有臟則暗有竅則明今我對佛開",
    "X13n0285_001:0233a03": "眼見明名為見外閉眼見暗名為見內是義云何。",
    "X13n0285_001:0233a04": "此復計心在內也初計內時佛以不能見內難之",
    "X13n0285_001:0233a05": "今云見暗即是見內正轉救初難也。二破斥又",
    "X13n0285_001:0233a06": "三初正破二轉破三結破。今初。",
    "X13n0285_001:0233a07": "佛告阿難汝當閉眼見暗之時此暗境界為與眼對",
    "X13n0285_001:0233a08": "為不對眼若與眼對暗在眼前云何成內若成內者",
    "X13n0285_001:0233a09": "居暗室中無日月燈此室暗中皆汝焦腑若不對者",
    "X13n0285_001:0233a10": "云何成見。",
    "X13n0285_001:0233a11": "此中先以對不對雙牒次雙破也若與眼對下先",
    "X13n0285_001:0233a12": "破對又二意一者既對則非內二者許內則有過",
    "X13n0285_001:0233a13": "若不對下次破不對只須云何成見一句也。二",
    "X13n0285_001:0233a14": "轉破又三初破其轉計內對二破其轉計在空三",
    "X13n0285_001:0233a15": "破其轉計兩覺。今初。",
    "X13n0285_001:0233a16": "若離外見內對所成合眼見暗名為身中開眼見明",
    "X13n0285_001:0233a17": "何不見面若不見面內對不成見面若成此了知心",
    "X13n0285_001:0233a18": "及與眼根廼在虗空何成在內。",
    "X13n0285_001:0233a19": "恐彼又轉救云開眼見外名為外對閉眼見暗名",
    "X13n0285_001:0233a20": "為內對則暗仍與眼對而亦不取室暗為焦腑也",
    "X13n0285_001:0233a21": "今即牒而破之既許內對則開眼時亦可內對而",
    "X13n0285_001:0233a22": "見其面若開眼不能內對而見其面則閉眼亦何",
    "X13n0285_001:0233a23": "能成內對乎又設許內對見面則心眼俱在虗空",
    "X13n0285_001:0233a24": "仍違汝心在身內之計矣。二破其轉許在空。",
    "X13n0285_001:0233b01": "若在虗空自非汝體即應如來今見汝面亦是汝身",
    "X13n0285_001:0233b02": "汝眼已知身合非覺。",
    "X13n0285_001:0233b03": "恐彼救云設許心眼俱在虗空亦復何過今更牒",
    "X13n0285_001:0233b04": "而破之若在虗空便非汝體則如來今見汝面即",
    "X13n0285_001:0233b05": "應如來亦是汝身之眼汝眼已知身猶應未覺也。",
    "X13n0285_001:0233b06": "三破其轉許兩覺。",
    "X13n0285_001:0233b07": "必汝執言身眼兩覺應有二知即汝一身應成兩佛。",
    "X13n0285_001:0233b08": "恐彼更轉救云眼雖在空何妨眼知身亦隨覺今",
    "X13n0285_001:0233b09": "更破云若許眼在虗空仍復與身兩處皆覺則現",
    "X13n0285_001:0233b10": "在二知當成兩佛矣夫成佛時雖復化身無數秪",
    "X13n0285_001:0233b11": "如月印千江豈可謂法身有二體耶。三結破。",
    "X13n0285_001:0233b12": "是故應知汝言見暗名見內者無有是處。",
    "X13n0285_001:0233b13": "五破轉計隨生二初轉計二破斥。今初。",
    "X13n0285_001:0233b14": "阿難言我常聞佛開示四眾由心生故種種法生由",
    "X13n0285_001:0233b15": "法生故種種心生我今思惟即思惟體實我心性隨",
    "X13n0285_001:0233b16": "所合處心則隨有亦非內外中間三處。",
    "X13n0285_001:0233b17": "前之四章俱是自心計度此下三章俱借聖教妄",
    "X13n0285_001:0233b18": "推雖借聖教不解教旨以其誤認緣影不知心之",
    "X13n0285_001:0233b19": "實義故也且如心生法生四句顯示因緣即空假",
    "X13n0285_001:0233b20": "中道理語言雖同義關四教若謂心生法生心滅",
    "X13n0285_001:0233b21": "法滅法生心生法滅心滅心法互為因緣雖生滅",
    "X13n0285_001:0233b22": "宛然而惟是因緣假合別無時方微塵大自在等",
    "X13n0285_001:0233b23": "以為能生亦非無因緣故自然而生此則藏教義",
    "X13n0285_001:0233b24": "也若謂心生法生則心外無法法本無生法生心",
    "X13n0285_001:0233c01": "生則法外無心心亦無生心法當體無生是名因",
    "X13n0285_001:0233c02": "緣即空通教義也若謂無明不覺生於三細是謂",
    "X13n0285_001:0233c03": "心生法生境界風動轉識浪生是謂法生心生心",
    "X13n0285_001:0233c04": "法互為因緣故有十界差別假名無量別教義也",
    "X13n0285_001:0233c05": "若謂心生法生則一切惟心法生心生則一切惟",
    "X13n0285_001:0233c06": "法互奪則心法兩亡雙照則心法宛爾而皆體是",
    "X13n0285_001:0233c07": "法界不可思議所謂因緣即中圓教義也今阿難",
    "X13n0285_001:0233c08": "雖述其文不達其義堅執緣影為自心性而云隨",
    "X13n0285_001:0233c09": "合隨有不定內外中間處所尚非藏教法生心生",
    "X13n0285_001:0233c10": "片義況全義耶。二破斥三初牒計二正破三結",
    "X13n0285_001:0233c11": "破。今初。",
    "X13n0285_001:0233c12": "佛告阿難汝今說言由法生故種種心生隨所合處",
    "X13n0285_001:0233c13": "心隨有者。",
    "X13n0285_001:0233c14": "阿難雖則雙述心生法生之文而意惟在法生故",
    "X13n0285_001:0233c15": "心生且又不知妄心無體計此緣影以為能合種",
    "X13n0285_001:0233c16": "種諸法以為所合故佛牒計中不須更出前之兩",
    "X13n0285_001:0233c17": "句以前兩句非彼妄計張本故也。二正破又二",
    "X13n0285_001:0233c18": "初破無體二破有體。今初。",
    "X13n0285_001:0233c19": "是心無體則無所合若無有體而能合者則十九界",
    "X13n0285_001:0233c20": "因七塵合是義不然。",
    "X13n0285_001:0233c21": "夫妄心的確無體但阿難久執有體不達本無故",
    "X13n0285_001:0233c22": "今得以無體難之是心者指彼所執緣影也既不",
    "X13n0285_001:0233c23": "知緣影非心則必妄謂有體斷斷不敢承當無體",
    "X13n0285_001:0233c24": "之義矣六塵十八界全體皆即自心今獨計此緣",
    "X13n0285_001:0234a01": "影以為自心則塵界並為心外之法更欲以此無",
    "X13n0285_001:0234a02": "體之緣心來合諸法何異欲以第七無體之塵合",
    "X13n0285_001:0234a03": "成第十九無體之界乎是義必不然矣。二破有",
    "X13n0285_001:0234a04": "體又二初約內外出入破二約一多徧不徧破。",
    "X13n0285_001:0234a05": "今初。",
    "X13n0285_001:0234a06": "若有體者如汝以手自挃其體汝所知心為復內出",
    "X13n0285_001:0234a07": "為從外入若復內出還見身中若從外來先合見面",
    "X13n0285_001:0234a08": "阿難言見是其眼心知非眼為見非義佛言若眼能",
    "X13n0285_001:0234a09": "見汝在室中門能見不則諸已死尚有眼存應皆見",
    "X13n0285_001:0234a10": "物若見物者云何名死。",
    "X13n0285_001:0234a11": "此正破妄心而乘便兼破妄眼也浮塵之眼不能",
    "X13n0285_001:0234a12": "有見緣影之心何能有知噫可以思矣。二約一",
    "X13n0285_001:0234a13": "多徧不徧破。",
    "X13n0285_001:0234a14": "阿難又汝覺了能知之心若必有體為復一體為有",
    "X13n0285_001:0234a15": "多體今在汝身為復徧體為不徧體若一體者則汝",
    "X13n0285_001:0234a16": "以手挃一支時四支應覺若咸覺者挃應無在若挃",
    "X13n0285_001:0234a17": "有所則汝一體自不能成若多體者則成多人何體",
    "X13n0285_001:0234a18": "為汝若徧體者同前所挃若不徧者當汝觸頭亦觸",
    "X13n0285_001:0234a19": "其足頭有所覺足應無知今汝不然。",
    "X13n0285_001:0234a20": "先立四句然後一一破之初一體句謂四支共一",
    "X13n0285_001:0234a21": "心體故以咸覺為難設使咸覺則挃無徧在今挃",
    "X13n0285_001:0234a22": "既徧有所在則咸覺義墮而四支共一心體不成",
    "X13n0285_001:0234a23": "矣次多體句即是多心故是多人三徧體句謂一",
    "X13n0285_001:0234a24": "心滿於四支與前四支共一心體是同故亦同前",
    "X13n0285_001:0234b01": "所難四不徧句謂一心不能徧應故宜一處有知",
    "X13n0285_001:0234b02": "一處無知也今汝不然句總結四句皆非。三結",
    "X13n0285_001:0234b03": "破。",
    "X13n0285_001:0234b04": "是故應知隨所合處心則隨有無有是處。",
    "X13n0285_001:0234b05": "六破轉計中間二初破泛計二破正計。初中二",
    "X13n0285_001:0234b06": "初泛計二泛破。今初。",
    "X13n0285_001:0234b07": "阿難白佛言世尊我亦聞佛與文殊等諸法王子談",
    "X13n0285_001:0234b08": "實相時世尊亦言心不在內亦不在外如我思惟(若言",
    "X13n0285_001:0234b09": "在)內(則)無所見(若言在)外不(應)相知內無知故在內不",
    "X13n0285_001:0234b10": "成身心相知在外非義今相知故復內無見當在中",
    "X13n0285_001:0234b11": "間。",
    "X13n0285_001:0234b12": "夫佛說心不在內亦不在外正即顯示心無體相",
    "X13n0285_001:0234b13": "亦無方隅無相不相故名實相也而阿難方認緣",
    "X13n0285_001:0234b14": "影則宛然有相可得其為幻妄甚矣然未的指何",
    "X13n0285_001:0234b15": "者為中故名泛計。二泛破。",
    "X13n0285_001:0234b16": "佛言汝言中間中必不迷非無所在今汝推中中何",
    "X13n0285_001:0234b17": "為在為復在處為當在身若在身者在邊非中在中",
    "X13n0285_001:0234b18": "同內若在處者為有所表為無所表無表同無表則",
    "X13n0285_001:0234b19": "無定何以故如人以表表為中時東看則西南觀成",
    "X13n0285_001:0234b20": "北表體既混心應雜亂。",
    "X13n0285_001:0234b21": "以阿難但說中字義不分明須以在處在身二義",
    "X13n0285_001:0234b22": "定之故曰中必不迷非無所在也。二破正計二",
    "X13n0285_001:0234b23": "初正計二正破。今初。",
    "X13n0285_001:0234b24": "阿難言我所說中非此二種如世尊言眼色為緣生",
    "X13n0285_001:0234c01": "於眼識眼有分別色塵無知識生其中則為心在。",
    "X13n0285_001:0234c02": "阿難本意正計於此但此眼色為緣生於眼識二",
    "X13n0285_001:0234c03": "語義關四教若知正此因緣生識不屬邪因無因",
    "X13n0285_001:0234c04": "而此因緣所生之識無實體性無我我所即藏教",
    "X13n0285_001:0234c05": "義若知能生所生一總無性當體全空即通教義",
    "X13n0285_001:0234c06": "若分別緣生假名無量所謂眼識九緣生耳識惟",
    "X13n0285_001:0234c07": "從八乃至備明八識因轉果轉差別不同即別教",
    "X13n0285_001:0234c08": "義若知識性無源因於六種根塵妄出性識明知",
    "X13n0285_001:0234c09": "覺明真識妙覺湛然徧周法界含吐十虗無有方",
    "X13n0285_001:0234c10": "所但是循業發現說名緣生緣生之性即是實性",
    "X13n0285_001:0234c11": "所謂不變隨緣隨緣不變即圓教義或謂此是相",
    "X13n0285_001:0234c12": "宗不了義說蓋未深求其致故也今阿難所計乃",
    "X13n0285_001:0234c13": "妄指緣影為心謂是根塵之所共生有體可得尚",
    "X13n0285_001:0234c14": "非藏教無實體性之義況通別圓義耶。二正破。",
    "X13n0285_001:0234c15": "佛言汝心若在根塵之中此之心體為復兼二為不",
    "X13n0285_001:0234c16": "兼二若兼二者物體雜亂物非體知成敵兩立云何",
    "X13n0285_001:0234c17": "為中兼二不成非知不知即無體性中何為相是故",
    "X13n0285_001:0234c18": "應知當在中間無有是處。",
    "X13n0285_001:0234c19": "謂汝所計中間之心為復兼用根塵二法以為共",
    "X13n0285_001:0234c20": "體為復不兼根塵二法而另自有體耶此雙牒也",
    "X13n0285_001:0234c21": "破中先破兼二若兼二者則色塵之物與眼根之",
    "X13n0285_001:0234c22": "體互相雜亂而物終非如體之有知則知與無知",
    "X13n0285_001:0234c23": "到底成敵兩立云何可名為中次破不兼若兼二",
    "X13n0285_001:0234c24": "不成者則汝心體既非根之有知又非塵之不知",
    "X13n0285_001:0235a01": "將以何為體性體性尚無中有何相乎。七破轉",
    "X13n0285_001:0235a02": "計無著二初轉計二破斥。今初。",
    "X13n0285_001:0235a03": "阿難白佛言世尊我昔見佛與大目連須菩提富樓",
    "X13n0285_001:0235a04": "那舍利弗四大弟子共轉法輪常言覺知分別心性",
    "X13n0285_001:0235a05": "既不在內亦不在外不在中間俱無所在一切無著",
    "X13n0285_001:0235a06": "名之為心則我無著名為心不。",
    "X13n0285_001:0235a07": "無在無著義亦關於四教若言心惟假名毫無實",
    "X13n0285_001:0235a08": "體故無在無著即藏教義若言假名既空假法亦",
    "X13n0285_001:0235a09": "空心法俱空何在何著即通教義若言心無所在",
    "X13n0285_001:0235a10": "無所不在無所不在故無所著即別圓義今阿難",
    "X13n0285_001:0235a11": "堅執緣影為心而以為不在三處大似獼猴跳躑",
    "X13n0285_001:0235a12": "棲止無恒尚非藏教假名無實之義況別圓耶觀",
    "X13n0285_001:0235a13": "此三章方知語言雖同其旨碩異邪人說正法正",
    "X13n0285_001:0235a14": "法亦成邪末世借了義極談成自己僻解者類若",
    "X13n0285_001:0235a15": "此也。二破斥。",
    "X13n0285_001:0235a16": "佛告阿難汝言覺知分別心性俱無在者世間虗空",
    "X13n0285_001:0235a17": "水陸飛行諸所物象名為一切汝不著者為在為無",
    "X13n0285_001:0235a18": "無則同於龜毛兔角云何不著有不著者不可名無",
    "X13n0285_001:0235a19": "無相則無非無則相相有則在云何無著是故應知",
    "X13n0285_001:0235a20": "一切無著名覺知心無有是處。",
    "X13n0285_001:0235a21": "阿難既認緣影為心則是另有一物但不著在一",
    "X13n0285_001:0235a22": "處耳故佛破云世間虗空水陸飛行諸所物象名",
    "X13n0285_001:0235a23": "為一切收無不盡汝既言一切不著則此不著之",
    "X13n0285_001:0235a24": "心為離一切而另有所在耶為別無所在耶此雙",
    "X13n0285_001:0235b01": "牒也先破無在云若別無所在則此心便同龜毛",
    "X13n0285_001:0235b02": "兔角云何猶得名為無著次破有在云若有一个",
    "X13n0285_001:0235b03": "不著者則便不可名無除是無相則可名無若其",
    "X13n0285_001:0235b04": "非無則便有相相既成有則決有所在又云何可",
    "X13n0285_001:0235b05": "名無著耶結破可知齊此已上是逐破妄執密顯",
    "X13n0285_001:0235b06": "真心即是破徧計執所謂繩上實無蛇也。二顯",
    "X13n0285_001:0235b07": "示妙理兼破餘妄此顯依他起性體即圓成兼破",
    "X13n0285_001:0235b08": "依他非實如顯繩體即麻破其麻上定有繩之見",
    "X13n0285_001:0235b09": "也分文為三初總示萬法惟心二別就見精顯性",
    "X13n0285_001:0235b10": "三徧歷陰入處界會理。初總示萬法惟心此文",
    "X13n0285_001:0235b11": "舊皆判屬破妄謂前是破妄心無所今方破妄心",
    "X13n0285_001:0235b12": "無體不知妄心惟其無體是以無所妄心空處全",
    "X13n0285_001:0235b13": "體即真是故前雖一往破妄已是密顯於真況今",
    "X13n0285_001:0235b14": "瑞表真常明示二本指諸法之惟心唱妙心之有",
    "X13n0285_001:0235b15": "體何非直顯真性至於咄破舊迷秪是破妄之餘",
    "X13n0285_001:0235b16": "陣耳故應以顯真為正破妄為傍也復分為二初",
    "X13n0285_001:0235b17": "正示二本不離一心二委示心體不同妄執。初",
    "X13n0285_001:0235b18": "中二初當機申請二如來開示。今初。",
    "X13n0285_001:0235b19": "爾時阿難在大眾中即從座起偏袒右肩右膝著地",
    "X13n0285_001:0235b20": "合掌恭敬而白佛言我是如來最小之弟蒙佛慈愛",
    "X13n0285_001:0235b21": "雖今出家猶恃嬌憐所以多聞未得無漏不能折伏",
    "X13n0285_001:0235b22": "娑毗羅呪為彼所轉溺於淫舍當由不知真際所詣",
    "X13n0285_001:0235b23": "惟願世尊大慈哀愍開示我等奢摩他路令諸闡提",
    "X13n0285_001:0235b24": "隳彌戾車作是語已五體投地及諸大眾傾渴翹佇",
    "X13n0285_001:0235c01": "欽聞示誨。",
    "X13n0285_001:0235c02": "未得無漏者不但未至漏盡亦未得初果無漏真",
    "X13n0285_001:0235c03": "明也以初果分證無漏得道共戒則雖未斷欲愛",
    "X13n0285_001:0235c04": "亦非淫呪之所能轉況前文七處妄執皆是見惑",
    "X13n0285_001:0235c05": "所攝舊云阿難先證初果恐未必然當以第三卷",
    "X13n0285_001:0235c06": "末圓悟藏性之時方為迹同初果故至第四卷中",
    "X13n0285_001:0235c07": "方云汝今已得須陀洹果耳真際者三德祕藏極",
    "X13n0285_001:0235c08": "則之理名為真際之家一心三止譬如能詣之路",
    "X13n0285_001:0235c09": "人見但舉奢摩他名便欲割裂分判不知圓名舉",
    "X13n0285_001:0235c10": "一即三也闡提此云斷善根彌戾車此云惡知見",
    "X13n0285_001:0235c11": "不知性具圓宗執定佛性三無二有即是斷佛界",
    "X13n0285_001:0235c12": "之善根總名為惡知見。二如來開示二初瑞表",
    "X13n0285_001:0235c13": "真常二正示二本。今初。",
    "X13n0285_001:0235c14": "爾時世尊從其面門放種種光其光晃曜如百千日",
    "X13n0285_001:0235c15": "普佛世界六種震動如是十方微塵國土一時開現",
    "X13n0285_001:0235c16": "佛之威神令諸世界合成一界其世界中所有一切",
    "X13n0285_001:0235c17": "諸大菩薩皆住本國合掌承聽。",
    "X13n0285_001:0235c18": "將欲正顯常住真心性淨明體故先放光現瑞以",
    "X13n0285_001:0235c19": "表示之面門者六根都聚之處又是向背之所從",
    "X13n0285_001:0235c20": "分於此放光欲令眾生背塵合覺故也蓋眾生背",
    "X13n0285_001:0235c21": "覺合塵起諸妄計所以七處咸非如來背塵合覺",
    "X13n0285_001:0235c22": "妙契真常所以六根皆是如百千日者照萬法以",
    "X13n0285_001:0235c23": "無遺也六種震動者破昏聵而令覺也十方開現",
    "X13n0285_001:0235c24": "合成一界者迷於妄則無同異中熾然成異悟其",
    "X13n0285_001:0236a01": "真則一切差別性無差別也菩薩皆住本國者不",
    "X13n0285_001:0236a02": "動法界也合掌承聽者咸契真源也瑞之所表全",
    "X13n0285_001:0236a03": "彰妙法利根之士觸目會心為不了者再申言辨",
    "X13n0285_001:0236a04": "耳。六種震動謂動踊起震吼擊也前三屬形後",
    "X13n0285_001:0236a05": "三屬聲即表諸佛形聲兩益。二正示二本。",
    "X13n0285_001:0236a06": "佛告阿難一切眾生從無始來種種顛倒業種自然",
    "X13n0285_001:0236a07": "如惡叉聚諸修行人不能得成無上菩提乃至別成",
    "X13n0285_001:0236a08": "聲聞緣覺及成外道諸天魔王及魔眷屬皆由不知",
    "X13n0285_001:0236a09": "二種根本錯亂修習猶如煑沙欲成嘉饌縱經塵劫",
    "X13n0285_001:0236a10": "終不能得云何二種阿難一者無始生死根本則汝",
    "X13n0285_001:0236a11": "今者與諸眾生用攀緣心為自性者二者無始菩提",
    "X13n0285_001:0236a12": "涅槃元清淨體則汝今者識精元明能生諸緣緣所",
    "X13n0285_001:0236a13": "遺者由諸眾生遺此本明雖終日行而不自覺枉入",
    "X13n0285_001:0236a14": "諸趣。",
    "X13n0285_001:0236a15": "前已總明一切眾生生死相續皆由不知常住真",
    "X13n0285_001:0236a16": "心性淨明體用諸妄想此想不真故有輪轉然猶",
    "X13n0285_001:0236a17": "未曾分明說此真心妄想總無二體如麻之與蛇",
    "X13n0285_001:0236a18": "不離一繩今更申明二本不離一心使人不遺真",
    "X13n0285_001:0236a19": "以逐妄須了妄以歸真也一切眾生泛指迷真逐",
    "X13n0285_001:0236a20": "妄之流廣如下文七趣所列諸修行人別指厭妄",
    "X13n0285_001:0236a21": "求真之士廣如下文陰魔所明惡叉西域果名此",
    "X13n0285_001:0236a22": "方所無聚者三必同生共成一聚以喻惑業苦三",
    "X13n0285_001:0236a23": "始終不相離也不成無上菩提指權教菩薩別成",
    "X13n0285_001:0236a24": "聲聞緣覺指藏通二乘餘皆可知此之二流雖復",
    "X13n0285_001:0236b01": "一是任迷一是趨悟賢愚迥然不同而未達真妄",
    "X13n0285_001:0236b02": "源頭無有始覺真智則一而已故總責云皆由不",
    "X13n0285_001:0236b03": "知二種根本也沙喻依他性上所起徧計執性饌",
    "X13n0285_001:0236b04": "喻依他性上所具圓成實性不捨徧計那獲圓成",
    "X13n0285_001:0236b05": "塵劫勤修總為唐喪可不慎哉攀者能緣之心即",
    "X13n0285_001:0236b06": "八種識各有見分緣者所攀之境即八種識各有",
    "X13n0285_001:0236b07": "相分依八種識之自證分起此見相二分是名依",
    "X13n0285_001:0236b08": "他起性不了此之心境惟是八識自證所現橫起",
    "X13n0285_001:0236b09": "我法二執是名用攀緣心為自性者即所謂妄認",
    "X13n0285_001:0236b10": "四大為自身相妄認六塵緣影為自心相等是也",
    "X13n0285_001:0236b11": "以此為無始生死根本者由不達心境悉無自性",
    "X13n0285_001:0236b12": "即是常住真心性淨明體所以凡夫起於貪著攀",
    "X13n0285_001:0236b13": "三界六塵之緣則為分段生死根本二乘起於厭",
    "X13n0285_001:0236b14": "惡別攀真諦涅槃之緣菩薩雙捨二邊別攀但中",
    "X13n0285_001:0236b15": "理性之緣則為變易生死根本也菩提者四種智",
    "X13n0285_001:0236b16": "德之果涅槃者三種斷德之果元清淨體者性本",
    "X13n0285_001:0236b17": "清淨不待修證而後淨也識精通指八識各自精",
    "X13n0285_001:0236b18": "了所謂自證分也元明總指八識所依一心所謂",
    "X13n0285_001:0236b19": "證自證分也然非分剖一心以為八个證自證分",
    "X13n0285_001:0236b20": "亦非八識共只一个證自證分良由心體離過絕",
    "X13n0285_001:0236b21": "非不可思議只此元明之體徧在八識八識各得",
    "X13n0285_001:0236b22": "其全以為證自識分如八人同觀一輪圓月行向",
    "X13n0285_001:0236b23": "八方各有全月隨八人去亦非分為八分亦非共",
    "X13n0285_001:0236b24": "看一月思之思之能生諸緣謂依此自證及證自",
    "X13n0285_001:0236c01": "證能成見相二分也見分具於四緣謂親因緣等",
    "X13n0285_001:0236c02": "無間緣所緣緣增上緣相分具於二緣謂親因緣",
    "X13n0285_001:0236c03": "增上緣也緣所遺者謂此自證證自證分既舉體",
    "X13n0285_001:0236c04": "幻成見相二分則自體便成隱沒如舉麻之全體",
    "X13n0285_001:0236c05": "成繩則人但見其為繩不復以為麻矣然既舉自",
    "X13n0285_001:0236c06": "證而為見相則見相無非自證如舉麻為繩繩即",
    "X13n0285_001:0236c07": "是麻今正指此即見相之自證以為菩提涅槃元",
    "X13n0285_001:0236c08": "清淨體故曰緣所遺者而下文云此見及緣元是",
    "X13n0285_001:0236c09": "菩提妙淨明體亦與此處同也指第八識即大圓",
    "X13n0285_001:0236c10": "鏡智菩提元清淨體指第七識即平等性智菩提",
    "X13n0285_001:0236c11": "元清淨體指第六識即妙觀察智菩提元清淨體",
    "X13n0285_001:0236c12": "指前五識即成所作智菩提元清淨體此則四智",
    "X13n0285_001:0236c13": "菩提亦是本具不同相宗權說謂是生因所生也",
    "X13n0285_001:0236c14": "指徧計本空我法自性了不可得如繩上本無蛇",
    "X13n0285_001:0236c15": "性即圓淨涅槃元清淨體指依他如幻十界假名",
    "X13n0285_001:0236c16": "無量差別如麻可為繩即方便淨涅槃元清淨體",
    "X13n0285_001:0236c17": "指圓成本具法法全真如繩即是麻即性淨涅槃",
    "X13n0285_001:0236c18": "元清淨體所以二種根本不離一心悟見相惟自",
    "X13n0285_001:0236c19": "證譬如了繩即麻則是菩提涅槃迷見相為我法",
    "X13n0285_001:0236c20": "譬如於繩見蛇則成生死根本故曰遺此本明雖",
    "X13n0285_001:0236c21": "終日行而不自覺枉入諸趣此一經最要之關佛",
    "X13n0285_001:0236c22": "祖傳心之訣也舊解以攀緣心偏指六識必欲破",
    "X13n0285_001:0236c23": "除六識令盡則果中將何以為妙觀察智成所作",
    "X13n0285_001:0236c24": "智之體一可痛也以識精偏指第八必欲專用之",
    "X13n0285_001:0237a01": "以為體則是無量劫來生死本癡人認作本來人",
    "X13n0285_001:0237a02": "二可痛也況今文義本自彰灼而紛紛妄解誣罔",
    "X13n0285_001:0237a03": "經宗何為者乎。二委示心體不同妄執四初重",
    "X13n0285_001:0237a04": "斥妄計非心二正示真心有體三委明分別無性",
    "X13n0285_001:0237a05": "四總斥從來誤執。今初。",
    "X13n0285_001:0237a06": "阿難汝今欲知奢摩他路願出生死今復問汝即時",
    "X13n0285_001:0237a07": "如來舉金色臂屈五輪指語阿難言汝今見不阿難",
    "X13n0285_001:0237a08": "言見佛言汝何所見阿難言我見如來舉臂屈指為",
    "X13n0285_001:0237a09": "光明拳曜我心目佛言汝將誰見阿難言我與大眾",
    "X13n0285_001:0237a10": "同將眼見佛告阿難汝今答我如來屈指為光明拳",
    "X13n0285_001:0237a11": "曜汝心目汝目可見以何為心當我拳曜阿難言如",
    "X13n0285_001:0237a12": "來現今徵心所在而我以心推窮尋逐即能推者我",
    "X13n0285_001:0237a13": "將為心佛言咄阿難此非汝心阿難矍然避座合掌",
    "X13n0285_001:0237a14": "起立白佛此非我心當名何等佛告阿難此是前塵",
    "X13n0285_001:0237a15": "虗妄相想惑汝真性由汝無始至於今生認賊為子",
    "X13n0285_001:0237a16": "失汝元常故受輪轉。",
    "X13n0285_001:0237a17": "前塵虗妄相想正圓覺所謂六塵緣影是也六塵",
    "X13n0285_001:0237a18": "是識家相分今此但是六塵之影現於見分中者",
    "X13n0285_001:0237a19": "尚非識之見分況是自證證自證耶而誤認以為",
    "X13n0285_001:0237a20": "心非惟不是真心亦復不是妄心矣故直斥之曰",
    "X13n0285_001:0237a21": "此非汝心也若夫識之見分則靈明昭徹無體無",
    "X13n0285_001:0237a22": "相雖全在妄亦更無此影像可得故下文云含吐",
    "X13n0285_001:0237a23": "十虗寧有方所也是知阿難所計雖曰能推實則",
    "X13n0285_001:0237a24": "僅是所推影子決非真能推者以能推者實無體",
    "X13n0285_001:0237b01": "相可得故也後世不達即指此緣影以為六識其",
    "X13n0285_001:0237b02": "亦不知六識甚矣。二正示真心有體。",
    "X13n0285_001:0237b03": "阿難白佛言世尊我佛寵弟心愛佛故令我出家我",
    "X13n0285_001:0237b04": "心何獨供養如來乃至徧歷恒沙國土承事諸佛及",
    "X13n0285_001:0237b05": "善知識發大勇猛行諸一切難行法事皆用此心縱",
    "X13n0285_001:0237b06": "令謗法永退善根亦因此心若此發明不是心者我",
    "X13n0285_001:0237b07": "乃無心同諸土木離此覺知更無所有云何如來說",
    "X13n0285_001:0237b08": "此非心我實驚怖兼此大眾無不疑惑惟垂大悲開",
    "X13n0285_001:0237b09": "示未悟爾時世尊開示阿難及諸大眾欲令心入無",
    "X13n0285_001:0237b10": "生法忍於師子座摩阿難頂而告之言如來常說諸",
    "X13n0285_001:0237b11": "法所生唯心所現一切因果世界微塵因心成體阿",
    "X13n0285_001:0237b12": "難若諸世界一切所有其中乃至草葉縷結詰其根",
    "X13n0285_001:0237b13": "元咸有體性縱令虗空亦有名貌何況清淨妙淨明",
    "X13n0285_001:0237b14": "心性一切心而自(豈)無體(乎)。",
    "X13n0285_001:0237b15": "此阿難疑心是無而如來答心有體也由其久執",
    "X13n0285_001:0237b16": "緣影故擘頭一奪番疑斷滅詎思只此怖斷滅者",
    "X13n0285_001:0237b17": "還可斷滅得否入無生法忍者入字約脩證言無",
    "X13n0285_001:0237b18": "生法約理性言忍字約地位言無生法性終始無",
    "X13n0285_001:0237b19": "殊約入約忍則始於名字終於究竟也此是第一",
    "X13n0285_001:0237b20": "番徹底顯性之文妙則中道法身淨則解脫俗諦",
    "X13n0285_001:0237b21": "明則般若真諦三德祕藏可謂和盤托出矣性一",
    "X13n0285_001:0237b22": "切心者猶云徧為一切心之本性。三委明分別",
    "X13n0285_001:0237b23": "無性。",
    "X13n0285_001:0237b24": "若汝執恡分別覺觀所了知性必為心者此心即應",
    "X13n0285_001:0237c01": "離諸一切色香味觸諸塵事業別有全性如汝今者",
    "X13n0285_001:0237c02": "承聽我法此則因聲而有分別縱滅一切見聞覺知",
    "X13n0285_001:0237c03": "內守幽閑猶為法塵分別影事我非敕汝執為非心",
    "X13n0285_001:0237c04": "但汝於心微細揣摩若離前塵有分別性即真汝心",
    "X13n0285_001:0237c05": "若分別性離塵無體斯則前塵分別影事塵非常住",
    "X13n0285_001:0237c06": "若變滅時此心則同龜毛兔角則汝法身同於斷滅",
    "X13n0285_001:0237c07": "其誰修證無生法忍即時阿難與諸大眾默然自失。",
    "X13n0285_001:0237c08": "此兩番縱奪以明分別無自性也初十六字是總",
    "X13n0285_001:0237c09": "牒執恡者固執而不捨也所了知者意顯彼之所",
    "X13n0285_001:0237c10": "執緣影雖自以為是能了知實則但是所了知者",
    "X13n0285_001:0237c11": "非真能了知也此心即應至別有全性是初一番",
    "X13n0285_001:0237c12": "縱如汝今者至分別影事是初一番奪不惟聽法",
    "X13n0285_001:0237c13": "時之分別全因聲有縱令六根不緣外塵內守幽",
    "X13n0285_001:0237c14": "清閒曠境界仍是獨頭意識所緣內法塵境而已",
    "X13n0285_001:0237c15": "此則從未到定至非非想皆是法塵分別影事所",
    "X13n0285_001:0237c16": "攝今時闇證謬謂是本來面目空劫前事威音那",
    "X13n0285_001:0237c17": "畔向上鼻孔亦太癡矣次我非敕汝至即真汝心",
    "X13n0285_001:0237c18": "是第二番縱言我既不許汝謬計為心亦不敕汝",
    "X13n0285_001:0237c19": "執為非心以心外無法則此分別塵影亦是唯心",
    "X13n0285_001:0237c20": "所現因心成體之物故執為心是認賊為子執為",
    "X13n0285_001:0237c21": "非心是離波求水皆不可也若分別性下是第二",
    "X13n0285_001:0237c22": "番奪若決定執此為心則心反成斷滅而法界修",
    "X13n0285_001:0237c23": "證俱不可得矣此大眾所以不知下落而默然自",
    "X13n0285_001:0237c24": "失也。四總斥從來誤執。",
    "X13n0285_001:0238a01": "佛告阿難世間一切諸修學人現前雖成九次第定",
    "X13n0285_001:0238a02": "不得漏盡或阿羅漢皆由執此生死妄想誤為真實",
    "X13n0285_001:0238a03": "是故汝今雖得多聞不成聖果。",
    "X13n0285_001:0238a04": "九次第定者四禪四空并滅受想定為第九也前",
    "X13n0285_001:0238a05": "之八定惟是有漏從有頂處遊觀無漏能令染末",
    "X13n0285_001:0238a06": "那相應之受想伏而不行故名滅受想定三果聖",
    "X13n0285_001:0238a07": "人能入此定亦名非學非無學定以其伏第七識",
    "X13n0285_001:0238a08": "俱生我執故名非學以出定時非非想天一分微",
    "X13n0285_001:0238a09": "細我愛猶存故名非無學也由此非非想愛未斷",
    "X13n0285_001:0238a10": "所以不得漏盡成阿羅漢而非非想愛亦即是此",
    "X13n0285_001:0238a11": "生死妄想而已又復應知生死妄想本無真實如",
    "X13n0285_001:0238a12": "繩本非蛇凡夫誤以為真實而堅執之故有三界",
    "X13n0285_001:0238a13": "分段生死如乞丐之喜以為蛇二乘誤以為真實",
    "X13n0285_001:0238a14": "而苦斷之故有出界變易生死如孩孺之怖以為",
    "X13n0285_001:0238a15": "蛇惟圓頓行人了達妄想無性則不生貪著不須",
    "X13n0285_001:0238a16": "斷除而狂心頓歇歇即菩提矣訶云不成聖果明",
    "X13n0285_001:0238a17": "知未證初果舊云證初果者謬也。二別就見精",
    "X13n0285_001:0238a18": "顯性二初領旨哀請二正垂開示。今初。",
    "X13n0285_001:0238a19": "阿難聞已重復悲淚五體投地長跪合掌而白佛言",
    "X13n0285_001:0238a20": "自我從佛發心出家恃佛威神常自思惟無勞我修",
    "X13n0285_001:0238a21": "將謂如來惠我三昧不知身心本不相代失我本心",
    "X13n0285_001:0238a22": "雖身出家心不入道譬如窮子捨父逃逝今日乃知",
    "X13n0285_001:0238a23": "雖有多聞若不修行與不聞等如人說食終不能飽",
    "X13n0285_001:0238a24": "世尊我等今者二障所纏良由不知寂常心性惟願",
    "X13n0285_001:0238b01": "如來哀愍窮露發妙明心開我道眼。",
    "X13n0285_001:0238b02": "子譬始覺父譬本覺迷本覺而起妄覺妄覺從本",
    "X13n0285_001:0238b03": "覺生義之如子只此妄覺就是始覺之性但以背",
    "X13n0285_001:0238b04": "覺合塵譬以捨父逃逝而枉受貧窮若能背塵合",
    "X13n0285_001:0238b05": "覺則客作賤人即長者真子矣二障者一煩惱障",
    "X13n0285_001:0238b06": "即是見思二所知障亦名智障即無明塵沙通而",
    "X13n0285_001:0238b07": "言之二皆可稱煩惱見思是界內煩惱無明塵沙",
    "X13n0285_001:0238b08": "是界外煩惱二皆可名智障見思障一切智塵沙",
    "X13n0285_001:0238b09": "障道種智無明障一切種智別而收之見思招感",
    "X13n0285_001:0238b10": "分段生死煩惱義強塵沙無明覆權實理障智義",
    "X13n0285_001:0238b11": "強也由其不知寂常心性所以妄被二障所纏若",
    "X13n0285_001:0238b12": "達心性寂常則二障亦本寂常矣故今但求顯發",
    "X13n0285_001:0238b13": "其本妙明心則道眼自開也。二正垂開示二初",
    "X13n0285_001:0238b14": "現瑞許說二正示見性。今初。",
    "X13n0285_001:0238b15": "即時如來從胸卍字涌出寶光其光晃昱有百千色",
    "X13n0285_001:0238b16": "十方微塵普佛世界一時周徧徧灌十方所有寶剎",
    "X13n0285_001:0238b17": "諸如來頂旋至阿難及諸大眾告阿難言吾今為汝",
    "X13n0285_001:0238b18": "建大法幢亦令十方一切眾生獲妙微密性淨明心",
    "X13n0285_001:0238b19": "得清淨眼。",
    "X13n0285_001:0238b20": "從胸卍字涌出寶光者表示寂常心性本有光明",
    "X13n0285_001:0238b21": "也妙心真體雖不在內而內亦無所不在是故達",
    "X13n0285_001:0238b22": "法界之全體一塵者即一塵而全體法界故得光",
    "X13n0285_001:0238b23": "流無外非妄計之心可擬議也其光晃昱有百千",
    "X13n0285_001:0238b24": "色者表示一念心中具足百界千如實相真明也",
    "X13n0285_001:0238c01": "普佛世界一時周徧者表示此心本自豎窮橫徧",
    "X13n0285_001:0238c02": "也徧灌諸如來頂者表示諸佛所證頂法不過證",
    "X13n0285_001:0238c03": "此心體也旋至阿難及諸大眾者表示阿難大眾",
    "X13n0285_001:0238c04": "同具此心與十方諸佛元平等也妙微密性淨明",
    "X13n0285_001:0238c05": "心者不可思議故曰妙真妄同體故曰微始終一",
    "X13n0285_001:0238c06": "致故曰密垢不能染曰性淨暗不能昏曰性明此",
    "X13n0285_001:0238c07": "之心體雖復人人本有迷時不知名之為失從迷",
    "X13n0285_001:0238c08": "歸悟名之為獲得清淨眼者永離眚翳了了見佛",
    "X13n0285_001:0238c09": "性也由獲此心妙微密義則無明翳障本空佛眼",
    "X13n0285_001:0238c10": "清淨由獲此心性淨之義則塵沙翳障本空法眼",
    "X13n0285_001:0238c11": "清淨由獲此心性明之義則見思翳障本空慧眼",
    "X13n0285_001:0238c12": "清淨又獲此心妙微密義得知能障所障體是法",
    "X13n0285_001:0238c13": "界獲此心性淨之義二障圓消獲此心性明之義",
    "X13n0285_001:0238c14": "五眼圓發也。二正示見性十初直指見性是心",
    "X13n0285_001:0238c15": "非眼二約客塵顯見性不動三約觀河顯見性無",
    "X13n0285_001:0238c16": "遷四約垂手顯見性無減五約標指顯見性無還",
    "X13n0285_001:0238c17": "六約周徧顯見性非物七約無是非是顯見性惟",
    "X13n0285_001:0238c18": "真八約外道世諦對簡顯見性非因緣自然九約",
    "X13n0285_001:0238c19": "二妄合明顯見性非見十破和合不和合餘疑顯",
    "X13n0285_001:0238c20": "見性離過絕非法爾現證問曰十番顯見創自交",
    "X13n0285_001:0238c21": "光今既極破其說何得承用答曰寂音合論謂如",
    "X13n0285_001:0238c22": "來示阿難真見文有九段已啟其端交光巧取用",
    "X13n0285_001:0238c23": "之幽溪亦以十義顯見正是公心不掩他長有何",
    "X13n0285_001:0238c24": "過咎然今十段仍與三家稍別讀者詳之。初中",
    "X13n0285_001:0239a01": "二初以拳例見定其常情二引例破執正顯見性。",
    "X13n0285_001:0239a02": "今初。",
    "X13n0285_001:0239a03": "阿難汝先答我見光明拳此拳光明因何所有云何",
    "X13n0285_001:0239a04": "成拳汝將誰見阿難言由佛全體閻浮檀金赩如寶",
    "X13n0285_001:0239a05": "山清淨所生故有光明我實眼觀五輪指端屈握示",
    "X13n0285_001:0239a06": "人故有拳相佛告阿難如來今日實言告汝諸有智",
    "X13n0285_001:0239a07": "者要以譬喻而得開悟阿難譬如我拳若無我手不",
    "X13n0285_001:0239a08": "成我拳若無汝眼不成汝見以汝眼根例我拳理其",
    "X13n0285_001:0239a09": "義均不阿難言唯然世尊既無我眼不成我見以我",
    "X13n0285_001:0239a10": "眼根例如來拳事義相類。",
    "X13n0285_001:0239a11": "閻浮檀樹名也或云無翻此方所無或翻勝金果",
    "X13n0285_001:0239a12": "汁入水沙石成金此金赩然有光以喻佛身光明",
    "X13n0285_001:0239a13": "清淨也。二引例破執正顯見性。",
    "X13n0285_001:0239a14": "佛告阿難汝言相類是義不然何以故如無手人拳",
    "X13n0285_001:0239a15": "畢竟滅彼無眼者非見全無(猶云非全無見)所以者何汝試",
    "X13n0285_001:0239a16": "於途詢問盲人汝何所見從諸盲人必來答汝我今",
    "X13n0285_001:0239a17": "眼前惟見黑暗更無他矚以是義觀前塵自暗見何",
    "X13n0285_001:0239a18": "虧損阿難言諸盲眼前唯覩黑暗云何成見佛告阿",
    "X13n0285_001:0239a19": "難諸盲無眼惟觀黑暗與有眼人處於暗室二黑有",
    "X13n0285_001:0239a20": "別為無有別如是世尊此暗中人與彼羣盲二黑較",
    "X13n0285_001:0239a21": "量曾無有異阿難若無眼人全見前黑忽得眼光還",
    "X13n0285_001:0239a22": "於前塵見種種色名眼見者彼暗中人全見前黑忽",
    "X13n0285_001:0239a23": "獲燈光亦於前塵見種種色應名燈見若燈見者燈",
    "X13n0285_001:0239a24": "能有見自不名燈又則燈觀何關汝事是故當知燈",
    "X13n0285_001:0239b01": "能顯色如是見者是眼非燈眼能顯色如是見性是",
    "X13n0285_001:0239b02": "心非眼(此中三个前塵皆指浮塵眼根不指色塵)。",
    "X13n0285_001:0239b03": "此直指見性以為真心也人妄謂見是肉眼心是",
    "X13n0285_001:0239b04": "緣影孰知肉眼決不能見緣影決不是心人謂眼",
    "X13n0285_001:0239b05": "在面上心在身中判然兩物孰知面上之眼非眼",
    "X13n0285_001:0239b06": "身中之心非心而真心真眼總惟一體哉故前七",
    "X13n0285_001:0239b07": "處破緣影之非心今此一文破肉眼之無見是妄",
    "X13n0285_001:0239b08": "計之心目總無所在也又今明見性即心則前明",
    "X13n0285_001:0239b09": "一切唯心亦可云一切唯見是一體之心目總無",
    "X13n0285_001:0239b10": "所不統也當知此中所指盲而不盲之見性即是",
    "X13n0285_001:0239b11": "下文無動搖無舒卷不皺不變妙明真精不可還",
    "X13n0285_001:0239b12": "不是物無舒縮無斷續無是非是非自然非因緣",
    "X13n0285_001:0239b13": "非見聞覺知非和合非不和合之見性業已徹底",
    "X13n0285_001:0239b14": "道破但因此性久墮依他境中當機不能徹底領",
    "X13n0285_001:0239b15": "會故須更加九番精辨而金沙始了然耳。二約",
    "X13n0285_001:0239b16": "客塵顯見性不動二初默請二正示。今初。",
    "X13n0285_001:0239b17": "阿難雖復得聞是言與諸大眾口已默然心未開悟",
    "X13n0285_001:0239b18": "猶冀如來慈音宣示合掌清心佇佛悲誨。",
    "X13n0285_001:0239b19": "但聞見性是心尚自不知見性寂常妙明之義所",
    "X13n0285_001:0239b20": "以未悟此蓋但聽法音從語生解而不能直下返",
    "X13n0285_001:0239b21": "觀故也。二正示三初徵名騐解二現相證成三",
    "X13n0285_001:0239b22": "結會責失。初又三初如來問二陳那答三如來",
    "X13n0285_001:0239b23": "印可。今初。",
    "X13n0285_001:0239b24": "爾時世尊舒兜羅綿網相光手開五輪指誨勅阿難",
    "X13n0285_001:0239c01": "及諸大眾我初成道於鹿園中為阿若多五比丘等",
    "X13n0285_001:0239c02": "及汝四眾言一切眾生不成菩提及阿羅漢皆由客",
    "X13n0285_001:0239c03": "塵煩惱所誤汝等當時因何開悟今成聖果。",
    "X13n0285_001:0239c04": "鹿園地名即世尊初轉法輪處也阿若多此云解",
    "X13n0285_001:0239c05": "即佛為憍陳那所印之名也五比丘者一阿濕婆",
    "X13n0285_001:0239c06": "此云馬勝二跋提此云小賢二拘利亦云即摩訶",
    "X13n0285_001:0239c07": "男四憍陳那此云火器五十力迦葉此云飲光前",
    "X13n0285_001:0239c08": "三是佛父族後二是佛母族佛初出家時父王遣",
    "X13n0285_001:0239c09": "此五人侍衛佛先於雪山苦行三人畏苦行者即",
    "X13n0285_001:0239c10": "散去後受牧女乳糜之供二人樂苦行者復散去",
    "X13n0285_001:0239c11": "共在鹿園別修異道佛成道五七後方往度之三",
    "X13n0285_001:0239c12": "轉四諦法輪陳那最初得解故名阿若多等五比",
    "X13n0285_001:0239c13": "丘也客塵煩惱義關四教今言鹿園初唱似屬小",
    "X13n0285_001:0239c14": "乘實則圓音妙詮隨人異解況今借此以顯寂常",
    "X13n0285_001:0239c15": "斷斷不可偏屬三藏請略申之三界依正總名客",
    "X13n0285_001:0239c16": "塵即是苦諦煩惱即焦諦不為所誤即是道諦客",
    "X13n0285_001:0239c17": "塵煩惱永滅所顯涅槃名為主空即是滅諦此藏",
    "X13n0285_001:0239c18": "教義也客是主家之客塵是空中之塵何必滅客",
    "X13n0285_001:0239c19": "塵而後見主空但不為所誤則無煩惱此通教義",
    "X13n0285_001:0239c20": "也客塵無量同居方便實報依正皆名客塵煩惱",
    "X13n0285_001:0239c21": "無量見思塵沙無明皆名煩惱用無量道滅無量",
    "X13n0285_001:0239c22": "客塵煩惱方顯無量主空佛性此別教義也主是",
    "X13n0285_001:0239c23": "客人之主客是主人之客以客歸主則無客非主",
    "X13n0285_001:0239c24": "以主殉客則無主非客空是塵相之空塵是空中",
    "X13n0285_001:0240a01": "之塵隨緣不變則性塵真空不變隨緣則性空真",
    "X13n0285_001:0240a02": "塵此圓教義也今經雖借鹿園證成實惟為顯圓",
    "X13n0285_001:0240a03": "義試於九番一一審玩自得其旨此章以佛手開",
    "X13n0285_001:0240a04": "合為客阿難頭動為塵以見無舒卷動搖為主空",
    "X13n0285_001:0240a05": "然頭手是見家之頭手見性是頭手處之見性此",
    "X13n0285_001:0240a06": "無是非是之一徵也次章以自童至耄面皺為客",
    "X13n0285_001:0240a07": "髮白為塵以見性不皺不變為主空然非於生滅",
    "X13n0285_001:0240a08": "之外另有無生滅性而即此無生滅性又復舉體",
    "X13n0285_001:0240a09": "捨生趣生此無是非是之二徵也次章以色心諸",
    "X13n0285_001:0240a10": "緣及心所使諸所緣法乃至昏擾擾相為客塵以",
    "X13n0285_001:0240a11": "妙明真心譬如澄清百千大海者為主空然心外",
    "X13n0285_001:0240a12": "無法海外無漚此無是非是之三徵也次章以諸",
    "X13n0285_001:0240a13": "可還者為客塵無所還者為主空然由無所還之",
    "X13n0285_001:0240a14": "見性方見諸可還相亦非離於諸可還相之外另",
    "X13n0285_001:0240a15": "有不可還之見性可指此無是非是之四徵也次",
    "X13n0285_001:0240a16": "章以物類差別為客見性無殊為主大小內外為",
    "X13n0285_001:0240a17": "塵見無舒縮為空然因差別方顯無差因於無差",
    "X13n0285_001:0240a18": "方見差別又空體本無方圓方圓不離空體此無",
    "X13n0285_001:0240a19": "是非是之五徵也次章以見與見緣并所想相為",
    "X13n0285_001:0240a20": "客塵以菩提妙淨明體為主空方乃直唱無是非",
    "X13n0285_001:0240a21": "是之言以顯前來五番并初番直指見性是心無",
    "X13n0285_001:0240a22": "非明此菩提妙淨明體也次章以因緣自然不因",
    "X13n0285_001:0240a23": "緣不自然皆為客塵以無非不非無是非是離一",
    "X13n0285_001:0240a24": "切相即一切法為主空又次章以明暗塞空見聞",
    "X13n0285_001:0240b01": "覺知俱為客塵以見不能及者為主空又次章以",
    "X13n0285_001:0240b02": "和合不和合俱為客塵以非和合非不和合而為",
    "X13n0285_001:0240b03": "主空見性既爾法法皆然然後徧歷陰入處界會",
    "X13n0285_001:0240b04": "歸藏性當知但是廣略之殊而主空之性更無二",
    "X13n0285_001:0240b05": "也以生滅去來為客為塵以常住妙明不動周圓",
    "X13n0285_001:0240b06": "為主為空從始至終無非圓頓更不可作前淺後",
    "X13n0285_001:0240b07": "深解釋誣罔經宗願讀經者思之擇之由不達三",
    "X13n0285_001:0240b08": "界依正唯是客塵誤起見思煩惱所以不成阿羅",
    "X13n0285_001:0240b09": "漢果由不達實報方便依正亦是客塵誤起無明",
    "X13n0285_001:0240b10": "塵沙煩惱所以不成無上菩提問曰舊皆以客塵",
    "X13n0285_001:0240b11": "喻見思今何以喻依正答曰依正是依他起性可",
    "X13n0285_001:0240b12": "喻客塵見思是徧計執性毫無自體可得非可以",
    "X13n0285_001:0240b13": "客塵喻也且見思則須斷盡方證涅槃客塵豈須",
    "X13n0285_001:0240b14": "斷盡方顯主空耶。二陳那答。",
    "X13n0285_001:0240b15": "時憍陳那起立白佛我今長老於大眾中獨得解名",
    "X13n0285_001:0240b16": "因悟客塵二字成果世尊譬如行客投寄旅亭或宿",
    "X13n0285_001:0240b17": "或食宿食事畢俶裝前途不遑安住若實主人自無",
    "X13n0285_001:0240b18": "攸往如是思惟不住名客住名主人以不住者名為",
    "X13n0285_001:0240b19": "客義又如新霽清晹升天光入隙中發明空中諸有",
    "X13n0285_001:0240b20": "塵相塵質搖動虗空寂然如是思惟澄寂名空搖動",
    "X13n0285_001:0240b21": "名塵以搖動者名義塵義。",
    "X13n0285_001:0240b22": "三界之中無一法能停住無一法不搖動皆客塵",
    "X13n0285_001:0240b23": "也悟其為客為塵故不起煩惱而成聖果阿難一",
    "X13n0285_001:0240b24": "向妄執緣影為心正是迷客塵而起煩惱耳。三",
    "X13n0285_001:0240c01": "如來印可。",
    "X13n0285_001:0240c02": "佛言如是。",
    "X13n0285_001:0240c03": "只此一喻四教俱通所以印成之也。二現相證",
    "X13n0285_001:0240c04": "成又二初開合寶掌證成客與主義二飛光動頭",
    "X13n0285_001:0240c05": "證成塵與空義。今初。",
    "X13n0285_001:0240c06": "即時如來於大眾中屈五輪指屈已復開開已又屈",
    "X13n0285_001:0240c07": "謂阿難言汝今何見阿難言我見如來百寶輪掌眾",
    "X13n0285_001:0240c08": "中開合佛告阿難汝見我手眾中開合為是我手有",
    "X13n0285_001:0240c09": "開有合為復汝見有開有合阿難言世尊寶手眾中",
    "X13n0285_001:0240c10": "開合我見如來手自開合非我見性有開有合佛言",
    "X13n0285_001:0240c11": "誰動誰靜阿難言佛手不住而我見性尚無有靜誰",
    "X13n0285_001:0240c12": "為無住佛言如是。",
    "X13n0285_001:0240c13": "對不住方有住名見性既無不住又豈有住住即",
    "X13n0285_001:0240c14": "靜也住與不住雙遣方是主義故佛隨印許之。",
    "X13n0285_001:0240c15": "二飛光動頭證成塵與空義。",
    "X13n0285_001:0240c16": "如來於是從輪掌中飛一寶光在阿難右即時阿難",
    "X13n0285_001:0240c17": "迴首右盻又放一光在阿難左阿難又則迴首右盻",
    "X13n0285_001:0240c18": "佛告阿難汝頭今日因何搖動阿難言我見如來出",
    "X13n0285_001:0240c19": "妙寶光來我左右故左右觀頭自搖動阿難汝盻佛",
    "X13n0285_001:0240c20": "光左右動頭為汝頭動為復見動世尊我頭自動而",
    "X13n0285_001:0240c21": "我見性尚無有止誰為搖動佛言如是。",
    "X13n0285_001:0240c22": "對動說止見既無動又豈有止動止雙遣方是空",
    "X13n0285_001:0240c23": "義故佛亦印許之。三結會責失二初結會二責",
    "X13n0285_001:0240c24": "失。今初。",
    "X13n0285_001:0241a01": "於是如來普告大眾若復眾生以搖動者名之為塵",
    "X13n0285_001:0241a02": "以不住者名之為客汝觀阿難頭自動搖見無所動",
    "X13n0285_001:0241a03": "又汝觀我手自開合見無舒卷。",
    "X13n0285_001:0241a04": "謂眾生若能以一切搖動者皆名為塵以一切不",
    "X13n0285_001:0241a05": "住者皆名為客如頭之動搖塵也見無所動空也",
    "X13n0285_001:0241a06": "手之開合客也見無舒卷主也則不被客塵所誤",
    "X13n0285_001:0241a07": "不起種種煩惱而菩提羅漢皆可成矣問曰此經",
    "X13n0285_001:0241a08": "云頭自動搖見無所動手自開合見無舒卷乃六",
    "X13n0285_001:0241a09": "祖則云不是風動不是幡動仁者心動如何會通",
    "X13n0285_001:0241a10": "答曰此經云見無舒卷動搖者直指真心不墮妄",
    "X13n0285_001:0241a11": "境所謂離一切相為阿難疑心是無而言之也祖",
    "X13n0285_001:0241a12": "云風幡只是心動者直指萬境不離一心所謂即",
    "X13n0285_001:0241a13": "一切法為二僧執境是有而言之也由真心不墮",
    "X13n0285_001:0241a14": "妄境故下文如來藏一切俱非之義善成由萬境",
    "X13n0285_001:0241a15": "不離一心故下文如來藏一切俱即之義善成雖",
    "X13n0285_001:0241a16": "有二義藏性體一惟其離一切相方能即一切法",
    "X13n0285_001:0241a17": "惟其即一切法所以離一切相若達此離即離非",
    "X13n0285_001:0241a18": "是即非即之體依悉檀說則二俱妙藥若不達理",
    "X13n0285_001:0241a19": "體偏執二說則二俱有過矣。二責失。",
    "X13n0285_001:0241a20": "云何汝今以動為身以動為境從始洎終念念生滅",
    "X13n0285_001:0241a21": "遺失真性顛倒行事性心失真認物為己輪迴是中",
    "X13n0285_001:0241a22": "自取流轉。",
    "X13n0285_001:0241a23": "謂一切動搖不住之物皆是客塵原非實身實境",
    "X13n0285_001:0241a24": "奈何以動為實有之身以動為實有之境而從始",
    "X13n0285_001:0241b01": "洎終念念隨其生滅遺失如空如主之真性一味",
    "X13n0285_001:0241b02": "顛倒行事辨體性於自心既失其真反認客塵外",
    "X13n0285_001:0241b03": "物以為自己所以於本無輪迴心性之中妄見輪",
    "X13n0285_001:0241b04": "迴乃是自取流轉更無他因也。",
    "X13n0285_001:0241b05": "大佛頂如來密因修證了義諸菩薩萬行首楞嚴經",
    "X13n0285_001:0241b06": "卷第一文句"
}