{
    "T16n0703_001:0808b19": "燈指因緣經",
    "T16n0703_001:0808b21": "後秦龜茲國三藏鳩摩羅什譯",
    "T16n0703_001:0808b22": "若種少善於勝福田，人天受樂，後得涅槃。是",
    "T16n0703_001:0808b23": "以智者應當勤心修集善業。言福田者，即",
    "T16n0703_001:0808b24": "是佛也。佛身光明如融金聚，功德智慧以",
    "T16n0703_001:0808b25": "自莊嚴。得圓足眼，善能觀察眾生諸根。世",
    "T16n0703_001:0808b26": "間黑闇為作燈明，眾生愚癡為作親善，眾",
    "T16n0703_001:0808b27": "善悉備、名稱普聞。牟尼世尊眾所歸依，是",
    "T16n0703_001:0808b28": "故人天至心修福無不獲報。",
    "T16n0703_001:0808b29": "昔王舍城，五山圍繞，於五摩伽陀最處其",
    "T16n0703_001:0808c01": "裏。此王城內，里巷相當、[這-言+(序-予+手)]園廣博、臺觀",
    "T16n0703_001:0808c02": "嚴麗、堂室綺妙、高軒敞朗，周匝欄楯。有",
    "T16n0703_001:0808c03": "好林池，甚可愛樂。其水清淨，溫涼調適，通",
    "T16n0703_001:0808c04": "渠迴流轉相交注。林樹蕭森、枝條蓊欝，華",
    "T16n0703_001:0808c05": "實繁茂，映蔽日月。風吹花林出微妙香，其",
    "T16n0703_001:0808c06": "香苾馚，芳馨四塞，遍王舍城。諸勝智人修",
    "T16n0703_001:0808c07": "梵行者，咸以此地莊嚴殊特，心生喜樂，自",
    "T16n0703_001:0808c08": "遠而至雲集其中。",
    "T16n0703_001:0808c09": "時此城主阿闍世王，道化光被遐邇所歸，正",
    "T16n0703_001:0808c10": "法治國，修善者眾，國實民殷安隱快樂。爾",
    "T16n0703_001:0808c11": "時城中有一長者，其家巨富，庫藏盈溢，如",
    "T16n0703_001:0808c12": "毘沙門，然無子胤。禱祀神祇求乞有子，其",
    "T16n0703_001:0808c13": "婦不久便覺有身，滿足十月生一男兒。是",
    "T16n0703_001:0808c14": "兒先世宿殖福因，初生之日，其手一指出",
    "T16n0703_001:0808c15": "大光明，明照十里。父母歡喜，即集親族及",
    "T16n0703_001:0808c16": "諸相師，施設大會為兒立字。因其指光，字",
    "T16n0703_001:0808c17": "曰燈指。諸集會者覩其異相，歎未曾有。時",
    "T16n0703_001:0808c18": "此會中有婆羅門，名曰婆修，誦四圍陀典，",
    "T16n0703_001:0808c19": "博聞多知事無不曉。見兒姿貌奇相非常，",
    "T16n0703_001:0808c20": "含笑而言：「今此兒者，或是那羅延天、釋提",
    "T16n0703_001:0808c21": "桓因、日之天子、諸大德天來現生也。」時兒",
    "T16n0703_001:0808c22": "父母聞是語已倍增歡喜，設大檀會，七日",
    "T16n0703_001:0808c23": "七夜布施作福。如是展轉，舉國聞知，皆云",
    "T16n0703_001:0808c24": "長者產一福子。稱美之音上徹於王。時王",
    "T16n0703_001:0808c25": "聞已，即勅將來。長者受教，尋即抱兒詣王",
    "T16n0703_001:0808c26": "宮門。值王宴會作眾伎樂，無人通啟，不得",
    "T16n0703_001:0808c27": "輒前。其兒指光徹照宮[這-言+(序-予+手)]赫然大明，照于",
    "T16n0703_001:0808c28": "王身及以宮觀，一切雜物斯皆金色。其光",
    "T16n0703_001:0808c29": "遍照於王宮內，譬如大水湛然盈滿。王即怪",
    "T16n0703_001:0809a01": "問：「此光何來，忽照吾宮。將非世尊欲化眾",
    "T16n0703_001:0809a02": "生至我門耶？又非大德諸天、釋提桓因、日天",
    "T16n0703_001:0809a03": "子等下降來耶？」王尋遣人往門外看。使人",
    "T16n0703_001:0809a04": "見已，還入白王：「向者大王所喚小兒，今在",
    "T16n0703_001:0809a05": "門外。此兒手在乳母肩上，其指出光明來徹",
    "T16n0703_001:0809a06": "照，故有此光。」王勅使言：「速將兒來。」王既見",
    "T16n0703_001:0809a07": "之，深異此兒，自捉兒手、觀其兒相。諦瞻覩",
    "T16n0703_001:0809a08": "已而作是言：「外道六師稱無因果，真偽誑",
    "T16n0703_001:0809a09": "惑。若無因果，云何此兒從生已來容貌超",
    "T16n0703_001:0809a10": "絕、指光炳著？以此觀之，諸外道輩陷諸眾",
    "T16n0703_001:0809a11": "生顛墜惡趣。定知此兒非自在天之所化生，",
    "T16n0703_001:0809a12": "亦非神祇、自然而有，必因宿福獲斯善報，始",
    "T16n0703_001:0809a13": "知佛語誠諦不虛。佛說種種業緣莊嚴世",
    "T16n0703_001:0809a14": "間，一切眾生眼見報應而不修福。一何怪",
    "T16n0703_001:0809a15": "哉！」王復言曰：「今猶未審，此指光曜或因於",
    "T16n0703_001:0809a16": "日而有此明。必欲驗者，須待夜半。」既至日",
    "T16n0703_001:0809a17": "暮，即以小兒置于象上在前而行，王將群",
    "T16n0703_001:0809a18": "臣共入園中。而此小兒指光所照，幽闇大",
    "T16n0703_001:0809a19": "明，觀視園中鳥獸華果與晝無異。王觀此",
    "T16n0703_001:0809a20": "已喟然歎曰：「佛之所說何其真妙。我於今",
    "T16n0703_001:0809a21": "日於因於果生大堅信，深鄙六師愚迷之",
    "T16n0703_001:0809a22": "甚，是故於佛倍生宗仰。」於時耆域即白王",
    "T16n0703_001:0809a23": "言：「佛於修多羅中說，若不見業，故有慳貪；",
    "T16n0703_001:0809a24": "以見業故，慳貪永息。今見燈指有此福報，",
    "T16n0703_001:0809a25": "假令窮困尚應罄竭而修善業，況復富饒",
    "T16n0703_001:0809a26": "而不作福。」如是語頃天已平曉，還將燈指",
    "T16n0703_001:0809a27": "入于王宮。王甚歡喜，大賜珍寶放令還家。",
    "T16n0703_001:0809a28": "燈指漸漸遂便長大。其父長者為求婚所，",
    "T16n0703_001:0809a29": "選擇高門與己等者娉以為婦。長者既富，禮",
    "T16n0703_001:0809b01": "教光備，閨門雍穆，資產轉盛。夫盛有衰、",
    "T16n0703_001:0809b02": "合會有離，長者夫妻俱時喪亡，譬如日到",
    "T16n0703_001:0809b03": "沒處暉光潛翳、如日既出月光不現、如火為",
    "T16n0703_001:0809b04": "灰熾炎永滅、強健好色為病所壞、少壯之",
    "T16n0703_001:0809b05": "年為老所侵、所愛之命為死所奪。父母既",
    "T16n0703_001:0809b06": "終，生計漸損。而此燈指少長富逸，不閑家",
    "T16n0703_001:0809b07": "業、惡伴交遊，恣心放意耽惑酒色，用錢無",
    "T16n0703_001:0809b08": "度，倉庫儲積無人料理，如月盈則闕轉就",
    "T16n0703_001:0809b09": "損減。時彼國法，歲一大會，集般周山。于時",
    "T16n0703_001:0809b10": "燈指服飾奢靡，將從伎樂皆悉嚴麗擬於",
    "T16n0703_001:0809b11": "王者，詣彼會所。彼會大眾見其如是，無不",
    "T16n0703_001:0809b12": "敬美。爾時眾人共相酣飲、歡娛適意，鐘鼓",
    "T16n0703_001:0809b13": "競陳、絃歌普作，歡舞平場、嬉戲原野，娛樂",
    "T16n0703_001:0809b14": "之音動山蓋谷。時後群賊知燈指詣會，未",
    "T16n0703_001:0809b15": "還之間，伺其空便往到其家劫掠錢財，一",
    "T16n0703_001:0809b16": "切盡取。燈指暮歸，見己舍內為賊劫掠，唯",
    "T16n0703_001:0809b17": "有木石塼瓦等在。見此事已悶絕躄地，傍",
    "T16n0703_001:0809b18": "人水灑方得醒寤，憂愁啼哭而作是念：「我",
    "T16n0703_001:0809b19": "父昔來廣作方宜、修治家業，劬勞積聚倉",
    "T16n0703_001:0809b20": "庫財寶。是父所為，生育我身，覬有委付。如",
    "T16n0703_001:0809b21": "何至我不紹父業，浮遊懶惰為人欺陵，父",
    "T16n0703_001:0809b22": "之餘財一旦喪失，倉庫空虛、畜產迸散。顧",
    "T16n0703_001:0809b23": "瞻舍宅，唯我孑然，著身瓔珞及以服乘，當",
    "T16n0703_001:0809b24": "用貿食以濟交急。用之既盡，當如之何？」當",
    "T16n0703_001:0809b25": "于爾時指光亦滅，其妻厭賤捨棄而走，僮",
    "T16n0703_001:0809b26": "僕逃失、親里斷絕，素與情昵極親厚者，反",
    "T16n0703_001:0809b27": "如怨讐，見其貧窮，恐從乞索，逆生瞋怒。婦",
    "T16n0703_001:0809b28": "尚捨棄，況於餘人。當知貧窮比於地獄，貧",
    "T16n0703_001:0809b29": "窮苟生與死無別。先慣富樂，卒罹窮困，失",
    "T16n0703_001:0809c01": "所依憑，栖寄無處。憂心火熾，愁毒燋然，華",
    "T16n0703_001:0809c02": "色既衰、悴容轉彰，身體尫羸、飢渴消削，眼",
    "T16n0703_001:0809c03": "目押陷、諸節骨立、薄皮纏綶、筋脈露現、頭",
    "T16n0703_001:0809c04": "髮蓬亂、手足銳細其色艾白，舉體皴裂又",
    "T16n0703_001:0809c05": "無衣裳，至糞穢中拾掇麁弊連綴相著，纔",
    "T16n0703_001:0809c06": "遮人根、赤露四體。倚臥糞塠，復無席薦。諸",
    "T16n0703_001:0809c07": "親舊等見而不識，歷巷乞食猶如餓烏。至",
    "T16n0703_001:0809c08": "知友邊欲從乞食，守門之人遮而不聽。伺",
    "T16n0703_001:0809c09": "便輒入，復為排辱。舍主既出，欲加鞭打，俯",
    "T16n0703_001:0809c10": "僂曲躬再拜謝罪，舍主輕蔑都不迴顧。設",
    "T16n0703_001:0809c11": "得入舍，輕賤之故，既不與語又不敷座，與",
    "T16n0703_001:0809c12": "少飲食撩擲盂器，不使充飽。時彼國內，取",
    "T16n0703_001:0809c13": "婦、生子、剃髮，法皆設會。往到會中望乞殘食，",
    "T16n0703_001:0809c14": "以輕賤故，不喚令坐、驅其走使。益索所須，",
    "T16n0703_001:0809c15": "得少餘殘，與奴共器。便自思惟：「怪哉怪哉！",
    "T16n0703_001:0809c16": "我今云何貧賤伶俜忽至如此？」私自念言：",
    "T16n0703_001:0809c17": "「如我今日精神昏迷、心智失識，不知今者",
    "T16n0703_001:0809c18": "為是本形？更受身耶？辛苦荼毒世所無偶，",
    "T16n0703_001:0809c19": "譬如林樹無花眾蜂遠離，被霜之草葉自燋",
    "T16n0703_001:0809c20": "捲，枯涸之池鴻鴈不遊，被燒之林麋鹿不趣，",
    "T16n0703_001:0809c21": "田苗刈盡無人捃拾。今日貧困，說往富樂但",
    "T16n0703_001:0809c22": "謂虛談，誰肯信之？世人甚眾，無知我者。由",
    "T16n0703_001:0809c23": "我貧窮，所向無路。譬如曠野為火所焚，人",
    "T16n0703_001:0809c24": "不喜樂；如枯樹無蔭，無依投者；如苗被雹",
    "T16n0703_001:0809c25": "霜，捐棄不收；如毒蛇室，人皆遠離；如雜毒",
    "T16n0703_001:0809c26": "食，無有甞者；如空塚間，無人趣向；如惡廁",
    "T16n0703_001:0809c27": "溷，臭穢盈集；如魁膾者，人所惡賤；如常偷",
    "T16n0703_001:0809c28": "賊，人所猜疑。我亦如是，所向之處動作譏",
    "T16n0703_001:0809c29": "嫌，所可談說發言生過。雖說好語，他以為",
    "T16n0703_001:0810a01": "非；若造善業，他以為鄙。所為機捷，復嫌輕",
    "T16n0703_001:0810a02": "躁；若復舒緩，又言重直。設復讚歎，人謂諂",
    "T16n0703_001:0810a03": "譽；若不加譽，復生誹謗，言此貧人常無好",
    "T16n0703_001:0810a04": "語。若復教授，復言詐偽耆舊，強有所知。若",
    "T16n0703_001:0810a05": "廣言說，人謂多舌；若默無言，人謂藏情。若",
    "T16n0703_001:0810a06": "正直說，復云麁獷；若求人意，復言諂曲。若",
    "T16n0703_001:0810a07": "數親附，復言幻惑；若不親附，復言驕誕。若",
    "T16n0703_001:0810a08": "順他所說，復言詐取他意；若不隨順，復言",
    "T16n0703_001:0810a09": "自專。若屈意承望，罵言寒賤；若不屈意，言",
    "T16n0703_001:0810a10": "是貧人猶故自我。若小自寬放，言其愚癡無",
    "T16n0703_001:0810a11": "有拘忌；若自攝撿，言其空麁詐自端礭。若",
    "T16n0703_001:0810a12": "復歡逸，言其譸張狀似狂人；若復憂慘，言",
    "T16n0703_001:0810a13": "其舍毒初無歡心。若聞他語有所不盡，為",
    "T16n0703_001:0810a14": "其判釋，言其命趣以愚代智耐著之甚；若",
    "T16n0703_001:0810a15": "復默然，復言頑嚚不識道理；若小戲論，言",
    "T16n0703_001:0810a16": "不信罪福。若有所索，言其苟得不知廉恥；若",
    "T16n0703_001:0810a17": "無所索，言今雖不求後望大得。若言引經",
    "T16n0703_001:0810a18": "書，復云詐作聰明；若言語樸素，復嫌踈鈍。",
    "T16n0703_001:0810a19": "若公論事實，復言強說；若私屏正語，復言",
    "T16n0703_001:0810a20": "讒佞。若著新衣，復言假借嚴飾；若著弊衣，",
    "T16n0703_001:0810a21": "復言儜劣寒悴。若多飲食，復言飢餓饕餮；",
    "T16n0703_001:0810a22": "若少飲食，言腹中實飢詐作清廉。若說經論，",
    "T16n0703_001:0810a23": "言顯己所知、彰我闇短；若不說經論，言愚",
    "T16n0703_001:0810a24": "癡無識，可使放牛。若自道昔事業，言誇業",
    "T16n0703_001:0810a25": "自譽；若自杜默，言門資淺薄。諸貧窮者行",
    "T16n0703_001:0810a26": "來進止言說俯仰，盡是愆過；富貴之人作",
    "T16n0703_001:0810a27": "諸非法都無過患，舉措云為斯皆得所。貧",
    "T16n0703_001:0810a28": "窮之人如起尸鬼，一切怖畏，如遇死病難",
    "T16n0703_001:0810a29": "可療治，如曠野嶮處絕無水草，如墮大海沒",
    "T16n0703_001:0810b01": "溺洪流，如人捺咽不得出氣，如眼上翳不",
    "T16n0703_001:0810b02": "知所至，如厚垢穢難可洗去，亦如怨家雖",
    "T16n0703_001:0810b03": "同衣食不捨惡心，如夏暴井入中斷氣，如",
    "T16n0703_001:0810b04": "入深泥滯不可出，如山暴水駃流吹漂樹木",
    "T16n0703_001:0810b05": "摧折。貧亦如是，多諸艱難。貧窮又能毀壞",
    "T16n0703_001:0810b06": "壯年好色、氣力名聞、種族門戶，智慧持戒、",
    "T16n0703_001:0810b07": "布施慚愧、仁義信行、勇武意志悉能壞之。又",
    "T16n0703_001:0810b08": "復能生飢寒怨憎、輕躁褊狹、憂愁慘毒、嫌",
    "T16n0703_001:0810b09": "責罪負。如是眾苦，從貧窮生。譬如伏藏多",
    "T16n0703_001:0810b10": "有雜物，貧伏藏中多有種種身心苦惱。夫",
    "T16n0703_001:0810b11": "富貴者，有好威德、姿貌從容、意度寬廣、禮",
    "T16n0703_001:0810b12": "義競興，能生智勇、增長家業、眷屬和讓、善",
    "T16n0703_001:0810b13": "名遠聞。」燈指思惟：「我今貧厄，世間少比。正",
    "T16n0703_001:0810b14": "欲捨身，不能自殞；當作何方以自存濟？」復",
    "T16n0703_001:0810b15": "作是念：「世人所鄙，不過擔尸。此事雖惡，交",
    "T16n0703_001:0810b16": "無後世受苦之業。若當餘作，或值殺生作",
    "T16n0703_001:0810b17": "諸不善。以此而言，我請為之。」爾時有人聞",
    "T16n0703_001:0810b18": "其此語，即雇擔尸。燈指取直，尋從其言，擔",
    "T16n0703_001:0810b19": "負死人到於塚間，意欲擲棄。于時死人急",
    "T16n0703_001:0810b20": "抱燈指，譬如小兒抱其父母，急捉不放，盡",
    "T16n0703_001:0810b21": "力挽却不能得去。死人著脊，猶如胡膠，不",
    "T16n0703_001:0810b22": "可得脫。排推不離，甚大怖畏，作是念言：「我",
    "T16n0703_001:0810b23": "於今日擔此死人，欲何處活？」即詣旃陀羅",
    "T16n0703_001:0810b24": "村語言：「誰能却我背上死尸，當重相雇。」諸",
    "T16n0703_001:0810b25": "旃陀羅詳共盡力共挽却之，亦不肯去。餘",
    "T16n0703_001:0810b26": "見之者罵燈指言：「狂人何為擔負死尸入",
    "T16n0703_001:0810b27": "人村落？」競以杖石而打擲之，身體傷破，痛",
    "T16n0703_001:0810b28": "懼並至。有人憐愍將其詣城，遂到城門。既",
    "T16n0703_001:0810b29": "到門下，守門之人逆遮打之，不得近門。「此",
    "T16n0703_001:0810c01": "何癡人，擔負死尸欲來入城。」自見己身被",
    "T16n0703_001:0810c02": "諸杖木，身體皆破，甚懷懊惱發聲大哭，而",
    "T16n0703_001:0810c03": "作是言：「我正為食作此鄙事。今日忽然遭",
    "T16n0703_001:0810c04": "此大苦，由我貧困不擇作處為斯賤業，冀",
    "T16n0703_001:0810c05": "得價直以自存活。如何一旦復值苦毒？寧",
    "T16n0703_001:0810c06": "作餘死，不負尸生。」且哭且言。時守門者深",
    "T16n0703_001:0810c07": "生憐愍，放令還家。到自空室，先同乞索諸",
    "T16n0703_001:0810c08": "貧人等共住之者，遙見死尸在其背上，悉",
    "T16n0703_001:0810c09": "皆捨去。既到舍已，尸自墮地。燈指于時踰",
    "T16n0703_001:0810c10": "增惶怖，悶絕躄地，久乃得穌。尋見死尸手",
    "T16n0703_001:0810c11": "指純是黃金，雖復怖畏，見是好金即前視",
    "T16n0703_001:0810c12": "之，以刀試割實是真金。既得金已，心生歡",
    "T16n0703_001:0810c13": "喜，復剪頭項手足。如是剪已，尋復還生。須",
    "T16n0703_001:0810c14": "臾之頃，金頭手足其積過人。譬如王者失",
    "T16n0703_001:0810c15": "國還復本位，如盲得眼視瞻明了，如久思",
    "T16n0703_001:0810c16": "他女得與交歡，如學禪者忽得道證，燈指歡",
    "T16n0703_001:0810c17": "喜亦復如是。庫藏珍寶倍勝於前，威德名",
    "T16n0703_001:0810c18": "譽有過先日，親里朋友、妻子僮僕一切還",
    "T16n0703_001:0810c19": "來。燈指歎曰：「嗚呼怪哉！富有大力，能使世",
    "T16n0703_001:0810c20": "人來歸極疾。嗚呼怪哉！貧有大力，能使所",
    "T16n0703_001:0810c21": "親捨我極速。我先貧時，素所親昵交遊道",
    "T16n0703_001:0810c22": "絕，總無一人與我語者。今日一切顒顒承",
    "T16n0703_001:0810c23": "事，合掌恭敬。假使生處如帝釋、勇力如羅",
    "T16n0703_001:0810c24": "摩、知見如天師，若無錢財都無所直。富者不",
    "T16n0703_001:0810c25": "問愚智皆稱好人，實無所知人以為智，亦",
    "T16n0703_001:0810c26": "得勇健諸善名聞。雖復醜陋老弊，少壯婦",
    "T16n0703_001:0810c27": "女樂至其邊。」阿闍世王聞其還富，尋即遣",
    "T16n0703_001:0810c28": "人來取其寶。其所取者，盡是死人；還擲屋",
    "T16n0703_001:0810c29": "中，見是真金。燈指知王欲得此寶，即以金",
    "T16n0703_001:0811a01": "頭手足以用上王，王既得已齎之還宮。於後",
    "T16n0703_001:0811a02": "燈指作是思惟，而說偈言：",
    "T16n0703_001:0811a03": "「五欲極輕動，　　如電毒蛇虫，",
    "T16n0703_001:0811a04": "　榮樂不久停，　　即生厭患心。」",
    "T16n0703_001:0811a05": "尋以珍寶施與眾人，於佛法中出家求道，",
    "T16n0703_001:0811a06": "精勤修習得阿羅漢。雖獲道果，而此尸寶",
    "T16n0703_001:0811a07": "常隨逐之。",
    "T16n0703_001:0811a08": "比丘問佛：「燈指比丘，以何因緣從生以來",
    "T16n0703_001:0811a09": "有是指光？以何因緣受此貧困？復何因緣",
    "T16n0703_001:0811a10": "有此尸寶常隨逐之？」佛告比丘：「至心諦聽，吾",
    "T16n0703_001:0811a11": "當為汝說其宿緣。燈指比丘，乃往古世生",
    "T16n0703_001:0811a12": "波羅[木*奈]國大長者家，為小兒時乘車在外，",
    "T16n0703_001:0811a13": "遊戲晚來門戶已閉。大喚開門，無人來應。",
    "T16n0703_001:0811a14": "良久母來與兒開門，瞋罵母言：『舉家擔死",
    "T16n0703_001:0811a15": "人去耶？賊來劫耶？何以無人與我開門。』以",
    "T16n0703_001:0811a16": "是業緣死墮地獄，地獄餘報還生人中受",
    "T16n0703_001:0811a17": "斯貧困。光指因緣、尸寶因緣，為汝更說。過",
    "T16n0703_001:0811a18": "去九十一劫有佛，名毘婆尸。彼佛入涅槃後，",
    "T16n0703_001:0811a19": "佛法住世。燈指爾時為大長者，其家大富。",
    "T16n0703_001:0811a20": "往至塔寺，恭敬禮拜。見有泥像一指破落，",
    "T16n0703_001:0811a21": "尋治此指，以金薄補之。修治已訖，尋發願",
    "T16n0703_001:0811a22": "言：『我以香華伎樂供養、治像功德因緣，持",
    "T16n0703_001:0811a23": "此功德願生天上人間，常得尊豪富貴，假",
    "T16n0703_001:0811a24": "令漏失尋還得之，使我於佛法中出家得道。』",
    "T16n0703_001:0811a25": "以治佛指故，得是指光及死尸寶聚。以惡口",
    "T16n0703_001:0811a26": "故，從地獄出，得貧窮果報。」佛說是燈指因",
    "T16n0703_001:0811a27": "緣經時，諸天人民散眾天華、作天伎樂",
    "T16n0703_001:0811a28": "供養已訖，便還天宮。以是因緣，少種福業",
    "T16n0703_001:0811a29": "於形像所得是福報，乃至涅槃形像尚爾，況",
    "T16n0703_001:0811b01": "復如來法身者乎。能於佛法如說修行，如此",
    "T16n0703_001:0811b02": "功德不可限量，若欲生天人中受諸快樂，應",
    "T16n0703_001:0811b03": "當至心聽法。以惡口因緣受大苦報，應畏",
    "T16n0703_001:0811b04": "眾苦，遠離惡口諸不善業。以此觀之，一切",
    "T16n0703_001:0811b05": "世人富貴榮華不足貪著，於諸人天尊貴",
    "T16n0703_001:0811b06": "不應喜樂。當知貧窮是大苦聚，欲斷貧窮不",
    "T16n0703_001:0811b07": "應慳貪。是以經中言貧窮者甚為大苦。",
    "T16n0703_001:0811b08": "燈指因緣經"
}