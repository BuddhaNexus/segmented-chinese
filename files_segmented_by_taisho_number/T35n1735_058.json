{
    "T35n1735_058:0941a15": "大方廣佛華嚴經疏卷第五十八",
    "T35n1735_058:0941a17": "唐清涼山大華嚴寺沙門澄觀撰",
    "T35n1735_058:0941a18": "入法界品(入六十八經)",
    "T35n1735_058:0941a19": "自下大文第五有十善友。寄十地位。即分",
    "T35n1735_058:0941a20": "十段。第一婆珊婆演底夜神寄歡喜地。城",
    "T35n1735_058:0941a21": "名迦毘羅者。此云黃色。往昔黃頭仙人依此",
    "T35n1735_058:0941a22": "處故。黃是中色表契中道故。又此是佛生",
    "T35n1735_058:0941a23": "之城。表初地生佛家故。婆珊者。此云春",
    "T35n1735_058:0941a24": "也。婆演底者。此云主當。以於春時主當苗",
    "T35n1735_058:0941a25": "稼故。謂顯初入地能生長萬行。護眾生",
    "T35n1735_058:0941a26": "故。地上多見夜神者。證智玄妙雜相破闇",
    "T35n1735_058:0941a27": "故。下九天神準梵本。皆是女神。瞿波亦女",
    "T35n1735_058:0941a28": "者。地上證於同體慈悲女之狀故。第一依教",
    "T35n1735_058:0941a29": "趣求中。先依前修證。後漸次下趣求後友。",
    "T35n1735_058:0941b01": "於中先至時處從東門入者。開明之初。顯",
    "T35n1735_058:0941b02": "入證之始故。見日沒者。是夜神故。表分別",
    "T35n1735_058:0941b03": "見日皆已亡故。後心念下生渴仰心。第二作",
    "T35n1735_058:0941b04": "是念時下。明見敬諮問。於中二。初見友依",
    "T35n1735_058:0941b05": "正。於空見者。城表教道空表證道。宗說兼",
    "T35n1735_058:0941b06": "通。如日處空故服朱衣者。證智明顯故。法",
    "T35n1735_058:0941b07": "門星像。不離一身如體。化生作用。不離一",
    "T35n1735_058:0941b08": "毛之性。二善財童子見聞下設敬諮問。第",
    "T35n1735_058:0941b09": "三時彼夜神下稱讚授法中二。初稱讚。後善",
    "T35n1735_058:0941b10": "男子我得下授己法界。於中三。一標名體。",
    "T35n1735_058:0941b11": "二顯業用。三得法久近。今初。一切眾生癡暗",
    "T35n1735_058:0941b12": "者。即所破二愚。法光明者。即是能破二無我",
    "T35n1735_058:0941b13": "智。又破眾生闇為悲。法光明是智。悲智具",
    "T35n1735_058:0941b14": "故。二我於惡慧下明業用中二。先長行後偈",
    "T35n1735_058:0941b15": "頌。前中二。先興救物之心。二我於夜闇下。",
    "T35n1735_058:0941b16": "正明對緣救攝。於中十門。初一總明。為海",
    "T35n1735_058:0941b17": "難下別顯。今初有四種。一夜等為救時。二海",
    "T35n1735_058:0941b18": "等為救處。三遭盜等為所救。四種種方便為",
    "T35n1735_058:0941b19": "能救。後九門別顯中。文皆有二。先救世苦",
    "T35n1735_058:0941b20": "令得世樂。後以迴向大願。令其究竟離苦",
    "T35n1735_058:0941b21": "得樂。九中一救海難眾生。二為在陸地下",
    "T35n1735_058:0941b22": "救處陸眾生。三一切眾生下救求不得及行",
    "T35n1735_058:0941b23": "山險眾生。四救樂國土眾生。五救著聚落",
    "T35n1735_058:0941b24": "眾生。六救闇夜眾生。七是諸眾生無有智下。",
    "T35n1735_058:0941b25": "救惑業眾生。八或病所纏下救八苦眾生。",
    "T35n1735_058:0941b26": "九入見稠林下救惡見眾生。文並可知。二偈",
    "T35n1735_058:0941b27": "頌中二十一頌分四。初一頌法門名體。二",
    "T35n1735_058:0941b28": "有四頌舉因勸修。即四無量。三有十頌顯",
    "T35n1735_058:0941b29": "果令入。即六處殊勝。四有六頌明業用廣",
    "T35n1735_058:0941c01": "大。三得法久近中。先興二問後還兩答。",
    "T35n1735_058:0941c02": "答中有二。先答發心時節。後答得法久近。",
    "T35n1735_058:0941c03": "今初有六。初總顯本事因緣。二時彼城東下",
    "T35n1735_058:0941c04": "明初佛興世。三蓮華城內下善友勸發。四令",
    "T35n1735_058:0941c05": "王夫人下正發大心。五時王夫人下結會",
    "T35n1735_058:0941c06": "古今。六我於彼佛下發心成益。二過此劫",
    "T35n1735_058:0941c07": "已下答得法久近。於中二。初總顯得法因",
    "T35n1735_058:0941c08": "緣。後我纔見佛下正明得法。於中三。初得",
    "T35n1735_058:0941c09": "方便三昧。謂上見諸佛下化眾生。次以聞",
    "T35n1735_058:0941c10": "法故下得此解脫。後得此解脫已下廣顯業",
    "T35n1735_058:0941c11": "用。第四謙推可知。第五指示後友。云菩提",
    "T35n1735_058:0941c12": "場內者。得無誤犯。由契理故。理即菩提",
    "T35n1735_058:0941c13": "場。友名普德者。最勝法界無德不具故。淨",
    "T35n1735_058:0941c14": "光者。正智證入離誤犯之垢故。即前淨月。",
    "T35n1735_058:0941c15": "故云本從發心。第六爾時善財下戀德禮辭。",
    "T35n1735_058:0941c16": "於中二。先以偈讚表戀德之深。於中十偈",
    "T35n1735_058:0941c17": "分四。初四讚身心超勝。次三明大用無涯。",
    "T35n1735_058:0941c18": "次二益物不虛。後一結德無盡。二時善財",
    "T35n1735_058:0941c19": "下作禮辭退(已下六十九經)第二普德淨光夜神。寄離",
    "T35n1735_058:0941c20": "垢地。善友義如前說。文則具六。且分為四。",
    "T35n1735_058:0941c21": "第一依教趣求。第二見敬諮問。第三稱讚",
    "T35n1735_058:0941c22": "授法。第四戀德禮辭。今初。先念前法有",
    "T35n1735_058:0941c23": "十一句。初一念發心餘十念得法。第二頂",
    "T35n1735_058:0941c24": "禮下見敬諮問。第三夜神答下稱讚授法。先",
    "T35n1735_058:0941c25": "讚後授。授中二。先長行後偈頌。長行中三。第",
    "T35n1735_058:0941c26": "一正授法門。第二謙己推勝。第三指示後",
    "T35n1735_058:0941c27": "友。初中二。先總答所問。後別示己法。今初。",
    "T35n1735_058:0941c28": "有標徵釋結。釋中有十句。初總餘別。別中",
    "T35n1735_058:0941c29": "三。是智法光明。四放光利益。五常光發焰餘",
    "T35n1735_058:0942a01": "可知。二善男子我得下別示己法。於中二。",
    "T35n1735_058:0942a02": "先標名體。謂契理無著為寂靜。止觀雙運",
    "T35n1735_058:0942a03": "為禪定。正法樂住為樂。大用無涯為普遊",
    "T35n1735_058:0942a04": "步。後普見三世下廣顯業用。於中四。初明",
    "T35n1735_058:0942a05": "攀緣如實禪。同如來清淨禪。即寂靜業用。",
    "T35n1735_058:0942a06": "次現法樂住禪即定業用。三明引生功德禪。",
    "T35n1735_058:0942a07": "四饒益有情禪。此二即普遊步業用。今初。",
    "T35n1735_058:0942a08": "文中有標徵釋。標以見佛無著故寂靜。釋",
    "T35n1735_058:0942a09": "云所以無著者。窮了如來之體性故。文有",
    "T35n1735_058:0942a10": "十非。大同中論八不。謂不去不來不生不滅",
    "T35n1735_058:0942a11": "為四。其非實非妄即是不常。非遷非壞即是",
    "T35n1735_058:0942a12": "不斷。一相即非異。無相亦非一。二善男子",
    "T35n1735_058:0942a13": "我如是了下明現法樂住禪。先牒前起後。",
    "T35n1735_058:0942a14": "後思惟下正顯四禪。初禪中。思惟觀察即是",
    "T35n1735_058:0942a15": "尋伺。當對治支。堅固莊嚴猶是尋伺之相。",
    "T35n1735_058:0942a16": "次不起一切妄想分別。即所離障。然世禪但",
    "T35n1735_058:0942a17": "離欲惡不善。今一乘深妙故。離一切妄想。",
    "T35n1735_058:0942a18": "次大悲救護一切眾生。即利益支。謂離自",
    "T35n1735_058:0942a19": "憂念眾生憂故生喜樂。後一心下即所依",
    "T35n1735_058:0942a20": "支。謂彼二依止二禪中息一切意業。即滅",
    "T35n1735_058:0942a21": "覺觀。次攝一切眾生。是一心智力勇猛。是",
    "T35n1735_058:0942a22": "內淨無覺無觀。次喜心悅豫是定生喜樂。修",
    "T35n1735_058:0942a23": "第二禪即彼二。依止下三四禪準此。三禪",
    "T35n1735_058:0942a24": "中初思惟一切眾生自性。即捨念二支。謂捨",
    "T35n1735_058:0942a25": "離前攝生之喜。於此捨中不失念故。厭",
    "T35n1735_058:0942a26": "離生死即慧樂二支。謂正知生死不可喜",
    "T35n1735_058:0942a27": "故。厭離即得真寂之樂。四禪中二句通具",
    "T35n1735_058:0942a28": "三支。謂苦喜憂樂皆是眾苦熱惱。於下苦",
    "T35n1735_058:0942a29": "中橫生樂故。四受俱亡故。云悉能息滅即",
    "T35n1735_058:0942b01": "捨念清淨。既無苦樂即是中受。三增長圓",
    "T35n1735_058:0942b02": "滿下引生功德禪。遊戲神通即普遊步義。上",
    "T35n1735_058:0942b03": "來皆約一乘。異於三地寄法故。乃至云普",
    "T35n1735_058:0942b04": "入法界。四善男子我修此下明饒益有情禪。",
    "T35n1735_058:0942b05": "種種方便無不饒益。亦普遊步義。文中三。",
    "T35n1735_058:0942b06": "初令修四念處等觀。次若有眾生下明作道",
    "T35n1735_058:0942b07": "因緣。後復次下令修四正斷。第二我唯下",
    "T35n1735_058:0942b08": "謙己推勝。第三去此不遠下指示後友。去",
    "T35n1735_058:0942b09": "此不遠者。同寄世間故。菩提場右者。依理",
    "T35n1735_058:0942b10": "發光義便易故。喜目觀察者忍惡視物故云",
    "T35n1735_058:0942b11": "喜目。發聞持光故云觀察。後偈頌十三偈",
    "T35n1735_058:0942b12": "分三。初十偈頌正授法門。次二頌謙己推",
    "T35n1735_058:0942b13": "勝。後一頌指示後友。前中頌前十法。文小",
    "T35n1735_058:0942b14": "不次。初四如次頌前四法。五超頌第七。六",
    "T35n1735_058:0942b15": "頌第六。七却頌第五。八頌第十。九頌第八。",
    "T35n1735_058:0942b16": "十頌第九。第四禮辭可知第三喜目觀察眾",
    "T35n1735_058:0942b17": "生夜神寄發光地。文具六段。第一依教趣",
    "T35n1735_058:0942b18": "求中二。初依前友教。念友成益。後作是念",
    "T35n1735_058:0942b19": "已下趣求後友。得友加持於中四。一欲",
    "T35n1735_058:0942b20": "趣後友。二時喜目神下得友加持。謂加令",
    "T35n1735_058:0942b21": "知近友之益。三時善財童子遽發下加所成",
    "T35n1735_058:0942b22": "益。謂依前能加而起念故。如次以此十句",
    "T35n1735_058:0942b23": "對前十句四。爾時善財下正明趣後。第二",
    "T35n1735_058:0942b24": "見彼下見敬諮問中。但略明見已含敬請。",
    "T35n1735_058:0942b25": "第三入普喜幢下示己法界。謂懸為示相義",
    "T35n1735_058:0942b26": "當答問。於中三。初標名體。次顯業用。後",
    "T35n1735_058:0942b27": "出所因。今初。無不攝伏為大勢力。遍稱",
    "T35n1735_058:0942b28": "群機故云普喜。摧伏高顯所以名幢。第二",
    "T35n1735_058:0942b29": "於其身上下明業用。於中三。初顯無涯之",
    "T35n1735_058:0942c01": "用。次爾時善財見聞下覩用獲益。後爾時",
    "T35n1735_058:0942c02": "善財得此下慶益稱讚。初中謂毛孔身雲無",
    "T35n1735_058:0942c03": "有盡故。於中二。先出通說修行身。後復於",
    "T35n1735_058:0942c04": "一一諸毛孔下出演說本行身。前中三。初總",
    "T35n1735_058:0942c05": "標亦是釋名。次所謂下別顯十度。如次十",
    "T35n1735_058:0942c06": "度各有又出。以為揀別。其間深旨如理思",
    "T35n1735_058:0942c07": "之。後如說菩薩諸波羅蜜下類通餘法。種種",
    "T35n1735_058:0942c08": "行法者。神通度生菩提分等。二出演說本",
    "T35n1735_058:0942c09": "行身中四。一出能說之身。二於彼一切眾",
    "T35n1735_058:0942c10": "生下明演法之聲。三以如是等聲下顯所說",
    "T35n1735_058:0942c11": "之法。四如是說時下彰說之益。前二後一可",
    "T35n1735_058:0942c12": "知。三所說法中二。先說本行十度行法。後",
    "T35n1735_058:0942c13": "又說下類通所餘行法。今初忍中。惡作屬身",
    "T35n1735_058:0942c14": "惡說屬口。禪中有六句。一名體。二資緣。三",
    "T35n1735_058:0942c15": "造修。四獲得。五治障。六起用。下之五度句",
    "T35n1735_058:0942c16": "雖多少。例此可知。般若中日約破闇雲。約",
    "T35n1735_058:0942c17": "演法。藏顯包含。方便中體性通事理。理趣",
    "T35n1735_058:0942c18": "謂意趣。後類通餘行中。具四菩薩行思之。",
    "T35n1735_058:0942c19": "二覩用獲益。即證入法界。於中三。初顯證",
    "T35n1735_058:0942c20": "因緣。次則得下正明證入。後何以下徵釋",
    "T35n1735_058:0942c21": "所由。三慶益稱讚中十偈分四。初一偈現說",
    "T35n1735_058:0942c22": "之因。次一現說之意。次六現說體相。皆即",
    "T35n1735_058:0942c23": "寂之用。後二總結現說無礙。第三爾時善財",
    "T35n1735_058:0942c24": "下明出所因。於中先興二問。後具二答。於",
    "T35n1735_058:0942c25": "中先以偈答。後會古今。前中總九十一頌",
    "T35n1735_058:0942c26": "分二。前七十九頌答發心久近。後十二頌",
    "T35n1735_058:0942c27": "答得法時節。前中有十。復次初寂靜音劫。",
    "T35n1735_058:0942c28": "正是發心之時。有三十一頌分六。初一偈",
    "T35n1735_058:0942c29": "總標。二有八偈顯其本生三有十偈明發",
    "T35n1735_058:0943a01": "心本事。四一偈正顯發心。五六偈明發後之",
    "T35n1735_058:0943a02": "德。六有五偈轉值餘佛。未得慧眼者。未得",
    "T35n1735_058:0943a03": "十解正慧明故。二天勝劫中有四偈半。無而",
    "T35n1735_058:0943a04": "計為有者。未解即心自性故。餘之八劫偈",
    "T35n1735_058:0943a05": "數可知。三梵光明劫中。未能明了法者。",
    "T35n1735_058:0943a06": "未了十行真實行法故。四功德月劫。未得",
    "T35n1735_058:0943a07": "善巧迴向深智趣佛智海故。五寂靜慧劫。",
    "T35n1735_058:0943a08": "未得地上二空真如清淨法故。六善出現",
    "T35n1735_058:0943a09": "劫。未淨修道之障故。七集堅固王劫。未得",
    "T35n1735_058:0943a10": "六地緣生深順之忍。八妙勝主劫。修最勝道",
    "T35n1735_058:0943a11": "者。六地般若為勝道故。九千功德劫。未得",
    "T35n1735_058:0943a12": "八地淨無生忍故。十無著莊嚴劫。四頌半。但",
    "T35n1735_058:0943a13": "言供養者。下明得法故。又前次第皆言未",
    "T35n1735_058:0943a14": "得。後後則已得前前思之。亦可。初劫已得",
    "T35n1735_058:0943a15": "初地未得第二乃至第九未得第十地第",
    "T35n1735_058:0943a16": "十劫中方得圓滿故。其劫名亦順地義。如",
    "T35n1735_058:0943a17": "文思之。第二次有佛出現名為功德幢下。",
    "T35n1735_058:0943a18": "答得法時節中。即前無著劫得此法也。於",
    "T35n1735_058:0943a19": "中二。初四偈得無功用之三地。謂八地無依",
    "T35n1735_058:0943a20": "大願。九地滅定總持。十地成如來力。後八",
    "T35n1735_058:0943a21": "結成普賢行位。於中三。初四偈半牒舉大",
    "T35n1735_058:0943a22": "心之始。次二偈半明成德之終。後一偈總結",
    "T35n1735_058:0943a23": "圓滿。因果圓融初後該徹故。入普賢道。二",
    "T35n1735_058:0943a24": "結會第四謙己推勝並可知。第五指示",
    "T35n1735_058:0943a25": "後友。同在證位。故云於此會中。起精進行",
    "T35n1735_058:0943a26": "為普救眾生。智焰吉祥稱為妙德(已下第七十經)第",
    "T35n1735_058:0943a27": "四普救眾生妙德夜神。寄焰慧地。文但有五。",
    "T35n1735_058:0943a28": "二三合故。第一依教趣求中。先修入前法。",
    "T35n1735_058:0943a29": "後一心願得下趣求後友。第二時彼二神",
    "T35n1735_058:0943b01": "下。聞見法界即合二三。謂約善財則是見",
    "T35n1735_058:0943b02": "敬。若約夜神所現即是解脫業用。便為默",
    "T35n1735_058:0943b03": "授法界。若約二文開辨則先明見敬諮問。",
    "T35n1735_058:0943b04": "後答因緣。方為正授法界。今依合科總分",
    "T35n1735_058:0943b05": "為四。一現光加持。二蒙光獲益。三三業敬",
    "T35n1735_058:0943b06": "讚。四問答因緣。今初調伏眾生解脫即光所",
    "T35n1735_058:0943b07": "依。是己法門名體可知。第二善財爾時下",
    "T35n1735_058:0943b08": "蒙光獲益謂得三昧見大用故。於中二。",
    "T35n1735_058:0943b09": "先得定。謂三業六根皆離障故。云究竟清",
    "T35n1735_058:0943b10": "淨。即淨智圓滿。摧障為輪故所見無礙。後",
    "T35n1735_058:0943b11": "得此下明見大用。於中二。先見用所依處。",
    "T35n1735_058:0943b12": "後一一塵中下明所見事。於中三。一所化處。",
    "T35n1735_058:0943b13": "二能化益。三所化意。前中二。一總明處類。",
    "T35n1735_058:0943b14": "二又見下別明塵中之剎。趣雜穢等者。轉變",
    "T35n1735_058:0943b15": "向染淨故。雜染清淨者染多故。下句反此。",
    "T35n1735_058:0943b16": "一向淨者對上二故。初之二句乃是總明。",
    "T35n1735_058:0943b17": "二如是等下明能化益亦二。先總明。後令地",
    "T35n1735_058:0943b18": "獄下別顯。於中先化五道。後又見一切眾生",
    "T35n1735_058:0943b19": "下明化九類。三為成就下明化意中。為",
    "T35n1735_058:0943b20": "成諸法通能所化。第三時善財童子見此",
    "T35n1735_058:0943b21": "下。三業敬讚中三。初身心敬重。二時彼夜神",
    "T35n1735_058:0943b22": "下顯友自在。三爾時下口以偈讚。二十偈半",
    "T35n1735_058:0943b23": "分二。初偈總餘偈別。別中二。初九偈半明",
    "T35n1735_058:0943b24": "光用無涯。後我承下述前蒙光獲益。於中",
    "T35n1735_058:0943b25": "三。初半偈推功歸本。次二偈半述得三昧。",
    "T35n1735_058:0943b26": "餘述見大用。第四問答因緣中二。先問後",
    "T35n1735_058:0943b27": "答。問中有三。一問名前來標名集經者言",
    "T35n1735_058:0943b28": "故。此方問。二問得法久近。欲顯久修德",
    "T35n1735_058:0943b29": "遠故。三問修因淨治。求入路故。後夜神",
    "T35n1735_058:0943c01": "言下答中二。先歎深難說。後我承下承力",
    "T35n1735_058:0943c02": "為說。今初。深相云何。若約得時時久遠故。",
    "T35n1735_058:0943c03": "非久近故。若約修因因行廣故。若通上二",
    "T35n1735_058:0943c04": "契理深故。若約名說名如體用故。名者實",
    "T35n1735_058:0943c05": "賓。難窮實故。文有標及徵釋可知。後承力",
    "T35n1735_058:0943c06": "為說中。先長行後偈頌。前中先標許。後善男",
    "T35n1735_058:0943c07": "子下正說。於中二。先通答三問。後別答修行",
    "T35n1735_058:0943c08": "治淨問。今初分三。一答得法久近。二明發",
    "T35n1735_058:0943c09": "心之始。三結會古今。今初十段。一總舉劫",
    "T35n1735_058:0943c10": "剎佛興已略。酬其久近。二其佛世界下通",
    "T35n1735_058:0943c11": "顯剎相。三此界東際下別顯生處。四有轉輪",
    "T35n1735_058:0943c12": "王下明本生父母。五其有一女下明本生身。",
    "T35n1735_058:0943c13": "六爾時眾生下。眾生起惡為佛現因。七時彼",
    "T35n1735_058:0943c14": "城北下佛興益物。八時普賢下明善友引導。",
    "T35n1735_058:0943c15": "九時轉輪王女下。明德女修因。十普智寶焰",
    "T35n1735_058:0943c16": "下聞經得益。前六可知。就第七佛興益物",
    "T35n1735_058:0943c17": "中三。一明得道之場。二須彌山下總顯佛",
    "T35n1735_058:0943c18": "數。三其第一下別明初佛。於中七。一總明",
    "T35n1735_058:0943c19": "成道。二其彼如來下成道前相。謂放光調",
    "T35n1735_058:0943c20": "機有十一重。一一重中。各有光明業用成",
    "T35n1735_058:0943c21": "益。以益對名可以思準。若約表法。則前十",
    "T35n1735_058:0943c22": "為次第十度光。後一為圓融十度光。以此",
    "T35n1735_058:0943c23": "照心則自智出現。三滿七日已下動剎集",
    "T35n1735_058:0943c24": "眾。四爾時彼世界中下現相顯德。五善男",
    "T35n1735_058:0943c25": "子此普照下明成道依正。六善男子彼普智",
    "T35n1735_058:0943c26": "寶焰下始成正覺。一成一切成故。七隨眾",
    "T35n1735_058:0943c27": "生心下轉正法輪。於中三。初總標轉法。二",
    "T35n1735_058:0943c28": "於一一下顯其成益。於中初益凡夫。次益",
    "T35n1735_058:0943c29": "二乘。後益菩薩。菩薩中先成行。後發菩提",
    "T35n1735_058:0944a01": "心下成位。菩提心是住位。菩薩道是行位。淨",
    "T35n1735_058:0944a02": "波羅蜜是迴向位。以大願海淨治前度故。",
    "T35n1735_058:0944a03": "後二句是等覺位。三善男子彼普智下結無",
    "T35n1735_058:0944a04": "間斷。第八善友引導中六。一知機起惡。",
    "T35n1735_058:0944a05": "二化現妙身下現身超勝。三時諸眾生下物",
    "T35n1735_058:0944a06": "機驚怪。四爾時普賢下告語佛興。五時聖",
    "T35n1735_058:0944a07": "王女下女發大心。亦是入法之因。六善男子",
    "T35n1735_058:0944a08": "時轉輪王下父王詣佛。於中四。一身處虛",
    "T35n1735_058:0944a09": "空。二以偈讚引。於中十偈初一總勸。次五",
    "T35n1735_058:0944a10": "偈釋勸。後四偈結勸勝故應往。三爾時下",
    "T35n1735_058:0944a11": "廣興供雲。四到已下至彼修敬。第九德女",
    "T35n1735_058:0944a12": "修因。於中三。一嚴具奉佛表修萬行。向佛",
    "T35n1735_058:0944a13": "果故。二時莊嚴下見佛現變。表因小果大",
    "T35n1735_058:0944a14": "故。三既見是已下覩變獲益。第十聞經得益",
    "T35n1735_058:0944a15": "中三。一佛為說經從總相為名。二時彼女",
    "T35n1735_058:0944a16": "人下正明聞益。於中亦三。初得三昧益。文",
    "T35n1735_058:0944a17": "有總別。次得如是等下得大心益。即悲智等",
    "T35n1735_058:0944a18": "心。後一心思惟下成夫願益上之三益。即",
    "T35n1735_058:0944a19": "調伏眾生。解脫三事皆調伏之法故。三時彼",
    "T35n1735_058:0944a20": "如來復為下顯發昔因。第二善男子復於此",
    "T35n1735_058:0944a21": "前下。明發心之始。於此前者。即得法劫之前",
    "T35n1735_058:0944a22": "也。顯前得法非無因也。第三善男子於意",
    "T35n1735_058:0944a23": "云何下結會古今。於中三。初結會得法時",
    "T35n1735_058:0944a24": "身。次我於彼時下結發心之始。後次復引導",
    "T35n1735_058:0944a25": "下正結得法。此方酬其名即前三益。第二",
    "T35n1735_058:0944a26": "善男子過彼毘盧下。別答修行淨治。前有聞",
    "T35n1735_058:0944a27": "法修行。是得法之前。此是得法之後。於中",
    "T35n1735_058:0944a28": "二。一別舉大光劫。二善男子此世界中下。總",
    "T35n1735_058:0944a29": "顯諸劫。今初分三。初總明。次其最初佛下",
    "T35n1735_058:0944b01": "別顯。其中經名說者當演。後善男子如是下",
    "T35n1735_058:0944b02": "顯其最後。二總顯諸劫中三初總標。次彼",
    "T35n1735_058:0944b03": "諸如來下得法修行。後善男子我依下見佛",
    "T35n1735_058:0944b04": "行成。第二偈頌四十一偈分三。初二偈舉",
    "T35n1735_058:0944b05": "法誡聽。次三十八偈頌前正說。後一偈舉",
    "T35n1735_058:0944b06": "因勸修。今初即頌前標許。就頌正說中。",
    "T35n1735_058:0944b07": "通頌得法久近及修行清淨。於中二。先三十",
    "T35n1735_058:0944b08": "六偈頌最初一劫。廣前長行。有百一十佛。",
    "T35n1735_058:0944b09": "表十地等覺。各以初佛為主餘九為伴。思",
    "T35n1735_058:0944b10": "之。後二偈頌前總顯諸劫。亦表智滿行圓",
    "T35n1735_058:0944b11": "無非佛故。第四去此不遠下指示後友。亦",
    "T35n1735_058:0944b12": "以證同。又禪依進發。故云不遠。禪故寂靜",
    "T35n1735_058:0944b13": "入俗演法化物深廣。故云音海。然此神即",
    "T35n1735_058:0944b14": "普救之母。表真精進却從定生。起心動念",
    "T35n1735_058:0944b15": "是妄非進故。餘可知(已下入第七十一經)。第五寂靜音海",
    "T35n1735_058:0944b16": "夜神。寄難勝地。文中具六。第一依教趣求。",
    "T35n1735_058:0944b17": "第二頂禮其足下見敬諮問。第三時彼夜神",
    "T35n1735_058:0944b18": "下稱讚授法。於中先讚。後善男子我得下正",
    "T35n1735_058:0944b19": "授法界。於中二先略標名體。準下有二",
    "T35n1735_058:0944b20": "意。一化生遂志故。生喜即福德莊嚴。二觀",
    "T35n1735_058:0944b21": "佛菩薩勝用故。歡喜即智慧莊嚴。觀化既",
    "T35n1735_058:0944b22": "無間斷故。喜亦念念出生。後善財言下廣",
    "T35n1735_058:0944b23": "顯其相。於中三。初顯解說業用。次明解脫",
    "T35n1735_058:0944b24": "所因後彰發心久近各有問答。今初先問有",
    "T35n1735_058:0944b25": "四。一問所起業用。二問所行之境。三問能",
    "T35n1735_058:0944b26": "起方便成上所起。四問能觀之觀成上所",
    "T35n1735_058:0944b27": "行。後答中即分為四。初答起何方便。以悲",
    "T35n1735_058:0944b28": "智雙運等心。為能起之方便。二發是心已下",
    "T35n1735_058:0944b29": "答為何事業。正以化生為事業故。三復",
    "T35n1735_058:0944c01": "次善男子我常觀察下。答作何觀察。謂觀",
    "T35n1735_058:0944c02": "察菩薩如來。四又善男子此解脫無邊下。答",
    "T35n1735_058:0944c03": "行何境界。以無邊無盡甚深廣大能所不二",
    "T35n1735_058:0944c04": "為所行境。問中欲顯能所別故。先問所成",
    "T35n1735_058:0944c05": "後問能成。答中欲顯能所相成故。隔句相",
    "T35n1735_058:0944c06": "屬。又由能起所故先辨能。又觀察中雖有",
    "T35n1735_058:0944c07": "所觀意在能觀。所行境中雖是所行而義",
    "T35n1735_058:0944c08": "兼能所故。四問全別。是以晉經行何境界",
    "T35n1735_058:0944c09": "名何境界。云何此則兼通分齊之境。非但所",
    "T35n1735_058:0944c10": "觀。今初能起方便中有二十心。前十起上",
    "T35n1735_058:0944c11": "求大智心。後我發起令一切眾生超過下十",
    "T35n1735_058:0944c12": "心。下化大悲心。第二答所作事業中。有標",
    "T35n1735_058:0944c13": "釋結。初標可知。二所謂下別釋。有三十七",
    "T35n1735_058:0944c14": "門分三。初十五門隨其便宜。以十度化",
    "T35n1735_058:0944c15": "治其十蔽。於中初五門雙明捨戒。以捨一",
    "T35n1735_058:0944c16": "切著則戒淨故。後十心明餘八度。而般若",
    "T35n1735_058:0944c17": "及願各有二門。次色相不具下有十二門。",
    "T35n1735_058:0944c18": "化無功德眾生。令得佛因果功德見第一",
    "T35n1735_058:0944c19": "義。後貪行多者下十門。但以對治門破其",
    "T35n1735_058:0944c20": "惑障。三善男子我以此等下總結化意。見",
    "T35n1735_058:0944c21": "物成益故大歡喜此即釋名中初意。第三答",
    "T35n1735_058:0944c22": "觀察問中二。先觀菩薩境界。後善男子我觀",
    "T35n1735_058:0944c23": "察此道場下。觀佛勝用。於中三。初結前生",
    "T35n1735_058:0944c24": "後。知佛神力下義當生後故。次我觀毘盧",
    "T35n1735_058:0944c25": "下正顯有其十門。後我見是已於念念下總",
    "T35n1735_058:0944c26": "結。近結前之十門。亦遠結前觀菩薩境。",
    "T35n1735_058:0944c27": "以所觀境皆稱性故。於中先標喜成益。",
    "T35n1735_058:0944c28": "後何以下徵釋益由。以能觀之大智稱法",
    "T35n1735_058:0944c29": "界之體相故。所生信等等一切智。第四答",
    "T35n1735_058:0945a01": "所行境界問。通二種境。如言入法界門即",
    "T35n1735_058:0945a02": "所觀境。發一切智性心即分齊境。餘可準",
    "T35n1735_058:0945a03": "思。文中分三。初十門法說。次猶如影下二十",
    "T35n1735_058:0945a04": "二門喻說。以深廣相難可知故。後我今為",
    "T35n1735_058:0945a05": "汝下一句總結勸修。第二爾時善財童子下。",
    "T35n1735_058:0945a06": "明得解脫因中。先問後答。答即十度為因",
    "T35n1735_058:0945a07": "可知。第三善財童子言聖者下。明發心久",
    "T35n1735_058:0945a08": "近。欲顯道根深故。先問後答。答中二。先長",
    "T35n1735_058:0945a09": "行中三。初於餘剎海中發心修行。二然後命",
    "T35n1735_058:0945a10": "終下。於娑婆界中修行得法。三善男子汝",
    "T35n1735_058:0945a11": "問於我下結酬其問。今初分二。先於第一",
    "T35n1735_058:0945a12": "剎塵劫修。後於第二剎塵劫修。前中分五。",
    "T35n1735_058:0945a13": "初總顯剎海。二此世界中下別彰時處。三有",
    "T35n1735_058:0945a14": "佛名不退下。顯於初佛發心得定。此即正酬",
    "T35n1735_058:0945a15": "發心之問。自此已去皆顯修行得法。是知先",
    "T35n1735_058:0945a16": "問。亦含問其得法久近。神名具足等者。亦",
    "T35n1735_058:0945a17": "表五地入俗福智高勝故。四此道場中次",
    "T35n1735_058:0945a18": "有如來下。略舉次前九佛。五善男子清淨光",
    "T35n1735_058:0945a19": "下。結略顯廣。此舉一劫之中剎塵數佛。",
    "T35n1735_058:0945a20": "皆悉供事。二從此命終還即下。於第二剎塵",
    "T35n1735_058:0945a21": "劫修行。界不異前故云還即。劫時有異言",
    "T35n1735_058:0945a22": "歷剎塵。前雖數數命終。今語前劫之末。是",
    "T35n1735_058:0945a23": "知前普光明幢劫。即是大劫。其中已含有",
    "T35n1735_058:0945a24": "剎塵數小劫。此中但明塵數小劫。略無大劫",
    "T35n1735_058:0945a25": "之名。二文影略故下結云。於二佛剎微塵",
    "T35n1735_058:0945a26": "數劫中。修菩薩行。是則前段一如來興義當",
    "T35n1735_058:0945a27": "一劫。若以普光明劫為剎塵之一。此命終",
    "T35n1735_058:0945a28": "之下結成剎塵之劫。則闕二字。故晉經言",
    "T35n1735_058:0945a29": "於彼世界。經二佛剎微塵數劫。方順下文二",
    "T35n1735_058:0945b01": "劫之言。一劫已有剎塵之佛。則佛彌多矣。第",
    "T35n1735_058:0945b02": "二於娑婆世界修行得法中二。先舉此前三",
    "T35n1735_058:0945b03": "佛。後次值毘盧下顯遇本師得今解脫。則",
    "T35n1735_058:0945b04": "前所得望此皆因。於中二。先名體。後得此",
    "T35n1735_058:0945b05": "解脫已下明業用。此中業用。非獨事業。良",
    "T35n1735_058:0945b06": "以前之四問皆業用故。故此通包。於中二。初",
    "T35n1735_058:0945b07": "標所入海數。後見彼一切下明海中所見。展",
    "T35n1735_058:0945b08": "轉深細略為四重。一剎海中塵。二塵中之",
    "T35n1735_058:0945b09": "剎。三剎中之佛。四又亦見彼下佛毛變化。於",
    "T35n1735_058:0945b10": "中二。先通力演法。後我得下明夜神悟入。",
    "T35n1735_058:0945b11": "於中有二。一總顯能所悟。二一一法門下",
    "T35n1735_058:0945b12": "明重重微細。於中二。先總顯十重。後一一",
    "T35n1735_058:0945b13": "智光下。別顯智光之用。今初有十重一切。",
    "T35n1735_058:0945b14": "顯無盡法門。十中前五約所悟。一法門者。",
    "T35n1735_058:0945b15": "如般若一門中有多契經。二隨一契經詮",
    "T35n1735_058:0945b16": "多深廣之法。謂含諸度等。三隨一深法有",
    "T35n1735_058:0945b17": "多品類。四隨一類中有多事法。其一一法",
    "T35n1735_058:0945b18": "含旨如雲。五隨一根本法雲。流出眾多支",
    "T35n1735_058:0945b19": "派後五約能悟可知。二別顯智光之用者。",
    "T35n1735_058:0945b20": "是第十一重但廣最後一重。功用無邊則類",
    "T35n1735_058:0945b21": "前重重不可盡也。於中初句總該橫竪後",
    "T35n1735_058:0945b22": "知無量如來下。別顯橫竪之中所知於中",
    "T35n1735_058:0945b23": "五。一知如來因地之行。二知往昔超菩薩地",
    "T35n1735_058:0945b24": "下。知佛因地之位。三知為菩薩時常見下。",
    "T35n1735_058:0945b25": "知因地作用。上三知因。四知無量如來放大",
    "T35n1735_058:0945b26": "光下知果用。五彼諸如來下總知因果。第",
    "T35n1735_058:0945b27": "三結酬其問中三。初結此前。次及此劫中",
    "T35n1735_058:0945b28": "下。類顯未來及於餘界。後善男子下結勸",
    "T35n1735_058:0945b29": "修學。第二偈頌有十偈分三。初一誡聽勸",
    "T35n1735_058:0945c01": "修。次八正明昔行。於中前四智行上供。後",
    "T35n1735_058:0945c02": "四悲心下救。後一結行分齊。第四謙己推",
    "T35n1735_058:0945c03": "勝。第五指示後友。般若為得佛之所持。言",
    "T35n1735_058:0945c04": "菩提場。般若若現則善守心城及一切智城。",
    "T35n1735_058:0945c05": "萬行由生為增威力。第六戀德禮辭中。初以",
    "T35n1735_058:0945c06": "心觀。次以偈讚。後以身禮。偈中十偈分四。",
    "T35n1735_058:0945c07": "初一明因友得見。次二寄對顯勝。次六當",
    "T35n1735_058:0945c08": "相顯勝。後一總結圓融。第六守護一切城",
    "T35n1735_058:0945c09": "夜神。寄現前地。第二見彼夜神下。見敬諮問",
    "T35n1735_058:0945c10": "可知。第三時彼夜神下。稱讚授法。先讚發",
    "T35n1735_058:0945c11": "心之相。後善男子我得下。正授法界。於中",
    "T35n1735_058:0945c12": "三。初標名體。二顯業用。三辯法根深。今初",
    "T35n1735_058:0945c13": "即事契理。故曰甚深權實無礙蘊攝妙辯。",
    "T35n1735_058:0945c14": "稱為自在。依此演法普應群機。是為妙音。",
    "T35n1735_058:0945c15": "二為大法師下顯其業用。於中三。初總明次",
    "T35n1735_058:0945c16": "別顯。後結益。初中二。先十句彰法施之德。",
    "T35n1735_058:0945c17": "後佛子我以此等下顯法施之意。第二善男",
    "T35n1735_058:0945c18": "子我以如是淨法下。別顯業用。於中三。",
    "T35n1735_058:0945c19": "初釋甚深。次釋自在後釋妙音。初中三。",
    "T35n1735_058:0945c20": "初總標。次何者下徵列。列法界中十種別",
    "T35n1735_058:0945c21": "義。約十種行顯之。以行必稱理理由行",
    "T35n1735_058:0945c22": "顯故。謂一無分量。二無邊際。三無齊限。四",
    "T35n1735_058:0945c23": "無涯畔。五豎無斷絕。餘可知。後善男子我",
    "T35n1735_058:0945c24": "作下結前觀益。二又善男子我如是正念下。",
    "T35n1735_058:0945c25": "釋自在義謂總持權實故。各就所持立名",
    "T35n1735_058:0945c26": "可知。三善男子我或為眾生下。釋妙音義。",
    "T35n1735_058:0945c27": "於中二。先別明後總結。今初有二十三。向",
    "T35n1735_058:0945c28": "初三約三慧。後二十句為十對。約廣略",
    "T35n1735_058:0945c29": "辨。略言一者通理通事。理一有者二十五。",
    "T35n1735_058:0946a01": "昔理無二故。事一有者。同一有為故。餘可",
    "T35n1735_058:0946a02": "思準。後我以如是等下總結。第三善男子我",
    "T35n1735_058:0946a03": "入下結益中二。先別結甚深益。由入無差",
    "T35n1735_058:0946a04": "別故住劫而不疲。後我成就下。通結妙音",
    "T35n1735_058:0946a05": "自在總持故。增長解脫。妙音故充滿法界。",
    "T35n1735_058:0946a06": "第三時善財童子下辨法根深。先問後答。答",
    "T35n1735_058:0946a07": "中二。先辨初劫修行。後後是已來下類顯",
    "T35n1735_058:0946a08": "多劫成益。今初分二。一總舉剎劫。言世界",
    "T35n1735_058:0946a09": "轉者。謂世界為塵一塵一剎。復末為塵故。",
    "T35n1735_058:0946a10": "亦猶無量無量為一無量轉等。若取迴轉",
    "T35n1735_058:0946a11": "形。世界塵者。何以偏取此形。二善男子彼世",
    "T35n1735_058:0946a12": "界下別彰遇佛。於中四。初總舉佛數興處。",
    "T35n1735_058:0946a13": "二其最初下。別明於初佛得法。三次有佛",
    "T35n1735_058:0946a14": "興下。略舉次前百佛。四善男子如是等下。結",
    "T35n1735_058:0946a15": "略顯廣。二中分六。一標佛現。二彼佛出時",
    "T35n1735_058:0946a16": "下父王出家。三法欲滅下惡世過興。四時",
    "T35n1735_058:0946a17": "王比丘下滅過弘闡。五時有比丘尼下。王",
    "T35n1735_058:0946a18": "女見聞發心得法。即正答得法久近也。六",
    "T35n1735_058:0946a19": "於汝意云何下。結會古今成益。三略舉。四",
    "T35n1735_058:0946a20": "結廣及類顯成益。文並可知。第四我唯知",
    "T35n1735_058:0946a21": "下。謙己推勝中先顯己知一。略顯四種業",
    "T35n1735_058:0946a22": "用。若約妙音釋。則不綺不離間不妄不惡口",
    "T35n1735_058:0946a23": "如次配之。若約甚深釋者。不與理合皆",
    "T35n1735_058:0946a24": "名戲論。理外發言即是二語。既與理乖則非",
    "T35n1735_058:0946a25": "真非淨。反此可知。後如諸下推勝知多。",
    "T35n1735_058:0946a26": "第五指示後友分三。初指後位。次頌前法。",
    "T35n1735_058:0946a27": "後善財得益。今初開敷樹華者。約事在香",
    "T35n1735_058:0946a28": "樹閣內故。約位七地是有行。有開發無相",
    "T35n1735_058:0946a29": "住故。二頌中頌前法者。臨去慇懃屬令修",
    "T35n1735_058:0946b01": "學故。十一偈分二。初二偈頌前體用。餘頌",
    "T35n1735_058:0946b02": "顯法根深。於中亦二。初頌初劫。後一偈頌",
    "T35n1735_058:0946b03": "類顯多劫。前中三。初三通頌初後。次四別",
    "T35n1735_058:0946b04": "頌於初佛得法。後一頌中間百佛。及後結",
    "T35n1735_058:0946b05": "文。三善財得益。雖通由前。文亦近由此。於",
    "T35n1735_058:0946b06": "中先長行敘益。後觀察下偈頌慶讚。十偈分",
    "T35n1735_058:0946b07": "四。初一讚福智超絕。次四歎悲智甚深。念",
    "T35n1735_058:0946b08": "念攀緣一切境。不礙分別事故。心心永斷",
    "T35n1735_058:0946b09": "諸分別。常契理故。又上句約觀下句約止。",
    "T35n1735_058:0946b10": "即止觀雙運了達無性。成無分別而起大",
    "T35n1735_058:0946b11": "悲。成上攀緣。攀緣即分別耳。不唯屬妄。",
    "T35n1735_058:0946b12": "次四總顯德圓離障攝益。後一成行入位",
    "T35n1735_058:0946b13": "(已下入第七十二經)第七開敷一切樹華夜神。寄遠行地。",
    "T35n1735_058:0946b14": "初二可知。第三夜神言下授已法界。於中",
    "T35n1735_058:0946b15": "四。一顯法行。二立法名。三明業用。四辨根",
    "T35n1735_058:0946b16": "深。今初亦是法門所作業用。對先問行故。",
    "T35n1735_058:0946b17": "總示其行未舉法門之名。於中二。先明安",
    "T35n1735_058:0946b18": "樂眾生行。後善男子若有下利益眾生行。令",
    "T35n1735_058:0946b19": "物斷惡修善故。於中先總。後為慳吝下別",
    "T35n1735_058:0946b20": "顯十度。治十蔽障。第二善男子我已成下立",
    "T35n1735_058:0946b21": "法名。此有二意。一望前稱已益物悲智之",
    "T35n1735_058:0946b22": "心。故生大喜。二者望後照佛攝生廣大悲",
    "T35n1735_058:0946b23": "智故生大喜。第三善財言下明業用中。先",
    "T35n1735_058:0946b24": "問後答。問中以是業用分齊。故云境界。答",
    "T35n1735_058:0946b25": "中三。初總標。謂知佛攝生之智為業用分",
    "T35n1735_058:0946b26": "齊。二云何普攝下。略顯普攝之相。謂一切",
    "T35n1735_058:0946b27": "物樂皆由佛得。故知佛攝。三云何知然下。",
    "T35n1735_058:0946b28": "廣顯巧方便智。先徵可知。後釋意云。我見",
    "T35n1735_058:0946b29": "如來從因至果。大悲巧攝故。知樂由佛生。",
    "T35n1735_058:0946c01": "於中二。先總明。後善男子世尊往昔下別顯。",
    "T35n1735_058:0946c02": "於中亦二。先發善巧普攝之心。後起善巧",
    "T35n1735_058:0946c03": "普攝之行。前中亦二。先見發心之境沈苦",
    "T35n1735_058:0946c04": "集故。後見如是下正發救心。令得滅道。於",
    "T35n1735_058:0946c05": "中先並起慈悲後起觀察下雙運悲智。二",
    "T35n1735_058:0946c06": "起如是心已下。起普攝行中亦二。先別明",
    "T35n1735_058:0946c07": "利益眾生行。後善男子毘盧遮那下。雜明",
    "T35n1735_058:0946c08": "種種行。前中三。初舉攝生行體。次以是方便",
    "T35n1735_058:0946c09": "下明攝生本意。後菩薩如是念念下辨攝",
    "T35n1735_058:0946c10": "生周遍。即廣大義。二雜明種種行中二。先",
    "T35n1735_058:0946c11": "明觀機彰苦集無涯。後起大悲心下顯修",
    "T35n1735_058:0946c12": "行無量。於中三。初總明化益。次為說種種",
    "T35n1735_058:0946c13": "下別明化法。後令諸眾生下總結化意。第四",
    "T35n1735_058:0946c14": "善財童子言下辨法根深。先問後答。答中二。",
    "T35n1735_058:0946c15": "先歎深許說。二乃往下承力正酬。前中二。",
    "T35n1735_058:0946c16": "先長行亦二。先歎深難知。後承力許說。前",
    "T35n1735_058:0946c17": "中四。一標難知。非唯久遠難知。抑亦當時",
    "T35n1735_058:0946c18": "發心。已得深法滿佛境故。況無久近相",
    "T35n1735_058:0946c19": "非常見聞故。難信非聞慧境故。難知非思",
    "T35n1735_058:0946c20": "修故。難解難入上皆心緣處滅故。難說者言",
    "T35n1735_058:0946c21": "語道斷故。二一切下顯不知人三唯除下揀",
    "T35n1735_058:0946c22": "去能知即善財之類。四何以故下徵釋所以。",
    "T35n1735_058:0946c23": "以是佛境故。權教菩薩尚不能知。況前劣",
    "T35n1735_058:0946c24": "耶。二然我今下承力許說。後爾時下偈頌。二",
    "T35n1735_058:0946c25": "十一偈分二。初十九偈頌歎深難說。後二",
    "T35n1735_058:0946c26": "偈頌承力為說。前中四。初一偈頌標深難",
    "T35n1735_058:0946c27": "說二有三偈頌不知人。三有一偈超頌前",
    "T35n1735_058:0946c28": "釋。以是佛境故。惑者不知。四有十四偈總",
    "T35n1735_058:0946c29": "頌揀去能知。次第頌前佛力所護等。恐繁",
    "T35n1735_058:0947a01": "不配。說者隨宜。第二承力正酬中二。先長",
    "T35n1735_058:0947a02": "行亦二。先正說後結會古今。前中四。初總",
    "T35n1735_058:0947a03": "顯發心時處佛興。二善男子彼普光明下。別",
    "T35n1735_058:0947a04": "舉本生時處。三其中有王下。明發心勝緣。",
    "T35n1735_058:0947a05": "四時此會中有童女下。正顯發心本事。初二",
    "T35n1735_058:0947a06": "可知。三中有四。初明大王治化。即鐵輪王",
    "T35n1735_058:0947a07": "故云閻浮。二時彼世界下。五濁為因感三",
    "T35n1735_058:0947a08": "災果。壽命短促即命濁。資財下眾生濁。不修",
    "T35n1735_058:0947a09": "下煩惱濁。任情下見濁。劫濁則通三。咸來共",
    "T35n1735_058:0947a10": "繞下悲境現前。四爾時大王下正明起行。",
    "T35n1735_058:0947a11": "於中二。先深起大悲。後作是語已下廣行",
    "T35n1735_058:0947a12": "大施。於中八。一施令彌布。二其堅固下施",
    "T35n1735_058:0947a13": "會大敷。三時彼大王下施主超倫。四爾時閻",
    "T35n1735_058:0947a14": "浮下施田雲集。五時王見彼下施心殷重。六",
    "T35n1735_058:0947a15": "善男子其王爾時下施願廣深。七已能深入",
    "T35n1735_058:0947a16": "下施慧玄微。八不揀方下施時均普。第四",
    "T35n1735_058:0947a17": "正顯發心本事中六。一發心身德。二時寶光",
    "T35n1735_058:0947a18": "明女下。正發大心同王心故。三爾時大王",
    "T35n1735_058:0947a19": "下王發攝言。四時寶光明下女讚王德。五",
    "T35n1735_058:0947a20": "時彼大王下大王述讚。六王讚女已下施行",
    "T35n1735_058:0947a21": "攝持。六中前三可知。四女讚中三。初標心",
    "T35n1735_058:0947a22": "淨。次發口言。後展身禮口言。偈中五十二",
    "T35n1735_058:0947a23": "偈分二。初二十五偈總顯王德。後王父下二",
    "T35n1735_058:0947a24": "十七偈。顯王本生。前中有四。初六偈明王",
    "T35n1735_058:0947a25": "未興時損。次二偈明王興世之益。三有十",
    "T35n1735_058:0947a26": "偈翻損成德即翻十惡。四有七偈明依正",
    "T35n1735_058:0947a27": "難思。後顯王本生中四。初四偈明先王世",
    "T35n1735_058:0947a28": "末。次八偈明王興先相。三有七偈正顯誕",
    "T35n1735_058:0947a29": "生。四有八偈生後之益。身禮及王讚述等",
    "T35n1735_058:0947b01": "可知。第二善男子爾時一切下。結會古今。",
    "T35n1735_058:0947b02": "第二爾時下偈頌。但是總相顯已能知。於中",
    "T35n1735_058:0947b03": "先九明能知。後一結勸(已下入第七十三經)第八大願精",
    "T35n1735_058:0947b04": "進力夜神。寄不動地。無功用道任大願風",
    "T35n1735_058:0947b05": "普救護故。第一依教趣求略無念法。亦表無",
    "T35n1735_058:0947b06": "功離念故。第二見彼夜神下見敬諮問。然亦",
    "T35n1735_058:0947b07": "含二意。若約顯說則自此。盡偈皆第二段。",
    "T35n1735_058:0947b08": "至夜神答言下。方屬第三授已法界。若約",
    "T35n1735_058:0947b09": "密授則此現勝用已。為授已法界。善財發",
    "T35n1735_058:0947b10": "同善友心。便已得益。義雖通二為欲順",
    "T35n1735_058:0947b11": "文。且依前判就文分三。初見勝用。次時善",
    "T35n1735_058:0947b12": "財童子下設敬證入。後爾時善財說此偈已",
    "T35n1735_058:0947b13": "下。諮問法要。今初先總見所依。後現日月下",
    "T35n1735_058:0947b14": "別顯身相。有二十四身。初十即應機攝化",
    "T35n1735_058:0947b15": "身次現一切佛所下。六身是應法成行身。",
    "T35n1735_058:0947b16": "餘是離障契理身。多隨內德顯身差別。見",
    "T35n1735_058:0947b17": "身了心。二設敬證入中四。第一設敬陳禮。",
    "T35n1735_058:0947b18": "第二於善知下發增勝心。第三發是心已下",
    "T35n1735_058:0947b19": "深證懸同。第四既獲此已下以偈慶讚。初",
    "T35n1735_058:0947b20": "二可知。三中有標釋結。今初由前起同己",
    "T35n1735_058:0947b21": "等十心故。得同善友等行。通論同有四",
    "T35n1735_058:0947b22": "義。一人法無二。與一切法界同。二因果無",
    "T35n1735_058:0947b23": "二與一切諸佛同。三自他無二。與一切菩",
    "T35n1735_058:0947b24": "薩同。四染淨無二與一切眾生同。今云得",
    "T35n1735_058:0947b25": "彼夜神與諸菩薩同菩薩行則正是第三。",
    "T35n1735_058:0947b26": "義兼餘三。由見初。故則不殊餘二。方為",
    "T35n1735_058:0947b27": "究竟之同。良以八地證無生理。自他相作皆",
    "T35n1735_058:0947b28": "無礙故。偏此明同。故下列中有無生忍。二",
    "T35n1735_058:0947b29": "所謂下列釋。八十四同。各有標名釋義。文相",
    "T35n1735_058:0947c01": "自顯。三時善財童子觀察下總結第四以偈",
    "T35n1735_058:0947c02": "慶讚。十偈分三。初八頌前發增勝心。次第",
    "T35n1735_058:0947c03": "頌前十句。初六偈各頌一句。第七偈上三",
    "T35n1735_058:0947c04": "句。頌第七。下句頌第八。第八偈上半頌第",
    "T35n1735_058:0947c05": "九。下半頌第十。二有一偈頌前深證懸同。",
    "T35n1735_058:0947c06": "三一偈頌荷恩深重。第三諮問法要。前已",
    "T35n1735_058:0947c07": "覩解脫之用故。不問云何修行。直徵名而",
    "T35n1735_058:0947c08": "已。文有三問。第三夜神告言下授已法界。",
    "T35n1735_058:0947c09": "前即默授。今方言授於中二。初答名問後",
    "T35n1735_058:0947c10": "答發心久近。所以不答第三成菩提者有",
    "T35n1735_058:0947c11": "二意故。一顯悲增如休捨說。二顯久成示",
    "T35n1735_058:0947c12": "居因位故。下所救千佛尚已久成。況能救",
    "T35n1735_058:0947c13": "耶。前中二。先標名。謂現身廣化。令生諸",
    "T35n1735_058:0947c14": "善究竟得佛。故名為根。後我以成就下。顯",
    "T35n1735_058:0947c15": "其業用。謂契理之用故用而無涯。動寂無二。",
    "T35n1735_058:0947c16": "於中三。初明內契理事。二而恒下明大用",
    "T35n1735_058:0947c17": "無涯。略顯九十八種色身。并初後標結即為",
    "T35n1735_058:0947c18": "百身。起信等論。明八地當色自在地故。此",
    "T35n1735_058:0947c19": "廣辨色身種種。約其類別非一。約一類而",
    "T35n1735_058:0947c20": "多餘可思準。三念念中現下總結深廣。於",
    "T35n1735_058:0947c21": "中四。一結所作之業。二善男子當知下結",
    "T35n1735_058:0947c22": "能現所因。三善男子我入下雙結寂用無礙。",
    "T35n1735_058:0947c23": "四一一身下結成深廣。第二善男子如汝所",
    "T35n1735_058:0947c24": "問下。答發心久近中二。初歎深許說。後正",
    "T35n1735_058:0947c25": "答所問。前中三。初牒問許說二善男子菩薩",
    "T35n1735_058:0947c26": "智輪下歎法甚深三佛子菩薩智輪雖復下。",
    "T35n1735_058:0947c27": "結承力說。二中先法說後喻明。今初先標後",
    "T35n1735_058:0947c28": "釋。釋中先正釋本性約理。離分別約智。",
    "T35n1735_058:0947c29": "超障約所斷後隨所應下釋妨。既無長短。",
    "T35n1735_058:0948a01": "今說長短者為利生故。欲長則長顯法根",
    "T35n1735_058:0948a02": "深。欲短便短顯法超勝。後喻顯有五。一",
    "T35n1735_058:0948a03": "皎日隨時喻。謂日體恒明映山出沒。智無",
    "T35n1735_058:0948a04": "三世心障見殊。二日輪現影喻。謂白日",
    "T35n1735_058:0948a05": "無來隨處隱顯。智輪常寂機見短長。三虛舟",
    "T35n1735_058:0948a06": "運物喻。喻菩薩無住攝生。四太虛無礙喻。",
    "T35n1735_058:0948a07": "喻於菩薩無功益物。五幻化無真喻。喻即",
    "T35n1735_058:0948a08": "用而寂。然上諸夜神歎深。皆倣斯法喻。三",
    "T35n1735_058:0948a09": "結承力為說可知。二佛子乃往下正答所",
    "T35n1735_058:0948a10": "問。先長行後偈頌。前中三。初善光劫中行因",
    "T35n1735_058:0948a11": "得法。次日光劫內供佛修行。後總結時處。",
    "T35n1735_058:0948a12": "初中二。先明最初佛所修證。後轉生值佛修",
    "T35n1735_058:0948a13": "行。前中三。初古佛出興。二是時國王下先王",
    "T35n1735_058:0948a14": "治化。囹圄者周之獄名。三王有太子下夜",
    "T35n1735_058:0948a15": "神修因。於中有三。初明在家本事。二結",
    "T35n1735_058:0948a16": "會古今。三出家得法。今初有十一悲救罪",
    "T35n1735_058:0948a17": "人。正答發心之始。榜笞捶擊也。臏謂刖足之",
    "T35n1735_058:0948a18": "流。二臣議非理。三請代囚命。四臣執令誅。",
    "T35n1735_058:0948a19": "言寶祚者祚位也。易云聖人之大寶曰位。",
    "T35n1735_058:0948a20": "五王后哀祈。六王奪子志。七太子確救。八母",
    "T35n1735_058:0948a21": "請修因。九正設施場。十經半月下如來親",
    "T35n1735_058:0948a22": "救於中六。一就戮時臨。二時法輪下如來",
    "T35n1735_058:0948a23": "降德。三爾時太子下敬申禮請。四以佛神下",
    "T35n1735_058:0948a24": "就座談經。言普照因輪者。謂令知善惡各",
    "T35n1735_058:0948a25": "自有因。罪人惡因所招。太子善因當滿故。",
    "T35n1735_058:0948a26": "五時彼會下廣益當機。六善伏下太子得法。",
    "T35n1735_058:0948a27": "二善男子爾時太子下。結會古今分四。初",
    "T35n1735_058:0948a28": "結自身正酬發心之問。二結大臣。三結獄",
    "T35n1735_058:0948a29": "囚。四結王屬。並文處可知。薩遮有也尼乾",
    "T35n1735_058:0948b01": "不繫也。裸形自餓不繫衣食故。三佛子我",
    "T35n1735_058:0948b02": "於爾時下。明出家得法。各言百萬。義當彼",
    "T35n1735_058:0948b03": "時已得四地。二佛子我於爾時命終下。明",
    "T35n1735_058:0948b04": "轉生值佛修行。略列八佛通結一萬。第二",
    "T35n1735_058:0948b05": "次復有劫下。明日光劫中。值佛修行。中三。",
    "T35n1735_058:0948b06": "初總標舉。次最初下別列十佛。後於彼劫",
    "T35n1735_058:0948b07": "下總結得法。第三如於此劫下。總結時處修",
    "T35n1735_058:0948b08": "行得法。第二偈頌中有三十四頌分四。初",
    "T35n1735_058:0948b09": "一頌承力許說。次二頌古佛出興。次一偈半",
    "T35n1735_058:0948b10": "先王治化。餘頌夜神修因。於中四。初九",
    "T35n1735_058:0948b11": "偈半頌在家本事。次一偈頌出家得法。三",
    "T35n1735_058:0948b12": "有二偈頌一萬佛。四次於佛剎下有十七",
    "T35n1735_058:0948b13": "偈。頌總結時處得法。於中三。初一略標。",
    "T35n1735_058:0948b14": "次三總會古今。後十三偈。重頌末後得法",
    "T35n1735_058:0948b15": "深廣。四謙己推勝。第五指示後友嵐毘",
    "T35n1735_058:0948b16": "尼林此云樂勝圓光。昔有天女下生此處。",
    "T35n1735_058:0948b17": "因以為名。表九地總持光明無不照故。友",
    "T35n1735_058:0948b18": "名妙德圓滿者。善慧無缺故。然此園在迦",
    "T35n1735_058:0948b19": "毘羅城東二十里。是摩耶生佛之處。又從",
    "T35n1735_058:0948b20": "九地當得受職。是故今問生如來家",
    "T35n1735_058:0948b21": "(已下入第七十四經)。",
    "T35n1735_058:0948b22": "大方廣佛華嚴經疏卷第五十八"
}