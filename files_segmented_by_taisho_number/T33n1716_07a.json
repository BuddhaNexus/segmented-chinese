{
    "T33n1716_07a:0761c08": "folio_7a 妙法蓮華經玄義卷第七上",
    "T33n1716_07a:0761c10": "天台智者大師說",
    "T33n1716_07a:0761c11": "二、近利益者，起於寂滅道場，始成正覺，即",
    "T33n1716_07a:0761c12": "轉法輪，擊於毒鼓、天鼓，利益眾生，齊至法",
    "T33n1716_07a:0761c13": "華已前；益亦淺、深，死亦奢、促。何者？教本逗",
    "T33n1716_07a:0761c14": "緣，緣略為四，教亦有四，教主亦四，皆稱法",
    "T33n1716_07a:0761c15": "王，具王三昧，自破二十五有，七益眾生，例",
    "T33n1716_07a:0761c16": "如前說。又大小乘經，明佛入王三昧，放光",
    "T33n1716_07a:0761c17": "說法，善惡諸趣果苦得益者，如《阿含》中說，",
    "T33n1716_07a:0761c18": "見佛光明，蒙佛手觸，六道苦患，悉得除愈。",
    "T33n1716_07a:0761c19": "又《大品》云：放光照地獄眾生，苦惱即除，生",
    "T33n1716_07a:0761c20": "齊第六天。苦除是果益，生天是因益。《大品》稱",
    "T33n1716_07a:0761c21": "為華葉之益也。又佛放光，幽闇之處，皆大",
    "T33n1716_07a:0761c22": "明，各作是念：此中云何忽生眾生？此亦是",
    "T33n1716_07a:0761c23": "果益。此因果益，四教主佛，通能此益。別論益",
    "T33n1716_07a:0761c24": "者，則是淺深不同，謂聲聞斷正，緣覺侵習，",
    "T33n1716_07a:0761c25": "同名中草。菩薩伏惑，兼度眾生。故經云：「求",
    "T33n1716_07a:0761c26": "世尊處，我當作佛，行精進定。」是名上草益。",
    "T33n1716_07a:0761c27": "蓋三藏教主慈善根力利益之相也。經云：「若",
    "T33n1716_07a:0761c28": "諸菩薩智慧堅固，了達三界，求最上乘。」即",
    "T33n1716_07a:0761c29": "三人同觀無生，非但有前析智之益，別有",
    "T33n1716_07a:0762a01": "巧度，即是體真，是為小樹增長益。蓋通教主",
    "T33n1716_07a:0762a02": "利益之相。經云：「復有住禪得神通力，聞諸",
    "T33n1716_07a:0762a03": "法空，心大歡喜。」住禪者，住九種大禪；心大歡",
    "T33n1716_07a:0762a04": "喜者，登歡喜地，度無數億百千眾生，是名",
    "T33n1716_07a:0762a05": "大樹增長。非但有前因果析體之益，而別",
    "T33n1716_07a:0762a06": "有分別道種智，乃至一切種智益。蓋別教主",
    "T33n1716_07a:0762a07": "利益之相。經云：今當為汝說最實事，不啻",
    "T33n1716_07a:0762a08": "如前之益，乃有即破無明、顯出佛性究竟",
    "T33n1716_07a:0762a09": "實益。蓋圓教主利益之相。復次前三教益，劣",
    "T33n1716_07a:0762a10": "不兼勝，勝則兼劣，可解云云。又歷五味者，",
    "T33n1716_07a:0762a11": "乳教但因、果、大樹、實事四益，而不明三草一",
    "T33n1716_07a:0762a12": "木，以大乘經不入二乘人手，如聾如瘂故。",
    "T33n1716_07a:0762a13": "酪教但有三草等四益。生蘇備有七益。熟蘇",
    "T33n1716_07a:0762a14": "無析法三草，而有體法等七益。醍醐但有",
    "T33n1716_07a:0762a15": "實事益。前諸益皆麁，今益則妙。近從寂滅",
    "T33n1716_07a:0762a16": "訖至法華為生身菩薩，但得八番之益，不",
    "T33n1716_07a:0762a17": "得第九、第十益也。又有得義者，即是菩薩",
    "T33n1716_07a:0762a18": "從法性身來入分段，作願通應生等眷屬，",
    "T33n1716_07a:0762a19": "進破無明，斷除殘品，即得明第九、第十番",
    "T33n1716_07a:0762a20": "益也。始從寂滅，終至法華，略言十益也。",
    "T33n1716_07a:0762a21": "問：法身菩薩，聞應身佛說法，應身中益，亦",
    "T33n1716_07a:0762a22": "令法身得益耶？答：譬如磨鏡，鏡轉明，色像",
    "T33n1716_07a:0762a23": "亦明。又問：應身聞法益、法身亦益者，應身現",
    "T33n1716_07a:0762a24": "病，法身亦病耶？答：此病若實者，應病法亦病。",
    "T33n1716_07a:0762a25": "秖為應病非實，非實故，應身無病，法身亦",
    "T33n1716_07a:0762a26": "無病。又若應身現病少，當知法身益亦少。",
    "T33n1716_07a:0762a27": "若能應身現病廣，法身益亦廣也。今作諸句",
    "T33n1716_07a:0762a28": "料簡：自有果益、因不益，因益、果不益，俱益，",
    "T33n1716_07a:0762a29": "俱不益，此即現事可解。自有壞益、成益、亦",
    "T33n1716_07a:0762b01": "壞亦成益、不壞不成益。不壞不成益，是清涼",
    "T33n1716_07a:0762b02": "益；四趣因，是壞益；非想因，是成益；中間，是亦",
    "T33n1716_07a:0762b03": "成亦壞益云云。自有因益即果益，果益即因",
    "T33n1716_07a:0762b04": "益，此變易因移果易意也。自有因益非增",
    "T33n1716_07a:0762b05": "道，果益非損生，得是因果益，不得是因果",
    "T33n1716_07a:0762b06": "益，分段報因果也。自有因益是增道，果益是",
    "T33n1716_07a:0762b07": "損生，不得是因果益，得是因果益，習因習",
    "T33n1716_07a:0762b08": "果也。自有真益非俗益，二乘也。俗益非真",
    "T33n1716_07a:0762b09": "益，六度菩薩也。自有先俗益後真益，六度菩",
    "T33n1716_07a:0762b10": "薩也。自有先真益後俗益，通菩薩也。自有",
    "T33n1716_07a:0762b11": "真俗益非中益，中益非真俗益，別也。自有",
    "T33n1716_07a:0762b12": "真益即俗益，亦即中道益，圓也。三當文利益，",
    "T33n1716_07a:0762b13": "就今經備有七益，雖復差別，即無差別。譬",
    "T33n1716_07a:0762b14": "如芽、莖、枝、葉，生長不同，而是一地所生。七益",
    "T33n1716_07a:0762b15": "誠復淺深，無非實相，故言差別無差別也。",
    "T33n1716_07a:0762b16": "諸經差別麁益，同入此經無差妙益，或進",
    "T33n1716_07a:0762b17": "入諸妙益，或按位成妙益。進入益者，本是",
    "T33n1716_07a:0762b18": "地上清涼，今則進發大乘，解心明淨，或進觀",
    "T33n1716_07a:0762b19": "行妙，相似分真中。本是人天因益，今進入相",
    "T33n1716_07a:0762b20": "似分真。本是小乘學無學益，今進破無明分",
    "T33n1716_07a:0762b21": "真妙益，譬如迴聲入角轉小為大也。通、別",
    "T33n1716_07a:0762b22": "進益，例此可知。按位益者，本是麁果，地上",
    "T33n1716_07a:0762b23": "清涼，即成理妙之益。按於麁因之益，即是觀",
    "T33n1716_07a:0762b24": "行妙益。按麁學無學益，即是相似妙益。開",
    "T33n1716_07a:0762b25": "麁即妙，不須進入。通、別，例此可知。進入妙",
    "T33n1716_07a:0762b26": "益，即是待麁益明妙益；按位益，即是絕待",
    "T33n1716_07a:0762b27": "妙益云云。諸麁益判眷屬者，果、因二益，堪",
    "T33n1716_07a:0762b28": "為業生眷屬。中上二草小樹等，堪為願通",
    "T33n1716_07a:0762b29": "眷屬。大樹見性已去，皆應生眷屬攝云云。進",
    "T33n1716_07a:0762c01": "入按位者，理妙、假名、觀行妙，堪為業生眷屬。",
    "T33n1716_07a:0762c02": "相似妙，堪為願通眷屬。分真，堪為應生眷",
    "T33n1716_07a:0762c03": "屬。是名此經利益之相也云云。三、明流通利",
    "T33n1716_07a:0762c04": "益者，為三：一出師。二出法。三出益。弘經",
    "T33n1716_07a:0762c05": "行人，具通凡聖，若法身菩薩誓願莊嚴，令此",
    "T33n1716_07a:0762c06": "土、他土、下土、上土得權實七益、九益、十益，化",
    "T33n1716_07a:0762c07": "功歸己，還資法身，增道損生也。生身菩薩",
    "T33n1716_07a:0762c08": "亦能此土、他土弘經，令他得權實七益，化",
    "T33n1716_07a:0762c09": "功歸己，增道損生，而不能上土利益也。凡",
    "T33n1716_07a:0762c10": "夫之師亦能此土弘經，令他得權實七益，化",
    "T33n1716_07a:0762c11": "功歸己，增益品位。故《無量義》云：「有病導師，",
    "T33n1716_07a:0762c12": "在於此岸，而成就船筏，渡人彼岸。」即其義",
    "T33n1716_07a:0762c13": "也。問：凡夫但能為凡夫弘經，使凡夫得益，",
    "T33n1716_07a:0762c14": "亦能令聖人得益耶？答：聖有二種：一小乘",
    "T33n1716_07a:0762c15": "聖，二大乘聖。如經云：「若有實得阿羅漢，生",
    "T33n1716_07a:0762c16": "滅度想，若遇餘佛，便得決了。」南岳師云：初",
    "T33n1716_07a:0762c17": "依名餘佛，無明未破名之為餘。能知如來",
    "T33n1716_07a:0762c18": "祕密之藏，深覺圓理，名之為佛。佛滅後實",
    "T33n1716_07a:0762c19": "得羅漢者，於權實未了。若遇初依，即能",
    "T33n1716_07a:0762c20": "決了，成相似益，成進入分真益。此文往證",
    "T33n1716_07a:0762c21": "凡夫之師，得為小乘聖人弘經得益也。經",
    "T33n1716_07a:0762c22": "云：「六根清淨人說法，十方諸佛皆樂見之，",
    "T33n1716_07a:0762c23": "皆向其處說法，一切天龍聞其所說，皆大歡",
    "T33n1716_07a:0762c24": "喜。」此亦是凡夫師為大聖說法之明文也。",
    "T33n1716_07a:0762c25": "二出法者，通經方法，明出聖言。文云：「若眾生",
    "T33n1716_07a:0762c26": "不信受者，當於餘深法中，示教利喜。」餘者，",
    "T33n1716_07a:0762c27": "帶方便也。深者，明中道也。帶方便明中",
    "T33n1716_07a:0762c28": "道者，即別教也。若但方便，不明中道，即通、",
    "T33n1716_07a:0762c29": "藏等教也。經文許用別助圓，而例推亦應",
    "T33n1716_07a:0763a01": "用通助圓。又文云：「更以異方便，助顯第一",
    "T33n1716_07a:0763a02": "義。」豈隔藏、通耶？但菩薩已得實慧，亦得權",
    "T33n1716_07a:0763a03": "意，不以實濫權，亦不謂權是實；但為弘",
    "T33n1716_07a:0763a04": "實而眾生不信，須為實施權，以淺助深，",
    "T33n1716_07a:0763a05": "無虛妄也。此則雙用權實而弘經也。安樂",
    "T33n1716_07a:0763a06": "行云：「若有難問，不以小乘法答，但以大",
    "T33n1716_07a:0763a07": "乘而為解說，令得一切種智。」此則但令用",
    "T33n1716_07a:0763a08": "實弘經也。又云：「隨宜為說」，此亦不隔於",
    "T33n1716_07a:0763a09": "權也。今時人弘法，或一向用大，或一向用",
    "T33n1716_07a:0763a10": "小，皆不得佛意。善弘經者，用與適時，口",
    "T33n1716_07a:0763a11": "雖說權，而內心不違實法。但使眾生得權",
    "T33n1716_07a:0763a12": "實七益，於弘經暢矣。三出益者，然流通利",
    "T33n1716_07a:0763a13": "益，不待第三流通段方明利益。秖正說文",
    "T33n1716_07a:0763a14": "中，已指未來弘經之利。〈譬喻品〉後、〈授記品〉末、",
    "T33n1716_07a:0763a15": "〈法師品〉中，皆明弘經功德利益：能於如來",
    "T33n1716_07a:0763a16": "滅後聞一句偈者，亦與受三菩提記，況弘",
    "T33n1716_07a:0763a17": "宣者！竊為一人說者，功德尚多，況處眾廣",
    "T33n1716_07a:0763a18": "說者！展轉至第五十人隨喜功德，尚非二乘",
    "T33n1716_07a:0763a19": "境界，況最初會中聞隨喜者！常不輕流通一",
    "T33n1716_07a:0763a20": "句，尚得六根清淨，況具足流通者！初品弟子",
    "T33n1716_07a:0763a21": "弘經功德，無量億劫行五波羅蜜不得為",
    "T33n1716_07a:0763a22": "喻。況第五品，十方虛空，寧有邊表？五品弘",
    "T33n1716_07a:0763a23": "經，尚叵窮盡，皆云：「入如來室，著如來衣，坐",
    "T33n1716_07a:0763a24": "如來座。」如來之法，皆非數量，況八萬大士、千",
    "T33n1716_07a:0763a25": "界微塵菩薩而當可說耶？而當可知耶？唯",
    "T33n1716_07a:0763a26": "除如來，無能盡知者也。凡師弘經，令凡七",
    "T33n1716_07a:0763a27": "益。經云：「此經是閻浮提人病之良藥，若聞是",
    "T33n1716_07a:0763a28": "經，不老不死」者，於老死中，識老死實相。老",
    "T33n1716_07a:0763a29": "死，是果報法；識實相，即得清涼理妙益也，",
    "T33n1716_07a:0763b01": "亦果報益也。能持此經故，生安樂土，處蓮",
    "T33n1716_07a:0763b02": "華中，不為貪欲所惱，亦是離十惱亂，是善",
    "T33n1716_07a:0763b03": "行菩薩道；亦名名字益，亦是觀行妙，亦是",
    "T33n1716_07a:0763b04": "修因妙。得陀羅尼，能旋假入空，即是下、中、",
    "T33n1716_07a:0763b05": "上藥草等益，亦是小樹益；得百千旋陀羅尼，",
    "T33n1716_07a:0763b06": "即大樹益；得法音方便陀羅尼，是相似實益；",
    "T33n1716_07a:0763b07": "若有須臾聞，即得究竟三菩提，即是真實",
    "T33n1716_07a:0763b08": "益。復次，如人穿鑿高原見乾土，是下、中、上",
    "T33n1716_07a:0763b09": "藥草益。見泥，是小樹大樹益。得水，是最實益。",
    "T33n1716_07a:0763b10": "後五百歲尚獲此益，況復今時，弘經利他，寧",
    "T33n1716_07a:0763b11": "無七益耶？第四觀心者，小乘明心起，未動",
    "T33n1716_07a:0763b12": "身口，不名為業。大乘明剎那造罪，殃墜無",
    "T33n1716_07a:0763b13": "間。無間是大苦報處，剎那促起業處。促心",
    "T33n1716_07a:0763b14": "暫起，重業已成，況九法界而不具足。若能淨",
    "T33n1716_07a:0763b15": "心，諸業即淨。淨心觀者，謂觀諸心，悉是因緣",
    "T33n1716_07a:0763b16": "生法，即空、即假、即中，一心三觀。以是觀故，",
    "T33n1716_07a:0763b17": "知心非心，心但有名；知法非法，法無有",
    "T33n1716_07a:0763b18": "我；知名無名，即是我等；知法無法，即涅槃",
    "T33n1716_07a:0763b19": "等。此解起時，於我、我所，如雲如幻，即是地",
    "T33n1716_07a:0763b20": "上清涼益。信敬慚愧，諸善心生，於空、假、中，意",
    "T33n1716_07a:0763b21": "而有勇，即是因益。念念與即空相應，是中、",
    "T33n1716_07a:0763b22": "上草、小樹等益。念念與即假相應，是大樹益。",
    "T33n1716_07a:0763b23": "念念與即中相應，是最實事益。於一念益",
    "T33n1716_07a:0763b24": "心，七種分別云云。夫一向無生觀人，但信心",
    "T33n1716_07a:0763b25": "益，不信外佛威加益，此墮自性癡。又一向",
    "T33n1716_07a:0763b26": "信外佛加，不內心求益，此墮他性癡。共癡、",
    "T33n1716_07a:0763b27": "無因癡，亦可解。自性癡人，眼見世間牽重不",
    "T33n1716_07a:0763b28": "前者，傍力助進。云何不信罪垢重者，佛威",
    "T33n1716_07a:0763b29": "建立，令觀慧得益耶？又汝從何處，得是無",
    "T33n1716_07a:0763c01": "生內觀耶？從師耶從經耶？從自悟耶？師",
    "T33n1716_07a:0763c02": "與經，即是汝之外緣。若自悟者，必被冥加，汝",
    "T33n1716_07a:0763c03": "不知恩，如樹木不識日月風雨等恩。又三",
    "T33n1716_07a:0763c04": "事，汝不知外加：一不信教。二不自行求外",
    "T33n1716_07a:0763c05": "加。三不教人。直是汝之不信，非無外益",
    "T33n1716_07a:0763c06": "也。經曰：非內非外，而內而外。而內故，諸佛",
    "T33n1716_07a:0763c07": "解脫，於心中求。而外故，諸佛護念。云何不",
    "T33n1716_07a:0763c08": "信外益耶！云云他、共、無因癡，例可解。即假故，",
    "T33n1716_07a:0763c09": "無自性；即空故，無他性；即中故，無共性；雙",
    "T33n1716_07a:0763c10": "照故，無無因性云云。第五結成權實者，光宅",
    "T33n1716_07a:0763c11": "云：「照三三之境為權，照四一之境為實。」",
    "T33n1716_07a:0763c12": "今不用此解。既以大乘果為大理，何不",
    "T33n1716_07a:0763c13": "用小乘果為小理？彼救云：小果非真，故",
    "T33n1716_07a:0763c14": "不以其果為理。若爾，權教及權行人，何嘗",
    "T33n1716_07a:0763c15": "是實？既立權教行人，何不立權理？又權若",
    "T33n1716_07a:0763c16": "無理，俗不應稱諦，既言俗諦，權不應止",
    "T33n1716_07a:0763c17": "三也。實有四者，夫因果是二法，云何以二",
    "T33n1716_07a:0763c18": "法為理一耶？經云：「觀一切法如實相，不",
    "T33n1716_07a:0763c19": "行不分別。」云何分別因果為理一？若爾，便",
    "T33n1716_07a:0763c20": "無實相，則魔所說，故不用彼釋。今明照",
    "T33n1716_07a:0763c21": "十麁之境為權，照十妙之境為實。十麁者",
    "T33n1716_07a:0763c22": "即前九法界，三因緣等諸麁諦智，乃至麁利",
    "T33n1716_07a:0763c23": "益，皆稱權也。照十妙者，即是理妙，乃至利",
    "T33n1716_07a:0763c24": "益妙，妙故為實。復次為十妙故，開出十麁，",
    "T33n1716_07a:0763c25": "如為蓮故華，意在於蓮，而蓮隱不現。於餘",
    "T33n1716_07a:0763c26": "深法，示教利喜，餘法有實，而實不顯。文云：",
    "T33n1716_07a:0763c27": "「如來方便意趣難解也」。又華開蓮現，譬開",
    "T33n1716_07a:0763c28": "十麁顯十妙，則無復十麁，唯一大事不可",
    "T33n1716_07a:0763c29": "思議境界，乃至利益。肇師云：「始從佛國，終",
    "T33n1716_07a:0764a01": "法供養，皆明不可思議。」今亦例爾，既開麁",
    "T33n1716_07a:0764a02": "已，始終皆妙。又約五味者，乳味則有為十",
    "T33n1716_07a:0764a03": "妙明十麁，開十麁顯十妙，則成一權一",
    "T33n1716_07a:0764a04": "實；若就四悉檀，則有六權二實；若約四門，",
    "T33n1716_07a:0764a05": "則十二權四實也。若約三藏一向是權，化城",
    "T33n1716_07a:0764a06": "楊葉，還就三藏，約化他為權，就自行為",
    "T33n1716_07a:0764a07": "實；約四悉檀，三權一實；約四門，十二權四",
    "T33n1716_07a:0764a08": "實。若方等既備有四教，故三十種權一十種",
    "T33n1716_07a:0764a09": "實；若約四悉檀，十四權二實；對四門五十",
    "T33n1716_07a:0764a10": "六權八實。若約摩訶般若，既廢三藏，但用",
    "T33n1716_07a:0764a11": "三教，通別二十種為權，一十種圓為實；若",
    "T33n1716_07a:0764a12": "約悉檀，十權二實；若歷四門，四十權八實。",
    "T33n1716_07a:0764a13": "若至法華，前來一向皆廢，但說一實，實中",
    "T33n1716_07a:0764a14": "非無方便，但是實相方便，同稱為實。今約",
    "T33n1716_07a:0764a15": "悉檀者，未悟之前三權，悟即一實；若歷四",
    "T33n1716_07a:0764a16": "門，十二權四實，名數一往同三藏，而意有",
    "T33n1716_07a:0764a17": "天懸而地殊。彼教十二權四實，一向是權；法",
    "T33n1716_07a:0764a18": "華一向是實。料簡異方等、般若云云。故云：「但",
    "T33n1716_07a:0764a19": "說無上道，示真實相。」此之謂也。若約涅槃，",
    "T33n1716_07a:0764a20": "涅槃備釋四教，亦是三十權一十實，一往似",
    "T33n1716_07a:0764a21": "同方等，而意逈異。彼則二入實，二不入實。",
    "T33n1716_07a:0764a22": "今涅槃四俱入實，因中則有三權一實，在",
    "T33n1716_07a:0764a23": "果則四實而無權。若約四悉檀，十四權二",
    "T33n1716_07a:0764a24": "實；歷四門，五十六權八實；若更約三因門，",
    "T33n1716_07a:0764a25": "五十六權；若果門四實但是實，仍其本因，故",
    "T33n1716_07a:0764a26": "說四耳。是則四門入實，約果四實十二權，",
    "T33n1716_07a:0764a27": "法華義齊也。故知諸教，雖同有權實，權實",
    "T33n1716_07a:0764a28": "不同，或一向實、或一向權、或權實相兼，皆",
    "T33n1716_07a:0764a29": "是稱當機情，緣理未融。今總就教判權實，",
    "T33n1716_07a:0764b01": "若約三藏、通、別三教是權，圓教為實。又諸",
    "T33n1716_07a:0764b02": "教權實，未融為權；既融，開權顯實為實。今",
    "T33n1716_07a:0764b03": "法華是一圓故為實，又開權故為實。若就",
    "T33n1716_07a:0764b04": "圓教為語，照前三教三十麁為權，照十",
    "T33n1716_07a:0764b05": "妙為實。若就開權圓融為語，決於三十麁",
    "T33n1716_07a:0764b06": "皆成妙，但稱為實，是故稱妙。若取悟理",
    "T33n1716_07a:0764b07": "者，理即非權非實，不見一法，空拳誑小",
    "T33n1716_07a:0764b08": "兒。說權說實，是則為麁，理則非權非實，是",
    "T33n1716_07a:0764b09": "故為妙也。",
    "T33n1716_07a:0764b10": "○第二、約本明十妙者，為二：先、釋本迹。二、",
    "T33n1716_07a:0764b11": "明十妙。釋本迹為六：本者理本，即是實相",
    "T33n1716_07a:0764b12": "一究竟道；迹者，除諸法實相，其餘種種皆名",
    "T33n1716_07a:0764b13": "為迹。又理之與事，皆名為本；說理說事，皆",
    "T33n1716_07a:0764b14": "名教迹也。又理事之教，皆名為本；稟教修",
    "T33n1716_07a:0764b15": "行，名為迹，如人依處，則有行跡，尋跡得處",
    "T33n1716_07a:0764b16": "也。又行能證體，體為本；依體起用，用為迹。",
    "T33n1716_07a:0764b17": "又實得體用，名為本；權施體用，名為迹。又今",
    "T33n1716_07a:0764b18": "日所顯者為本；先來已說者為迹。約此六",
    "T33n1716_07a:0764b19": "義，以明本迹也。一、約理事明本迹者，從",
    "T33n1716_07a:0764b20": "無住本立一切法，無住之理，即是本時實相",
    "T33n1716_07a:0764b21": "真諦也；一切法，即是本時森羅，俗諦也。由實",
    "T33n1716_07a:0764b22": "相真本垂於俗迹，尋於俗迹即顯真本，本",
    "T33n1716_07a:0764b23": "迹雖殊，不思議一也。故文云：「觀一切法空",
    "T33n1716_07a:0764b24": "如實相，但以因緣有，從顛倒生云云。」、二理教",
    "T33n1716_07a:0764b25": "明本迹者，即是本時所照二諦，俱不可說，",
    "T33n1716_07a:0764b26": "故皆名本也。昔佛方便說之，即是二諦之",
    "T33n1716_07a:0764b27": "教，教名為迹。若無二諦之本，則無二種之",
    "T33n1716_07a:0764b28": "教，若無教迹，豈顯諦本？本迹雖殊，不思議",
    "T33n1716_07a:0764b29": "一。文云：「是法不可示，言辭相寂滅，以方便",
    "T33n1716_07a:0764c01": "力故，為五比丘說。」三、約教行為本迹者，",
    "T33n1716_07a:0764c02": "最初稟昔佛之教以為本，則有修因致果",
    "T33n1716_07a:0764c03": "之行。由教詮理而得起行，由行會教而",
    "T33n1716_07a:0764c04": "得顯理；本迹雖殊，不思議一也。文云：「諸法",
    "T33n1716_07a:0764c05": "從本來，常自寂滅相，佛子行道已，來世得",
    "T33n1716_07a:0764c06": "作佛云云。」四、約體用明本迹者，由昔最初",
    "T33n1716_07a:0764c07": "修行契理，證於法身為本，初得法身本故，",
    "T33n1716_07a:0764c08": "即體起應身之用，由於應身得顯法身；",
    "T33n1716_07a:0764c09": "本迹雖殊，不思議一。文云：「吾從成佛已來，甚",
    "T33n1716_07a:0764c10": "大久遠若斯，但以方便教化眾生，作如此",
    "T33n1716_07a:0764c11": "說。」五、約實權明本迹者，實者，最初久遠實",
    "T33n1716_07a:0764c12": "得法、應二身，皆名為本；中間數數唱生、唱",
    "T33n1716_07a:0764c13": "滅，種種權施法、應二身，故名為迹。非初得",
    "T33n1716_07a:0764c14": "法、應之本，則無中間法、應之迹。由迹顯本，",
    "T33n1716_07a:0764c15": "本迹雖殊，不思議一也。文云：「是我方便，諸佛",
    "T33n1716_07a:0764c16": "亦然。」六、約今已論本迹者，前來諸教已說",
    "T33n1716_07a:0764c17": "事理，乃至權實者，皆是迹也。今經所說久遠",
    "T33n1716_07a:0764c18": "事理，乃至權實者，皆名為本。非今所明久",
    "T33n1716_07a:0764c19": "遠之本，無以垂於已說之迹；非已說迹，豈",
    "T33n1716_07a:0764c20": "顯今本？本迹雖殊，不思議一也。文云：「諸佛",
    "T33n1716_07a:0764c21": "法久後，要當說真實。」若約已今論本迹者，",
    "T33n1716_07a:0764c22": "指已為迹，攝得釋迦寂滅道場已來十麁十",
    "T33n1716_07a:0764c23": "妙，悉名為迹。指今為本，總遠攝最初本時",
    "T33n1716_07a:0764c24": "諸麁諸妙，皆名為本。若約權實明本迹者，",
    "T33n1716_07a:0764c25": "指權為迹，別攝得中間種種異名佛十麁",
    "T33n1716_07a:0764c26": "十妙，皆名為權。指實為本，攝得最初十麁",
    "T33n1716_07a:0764c27": "十妙，悉名為實。若約體用明本迹者，指",
    "T33n1716_07a:0764c28": "用為迹，攝得最初感應、神通、說法、眷屬、利益",
    "T33n1716_07a:0764c29": "等五妙。指體為本，攝得最初三法妙也。若",
    "T33n1716_07a:0765a01": "約教行為本迹者，指行為迹，攝得最初",
    "T33n1716_07a:0765a02": "行妙、位妙；指教為本，攝得最初本時智妙。",
    "T33n1716_07a:0765a03": "若理教為本迹者，指理為本，攝得本初之",
    "T33n1716_07a:0765a04": "境妙；指教為迹，攝得本時之師教妙，兼得",
    "T33n1716_07a:0765a05": "本師十妙。若理事為本迹者，指事為迹，攝",
    "T33n1716_07a:0765a06": "得本時諸麁境；指理為本，攝得本時諸妙",
    "T33n1716_07a:0765a07": "境。最初之本為本，但本而非迹；最後已說，",
    "T33n1716_07a:0765a08": "但迹而非本；中間亦迹亦本。若無本時之",
    "T33n1716_07a:0765a09": "本，不能垂得中間、最後之迹；若無已說之",
    "T33n1716_07a:0765a10": "迹，不能顯得今說之本。本迹雖殊，不思議",
    "T33n1716_07a:0765a11": "一也。",
    "T33n1716_07a:0765a12": "△二、明本十妙者：一、本因妙。二、本果妙。三、",
    "T33n1716_07a:0765a13": "本國土妙。四、本感應妙。五、本神通妙。六、本說",
    "T33n1716_07a:0765a14": "法妙。七、本眷屬妙。八、本涅槃妙。九、本壽命妙。",
    "T33n1716_07a:0765a15": "十、本利益妙。釋此十妙，又為十重：一、略釋",
    "T33n1716_07a:0765a16": "十意。二、生起次第。三、明本迹開合。四、引文",
    "T33n1716_07a:0765a17": "證成。五、廣解。六、三世料簡。七、論麁妙。八、結",
    "T33n1716_07a:0765a18": "成權實。九、利益。十、觀心。",
    "T33n1716_07a:0765a19": "○一、略釋者，本因妙者，本初發菩提心，行",
    "T33n1716_07a:0765a20": "菩薩道所修因也。若十六王子在大通佛",
    "T33n1716_07a:0765a21": "時弘經結緣，皆是中間所作，非本因也。若",
    "T33n1716_07a:0765a22": "娑婆為墨，東行千界方下一點，點不點等，盡",
    "T33n1716_07a:0765a23": "抹為塵，一塵一劫，復過於是百千萬億那",
    "T33n1716_07a:0765a24": "由他劫，彌勒補處，以出假種智直數世界，",
    "T33n1716_07a:0765a25": "尚不能知，況數其塵，寧當得盡？特是如來",
    "T33n1716_07a:0765a26": "巧喻，顯其長遠之相；況以世智，巧歷算數",
    "T33n1716_07a:0765a27": "耶！文云：「我以佛眼觀彼久遠，猶若今也。」",
    "T33n1716_07a:0765a28": "唯佛能知如此久遠，皆是迹因，非本因也。",
    "T33n1716_07a:0765a29": "若留中間之因，於後難信，是故《法華》拂迹",
    "T33n1716_07a:0765b01": "除疑，權而非實，我本行菩薩道時，不在中",
    "T33n1716_07a:0765b02": "間，過是已前所行道者，名之為本，即是本",
    "T33n1716_07a:0765b03": "因妙也。二、明本果妙者，本初所行圓妙之",
    "T33n1716_07a:0765b04": "因，契得究竟常、樂、我、淨，乃是本果。不取寂",
    "T33n1716_07a:0765b05": "滅道場，舍那成佛，為本果也。尚不取中間",
    "T33n1716_07a:0765b06": "之果以為本果，況舍那始成云何是本？但",
    "T33n1716_07a:0765b07": "取成佛已來，甚大久遠，初證之果，名本果",
    "T33n1716_07a:0765b08": "妙也。三、本國土者，本既成果，必有依國。今",
    "T33n1716_07a:0765b09": "既迹在同居、或在三土，中間亦有四土，本",
    "T33n1716_07a:0765b10": "佛亦應有土，復居何處？文云：「自從是來，我",
    "T33n1716_07a:0765b11": "常在此娑婆世界說法教化。」按此文者，實",
    "T33n1716_07a:0765b12": "非今日迹中娑婆，亦非中間權迹處所，乃是",
    "T33n1716_07a:0765b13": "本之娑婆，即本土妙也。四、本感應者，既已成",
    "T33n1716_07a:0765b14": "果，即有本時所證二十五三昧，慈悲誓願，機",
    "T33n1716_07a:0765b15": "感相關，能即寂而照，故言本感應也。五、本",
    "T33n1716_07a:0765b16": "神通者，亦是昔時所得無記化化禪，與本因",
    "T33n1716_07a:0765b17": "時諸慈悲合，施化所作神通，駭動最初可",
    "T33n1716_07a:0765b18": "度眾生，故言本神通也。六、本說法者，即是",
    "T33n1716_07a:0765b19": "往昔，初坐道場，始成正覺，初轉法輪，四辯",
    "T33n1716_07a:0765b20": "所說之法，名本說法也。七、本眷屬者，本時",
    "T33n1716_07a:0765b21": "說法，所被之人也。如下方住者，彌勒不識，即",
    "T33n1716_07a:0765b22": "本之眷屬也。八、本涅槃者，本時所證斷德涅",
    "T33n1716_07a:0765b23": "槃，亦是本時應處同居、方便二土，有緣既",
    "T33n1716_07a:0765b24": "度，唱言入滅，即本涅槃也。九、本壽命者，既唱",
    "T33n1716_07a:0765b25": "入滅，則有長短、遠近壽命也。十、本利益者，",
    "T33n1716_07a:0765b26": "本業、願、通、應等眷屬，八番、十番饒益者是也。",
    "T33n1716_07a:0765b27": "○二、生起者，此十種義，赴緣直說，散在經文，",
    "T33n1716_07a:0765b28": "今欲編次，故須生起。所以本因居初者，必",
    "T33n1716_07a:0765b29": "由因而致果。果成，故有國。極果居國，即有",
    "T33n1716_07a:0765c01": "照機。機動則施化，施化則有神通。神通竟，",
    "T33n1716_07a:0765c02": "次為說法。說法所被，即成眷屬。眷屬已度，緣",
    "T33n1716_07a:0765c03": "盡涅槃。涅槃故，則論壽命長短、長短之壽所",
    "T33n1716_07a:0765c04": "作利益、乃至佛滅度後正像等益。義乃無",
    "T33n1716_07a:0765c05": "量，止作十條，收束始終，復成次第也。",
    "T33n1716_07a:0765c06": "○三、迹本同異者，迹中因開而果合，合習果、",
    "T33n1716_07a:0765c07": "報果為三法妙也。本中因合而果開，開習",
    "T33n1716_07a:0765c08": "果，出報果，明本國土妙也。作此同異者，",
    "T33n1716_07a:0765c09": "依於義便，互有去取。迹中委悉明境、智、行、",
    "T33n1716_07a:0765c10": "位；本文語略，通束為因妙，得意知是開合",
    "T33n1716_07a:0765c11": "耳。果妙者，即是迹中三軌妙也。感應、神通、說",
    "T33n1716_07a:0765c12": "法、眷屬，名同上也。本開涅槃壽命妙者，久遠",
    "T33n1716_07a:0765c13": "諸佛，如燈明、迦葉佛等，皆於法華即入涅",
    "T33n1716_07a:0765c14": "槃。義推本佛，必是淨土淨機。又往事已成，故",
    "T33n1716_07a:0765c15": "開出涅槃等妙也。迹中無此二義者，釋迦",
    "T33n1716_07a:0765c16": "雖於《法華》唱言涅槃，而未滅度，此事方在",
    "T33n1716_07a:0765c17": "涅槃，故迹中不辨。利益同上也。",
    "T33n1716_07a:0765c18": "○四、引文證者，不遠索他經，亦不通引部",
    "T33n1716_07a:0765c19": "內，但就本門證成十義也。然先佛法華，如",
    "T33n1716_07a:0765c20": "恒河沙阿閦婆偈，今佛靈山八年說法，胡本",
    "T33n1716_07a:0765c21": "中事，復應何窮？真丹邊鄙，止聞大意，人見",
    "T33n1716_07a:0765c22": "七卷，謂為小經，胡文浩博，何所不辨？今就",
    "T33n1716_07a:0765c23": "數紙之內，十證宛然。文云：「我本行菩薩道",
    "T33n1716_07a:0765c24": "時所成壽命，今猶未盡」者，即是本之行因妙",
    "T33n1716_07a:0765c25": "也。文云：「我實成佛已來，無量無邊億那由他。」",
    "T33n1716_07a:0765c26": "又云：「我實成佛已來，久遠若斯，但以方便",
    "T33n1716_07a:0765c27": "教化眾生，作如此說。」即是本果妙也。文云：",
    "T33n1716_07a:0765c28": "「我於娑婆世界得三菩提已，教化示導是",
    "T33n1716_07a:0765c29": "諸菩薩。」又云：「自從是來，我常在此娑婆世",
    "T33n1716_07a:0766a01": "界說法教化，亦於餘處導利眾生。」此之國",
    "T33n1716_07a:0766a02": "土非復今時娑婆，即本國土妙也。文云：「若",
    "T33n1716_07a:0766a03": "有眾生來至我所，我以佛眼觀其信等諸",
    "T33n1716_07a:0766a04": "根利鈍。」此即本時照機之智，是感應妙也。文",
    "T33n1716_07a:0766a05": "云：「如來祕密神通之力。」又中間文云：「或示己",
    "T33n1716_07a:0766a06": "身、或示他身；或示己事、或示他事。」即是垂",
    "T33n1716_07a:0766a07": "形十界，作種種像，驗本亦然，是本神通妙",
    "T33n1716_07a:0766a08": "也。文云：「是諸菩薩悉是我所化，令發大道",
    "T33n1716_07a:0766a09": "心，今皆住不退，修學我道法。」又中間，或說",
    "T33n1716_07a:0766a10": "己事、或說他事，驗本亦然，即本說法妙。文",
    "T33n1716_07a:0766a11": "云：「此諸菩薩身皆金色，下方空中住，此等是",
    "T33n1716_07a:0766a12": "我子，我從久遠來，教化是等眾。」即本眷屬",
    "T33n1716_07a:0766a13": "妙也。文云：「又復言其入於涅槃，如是皆以",
    "T33n1716_07a:0766a14": "方便分別。」又云：「今非實滅，而便唱言當取",
    "T33n1716_07a:0766a15": "滅度。」往緣既訖而唱入滅，中間既唱涅槃，",
    "T33n1716_07a:0766a16": "例本亦有涅槃，即本涅槃妙。文云：「處處自",
    "T33n1716_07a:0766a17": "說名字不同，年紀大小。」年即壽命，大小即長",
    "T33n1716_07a:0766a18": "短常無常也。中間既爾，本壽亦然，即本壽命",
    "T33n1716_07a:0766a19": "妙也。文云：「又以方便說微妙法，能令眾生",
    "T33n1716_07a:0766a20": "發歡喜心。」即中間利益。又云：「聞佛說壽命",
    "T33n1716_07a:0766a21": "劫數長遠如是，無量無邊阿僧祇眾生得大",
    "T33n1716_07a:0766a22": "饒益。」即迹中之益。迹與中間既爾，例本亦",
    "T33n1716_07a:0766a23": "然，即是本利益妙也。十據在經非人造也。",
    "T33n1716_07a:0766a24": "○五、廣釋者，夫非本無以垂迹，若能解迹",
    "T33n1716_07a:0766a25": "則亦知本，為未解者更重分別。但本極法",
    "T33n1716_07a:0766a26": "身，微妙深遠，佛若不說，彌勒尚闇，何況下地！",
    "T33n1716_07a:0766a27": "何況凡夫！雖然父母之年不可不知，如來",
    "T33n1716_07a:0766a28": "功德何容不識？今略依經旨，髣髴推尋。本",
    "T33n1716_07a:0766a29": "因妙者，經言：「我本行菩薩道時所成壽命」",
    "T33n1716_07a:0766b01": "者，慧命，即本時智妙也。我本行者，行是進趣，",
    "T33n1716_07a:0766b02": "即本行妙也。菩薩道時者，菩薩是因人，復",
    "T33n1716_07a:0766b03": "顯位妙也。一句文證成三妙，三妙即本時",
    "T33n1716_07a:0766b04": "因妙，非迹因也。迹因多種，或言昔為陶師，",
    "T33n1716_07a:0766b05": "值先釋迦佛，三事供養，藉草然燈、石蜜漿，發",
    "T33n1716_07a:0766b06": "口得記，父母名字，弟子侍人，皆如先佛，即",
    "T33n1716_07a:0766b07": "是初阿僧祇發心。既不明斷惑，知是三藏行",
    "T33n1716_07a:0766b08": "因之相也。或言昔為摩納，值然燈佛，五華",
    "T33n1716_07a:0766b09": "奉散，布髮掩泥，躍身虛空，得無生忍，佛與",
    "T33n1716_07a:0766b10": "受記，號釋迦文。《大品》亦云：「華嚴城內得記。」",
    "T33n1716_07a:0766b11": "義與此同。並云斷惑，故知通佛行因之相",
    "T33n1716_07a:0766b12": "也。或言昔為寶海梵志，刪提嵐國，寶藏佛所，",
    "T33n1716_07a:0766b13": "行大精進，十方佛送華供養。既為寶藏佛",
    "T33n1716_07a:0766b14": "父，又是彌陀之師，稱其功德不可思議，故知",
    "T33n1716_07a:0766b15": "是別圓行因之相。以三義故，知此諸因悉是",
    "T33n1716_07a:0766b16": "迹因：一、近故。二、淺深不同故。三、被拂故。今",
    "T33n1716_07a:0766b17": "世已前，本來已後，中間行行，悉是方便，故知",
    "T33n1716_07a:0766b18": "是迹因也。若執迹因為本因者，斯不知迹，",
    "T33n1716_07a:0766b19": "亦不識本。如不識天月，但觀池月，若光、",
    "T33n1716_07a:0766b20": "若桂、若輪，準下知上。光譬智妙，桂譬行妙，",
    "T33n1716_07a:0766b21": "輪譬位妙。若識迹中三妙，拂迹顯本，即知",
    "T33n1716_07a:0766b22": "本地因妙，如撥影指天，云何臨盆而不仰",
    "T33n1716_07a:0766b23": "漢？嗚呼！聾騃，若為論道耶？若得斯意，迹本",
    "T33n1716_07a:0766b24": "非本，本迹非迹，本迹雖殊，不思議一也。問：",
    "T33n1716_07a:0766b25": "經稱本行菩薩道時者，應是初住得真道",
    "T33n1716_07a:0766b26": "時也。中間，應是諸地增道損生。今之寂場，",
    "T33n1716_07a:0766b27": "應是妙覺。妙覺顯本，應指昔初住。此一途",
    "T33n1716_07a:0766b28": "為允？答：文義不可。文云：「盡行諸佛所有道",
    "T33n1716_07a:0766b29": "法」，又云：「具足行諸道」，悉具足因，乃是本因。",
    "T33n1716_07a:0766c01": "初住，不得稱悉具，故非所指本因也。又中",
    "T33n1716_07a:0766c02": "間之果悉拂是權，況今寂場之果，何得為",
    "T33n1716_07a:0766c03": "實？又中間之果尚被拂者，中間之因，寧實因",
    "T33n1716_07a:0766c04": "也？故爾問，非也。二、明本果妙者，經言：「我成",
    "T33n1716_07a:0766c05": "佛已來，甚大久遠。」我者，即真性軌。佛者，覺義，",
    "T33n1716_07a:0766c06": "即觀照軌。已來者，乘如實道，來成正覺，即",
    "T33n1716_07a:0766c07": "是起應資成軌也。如此三軌，成來已久，即本",
    "T33n1716_07a:0766c08": "果妙也。本果圓滿，久在於昔，非今迹成，迹",
    "T33n1716_07a:0766c09": "成又非一種：或言道樹草座、三十四心、見思",
    "T33n1716_07a:0766c10": "俱斷、朗然大悟，覺知世間出世間一切諸法，",
    "T33n1716_07a:0766c11": "名之為佛。唯有此佛、無十方佛，三世佛者",
    "T33n1716_07a:0766c12": "悉是他佛，非我分身，此即三藏佛果相也。或",
    "T33n1716_07a:0766c13": "言道樹天衣為座，以一念相應慧斷餘殘",
    "T33n1716_07a:0766c14": "習氣而得成佛。《大品》中說：「共般若時，十方",
    "T33n1716_07a:0766c15": "有千佛現，問難人皆字須菩提、釋提桓因",
    "T33n1716_07a:0766c16": "等。」亦是他佛，非我分身，此即通佛果成相",
    "T33n1716_07a:0766c17": "也。或言寂滅道場，七寶華為座，身稱華臺，",
    "T33n1716_07a:0766c18": "千葉上一一菩薩，復有百億菩薩，如是則",
    "T33n1716_07a:0766c19": "有千百億菩薩，十方放白毫及分身光，白毫",
    "T33n1716_07a:0766c20": "入華臺菩薩頂，分身光入華葉菩薩頂，此名",
    "T33n1716_07a:0766c21": "受法王職位，窮得諸佛法底而得成佛。華",
    "T33n1716_07a:0766c22": "臺名報佛，華葉上名應佛，報應但是相關",
    "T33n1716_07a:0766c23": "而已，不得相即，此是別佛果成相也。或言",
    "T33n1716_07a:0766c24": "道場以虛空為座，一成一切成。毘盧遮那",
    "T33n1716_07a:0766c25": "遍一切處，舍那、釋迦成亦遍一切處，三佛具",
    "T33n1716_07a:0766c26": "足無有缺減，三佛相即，無有一異。法華八",
    "T33n1716_07a:0766c27": "方，一一方各四百萬億那由他國土，安置釋",
    "T33n1716_07a:0766c28": "迦，悉是遮那。《普賢觀》云：「釋迦牟尼名毘盧遮",
    "T33n1716_07a:0766c29": "那。」此即圓佛果成相也。有三義故，知此諸",
    "T33n1716_07a:0767a01": "果皆是迹果：一、今世始成故。二、淺深不同故。",
    "T33n1716_07a:0767a02": "三、拂中間故。若是本果，何得今日始成？本",
    "T33n1716_07a:0767a03": "果，一果一切果，何得前後差別不同？自從今",
    "T33n1716_07a:0767a04": "世之前，本成之後，百千萬億行因得果，唱",
    "T33n1716_07a:0767a05": "生唱滅，悉是中間，拂為方便，寂滅樹王，何",
    "T33n1716_07a:0767a06": "得非迹？若執迹果為本果者，斯不知迹，",
    "T33n1716_07a:0767a07": "亦不識本。從本垂迹，如月現水，拂迹顯",
    "T33n1716_07a:0767a08": "本，如撥影指天。當撥始成之果皆迹果，",
    "T33n1716_07a:0767a09": "指久成之果是本果也。如此解者，中間果",
    "T33n1716_07a:0767a10": "疑，颯然皆盡，長遠之信，其義明焉。迹本非本，",
    "T33n1716_07a:0767a11": "本迹非迹，迹本雖殊，不思議一也。三、本國土",
    "T33n1716_07a:0767a12": "妙者，經云：「自從是來，我常在此娑婆世界",
    "T33n1716_07a:0767a13": "說法教化，亦於餘處導利眾生。」娑婆者，即",
    "T33n1716_07a:0767a14": "本時同居土也。餘處者，即本時三土也。此指",
    "T33n1716_07a:0767a15": "本時真應所栖之土，非迹中土也。迹中明",
    "T33n1716_07a:0767a16": "土，又非一途：或言統此三千百億日月者，",
    "T33n1716_07a:0767a17": "同居穢土也。或言西方有土，名曰無勝，其",
    "T33n1716_07a:0767a18": "土所有莊嚴之事，猶如安養者，同居淨土",
    "T33n1716_07a:0767a19": "也。或言華王世界蓮華藏海者，此實報土也。",
    "T33n1716_07a:0767a20": "或言其佛住處，名常寂光者，即究竟土也。",
    "T33n1716_07a:0767a21": "寂光理通，如鏡如器；諸土別異，如像如飯；",
    "T33n1716_07a:0767a22": "業力所隔，感見不同。《淨名》云：「我佛土淨而汝",
    "T33n1716_07a:0767a23": "不見」，此乃眾生感見差別，不關佛土也。若",
    "T33n1716_07a:0767a24": "言今此三界皆是我有，諸土淨穢調伏攝受，",
    "T33n1716_07a:0767a25": "皆佛所為。譬如百姓居土，土非其有；如父",
    "T33n1716_07a:0767a26": "立舍，父去舍存。如來亦爾，為眾生故而取",
    "T33n1716_07a:0767a27": "佛土，化訖入滅，佛去土存，此乃佛土，不關",
    "T33n1716_07a:0767a28": "眾生也。復次三變土田者，或是變同居之",
    "T33n1716_07a:0767a29": "穢，令見同居之淨。或見方便有餘淨，例如",
    "T33n1716_07a:0767b01": "〈壽量〉云：「若有深信解者，見佛常在耆闍崛",
    "T33n1716_07a:0767b02": "山，共大菩薩聲聞眾僧」者是也。或見實報",
    "T33n1716_07a:0767b03": "淨，例如見娑婆國土皆紺瑠璃，純諸菩薩，即",
    "T33n1716_07a:0767b04": "其義也。或見寂光等也。法華三昧之力，使",
    "T33n1716_07a:0767b05": "見不同耳。有三義故，得知諸土悉迹土",
    "T33n1716_07a:0767b06": "也：一、今佛所栖故。二、前後修立故。三、中間所",
    "T33n1716_07a:0767b07": "拂故。若是本土，非今佛所栖，今佛所栖，即迹",
    "T33n1716_07a:0767b08": "土也。若是本土，一土一切土，不應前、後修立，",
    "T33n1716_07a:0767b09": "深、淺不同；今土已前，本土已後，皆名中間，中",
    "T33n1716_07a:0767b10": "間悉稱方便，況今之土，寧得非迹？從本垂",
    "T33n1716_07a:0767b11": "迹，執迹為本者，此不知迹亦不識本。今",
    "T33n1716_07a:0767b12": "拂迹指本，本時所栖四土者，是本國土妙",
    "T33n1716_07a:0767b13": "也。迹本非本，本迹非迹，非迹非本，即不思",
    "T33n1716_07a:0767b14": "議一也。四、本感應妙者，經云：「若有眾生來",
    "T33n1716_07a:0767b15": "至我所，我以佛眼觀其信等諸根利鈍。」眾生",
    "T33n1716_07a:0767b16": "來至者，感扣法身也。我以佛眼觀者，慈悲往",
    "T33n1716_07a:0767b17": "應也。諸根利鈍者，十法界冥顯欣厭不同也。",
    "T33n1716_07a:0767b18": "此指本時證二十五三昧感應，非迹中感",
    "T33n1716_07a:0767b19": "應也。迹應多種：或言一日三時，入定觀可",
    "T33n1716_07a:0767b20": "度機，此三藏佛照分段穢國九法界機，析空",
    "T33n1716_07a:0767b21": "感應也。或言即俗而真，不須入出，任運能",
    "T33n1716_07a:0767b22": "知，此通佛照分段淨國九法界機，體空感應",
    "T33n1716_07a:0767b23": "也。或言用王三昧，歷別照十法界機，此別",
    "T33n1716_07a:0767b24": "佛照方便有餘土，次第感應也。或言王三昧，",
    "T33n1716_07a:0767b25": "一時照十法界機，此圓佛照十法界寂光土",
    "T33n1716_07a:0767b26": "機，圓感應也。有三義故，知諸感應，迹而非",
    "T33n1716_07a:0767b27": "本，始成故、不同故、被拂故。寂場樹下，始偏圓",
    "T33n1716_07a:0767b28": "滿，故知是迹。或前修後學，深淺不同，故知是",
    "T33n1716_07a:0767b29": "權。中間已來，拂皆方便，寧非迹耶？從本出",
    "T33n1716_07a:0767c01": "迹，豈可執迹為本？拂迹顯本，宜捨迹指",
    "T33n1716_07a:0767c02": "本，本迹迹本，不思議一云云。復次，或本感麁，",
    "T33n1716_07a:0767c03": "迹感妙；或本感妙，迹感麁；俱妙俱麁，應亦如",
    "T33n1716_07a:0767c04": "是。又本感廣，迹感狹；或迹感廣，本感狹；俱狹",
    "T33n1716_07a:0767c05": "俱廣，應亦如是。但取今昔判本迹，不約",
    "T33n1716_07a:0767c06": "麁妙廣狹也云云。五本神通妙者，經言：「如來",
    "T33n1716_07a:0767c07": "祕密神通之力」，又云：「或示己身他身，示己",
    "T33n1716_07a:0767c08": "事他事。」示己身己事者，圓神通也；示他身",
    "T33n1716_07a:0767c09": "他事者，偏神通也。祕密者，妙也；若偏、若圓，皆",
    "T33n1716_07a:0767c10": "是妙也。此指本時神通，非迹神通也。迹通",
    "T33n1716_07a:0767c11": "多種：或言依背捨除入，十四變化獲得六",
    "T33n1716_07a:0767c12": "通，過外道，勝二乘，此乃三藏佛通也。或言",
    "T33n1716_07a:0767c13": "依體法無漏慧，獲得六通，勝依背捨者，此",
    "T33n1716_07a:0767c14": "通佛神力也。或言束前六通為五，依中道",
    "T33n1716_07a:0767c15": "發無漏通，此六是別佛通也。或言中道無記",
    "T33n1716_07a:0767c16": "化化禪，具六通一切變化，不起滅定，現諸",
    "T33n1716_07a:0767c17": "威儀，語默不相妨，動寂無二理，又如今經",
    "T33n1716_07a:0767c18": "中六瑞、變土等，皆是圓佛通也。以三義故，",
    "T33n1716_07a:0767c19": "推諸神通，迹而非本，始獲近修拂疑等，如",
    "T33n1716_07a:0767c20": "上說。又四句料簡亦如上。然從本垂迹，迹",
    "T33n1716_07a:0767c21": "則非本，拂迹顯本，宜棄迹指本，本迹迹本",
    "T33n1716_07a:0767c22": "不思議一也。六、本說法妙者，經言：「此等我所",
    "T33n1716_07a:0767c23": "化，令發大道心，今皆住不退。」我所化者，正",
    "T33n1716_07a:0767c24": "是說法。令發大道心者，簡非小說也。此指",
    "T33n1716_07a:0767c25": "本時簡說，非迹說也。迹說多種，若依《涅槃》",
    "T33n1716_07a:0767c26": "明初、後兩味從牛而出；若以義推，中間三",
    "T33n1716_07a:0767c27": "味，亦應從牛而出。何者？凡犢噉凡草，但能",
    "T33n1716_07a:0767c28": "出乳；不噉忍草，故不出四味。良犢調善，不",
    "T33n1716_07a:0767c29": "高不濕，酒糟麥󰐹，五味圓滿，具足在牛，但",
    "T33n1716_07a:0768a01": "聽飲噉，隨𤚲而出。若噉凡草𤚲，即出乳；",
    "T33n1716_07a:0768a02": "噉下忍草𤚲，即出酪；噉中忍草𤚲，出生蘇；",
    "T33n1716_07a:0768a03": "噉上忍草𤚲，出熟蘇；噉上上忍草𤚲，出醍",
    "T33n1716_07a:0768a04": "醐。若牛出五味，譬漸法也；牛出醍醐，譬",
    "T33n1716_07a:0768a05": "頓法也；牛出三味，譬不定法也。佛亦如",
    "T33n1716_07a:0768a06": "是，偏圓滿足，在佛心中，聽機扣擊，說則不",
    "T33n1716_07a:0768a07": "同。善趣機擊，出人天法輪；析法機擊，出二",
    "T33n1716_07a:0768a08": "乘法輪；體法機擊，出巧度法輪；歷別機擊，出",
    "T33n1716_07a:0768a09": "漸次法輪；圓頓機擊，出無作法輪。又兩機擊，",
    "T33n1716_07a:0768a10": "出第四、第五味；又一機擊，出第二味；又四機",
    "T33n1716_07a:0768a11": "擊，出四味，除第一味；又三機擊，出三味，除",
    "T33n1716_07a:0768a12": "第一第、二味；又一機擊，出第五味，除四味。",
    "T33n1716_07a:0768a13": "復次，三藏道場所得法如乳在牛，起道場",
    "T33n1716_07a:0768a14": "即說乳法輪；通佛道場所得法如酪在牛，",
    "T33n1716_07a:0768a15": "起道場即說酪法輪；別佛道場所得法如",
    "T33n1716_07a:0768a16": "五味俱在牛，道場起說次第五味法輪；圓佛",
    "T33n1716_07a:0768a17": "道場所得法如醍醐在牛，道場起即說醍",
    "T33n1716_07a:0768a18": "醐法輪。問：《大經》云：「如食乳糜，更無所須。」應",
    "T33n1716_07a:0768a19": "是乳法輪？答：乳有多種，麁牛出乳，乳則為",
    "T33n1716_07a:0768a20": "害；善犢之乳，是乳最良。問：乳既多種，醍醐不",
    "T33n1716_07a:0768a21": "一？答：經以羅漢、支佛為醍醐，故知優劣，此",
    "T33n1716_07a:0768a22": "中大有義，宜熟思之。例三義往推，上諸說",
    "T33n1716_07a:0768a23": "法，迹而非本，始滿始說，中間被拂，中間滿中",
    "T33n1716_07a:0768a24": "間說，尚皆方便。況今滿今說，寧非迹耶？執",
    "T33n1716_07a:0768a25": "迹則俱失，拂迹則俱解。非迹非本，不思議",
    "T33n1716_07a:0768a26": "一也。復次，已說為迹，今說為本，已本今迹，俱",
    "T33n1716_07a:0768a27": "迹俱本云云。或實本權迹四句云云，體用乃至",
    "T33n1716_07a:0768a28": "事理四句云云。",
    "T33n1716_07a:0768a29": "妙法蓮華經玄義卷第七上"
}