{
    "T42n1824_005:0069c02": "中觀論疏卷第五(本)",
    "T42n1824_005:0069c04": "釋吉藏撰",
    "T42n1824_005:0069c05": "六種品第五",
    "T42n1824_005:0069c06": "所以有此品來者。佛隨虛妄眾生種種異說。",
    "T42n1824_005:0069c07": "或作五陰之名。或標六種之稱。而意在破我。",
    "T42n1824_005:0069c08": "令我見息法亦不留。滯教之人不領無我但",
    "T42n1824_005:0069c09": "取著於法。上已破其迷五。今復除其惑六故",
    "T42n1824_005:0069c10": "說此品。二者諸方等經歷法開道。或觀五陰",
    "T42n1824_005:0069c11": "即是實相。或檢六種令悟法身。今欲備釋眾",
    "T42n1824_005:0069c12": "經遍窮諸法故說此品。三者生死之身凡有",
    "T42n1824_005:0069c13": "二分。一者有分。二者空分。從因緣竟五陰",
    "T42n1824_005:0069c14": "破其有分。此之一品破其空分。令悟此身本",
    "T42n1824_005:0069c15": "自非有。今亦不無非有非無即是中道。因中",
    "T42n1824_005:0069c16": "發觀斷諸煩惱故說此品。四者經云諸法甚",
    "T42n1824_005:0069c17": "深。謂三解脫門。百論云若離空無相有若智",
    "T42n1824_005:0069c18": "若見者。空言無實也。上以明空門。今次說",
    "T42n1824_005:0069c19": "無相門。若因空門悟入不須無相。但為取空",
    "T42n1824_005:0069c20": "相即便非門。今次破空相。令從無相門悟入",
    "T42n1824_005:0069c21": "發生正觀。故有此品。所以此品初前破虛空",
    "T42n1824_005:0069c22": "相者。意在於此也。又一切法有二。一內體。二",
    "T42n1824_005:0069c23": "外相。故經中明自性空自相空。上明無內體。",
    "T42n1824_005:0069c24": "今辨無外相。即一切法性相空寂也。所以明",
    "T42n1824_005:0069c25": "性相空寂正欲簡大小乘二空同異。小乘拆",
    "T42n1824_005:0069c26": "性相明空。是生滅教為生滅觀。大乘明自性",
    "T42n1824_005:0069c27": "空自相空。明無生滅教無生滅觀。故論辨性",
    "T42n1824_005:0069c28": "相空為大乘人說也。又即令小乘人迴小入",
    "T42n1824_005:0069c29": "大。故明性相本來空寂。如釋法華經也。又智",
    "T42n1824_005:0070a01": "度論云。愛見等者從無相門入。愛即毒蟲見",
    "T42n1824_005:0070a02": "為惡鬼。何由離之當觀無相。一切境無相即",
    "T42n1824_005:0070a03": "不起取相心。愛見便斷得出三界。壞相而觀",
    "T42n1824_005:0070a04": "無相即出分段。了相本無相得出三界內外",
    "T42n1824_005:0070a05": "火宅。累無不寂德無不圓也。五者成論云。四",
    "T42n1824_005:0070a06": "大圍空識在其中。假名為人。空為四大本。四",
    "T42n1824_005:0070a07": "大為識本。識為眾生本。自上已來破其末竟。",
    "T42n1824_005:0070a08": "今此一品次破其本。以末顯故前破。本昧故",
    "T42n1824_005:0070a09": "後除。六者自上已來一周破其有以竟。四緣",
    "T42n1824_005:0070a10": "謂萬法之因。情陰為諸法之果。既破因果惑",
    "T42n1824_005:0070a11": "者便謂無因無果乃是虛空之論。故名龍樹",
    "T42n1824_005:0070a12": "為空論比丘。又如涅槃勸發菩提心諸婆羅",
    "T42n1824_005:0070a13": "門言。云何令人同於虛空。便謂虛空是無。大",
    "T42n1824_005:0070a14": "乘亦爾。是故今品破於虛空。七者從去來竟",
    "T42n1824_005:0070a15": "五陰破三有為法。此品次破三無為法。令有",
    "T42n1824_005:0070a16": "為無為畢竟空。故十八空有為空無為空後",
    "T42n1824_005:0070a17": "辨畢竟空也。八者上五陰品末勸外人依空",
    "T42n1824_005:0070a18": "問答。外人便取空相。是故此品次破於空。",
    "T42n1824_005:0070a19": "九者諸大乘經多引虛空為喻。大品云。波若",
    "T42n1824_005:0070a20": "如虛空。涅槃云。佛性如虛空。金光明法身",
    "T42n1824_005:0070a21": "如虛空。惑者多不識虛空。即迷所喻法。今",
    "T42n1824_005:0070a22": "破邪虛空申正虛空。故有今品來也。今且",
    "T42n1824_005:0070a23": "就一事明之。佛身法身猶如虛空。若將常",
    "T42n1824_005:0070a24": "遍釋虛空。即是外道虛空。虛空喻佛法身",
    "T42n1824_005:0070a25": "即是外道法身。若取毘曇虛空是有法者。",
    "T42n1824_005:0070a26": "佛法身便是毘曇法身。若將成論虛空是無",
    "T42n1824_005:0070a27": "法。即是成實法身。在喻既壞即法說便壞。故",
    "T42n1824_005:0070a28": "一切大乘經皆壞矣。此品破邪虛空申正虛",
    "T42n1824_005:0070a29": "空。即一切大乘經論法喻皆成。此是大事。宜",
    "T42n1824_005:0070b01": "深照之。問六種五陰云何同異。答五陰合色",
    "T42n1824_005:0070b02": "離心。六種合心離色。又依毘曇義五陰通漏",
    "T42n1824_005:0070b03": "無漏。六種但是有漏。若依成實釋者。五陰",
    "T42n1824_005:0070b04": "成人義親。六種成人義疎。如四微成四大。四",
    "T42n1824_005:0070b05": "大成五根。五根成色陰。色陰成眾生。故四大",
    "T42n1824_005:0070b06": "疎五陰親也。問數論明六種云何同異。答毘",
    "T42n1824_005:0070b07": "曇四大有二種。一者實法四大謂四觸也。二",
    "T42n1824_005:0070b08": "假名四大謂形相地等也。毘曇識種但是有",
    "T42n1824_005:0070b09": "漏。成論即通漏無漏。毘曇明虛空有二。一者",
    "T42n1824_005:0070b10": "有為虛空。如眾生身內及井穴門向等空。二",
    "T42n1824_005:0070b11": "無為虛空。鳥飛所不及處是也。成論明虛空",
    "T42n1824_005:0070b12": "是無法。但是無為。問云何觀此六種耶。答",
    "T42n1824_005:0070b13": "下云是故知虛空非有亦非無。餘五亦如是。",
    "T42n1824_005:0070b14": "悟斯六種非有非無即是實相。發生正觀斷",
    "T42n1824_005:0070b15": "諸煩惱。不復更受六種之身。故云觀六種品。",
    "T42n1824_005:0070b16": "又若見六種是有是無。即生死身現法身不",
    "T42n1824_005:0070b17": "現。即法身現與法身相應。即名應身。既得如",
    "T42n1824_005:0070b18": "實悟還為眾生如實演說。即是化身。故文殊",
    "T42n1824_005:0070b19": "十禮經云。諸佛虛空相。虛空亦無相。離諸",
    "T42n1824_005:0070b20": "因果故敬禮無所觀。故知觀六種非有非無",
    "T42n1824_005:0070b21": "即是法身。與法身相應發生正觀名為應身。",
    "T42n1824_005:0070b22": "為物說即是化身。又中觀論三字即是三身。",
    "T42n1824_005:0070b23": "中即是法身。與中相應發生正觀即是應身。",
    "T42n1824_005:0070b24": "觀照於內言彰乎外。故名論即化身。品開為",
    "T42n1824_005:0070b25": "二。初立次破。立有二。前明其相次明法體。定",
    "T42n1824_005:0070b26": "相者如地堅相不可令不堅。火熱相不可令",
    "T42n1824_005:0070b27": "冷也。即有六種者。既有其相即有法體。此是",
    "T42n1824_005:0070b28": "體相非標相。故有相即有體也。問上諸品立",
    "T42n1824_005:0070b29": "與此立何異。答從因緣至五陰立於有義。今",
    "T42n1824_005:0070c01": "明立相義也。上以立有故論主破有明空解",
    "T42n1824_005:0070c02": "脫門。今立相故破相明無相解脫門。即次第",
    "T42n1824_005:0070c03": "也。答中八偈為二。初七偈破相明無相門。第",
    "T42n1824_005:0070c04": "二一偈呵責門破。就理實明無即呵其無而",
    "T42n1824_005:0070c05": "謂有。初又二。前六偈破虛空。次一偈類餘五",
    "T42n1824_005:0070c06": "種。破虛空為二。初五偈半破虛空之法。次",
    "T42n1824_005:0070c07": "半偈破知空之人。初有二。第一五偈破虛空",
    "T42n1824_005:0070c08": "是有。次半偈破虛空是無。破有中有五偈為",
    "T42n1824_005:0070c09": "四。初一偈半舉能相破所相。次一偈半舉所",
    "T42n1824_005:0070c10": "相破能相。第三一偈相可相相待破。第四一",
    "T42n1824_005:0070c11": "偈結束破。初一偈半為二。前偈正破。次半偈",
    "T42n1824_005:0070c12": "傳破。初偈上半明空若待相即墮無空。下半",
    "T42n1824_005:0070c13": "明空不待相便墮無相。進退失也。上半破云",
    "T42n1824_005:0070c14": "汝前言六種各有定相者。若爾相有故虛空",
    "T42n1824_005:0070c15": "是有。相既無。虛空即無。問何者為空相。答空",
    "T42n1824_005:0070c16": "有二種相。一標相。二體相。如見柱有知柱外",
    "T42n1824_005:0070c17": "即無。因有知無。有是無家標相。二者除柱故",
    "T42n1824_005:0070c18": "得柱無。柱無之處為空體相。然此二相俱由",
    "T42n1824_005:0070c19": "於柱。若爾柱有故可得有空。若未有柱應未",
    "T42n1824_005:0070c20": "有空。又空與柱俱。柱既無常空亦應爾也。問",
    "T42n1824_005:0070c21": "上半明相無空即無。為是相待無。為是不相",
    "T42n1824_005:0070c22": "待無。答具於兩義。若是標相即相待故無。若",
    "T42n1824_005:0070c23": "是體相無相即無體也。下半破法不與相俱。",
    "T42n1824_005:0070c24": "汝若言未有柱時已有空者。空則無相。汝上",
    "T42n1824_005:0070c25": "言六種各有定相。此言則失。問虛空無何等",
    "T42n1824_005:0070c26": "相。答未有標相而有於空。故是無相有空耳。",
    "T42n1824_005:0070c27": "若言未有體相者。無相即無空也。故無標相",
    "T42n1824_005:0070c28": "則墮失相過。若無體相則有二過。一墮無相。",
    "T42n1824_005:0070c29": "二墮無體也。長行但釋下半。明空墮無相。不",
    "T42n1824_005:0071a01": "釋上半無法者。至第二偈方釋之。又一義無",
    "T42n1824_005:0071a02": "相即無法故復是釋上半也。問曰。下生第二",
    "T42n1824_005:0071a03": "半偈傳破無相有空。問外人初言六種各有",
    "T42n1824_005:0071a04": "定相。今何故改宗便謂無相有空耶。答外義",
    "T42n1824_005:0071a05": "有本有末。據本而言空是常法。相是無常。則",
    "T42n1824_005:0071a06": "未有相時先已有空。故空無相。據末而言後",
    "T42n1824_005:0071a07": "有色生。因滅色知空故言虛空有相。初言有",
    "T42n1824_005:0071a08": "相據其末也。今無相有空約其本也。是故二",
    "T42n1824_005:0071a09": "言俱不相違。答曰下破無相有空。一切處無",
    "T42n1824_005:0071a10": "有者。此中明無是體相無非標相無。若無體",
    "T42n1824_005:0071a11": "相則無此物也。有二法攝一切法。一有為法",
    "T42n1824_005:0071a12": "二無為法。有為法以生住滅為相。二無為法",
    "T42n1824_005:0071a13": "以無生住滅為相。此二既各有相。是故有法。",
    "T42n1824_005:0071a14": "虛空若無相則非有為亦非無為。即無有法。",
    "T42n1824_005:0071a15": "故云一切處無有。何者虛空是三無為中一。",
    "T42n1824_005:0071a16": "豈得非有為無為耶。又約毘曇有為空無為",
    "T42n1824_005:0071a17": "空。今非有為非無為則無有法。故云一切處",
    "T42n1824_005:0071a18": "無有。下半屬第二一偈半。舉所相破能相。又",
    "T42n1824_005:0071a19": "開二別。初半偈明無所相故能相何所相。次",
    "T42n1824_005:0071a20": "一偈開二門重責能相。初半偈有二意。一者",
    "T42n1824_005:0071a21": "取意救於上半。空若畢竟無相可得無法。先",
    "T42n1824_005:0071a22": "雖無相後相來相之。是故有相。以有相故則",
    "T42n1824_005:0071a23": "復有法。今縱破之。若前無相後相來相之。相",
    "T42n1824_005:0071a24": "終不著。如常云。真諦無名。以名詺真去真彌",
    "T42n1824_005:0071a25": "遠矣。第二意云。若先無相即無有法。後相何",
    "T42n1824_005:0071a26": "所相耶。如柱以圓為相。若無圓相即無有柱。",
    "T42n1824_005:0071a27": "何所相耶。空以無色為相。若無無色則無虛",
    "T42n1824_005:0071a28": "空。何所相耶。長行若謂先無相下釋下半。仍",
    "T42n1824_005:0071a29": "生第三偈也。有相無相中下。第二偏破能相",
    "T42n1824_005:0071b01": "釋前偈下半。上半明有無二門相不可得。下",
    "T42n1824_005:0071b02": "半攝法。有相中相不住有二義。一者本已有",
    "T42n1824_005:0071b03": "相。不更須相。如柱本有圓相。不更須圓相",
    "T42n1824_005:0071b04": "以相於柱。二者若本有圓相復更須相者。一",
    "T42n1824_005:0071b05": "柱便有二圓。一空便有兩相。若一柱二圓亦",
    "T42n1824_005:0071b06": "可一圓二柱。又既有二相則有第三。如是無",
    "T42n1824_005:0071b07": "窮也。無相中相不住亦有二義。一者本既無",
    "T42n1824_005:0071b08": "相復將相來相之。終自不著。二者只以無色",
    "T42n1824_005:0071b09": "為空體。既無無色相。則無空體。後相則無",
    "T42n1824_005:0071b10": "所相。此偈意深言遠。明有為無為二法俱作",
    "T42n1824_005:0071b11": "此責之。一切眾生並謂有為無為各有相。故",
    "T42n1824_005:0071b12": "起取相心。起取相心則是煩惱根。故便生煩",
    "T42n1824_005:0071b13": "惱。煩惱故有業苦。今責為無為相不可得。則",
    "T42n1824_005:0071b14": "無一切相故。不起取相心便得解脫。長行釋",
    "T42n1824_005:0071b15": "上半為四。初釋無相中相不住。次釋有相中",
    "T42n1824_005:0071b16": "相不住。後重釋無相中相不住。第四結。偈",
    "T42n1824_005:0071b17": "中先明有相不住。今先釋無相者二義。一是",
    "T42n1824_005:0071b18": "外人本宗。本立先無相後相來相之。二為成",
    "T42n1824_005:0071b19": "前偈故也。即以角峯為牛體。若無此相即無",
    "T42n1824_005:0071b20": "牛可相也。次釋有相中相不住。舉水火者前",
    "T42n1824_005:0071b21": "破眾生今破非眾生。蓋是互舉耳。復次下重",
    "T42n1824_005:0071b22": "破無相中相不住也。初標無因次釋無因。云",
    "T42n1824_005:0071b23": "無法而有相者。既言無相則無所相。所相是",
    "T42n1824_005:0071b24": "能相之因也。相可相常相因待者。前明無所",
    "T42n1824_005:0071b25": "相此明無能相。以無所相之法可待故無能",
    "T42n1824_005:0071b26": "相也。是故下第四舉偈結。相法無有故者。此",
    "T42n1824_005:0071b27": "第四偈相可相相待破。上半明可相待相相",
    "T42n1824_005:0071b28": "無故可相即無。下半相待可相。可相無故相",
    "T42n1824_005:0071b29": "即無。此亦明體相可相相待以體相無故可",
    "T42n1824_005:0071c01": "相即無。二者若就標相作相待破者。前三偈",
    "T42n1824_005:0071c02": "名別破。今一偈名交絡破。前三明別破者。初",
    "T42n1824_005:0071c03": "二偈正破可相。次一偈正破能相。今此一偈",
    "T42n1824_005:0071c04": "能所合破。故名交絡。問前破可相後破能相。",
    "T42n1824_005:0071c05": "今何故前明相無故可相無。後明可相無故",
    "T42n1824_005:0071c06": "相無。答此是逐近勢破。第三偈正破於相。故",
    "T42n1824_005:0071c07": "乘破相之勢即破可相。下半乘上半破可相",
    "T42n1824_005:0071c08": "仍破相。是故今無相。第五結攝法破。上半結",
    "T42n1824_005:0071c09": "前下半攝法。是故今無相。結第四偈下半。亦",
    "T42n1824_005:0071c10": "無有可相。結第四偈上半。此是鉤鎖相生故",
    "T42n1824_005:0071c11": "從下起上。下半攝法者。上來破相可相既盡。",
    "T42n1824_005:0071c12": "今以相可相攝一切法。一切法不出體相可",
    "T42n1824_005:0071c13": "相標標可相。相可相既無則一切法皆無。長",
    "T42n1824_005:0071c14": "行云。因緣本末者。有人言因相有可相。因可",
    "T42n1824_005:0071c15": "相有相。故名因緣。可相為本相為末。故名本",
    "T42n1824_005:0071c16": "末。又互相因故互為本末。今謂因緣者此是",
    "T42n1824_005:0071c17": "所以之名。本末者此是始終之目。以一品始",
    "T42n1824_005:0071c18": "終求此相可相畢竟不可得。烟亦復有相者。",
    "T42n1824_005:0071c19": "白日火為可相烟為相。夜烟為可相火為相。",
    "T42n1824_005:0071c20": "作此語者有二種義。一顯相可相無定。二顯",
    "T42n1824_005:0071c21": "相可相攝一切法。問曰若無有有應當有無",
    "T42n1824_005:0071c22": "者。自上已來五偈破空是有竟。今第二破虛",
    "T42n1824_005:0071c23": "空是無。此問有四義。一者上破毘曇外道虛",
    "T42n1824_005:0071c24": "空是有。今破成論虛空是無。成實明虛空是",
    "T42n1824_005:0071c25": "無法。然終有此法。若無此無法。謗無三無",
    "T42n1824_005:0071c26": "為應不得罪。又上破小乘計虛空是有。今破",
    "T42n1824_005:0071c27": "大乘計虛空是無。二者因論主第五偈生。第",
    "T42n1824_005:0071c28": "五偈云。無相無可相離相可相外更亦無有",
    "T42n1824_005:0071c29": "物。外人云即是此空也。若有相可相等物非",
    "T42n1824_005:0072a01": "謂為空。無此諸物故得此空。三者自上已來",
    "T42n1824_005:0072a02": "就本宗立義。今外人捉論主破即以為立。故",
    "T42n1824_005:0072a03": "未被破即執有。聞論主破即著無。以無始來",
    "T42n1824_005:0072a04": "煩惱罪重不能無所依。故涅槃經云。眾生如",
    "T42n1824_005:0072a05": "步屈虫。要因有起無見。因無生有見也。然",
    "T42n1824_005:0072a06": "眾生於一切法中起有無見。今於虛空一法",
    "T42n1824_005:0072a07": "起有無見。起有無即障中道之本。又是諸見",
    "T42n1824_005:0072a08": "之根。何者本借虛空喻佛性法身一乘波若。",
    "T42n1824_005:0072a09": "今虛空既成斷常則佛性法身皆是斷常。皆",
    "T42n1824_005:0072a10": "是見根。悉成障道本。即道與非道並是非道。",
    "T42n1824_005:0072a11": "此所傷事。深宜須破洗也。四者如開善義。明",
    "T42n1824_005:0072a12": "虛空是二諦所攝。虛空是世諦故名為有。聞",
    "T42n1824_005:0072a13": "論主上破無空。謂真諦遣故無。是故立有無",
    "T42n1824_005:0072a14": "也答曰下然破無凡有二種。一者若有無異",
    "T42n1824_005:0072a15": "體無有可待。即無有於無。二者有無一體。有",
    "T42n1824_005:0072a16": "有故有無。若無有即無無。有無既已無自上",
    "T42n1824_005:0072a17": "已來破虛空法竟。今第二次破空所成人。如",
    "T42n1824_005:0072a18": "成論云。四大圍空識在其中。假名為人今檢",
    "T42n1824_005:0072a19": "空義不可得。即四大無所圍。既無四大識無",
    "T42n1824_005:0072a20": "依附。假何名為人。故上破能成之法。今破",
    "T42n1824_005:0072a21": "所成之人。以無法故名法無生。以無人故眾",
    "T42n1824_005:0072a22": "生無生。具二無生得無生忍。二者破境智義。",
    "T42n1824_005:0072a23": "上半破無所知之境。下半破無能知之智。故",
    "T42n1824_005:0072a24": "有無並夷緣觀俱寂。肇師用此明涅槃義。故",
    "T42n1824_005:0072a25": "云法無有無之相。聖無有無之知。法無有無",
    "T42n1824_005:0072a26": "之相即無數於外。聖無有無之知即無心於",
    "T42n1824_005:0072a27": "內。於外無數於內無心。彼此寂滅浩然大均。",
    "T42n1824_005:0072a28": "乃曰涅槃。又所以破知者。虛空實非有無。但",
    "T42n1824_005:0072a29": "想知謂有無故破想知者使虛空義寂。是故",
    "T42n1824_005:0072b01": "知虛空下第二類破五種。上三句舉虛空下",
    "T42n1824_005:0072b02": "一句類五種。非有者結破上有即五偈也。非",
    "T42n1824_005:0072b03": "無者結破上無半行偈也。非相者結破相第",
    "T42n1824_005:0072b04": "三偈也。非可相結破可相品初二偈也。有人",
    "T42n1824_005:0072b05": "言。此是解正虛空義。邪計虛空是有是無。正",
    "T42n1824_005:0072b06": "虛空即非有非無。今明斥病得作此伴。對數",
    "T42n1824_005:0072b07": "論解虛空墮二邊故。今明虛空是中道。是以",
    "T42n1824_005:0072b08": "眾經將空喻法身。即中道法身中道波若等",
    "T42n1824_005:0072b09": "也。問中假師非為非非為非於有。若非有者",
    "T42n1824_005:0072b10": "本自無有。非何所非。若非非者。既言非有豈",
    "T42n1824_005:0072b11": "得非非。又問有對無不。汝信有對無。有既不",
    "T42n1824_005:0072b12": "成無即不成。今非有非無對於有無。有無既",
    "T42n1824_005:0072b13": "非。則非有非無並不成也。故肇公云。言其非",
    "T42n1824_005:0072b14": "有者。明其非是有。非謂是非有。言其非無者。",
    "T42n1824_005:0072b15": "明其非是無。非謂是非無。既結非有非無。亦",
    "T42n1824_005:0072b16": "結非遍不遍非常不常非記無記。此即遠離",
    "T42n1824_005:0072b17": "二邊不著中道。即知虛空絕四句。乃是正虛",
    "T42n1824_005:0072b18": "空。將此空喻法身佛性波若一乘。並皆正也。",
    "T42n1824_005:0072b19": "此所論事大可不留心。問何故云非有無是",
    "T42n1824_005:0072b20": "愚癡論。攝大乘論為戲論謗。何故復云是中",
    "T42n1824_005:0072b21": "道耶。答得非有無意如肇公意者是中道。復",
    "T42n1824_005:0072b22": "捨有無而著非有無者是愚癡論也。餘五同",
    "T42n1824_005:0072b23": "虛空者。如經云。無色無形無對一相無相。不",
    "T42n1824_005:0072b24": "知何以目之強稱實相。由實相故生波若故",
    "T42n1824_005:0072b25": "眾行立萬德成。長行料簡前破虛空意。一就本",
    "T42n1824_005:0072b26": "末。二約難易。又一義。五種是有為法。上情陰",
    "T42n1824_005:0072b27": "中已破。虛空是無為法。上來未破故今前破。",
    "T42n1824_005:0072b28": "問曰世間人盡見諸法是有是無下。此生第",
    "T42n1824_005:0072b29": "二呵責門。就文為二。初外呵內。次內呵外。問",
    "T42n1824_005:0072c01": "意云。世人又盡見五種為有虛空是無。汝云",
    "T42n1824_005:0072c02": "何言非有無。若非有無便是一種。何名五耶。",
    "T42n1824_005:0072c03": "又世諦有真諦無。今若言非有無即破二諦。",
    "T42n1824_005:0072c04": "又世人計虛空具有有無。如外道數人執空",
    "T42n1824_005:0072c05": "是有。成論明空是無。云何言非有無耶。今總",
    "T42n1824_005:0072c06": "問。虛空為遍不遍。答有二釋。一云遍故柱處",
    "T42n1824_005:0072c07": "有空。二云不遍故柱處無空。問若言空遍柱",
    "T42n1824_005:0072c08": "應客柱。彼答云。質質相礙。故不客柱。次問虛",
    "T42n1824_005:0072c09": "空既遍柱應與空一。空既無礙。柱亦應然。柱",
    "T42n1824_005:0072c10": "既是礙空亦應礙。若空無礙柱礙。即空與柱",
    "T42n1824_005:0072c11": "異。空不遍柱也。若空不遍空即不常。若不遍",
    "T42n1824_005:0072c12": "是常遍應無常。答曰淺智見諸法者此正呵",
    "T42n1824_005:0072c13": "責。以淺智故見五種為有空種為無。又見虛",
    "T42n1824_005:0072c14": "空有及見虛空無。又見世諦有及見真諦無。",
    "T42n1824_005:0072c15": "既見有見無即起斷常。故諸見即生。有見故",
    "T42n1824_005:0072c16": "有愛。愛見因緣即流轉生死不得安隱涅槃。",
    "T42n1824_005:0072c17": "數人言。見有得道此乃是有見。豈得道耶。亦",
    "T42n1824_005:0072c18": "是得有見道。實不得正道。成實人云。見無",
    "T42n1824_005:0072c19": "得道亦是無見。豈得道耶。又是見於無道竟",
    "T42n1824_005:0072c20": "不得正道也。深智之人與此相違。見有知表",
    "T42n1824_005:0072c21": "不有見無知表不無。故華嚴云。一切有無法",
    "T42n1824_005:0072c22": "了達非有無也。問智淺何故但見有無耶。答",
    "T42n1824_005:0072c23": "六種之實即是實相。實相絕四句。今但見有",
    "T42n1824_005:0072c24": "無未能見亦有亦無。又不能見非有非無。況",
    "T42n1824_005:0072c25": "見絕四句耶。以不能徹見絕四之道。故是智",
    "T42n1824_005:0072c26": "淺。然本見絕四此得波若實觀。今不能見理。",
    "T42n1824_005:0072c27": "但是無明故名淺智也。又四句皆是見。今見",
    "T42n1824_005:0072c28": "有無乃作見猶未極。況得滅見之道耶。長行",
    "T42n1824_005:0072c29": "為三。前明無方便失。第二明有方便得。第三",
    "T42n1824_005:0073a01": "結得失。智者見諸法生。此第二明有方便得。",
    "T42n1824_005:0073a02": "問愚者見生起有見。見滅起無見。智者應見",
    "T42n1824_005:0073a03": "生不起有見。見滅應不起無見。若智者見生",
    "T42n1824_005:0073a04": "滅無見。見滅滅有見。亦應愚人見生起無。見",
    "T42n1824_005:0073a05": "滅起有。答解此不同。有人言。智者體悟生",
    "T42n1824_005:0073a06": "滅不二。知生是滅知滅是生。是以見生能滅",
    "T42n1824_005:0073a07": "無見。見滅能滅有見。有人言。此是智者跨",
    "T42n1824_005:0073a08": "節悟。非但知生而非有。亦即知生而非無。所",
    "T42n1824_005:0073a09": "以然者。生既非有。非有何所無。是故知生而",
    "T42n1824_005:0073a10": "非有。為初節悟即知生非無。是第二節悟。故",
    "T42n1824_005:0073a11": "言見生即滅無見。如師常云。假有不名有。假",
    "T42n1824_005:0073a12": "有不名無也。今謂此二意義亦有之。文少不",
    "T42n1824_005:0073a13": "便。今明此是直語。智者既見諸法從因緣生。",
    "T42n1824_005:0073a14": "何得斷無。豈得有生。是故見生即滅無見。緣",
    "T42n1824_005:0073a15": "離故滅。豈定有耶。問何故不言智者見生即",
    "T42n1824_005:0073a16": "知不有見滅即知不無。答理實應爾。但意欲",
    "T42n1824_005:0073a17": "破愚人。若直云生而非有滅而非無。取信即",
    "T42n1824_005:0073a18": "難。現見有生。云何非無。是故今明。以有生",
    "T42n1824_005:0073a19": "故知非定無。以有滅故知非實有。取信即易。",
    "T42n1824_005:0073a20": "如百論云。種滅壞故信知非常。牙相續生故",
    "T42n1824_005:0073a21": "知非斷。大智論云。見苦集時滅於無見。見滅",
    "T42n1824_005:0073a22": "道時滅於有見。即此意也。是故於一切法雖",
    "T42n1824_005:0073a23": "有所見下。第三雙結得失。前結得後結失。雖",
    "T42n1824_005:0073a24": "有所見者。恐外人云智者見生乃不起無見。",
    "T42n1824_005:0073a25": "而遂見於生即是生見。是故今明雖生如幻",
    "T42n1824_005:0073a26": "而見。幻生不生而生雖生不生也。乃至無漏",
    "T42n1824_005:0073a27": "見尚滅者。無漏是不生不滅中道正觀。本對",
    "T42n1824_005:0073a28": "邪觀故說正觀。既無邪觀豈在正觀耶。是故",
    "T42n1824_005:0073a29": "下此結失也。",
    "T42n1824_005:0073b01": "染染者品第六",
    "T42n1824_005:0073b02": "所以有此品來者凡有八義。一者上來諸品",
    "T42n1824_005:0073b03": "求身不可得。故情陰除此身之有。六種破身",
    "T42n1824_005:0073b04": "之無。有無既淨即身畢竟空。又情陰除身之",
    "T42n1824_005:0073b05": "末。六種破身之本。本末既淨即內外皆空。惑",
    "T42n1824_005:0073b06": "者復云。若言無身云何有心。既其有心必有",
    "T42n1824_005:0073b07": "身也。故十地經云。三界皆一心作。故心為",
    "T42n1824_005:0073b08": "六趣之本。本有故末不無也。但身相麁顯故",
    "T42n1824_005:0073b09": "前觀。心相微細即後檢也。二者生死患累有",
    "T42n1824_005:0073b10": "於因果。情陰為果三毒為因。上檢無果今觀",
    "T42n1824_005:0073b11": "無因。涅槃明十二因緣始不生滅終無因果。",
    "T42n1824_005:0073b12": "明五性義。大品觀十二因緣明三波若義。得",
    "T42n1824_005:0073b13": "上諸品波若佛性並成。若見十二因緣即緣",
    "T42n1824_005:0073b14": "河滿性河傾。今觀十二不因果即性河滿緣",
    "T42n1824_005:0073b15": "河傾。本對緣河故有性河。緣河既傾性河亦",
    "T42n1824_005:0073b16": "息。即二河俱傾。為眾生故有緣性二方便。緣",
    "T42n1824_005:0073b17": "性二河俱滿義。是以此論觀十二因果義也。",
    "T42n1824_005:0073b18": "問何故先觀果後觀因。答果相顯因相隱。故",
    "T42n1824_005:0073b19": "先觀果。問智度論云。鈍根者從果觀。利根者",
    "T42n1824_005:0073b20": "從因觀。此論明大乘觀行云何從果觀。答智",
    "T42n1824_005:0073b21": "度論云。菩薩為眾生故亦從果觀。今此論為",
    "T42n1824_005:0073b22": "末世鈍根故從果觀也。三者自上已來正明",
    "T42n1824_005:0073b23": "法空。今此一品人法雙泯。染法為因人者是",
    "T42n1824_005:0073b24": "果。四者的從上品末生。上云淺智見諸法若",
    "T42n1824_005:0073b25": "有若無相。長行云。見諸法生時取相言有。見",
    "T42n1824_005:0073b26": "法滅時取相言無。外人云。若爾應有取相。取",
    "T42n1824_005:0073b27": "相煩惱。煩惱即是染法。起取相者即是染人。",
    "T42n1824_005:0073b28": "是故今品次破取相也。五者欲破一切內外",
    "T42n1824_005:0073b29": "大小乘人斷煩惱義。淨名經云。若須菩提不",
    "T42n1824_005:0073c01": "斷煩惱亦不與俱。乃可取食。明斷不斷凡有",
    "T42n1824_005:0073c02": "四人。一者在家凡夫。三毒現前不明除斷。二",
    "T42n1824_005:0073c03": "者出家外道。斷三空惑非想一地未能除之。",
    "T42n1824_005:0073c04": "故涅槃經云。是諸外道將盡三有而復迴還。",
    "T42n1824_005:0073c05": "釋凡夫斷惑有二師。數家明凡夫斷惑。以數",
    "T42n1824_005:0073c06": "人見有得道凡夫亦見有故斷惑。成實明見",
    "T42n1824_005:0073c07": "空斷惑。凡夫不見空相。但就有中伏耳。三者",
    "T42n1824_005:0073c08": "二乘之人斷三界惑。而未除習氣及界外無",
    "T42n1824_005:0073c09": "明。四者大乘人具斷五住煩惱。總上四人以",
    "T42n1824_005:0073c10": "為二類。凡夫之人與煩惱俱。自後三種名為",
    "T42n1824_005:0073c11": "斷惑。若爾皆為淨名所呵。今明了煩惱本不",
    "T42n1824_005:0073c12": "生故不與俱。今亦無滅即無所斷。乃免被呵。",
    "T42n1824_005:0073c13": "今此品求煩惱無從。即廣釋不斷不俱不之",
    "T42n1824_005:0073c14": "義。故有此品來也。六者又如諸部本有煩惱。",
    "T42n1824_005:0073c15": "更復種種推畫興於諍論。即於煩惱上重起",
    "T42n1824_005:0073c16": "煩惱。故惑不除新累更起。今此品觀煩惱畢",
    "T42n1824_005:0073c17": "竟皆空。即故惑既除而新惑不起名得解脫。",
    "T42n1824_005:0073c18": "故說此品也。七者遍釋諸大乘經甚深要觀。",
    "T42n1824_005:0073c19": "如無行經云。婬欲即是道恚癡亦復然。如是",
    "T42n1824_005:0073c20": "三法中無量諸佛道。涅槃經云心共貪生不",
    "T42n1824_005:0073c21": "共貪滅。若能依此品正觀煩惱即是心共貪",
    "T42n1824_005:0073c22": "生。不共貪滅不如此品觀。即心共貪生共貪",
    "T42n1824_005:0073c23": "俱滅。又法華呼斷結為除糞下賤人。今內外",
    "T42n1824_005:0073c24": "大小乘人言。有煩惱可斷有智能斷。豈非除",
    "T42n1824_005:0073c25": "糞人耶。論主憐愍如此等人。並令成長者尊",
    "T42n1824_005:0073c26": "貴之子捨除糞之業。故說此品。問大品云一",
    "T42n1824_005:0073c27": "念相應慧斷煩惱及習。又云菩薩無礙道中",
    "T42n1824_005:0073c28": "行。佛在解脫道中行。諸大乘經皆明斷惑。又",
    "T42n1824_005:0073c29": "如地持論。菩薩斷惑障盡。佛斷智障盡。云",
    "T42n1824_005:0074a01": "何斷惑皆是除糞。答大乘經論明斷者。以了",
    "T42n1824_005:0074a02": "惑本不生故言除耳。非先有惑而後除之令",
    "T42n1824_005:0074a03": "無。大品又云。若先有後無諸佛菩薩即有過",
    "T42n1824_005:0074a04": "罪。又二十六卷最後云。諸法本有今無耶。以",
    "T42n1824_005:0074a05": "此推之知無所斷。無所斷即是斷耳。亦得有",
    "T42n1824_005:0074a06": "無礙解脫。前念知惑不生為無礙。後念無生",
    "T42n1824_005:0074a07": "為解脫也。八者遍釋諸大乘經方等懺悔義。",
    "T42n1824_005:0074a08": "如普賢觀云。十方諸佛說懺悔法。菩薩所行",
    "T42n1824_005:0074a09": "不斷結使不住使海。了此煩惱即是實相無",
    "T42n1824_005:0074a10": "煩惱可住。亦無惑可斷令此心與實相相應。",
    "T42n1824_005:0074a11": "於一彈指頃能滅百萬億阿僧祇劫生死之",
    "T42n1824_005:0074a12": "罪。況復多時。問何故爾。答夫乖理故為罪。",
    "T42n1824_005:0074a13": "罪即虛妄。若與實相相應即便符理。理是真",
    "T42n1824_005:0074a14": "實。以實治虛故滅眾罪。論主無緣大悲愍末",
    "T42n1824_005:0074a15": "世重罪眾生示真實方等大懺速滅三障法",
    "T42n1824_005:0074a16": "門。故說此品。釋染染者不同。一世間人但知",
    "T42n1824_005:0074a17": "有三毒不解尋究原由。外道亦明三毒。如僧",
    "T42n1824_005:0074a18": "佉覺諦不淨分中有黑染麁。衛世師求那諦",
    "T42n1824_005:0074a19": "中二十一法中有於愚者。愚即三毒中一。當",
    "T42n1824_005:0074a20": "知外道同明三毒。然覺與神既有一異等四",
    "T42n1824_005:0074a21": "家。染與者亦有一異等四計也。婆沙雜心出",
    "T42n1824_005:0074a22": "內學三部。謂三成部二成部一成部。犢子部",
    "T42n1824_005:0074a23": "具有三成。有六塵境能生三毒。故事成。有人",
    "T42n1824_005:0074a24": "能起三毒故人成。有煩惱為人所起故結成。",
    "T42n1824_005:0074a25": "薩婆多二成。實有六塵故事成。有所生三毒",
    "T42n1824_005:0074a26": "故結成。無人故不成。譬喻部人不成事不成。",
    "T42n1824_005:0074a27": "但有結成無人故人不成也。前境無定。如一",
    "T42n1824_005:0074a28": "女色貪人見之為淨。不淨觀人謂不淨。無預",
    "T42n1824_005:0074a29": "之人無所適漠故非淨不淨。悲心人見之起",
    "T42n1824_005:0074b01": "悲。空觀人即見其空。故境不定即境不成。唯",
    "T42n1824_005:0074b02": "識論及攝大乘明無有外境。是境不成義。唯",
    "T42n1824_005:0074b03": "有於識但是結成。今此品破染染者。即備破",
    "T42n1824_005:0074b04": "三種成義。以三部雖異不出人法故也。莊嚴",
    "T42n1824_005:0074b05": "師明有假人體。入三成部攝。光宅師明無人。",
    "T42n1824_005:0074b06": "入二成部攝。開善無體入二成。有用入三成。",
    "T42n1824_005:0074b07": "斥同兩家之義。問既稱染染者為心性本淨",
    "T42n1824_005:0074b08": "故染。不淨故染。答僧祇及地論云。心性本",
    "T42n1824_005:0074b09": "淨如日在天本性清淨客塵煩惱染故不淨。",
    "T42n1824_005:0074b10": "成論師云。心有得佛之理不為煩惱所染。故",
    "T42n1824_005:0074b11": "云清淨。而言客塵者煩惱雖復牢固。始終可",
    "T42n1824_005:0074b12": "斷非永安義。故云客。薩婆多云。本有不淨",
    "T42n1824_005:0074b13": "心及以淨心。但有同時染異時染義。如貪心",
    "T42n1824_005:0074b14": "與諸數並起。即縛同時心數。謂同時染義。復",
    "T42n1824_005:0074b15": "有前後染義。即是緣縛。謂貪心緣三世境縛",
    "T42n1824_005:0074b16": "三世境也。成論師明前三心未起貪瞋。但是",
    "T42n1824_005:0074b17": "無記。名之為淨。後行陰起煩惱。染前三心名",
    "T42n1824_005:0074b18": "為不淨。此但是前後相染無同時染。雖復有",
    "T42n1824_005:0074b19": "同時異時。終明有煩惱染心義。為今論主所",
    "T42n1824_005:0074b20": "破。問勝鬘經云。自性清淨心為客塵煩惱染。",
    "T42n1824_005:0074b21": "難可了知豈不同舊義耶。答此明即眾生心",
    "T42n1824_005:0074b22": "本清淨。於眾生成不淨。雖於眾生成不淨然",
    "T42n1824_005:0074b23": "未嘗不淨。即是不染而染。染而不染故云難",
    "T42n1824_005:0074b24": "可了知。不言實有煩惱以染心也。問煩惱為",
    "T42n1824_005:0074b25": "是心為非心耶。答數論同明煩惱是心法與",
    "T42n1824_005:0074b26": "心相應。毘婆闍婆提部明煩惱與心不相應。",
    "T42n1824_005:0074b27": "知雜心使品末說。今明相應不相應終有煩",
    "T42n1824_005:0074b28": "惱染心亦為今論所破。問文具破三毒。云何",
    "T42n1824_005:0074b29": "但題破染染者。答三毒俱黑行人故名染。又",
    "T42n1824_005:0074c01": "染是三毒初故。又生死本際有二。無明與愛。",
    "T42n1824_005:0074c02": "無明是前分本。已起不可治。愛是後分本。論",
    "T42n1824_005:0074c03": "主慈悲欲令不起三因得勉二果。故偏破染",
    "T42n1824_005:0074c04": "也。問三毒中初是貪。今云何名染。答貪雖是",
    "T42n1824_005:0074c05": "染染通三界。貪但欲界。今欲遍治三界惑故。",
    "T42n1824_005:0074c06": "破染。又貪染人故名染也。品為二。一長行立",
    "T42n1824_005:0074c07": "義。第二破立立中三。一總標。二解釋。三總",
    "T42n1824_005:0074c08": "結。初如文。貪欲有種種名下第二解釋。初名",
    "T42n1824_005:0074c09": "愛者如見一色初起想念名之為愛。心遂連",
    "T42n1824_005:0074c10": "矚為著。纏綿深固名染。狂心發動名為婬欲。",
    "T42n1824_005:0074c11": "方便引取欲為己物名為貪欲。前三尚輕。即",
    "T42n1824_005:0074c12": "通於三有。後二遂重。但居欲界。以此三毒",
    "T42n1824_005:0074c13": "因緣下第三總結。三業有三種。大品經云。罪",
    "T42n1824_005:0074c14": "業因緣故三惡道中生。福業因緣故欲界人",
    "T42n1824_005:0074c15": "天中生。無動業因緣色無色界中生。成論及",
    "T42n1824_005:0074c16": "禪經明福業從欲界至三禪。第四禪已上名",
    "T42n1824_005:0074c17": "無動業。大品總相明義。後據別相說之。答曰",
    "T42n1824_005:0074c18": "下第二破十偈。開為六章。初兩偈前後門破。",
    "T42n1824_005:0074c19": "次一偈一時門破。第三兩偈一異門破。第四",
    "T42n1824_005:0074c20": "兩偈偏就異門破。第五兩偈呵責。第六一偈",
    "T42n1824_005:0074c21": "類破餘法。此六門即是破斷煩惱法。大小內",
    "T42n1824_005:0074c22": "外言有煩惱以解斷之。今六門求煩惱得可",
    "T42n1824_005:0074c23": "許斷之。求既無從何所斷耶。又即是明斷煩",
    "T42n1824_005:0074c24": "惱法。以此六門求煩惱不得。即是正觀名無",
    "T42n1824_005:0074c25": "礙道。後念觀起稱為解脫道也。就初兩偈為",
    "T42n1824_005:0074c26": "二。一行半明前有前無人不能起染。次半偈",
    "T42n1824_005:0074c27": "前有。前無染不能染人。就初又二。前一偈雙",
    "T42n1824_005:0074c28": "縱次半行雙奪。若離於染法前自有染者。上",
    "T42n1824_005:0074c29": "半縱其離染法前自有人體。下半偈縱前有",
    "T42n1824_005:0075a01": "人體因人起於染用。後半行雙奪者。初句奪",
    "T42n1824_005:0075a02": "上半離染前有人體。離法不得有人。故云若",
    "T42n1824_005:0075a03": "無有染者也。第二句奪下半因人起染用也。",
    "T42n1824_005:0075a04": "既無人誰起染。故言云何當有染。問前人後",
    "T42n1824_005:0075a05": "染此是誰義。答莊嚴云。前三心成人而未起",
    "T42n1824_005:0075a06": "染。即是前人後起染義。又大小內外多謂前",
    "T42n1824_005:0075a07": "有眾生而起於貪。今問既未有貪是何人耶。",
    "T42n1824_005:0075a08": "又未有貪而有人。如未有五指有捲。未有柱",
    "T42n1824_005:0075a09": "梁有舍。未有五陰而有人也。又莊嚴有人體。",
    "T42n1824_005:0075a10": "是上半有人用是下半。開善有人用是下半。",
    "T42n1824_005:0075a11": "若有若無染下第二次破染法。亦應有一行",
    "T42n1824_005:0075a12": "半偈。一行雙縱。半偈俱奪。今示存略故舉",
    "T42n1824_005:0075a13": "後例前。若有者初一行雙縱也。若無者半行",
    "T42n1824_005:0075a14": "俱奪也。所言染者亦如是者。若前有染若前",
    "T42n1824_005:0075a15": "無染。欲染於者同於上說故云亦如是。問前",
    "T42n1824_005:0075a16": "染後人此是誰義。答毘曇云。未有染法亦未",
    "T42n1824_005:0075a17": "有人名。因有染故方有人名。開善云。前三心",
    "T42n1824_005:0075a18": "有法而無人。並是前染後人也。長行前釋一",
    "T42n1824_005:0075a19": "行半次釋半行。釋一行半中初假設作前有",
    "T42n1824_005:0075a20": "前無以責外人。從要當下方順偈本。前無",
    "T42n1824_005:0075a21": "人則無人起染。長行前無人則無人受染。具",
    "T42n1824_005:0075a22": "二義也。要當先有染者。釋縱人有體。然後",
    "T42n1824_005:0075a23": "起染釋縱有用。若先無染者釋奪體。然則無",
    "T42n1824_005:0075a24": "下釋奪用也。次釋後半行易知也。問曰若染",
    "T42n1824_005:0075a25": "法染者先後下。第二一時門破。然此三偈如",
    "T42n1824_005:0075a26": "涅槃納衣梵志難也。彼難云。身為在前煩惱",
    "T42n1824_005:0075a27": "在前為一時有。身若在前既無煩惱誰感身",
    "T42n1824_005:0075a28": "耶。若煩惱在前既未有身誰起煩惱。若言一",
    "T42n1824_005:0075a29": "時則不相因。佛答云。煩惱與身一時而有。雖",
    "T42n1824_005:0075b01": "一時有要因煩惱而有於身。終不因身有煩",
    "T42n1824_005:0075b02": "惱也。開善云。此正是流來無明初念同時義",
    "T42n1824_005:0075b03": "論因果。莊嚴云非流來義乃是明於過去身",
    "T42n1824_005:0075b04": "因果義耳。此二師同明一時有於因果。若爾",
    "T42n1824_005:0075b05": "即如今外人同受論主破也。他問。涅槃經作",
    "T42n1824_005:0075b06": "此說。若爾論主應是破經。答經中隨緣作如",
    "T42n1824_005:0075b07": "此說。何得執為定義。若定執經即為論破也。",
    "T42n1824_005:0075b08": "所以知者。前云經雖說有名字求實不可得",
    "T42n1824_005:0075b09": "也。問今云何通此經耶。答經乃是明無身亦",
    "T42n1824_005:0075b10": "無煩惱。何以得知。此中具破前後一時。但借",
    "T42n1824_005:0075b11": "一時破前後借前後破一時。煩惱與身一時",
    "T42n1824_005:0075b12": "而有。此是借一時破前後也。要因煩惱而有",
    "T42n1824_005:0075b13": "是身。此是借前後破一時。既不前不後亦不",
    "T42n1824_005:0075b14": "一時。豈可定執有身及以煩惱。是知虛妄不",
    "T42n1824_005:0075b15": "可檢責。又經明雖一時者。此是因緣假名人",
    "T42n1824_005:0075b16": "法一時。今外人謂有人法兩體一時並有。何",
    "T42n1824_005:0075b17": "以得知。若無人法兩體即無人法論何一時",
    "T42n1824_005:0075b18": "耶。故知有人法兩體論一時並有也。是以外",
    "T42n1824_005:0075b19": "人不解經意。論主深識經意。若因緣一時即",
    "T42n1824_005:0075b20": "無自性。無自性即人法皆空也。問人法一時",
    "T42n1824_005:0075b21": "是誰義耶。答成論師無明初念人法一時。又",
    "T42n1824_005:0075b22": "莊嚴云色識一時成人。並入此門所破。偈上",
    "T42n1824_005:0075b23": "半牒而非。下半作無待難以釋。並易見也。長",
    "T42n1824_005:0075b24": "行破一時有三過。一不相因過。不相因者有",
    "T42n1824_005:0075b25": "人法兩體並起即破因緣。若破因緣即破世",
    "T42n1824_005:0075b26": "諦及第一義。復破中道。如是世出世一切皆",
    "T42n1824_005:0075b27": "破。此是大過也。二明以不相因即有常過。三",
    "T42n1824_005:0075b28": "者以常故無解脫過。煩惱常即無有餘解脫。",
    "T42n1824_005:0075b29": "人常即無無餘解脫。又常是染人亦無有餘解",
    "T42n1824_005:0075c01": "脫。復次今當以一異法破下。第三兩偈一異",
    "T42n1824_005:0075c02": "門破。上前後一時並是一異。今欲相對更作",
    "T42n1824_005:0075c03": "一異破耳。又今作一異通破前後一時。又上",
    "T42n1824_005:0075c04": "三門直責人無起染之功染無染人之用。今",
    "T42n1824_005:0075c05": "即破無人法之體。若一若異俱無人法之體。",
    "T42n1824_005:0075c06": "云何有相染用耶。又前三門就人法前後竪",
    "T42n1824_005:0075c07": "破。今就一異橫破。就兩偈為二。前偈奪一",
    "T42n1824_005:0075c08": "異後偈縱一異。又前是章門。後偈解釋。又初",
    "T42n1824_005:0075c09": "直明不合。後出合過。初偈上半牒人法體一。",
    "T42n1824_005:0075c10": "一法云何合。此破人法之用。人法既一。即",
    "T42n1824_005:0075c11": "無異染之人起染故。人不與染合。無異人之",
    "T42n1824_005:0075c12": "染以染於人故。染不與人合。下半牒人法體",
    "T42n1824_005:0075c13": "異。即二體各成不須合也。問一異是誰義。答",
    "T42n1824_005:0075c14": "莊嚴云。有假人體異實法體。是人染異義開",
    "T42n1824_005:0075c15": "善云。別有人用異實用。亦是異義。數義無別",
    "T42n1824_005:0075c16": "有人。但有人名起於五陰上即是一義。又假",
    "T42n1824_005:0075c17": "有即實義。假有異實義具通一異。問若人法",
    "T42n1824_005:0075c18": "悉有別體用。即人法並應是實。若一假一實",
    "T42n1824_005:0075c19": "即一有體一無體。次問開善。若假無體而有",
    "T42n1824_005:0075c20": "用。用本附體無體何所附。若假用附實體隨",
    "T42n1824_005:0075c21": "體相有實用。而假無用。又假用附實體亦應",
    "T42n1824_005:0075c22": "實體附假用。若互相附則應互假互實也。又",
    "T42n1824_005:0075c23": "若假用異實用。以實為假體者。亦應香用異",
    "T42n1824_005:0075c24": "色用以色為香體。若色不成香非色為香體",
    "T42n1824_005:0075c25": "者。色不成香可言其異。實既成假應不得異。",
    "T42n1824_005:0075c26": "若一有合者。第二偈縱一異也。上半縱一有",
    "T42n1824_005:0075c27": "合。下半縱異有合。上偈明一法無合。故是",
    "T42n1824_005:0075c28": "奪。今許一有合以顯其過。故是縱關。離伴應",
    "T42n1824_005:0075c29": "有合者。正難一合也。伴有親疎人為染伴。染",
    "T42n1824_005:0076a01": "為人伴。此親伴也。因六根六塵而起貪。此是",
    "T42n1824_005:0076a02": "疎伴。又依毘曇諸心相依共起。亦是伴。人染",
    "T42n1824_005:0076a03": "若一而言合者。則唯是人無有染伴。此應有",
    "T42n1824_005:0076a04": "合。不爾則唯是染無有人伴。此亦應合也。不",
    "T42n1824_005:0076a05": "爾則非是人亦非是染。直名一物都無人染",
    "T42n1824_005:0076a06": "二伴。此應有合也。下半破異有合者。凡有二",
    "T42n1824_005:0076a07": "過一者既異染而人自有體。不須染伴異人",
    "T42n1824_005:0076a08": "有染自體。染不須人伴。二者近異相須而遂",
    "T42n1824_005:0076a09": "合者。東西遠異亦應合也。問一異俱稱離伴",
    "T42n1824_005:0076a10": "有何異耶。答一明離伴此是獨合。以無伴故",
    "T42n1824_005:0076a11": "言其離。異明離伴。此是各合。有伴而合離伴",
    "T42n1824_005:0076a12": "各自合。有二伴而相離也。又一既無伴應與",
    "T42n1824_005:0076a13": "空合。而空不可合也。人與染異遂與染合。人",
    "T42n1824_005:0076a14": "與柱異應與柱合。又一則無伴異則非伴。猶",
    "T42n1824_005:0076a15": "如瓶衣。瓶非衣伴以伴是伴類義故。又問一",
    "T42n1824_005:0076a16": "物可得相離不。若不可相離豈得相成合也。",
    "T42n1824_005:0076a17": "又若一有合者亦應一法有伴。而一法無伴",
    "T42n1824_005:0076a18": "則一法無合。常解。四微成柱凡有二說。或言",
    "T42n1824_005:0076a19": "有間。謂色處無香故也。復言無間。謂色處有",
    "T42n1824_005:0076a20": "香。今問若言有間則色處無香。云何共合。以",
    "T42n1824_005:0076a21": "各二處故。若言無間則色處有香。便是一物。",
    "T42n1824_005:0076a22": "云何言異而共合耶。又人法二名。得是一者",
    "T42n1824_005:0076a23": "善惡亦二名。色心二名。亦應一也。長行云餘",
    "T42n1824_005:0076a24": "因緣者。人是染餘染是人餘。又假內根外塵",
    "T42n1824_005:0076a25": "故生於染。此亦是餘因緣也。所以作此破者。",
    "T42n1824_005:0076a26": "既異染自有人體。則不須根塵因緣生染成",
    "T42n1824_005:0076a27": "人體也。問曰一不合可爾者。此生下第四重",
    "T42n1824_005:0076a28": "破異。衛世四合知生。是異合義。又外道染",
    "T42n1824_005:0076a29": "是無常人是常而共合。求那諦中義正爾也。",
    "T42n1824_005:0076b01": "又成論師云。境無淺深生滅。智自有淺深生",
    "T42n1824_005:0076b02": "滅。故智會於境。亦是異合義。數人根塵異而",
    "T42n1824_005:0076b03": "共合。成實云。人是假染為實。是故合。亦是異",
    "T42n1824_005:0076b04": "合。前問次答。問為二。一領上。次舉眼見異合",
    "T42n1824_005:0076b05": "者。舌立已窮。故舉眼救也。答中為二。初偈縱",
    "T42n1824_005:0076b06": "異有合。合則無用。後偈明無用故無合。即",
    "T42n1824_005:0076b07": "是奪異合也。就前有二。上半牒而責。何事者。",
    "T42n1824_005:0076b08": "若染不能自有須人起染。則人有起染之事。",
    "T42n1824_005:0076b09": "人不能自成。須染成人染有成人之事。今染",
    "T42n1824_005:0076b10": "既自有不須人起故人無起染之事。人亦自",
    "T42n1824_005:0076b11": "有不須染成。故染無成人之事。又人染異義",
    "T42n1824_005:0076b12": "已成。何事須合。此是直責之辭耳。下半釋成",
    "T42n1824_005:0076b13": "也。又異則水火何相預事。若染及染者下此",
    "T42n1824_005:0076b14": "第二奪異合也。上半牒異。下半破合易見也。",
    "T42n1824_005:0076b15": "異相無有成下。第五兩偈呵責破。此兩偈可",
    "T42n1824_005:0076b16": "有二意。一者從品初長行竟於品末而釋之。",
    "T42n1824_005:0076b17": "外人品初長行知人法異為無成。立人法相",
    "T42n1824_005:0076b18": "依為欲合。品初五偈破為竟無成。眼見異法",
    "T42n1824_005:0076b19": "合為而復說異相。二者直依偈文次第釋者。",
    "T42n1824_005:0076b20": "就文為二。初偈序其失宗。次偈呵責其欲合。",
    "T42n1824_005:0076b21": "異相無有成者。牒品初二偈也。以二偈責法",
    "T42n1824_005:0076b22": "人前後相不成故也。是故汝欲合者序外人",
    "T42n1824_005:0076b23": "捨前後而立一時也。合相竟無成者。序破一",
    "T42n1824_005:0076b24": "時一偈并一異兩偈。覓合不成故云合相竟",
    "T42n1824_005:0076b25": "無成。此三都是責合相不成也。而復說異相",
    "T42n1824_005:0076b26": "者。序外人偏引眼見異相合也。異相不成故",
    "T42n1824_005:0076b27": "者。此第二偈呵之也。偈呵最後立異有合。又",
    "T42n1824_005:0076b28": "惑者多計異合故偏呵之。此偈上半牒二無。",
    "T42n1824_005:0076b29": "下半呵二有。二無者一者無異也。凡論有異",
    "T42n1824_005:0076c01": "不出前後一時及上離伴等異。上已明無此",
    "T42n1824_005:0076c02": "等異故言異相不成也。合相則不成者。次牒",
    "T42n1824_005:0076c03": "無合也。從品初來求先後一時及一異等。一",
    "T42n1824_005:0076c04": "切合義不得也。於何異相中下。此呵二有也。",
    "T42n1824_005:0076c05": "初句呵無異計異。夫論有異不出先後一時",
    "T42n1824_005:0076c06": "及一異中異。汝眼見何物異耶。上來諸門責",
    "T42n1824_005:0076c07": "心不見有合。今責眼即眼不能見也。既覓異",
    "T42n1824_005:0076c08": "不得故云於何異相中。而欲說合相次句呵",
    "T42n1824_005:0076c09": "其無合計合。如是染染者下。第六類破諸法。",
    "T42n1824_005:0076c10": "上半牒前。下半類法。又上半牒竪破五句。下",
    "T42n1824_005:0076c11": "半橫例萬法。上來破其合義不成。恐畏謂不",
    "T42n1824_005:0076c12": "合應有人法。故復破其不合也。又初兩偈明",
    "T42n1824_005:0076c13": "人法前後義。即是不合。從一時已下竟品是",
    "T42n1824_005:0076c14": "破合義。長行云非前非後者。品初二偈也。非",
    "T42n1824_005:0076c15": "合非散者。從一時偈及一異也。",
    "T42n1824_005:0076c16": "三相品第七",
    "T42n1824_005:0076c17": "有此品來者。從因緣竟於染染者明無所相",
    "T42n1824_005:0076c18": "法。今此一品明無能相。以能相所相不可得",
    "T42n1824_005:0076c19": "則有為空。有為空故無為亦空。為無為空故",
    "T42n1824_005:0076c20": "一切法畢竟空。即是諸法實相。令因此實相",
    "T42n1824_005:0076c21": "發生正觀。滅諸煩惱。故得解脫。所以有此",
    "T42n1824_005:0076c22": "品也。問正得何解脫耶。答既明畢竟空即是",
    "T42n1824_005:0076c23": "佛行處。故智度論云。畢竟空是佛所行。而此",
    "T42n1824_005:0076c24": "論正明一切眾生並令成佛。但畢竟空觀未",
    "T42n1824_005:0076c25": "明故有菩薩。故序云於菩薩之行道場之照",
    "T42n1824_005:0076c26": "朗然懸解矣。二者就薩婆多義明法有三種。",
    "T42n1824_005:0076c27": "一者色法。二者心法。三者非色非心法。因緣",
    "T42n1824_005:0076c28": "已來破色。染者破心。今破三相。破非色非心。",
    "T42n1824_005:0076c29": "三聚名有為。滅此三名無為。有為無為此是",
    "T42n1824_005:0077a01": "法體。有法體故有名字。法體既無則名亦不",
    "T42n1824_005:0077a02": "立。故名無得物之功。物無應名之實。名無",
    "T42n1824_005:0077a03": "得物之功。則非名物無應名之實。即非物非",
    "T42n1824_005:0077a04": "名。非物名物安在。不知何以目之。強稱實",
    "T42n1824_005:0077a05": "相。因實相生實觀。為眾生故還如實說。故有",
    "T42n1824_005:0077a06": "正觀論三名也。三者上來六情五陰名為別",
    "T42n1824_005:0077a07": "法。三相通遷情陰稱為通法。上求別法無從。",
    "T42n1824_005:0077a08": "今明通相非有。通別既無即諸法皆畢竟空。",
    "T42n1824_005:0077a09": "所以明畢竟空者。此是十方三世諸佛出世。",
    "T42n1824_005:0077a10": "為一大事因緣。即是示真實相。而有三相不",
    "T42n1824_005:0077a11": "同者。此是如幻如夢。隨凡夫故說耳。即是開",
    "T42n1824_005:0077a12": "方便門。三世十方佛唯有示真實開方便。龍",
    "T42n1824_005:0077a13": "樹正申此二意。所以明此二者。即令識權實",
    "T42n1824_005:0077a14": "二智。入佛知見故得成佛也。三相一品既明",
    "T42n1824_005:0077a15": "實權二事。二十七品及三論一切佛法皆亦",
    "T42n1824_005:0077a16": "如是。但今品一周觀行既竟。故寄此品論耳。",
    "T42n1824_005:0077a17": "四者依三解脫門來者。六種破身相。染染者",
    "T42n1824_005:0077a18": "品破心相。此二破於所相。今一品次破能相。",
    "T42n1824_005:0077a19": "即眾相都寂。又六種破空相。染品及三相品",
    "T42n1824_005:0077a20": "破於有相。破空有二相即一切相空。五者因",
    "T42n1824_005:0077a21": "緣品就四緣求生不得。釋八不無生。今此品",
    "T42n1824_005:0077a22": "觀三相不可得。亦為成無生。所以始終皆明",
    "T42n1824_005:0077a23": "無生者。為欲顯七品是一周大乘觀行已竟。",
    "T42n1824_005:0077a24": "都為顯無生故也。六者言次相接從染者品",
    "T42n1824_005:0077a25": "生者。染品明無世間之因。外云三相是一切",
    "T42n1824_005:0077a26": "有為法因。今既有三相即有萬化之果。故有",
    "T42n1824_005:0077a27": "此品來也。問云何為三相耶。答薩婆多云。離",
    "T42n1824_005:0077a28": "法體外別有三相。故法體通於三聚。而三相",
    "T42n1824_005:0077a29": "但是非色非心。屬行陰攝。成實僧祇等云。離",
    "T42n1824_005:0077b01": "法體外無別有相。即法起為生法停為住。法",
    "T42n1824_005:0077b02": "謝稱滅也。問三相為是有為為是無為。答數",
    "T42n1824_005:0077b03": "論同云。三相是有為法。毘婆闍提云。有為",
    "T42n1824_005:0077b04": "之法體不自固。何能相他。遂能相他。當知三",
    "T42n1824_005:0077b05": "相是無為法。猶如虛空能生萬化。次曇摩崛",
    "T42n1824_005:0077b06": "云。生住二相是有為法。滅相是無為法。故三",
    "T42n1824_005:0077b07": "相亦有為亦無為也。問三相為一時為前後。",
    "T42n1824_005:0077b08": "答譬喻部云。前生次住後滅。故三相前後。成",
    "T42n1824_005:0077b09": "實論文云。三有為法皆在現在。淨名經云。汝",
    "T42n1824_005:0077b10": "等比丘即時亦生亦老亦死。觀此經論是一",
    "T42n1824_005:0077b11": "時有。阿毘曇云。體即同時用有前後。如三相",
    "T42n1824_005:0077b12": "與法必俱。法在未來相亦未來。法起現在相",
    "T42n1824_005:0077b13": "亦現在。法謝過去相亦同謝。故有為法必與",
    "T42n1824_005:0077b14": "相共俱。故言體同時而生用之時未有住用。",
    "T42n1824_005:0077b15": "住用之時生用已廢。故用前後也。問三相為",
    "T42n1824_005:0077b16": "是時名為是法稱。答諸部並計三相是法。但",
    "T42n1824_005:0077b17": "開善言。三相既能生法是時名也。小莊嚴榮",
    "T42n1824_005:0077b18": "法師云。三相是法體名。而時無別體。莊嚴云",
    "T42n1824_005:0077b19": "三相非法非時。是時中精義。問三相為當體",
    "T42n1824_005:0077b20": "受名。為從用為目。答一云三相能生。法體是",
    "T42n1824_005:0077b21": "所生。從所生作名也。次云從用受名以。有能",
    "T42n1824_005:0077b22": "生他之用故名生也。婆沙問云。若一切眾生",
    "T42n1824_005:0077b23": "悉有滅相者。一切眾生並應有死屍現。答若",
    "T42n1824_005:0077b24": "根法滅非根法生。即有死屍現。今根法滅還",
    "T42n1824_005:0077b25": "根法生故尸不現。二者眾生業力持故尸不",
    "T42n1824_005:0077b26": "現。問何故破三相耶。答有四義。一者執三",
    "T42n1824_005:0077b27": "相者。多是小乘。唯得生空不得法空。謂決定",
    "T42n1824_005:0077b28": "有三相。今令其信諸法空故破三相。二者復",
    "T42n1824_005:0077b29": "有小乘人。如成實等亦得法空。但不知三相",
    "T42n1824_005:0077c01": "本性空。今令其信三相本性自空。故破三相",
    "T42n1824_005:0077c02": "也。三者大小內外作三相義互相破斥。義自",
    "T42n1824_005:0077c03": "不成。今顯其不成之相。是故云破耳。其還是",
    "T42n1824_005:0077c04": "立相者自破。非論主破也。如執無別體者。破",
    "T42n1824_005:0077c05": "有別體。執有別體者破無別體。四者有所得",
    "T42n1824_005:0077c06": "小乘人名半字教。所以然者。佛說生滅令遠",
    "T42n1824_005:0077c07": "離二邊不著中道。名為滿字。而有所得人雖",
    "T42n1824_005:0077c08": "破於常而著三相無常。故是半字。如呵迦旃",
    "T42n1824_005:0077c09": "延云。無以生滅心行說實相法。不生不滅是",
    "T42n1824_005:0077c10": "無常義。佛說無常為破於常。亦捨生滅無常。",
    "T42n1824_005:0077c11": "故不生不滅是無常義也。問佛說無常破常。",
    "T42n1824_005:0077c12": "復捨生滅無常。今何故偏云不生不滅是無",
    "T42n1824_005:0077c13": "常義也。答迦旃延已知無有於常。而未達無",
    "T42n1824_005:0077c14": "有生滅無常。今欲令其進捨生滅無常。故云",
    "T42n1824_005:0077c15": "不生不滅是無常義也。智度論與此意同。故",
    "T42n1824_005:0077c16": "云若無方便破常而著無常。若有方便即破",
    "T42n1824_005:0077c17": "常不著無常。龍樹破外人如淨名呵旃延不",
    "T42n1824_005:0077c18": "異。又諸部有二種失。一得語不得意。二語意",
    "T42n1824_005:0077c19": "俱失。得語不得意者。佛說三相令捨常不著",
    "T42n1824_005:0077c20": "無常。乃至亦常無常非常非非常。心無依止",
    "T42n1824_005:0077c21": "即便得道。而諸部但知捨常不能捨無常。故",
    "T42n1824_005:0077c22": "失佛意。二者語意俱失。非但不能兩捨。於三",
    "T42n1824_005:0077c23": "相中種種推斥更起愛見增長煩惱。是故失",
    "T42n1824_005:0077c24": "也。論主今直觀三相畢竟不可得。三相既去",
    "T42n1824_005:0077c25": "不三亦去。乃至此去無所去。即便得道。離上",
    "T42n1824_005:0077c26": "二失故破三相也。問佛凡有言說悉依二諦。",
    "T42n1824_005:0077c27": "論主隨佛學亦依二諦。今就何諦明無三相。",
    "T42n1824_005:0077c28": "答若就二諦門即破二種三相。一破性實三",
    "T42n1824_005:0077c29": "明世諦中道。二破假三明真諦中道也。品二。",
    "T42n1824_005:0078a01": "初長行立。次偈破。就立中通是一切部義。以",
    "T42n1824_005:0078a02": "諸部同計有為有三相。但解三相自不同耳。",
    "T42n1824_005:0078a03": "初標體。生住滅下列名。萬物下出用。是故下",
    "T42n1824_005:0078a04": "由三相故有諸法也。答曰下第二三十五偈",
    "T42n1824_005:0078a05": "破。大開為二。初三十四偈破有三相。次一偈",
    "T42n1824_005:0078a06": "破無三相。即顯三相不可定有。不可定無名",
    "T42n1824_005:0078a07": "世諦中道也。又初是破病次是申經。此既一",
    "T42n1824_005:0078a08": "周觀行已竟。寄此品略示破申之大旨也。又",
    "T42n1824_005:0078a09": "初是法說門破。次譬喻門破。總攝諸法破不",
    "T42n1824_005:0078a10": "出法喻。又初破三相體。次破三相名。令名體",
    "T42n1824_005:0078a11": "都寂。初段又二。第一正破三相。第二段次破",
    "T42n1824_005:0078a12": "法體。初又二。前總破三相。次別破。總別各",
    "T42n1824_005:0078a13": "三。總中三者初為無為門破。次聚散門破。三",
    "T42n1824_005:0078a14": "窮無窮門破。若直立三相即以六門責之。若",
    "T42n1824_005:0078a15": "諸部有此六計者。三偈即破此六人也。三相",
    "T42n1824_005:0078a16": "無決定者。一意云。佛破常病故說三相。常",
    "T42n1824_005:0078a17": "病既捨三亦不留。故三非決定。二者依下偈",
    "T42n1824_005:0078a18": "明此三相。如夢如幻無有定相。汝不應言決",
    "T42n1824_005:0078a19": "定有三。三者由所相故有能相。即能不自能",
    "T42n1824_005:0078a20": "故無能。所以無定。四者三相互相因待。即知",
    "T42n1824_005:0078a21": "無自性。故不可得也。五如下為無為聚散等",
    "T42n1824_005:0078a22": "門。求之不得故無定也。初偈上半就有為中",
    "T42n1824_005:0078a23": "求生不得。下半就無為中求生不得。即畢竟",
    "T42n1824_005:0078a24": "無生。故為無為空後明畢竟空。又上半破生",
    "T42n1824_005:0078a25": "是有為。此破毘曇成實及曇摩崛部義。下半",
    "T42n1824_005:0078a26": "破生是無為。破毘婆闍婆提義也。生是有為",
    "T42n1824_005:0078a27": "即有二失。一者法體是有為。既具三相。生是",
    "T42n1824_005:0078a28": "有為。亦具三相。即三中之一復更具三。是即",
    "T42n1824_005:0078a29": "無窮。二者生具三相即自相違。相違即都無",
    "T42n1824_005:0078b01": "三也。下半破生是無為有三失。一者無相破",
    "T42n1824_005:0078b02": "有為。有差別可得具三。無為無差別即無有",
    "T42n1824_005:0078b03": "三既無有三。用何物作有為相。二者彼計無",
    "T42n1824_005:0078b04": "為有別體能為有為作相。今明止生故名無",
    "T42n1824_005:0078b05": "生。如瓶破名無瓶。無有別物。為他作相。三者",
    "T42n1824_005:0078b06": "非相破無為法。自可為無為作相。不應為有",
    "T42n1824_005:0078b07": "為作相。若無為為有為作相。有為應為無為",
    "T42n1824_005:0078b08": "作相。又無為為有為作相。如馬為牛作相水",
    "T42n1824_005:0078b09": "為火作相。此墮非相過也。又上半明生是有",
    "T42n1824_005:0078b10": "為得有為而墮無窮及相違。下半明生是無",
    "T42n1824_005:0078b11": "為免無窮及相違而招前三失。故進退墮負",
    "T42n1824_005:0078b12": "厝情無地。第二聚散破來者。亦得通破為無",
    "T42n1824_005:0078b13": "為。汝言三相是無為者。為聚為散。若無為不",
    "T42n1824_005:0078b14": "可聚散。亦無為不可生滅。若別義者從此竟",
    "T42n1824_005:0078b15": "品但破有為不破無為。以計有為者多是小",
    "T42n1824_005:0078b16": "乘根本義。又符大小乘經。又盛行天竺也。又",
    "T42n1824_005:0078b17": "論破二種人。一不曾學問。但知自身有生老",
    "T42n1824_005:0078b18": "病死。外物生住變壞。於此內外起貪嗔癡。故",
    "T42n1824_005:0078b19": "造三有業受生老病死。論主直為此說無三",
    "T42n1824_005:0078b20": "相。汝言有三相者。為是有為為是無為。乃至",
    "T42n1824_005:0078b21": "聚之與散。以一切門求無從。即知內外諸法",
    "T42n1824_005:0078b22": "皆畢竟空。其人即便見實相生正觀斷煩惱。",
    "T42n1824_005:0078b23": "此是淨器人。翻易悟也。二者為內外學理之",
    "T42n1824_005:0078b24": "人種種推斥求並無從。以學問之流執有三",
    "T42n1824_005:0078b25": "相。不知無三說三。亦不知說三為明無三。故",
    "T42n1824_005:0078b26": "不得二智。不入佛知見不得成佛。論主憐愍",
    "T42n1824_005:0078b27": "諸部求三無從。而說有三者此是無三說三。",
    "T42n1824_005:0078b28": "說三意在無三。即生二智入佛知見。三世十",
    "T42n1824_005:0078b29": "方佛出世大意如此。四依出世大意亦然。以",
    "T42n1824_005:0078c01": "是故開諸門破三相也。又執有三相多是小",
    "T42n1824_005:0078c02": "乘人。聞說三作三解。今破三明三相無。三",
    "T42n1824_005:0078c03": "相無故有為無。有為無故無為亦無。即諸法",
    "T42n1824_005:0078c04": "畢竟空是佛行處。令小乘人迴小入大悟三",
    "T42n1824_005:0078c05": "相畢竟空得實智。即知佛昔於小乘中說有",
    "T42n1824_005:0078c06": "三是方便得權智。具解開方便顯真實也。又",
    "T42n1824_005:0078c07": "智度論云。昔說五眾是無常生滅。今說五眾",
    "T42n1824_005:0078c08": "是非常非無常分。則大小乘教經中直唱非",
    "T42n1824_005:0078c09": "常非無常。而利根者即悟學。大乘人鈍根者",
    "T42n1824_005:0078c10": "未了。今廣釋之。求三相有為不得非無常。無",
    "T42n1824_005:0078c11": "為亦無故非常。令始行菩薩悟解大乘非常",
    "T42n1824_005:0078c12": "非無常。識中道發生正觀。是故破三相。",
    "T42n1824_005:0078c13": "中觀論疏卷第五(本)",
    "T42n1824_005:0078c16": "中觀論疏卷第五(末)",
    "T42n1824_005:0078c18": "釋吉藏撰",
    "T42n1824_005:0078c19": "三相品之餘",
    "T42n1824_005:0078c20": "問今聚散門求三相不得。佛大小乘經為說",
    "T42n1824_005:0078c21": "聚為說散。答昔羅什未度。未有正人之與正",
    "T42n1824_005:0078c22": "法。羅什至關人法既來。諸方勝人一時雲聚。",
    "T42n1824_005:0078c23": "匡山遠法師不來。遣使問羅什三相聚散等",
    "T42n1824_005:0078c24": "義。羅什答云。佛直說內身生老病死念念不",
    "T42n1824_005:0078c25": "住。外物萎黃彫落亦非恒有。令人不起常見",
    "T42n1824_005:0078c26": "厭世修道耳。實不說一時異時。異時一時此",
    "T42n1824_005:0078c27": "是旃延等意。云何將所破義來見問耶。今更",
    "T42n1824_005:0078c28": "責此言。無量義經三重明四相。初直說四相。",
    "T42n1824_005:0078c29": "次明念念不住。次明即時生住異滅。淨名亦",
    "T42n1824_005:0079a01": "云。即時生老病死。此是佛說四相一時。云",
    "T42n1824_005:0079a02": "何羅什言非佛說。答佛經明即時生住滅者。",
    "T42n1824_005:0079a03": "亦不立四相一時並起。但為破眾生保常心",
    "T42n1824_005:0079a04": "耳。眾生若聞一念暫住。即一念之常。即計常",
    "T42n1824_005:0079a05": "心不盡。今明無一念住即計常心盡。是故明",
    "T42n1824_005:0079a06": "即時生滅耳。佛意既明無有常寧有無常耶。",
    "T42n1824_005:0079a07": "即令悟非常非無常。二見永息也。又既明無",
    "T42n1824_005:0079a08": "一念住即是說無生義。夫論有一念住即有",
    "T42n1824_005:0079a09": "物。既無一念住即無物。無物即畢竟空。故云",
    "T42n1824_005:0079a10": "不生不滅是無常義。即佛一言之中常無常",
    "T42n1824_005:0079a11": "並破。上根者聞便得道。不達者便謂四相一",
    "T42n1824_005:0079a12": "時。是故為論主破。又論主破即是申一念不",
    "T42n1824_005:0079a13": "住之言。令諸部解佛經意也。上半牒而總非。",
    "T42n1824_005:0079a14": "下半作難釋也。破聚正破薩婆多義。以有為",
    "T42n1824_005:0079a15": "必三相扶共起故也。破散破譬喻部三剎那",
    "T42n1824_005:0079a16": "立三相義也。又此一偈並破毘曇。毘曇師二",
    "T42n1824_005:0079a17": "說。一云體同時用前後。用前後是散。體同時",
    "T42n1824_005:0079a18": "是聚。二云體用同時。但當生用時生用即強。",
    "T42n1824_005:0079a19": "餘相用弱耳。故此偈具破之也。云何於一處",
    "T42n1824_005:0079a20": "釋上散義。一處者一所相法處。不得三相前",
    "T42n1824_005:0079a21": "後生也。若所相法處三相前後生者。即有不",
    "T42n1824_005:0079a22": "備三相過。如一念法。若有生時未有滅用。生",
    "T42n1824_005:0079a23": "用若廢即一念法便廢。當知此一念法但有",
    "T42n1824_005:0079a24": "於生。遂不經於住滅。故此一念法不備三相。",
    "T42n1824_005:0079a25": "然有為法必備三相。而今不備故非有為。又",
    "T42n1824_005:0079a26": "前念法體與生俱廢。後念滅起便無所滅。既",
    "T42n1824_005:0079a27": "無所滅之法云何有能滅之相耶。又正意是",
    "T42n1824_005:0079a28": "破其三相不備三相義。當一剎那唯有生。即",
    "T42n1824_005:0079a29": "此生相不備三相。然有為法無有不備三相。",
    "T42n1824_005:0079b01": "汝生是有為云何不備三耶。若三相一時此",
    "T42n1824_005:0079b02": "即相違。俱無三也。又若體同時起得相扶之",
    "T42n1824_005:0079b03": "義而墮相違。若前後生乃免相違而招法體",
    "T42n1824_005:0079b04": "不備三相之失。亦進退墮負。問數論師云。體",
    "T42n1824_005:0079b05": "同時故勉不備三相用前後故離相違失。具",
    "T42n1824_005:0079b06": "此二門乃成彼義。云何破耶。今問體同時為",
    "T42n1824_005:0079b07": "有三相起為未起耶。若其已起即應已違。若",
    "T42n1824_005:0079b08": "未相違即應未起。若言體起而用未起。亦應",
    "T42n1824_005:0079b09": "體違而用未違。又問體起時為來現在。為未",
    "T42n1824_005:0079b10": "來現在。若來現在即是有用。何名為體。若",
    "T42n1824_005:0079b11": "未來現在即生是現在。滅是未來。何名同時。",
    "T42n1824_005:0079b12": "又問既一剎那時。云何有體起而用未起。此",
    "T42n1824_005:0079b13": "乃是三剎那。何名為一。彼答云。一剎那中有",
    "T42n1824_005:0079b14": "三分。初分為生。次分為住。後分為滅。故得為",
    "T42n1824_005:0079b15": "三相。問剎那初名生者。初有中後。為未有耶。",
    "T42n1824_005:0079b16": "若初未有中後即生時無住無滅。云何言三",
    "T42n1824_005:0079b17": "有為法皆現在耶。若皆現即皆初。若不皆初",
    "T42n1824_005:0079b18": "即不現。又無住滅即無中後。無中後即無初。",
    "T42n1824_005:0079b19": "又若初是生而中後非生亦應初有。而中後",
    "T42n1824_005:0079b20": "非有。又三相無異時何故生前滅後。不云滅",
    "T42n1824_005:0079b21": "前生後。又汝滅相已能扶生。即應已能滅生。",
    "T42n1824_005:0079b22": "未能滅即未能扶也。又能滅生方有滅。未能",
    "T42n1824_005:0079b23": "滅生即無有滅。如十二門論云。若能識即有",
    "T42n1824_005:0079b24": "識。不能識即無識。能熱故有火。不能熱即",
    "T42n1824_005:0079b25": "無火也。長行釋一處。云何於一處。或有有相",
    "T42n1824_005:0079b26": "或有無相。問譬喻部立三相前後不避此責。",
    "T42n1824_005:0079b27": "何以過之。答偈中已顯一意竟。然薩婆多立",
    "T42n1824_005:0079b28": "三相盛行天竺。五百羅漢評而用之。所以立",
    "T42n1824_005:0079b29": "一時者。彼云有為無獨起必須相扶。故雜心",
    "T42n1824_005:0079c01": "云。至竟無能生。用離等侶故。又與佛經多",
    "T42n1824_005:0079c02": "相應。淨名云。汝今即時亦生亦老亦死。無量",
    "T42n1824_005:0079c03": "義經云。菩薩又觀一切法即時生住異滅。成",
    "T42n1824_005:0079c04": "實亦云。三有為法皆在現在。即知三相是同",
    "T42n1824_005:0079c05": "時義。今借同時破其前後。汝若言三相前後",
    "T42n1824_005:0079c06": "者。即生時無有住滅。何得經言生時即有住",
    "T42n1824_005:0079c07": "滅耶。以違大小乘經即是破也。又前後者云",
    "T42n1824_005:0079c08": "何得相扶起耶。第三偈窮無窮破者。三句作",
    "T42n1824_005:0079c09": "無窮破。一句作有窮。法體是有為既必備三",
    "T42n1824_005:0079c10": "相者。三相是有為亦應復有三相。如是無窮。",
    "T42n1824_005:0079c11": "無窮即破一切智人。以不見其始既破一切",
    "T42n1824_005:0079c12": "智。即具破世出世一切法也。若三相無有三",
    "T42n1824_005:0079c13": "相。乃免無窮。而墮非有為過。以法體無三",
    "T42n1824_005:0079c14": "相。法體是無為。三相不備三。即三相非有為。",
    "T42n1824_005:0079c15": "故為即無窮。窮即無為進退無答矣。問此是",
    "T42n1824_005:0079c16": "何無窮。答是逆推無窮。法體不能自起。由生",
    "T42n1824_005:0079c17": "相而起。生不能自起。復更由生起。若最後能",
    "T42n1824_005:0079c18": "自起亦法體能自起。舊舉病人喻。初病人不",
    "T42n1824_005:0079c19": "能自起。須第二病人扶起。第二不能自起。須",
    "T42n1824_005:0079c20": "第三扶起。故無窮。若最後病人能自起。即最",
    "T42n1824_005:0079c21": "初亦能自起也。開善立無窮義。莊嚴立有窮",
    "T42n1824_005:0079c22": "義。俱弊此一偈。開善云。以十方折一塵。十方",
    "T42n1824_005:0079c23": "中一復有十方。如是折之不窮。以剎那折一",
    "T42n1824_005:0079c24": "念。剎那中復有剎那。是亦折無窮。即破一",
    "T42n1824_005:0079c25": "切智。以佛不見其邊底故也。莊嚴云。折之即",
    "T42n1824_005:0079c26": "盡窮至隣虛色。時窮至剎那。今明此是與論",
    "T42n1824_005:0079c27": "主語違。智度論云。若有十方分即不名極微。",
    "T42n1824_005:0079c28": "若無十方分即不名為色。云何無十方有隣",
    "T42n1824_005:0079c29": "虛色耶。問成實師窮無窮。既爾責一切大小",
    "T42n1824_005:0080a01": "內外並無通矣。問曰下別破三相。即三。破生",
    "T42n1824_005:0080a02": "中又三。初破展轉相生。破薩婆多。次破不展",
    "T42n1824_005:0080a03": "轉相生破僧祇成實。三雜破五百部異計。上",
    "T42n1824_005:0080a04": "三門遍破眾師。今三門亦遍窮一切。具此三",
    "T42n1824_005:0080a05": "門即無生不破。所以前破展轉生者。雖有五",
    "T42n1824_005:0080a06": "百部而五部盛行。五部之中薩婆多偏復興",
    "T42n1824_005:0080a07": "世。又正障無生。又大小乘經多有此說。如涅",
    "T42n1824_005:0080a08": "槃經云。生不自生。賴生故生。故先破之也。",
    "T42n1824_005:0080a09": "就文為四。初立次破。三救四破救。此立通救",
    "T42n1824_005:0080a10": "上六關。別正勉窮無窮二難。長行與偈合分",
    "T42n1824_005:0080a11": "為三。一牒論主無窮。是事不然下第二總非。",
    "T42n1824_005:0080a12": "三相雖是有為下第三正立二義釋非。就文",
    "T42n1824_005:0080a13": "為三。初標二義。次偈與長行釋二義。三長",
    "T42n1824_005:0080a14": "行末結二義。今先標二義。雖是有為通第二",
    "T42n1824_005:0080a15": "無為難。而非無窮通無窮難也。何以故下第",
    "T42n1824_005:0080a16": "二偈立釋二義。偈略釋。長行廣釋。上半立小",
    "T42n1824_005:0080a17": "生大。通無為難。小不生大即大墮無為。以小",
    "T42n1824_005:0080a18": "生大故大是有為。下半立大生小通無窮難。",
    "T42n1824_005:0080a19": "小更須小可是無窮。以大還生小故不墮無",
    "T42n1824_005:0080a20": "窮。問外人何故作此立耶。答彼立因緣不自",
    "T42n1824_005:0080a21": "生義。大不自生由小故生。小不自生由大故",
    "T42n1824_005:0080a22": "生。故是四緣中因緣門。六因中是共有因也。",
    "T42n1824_005:0080a23": "問偈本何故云生生之所生。所生因何生耶。",
    "T42n1824_005:0080a24": "答生生是大生家所生。故云生生之所生也。",
    "T42n1824_005:0080a25": "此解好。又生生是能生也。之所生者此明小",
    "T42n1824_005:0080a26": "生之用。能有所生故名為用。如手能有作用",
    "T42n1824_005:0080a27": "也。生於彼本生正明用也。第二長行廣釋。今",
    "T42n1824_005:0080a28": "且大明彼宗。法體與相皆具四相。皆具四相",
    "T42n1824_005:0080a29": "故皆是有為。法體為大四相所遷。故具四相。",
    "T42n1824_005:0080b01": "大生具四相者。為小生生之故是生相。餘三",
    "T42n1824_005:0080b02": "大相所遷故具四相。小生具四相者。為大生",
    "T42n1824_005:0080b03": "所生故有生相。餘三大相所遷故有三相。法",
    "T42n1824_005:0080b04": "體具四與能相具四義即不同。問能相與法",
    "T42n1824_005:0080b05": "體何故有四相耶。答法體是有為。有可生性",
    "T42n1824_005:0080b06": "故生能生之。乃至有滅性故滅能滅之。所以",
    "T42n1824_005:0080b07": "具四相。以此四印於法體故名為相。無為體",
    "T42n1824_005:0080b08": "無起滅故無此相。所以稱無為也。大生亦是",
    "T42n1824_005:0080b09": "有為。有可生性小生生之。乃至有滅性大滅",
    "T42n1824_005:0080b10": "滅之。小生亦爾。故皆具四相也。問八相與法",
    "T42n1824_005:0080b11": "體何故一剎那同時起耶。答法體不能自起。",
    "T42n1824_005:0080b12": "須大生生之故法得起。此大生不能自起。須",
    "T42n1824_005:0080b13": "小生生故大得起。小復不能自起。須大生生",
    "T42n1824_005:0080b14": "之故小即起。大生生法體。而法體中有住異",
    "T42n1824_005:0080b15": "滅性。法體既起三大相即起。三大相復有住",
    "T42n1824_005:0080b16": "異滅性。須三相相之。三小復須三大相相之。",
    "T42n1824_005:0080b17": "大相既起小復起。故一時九法共起。問何故",
    "T42n1824_005:0080b18": "名小生大生。答以大生能生六法故名為大。",
    "T42n1824_005:0080b19": "小生但能生大生一法故名小也。問小生能",
    "T42n1824_005:0080b20": "生大生既名生生。大生亦能生小生何故不",
    "T42n1824_005:0080b21": "名生生。答小生但能生大生故名生生。大生",
    "T42n1824_005:0080b22": "非止生小生能生六法。故不偏受生生之名。",
    "T42n1824_005:0080b23": "問何故名為本生。答有為法體本有此生理",
    "T42n1824_005:0080b24": "故名本生。又親相法體故名為本。長行初唱",
    "T42n1824_005:0080b25": "七數。次列七名。本生除自體已下。辨相用",
    "T42n1824_005:0080b26": "即釋大小生名也。問文中云。本生能生生生。",
    "T42n1824_005:0080b27": "此語似煩。上已明本生能生六法。即以明生",
    "T42n1824_005:0080b28": "小生竟。今何故復說。答上通明生六法。今欲",
    "T42n1824_005:0080b29": "別明大小互相生結成二義。通前兩責故別",
    "T42n1824_005:0080c01": "說也。又八相有二義。一者體同時用前後。二",
    "T42n1824_005:0080c02": "體用俱同時。若大生生三大相及三小相。即",
    "T42n1824_005:0080c03": "體同時用前後。若大生生小生即體用俱同",
    "T42n1824_005:0080c04": "時。上總明生六法。恐小生與餘相並是體同",
    "T42n1824_005:0080c05": "時用前後。今簡出之明此二相體用一時也。",
    "T42n1824_005:0080c06": "是故三相雖是有為下第三結成二義也。答",
    "T42n1824_005:0080c07": "曰下二偈為二。初偈破小生生大。破其上半",
    "T42n1824_005:0080c08": "即有為義壞。次偈破大生生小破其下半。即",
    "T42n1824_005:0080c09": "破有窮不成。故還墮二難矣。初偈牒其上半。",
    "T42n1824_005:0080c10": "即以其下半難之。第二偈牒其下半。即以上",
    "T42n1824_005:0080c11": "半難之。初偈難大意明。小乘羅漢心麁不覺",
    "T42n1824_005:0080c12": "言自相害。夫論能生他也則不從他。若從他",
    "T42n1824_005:0080c13": "也即不能生他。二義不並。而小乘人謂能生",
    "T42n1824_005:0080c14": "他復從他生。是故不覺其相害。今捉其從他",
    "T42n1824_005:0080c15": "難其生他也。小生既從大生生。即不能生大。",
    "T42n1824_005:0080c16": "若能生大即不從大也。又云小生若具三義",
    "T42n1824_005:0080c17": "可能生於大生。一者小生自有體。二者在大",
    "T42n1824_005:0080c18": "生之前。三者不由大生而有。若具此三義可",
    "T42n1824_005:0080c19": "許小能生大。而小生一不能自有。二不在大",
    "T42n1824_005:0080c20": "生之前。三由大生而有。闕此三義何能生大",
    "T42n1824_005:0080c21": "生耶。長行云。生生法應生本生者。一有重生",
    "T42n1824_005:0080c22": "之名。一無重名。有重名尚不生況無重名耶。",
    "T42n1824_005:0080c23": "二者小生生大生大生生小生。此義是同。今",
    "T42n1824_005:0080c24": "已破小不能生大。即是破大不生於小。汝已",
    "T42n1824_005:0080c25": "知小不生大。云何言大能生小。三者小是大",
    "T42n1824_005:0080c26": "生之本。應生於大。今尚不能生大。而大是其",
    "T42n1824_005:0080c27": "末云何生小。四者生生從本生生。即未有自",
    "T42n1824_005:0080c28": "體。故不能生大。大豈能生小耶。後正意也。問",
    "T42n1824_005:0080c29": "既云生生法應生本生。結時應言是生生不",
    "T42n1824_005:0081a01": "能生本生。何因乃云本生不能生生生。答只",
    "T42n1824_005:0081a02": "生生不能生本生故無本生。既無本生將何",
    "T42n1824_005:0081a03": "生生生。故云本生不能生生生也。問何故論",
    "T42n1824_005:0081a04": "主破生生耶。答昔羅什法師至關初翻智度",
    "T42n1824_005:0081a05": "論竟。未有人作序。姚興天子時附書請匡山",
    "T42n1824_005:0081a06": "遠法師作序。遠前抄智度論為二十卷稱為",
    "T42n1824_005:0081a07": "問論。而制論序。末睿師作序云。夫萬化本於",
    "T42n1824_005:0081a08": "生生。而生生者無生。變化肇乎物始。而始",
    "T42n1824_005:0081a09": "始者無始。無生無始蓋是物之性也。此語具",
    "T42n1824_005:0081a10": "破二家義。小乘以生生為萬物本。由生生故",
    "T42n1824_005:0081a11": "有大生。有大生故有有為。今求生生不可得。",
    "T42n1824_005:0081a12": "故云生生者無生。老子以無名為萬物始。有",
    "T42n1824_005:0081a13": "名為萬物母。故以有始為萬物本。今破此義",
    "T42n1824_005:0081a14": "故云始始者無始。無生無始畢竟空。乃是諸",
    "T42n1824_005:0081a15": "法實體。論主今欲論諸法實體破小乘橫謂。",
    "T42n1824_005:0081a16": "所以破生生也。問曰下第三救。外云八相有",
    "T42n1824_005:0081a17": "二分。一生望六相此是體同時用前後。二大",
    "T42n1824_005:0081a18": "小二生體同時用亦同時。只一剎那中大生",
    "T42n1824_005:0081a19": "生小生時。小生即生大生。猶如外道立拒支",
    "T42n1824_005:0081a20": "瓶三木一時共起互為因果。內法云。猶如束",
    "T42n1824_005:0081a21": "竹亦一時而有。又涅槃經親說一時。汝初偈",
    "T42n1824_005:0081a22": "乃明前有大生後有小生。故小不能生大。次",
    "T42n1824_005:0081a23": "偈明前有小生後有大生。故大不能生小。此",
    "T42n1824_005:0081a24": "即非難。前後自是我之所斥。不待論主破",
    "T42n1824_005:0081a25": "也。以大生在前得能而失從。小生在後得從",
    "T42n1824_005:0081a26": "而失能。故前後屈二破。今小生從大生。生時",
    "T42n1824_005:0081a27": "即能生大。故小生具能從二義。大生亦爾。此",
    "T42n1824_005:0081a28": "捉甚急辨太精也。答曰下第四破救。初偈破",
    "T42n1824_005:0081a29": "其小生於大。次偈破其大生於小。上半牒下",
    "T42n1824_005:0081b01": "半破。上半牒二義。若生生生時。此牒小生從",
    "T42n1824_005:0081b02": "大生生時。此明小生之體也。能生於本生者。",
    "T42n1824_005:0081b03": "此牒小生能生大生也。即小生之用也。大意",
    "T42n1824_005:0081b04": "明。當小生從大生生時即能生大生。故從他",
    "T42n1824_005:0081b05": "生。能生他一時而有具能從二義也。下半亦",
    "T42n1824_005:0081b06": "兩句。生生尚未有者。此捉其初小生從大生",
    "T42n1824_005:0081b07": "生也。何能生本生。破其第二句能生大生也。",
    "T42n1824_005:0081b08": "破意云。小生若有自體即不從大。既其從大",
    "T42n1824_005:0081b09": "則未有自體。尚未有自體何能有生大生之",
    "T42n1824_005:0081b10": "用耶。文正爾。便足不煩更厝餘意。而寄文更",
    "T42n1824_005:0081b11": "有別難者。凡相生之理必能生是有所生是",
    "T42n1824_005:0081b12": "無。若二俱是有即俱是能生無所生。若二俱",
    "T42n1824_005:0081b13": "是無即俱是所生無能生。若有能生所生即",
    "T42n1824_005:0081b14": "一有一無。若得一時即失能所。得能所即失",
    "T42n1824_005:0081b15": "一時。汝言是一時復有能所。是事不然也。又",
    "T42n1824_005:0081b16": "問為有竟論相生相生然後有。若兩法有竟",
    "T42n1824_005:0081b17": "不須相生。若相生然後有。即未生未有。小",
    "T42n1824_005:0081b18": "生既被大生生。即知未有。云何能生大耶。又",
    "T42n1824_005:0081b19": "問小生生大為有體故生大。為體無故生大。",
    "T42n1824_005:0081b20": "若有體故生大。即於能生義成於被生義壞。",
    "T42n1824_005:0081b21": "若無體生大即於被生義成於能生義壞也。",
    "T42n1824_005:0081b22": "又總破云。汝大小相生即能所無定。以能為",
    "T42n1824_005:0081b23": "所即能不定能。以所為能即所不定所。以無",
    "T42n1824_005:0081b24": "定故即不可得。如燃可燃品若法有待成偈",
    "T42n1824_005:0081b25": "也。亦如百論生可生不能生。又大小之名此",
    "T42n1824_005:0081b26": "義不立。所以然者以小翻為大大仍成小。以",
    "T42n1824_005:0081b27": "大能生於小。今小能生此大。豈不力過於大",
    "T42n1824_005:0081b28": "耶。問曰如燈能自照下。前第一破展轉相生",
    "T42n1824_005:0081b29": "竟。今第二破不展轉相生。又前就法說門破",
    "T42n1824_005:0081c01": "生。今就譬說門破生。即一切生盡矣。又初",
    "T42n1824_005:0081c02": "但破於生。後門兼破明暗及解惑等。就文為",
    "T42n1824_005:0081c03": "二。初偈立。後四偈破。立中上半譬下半合。有",
    "T42n1824_005:0081c04": "此立者可具二義。一者改宗。上破云。小既從",
    "T42n1824_005:0081c05": "大生。即不能生大。如其生大即不從大。今明",
    "T42n1824_005:0081c06": "小不由大而能生大。是故應有相生義也。二",
    "T42n1824_005:0081c07": "者此人不復立大小相生。但明法體由生相",
    "T42n1824_005:0081c08": "而生生相不更從他而有。此是即法沙門僧",
    "T42n1824_005:0081c09": "祇成論義。復是外道所立。如百論云。吉能自",
    "T42n1824_005:0081c10": "吉復能使他吉。如燈自照亦能照他。答中但",
    "T42n1824_005:0081c11": "破譬說。而法說自亡。又法說在後破之。又",
    "T42n1824_005:0081c12": "破燈即得遍破世間外道大乘小乘。破自生",
    "T42n1824_005:0081c13": "生他但偏破一家耳。所以破燈遍破眾師者。",
    "T42n1824_005:0081c14": "一切人見有燈即是有見。有見起著於燈上",
    "T42n1824_005:0081c15": "招於業苦。今令悟燈畢竟空。即愛見斷得解",
    "T42n1824_005:0081c16": "脫也。又即令見佛性。如經云。明與無明愚者",
    "T42n1824_005:0081c17": "謂二。智者了達其性無二。無二之性即是實",
    "T42n1824_005:0081c18": "性。今悟明暗不二故見實性。實性即中道。因",
    "T42n1824_005:0081c19": "中發觀也。四偈為兩初二偈破明到暗而能",
    "T42n1824_005:0081c20": "破暗。次兩偈破明不到暗而能破暗。二門各",
    "T42n1824_005:0081c21": "兩。初門二者。一破已成燈不見暗。不見暗故",
    "T42n1824_005:0081c22": "不破暗。次破初生燈不見暗故不破暗。又初",
    "T42n1824_005:0081c23": "偈總破明不見暗故不破暗。次別破初明不",
    "T42n1824_005:0081c24": "見暗故不破暗。就初偈為二。上半明自他兩",
    "T42n1824_005:0081c25": "處無所破之暗。下半結無能破之明。此中炎",
    "T42n1824_005:0081c26": "內為自。炎外為他。此之二處並皆無暗。無暗",
    "T42n1824_005:0081c27": "則無明也。前展轉家得從生即失能生。得能",
    "T42n1824_005:0081c28": "生即失從生。此不展轉家自他俱失也。問曰",
    "T42n1824_005:0081c29": "下第二立初生燈有照義。問有二意。初非已",
    "T42n1824_005:0082a01": "未兩關。未生即有所照暗無能照明。已生即",
    "T42n1824_005:0082a02": "有能照明無所照暗。此二並無照義也。但生",
    "T42n1824_005:0082a03": "明能自照照彼者。立初生燈也。初生燈之時",
    "T42n1824_005:0082a04": "明體未足。故炎內有暗炎外亦昧。故自他處",
    "T42n1824_005:0082a05": "有暗。既有兩處之暗為所破。即有兩處之明",
    "T42n1824_005:0082a06": "為能破。故自照照他義還立也。而外人立初",
    "T42n1824_005:0082a07": "生燈二義俱成。以初生明能破自他兩處重",
    "T42n1824_005:0082a08": "暗。後大明能破自他兩處輕暗。即是上上智",
    "T42n1824_005:0082a09": "斷下下惑。下下智斷上上惑。未有小明時有",
    "T42n1824_005:0082a10": "自他兩處重暗。即是有暗義。小明若起自他",
    "T42n1824_005:0082a11": "兩處重暗即無。此是有自他兩處照義也。大",
    "T42n1824_005:0082a12": "明未生時有自他兩處輕暗。大明若生則破",
    "T42n1824_005:0082a13": "兩處輕暗。此是有照義。故立初生燈兩義俱",
    "T42n1824_005:0082a14": "成。一者已能破重暗。二者猶有輕暗。待後明",
    "T42n1824_005:0082a15": "破之。又直救前者汝言何故無暗耶。正以明",
    "T42n1824_005:0082a16": "生暗滅。此是破故無耳。非無暗可破也。答",
    "T42n1824_005:0082a17": "中上半總非。下半正破釋非。依智度論作有",
    "T42n1824_005:0082a18": "無門破初生燈。即破其兩義。初燈無重暗故",
    "T42n1824_005:0082a19": "無所破。與輕暗共住復不能破。故二義壞矣。",
    "T42n1824_005:0082a20": "今偈偏明不見重暗故無所破也。若謂燈雖",
    "T42n1824_005:0082a21": "不到闇下。第二兩偈破不到暗能破暗義。有",
    "T42n1824_005:0082a22": "此兩偈來者。論主上有二難。一明兩燈不見",
    "T42n1824_005:0082a23": "兩暗。二者不見故即不破。外人受不見之責。",
    "T42n1824_005:0082a24": "而不受不破之難。以明暗性隔理不相見。雖",
    "T42n1824_005:0082a25": "不相見而能相破。兩偈為二。初近遠相決破。",
    "T42n1824_005:0082a26": "次明暗比並破。就一一中各有四難。初四者。",
    "T42n1824_005:0082a27": "一以遠從近。不見近而能破近。亦不見遠應",
    "T42n1824_005:0082a28": "能破遠。二以近從遠。不見遠不破遠者。不",
    "T42n1824_005:0082a29": "見近亦不破近也。三顛倒責。不見義齊。而破",
    "T42n1824_005:0082b01": "近不破遠。亦應破遠不破近也。四者明違近",
    "T42n1824_005:0082b02": "暗亦違於遠。若俱違應俱破。若有破不破應",
    "T42n1824_005:0082b03": "有違不違。此中即兼破常人反照智及自覺",
    "T42n1824_005:0082b04": "覺他義。常人解反照義不同。一云離出一智",
    "T42n1824_005:0082b05": "能照於智名反照智。若別出一智為反照智",
    "T42n1824_005:0082b06": "者。此是智別照於智非謂反照智也。故如指",
    "T42n1824_005:0082b07": "端自觸指端名為反觸。如一刀自斫此刀名",
    "T42n1824_005:0082b08": "反斫刀。何得以兩刀相破名反斫刀耶。作反",
    "T42n1824_005:0082b09": "照智義不成也。又初智不能自知。何名一切",
    "T42n1824_005:0082b10": "智耶。次云自知其體名反照智也。問既言自",
    "T42n1824_005:0082b11": "知其體名反照智者。便應有能照所照即成",
    "T42n1824_005:0082b12": "境智二體。若無能所二者。云何名反照智耶。",
    "T42n1824_005:0082b13": "故反照成即墮二體。免二體即無反照。又破",
    "T42n1824_005:0082b14": "常義云。若燈自照照彼。導亦應自導導彼。解",
    "T42n1824_005:0082b15": "亦應自斷斷彼。識應自識識彼。又毘曇人八",
    "T42n1824_005:0082b16": "微恒俱。雖復共俱各自守性。今問火不令餘",
    "T42n1824_005:0082b17": "物體成熱。亦應不能燒餘物。又若色不熱遂",
    "T42n1824_005:0082b18": "令熱者。色性非緣應令成緣。復次燈不應自",
    "T42n1824_005:0082b19": "照照彼。此生第二偈。明暗並決破。亦有四難。",
    "T42n1824_005:0082b20": "一者云明不見暗而能懸破闇。亦應暗不見",
    "T42n1824_005:0082b21": "明而能懸破明。二者云暗不見明不能懸破",
    "T42n1824_005:0082b22": "明。亦明不見暗亦不能懸破暗。三顛倒難。不",
    "T42n1824_005:0082b23": "見義齊。而明能破闇闇不破明。亦應暗能破",
    "T42n1824_005:0082b24": "明明不破暗。四者有破不破。即有違不違也。",
    "T42n1824_005:0082b25": "此四偈文意多含。今更敘其大意。初偈辨後",
    "T42n1824_005:0082b26": "明不見細暗故不能破暗。次偈辨初明不見",
    "T42n1824_005:0082b27": "麁暗故不破麁暗。第三偈意若不及麁細遠",
    "T42n1824_005:0082b28": "暗不能破遠。亦不及麁細近暗亦不破近。第",
    "T42n1824_005:0082b29": "四偈以暗不見明不能破明。即明不見暗亦。",
    "T42n1824_005:0082c01": "不破暗。即四偈都辨明不破暗明不破暗。即",
    "T42n1824_005:0082c02": "無自照照他故無自生生他義也。又初二偈",
    "T42n1824_005:0082c03": "奪破。以初後二明既不見暗。即不破暗也。第",
    "T42n1824_005:0082c04": "三一偈名為縱破。縱明能破暗應破近遠一",
    "T42n1824_005:0082c05": "切暗。第四偈縱明能破暗亦暗應破明。故初",
    "T42n1824_005:0082c06": "二奪其破。後二與其破也。又初三偈就明辨",
    "T42n1824_005:0082c07": "明不能破暗。後一偈舉暗顯明不破暗義也。",
    "T42n1824_005:0082c08": "又後二偈為二意。初偈縱明破暗即應遍破",
    "T42n1824_005:0082c09": "一切暗。第二偈奪暗既無破一毫明理。即明",
    "T42n1824_005:0082c10": "都無破一毫暗理。問何故破外人明暗義。答",
    "T42n1824_005:0082c11": "大小內外並言明能破暗。成明暗惑解二見。",
    "T42n1824_005:0082c12": "今欲息二令悟不二故寄破生門以破明暗",
    "T42n1824_005:0082c13": "耳。破生因緣未盡者。第三雜破眾師計生。以",
    "T42n1824_005:0082c14": "執生者既多故須更破。二者更開種種觀門",
    "T42n1824_005:0082c15": "破生令悟無生。以觀門未盡故名未盡。又上",
    "T42n1824_005:0082c16": "略破生。今廣破生。故云未盡。又病未盡故云",
    "T42n1824_005:0082c17": "未盡。又近接破燈生者。上但破譬猶未破法",
    "T42n1824_005:0082c18": "云未盡也。九偈開為七門。初偈已未門。次",
    "T42n1824_005:0082c19": "三時門。三寂滅門。四三世門。五並決門。六",
    "T42n1824_005:0082c20": "有無門。七滅不滅門。此就能破作名也。若約",
    "T42n1824_005:0082c21": "所破立名者。初破已未生。乃至第七破滅不",
    "T42n1824_005:0082c22": "滅生。初偈上半作未門破。下半作已門破。此",
    "T42n1824_005:0082c23": "偈破其自生未破生他。自生是體生他是用。",
    "T42n1824_005:0082c24": "尚無自體安有用耶。但自他有二。依十二門",
    "T42n1824_005:0082c25": "即以小生自起為自。能生大生大生為他。依",
    "T42n1824_005:0082c26": "成實等生相自起為自。法體從生相生為他。",
    "T42n1824_005:0082c27": "已有自體即不須生。未有自體即不可生也。",
    "T42n1824_005:0082c28": "長行為六雙。一雙牒立。二雙定。三雙難。四雙",
    "T42n1824_005:0082c29": "結。五雙呵。六雙類。文處易知也。生非生已生",
    "T42n1824_005:0083a01": "者。第二三時門破。有此偈來凡有二義。一者",
    "T42n1824_005:0083a02": "上雖作已未破之恐必不受謂生時生是故此",
    "T42n1824_005:0083a03": "偈具開三門責無生也。二者欲示觀門通徹。",
    "T42n1824_005:0083a04": "外人於去來品已解三時無去。猶未知三時",
    "T42n1824_005:0083a05": "無生也。今明生之與去俱是有為法。既三時",
    "T42n1824_005:0083a06": "無去生亦如此。即引其前悟曉其未通。故指",
    "T42n1824_005:0083a07": "去來破也。去來六情品用三時者。破法體。今",
    "T42n1824_005:0083a08": "用三時破相也。偈為三。初一生字是牒。次以",
    "T42n1824_005:0083a09": "三門非之。第三指於前品。上既已說故今直",
    "T42n1824_005:0083a10": "非也。長行釋三章。即三。初釋上生字。次釋",
    "T42n1824_005:0083a11": "三門破。三釋指前品。生名眾緣和合有。是釋",
    "T42n1824_005:0083a12": "生字也。明此生是因緣假名不生生。非如汝",
    "T42n1824_005:0083a13": "定性生也。已生中無作故下。第二釋偈三時",
    "T42n1824_005:0083a14": "門。又開三。初略破。次廣破。後結破。亦是標",
    "T42n1824_005:0083a15": "釋結也。離生法生時不可得者。外人謂法賴",
    "T42n1824_005:0083a16": "時生。若時法別有二體。可得法賴於時。時無",
    "T42n1824_005:0083a17": "別體。云何得賴。此即破數論人法賴於時。又",
    "T42n1824_005:0083a18": "數論但知。因法有時時無別體。不知因時有",
    "T42n1824_005:0083a19": "法法無別體。故為今所破。又破開善云。生若",
    "T42n1824_005:0083a20": "是時即時無自體。便無生也。又時以法為體。",
    "T42n1824_005:0083a21": "法復以何為體。若更有體即無窮。若窮即無",
    "T42n1824_005:0083a22": "體也。已生法不生下。第三廣破三時。即三初",
    "T42n1824_005:0083a23": "門又三謂標釋結。何以故下釋也。凡有三難。",
    "T42n1824_005:0083a24": "一無窮。二不定。三理奪。無窮者一物經無窮",
    "T42n1824_005:0083a25": "果生名為無窮。然已生物不應更生。汝遂言",
    "T42n1824_005:0083a26": "已生之物更生者。既得二生即應三四。故生",
    "T42n1824_005:0083a27": "無息時。若最後者遂息即最初者亦息也。復",
    "T42n1824_005:0083a28": "次下第二不定。破就文為五。一牒二定三難",
    "T42n1824_005:0083a29": "四釋五結。初是牒也。以何法生者。第二定也。",
    "T42n1824_005:0083b01": "有此一破凡有二義。一逆取外意。外云我言",
    "T42n1824_005:0083b02": "生已生者。從本未生。今始生已即名生。非生",
    "T42n1824_005:0083b03": "已竟更復生。此是未生生。豈有無窮及並例",
    "T42n1824_005:0083b04": "過耶。故更牒本宗而定之。汝於已未兩生中",
    "T42n1824_005:0083b05": "定以何生法生。若言本未經生今生已即名",
    "T42n1824_005:0083b06": "生。此乃是未生生乖本宗也。若欲依宗生已",
    "T42n1824_005:0083b07": "更生。即墮無窮過。故進退成失也。二意云",
    "T42n1824_005:0083b08": "要經初一生名為生已。更第二生名生已生。",
    "T42n1824_005:0083b09": "今但責其初生。此初生為是未生而生。為是",
    "T42n1824_005:0083b10": "生已生耶。初若未生而生後亦未生而生也。",
    "T42n1824_005:0083b11": "後若生已而生。初亦應爾。而汝立初是未生",
    "T42n1824_005:0083b12": "而生立後是生已而生一言之中自相違也又",
    "T42n1824_005:0083b13": "初生亦不定汝立初生終是已生生。考此初",
    "T42n1824_005:0083b14": "生本未曾生。今始生。即是未生生故不定也。",
    "T42n1824_005:0083b15": "又作一種直責之。為是已者生為非已者生。",
    "T42n1824_005:0083b16": "若是已者生即屬無窮。若非已者生即墮未",
    "T42n1824_005:0083b17": "生生也。問何人執已生生耶。答毘曇云。未來",
    "T42n1824_005:0083b18": "性有。即是性生已異空。即是空即是已生",
    "T42n1824_005:0083b19": "而復更來現在。即是已者更生故名已生生。",
    "T42n1824_005:0083b20": "今正破此義也。復次如燒已下。第三奪破。前",
    "T42n1824_005:0083b21": "縱即令無窮過生。今奪即都無有生也。如是",
    "T42n1824_005:0083b22": "等下第三總結已生不生也。未生法亦不生",
    "T42n1824_005:0083b23": "下。第二破未生生。又開三別。一破二救三破",
    "T42n1824_005:0083b24": "救。破中三。一總唱不生。何以故下釋不生。是",
    "T42n1824_005:0083b25": "故下結不生法不生也。釋中三。第一以緣徵",
    "T42n1824_005:0083b26": "果。第二乘名責。三廣倒難。以緣徵果者。果既",
    "T42n1824_005:0083b27": "未生。即緣未合。緣未合果云何生耶。此即奪",
    "T42n1824_005:0083b28": "破也。若法未與生緣和合下。第二乘名責。即",
    "T42n1824_005:0083b29": "縱開也。若稱未生即是生。亦應無去即是去",
    "T42n1824_005:0083c01": "無癡即是癡。以未即是無之異名故作此破",
    "T42n1824_005:0083c02": "也。復次下第三廣舉並例。初就大乘門難。不",
    "T42n1824_005:0083c03": "壞羅漢下就小乘門難。兔等無角就世間門",
    "T42n1824_005:0083c04": "難。此三總攝一切事盡也。此三異者。初一令",
    "T42n1824_005:0083c05": "當生者即時現生。後二畢竟不生者令其生",
    "T42n1824_005:0083c06": "也。問曰下第二救為二。初正義宗通論主前",
    "T42n1824_005:0083c07": "二難。次結呵論主通第三並類難。我明未生",
    "T42n1824_005:0083c08": "法不得即生。待緣合未生方生。云何前難云",
    "T42n1824_005:0083c09": "緣未合令果即生耶。通第二難云。我不言未",
    "T42n1824_005:0083c10": "生即是生。何得云無去法去無癡法癡耶。待",
    "T42n1824_005:0083c11": "生緣方生。亦待去緣合方去。是故若說下第",
    "T42n1824_005:0083c12": "二呵論主通第三難。未生法有二種。一有緣",
    "T42n1824_005:0083c13": "合即生。如凡夫菩提等。二未生法無緣合。故",
    "T42n1824_005:0083c14": "不得生。如不壞羅漢及兔角等。故知未生法",
    "T42n1824_005:0083c15": "有生有不生。汝不應言一切未生法悉應生。",
    "T42n1824_005:0083c16": "亦不應言一切法悉不生也。問未生法得緣",
    "T42n1824_005:0083c17": "合方生。此是誰義。答如成論未來當有若得",
    "T42n1824_005:0083c18": "緣合方起。亦如數人有性有在未來待現在",
    "T42n1824_005:0083c19": "緣和合方生。若是靈味法師云。已有法身體",
    "T42n1824_005:0083c20": "但用未圓。若除煩惱盡解脫波若方圓也。又",
    "T42n1824_005:0083c21": "如地論體用具足。妄覆故不見除妄即見。光",
    "T42n1824_005:0083c22": "宅云。本有如井中七寶。全同地論。答曰下第",
    "T42n1824_005:0083c23": "三破救。縱有待緣合而生。更開三門責。易",
    "T42n1824_005:0083c24": "見。又難舊義云。汝生待緣合方有。未合未有。",
    "T42n1824_005:0083c25": "體亦待緣合方有。未合應未有。若體不待緣",
    "T42n1824_005:0083c26": "而本有者生亦應爾。是故生已不生。第二總",
    "T42n1824_005:0083c27": "結已未無生。即欲攝生時不離已未。已未既",
    "T42n1824_005:0083c28": "無生生時亦無生也。生時亦不生下第三破",
    "T42n1824_005:0083c29": "生時生。四難。一指前破。二無體破。三二法",
    "T42n1824_005:0084a01": "破。四無依破。初一是奪。謂無有生時還同已",
    "T42n1824_005:0084a02": "未。即去來品中最初偈也。已出空即屬已。未",
    "T42n1824_005:0084a03": "出空即屬未。已入有屬已。未入有即屬未。故",
    "T42n1824_005:0084a04": "無生時也。復次下第二無體破。時若有體法",
    "T42n1824_005:0084a05": "可賴之而生。今因生法有時。時無自體法何",
    "T42n1824_005:0084a06": "所賴。同去來品第二偈無體破也。復次下",
    "T42n1824_005:0084a07": "第三二法破。既云生時生即以一法為時體。",
    "T42n1824_005:0084a08": "一法賴時生即墮二法。故避上無體即墮二",
    "T42n1824_005:0084a09": "體。同去來品二法破。復次生法未發下第四",
    "T42n1824_005:0084a10": "無依破。無依破者。若避二生言時前無生者。",
    "T42n1824_005:0084a11": "即時無所依。時無所依即無時。既無時時後",
    "T42n1824_005:0084a12": "之生復何所附。故避於二生。仍墮無生之咎。",
    "T42n1824_005:0084a13": "同去來品破初發偈。此文少去來品二破。一",
    "T42n1824_005:0084a14": "獨去。二並決。而引取破初發偈作無依破也。",
    "T42n1824_005:0084a15": "問何故引破初發偈破耶。答評此中四難二",
    "T42n1824_005:0084a16": "關。前三明因法有時時無自體。即無時故不",
    "T42n1824_005:0084a17": "得生。後不因法有時。亦空無時故不得生。此",
    "T42n1824_005:0084a18": "二攝一切破盡。故為二也。如是推求。第三總",
    "T42n1824_005:0084a19": "結。總結為四。初結法無生。次例住滅。後類法",
    "T42n1824_005:0084a20": "體。次舉偈怙。問曰下第三破因緣生。即寂滅",
    "T42n1824_005:0084a21": "門破。前問次答。問避前三時故立因緣生。如",
    "T42n1824_005:0084a22": "今中假師等。既聞三論作三時門破。故避三",
    "T42n1824_005:0084a23": "時而立有生也。餘有所得大小乘人立生。但",
    "T42n1824_005:0084a24": "立三時不及今外人立義也。答曰下兩偈為",
    "T42n1824_005:0084a25": "二。初偈奪破。次偈縱破。初偈上半舉前。下半",
    "T42n1824_005:0084a26": "況後。凡有五意。一者通呵外人。汝種種立生",
    "T42n1824_005:0084a27": "不成。今不應復立。二者迷語。汝立眾緣合",
    "T42n1824_005:0084a28": "時有生。猶是第三時。何故避三時耶。三者因",
    "T42n1824_005:0084a29": "緣不離三時。破三時竟即破因緣訖。云何更",
    "T42n1824_005:0084b01": "立。四者汝遂避三時即墮無為。無為中無生",
    "T42n1824_005:0084b02": "也。五者汝欲避三時生即生無三時。時無故",
    "T42n1824_005:0084b03": "豈有法。長行云具足不具足者。具足是已有。",
    "T42n1824_005:0084b04": "未具足是未有。又具足生時。不具足是未生",
    "T42n1824_005:0084b05": "時。故還同生破也。復次下第二縱破縱破者。",
    "T42n1824_005:0084b06": "上奪不許有因緣生。今縱汝有因緣生。即墮",
    "T42n1824_005:0084b07": "寂滅。又上既迷語。今是迷義。因緣義不如",
    "T42n1824_005:0084b08": "汝所謂。大小內外若聞因緣即言。乃無自性",
    "T42n1824_005:0084b09": "而執有此虛假生也。今諸佛菩薩所解即不",
    "T42n1824_005:0084b10": "然。若唱因緣生即無生不生。無真不真無中",
    "T42n1824_005:0084b11": "不中。故無縱迹無處所。即申正因緣破邪因",
    "T42n1824_005:0084b12": "緣。此一偈是佛法之大宗宜須留懷也。今敘",
    "T42n1824_005:0084b13": "大意者汝若識佛法是因緣。即須知因緣生",
    "T42n1824_005:0084b14": "畢竟寂滅。若不爾即不識因緣義。此進退之",
    "T42n1824_005:0084b15": "言定佛法之得失也。偈為二。上半因果寂滅。",
    "T42n1824_005:0084b16": "下半時法寂滅。問因緣生云何寂滅。答他云。",
    "T42n1824_005:0084b17": "因緣生是世諦。寂滅是真諦。於因緣寂滅中",
    "T42n1824_005:0084b18": "更起真俗二見也。今明。因緣生宛然而常寂",
    "T42n1824_005:0084b19": "滅。如因五指有捲。捲無自性。若有自性不應",
    "T42n1824_005:0084b20": "因指。既其由指即無自性。若有捲自可有捲",
    "T42n1824_005:0084b21": "他。以捲於捲是自。即是指家他。既無捲自",
    "T42n1824_005:0084b22": "亦無捲他。合自他為共。自他無故共即無。此",
    "T42n1824_005:0084b23": "三明捲不得有因。今因指有捲云何復是無",
    "T42n1824_005:0084b24": "因。故知此捲不自不他。不共不無因。即捲",
    "T42n1824_005:0084b25": "畢竟空。若有捲有可言捲空。本不見捲有云",
    "T42n1824_005:0084b26": "何言空。加是四句。即知捲宛然而四句絕。四",
    "T42n1824_005:0084b27": "句絕而捲宛然。故言因緣所生法即是寂滅",
    "T42n1824_005:0084b28": "性。下半時法寂滅者。上半明所生法體寂滅。",
    "T42n1824_005:0084b29": "法體復假生相兼賴於時。故一法生要具此",
    "T42n1824_005:0084c01": "三。是以下半明生相與時亦寂滅。寂滅者因",
    "T42n1824_005:0084c02": "所相故有能相。是因緣。因緣故寂滅。因法",
    "T42n1824_005:0084c03": "故有時。時即寂滅也。長行三。初釋上半。是",
    "T42n1824_005:0084c04": "故偈中下釋下半。類同上半。汝雖下第三結",
    "T42n1824_005:0084c05": "呵也。釋上半為四。初正釋。如因縷下第二舉",
    "T42n1824_005:0084c06": "事作之。三引燃可燃假喻顯之。是故下第四",
    "T42n1824_005:0084c07": "總結。此既是佛法大宗。今就身上作之。令煩",
    "T42n1824_005:0084c08": "惱清淨。即得道果。及遍通一切大乘經也。如",
    "T42n1824_005:0084c09": "五陰因緣和合故有眾生。眾生若有自體即",
    "T42n1824_005:0084c10": "不假五而成。既五假而成即無自體。無自體",
    "T42n1824_005:0084c11": "故眾生即畢竟空。然本對眾生有故言眾生",
    "T42n1824_005:0084c12": "空耳。眾生未曾有何得言眾生空。若有眾生",
    "T42n1824_005:0084c13": "是空是有。可言非空非有耳。竟未曾有二是。",
    "T42n1824_005:0084c14": "云何有兩非。故知因緣眾生本來四句絕。此",
    "T42n1824_005:0084c15": "是境絕也。有眾生有可生有我心耳。眾生",
    "T42n1824_005:0084c16": "未曾有云何生有心耶。乃至眾生未曾四句。",
    "T42n1824_005:0084c17": "寧起四句心。即知外無四句之相。內無四句",
    "T42n1824_005:0084c18": "之心外無四句之相。於外無數內無四句之",
    "T42n1824_005:0084c19": "心。於內無心。於外無數於內無心。彼已寂滅",
    "T42n1824_005:0084c20": "誥然大均。即是涅槃。故因緣眾生宛然即是",
    "T42n1824_005:0084c21": "大涅槃。法華明諸法從本來寂滅。即是涅槃。",
    "T42n1824_005:0084c22": "今亦爾。如是遍歷一切法。即是法不可示。言",
    "T42n1824_005:0084c23": "辭相寂滅。然即妙法蓮華唯此一極。名一道",
    "T42n1824_005:0084c24": "清淨。諸佛用此為身故名法身。即身無生滅。",
    "T42n1824_005:0084c25": "至人以此為壽。壽無始終。即一部法華也。失",
    "T42n1824_005:0084c26": "此一道清淨故有六道紛然。為眾生失本從",
    "T42n1824_005:0084c27": "此流出一切教。名無量義經也。又即是中觀",
    "T42n1824_005:0084c28": "論。眾生宛然寂滅即是中。悟眾生本來寂滅",
    "T42n1824_005:0084c29": "即是觀。為物說之即是論。又即三波若。眾生",
    "T42n1824_005:0085a01": "本寂滅即是實相波若。如斯而悟謂觀照波",
    "T42n1824_005:0085a02": "若。為物說之即文字波若。又是涅槃五性。眾",
    "T42n1824_005:0085a03": "生宛然本來寂滅即境果佛性。如斯而悟謂",
    "T42n1824_005:0085a04": "觀智性。具足了達即菩提果性。累無不寂即",
    "T42n1824_005:0085a05": "果果性。既稱寂滅即言忘慮寂。寧有境智及",
    "T42n1824_005:0085a06": "以智斷即中道正性也。又是法華四智。眾生",
    "T42n1824_005:0085a07": "宛然本來寂滅即如來智。寂滅宛然眾生即",
    "T42n1824_005:0085a08": "是佛智。任運而知謂自然智。不從師得即無",
    "T42n1824_005:0085a09": "師智。又是法身父母。了眾生寂滅即波若母。",
    "T42n1824_005:0085a10": "寂滅眾生即方便父。三世佛由此而生。識因",
    "T42n1824_005:0085a11": "緣一句遍通一切佛法也。問長行云寂滅名",
    "T42n1824_005:0085a12": "無此無彼無相。云何。答眾生既無自體畢竟",
    "T42n1824_005:0085a13": "空。望誰為彼。若有眾生之此可望他為彼耳。",
    "T42n1824_005:0085a14": "故言無此無彼。不可言說眾生相貌。故言無",
    "T42n1824_005:0085a15": "相也。斷言語道者。眾生絕四句不可以四句",
    "T42n1824_005:0085a16": "言眾生。滅諸戲論者。眾生既四句絕。四句",
    "T42n1824_005:0085a17": "愛論及四句見論不得生也。即是斷惑及大",
    "T42n1824_005:0085a18": "懺悔義也。又愛見即是因緣。亦本來四絕。從",
    "T42n1824_005:0085a19": "何處生耶。問因緣既爾。何故不即說之。答此",
    "T42n1824_005:0085a20": "論題因緣品。十二門初題因緣門。意在此也。",
    "T42n1824_005:0085a21": "又問此品初何不即說。答要須先破外人展",
    "T42n1824_005:0085a22": "轉及不展轉性實諸計。畢竟無遺方得略示",
    "T42n1824_005:0085a23": "因緣相耳。大業四年更作一勢釋之。如因五",
    "T42n1824_005:0085a24": "指有捲捲無自體。若有自體不應因指。因指",
    "T42n1824_005:0085a25": "有捲捲無自體捲無自體。即無捲。故捲畢竟",
    "T42n1824_005:0085a26": "空。此空即是因緣空。空有自體不應因有。因",
    "T42n1824_005:0085a27": "有故空空無自體。無自體故無空。因空有故",
    "T42n1824_005:0085a28": "有亦空亦有。如因空故有有無自體因有故",
    "T42n1824_005:0085a29": "空空無自體。即無空無有。因空有故非空非",
    "T42n1824_005:0085b01": "有。若不因是豈得有非。故非無自體是即無",
    "T42n1824_005:0085b02": "非。故因緣捲本來絕空有四句。四句絕即四",
    "T42n1824_005:0085b03": "心斷四言滅。佛不能行佛不能到。無名相中",
    "T42n1824_005:0085b04": "為眾生隨處說之。或作實相法身中道波若",
    "T42n1824_005:0085b05": "等。興皇大師常以因緣建于言首。今復觸事",
    "T42n1824_005:0085b06": "當須識因緣。則觸事無非寂滅。則觸事無非",
    "T42n1824_005:0085b07": "是道。道遠乎哉。故長行舉縷布。被衣宛然而",
    "T42n1824_005:0085b08": "無一縷可服。眠席宛然而無一蒲可臥。人觸",
    "T42n1824_005:0085b09": "事皆與實相相應。問曰定有三世別異者。第",
    "T42n1824_005:0085b10": "四破三世生。外人既聞因緣生是寂滅故不",
    "T42n1824_005:0085b11": "復捉之。還立性有。外人初立性破性竟。便立",
    "T42n1824_005:0085b12": "因緣。上破因緣今還復立性。至此三迴宗。故",
    "T42n1824_005:0085b13": "一切立義不離性假也。又道理應先破性後",
    "T42n1824_005:0085b14": "破假。而前破假後破性。顯顛倒之病無根本",
    "T42n1824_005:0085b15": "次第也。外人與論主諍因緣。論主云。因緣生",
    "T42n1824_005:0085b16": "是寂滅性。外人云因緣生非寂滅性。故未來",
    "T42n1824_005:0085b17": "有性而假因緣故生。豈是寂滅是畢竟空。畢",
    "T42n1824_005:0085b18": "竟空云何可生。故知有生性然後假緣生耳。",
    "T42n1824_005:0085b19": "又根本有性後方假緣。故今還立根本也。涅",
    "T42n1824_005:0085b20": "槃經亦有此言。故云有漏之法以有生性。故",
    "T42n1824_005:0085b21": "生能生無漏之法本無生性故生不能生也。",
    "T42n1824_005:0085b22": "定有三世別異者。若畢竟無生。應無三世異。",
    "T42n1824_005:0085b23": "既有三世異即有生有未生。未來是未生。緣",
    "T42n1824_005:0085b24": "合即有生也。數人未來性有。現在事有。過去",
    "T42n1824_005:0085b25": "冥伏有。成論云去來體是無而有曾當義。現",
    "T42n1824_005:0085b26": "在是現有而有當無義也。偈為二。上半牒下",
    "T42n1824_005:0085b27": "半破。未來已異空已出有。即已是生竟。何須",
    "T42n1824_005:0085b28": "現在更復生耶。若未異空未出有即是二世",
    "T42n1824_005:0085b29": "無義。復失義宗。假令是無無豈可生耶。數",
    "T42n1824_005:0085c01": "人破成論云。若未來體無既生於義而體不",
    "T42n1824_005:0085c02": "生。終一有自生一無終不生。若俱生即俱有",
    "T42n1824_005:0085c03": "有即無生。長行問云。未來雖有非如現在相",
    "T42n1824_005:0085c04": "者。明未來是性有耳。不如現在事有也。以現",
    "T42n1824_005:0085c05": "在相故說生者。現在正見是事有。故說為生。",
    "T42n1824_005:0085c06": "即知未來性有。不得說生也。答曰現在相未",
    "T42n1824_005:0085c07": "來中無者。此明未來中畢竟無現在之相。此",
    "T42n1824_005:0085c08": "即是本無今有為生。云何言未來是有故得",
    "T42n1824_005:0085c09": "生耶。若未來中有現在相即不名未來也。又",
    "T42n1824_005:0085c10": "問若木中已有火性。性是不改義本來常有。",
    "T42n1824_005:0085c11": "云何改性成事。若不可改在緣雖合終不成",
    "T42n1824_005:0085c12": "事。又木中無事火。水中亦無即應俱生俱不",
    "T42n1824_005:0085c13": "生。又問既有性火。亦應有性緣。若以事緣發",
    "T42n1824_005:0085c14": "事火。亦應以性緣發性火。又事因於性性復",
    "T42n1824_005:0085c15": "因誰。復次汝謂下。第五重破自生生他。所",
    "T42n1824_005:0085c16": "以有此破者。有四義。一者上但破其自生未",
    "T42n1824_005:0085c17": "破生他也。破自生中而有諸偈者。初以已未",
    "T42n1824_005:0085c18": "門破自。不受已未謂生時生。故就三時門破。",
    "T42n1824_005:0085c19": "三時門破不立。便舉因緣來救。捉因緣不立",
    "T42n1824_005:0085c20": "復捉三世性義來救。至此破其三世。始是破",
    "T42n1824_005:0085c21": "自生義竟。故今次破其生他也。二者自生生",
    "T42n1824_005:0085c22": "他是大眾部義。故婆沙中云。僧祇明。如燈自",
    "T42n1824_005:0085c23": "照照他。心體自知知他。生相自生生他。是故",
    "T42n1824_005:0085c24": "今須重破也。三者成實師云生相不復假相。",
    "T42n1824_005:0085c25": "故是自生。而能生法體。故是生他。所以須重",
    "T42n1824_005:0085c26": "破也。四者欲顯顛倒亂起故亂破也。兩偈為",
    "T42n1824_005:0085c27": "二。初偈牒而責。第二偈設兩關難也。上半",
    "T42n1824_005:0085c28": "牒下半正責生相也。生相既能生法體。誰復",
    "T42n1824_005:0085c29": "生生相耶。第二偈上半以相從法相即墮無",
    "T42n1824_005:0086a01": "窮。下半將法從相即法墮自然。所以作此二",
    "T42n1824_005:0086a02": "關破者。正以外人義自相違。生相能自生法",
    "T42n1824_005:0086a03": "不能自生。故招此二失。復次有法不應生第",
    "T42n1824_005:0086a04": "六門。此有無門破。乃通破一切還重破自生",
    "T42n1824_005:0086a05": "生他也。復次下第七滅不滅門破。自上已來",
    "T42n1824_005:0086a06": "就生門破生。今就滅門破生也。亦還破自生",
    "T42n1824_005:0086a07": "生他也。上半就滅義無生。破數人四相同時。",
    "T42n1824_005:0086a08": "下半破不滅有生。破四相異時。即譬喻部義。",
    "T42n1824_005:0086a09": "又上半破數人體同時。下半破其用前後。若",
    "T42n1824_005:0086a10": "言當生用時未有滅用。即當生時未有滅相。",
    "T42n1824_005:0086a11": "若當生時已有滅相。即當生時已有滅用也。",
    "T42n1824_005:0086a12": "汝言減扶生相與生作扶者。今見滅相乃是",
    "T42n1824_005:0086a13": "生家之力。以害生故而言無有不滅法者。汝",
    "T42n1824_005:0086a14": "法體起時常與滅相俱何有不滅法耶。問曰",
    "T42n1824_005:0086a15": "若無生應有住下。第二破住。前問。次答。問三",
    "T42n1824_005:0086a16": "義。一既不許有生應有住。二者此是對無立",
    "T42n1824_005:0086a17": "有。以生既是無住便應有。三者上就生救生。",
    "T42n1824_005:0086a18": "今舉住救生。破亦爾。上就生門破生。今就住",
    "T42n1824_005:0086a19": "門破生也。答有四偈為三。初三時門。次偈就",
    "T42n1824_005:0086a20": "滅不滅。三自他門。所以偈有三門者。初當",
    "T42n1824_005:0086a21": "住破住。次就滅破住。三就生門破住。三處求",
    "T42n1824_005:0086a22": "住不可得。即住事盡矣。無生云何住者。有",
    "T42n1824_005:0086a23": "四義。一相待門破。既無生待何說住。二",
    "T42n1824_005:0086a24": "者破住為顯無生。故無生即無住。三者就",
    "T42n1824_005:0086a25": "三世中求住生不可得。即是無生。以外人",
    "T42n1824_005:0086a26": "言有住相從未來來現在。為生相生此住故",
    "T42n1824_005:0086a27": "住是所生也。下無生云何滅亦爾也。四者",
    "T42n1824_005:0086a28": "求生不得生即是如。求住不得住即是如。如",
    "T42n1824_005:0086a29": "無二故生住不異。如眾生如佛如無異故眾",
    "T42n1824_005:0086a30": "生佛不異。次兩偈滅不滅破住。為二。初就",
    "T42n1824_005:0086b01": "滅不滅破。第二偈偏釋。初偈下半明無有",
    "T42n1824_005:0086b02": "不滅法。云何不滅法而得住。初偈易見。第",
    "T42n1824_005:0086b03": "二偈云。一切法悉是老死相者。老是異相死",
    "T42n1824_005:0086b04": "是滅相。有生住兩相時即有異滅兩相。與之",
    "T42n1824_005:0086b05": "俱起故言無常常隨逐。若爾豈得言有住無",
    "T42n1824_005:0086b06": "有滅耶。故滅時有住得共起墮相違。住時無",
    "T42n1824_005:0086b07": "滅勉相違失共起。進退墮負也。住不自相住",
    "T42n1824_005:0086b08": "下第三自他破。上半正作自他破。下半指同",
    "T42n1824_005:0086b09": "生說。自相住是不展轉家義。成論僧祇所執",
    "T42n1824_005:0086b10": "也。異相住是展轉家義。毘曇所計也。下半指",
    "T42n1824_005:0086b11": "同生者。破生中前具破展轉等二家。今將以",
    "T42n1824_005:0086b12": "類住也。長行四。一牒為自相住下第二定開。",
    "T42n1824_005:0086b13": "二俱然下第三總非也。若自相住第四作難",
    "T42n1824_005:0086b14": "也。破自相住有三。初明常過。法不假住相法",
    "T42n1824_005:0086b15": "既是常住。不更由住即是不從緣。故亦是常",
    "T42n1824_005:0086b16": "也。住若自相住。第二以法並破。若相自住即",
    "T42n1824_005:0086b17": "法亦不假相也。如眼下第三理奪。一切法無",
    "T42n1824_005:0086b18": "有自住也。若異相住下破異相住。為二。初無",
    "T42n1824_005:0086b19": "窮。以法不自住既從住得住。即住更從住。即",
    "T42n1824_005:0086b20": "免上三失。免上三失者。以更從住即是從緣",
    "T42n1824_005:0086b21": "故免常也。住既從住。法亦由住勉並決失。住",
    "T42n1824_005:0086b22": "不自住如眼不自見。勉理奪雖勉三失而墮",
    "T42n1824_005:0086b23": "無窮。易見也。復次見異法生異相者。第二作",
    "T42n1824_005:0086b24": "不定破釋此句者非一。今直出正意。此是立",
    "T42n1824_005:0086b25": "展轉相者免上無窮失。是故今破之。救云若",
    "T42n1824_005:0086b26": "大住從小住小住復更由小住可是無窮而還",
    "T42n1824_005:0086b27": "由大住住於小住。是故無無窮過也異法者",
    "T42n1824_005:0086b28": "大住也。異相者小住也。小住既能相於大住",
    "T42n1824_005:0086b29": "而異大住。故名異相。大住為小住所相而異",
    "T42n1824_005:0086c01": "於小住。故名異法。問何故並稱異。答立八相",
    "T42n1824_005:0086c02": "家謂八相各自有體。故名異也。今言見異法",
    "T42n1824_005:0086c03": "生異相者。眼見大住生於小住。不得不因異",
    "T42n1824_005:0086c04": "法有異相。必由大住方生小住。此並敘外人",
    "T42n1824_005:0086c05": "義也。異相不定故者。小住不能自有。由大住",
    "T42n1824_005:0086c06": "而有故名不定。小住尚不能自有。由大住而",
    "T42n1824_005:0086c07": "有。何由能住大住耶。又不能自有。既無自體",
    "T42n1824_005:0086c08": "便無小住。以何住大住耶。若舉法體以破相",
    "T42n1824_005:0086c09": "者。異法者所相法體也。異相者住相也。體相",
    "T42n1824_005:0086c10": "互望有能所不同。故悉名為異也。今異相尚",
    "T42n1824_005:0086c11": "因法體而有不能自有。安能住法體耶。蓋是",
    "T42n1824_005:0086c12": "勢破耳。非正釋文。問曰無住應有滅下。第三",
    "T42n1824_005:0086c13": "次破滅。釋滅相有二家。一云現滅說滅。二云",
    "T42n1824_005:0086c14": "應滅說滅。然現滅說滅墮相違過。以生時即",
    "T42n1824_005:0086c15": "有滅。故若應滅說滅。成論文云。三有為法",
    "T42n1824_005:0086c16": "悉在現在。若應滅者即二相在現。而滅在未",
    "T42n1824_005:0086c17": "來。故並非也。破滅七偈為二。初四偈一周破",
    "T42n1824_005:0086c18": "滅。次三偈復一周破滅。四偈即四。初三時門",
    "T42n1824_005:0086c19": "破滅。次住不住門破滅。次就一時異時破滅。",
    "T42n1824_005:0086c20": "次就相待門破滅。初二偈及第四相待門並",
    "T42n1824_005:0086c21": "易見不須釋也。問已滅法是滅。何因云法",
    "T42n1824_005:0086c22": "已滅不滅。答外人計滅相是有。今法已滅是",
    "T42n1824_005:0086c23": "空無之滅。既其已無滅何所滅。故云法已滅",
    "T42n1824_005:0086c24": "不滅也。是法於是時下。第三一時異時破。上",
    "T42n1824_005:0086c25": "半牒一破一。下半牒異破異。是法者今隨寄",
    "T42n1824_005:0086c26": "一法。且就成論五陰作之。是法謂識心之法",
    "T42n1824_005:0086c27": "也。於是時正是識取實法時也。不於是時滅",
    "T42n1824_005:0086c28": "者。既正是識取實法時。云何得識心時滅耶。",
    "T42n1824_005:0086c29": "是法於異時。此是想取假名時。非復取實法",
    "T42n1824_005:0087a01": "時。故名異時。既是想取假名時。云何得言",
    "T42n1824_005:0087a02": "識滅耶。以非復識取實法時。不得言識滅。如",
    "T42n1824_005:0087a03": "是斷無明作明。變金剛為佛。並作二關責之。",
    "T42n1824_005:0087a04": "成實師金剛有實法義即滅假名相續即轉作",
    "T42n1824_005:0087a05": "佛。具轉滅二義。故以今二義責滅。滅不得滅。",
    "T42n1824_005:0087a06": "轉亦爾。攝論師各執轉滅。亦以二義責之也。",
    "T42n1824_005:0087a07": "即一切義不得也。復次若法是有者。第二周",
    "T42n1824_005:0087a08": "三偈重破滅。初偈明。法體是有不得有滅相。",
    "T42n1824_005:0087a09": "有滅相即法體非有也。又若有一毫物有即",
    "T42n1824_005:0087a10": "有自體。便是常。常云何有滅。無自體即無物",
    "T42n1824_005:0087a11": "滅何所滅也。第二偈明。法體是無無無所滅。",
    "T42n1824_005:0087a12": "若有所滅不得稱無。此二偈舉法體破相也。",
    "T42n1824_005:0087a13": "第三偈舉生相破滅相。生相展轉不展轉二",
    "T42n1824_005:0087a14": "關責既不成。即滅亦如是並易見也。復次生",
    "T42n1824_005:0087a15": "住滅不成下。此品第二結破。上來第一破三",
    "T42n1824_005:0087a16": "相。今第二破法體。生起如品初也。上半明能",
    "T42n1824_005:0087a17": "相無故無所相。下半有為無故無無為。即畢",
    "T42n1824_005:0087a18": "竟空。能相無故所相無有四義。即法辨相相",
    "T42n1824_005:0087a19": "無法即無。異法辨相相無故無所待。亦無法。",
    "T42n1824_005:0087a20": "三者以法例相求相無從。法亦爾也。四者初",
    "T42n1824_005:0087a21": "六品求法無。今求相無也。下半有為無故無",
    "T42n1824_005:0087a22": "為亦無。亦即法異法。若為無為二體即相待",
    "T42n1824_005:0087a23": "門破之。若言無有為三相即是無無為。如成",
    "T42n1824_005:0087a24": "實所說。相即門破之。有為無故無為即無。",
    "T42n1824_005:0087a25": "三者無為例有為。求有為既無求無為亦爾。",
    "T42n1824_005:0087a26": "四上已明無無為。如六種品。今明無有為也。",
    "T42n1824_005:0087a27": "此偈釋經中有為空無為空易見也。長行云。",
    "T42n1824_005:0087a28": "以理推求者。方廣盛談一切法無生滅。此是",
    "T42n1824_005:0087a29": "邪見謂無生滅也。今是正觀求之不得。故言",
    "T42n1824_005:0087b01": "以理也。如前說無有無相法者。此六種品中",
    "T42n1824_005:0087b02": "第二偈是無相之法一切處無也。所以作此",
    "T42n1824_005:0087b03": "語者。恐外人言雖復無有三相何妨明法體",
    "T42n1824_005:0087b04": "耶。是故今明無有無相法。上既破相即知無",
    "T42n1824_005:0087b05": "法體也。問曰。若生住滅畢竟無者。云何論",
    "T42n1824_005:0087b06": "中得有名字。第二大段。上來破有三相。今一",
    "T42n1824_005:0087b07": "偈破無三相。又上破法體今破名字。合名體",
    "T42n1824_005:0087b08": "畢竟空。前問次答。此不引經。亦非毘曇成實",
    "T42n1824_005:0087b09": "之論。上並引已竟。破之又訖。今云若為無",
    "T42n1824_005:0087b10": "為一切無者。云何口中言論有此名字耶。若",
    "T42n1824_005:0087b11": "都無應無所論。既有所論不應無也。答如夢",
    "T42n1824_005:0087b12": "者口中亦說夢幻名字。豈可言有耶。二者上",
    "T42n1824_005:0087b13": "來明論中求三相非有。今明三相非無如幻",
    "T42n1824_005:0087b14": "化而有。豈可言無。前破有見今破無見。前",
    "T42n1824_005:0087b15": "破五百部立三相是有。今破方廣及諸邪見",
    "T42n1824_005:0087b16": "言無三相。即是顯中道義也。又上是中道。即",
    "T42n1824_005:0087b17": "假前中。今是假名。即中後假。名中道者求定",
    "T42n1824_005:0087b18": "性生滅。畢竟不可得故言無生無滅。故名中",
    "T42n1824_005:0087b19": "道。無生無滅。假名生滅故是假名。要先破性",
    "T42n1824_005:0087b20": "生滅然後始得辨假名生滅也。又上來是性",
    "T42n1824_005:0087b21": "空義。求此性生滅不可得。故是性空即世諦",
    "T42n1824_005:0087b22": "中道。今明如幻化生滅。即是因緣空。即此",
    "T42n1824_005:0087b23": "幻化有無所有名因緣空即真諦中道。又上",
    "T42n1824_005:0087b24": "來是破病。今是會經。若論中一向破無所有",
    "T42n1824_005:0087b25": "者。經中云何說有三相耶。是故釋云。論破著",
    "T42n1824_005:0087b26": "有。是故言無。而經中明有者。必如幻化有也。",
    "T42n1824_005:0087b27": "問何故就此品明破申耶。答一周觀行既竟。",
    "T42n1824_005:0087b28": "故明破申。自從破因緣竟三相末已來是破。",
    "T42n1824_005:0087b29": "今一偈略明申也。將此例前三相既如幻夢。",
    "T42n1824_005:0087c01": "乃至四緣去來六情五陰等皆同十喻也。又",
    "T42n1824_005:0087c02": "正意上來顯實。今是開權。顯實者明十方三",
    "T42n1824_005:0087c03": "世佛皆為顯一道清淨。亦名畢竟空。亦名如",
    "T42n1824_005:0087c04": "法性實際等。今宜作畢竟空。以大小內外皆",
    "T42n1824_005:0087c05": "是有所得故。須以畢竟空洗之。今言開權者。",
    "T42n1824_005:0087c06": "經中說有三相四緣等。皆是隨緣方便說有",
    "T42n1824_005:0087c07": "此耳。又上來明無者。只明有者無所有。故是",
    "T42n1824_005:0087c08": "有不有義。今明有者只無所有有。即不有有",
    "T42n1824_005:0087c09": "義。此中明幻夢。舉幻引眾生覺中虛事。引",
    "T42n1824_005:0087c10": "夢引眾生夢中虛事。乾城喻者。小乘鈍根但",
    "T42n1824_005:0087c11": "有芭蕉等喻。今為大乘利根人故說顯其畢",
    "T42n1824_005:0087c12": "竟空。以乾城喻能成之因所成之果皆是空",
    "T42n1824_005:0087c13": "也。所以舉三喻者。為喻三相故也。問他亦云。",
    "T42n1824_005:0087c14": "世諦三假同於幻化。與今何異。答眾生信覺",
    "T42n1824_005:0087c15": "中所見是實夢中所見為虛。今欲借其所信",
    "T42n1824_005:0087c16": "之虛喻其所信之實。令其所信之實同其所",
    "T42n1824_005:0087c17": "信之虛。而實既非實復有何虛。故羅什師十",
    "T42n1824_005:0087c18": "喻讚云。十喻以悟空。空必待此喻。借言以會",
    "T42n1824_005:0087c19": "意。意盡無會處。既得出長羅。住此無所住也。",
    "T42n1824_005:0087c20": "長行為二。初玄答上問。如幻下釋偈文。初又",
    "T42n1824_005:0087c21": "二。前雙標得失。賢聖人下說三相。意前又二。",
    "T42n1824_005:0087c22": "初雙標得失。三相無決定者。標得也。凡夫下",
    "T42n1824_005:0087c23": "標失也。謂有別體。定有為定無為前後一時",
    "T42n1824_005:0087c24": "等皆由決定有三相。於有上更起諍論也。諸",
    "T42n1824_005:0087c25": "賢聖下釋得失也。即答上問。上問云。三相既",
    "T42n1824_005:0087c26": "無所有。何故論中得說三相名字耶。是故云",
    "T42n1824_005:0087c27": "為欲止常倒故說三。常倒若息三亦不留。此",
    "T42n1824_005:0087c28": "亦是止三故說三。非是說三便有三也。如智",
    "T42n1824_005:0087c29": "度論云。以聲遮聲非求聲也。言語同者同說",
    "T42n1824_005:0088a01": "三相也。其心異者。凡夫說三。聞三作三解。不",
    "T42n1824_005:0088a02": "知不三三。亦不知三不三。不知不三三故無",
    "T42n1824_005:0088a03": "實慧方便。不知三不三故無方便實慧。既無",
    "T42n1824_005:0088a04": "二慧豈有自然無師四智耶。是故凡夫但有",
    "T42n1824_005:0088a05": "無明不見佛性。無常樂我淨。聖人明三。知",
    "T42n1824_005:0088a06": "是不三三亦識三不三具四智。無復無明故",
    "T42n1824_005:0088a07": "見佛性有常樂我淨也。所以云語同心異。今",
    "T42n1824_005:0088a08": "聖人同其語者。亦令凡夫知不三三三不三。",
    "T42n1824_005:0088a09": "具四智入佛知見得成佛也。三相既爾。四",
    "T42n1824_005:0088a10": "緣乃至三論一切佛經一切論皆須作此識之",
    "T42n1824_005:0088a11": "也。又一種方言。聖心在四絕言同凡夫說三。",
    "T42n1824_005:0088a12": "所以同凡說三者。令悟四絕四絕者。本不曾",
    "T42n1824_005:0088a13": "有三何有不三。如是四句也。不應有難者。汝",
    "T42n1824_005:0088a14": "向不應難言。若無三何故說三耶。如幻下釋",
    "T42n1824_005:0088a15": "偈三喻。即三也。凡夫分別下第二通結得失",
    "T42n1824_005:0088a16": "也。又近結乾城日出即有少時便滅。合云如",
    "T42n1824_005:0088a17": "凡夫分別為有。智者求之有即無。正以分別",
    "T42n1824_005:0088a18": "應別如日出也。",
    "T42n1824_005:0088a19": "中觀論疏卷第五(末)"
}