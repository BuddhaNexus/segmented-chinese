{
    "X74n1475_014:0477b12": "圓覺道場禮懺禪觀等法事卷第十四",
    "X74n1475_014:0477b14": "終南山草堂寺沙門　宗密　述",
    "X74n1475_014:0477b15": "第二十一上歎梵准前　歎佛",
    "X74n1475_014:0477b16": "如來應正等覺大智慧海。常有四種大智慧寶。具足",
    "X74n1475_014:0477b17": "無量威德光明。此智寶光觸諸菩薩。乃至令得如來",
    "X74n1475_014:0477b18": "大智。何等為四。所謂滅一切散善波浪大智慧寶。除",
    "X74n1475_014:0477b19": "一切法愛大智慧寶。慧光普照大智慧寶。與如來平",
    "X74n1475_014:0477b20": "等無邊無功用寶大智慧寶。諸菩薩修集一切助道",
    "X74n1475_014:0477b21": "法時。起無量散善波羅浪。一切世間天人阿修羅。所",
    "X74n1475_014:0477b22": "不能壞。如來以滅一切散善波浪大智慧寶光明。觸",
    "X74n1475_014:0477b23": "彼菩薩。令捨一切散善波羅。持心一境。住於三昧。又",
    "X74n1475_014:0477b24": "以除一切法愛大智慧寶光明。觸彼菩薩。令捨離三",
    "X74n1475_014:0477c01": "昧味著。超廣大神通。又以慧光普照大智慧寶光明。",
    "X74n1475_014:0477c02": "觸彼菩薩。令捨所起光大神通。住大明功用行。又以",
    "X74n1475_014:0477c03": "與如來平等無邊無功用大智慧光明。觸彼菩薩。令",
    "X74n1475_014:0477c04": "捨所起大明功用行。乃至得如來平等地。息一切功",
    "X74n1475_014:0477c05": "用。令無有餘。若無如來此四智寶大光照觸。乃至有",
    "X74n1475_014:0477c06": "一菩薩。得如來地。無有是處。是為如來心第五相(入八禮)",
    "X74n1475_014:0477c07": "至心歸命禮大方廣圓覺經中大光明藏問依法離",
    "X74n1475_014:0477c08": "病普覺菩薩。",
    "X74n1475_014:0477c09": "第一　五　述問目",
    "X74n1475_014:0477c10": "於是普賢菩薩白佛言。世尊。末世眾生。去佛漸遠。賢",
    "X74n1475_014:0477c11": "聖隱伏。邪法增熾。使諸眾生。求何等人。依何等法。行",
    "X74n1475_014:0477c12": "何等行。除去何病。云何發心。令彼羣盲。不墮邪見。",
    "X74n1475_014:0477c13": "　解在從前六段經　行於三觀及諸輪",
    "X74n1475_014:0477c14": "　我受最為幽隱鄣　上來委細又彼陳",
    "X74n1475_014:0477c15": "　始終修證文皆備　只要強緣發正因",
    "X74n1475_014:0477c16": "　緣者必須真善友　教令反妄契於真",
    "X74n1475_014:0477c17": "　長時用意無差舛　差修之柱□苦辛",
    "X74n1475_014:0477c18": "　菩薩脩智如是事　威儀禮佛具諮陳",
    "X74n1475_014:0477c19": "　末世眾生去佛遠(如人有子。病者偏憂。菩薩大悲。先哀末世)",
    "X74n1475_014:0477c20": "　聖賢隱伏沒邪津　修行欲辨明師者(前云求善",
    "X74n1475_014:0477c21": "知識。不墮邪見。故求此也)　未委令求何等人",
    "X74n1475_014:0477c22": "　依何等法行何行　心除何病得精純",
    "X74n1475_014:0477c23": "　何以發心合大道　自他俱得出沉淪",
    "X74n1475_014:0477c24": "答處有五段。今二十一偈。一指示明師令事。答求",
    "X74n1475_014:0478a01": "何等人。",
    "X74n1475_014:0478a02": "善男子。末世眾生。將發大心。求善知識。欲修行者。當",
    "X74n1475_014:0478a03": "求一切正知見人。心不住相。不著聲聞緣覺境界。雖",
    "X74n1475_014:0478a04": "現塵勞。心常清淨。示有諸過。讚歎梵行。不令眾生入",
    "X74n1475_014:0478a05": "不律儀。求如是人。即得成就阿耨多羅三藐三菩提。",
    "X74n1475_014:0478a06": "末世眾生。見如是人。應當供養。不惜身命。彼善知識",
    "X74n1475_014:0478a07": "四威儀中。常現清淨。乃至示現種種過患。心無憍慢。",
    "X74n1475_014:0478a08": "況復摶財妻子眷屬。若善男子。於彼善友。不起惡念。",
    "X74n1475_014:0478a09": "即能究竟。成就正覺。心華發明。照十方剎。",
    "X74n1475_014:0478a10": "　佛言末世眾生等　大心將發(揀二乘心)欲修行",
    "X74n1475_014:0478a11": "(正因)　須求正見真知識(正緣也。佛",
    "X74n1475_014:0478a12": "種從緣起故。文殊告善財云。親近供養諸善知識。是具一切智最初因緣。光讚般若云。欲學般若。常",
    "X74n1475_014:0478a13": "與善知識相隨。常當承事)　理事窮通照未萌(法句經云。",
    "X74n1475_014:0478a14": "善解深法空無相無作。了達諸法本來平等。無業無報。無因無果。於畢竟空中。熾然建立。名善知識。",
    "X74n1475_014:0478a15": "華手經云。有四法者。當知是善知識。謂善知修道教化名及過患)",
    "X74n1475_014:0478a16": "　心不住於三界相(六塵)　亦非滯在二乘坑(不着聲聞",
    "X74n1475_014:0478a17": "緣覺境界)　外相順違無定迹",
    "X74n1475_014:0478a18": "　中心(恒清淨)悲智必專精(淨名云。雖有妻子。常修梵行。華嚴云。菩薩在家。",
    "X74n1475_014:0478a19": "與妻子俱。未曾捨離菩提之心)　雖現塵勞(貪等)讚梵行",
    "X74n1475_014:0478a20": "　雖同諸過毀迷情　撿察意根常寂靜",
    "X74n1475_014:0478a21": "　且將同事攝眾生(欲度有過眾生。先以同事。相攝。心既相親。方能受教)",
    "X74n1475_014:0478a22": "　抱持斷欲婆須蜜(華嚴說也。乃至攝我脣吻等。皆得解脫法門)",
    "X74n1475_014:0478a23": "　入舍呵婬是淨名(入於〔婬〕。示欲之過。又云先以欲鉤牽。後令入佛智)",
    "X74n1475_014:0478a24": "　或因事故乖真教　貶己乘非護法城(或為利益。",
    "X74n1475_014:0478b01": "或有別緣。或厄難。或病疾等。所作非儀。暫乖真教。只得貶己乘非。不得飾非說理。以誤凡下)",
    "X74n1475_014:0478b02": "　不使眾生入不律　終令塵濁至澄清",
    "X74n1475_014:0478b03": "　求得奴斯真善友　貪真減損智增明",
    "X74n1475_014:0478b04": "　無邊苦海終當出　阿耨菩提決定成",
    "X74n1475_014:0478b05": "　末世眾生見此輩　必須供養委身形",
    "X74n1475_014:0478b06": "　設令喪命須乘事　文在大乘四法經(經云。未來",
    "X74n1475_014:0478b07": "眾生。發意欲求大菩提者。當修四法。一者當發大菩提心。寧失身命。不應退轉。二者應當親近善友。",
    "X74n1475_014:0478b08": "寧失身命。不應遠離。三修忍辱。四住寂靜之處。云云)",
    "X74n1475_014:0478b09": "　因捨幻軀聞妙法　如將瓦器換金瓶",
    "X74n1475_014:0478b10": "　見師過患及清淨　不得必生一念輕",
    "X74n1475_014:0478b11": "　菩薩化儀何可測　須知貴寶弊囊盛(智度論文)",
    "X74n1475_014:0478b12": "　豈以迹乖便怠慢　豈觀順行始虔誠",
    "X74n1475_014:0478b13": "　身命尚猶不合惜　況於財食及名榮",
    "X74n1475_014:0478b14": "　始終不起(惡)猜疑念(猜疑即惡也。法句說。疑念之失云云)",
    "X74n1475_014:0478b15": "　正覺心華自發明　明照十方諸剎土",
    "X74n1475_014:0478b16": "　初心等佛不應驚(前章已說故。此不可驚也)",
    "X74n1475_014:0478b17": "　次說明師所證法　應離四病契心靈",
    "X74n1475_014:0478b18": "　便是答依何等問　眾人一一自專聽",
    "X74n1475_014:0478b19": "二分別四病令除。答依何等法令當。",
    "X74n1475_014:0478b20": "第三　九偈　述生心造作",
    "X74n1475_014:0478b21": "善男子。彼善知識所證妙法。應離四病。云何四病。一",
    "X74n1475_014:0478b22": "者作病。若復有人作如是念言。我於本心。作種種行。",
    "X74n1475_014:0478b23": "欲求圓覺彼圓覺性非作得故。說名為病。",
    "X74n1475_014:0478b24": "　若復有人作是念　欲求圓覺在修持",
    "X74n1475_014:0478c01": "　獨度籌量種種行(或此行。或彼行。非一人。悉擬行為種種)",
    "X74n1475_014:0478c02": "　興心計校擬營為　誦呪持經僧俗講",
    "X74n1475_014:0478c03": "　拘身執律事威儀　端然宴坐心心息",
    "X74n1475_014:0478c04": "　照有觀空種種思　供養佛僧申敬重",
    "X74n1475_014:0478c05": "　修營塔寺効驅馳　遊行世界資聞見",
    "X74n1475_014:0478c06": "　棲止深山避過非　或受飢寒苦是行",
    "X74n1475_014:0478c07": "　或云衣食道之資　或擬終身唯自撿",
    "X74n1475_014:0478c08": "　或謀他日作人師　於此多門隨執一",
    "X74n1475_014:0478c09": "　欲憑此行契玄微　既是生情屬造作",
    "X74n1475_014:0478c10": "　故於圓覺悉乖違　彼圓覺性非因作",
    "X74n1475_014:0478c11": "　作意如何得契之　有作有求非解脫(上皆准經",
    "X74n1475_014:0478c12": "呵非了。此下以經密意。影顯是云)　無求無作自圓伊",
    "X74n1475_014:0478c13": "　伊圓舉動皆無著　語默縱橫總合亘",
    "X74n1475_014:0478c14": "　還就上來諸行相　遇緣應作在隨時",
    "X74n1475_014:0478c15": "　隨智不隨於識念　即於圓覺不參差",
    "X74n1475_014:0478c16": "　貪瞋習氣量輕重　自看何病用何治",
    "X74n1475_014:0478c17": "　六度還須長順性(起信云性無慳恡。順本性故。修檀乃至般若皆爾)",
    "X74n1475_014:0478c18": "　利他方便運慈悲　聚沙積土猶成佛(法華經)",
    "X74n1475_014:0478c19": "　豈況多聞門(上來所引)何所疑",
    "X74n1475_014:0478c20": "第四　六　述任意浮沉",
    "X74n1475_014:0478c21": "二者任病。若復有人作如是言。我等今者不斷生死。",
    "X74n1475_014:0478c22": "不求涅槃。生死涅槃無起滅念。任彼一切。隨諸法性。",
    "X74n1475_014:0478c23": "欲求圓覺。彼圓覺性非任有故。說名為病。",
    "X74n1475_014:0478c24": "　二者名之為任病　　復有餘人作是言",
    "X74n1475_014:0479a01": "　我今不斷於生死　　復不求於寂滅門",
    "X74n1475_014:0479a02": "　生死涅槃無起滅　　任他一切稱其根",
    "X74n1475_014:0479a03": "　各順自心隨法性　　何須改作強生痕",
    "X74n1475_014:0479a04": "　衣食精麤但喫著　　是非好惡不能論",
    "X74n1475_014:0479a05": "　要住要行看穩便　　誰能謙讚記寒溫",
    "X74n1475_014:0479a06": "　彼圓覺性非因性　　故佛呵之為病源",
    "X74n1475_014:0479a07": "　前段驅馳欲覓佛　　此科放縱任迷昏",
    "X74n1475_014:0479a08": "　定慧功能從不營　　貪瞋習氣若為飜",
    "X74n1475_014:0479a09": "　尚味欲天勝福樂　　焉真覺性出塵喧",
    "X74n1475_014:0479a10": "　四皓(商山之者)寧逃業力擊　　七賢豈免死生吞",
    "X74n1475_014:0479a11": "　若不修行常幻化(前云若諸眾生。本不修行。於生死中。常居幻化)",
    "X74n1475_014:0479a12": "　此之意見豈堪存",
    "X74n1475_014:0479a13": "第五　三　述止息妄心",
    "X74n1475_014:0479a14": "三者止病。若復有人作如是言。我今自心永息諸念。",
    "X74n1475_014:0479a15": "得一切性。寂然平等。欲求圓覺。彼圓覺性。非止合故。",
    "X74n1475_014:0479a16": "說名為病(說此病者。防前奢摩他觀也。恐迷取靜澄念之言。成此病也)。",
    "X74n1475_014:0479a17": "　第三止病今當說　有人患見眾攀緣",
    "X74n1475_014:0479a18": "　自心永息於諸念　一切均平皆寂然",
    "X74n1475_014:0479a19": "　圓覺性非偏止合　兼於觀照始名禪",
    "X74n1475_014:0479a20": "　故佛判之為止病　病者良由住一邊(救云。本性",
    "X74n1475_014:0479a21": "無念。念起乖〔住〕。今止妄念。以合本性。何妨。今破之云)",
    "X74n1475_014:0479a22": "　念無而有猶能止　照有而迷何不研(研磨觀察)",
    "X74n1475_014:0479a23": "　念異真心既要息　止非覺性亦須甄(真本無念。",
    "X74n1475_014:0479a24": "念既乖真。性本無止。止亦違性。故須甄揀)",
    "X74n1475_014:0479b01": "第六　三　述滅除根境(計之空無。是滅除義)。",
    "X74n1475_014:0479b02": "四者滅病。若復有人作如是言。我今永斷一切煩惱。",
    "X74n1475_014:0479b03": "身心畢竟空無所有。何況根塵虗妄境界。一切永寂。",
    "X74n1475_014:0479b04": "欲求圓覺。彼圓覺性非寂相故。說名為病(說此病。防寂觀也。由",
    "X74n1475_014:0479b05": "前二十五輪中。指寂觀。皆云寂滅。及斷煩惱。恐迷彼成此)。",
    "X74n1475_014:0479b06": "　前門息念令歸寂　　此見身心畢竟空",
    "X74n1475_014:0479b07": "　何況根塵虗妄境　　永除煩惱以為功",
    "X74n1475_014:0479b08": "　覺體虗明何永寂　　滅心住寂是乖中",
    "X74n1475_014:0479b09": "　中道有空雖總泯　　真源動靜必雙融",
    "X74n1475_014:0479b10": "　恒沙妙用元無礙　　住寂之心豈是通",
    "X74n1475_014:0479b11": "　乍說不妨如近理　　細詳方覺甚乖宗",
    "X74n1475_014:0479b12": "第七　九　述結明真偽",
    "X74n1475_014:0479b13": "離四病者。則知清淨。作是觀者名為正觀。若他觀者",
    "X74n1475_014:0479b14": "名為邪觀。",
    "X74n1475_014:0479b15": "　四門皆是諸經讚　三觀之中二亦然(□□)",
    "X74n1475_014:0479b16": "　今此佛呵為病者　有其兩意聽吾宣",
    "X74n1475_014:0479b17": "　一者四皆無觀慧　半浮半滯各成偏",
    "X74n1475_014:0479b18": "　二者率心住一行　所聞之法未精研",
    "X74n1475_014:0479b19": "　纔悟一門離善友　纔看一教厭文繁",
    "X74n1475_014:0479b20": "　不窮聖意為繩墨　不就明師為勝緣",
    "X74n1475_014:0479b21": "　但自性倩立意見　但貪單省情於邊",
    "X74n1475_014:0479b22": "　細詳經意知如此　是故皆云作是言(是意中言。",
    "X74n1475_014:0479b23": "非出聲也)　若使一人即具四",
    "X74n1475_014:0479b24": "　但存互泯墮成圓　即此四門皆入道",
    "X74n1475_014:0479c01": "　結云清淨是無愆　遮莫施為種種行",
    "X74n1475_014:0479c02": "　元來止息不離運　雖觀根境皆空寂",
    "X74n1475_014:0479c03": "　任運見聞無所牽　由是結云名止觀",
    "X74n1475_014:0479c04": "　病除法在可精專　若怕四愆俱不用",
    "X74n1475_014:0479c05": "　更於四外有何詮　故云他觀名邪觀",
    "X74n1475_014:0479c06": "　不離不即實幽玄　若更生情為別見",
    "X74n1475_014:0479c07": "　斯為他觀涉邪阡(阡者〔怕〕路)　取四名邪離四正",
    "X74n1475_014:0479c08": "　離由俱用取由偏　猶如四謗因偏取",
    "X74n1475_014:0479c09": "　四謗俱融是四門(入法無門也。華嚴序云。四句之火莫焚。萬法之門皆入)",
    "X74n1475_014:0479c10": "第八　三　徵釋四病所屬",
    "X74n1475_014:0479c11": "　已知四病心須離　未審經文誡阿誰",
    "X74n1475_014:0479c12": "　為說學徒為善友　文中標結似相違(標處似明",
    "X74n1475_014:0479c13": "善友。結處似誡學人。故此徵起而問也。下徵釋云)",
    "X74n1475_014:0479c14": "　今勘佛言詳利害　學徒善友總須知",
    "X74n1475_014:0479c15": "　是以經中迴互說　令知此病貫師資",
    "X74n1475_014:0479c16": "　既知四病應當離　學道須馮離病師",
    "X74n1475_014:0479c17": "　依詫此師修道處　始終離病是常規",
    "X74n1475_014:0479c18": "第九　十六　述第三辨事師之心答行何等行(文云",
    "X74n1475_014:0479c19": "欲修行者。應當供養善友。結法如是修行。方入圓覺故)。",
    "X74n1475_014:0479c20": "善男子。末世眾生。欲修行者。應當盡命供養善友事",
    "X74n1475_014:0479c21": "善知識。彼善知識欲來親近。應斷驕慢。若復遠離。應",
    "X74n1475_014:0479c22": "斷瞋恨。現逆順境。猶如虗空。了知身心畢竟平等。與",
    "X74n1475_014:0479c23": "諸眾生。同體無異。如是修行。方入圓覺。",
    "X74n1475_014:0479c24": "　菩薩問修何等行　佛言善友是因緣(悟是了因。",
    "X74n1475_014:0480a01": "本性是正因。善友是緣因。具三因。即證果也)　末世欲修三觀者",
    "X74n1475_014:0480a02": "　應當盡命永相親(善財問文殊。云何學菩薩行。文殊令事善知識涅槃云。善",
    "X74n1475_014:0480a03": "友成菩提具足因緣)　怡聲順色長乘事",
    "X74n1475_014:0480a04": "　發言吐氣即須真　若來親近除驕慢(善友度人",
    "X74n1475_014:0480a05": "種種方便。師徒相契。法意方傳。是以親近。愚者無識。驕慢即生)",
    "X74n1475_014:0480a06": "　若復遠離勿生瞋(或欲除慢。或遇異緣。相去相離。便生瞋恨云。疎我親彼。說",
    "X74n1475_014:0480a07": "受說憎。既一念瞋。則百萬鄣起。非唯失道。乃墮三途。故佛誡之也)",
    "X74n1475_014:0480a08": "　慈悲度脫多方便　俯就機情尚與鄰",
    "X74n1475_014:0480a09": "　要妙行門難付授　師徒心契意方申",
    "X74n1475_014:0480a10": "　愚人因此生輕慢(論語云。女子與小人。近之則不遜。遠之則怨)",
    "X74n1475_014:0480a11": "　慢鄣如何法入神　直須供養無厭足(現)",
    "X74n1475_014:0480a12": "　順逆(境猶)如(虗)空(心無改易。如空不變。於逆如空。不分別)始悟真",
    "X74n1475_014:0480a13": "　我與眾生兼善友　身心畢竟(平等同)體(無異)常",
    "X74n1475_014:0480a14": "均　如是修行方入覺",
    "X74n1475_014:0480a15": "　不能如是是頑器　不知善友何恩德",
    "X74n1475_014:0480a16": "　諸佛皆令沒命親　法句經中撮要說",
    "X74n1475_014:0480a17": "　眾聽略引少多文(舉二十一喻)",
    "X74n1475_014:0480a18": "　眼能示導菩提路(具云善知識者。猶如眼目。示導汝等菩提路故。初六字。後",
    "X74n1475_014:0480a19": "一字。每喻皆同)　父母養(育汝等菩提路故)於智慧身",
    "X74n1475_014:0480a20": "　脚能荷負(汝等)離生死(第三句。皆有汝等字。無者少也)",
    "X74n1475_014:0480a21": "　橋梁運載出沉淪　日月照令離黑闇",
    "X74n1475_014:0480a22": "　財寶資令(〔枚〕攝汝等)永(經無永字)離貪(苦故)",
    "X74n1475_014:0480a23": "　利箭射於煩惱賊　勇將能降生死軍",
    "X74n1475_014:0480a24": "　絙繩挽拔離地獄　妙藥醫治貪與瞋",
    "X74n1475_014:0480b01": "　衣(寶衣蓋覆切色身)食(飲食能使長法身)梯橙(扶助至彼岸)并鎧杖",
    "X74n1475_014:0480b02": "(降伏汝等諸魔怨故)　利刀(能斷諸魔怨故)時雨(潤漬菩提",
    "X74n1475_014:0480b03": "牙)火燒薪(能熟涅槃食故)　善知識者有如是",
    "X74n1475_014:0480b04": "　無量無邊功德輪　善等如來能破惑",
    "X74n1475_014:0480b05": "　故令教汝倍殷勤　寶明聞說號咷哭",
    "X74n1475_014:0480b06": "　淚下椎胸悶絕頻(於是寶明〔寶明〕菩薩與諸大眾。聞說此法及善知識甚深",
    "X74n1475_014:0480b07": "法要。舉聲號哭淚下如雨。悲啼懊惱。不能自裁。自念我等。從曠劫來。為善知識之所守護。是故今日。",
    "X74n1475_014:0480b08": "值於如來。得聞深法。善知識力。非我力能。自念我等從本已來。未曾報恩。無心親近。說是語已。重復",
    "X74n1475_014:0480b09": "舉聲云云)　自恨多生蒙守護",
    "X74n1475_014:0480b10": "　不知恩德但因修　世尊憐愍虗長歎",
    "X74n1475_014:0480b11": "　動殺普光菩薩臻　情問如何事善友",
    "X74n1475_014:0480b12": "　佛言善友德無倫　能於三毒塵勞處",
    "X74n1475_014:0480b13": "　便令頓悟出迷津　如有將船相濟渡",
    "X74n1475_014:0480b14": "　不覺身心到海濵(水際)　欲行險路須依詫",
    "X74n1475_014:0480b15": "　備有寶車鎧仗人　甘露獸王金翅鳥",
    "X74n1475_014:0480b16": "　無邊功德實希聞　應當供養忘軀命",
    "X74n1475_014:0480b17": "　何況妻兒及七珍　善友所為種種行",
    "X74n1475_014:0480b18": "　不應疑念一微塵　具引一經為類例",
    "X74n1475_014:0480b19": "　華嚴等教卒難陳　是以善財求大行",
    "X74n1475_014:0480b20": "　文殊一向遣南巡",
    "X74n1475_014:0480b21": "第十　三　述第四除病之行答除去何病(於中先說病後說除)。",
    "X74n1475_014:0480b22": "善男子。末世眾生。不得成道。由有無始自他憎愛一",
    "X74n1475_014:0480b23": "切種子。故未解脫(上皆病也。此下說〔活。活〕中又二。初且等心觀人云)。若復有",
    "X74n1475_014:0480b24": "人。觀彼怨家。如己父母。心無有二。即除諸病(此下明等心觀",
    "X74n1475_014:0480c01": "法云)於諸法中。自他憎愛。亦復如是。",
    "X74n1475_014:0480c02": "　末世眾生不得道　皆由憎愛自他心",
    "X74n1475_014:0480c03": "　現行前段論麤重　種子斯文說甚深(唯識論中。",
    "X74n1475_014:0480c04": "引經偈云。阿陀那識甚深細。一切種子如瀑流。我於凡愚不開演。恐彼分別執為我)",
    "X74n1475_014:0480c05": "　若見怨家如父母　始終不作二胸襟(胸襟心也)",
    "X74n1475_014:0480c06": "　如此能除諸病本　修行聖道始堪任",
    "X74n1475_014:0480c07": "　於諸法處還如是　生死涅槃非古今",
    "X74n1475_014:0480c08": "　人法自他平等見　華嚴萬行自成林(十行菩薩",
    "X74n1475_014:0480c09": "皆同名林。謂功德林等)",
    "X74n1475_014:0480c10": "第十一　四　述第五發心深廣答云何發心之問。",
    "X74n1475_014:0480c11": "善男子。末世眾生欲求圓覺。應當發心作如是言(揀器",
    "X74n1475_014:0480c12": "也。准彌勒頌釋金剛經發心安住。有四種心。謂一廣大心。四生悉度也。二第一心。令入無餘涅槃也。三常心。實",
    "X74n1475_014:0480c13": "無眾生得度。四不顛倒心。無我人相等。今經亦同)。盡於虗空一切眾生(一廣大心)。我",
    "X74n1475_014:0480c14": "皆令入究竟圓覺(二第一心)。於圓覺中無取覺者(三常心也)。除",
    "X74n1475_014:0480c15": "彼我人一切諸相(四不顛倒心)。如是發心不墮邪見。",
    "X74n1475_014:0480c16": "　佛言末世眾生等　　若求圓覺決心求",
    "X74n1475_014:0480c17": "　應當廣發無邊□　　世界虗空等廓周",
    "X74n1475_014:0480c18": "　所有卵胎濕化等　　悉皆度脫永無休(一。廣大心)",
    "X74n1475_014:0480c19": "　令歸究竟圓明覺　　盡使出於生死流(二。第一心)",
    "X74n1475_014:0480c20": "　於□覺心無取者(三。常心也)　　我人諸相已今搜(不顛倒心)",
    "X74n1475_014:0480c21": "　念念自熏悲智種　　心心自鍊漸調柔(十地)",
    "X74n1475_014:0480c22": "　品地地有調柔果　　乘斯願力逢緣化",
    "X74n1475_014:0480c23": "　豈假生情我計修　　三世如來皆若此(如是發心)",
    "X74n1475_014:0480c24": "　不(墮邪見)然便是二乘收",
    "X74n1475_014:0481a01": "至心懺悔",
    "X74n1475_014:0481a02": "弟子等。已懺殺罪。次懺劫盜之罪。經中說言。物若屬",
    "X74n1475_014:0481a03": "他。他所守護。於此物中。一草一葉。不與不取。何況盜",
    "X74n1475_014:0481a04": "竊。但自眾生。唯見現在。故以種種不道而取。致使未",
    "X74n1475_014:0481a05": "來受此殃累。是故經言。劫盜之罪。能令眾生墮於地",
    "X74n1475_014:0481a06": "獄餓鬼受苦。若在畜生。則受牛馬驢騾駱駄等形。以",
    "X74n1475_014:0481a07": "其所有身力血肉。償他宿債。若生人中。為他奴婢。衣",
    "X74n1475_014:0481a08": "不蔽形。食不充口。貧寒困苦。人理殆盡。劫盜既有如",
    "X74n1475_014:0481a09": "是苦報。是故弟子。今日至到稽首歸依佛。",
    "X74n1475_014:0481a10": "弟子。自從無始以來。至于今日。或盜他財寶。興刃強",
    "X74n1475_014:0481a11": "奪。或自恃怙身力。逼迫而取。或恃公威。或假勢力。高",
    "X74n1475_014:0481a12": "桁大械。枉厭良善。吞納姦貨。栲直為曲。為此因緣身",
    "X74n1475_014:0481a13": "羅憲網。或住邪治領他財物。侵云益私。侵私益公。損",
    "X74n1475_014:0481a14": "彼利此。損此利彼。自饒口與心恡。或竊沒祖佸。偷度",
    "X74n1475_014:0481a15": "關稅。匿公輸課。藏隱使役。如是等罪。今悉懺悔。或是",
    "X74n1475_014:0481a16": "佛物僧物。不與而取。或經像物。或營治塔寺物。或供",
    "X74n1475_014:0481a17": "養常住僧物。或擬招提僧物。或盜取悞用。恃勢不還。",
    "X74n1475_014:0481a18": "或自借貸人。或復換貸漏忘。或三寶物混亂雜用。或",
    "X74n1475_014:0481a19": "以眾物糓米。樵薪。鹽豉。醬醋。菜茹。果實。錢帛。竹木。繒",
    "X74n1475_014:0481a20": "綵。幡蓋。香華。油燭。隨情逐意。或自用。或與人用。或摘",
    "X74n1475_014:0481a21": "佛華果。用僧鬘物。因三寶財。私自用。或與人利己。如",
    "X74n1475_014:0481a22": "是等罪。無量無邊。今日慙愧。皆悉懺悔。",
    "X74n1475_014:0481a23": "又復無始以來。至于今日。或作周旋朋友師僧同學",
    "X74n1475_014:0481a24": "父母兄弟六親眷屬。共住同止。百一所須。臾相欺罔。",
    "X74n1475_014:0481b01": "或於鄉鄰比近。移籬拓牆。侵他第宅。改標易相。虜略",
    "X74n1475_014:0481b02": "田園。因公託私。奪人邸店及以屯野。如是等罪。今悉",
    "X74n1475_014:0481b03": "懺悔　又復無始以來。或攻城。破邑。燒村。柵壞。偷賣",
    "X74n1475_014:0481b04": "良民。誘他奴婢。或復枉壓無罪之人。使其形殂血刃。",
    "X74n1475_014:0481b05": "身被徒鏁。家業破散。骨肉生離。分張異域。生死隔絕。",
    "X74n1475_014:0481b06": "如是等罪。無量無邊。今日至到。皆悉懺悔　又復無",
    "X74n1475_014:0481b07": "始以來。至於今日。或商估博貨。邸店市易。輕秤小計。",
    "X74n1475_014:0481b08": "滅割尺寸。盜竊分銖。欺罔圭合。以麤易好。以短換長。",
    "X74n1475_014:0481b09": "巧欺百端。希望毫釐。如是等罪。今悉懺悔　又復無",
    "X74n1475_014:0481b10": "始以來。至于今日。穿踰牆壁。斷道抄略。抵捍債息。負",
    "X74n1475_014:0481b11": "情違要。面欺心口。或非道陵奪鬼神禽獸四生之物。",
    "X74n1475_014:0481b12": "或假託卜相。取人財寶。如是乃至以利求利。惡求多",
    "X74n1475_014:0481b13": "求。無厭無足。如是等罪。無量無邊。不可說盡。今日至",
    "X74n1475_014:0481b14": "到。向十方佛尊法聖眾。皆悉懺悔。",
    "X74n1475_014:0481b15": "次復懺悔貪愛之罪。經中說言。但為貪欲。閉在癡獄。",
    "X74n1475_014:0481b16": "沒生死河。莫之能出。眾生為是五欲因緣。從昔以來。",
    "X74n1475_014:0481b17": "流轉生死。一一眾生。一切生中。所積身骨。如王舍城",
    "X74n1475_014:0481b18": "毗富羅山。所飲母乳。如四大海水。身所出血。復過於",
    "X74n1475_014:0481b19": "此。父母兄弟六親眷屬。命終哭泣。所出目淚。如四海",
    "X74n1475_014:0481b20": "水。是故說言。有愛即生。愛盡即滅。故知生死貪愛為",
    "X74n1475_014:0481b21": "本。所以經言。婬欲之罪。能令眾生墮於地獄餓鬼受",
    "X74n1475_014:0481b22": "苦。若在畜生。即受鴿雀鴛鴦等身。若生人中。妻不貞",
    "X74n1475_014:0481b23": "良。不得隨意眷屬。婬欲既有如此惡報。是故弟子。今",
    "X74n1475_014:0481b24": "日稽顙歸依佛。",
    "X74n1475_014:0481c01": "弟子。自從無始以來。至於今日。或通人妻妾。奪他婦",
    "X74n1475_014:0481c02": "女。侵陵貞潔。行比丘尼。破他梵行。逼迫不道。濁心邪",
    "X74n1475_014:0481c03": "視。言語嘲調。或復耻他門戶。汙賢善名。或於男子五",
    "X74n1475_014:0481c04": "種人所。起不淨行。如是罪。無量無邊。今日至誠。皆悉",
    "X74n1475_014:0481c05": "懺悔　又復無始以來。至於今日。或為眼色惑。愛染",
    "X74n1475_014:0481c06": "玄黃紅綵朱紫珍玩寶飾。或取男女長短黑白姿態",
    "X74n1475_014:0481c07": "之相。起非法想。耳貪好聲。宮商絃管伎樂歌唱。或取",
    "X74n1475_014:0481c08": "男女音聲語言啼笑之相。起非法想。或鼻藉各香蘊",
    "X74n1475_014:0481c09": "麝幽蘭鬱金蘇合。起非法想。或舌貪好味鮮美甘肥",
    "X74n1475_014:0481c10": "眾生肉血。資養四大。更增苦本。起非法想。身樂華綺",
    "X74n1475_014:0481c11": "錦繡羅縠一切細滑七珍麗服。起非法想。或意多亂",
    "X74n1475_014:0481c12": "想。觸向乖法。有此六想造罪尤甚。如是等罪。無量無",
    "X74n1475_014:0481c13": "邊。今日至到。向十方佛尊法聖眾。皆悉懺悔。",
    "X74n1475_014:0481c14": "上已懺悔身三業竟。今當次第懺悔口四惡業。經中",
    "X74n1475_014:0481c15": "說言。口業之罪。能令眾生墮於地獄餓鬼受苦。若在",
    "X74n1475_014:0481c16": "畜生。則受鵂鶹鳩鴿鳥形。聞其聲者。無不憎惡。若生",
    "X74n1475_014:0481c17": "人中。口氣常臭。所有言說。人不信受。眷屬不和。常相",
    "X74n1475_014:0481c18": "鬪諍。口業既如是惡果。是故弟子今日至誠歸依佛。",
    "X74n1475_014:0481c19": "弟子。自從無始以來。至於今日。妄言兩舌。惡口綺語。",
    "X74n1475_014:0481c20": "傳空說有。說有言空。不見言見。見言不見。不聞言聞。",
    "X74n1475_014:0481c21": "聞言不聞。不知言知。知言不知。欺賢罔聖。言行相乖。",
    "X74n1475_014:0481c22": "自稱己譽。得過人法。我得四禪四無色定。阿那波那",
    "X74n1475_014:0481c23": "十六行觀。得須陀洹。至阿羅漢辟支佛。不退菩薩。天",
    "X74n1475_014:0481c24": "來龍來。鬼來神來。旋風土鬼皆至我所。彼問我答。顯",
    "X74n1475_014:0482a01": "異或眾。要名利。如是等罪。今悉懺悔。",
    "X74n1475_014:0482a02": "又復無始以來。至於今日。或讒言鬪亂。交扇彼此。兩",
    "X74n1475_014:0482a03": "舌間搆。販筭口舌。向彼說此。向此道彼。離他眷屬。壞",
    "X74n1475_014:0482a04": "人善友。使狎密者為疎。親舊成怨。或綺辭不實。言不",
    "X74n1475_014:0482a05": "及義。誣議君父。評薄師長。破壞忠良。埋沒勝己。通利",
    "X74n1475_014:0482a06": "二國。彼此扇作浮華虗巧。發言常虗。口是心非。其途",
    "X74n1475_014:0482a07": "非一。對而譽歎。背即呵毀。讚誦邪書。傳邪惡法。或惡",
    "X74n1475_014:0482a08": "口罵詈。言語麤獷。或呼天扣地。牽引鬼神。如是口業",
    "X74n1475_014:0482a09": "所生諸罪。無量無邊。今日至到。向十方佛尊法聖眾。",
    "X74n1475_014:0482a10": "皆悉懺悔。",
    "X74n1475_014:0482a11": "至心發願",
    "X74n1475_014:0482a12": "願弟子等。承是懺悔劫盜等罪。所生功德。生生世世。",
    "X74n1475_014:0482a13": "得如意寶。常雨七珍上妙衣服。百味甘露種種湯藥。",
    "X74n1475_014:0482a14": "隨意所須。應念即至。一切眾生無偷奪想。一切皆能",
    "X74n1475_014:0482a15": "少欲知足。不耽不染。常樂惠絕。行濟急道。頭目髓腦。",
    "X74n1475_014:0482a16": "如棄涕唾。迴向滿足檀波羅蜜。",
    "X74n1475_014:0482a17": "又願弟子等。承是懺悔婬欲等罪。所生功德。願生生",
    "X74n1475_014:0482a18": "世世。自然化生。不由胞胎。清淨皎潔。相好光麗。六情",
    "X74n1475_014:0482a19": "開朗。聰利分明。了達恩愛猶如桎梏。觀此六塵如幻",
    "X74n1475_014:0482a20": "如化。於六欲境。決定厭離。乃至夢中不起邪想。內外",
    "X74n1475_014:0482a21": "因緣。永不能動。願以懺悔眼根功德。願令此眼徹見",
    "X74n1475_014:0482a22": "十方諸佛菩薩清淨法身。不以二相。願以懺悔耳根",
    "X74n1475_014:0482a23": "功德。願令此耳。常聞十方諸佛賢聖所說正法。如教",
    "X74n1475_014:0482a24": "奉行。願以懺悔鼻根功德。願令此鼻。常聞香積入法",
    "X74n1475_014:0482b01": "位香。捨離生死不淨臭穢。願以懺悔舌根功德。願令",
    "X74n1475_014:0482b02": "此舌。常[(歹*又)/食]法喜禪悅之食。不貪眾生血肉之味。願以",
    "X74n1475_014:0482b03": "懺悔身根功德。願令此身披如來衣。著忍辱鎧。臥無",
    "X74n1475_014:0482b04": "畏牀。坐四禪座。願以懺悔意根功德。願令此意成就",
    "X74n1475_014:0482b05": "十想。洞達五明。深觀二諦空平等理。從方便慧。起十",
    "X74n1475_014:0482b06": "妙行。入法流水。念念增明。顯發如來大無生忍。",
    "X74n1475_014:0482b07": "又願弟子。承是懺悔口業眾罪。所生功德。願生生世",
    "X74n1475_014:0482b08": "世。具八音聲四無礙辨。常說柔和利益之語。其聲清",
    "X74n1475_014:0482b09": "雅。一切樂聞。善解眾生方便言語。若有所說。應時應",
    "X74n1475_014:0482b10": "根。令彼聽者即得解了。超凡入聖。開發慧眼。",
    "X74n1475_014:0482b11": "發願已。歸命禮三寶。",
    "X74n1475_014:0482b12": "○白眾等聽說此時無常偈",
    "X74n1475_014:0482b13": "　人生一世內　　妄想萬年期　　黃昏氣撮心",
    "X74n1475_014:0482b14": "　半夜命已盡(集者標舉)　　眷屬皆捨去",
    "X74n1475_014:0482b15": "　財物任他將　　但持自善根　　險道充糧食",
    "X74n1475_014:0482b16": "　若無諸善業　　不免趣三途　　方悔一生中",
    "X74n1475_014:0482b17": "　虗為別計挍　　勸諸徒眾等　　數數諦思惟",
    "X74n1475_014:0482b18": "　動求正法門　　動修出苦道(各說無常偈)",
    "X74n1475_014:0482b20": "圓覺道場禮懺禪觀等法事第卷十四"
}