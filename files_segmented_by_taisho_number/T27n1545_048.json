{
    "T27n1545_048:0247a02": "阿毘達磨大毘婆沙論卷第四十",
    "T27n1545_048:0247a03": "八",
    "T27n1545_048:0247a05": "五百大阿羅漢等造",
    "T27n1545_048:0247a06": "三藏法師玄奘奉　詔譯",
    "T27n1545_048:0247a07": "3結蘊第二中不善納息第一之三",
    "T27n1545_048:0247a08": "有四瀑流。謂欲瀑流有瀑流見瀑流無",
    "T27n1545_048:0247a09": "明瀑流。問此四瀑流以何為自性。答以",
    "T27n1545_048:0247a10": "百八事為自性。謂欲瀑流以欲界二十九",
    "T27n1545_048:0247a11": "事為自性。即貪五瞋五慢五疑四纏十。有",
    "T27n1545_048:0247a12": "瀑流以色無色界二十八事為自性。即貪",
    "T27n1545_048:0247a13": "十慢十疑八。見瀑流以三界三十六事為",
    "T27n1545_048:0247a14": "自性。即欲色無色界各十二見。無明瀑流",
    "T27n1545_048:0247a15": "以三界十五事為自性。即欲色無色界各五",
    "T27n1545_048:0247a16": "部無明。由此四瀑流以百八事為自性。",
    "T27n1545_048:0247a17": "已說自性所以今當說。問何故名瀑流",
    "T27n1545_048:0247a18": "瀑流是何義。答漂激義騰注義墜溺義是",
    "T27n1545_048:0247a19": "瀑流義。漂激義是瀑流義者。謂諸煩惱等",
    "T27n1545_048:0247a20": "漂激有情令於諸界諸趣諸生生死流轉。",
    "T27n1545_048:0247a21": "騰注義是瀑流義者。謂諸煩惱等騰注有",
    "T27n1545_048:0247a22": "情令於諸界諸趣諸生生死流轉。墜溺義是",
    "T27n1545_048:0247a23": "瀑流義者。謂諸煩惱等墜溺有情令於諸",
    "T27n1545_048:0247a24": "界諸趣諸生生死流轉。問若墜溺等義是瀑",
    "T27n1545_048:0247a25": "流義者。順上分結應非瀑流。彼令有情趣",
    "T27n1545_048:0247a26": "上生故。答順上分義異瀑流義。謂依界地",
    "T27n1545_048:0247a27": "立順上分結。彼令有情趣上界地故。依解",
    "T27n1545_048:0247a28": "脫道立為瀑流。雖生有頂而令有情沈",
    "T27n1545_048:0247a29": "沒生死。不至解脫及聖道故。尊者妙音亦",
    "T27n1545_048:0247b01": "作是說。雖久生上而為瀑流之所漂溺",
    "T27n1545_048:0247b02": "退善品故。尊者左受作如是說。此中增上",
    "T27n1545_048:0247b03": "數行煩惱如瀑流故說名瀑流。問何故別",
    "T27n1545_048:0247b04": "立見為瀑流。軛取而不別立為見漏耶。",
    "T27n1545_048:0247b05": "脇尊者言。佛知諸法性相勢用。若法堪任",
    "T27n1545_048:0247b06": "別建立者則別立之。若不爾者便總建立。",
    "T27n1545_048:0247b07": "復次諸見輕躁行相猛利於留住義不隨順",
    "T27n1545_048:0247b08": "故。與餘遲鈍煩惱合立為欲有漏。與漂激",
    "T27n1545_048:0247b09": "等義相隨順是故別立瀑流。軛取如一車",
    "T27n1545_048:0247b10": "等駕以二牛性俱躁急車等必壞。若彼二牛",
    "T27n1545_048:0247b11": "一遲一疾互相制御便無所損。故不別立見",
    "T27n1545_048:0247b12": "為見漏。復次見性躁動順離染法不順留",
    "T27n1545_048:0247b13": "住。是故與餘遲鈍煩惱合立為漏。於漂激",
    "T27n1545_048:0247b14": "等其義相順故別立為瀑流軛取。問若見",
    "T27n1545_048:0247b15": "躁動順離染法不應立為瀑流軛取以",
    "T27n1545_048:0247b16": "瀑流等順沈溺故。答為呵外道著諸見",
    "T27n1545_048:0247b17": "故別立諸見為瀑流等。謂諸外道隨起見",
    "T27n1545_048:0247b18": "趣邪推求境。便於生死轉復沈溺無有出",
    "T27n1545_048:0247b19": "期。譬如老象陷溺淤泥隨動其身轉復沈",
    "T27n1545_048:0247b20": "溺。分別論者說有四漏。謂欲漏有漏見漏無",
    "T27n1545_048:0247b21": "明漏。於彼論宗不須問答。",
    "T27n1545_048:0247b22": "有四軛。謂欲軛有軛見軛無明軛。此軛自性",
    "T27n1545_048:0247b23": "如瀑流說而義有異。謂漂溺義是瀑流義。",
    "T27n1545_048:0247b24": "和合義是軛義。謂諸有情為四瀑流所漂",
    "T27n1545_048:0247b25": "溺已。復為四軛和合繫礙便能荷擔生死",
    "T27n1545_048:0247b26": "重苦如牽捶牛置之轅軛勒以鞦鞅能",
    "T27n1545_048:0247b27": "挽重載。故一切處說瀑流已即便說軛義",
    "T27n1545_048:0247b28": "相隣故。有四取。謂欲取見取戒禁取我語取",
    "T27n1545_048:0247b29": "問此四取以何為自性。答以百八事為自",
    "T27n1545_048:0247b30": "性。謂欲取以欲界三十四事為自性。即貪",
    "T27n1545_048:0247c01": "五瞋五慢五無明五疑四纏十。見取以三界",
    "T27n1545_048:0247c02": "三十事為自性。即欲色無色界見各有十。戒",
    "T27n1545_048:0247c03": "禁取以三界六事為自性。即欲色無色界戒",
    "T27n1545_048:0247c04": "禁取各二。我語取以色無色界三十八事為",
    "T27n1545_048:0247c05": "自性。即貪十慢十無明十疑八。由此四取以",
    "T27n1545_048:0247c06": "百八事為自性。已說自性所以今當說問",
    "T27n1545_048:0247c07": "何故名取。答以三事故說名為取。一執持",
    "T27n1545_048:0247c08": "故。二收採故。三選擇故。又以二事故名為",
    "T27n1545_048:0247c09": "取。一能熾然業。二行相猛利。能熾然業者。",
    "T27n1545_048:0247c10": "取令五趣有情業火恒熾然故。行相猛利者。",
    "T27n1545_048:0247c11": "諸取行相極勇捷故。問取是何義。答薪義是",
    "T27n1545_048:0247c12": "取義。如緣薪故火得熾然。有情亦爾。煩惱",
    "T27n1545_048:0247c13": "為緣業得熾盛。復次纏裹義是取義。如蠶",
    "T27n1545_048:0247c14": "作繭自纏自裹。乃至於中而自取死。有情",
    "T27n1545_048:0247c15": "亦爾起諸煩惱自纏自裹而於其中傷失",
    "T27n1545_048:0247c16": "慧命。展轉乃至墮諸惡趣。復次傷害義是取",
    "T27n1545_048:0247c17": "義。如利毒刺數刺其身身便損壞。有情亦",
    "T27n1545_048:0247c18": "爾。煩惱毒刺數刺法身法身便壞。問何故無",
    "T27n1545_048:0247c19": "明別立漏。瀑流軛而不別立取耶。脇尊者",
    "T27n1545_048:0247c20": "言。佛知諸法性相勢用。若於此中堪別立",
    "T27n1545_048:0247c21": "者則別立之。若不爾者便總揵立故不應",
    "T27n1545_048:0247c22": "責。復次前說以三事故名取。謂執持收採",
    "T27n1545_048:0247c23": "選擇。無明雖有前二而無第三故不別立",
    "T27n1545_048:0247c24": "取。以無明愚暗不能選擇法故。復次前說",
    "T27n1545_048:0247c25": "以二事故名取。謂能熾然業及行相猛利。",
    "T27n1545_048:0247c26": "無明雖能熾然業而非行相猛利故不別",
    "T27n1545_048:0247c27": "立取以無明遲鈍不能決了法故問何故",
    "T27n1545_048:0247c28": "五見中四見合立為見取。一見別立為戒禁",
    "T27n1545_048:0247c29": "取耶。脇尊者言。佛知諸法性相勢用。若於",
    "T27n1545_048:0248a01": "見中堪別立者則別立之。若不爾者便總",
    "T27n1545_048:0248a02": "建立故不應責。復次前說以二事故名取。",
    "T27n1545_048:0248a03": "謂能熾然業及行相猛利。五趣有情由戒禁",
    "T27n1545_048:0248a04": "取熾然諸業等餘四見故別立取。尊者妙音",
    "T27n1545_048:0248a05": "作如是說。五趣有情由戒禁取熾然諸業勢",
    "T27n1545_048:0248a06": "用速疾尤重親近。過餘四見故別立取。復",
    "T27n1545_048:0248a07": "次以戒禁取違逆聖道遠離解脫故別立",
    "T27n1545_048:0248a08": "取。違逆聖道者。由戒禁取捨真聖道。妄計",
    "T27n1545_048:0248a09": "種種非理苦行能得清淨。如斷飲食臥灰",
    "T27n1545_048:0248a10": "臥杵面隨日轉服氣服水。或唯噉果。或",
    "T27n1545_048:0248a11": "但食菜。或著弊衣或全露體。執如是等能",
    "T27n1545_048:0248a12": "得清淨。遠離解脫者。如如修行苦行邪道如",
    "T27n1545_048:0248a13": "是如是遠離解脫。復次以戒禁取欺誑內",
    "T27n1545_048:0248a14": "外二道故別立取。欺誑內道者。如執洗淨",
    "T27n1545_048:0248a15": "受持十二杜多功德能證清淨。欺誑外道者。",
    "T27n1545_048:0248a16": "如執種種即前所說非理苦行能得清淨。尊",
    "T27n1545_048:0248a17": "者妙音亦作是說。此戒禁取現見生苦如炎",
    "T27n1545_048:0248a18": "熾火。欺誑二道如惑嬰兒故別立取。問何",
    "T27n1545_048:0248a19": "故名我語取。為以行相。為以所緣。若以",
    "T27n1545_048:0248a20": "行相薩迦耶見應名我語取我行相轉故。",
    "T27n1545_048:0248a21": "若以所緣諸法無我如何可說我語取耶。",
    "T27n1545_048:0248a22": "答不以行相不以所緣名我語取。有前",
    "T27n1545_048:0248a23": "失故然欲界煩惱除見立欲取。色無色界煩",
    "T27n1545_048:0248a24": "惱除見立我語取。問何故爾耶。答欲界煩惱",
    "T27n1545_048:0248a25": "依婬欲轉依境界轉依眾具轉依他身",
    "T27n1545_048:0248a26": "轉故立欲取。色無色界煩惱與彼相違依",
    "T27n1545_048:0248a27": "內起故立我語取。復次欲界煩惱感內身",
    "T27n1545_048:0248a28": "時。須婬欲須境界須眾具須第二故立",
    "T27n1545_048:0248a29": "欲取。色無色界煩惱感內身時。與彼相違",
    "T27n1545_048:0248b01": "故立我語取。復次欲界煩惱感內身時。唯",
    "T27n1545_048:0248b02": "依非定多因外門外事故立欲取。色無色界",
    "T27n1545_048:0248b03": "煩惱感自身時。唯依於定多因內門內事",
    "T27n1545_048:0248b04": "故立我語取。復次欲界煩惱不能感得廣",
    "T27n1545_048:0248b05": "大身形長久壽量故立欲取。色無色界煩惱",
    "T27n1545_048:0248b06": "能感得廣大身形。如色究竟天身長萬六千",
    "T27n1545_048:0248b07": "踰繕那。亦能感得長久壽量。如非想非非想",
    "T27n1545_048:0248b08": "處壽八萬大劫。故彼煩惱立我語取。問何故",
    "T27n1545_048:0248b09": "欲漏瀑流軛取亦攝諸纏有漏等中全不",
    "T27n1545_048:0248b10": "攝彼。有作是說。有漏乃至我語取中亦攝",
    "T27n1545_048:0248b11": "諸纏。品類足說。云何有漏謂色無色界除無",
    "T27n1545_048:0248b12": "明諸餘結縛隨眠隨煩惱纏。是名有漏。有",
    "T27n1545_048:0248b13": "瀑流軛及我語取亦應攝纏。應作是說。",
    "T27n1545_048:0248b14": "上界纏少不自在故不說為有漏。乃至我語",
    "T27n1545_048:0248b15": "取欲界雖多而見所斷不具足故不自在故",
    "T27n1545_048:0248b16": "但總說十纏不別說五部。問諸煩惱垢何",
    "T27n1545_048:0248b17": "故不說為漏等耶。有作是說。彼亦說在",
    "T27n1545_048:0248b18": "欲漏等中。品類足說。云何欲漏。謂欲界除",
    "T27n1545_048:0248b19": "無明諸餘結縛隨眠隨煩惱纏。是名欲漏乃",
    "T27n1545_048:0248b20": "至廣說。隨煩惱者即煩惱垢。應作是說。煩",
    "T27n1545_048:0248b21": "惱垢麁不堅住故不說漏等。不信懈怠放",
    "T27n1545_048:0248b22": "逸亦由過輕微故不說漏等。如契經說。如",
    "T27n1545_048:0248b23": "是四取無明為因無明為集是無明類從無",
    "T27n1545_048:0248b24": "明生。問餘經皆說愛為取緣此經何故作",
    "T27n1545_048:0248b25": "如是說。答依近因故說愛為取緣。依遠",
    "T27n1545_048:0248b26": "因故說無明為取因等。如近因遠因在此",
    "T27n1545_048:0248b27": "在彼現前不現前此眾同分餘眾同分應知",
    "T27n1545_048:0248b28": "亦爾。復次依同類因故說愛為取緣。依同",
    "T27n1545_048:0248b29": "類遍行因故說無明為取因等。復次為破",
    "T27n1545_048:0248c01": "外道虛妄僻執故說無明為取因等。謂諸",
    "T27n1545_048:0248c02": "外道雖捨居家。無取無積勤修苦行。而由",
    "T27n1545_048:0248c03": "無智著諸見趣。墮險惡道無有出期。故說",
    "T27n1545_048:0248c04": "無明為取因等。問愛即攝在欲取等中何",
    "T27n1545_048:0248c05": "故乃說愛為取緣。答即貪隨眠初起名愛。",
    "T27n1545_048:0248c06": "後增名取故不相違。復次即貪隨眠下品名",
    "T27n1545_048:0248c07": "愛。中上名取故不相違。",
    "T27n1545_048:0248c08": "有四身繫。謂貪欲身繫瞋恚身繫戒禁取身",
    "T27n1545_048:0248c09": "繫。此實執身繫。問此四身繫以何為自性。",
    "T27n1545_048:0248c10": "答以二十八事為自性。謂貪欲瞋恚身繫各",
    "T27n1545_048:0248c11": "欲界五部為十事。戒禁取身繫三界各二部",
    "T27n1545_048:0248c12": "為六事。此實執身繫三界各四部為十二",
    "T27n1545_048:0248c13": "事。由此四身繫以二十八事為自性。已說",
    "T27n1545_048:0248c14": "自性所以今當說。問何故名身繫。身繫是",
    "T27n1545_048:0248c15": "何義。答縛身義結生義是身繫義。縛身義是",
    "T27n1545_048:0248c16": "身繫義者。謂此四種於生死中縛有情身",
    "T27n1545_048:0248c17": "等縛遍縛。如集異門說。貪欲身繫未斷未",
    "T27n1545_048:0248c18": "遍知故。於彼彼身彼彼形彼彼所得。自體為",
    "T27n1545_048:0248c19": "因為緣為縛為等縛為遍縛為結相續。",
    "T27n1545_048:0248c20": "如結鬘師或彼弟子。取種種花集置一處。",
    "T27n1545_048:0248c21": "以縷結作種種花鬘。縷與花鬘為因為緣",
    "T27n1545_048:0248c22": "為縛為等縛為遍縛為結相續。餘三身繫",
    "T27n1545_048:0248c23": "廣說亦爾。結生義是身繫義者。如契經說。三",
    "T27n1545_048:0248c24": "事合故得入母胎。一者父母俱有染心。二者",
    "T27n1545_048:0248c25": "其母無病值時。三者健達縛正現在前。爾時",
    "T27n1545_048:0248c26": "健達縛愛恚二心展轉現在前方得結生故。",
    "T27n1545_048:0248c27": "結生義是身繫義。問若縛身等義是身繫義",
    "T27n1545_048:0248c28": "者。餘煩惱等亦有此義何故不立為身繫",
    "T27n1545_048:0248c29": "耶。有作是說。此是世尊觀所化者有餘略",
    "T27n1545_048:0249a01": "說。脇尊者言。佛知諸法性相勢用。若法堪",
    "T27n1545_048:0249a02": "任立身繫者則便立之。若不爾者則不建",
    "T27n1545_048:0249a03": "立故不應責。尊者妙音作如是說。佛知此",
    "T27n1545_048:0249a04": "四縛有情身等縛遍縛勢用速疾尤重親近",
    "T27n1545_048:0249a05": "過餘煩惱。是故偏立。復次此四身繫縛二部",
    "T27n1545_048:0249a06": "身過餘煩惱。是故偏立。謂初二身繫縛在",
    "T27n1545_048:0249a07": "家者身過餘煩惱。後二身繫縛出家者身",
    "T27n1545_048:0249a08": "過餘煩惱。如在家出家有室宅無室宅。",
    "T27n1545_048:0249a09": "有攝受無攝受。有積聚無積聚。有眷屬",
    "T27n1545_048:0249a10": "無眷屬。無遠離有遠離應知亦爾。復次此",
    "T27n1545_048:0249a11": "四身繫縛三界身過餘煩惱。是故偏立。謂",
    "T27n1545_048:0249a12": "初二身繫縛欲界身過餘煩惱。後二身繫",
    "T27n1545_048:0249a13": "縛色無色界身過餘煩惱。復次此四身繫",
    "T27n1545_048:0249a14": "起二諍根過餘煩惱。是故偏立。謂初二身",
    "T27n1545_048:0249a15": "繫起愛諍根。後二身繫起見諍根。如契經",
    "T27n1545_048:0249a16": "說。執瓶持杖梵志詣大迦多衍那所作是",
    "T27n1545_048:0249a17": "問言。何因何緣剎帝利與剎帝利諍。婆羅",
    "T27n1545_048:0249a18": "門與婆羅門諍吠舍與吠舍諍。戍達羅與",
    "T27n1545_048:0249a19": "戍達羅諍。尊者答言。彼由貪瞋愛諍根故",
    "T27n1545_048:0249a20": "互興鬪諍。梵志復言。何因何緣諸出家者無",
    "T27n1545_048:0249a21": "有室宅攝受積聚面相鬪諍。尊者答言。彼",
    "T27n1545_048:0249a22": "由戒禁取及此實執見諍根故互興鬪諍。",
    "T27n1545_048:0249a23": "如二諍根。二邊二箭二戲諍二我執應知",
    "T27n1545_048:0249a24": "亦爾。復有說者。此中現門現略現入故但說",
    "T27n1545_048:0249a25": "四。謂諸煩惱或唯見所斷。或通見修所斷。",
    "T27n1545_048:0249a26": "若說後二身繫。當知總說唯見所斷者。若",
    "T27n1545_048:0249a27": "說初二身繫。當知總說通見修所斷者。復",
    "T27n1545_048:0249a28": "次諸煩惱或是遍行或非遍行。若說後二身",
    "T27n1545_048:0249a29": "繫。當知總說是遍行者。若說初二身繫。當",
    "T27n1545_048:0249b01": "知總說非遍行者。復次諸煩惱或是見性或",
    "T27n1545_048:0249b02": "非見性。若說後二身繫。當知總說是見性",
    "T27n1545_048:0249b03": "者。若說初二身繫。當知總說非見性者。復",
    "T27n1545_048:0249b04": "次諸煩惱或唯異生現行。或通異生聖者現",
    "T27n1545_048:0249b05": "行。若說後二身繫。當知總說唯異生現行",
    "T27n1545_048:0249b06": "者。若說初二身繫。當知總說通異生聖者",
    "T27n1545_048:0249b07": "現行者。復次諸煩惱或歡行相轉。或慼行相",
    "T27n1545_048:0249b08": "轉。若說瞋恚身繫。當知總說慼行相轉者。",
    "T27n1545_048:0249b09": "若說餘三身繫。當知總說歡行相轉者。復",
    "T27n1545_048:0249b10": "次諸煩惱或唯欲界繫。或通三界繫。若說",
    "T27n1545_048:0249b11": "初二身繫。當知總說唯欲界繫者。若說後",
    "T27n1545_048:0249b12": "二身繫當知總說通三界繫者。故為現門",
    "T27n1545_048:0249b13": "現略現入。契經但說四種身繫。",
    "T27n1545_048:0249b14": "有五蓋。謂貪欲蓋瞋恚蓋惛沈睡眠蓋掉舉",
    "T27n1545_048:0249b15": "惡作蓋疑蓋。問此五蓋以何為自性。答以",
    "T27n1545_048:0249b16": "欲界三十事為自性。謂貪欲瞋恚各欲界",
    "T27n1545_048:0249b17": "五部為十事。惛沈掉舉各三界五部通不善",
    "T27n1545_048:0249b18": "無記。唯不善者立蓋為十事。睡眠唯欲界",
    "T27n1545_048:0249b19": "五部通善不善無記。唯不善者立蓋為五",
    "T27n1545_048:0249b20": "事。惡作唯欲界修所斷通善不善。唯不善",
    "T27n1545_048:0249b21": "者立蓋為一事。疑通三界四部通不善無",
    "T27n1545_048:0249b22": "記唯不善者立蓋為四事。由此五蓋以",
    "T27n1545_048:0249b23": "欲界三十事為自性。問蓋有何相。尊者世",
    "T27n1545_048:0249b24": "友作如是說自性即相。相即自性。以一切",
    "T27n1545_048:0249b25": "法自性與相不相離故。復次耽求諸欲是",
    "T27n1545_048:0249b26": "貪欲相。憎恚有情是瞋恚相。身心沈沒是惛",
    "T27n1545_048:0249b27": "沈相。身心躁動是掉舉相。令心昧略是睡眠",
    "T27n1545_048:0249b28": "相。令心變悔是惡作相。令心行相猶豫不",
    "T27n1545_048:0249b29": "決是疑相。已說蓋自性及相。所以今當說。",
    "T27n1545_048:0249c01": "問何故名蓋。蓋是何義。答障義覆義破義壞",
    "T27n1545_048:0249c02": "義墮義臥義是蓋義。此中障義是蓋義者。謂",
    "T27n1545_048:0249c03": "障聖道及障聖道加行善根故名為蓋。覆",
    "T27n1545_048:0249c04": "義乃至臥義是蓋義者。如契經說。有五大",
    "T27n1545_048:0249c05": "樹種子雖小。而枝體大覆餘小樹。令枝體",
    "T27n1545_048:0249c06": "等破壞墮臥不生花果。云何為五。一名建",
    "T27n1545_048:0249c07": "折那。二名劫臂怛羅。三名阿濕縛健陀。四",
    "T27n1545_048:0249c08": "名鄔曇跋羅。五名諾瞿陀。如是有情欲界",
    "T27n1545_048:0249c09": "心樹。為此五蓋之所覆故。破壞墮臥不能",
    "T27n1545_048:0249c10": "生長七覺支花四沙門果故。覆等義是蓋",
    "T27n1545_048:0249c11": "義。問若障聖道及障聖道加行善根是蓋",
    "T27n1545_048:0249c12": "義者。餘煩惱等亦有此義。世尊何故不說",
    "T27n1545_048:0249c13": "蓋耶。有作是說。此是世尊為所化者有餘",
    "T27n1545_048:0249c14": "略說。脇尊者言。佛知諸法性相勢用有蓋",
    "T27n1545_048:0249c15": "相者便立為蓋。無蓋相者則不立之故不",
    "T27n1545_048:0249c16": "應責。尊者妙音作如是說。佛知此五能障",
    "T27n1545_048:0249c17": "聖道及障聖道加行善根。勢用捷速尤重親",
    "T27n1545_048:0249c18": "近過所餘法故偏立蓋。復次如是五蓋因",
    "T27n1545_048:0249c19": "時果時俱能為障故偏立蓋。因時為障者。",
    "T27n1545_048:0249c20": "此五隨一現在前時。心尚不能起有漏善無",
    "T27n1545_048:0249c21": "記。何況聖道。果時為障者。由此五蓋墮諸",
    "T27n1545_048:0249c22": "惡趣。便總障礙一切功德。",
    "T27n1545_048:0249c23": "復次如是五蓋欲界有情多數現起行相微",
    "T27n1545_048:0249c24": "細。餘煩惱等則不如是。故偏立蓋。謂慢見",
    "T27n1545_048:0249c25": "等欲界有情起者甚少。如地獄等豈能起慢",
    "T27n1545_048:0249c26": "我所受苦勝他苦耶傍生趣中如蝦蟇等。",
    "T27n1545_048:0249c27": "愚癡闇劣豈能發起諸惡見趣。是故尊者妙",
    "T27n1545_048:0249c28": "音說曰。諸餘煩惱雖障聖道。而此五種數數",
    "T27n1545_048:0249c29": "現行行相微細是故偏立。復次此五障定及",
    "T27n1545_048:0250a01": "障定果。勝餘煩惱故偏立蓋。復次此五能",
    "T27n1545_048:0250a02": "障三界離染九遍知道四沙門果。勝餘煩惱",
    "T27n1545_048:0250a03": "故偏立蓋復次貪欲令遠離諸欲法。瞋恚",
    "T27n1545_048:0250a04": "令遠離諸惡法。惛沈睡眠令遠毘鉢舍那。",
    "T27n1545_048:0250a05": "掉舉惡作令遠奢摩他。彼由遠此離諸欲",
    "T27n1545_048:0250a06": "惡法及毘鉢舍那奢摩他故。便為疑箭惱",
    "T27n1545_048:0250a07": "壞其心。為有諸惡不善業果。為非有邪。",
    "T27n1545_048:0250a08": "因斯造作種種惡業。是故偏立此五為蓋。",
    "T27n1545_048:0250a09": "復次貪欲瞋恚破壞戒蘊。惛沈睡眠破壞慧",
    "T27n1545_048:0250a10": "蘊。掉舉惡作破壞定蘊。彼由破壞此三蘊",
    "T27n1545_048:0250a11": "故。便為疑箭惱壞其心。為有諸惡不善業",
    "T27n1545_048:0250a12": "果為非有邪。因斯造作種種惡業。是故",
    "T27n1545_048:0250a13": "偏立此五為蓋。復次貪欲瞋恚障礙戒蘊。",
    "T27n1545_048:0250a14": "惛沈睡眠障礙慧蘊。掉舉惡作障礙定蘊。彼",
    "T27n1545_048:0250a15": "由障礙此三蘊故。便為疑箭惱壞其心。為",
    "T27n1545_048:0250a16": "有諸惡不善業果。為非有邪。因斯造作",
    "T27n1545_048:0250a17": "種種惡業。是故偏立此五為蓋如說破壞",
    "T27n1545_048:0250a18": "障礙三蘊。破壞障礙三學三修三淨亦爾。",
    "T27n1545_048:0250a19": "復有說者。此中現門現略現入。是故但立此",
    "T27n1545_048:0250a20": "五為蓋。謂煩惱等或唯一部。或通四部。或",
    "T27n1545_048:0250a21": "通五部。若說惡作當知總說唯一部者。",
    "T27n1545_048:0250a22": "若說疑蓋當知總說通四部者。若說餘",
    "T27n1545_048:0250a23": "蓋當知總說通五部者。復次諸煩惱等或",
    "T27n1545_048:0250a24": "唯見所斷。或唯修所斷或通見修所斷。",
    "T27n1545_048:0250a25": "若說疑蓋當知總說唯見所斷者。若說",
    "T27n1545_048:0250a26": "惡作當知總說唯修所斷者。若說餘蓋當",
    "T27n1545_048:0250a27": "知總說通見修所斷者。復次諸煩惱等或是",
    "T27n1545_048:0250a28": "隨眠或非隨眠。若說貪欲瞋恚疑蓋。當知",
    "T27n1545_048:0250a29": "總說是隨眠者。若說惛沈睡眠掉舉惡作。當",
    "T27n1545_048:0250b01": "知總說非隨眠者。復次諸煩惱等或是遍行。",
    "T27n1545_048:0250b02": "或非遍行或通二種。若說疑蓋當知總說",
    "T27n1545_048:0250b03": "是遍行者。若說貪欲瞋恚惡作。當知總說",
    "T27n1545_048:0250b04": "非遍行者。若說惛沈掉舉睡眠。當知總說",
    "T27n1545_048:0250b05": "通二種者。復次諸煩惱等或唯異生現行。",
    "T27n1545_048:0250b06": "或通異生聖者現行。若說疑惡作蓋。當知",
    "T27n1545_048:0250b07": "總說唯異生現行者。若說餘蓋當知總說",
    "T27n1545_048:0250b08": "通異生聖者現行者。復次諸煩惱等或歡行",
    "T27n1545_048:0250b09": "相轉。或慼行相轉或通二種。若說貪欲當",
    "T27n1545_048:0250b10": "知總說歡行相轉者。若說瞋恚惡作疑蓋。",
    "T27n1545_048:0250b11": "當知總說慼行相轉者。若說惛沈睡眠掉",
    "T27n1545_048:0250b12": "舉。當知總說通二種者。故為現門現略現",
    "T27n1545_048:0250b13": "入。契經但立此五為蓋。問蓋名有五體有",
    "T27n1545_048:0250b14": "幾耶。答體有七種。謂貪欲蓋名體俱一。瞋",
    "T27n1545_048:0250b15": "恚疑蓋應知亦爾。惛沈睡眠蓋名一體二。掉",
    "T27n1545_048:0250b16": "舉惡作蓋應知亦爾。如名對體。名施設對",
    "T27n1545_048:0250b17": "體施設。名異相對體異相。名異性對體異",
    "T27n1545_048:0250b18": "性。名分別對體分別。名覺慧對體覺慧。應",
    "T27n1545_048:0250b19": "知亦爾。問何故貪欲瞋恚疑一一別立蓋。惛",
    "T27n1545_048:0250b20": "沈睡眠掉舉惡作二二合立蓋耶。脇尊者言。",
    "T27n1545_048:0250b21": "佛知諸法性相勢用。若法堪任別立蓋者則",
    "T27n1545_048:0250b22": "別立之。若不爾者便共立蓋故不應責。復",
    "T27n1545_048:0250b23": "次若是隨眠亦纏性者各別立蓋。若是纏性",
    "T27n1545_048:0250b24": "非隨眠者二共立蓋復次若是圓滿煩惱性",
    "T27n1545_048:0250b25": "者各別立蓋。若非圓滿煩惱性者二共立",
    "T27n1545_048:0250b26": "蓋。結縛隨眠隨煩惱纏五義具足者名圓滿",
    "T27n1545_048:0250b27": "煩惱。復次以三事故名共立蓋。謂一食故。",
    "T27n1545_048:0250b28": "一對治故。等荷擔故。此中一食一對治者。謂",
    "T27n1545_048:0250b29": "貪欲蓋以淨妙相為食。不淨觀為對治。由",
    "T27n1545_048:0250c01": "此一食一對治故別立一蓋。瞋恚蓋以可憎",
    "T27n1545_048:0250c02": "相為食。慈觀為對治。由此一食一對治故",
    "T27n1545_048:0250c03": "別立一蓋。疑蓋以三世相為食。緣起觀",
    "T27n1545_048:0250c04": "為對治。由此一食一對治故別立一蓋。惛",
    "T27n1545_048:0250c05": "沈睡眠蓋以五法為食。一瞢憒。二不樂。三",
    "T27n1545_048:0250c06": "頻欠。四食不平性。五心羸劣性。以毘鉢舍",
    "T27n1545_048:0250c07": "那為對治。由此同食同對治故共立一蓋。",
    "T27n1545_048:0250c08": "掉舉惡作蓋以四法為食。一親里尋。二國",
    "T27n1545_048:0250c09": "土尋。三不死尋。四念昔樂事。以奢摩他為",
    "T27n1545_048:0250c10": "對治。由此同食同對治故共立一蓋。等荷擔",
    "T27n1545_048:0250c11": "者。貪欲瞋恚疑一一能荷一蓋重擔故別立",
    "T27n1545_048:0250c12": "蓋。惛沈睡眠二二能荷一蓋重擔故共立",
    "T27n1545_048:0250c13": "蓋。如城邑中一人能辦一所作者則令別",
    "T27n1545_048:0250c14": "辦。若二能辦一所作者則令共辦。又如椽",
    "T27n1545_048:0250c15": "梁強者用一弱者用二此亦如是。問何緣",
    "T27n1545_048:0250c16": "五蓋次第如是。答如是次第於文於說俱",
    "T27n1545_048:0250c17": "隨順故。復次如是次第授者受者俱隨順故。",
    "T27n1545_048:0250c18": "復次五蓋如是次第生故。世尊如是次第而",
    "T27n1545_048:0250c19": "說。是故尊者世友說曰。得可愛境便生貪",
    "T27n1545_048:0250c20": "欲。失可愛境次生瞋恚。失此境已心便羸",
    "T27n1545_048:0250c21": "弱。次生惛沈。由惛沈故心便憒悶。次生睡",
    "T27n1545_048:0250c22": "眠。從彼覺已次生掉舉。既掉舉已次生惡",
    "T27n1545_048:0250c23": "作。從惡作後復引生疑。由此五蓋次第如",
    "T27n1545_048:0250c24": "是。問佛說五蓋差別有十。云何分五為十",
    "T27n1545_048:0250c25": "蓋耶。答以三事故分五為十。一內外故。二",
    "T27n1545_048:0250c26": "自體故。三善惡故。內外者。謂有貪欲蓋緣",
    "T27n1545_048:0250c27": "內而起。有貪欲蓋緣外而起故成二蓋。有",
    "T27n1545_048:0250c28": "瞋恚蓋是瞋自體。有瞋恚蓋是瞋因緣故成",
    "T27n1545_048:0250c29": "二蓋。自體者。謂有惛沈蓋。有睡眠蓋。有掉",
    "T27n1545_048:0251a01": "舉蓋。有惡作蓋。二分成四。善惡者。謂疑於",
    "T27n1545_048:0251a02": "善惡分成二蓋故。由三事分五為十。此",
    "T27n1545_048:0251a03": "十一一能障通慧菩提涅槃故名為蓋。問七",
    "T27n1545_048:0251a04": "隨眠中慢無明見。世尊何故不立蓋耶。答慢",
    "T27n1545_048:0251a05": "非蓋者能隱覆心故名為蓋。慢能策心令",
    "T27n1545_048:0251a06": "心高舉故不立蓋。無明所以不立蓋者等",
    "T27n1545_048:0251a07": "荷擔故說名為蓋。無明隱覆行相轉故。荷擔",
    "T27n1545_048:0251a08": "偏重不順等義故不立。在此蓋類中見非",
    "T27n1545_048:0251a09": "蓋者能滅慧故說名為蓋。見即是慧不可自",
    "T27n1545_048:0251a10": "性還滅自性故慧非蓋。問因論生論蓋能總",
    "T27n1545_048:0251a11": "滅有為善法。何故但說蓋滅慧耶。答以慧",
    "T27n1545_048:0251a12": "勝故但說滅慧。即總說滅有為善法勝尚",
    "T27n1545_048:0251a13": "能滅。況餘劣者。如人能伏千人敵者。諸餘",
    "T27n1545_048:0251a14": "劣者豈不能伏。問色無色界諸煩惱等何故",
    "T27n1545_048:0251a15": "非蓋。答彼無蓋相故不立蓋。復次蓋能障",
    "T27n1545_048:0251a16": "礙三界離染四沙門果九遍知道。色無色界",
    "T27n1545_048:0251a17": "諸煩惱等無如是能故不立蓋。復次蓋能",
    "T27n1545_048:0251a18": "障礙定及定果。色無色界諸煩惱等無如是",
    "T27n1545_048:0251a19": "能故不立蓋。復次蓋能障礙三道三根三",
    "T27n1545_048:0251a20": "種律儀三種菩提三慧三蘊三學三修三淨。",
    "T27n1545_048:0251a21": "色無色界諸煩惱等。無如是能故不立蓋。",
    "T27n1545_048:0251a22": "三道者。謂見道修道無學道。三根者。謂未知",
    "T27n1545_048:0251a23": "當知根已知根具知根。三種律儀者。謂別解",
    "T27n1545_048:0251a24": "脫律儀。靜慮律儀。無漏律儀。三種菩提者。謂",
    "T27n1545_048:0251a25": "聲聞菩提。獨覺菩提。無上菩提。三慧者。謂聞",
    "T27n1545_048:0251a26": "所成慧。思所成慧。修所成慧。三蘊者。謂戒蘊",
    "T27n1545_048:0251a27": "定蘊慧蘊。三學三修三淨亦爾。復次蓋唯不",
    "T27n1545_048:0251a28": "善。色無色界諸煩惱等皆是無記。故不立",
    "T27n1545_048:0251a29": "蓋。問因論生論。何故唯立不善為蓋非",
    "T27n1545_048:0251b01": "無記耶。答障善法聚故名為蓋。由此蓋者",
    "T27n1545_048:0251b02": "唯是不善。如契經說善法聚者。謂四念住",
    "T27n1545_048:0251b03": "近障此者。謂惡法聚。惡法聚者。即是五蓋。",
    "T27n1545_048:0251b04": "尊者妙音亦作是說。雖諸煩惱障聖道故",
    "T27n1545_048:0251b05": "皆應名蓋。而為有情深厭離故唯說不善。",
    "T27n1545_048:0251b06": "問無慚無愧既唯不善遍與一切不善心俱",
    "T27n1545_048:0251b07": "何故非蓋。有作是說。此是世尊為受化者",
    "T27n1545_048:0251b08": "有餘略說。脇尊者言。佛知諸法性相勢用。",
    "T27n1545_048:0251b09": "若法堪任立為蓋者則便立之。若不爾者",
    "T27n1545_048:0251b10": "不立為蓋故不應責。尊者世友作如是說。",
    "T27n1545_048:0251b11": "無慚無愧雖與一切不善心俱唯是不善。",
    "T27n1545_048:0251b12": "而造惡時無羞無恥於所造惡多諸巧便。",
    "T27n1545_048:0251b13": "於障覆義不顯了故不立為蓋。尊者妙音",
    "T27n1545_048:0251b14": "亦作是說。無慚無愧雖於所作不善業中",
    "T27n1545_048:0251b15": "勢用增上。而於障覆義不顯了故不立蓋。",
    "T27n1545_048:0251b16": "尊者佛陀提婆說曰。無慚無愧雖障戒蘊。而",
    "T27n1545_048:0251b17": "彼勢用不及貪瞋。雖障定蘊而彼勢用不",
    "T27n1545_048:0251b18": "及掉舉及以惡作。雖障慧蘊而彼勢用不",
    "T27n1545_048:0251b19": "及惛沈及以睡眠故不立蓋。問嫉慳二結",
    "T27n1545_048:0251b20": "何故非蓋。答亦應名蓋而不說者。當知此",
    "T27n1545_048:0251b21": "是有餘之說。有作是說。此是世尊為受化",
    "T27n1545_048:0251b22": "者簡略而說。脇尊者言。佛知諸法性相勢",
    "T27n1545_048:0251b23": "用。堪立蓋者則便立之。若不爾者不立為",
    "T27n1545_048:0251b24": "蓋故不應責。尊者世友作如是言。嫉慳二",
    "T27n1545_048:0251b25": "種惱亂二趣。及與出家在家二眾故立為",
    "T27n1545_048:0251b26": "結。然於障覆義不增強故不立蓋。尊者",
    "T27n1545_048:0251b27": "妙音亦作是說。嫉慳二結蓋義不顯故不立",
    "T27n1545_048:0251b28": "蓋。尊者覺天作如是說。嫉慳二結障戒定",
    "T27n1545_048:0251b29": "慧勢用不及貪欲蓋等故不立蓋。問忿覆",
    "T27n1545_048:0251c01": "二纏何故非蓋。答亦應名蓋而不說者。當",
    "T27n1545_048:0251c02": "知此是有餘之說。有作是說。此是如來為",
    "T27n1545_048:0251c03": "所度生簡略之說。脇尊者言。佛知諸法性相",
    "T27n1545_048:0251c04": "勢用堪立蓋者則便立之。不堪立者便不",
    "T27n1545_048:0251c05": "立蓋故不應責。尊者世友作如是說。忿覆",
    "T27n1545_048:0251c06": "二纏於障覆心義不顯了故不立蓋。尊者",
    "T27n1545_048:0251c07": "妙音亦作是說。忿覆二纏於障覆義非增",
    "T27n1545_048:0251c08": "上故不立為蓋。尊者覺天作如是說。忿覆",
    "T27n1545_048:0251c09": "二纏障戒蘊等勢用。不及貪欲蓋等故不",
    "T27n1545_048:0251c10": "立蓋。西方諸師作如是說。忿覆二種無",
    "T27n1545_048:0251c11": "別體故不別立蓋。問六煩惱垢何故非蓋。",
    "T27n1545_048:0251c12": "答亦應名蓋而不說者。當知此是有餘之",
    "T27n1545_048:0251c13": "說。有作是說。此是如來為所度生簡略之",
    "T27n1545_048:0251c14": "說。脇尊者言。佛知諸法性相勢用堪立蓋",
    "T27n1545_048:0251c15": "者則便立之。不堪立者便不立蓋故不應",
    "T27n1545_048:0251c16": "責。尊者世友作如是言。六煩惱垢行相麁",
    "T27n1545_048:0251c17": "動不順蓋義故不立蓋。尊者妙音亦作是",
    "T27n1545_048:0251c18": "說。六煩惱垢不順蓋相故不立蓋。微細數行",
    "T27n1545_048:0251c19": "是蓋相故。尊者覺天作如是說。六煩惱垢",
    "T27n1545_048:0251c20": "障戒定慧勢用。不及貪欲蓋等故不立",
    "T27n1545_048:0251c21": "蓋。如契經說。無明蓋所覆愛結所繫縛愚",
    "T27n1545_048:0251c22": "智。俱感得如是有識身。問無明能覆亦能縛",
    "T27n1545_048:0251c23": "愛結能縛亦能覆。何故但說無明所覆愛結",
    "T27n1545_048:0251c24": "縛耶。答俱應說二而不說者。應知彼是有",
    "T27n1545_048:0251c25": "餘之說。復次欲令所說義易解故。以種種",
    "T27n1545_048:0251c26": "語種種文說。復次彼經欲現二門二略二階",
    "T27n1545_048:0251c27": "二蹬二明二炬二文二影。如說。無明所覆",
    "T27n1545_048:0251c28": "愛結亦應爾。如說。愛結所縛無明亦應爾。",
    "T27n1545_048:0251c29": "欲現二門乃至二影互相顯照故作是說。",
    "T27n1545_048:0252a01": "復次先作是說。覆是蓋義無餘煩惱覆障慧",
    "T27n1545_048:0252a02": "眼如無明者。是故但說無明所覆。縛是結",
    "T27n1545_048:0252a03": "義無餘煩惱繫縛有情流轉生死如愛結",
    "T27n1545_048:0252a04": "者。是故但言愛結所縛。諸有情類無明所",
    "T27n1545_048:0252a05": "盲愛結所縛不能趣入究竟涅槃。此中應",
    "T27n1545_048:0252a06": "說二狂賊喻。昔有二賊恒在嶮路。若捉得",
    "T27n1545_048:0252a07": "人一坌其眼。一縛手足。彼人既盲復被繫",
    "T27n1545_048:0252a08": "縛不能逃避有情亦爾。無明所盲。愛結所",
    "T27n1545_048:0252a09": "縛。不能趣入究竟涅槃。流轉生死恒受",
    "T27n1545_048:0252a10": "苦惱。尊者妙音亦作是說。無明所盲。愛結",
    "T27n1545_048:0252a11": "所縛。便容造作惡不善業。復次依增上義",
    "T27n1545_048:0252a12": "故作是說。謂無明覆用增上。愛結縛用增上。",
    "T27n1545_048:0252a13": "復次依多分義故作是說。謂無明多分能覆",
    "T27n1545_048:0252a14": "愛結多分能縛。",
    "T27n1545_048:0252a15": "說一切有部發智大毘婆沙論卷第四十八"
}