{
    "T49n2035_002:0140b10": "佛祖統紀卷第二",
    "T49n2035_002:0140b12": "宋景定四明東湖沙門志磐撰",
    "T49n2035_002:0140b13": "教主釋迦牟尼佛本紀第一之二",
    "T49n2035_002:0140b14": "下兜率下兜率",
    "T49n2035_002:0140b15": "序曰。四明法師之言云。如來昔於大通之時。",
    "T49n2035_002:0140b16": "覆講法華。與無邊眾生作一乘之因矣。以",
    "T49n2035_002:0140b17": "由中間退大樂五塵。如來大悲恐其墮苦。",
    "T49n2035_002:0140b18": "於是更以小乘。而為救拔。或用衍三而為",
    "T49n2035_002:0140b19": "導引。如此大小種種成熟。堪於今世悟入",
    "T49n2035_002:0140b20": "佛乘。是故如來為此一事出現於世。然其機",
    "T49n2035_002:0140b21": "發復少差殊。故於一代而分五時。有機堪",
    "T49n2035_002:0140b22": "能直入於實者有機但能迂入於實者。雖此二類。熟在一時嚴於華",
    "T49n2035_002:0140b23": "頓談別圓被二種機者。此機從始即見勝",
    "T49n2035_002:0140b24": "相。若其中間習小深者。雖於今世入一佛",
    "T49n2035_002:0140b25": "乘。而於小先熟。故為此機示現劣身。初說",
    "T49n2035_002:0140b26": "三藏諸味調熟。來至法華方開佛慧。此機",
    "T49n2035_002:0140b27": "於始唯見劣身。故天台師曰。小機則示三",
    "T49n2035_002:0140b28": "藏佛身說法。大機應以舍那佛身說法。是",
    "T49n2035_002:0140b29": "故降神母胎。即示兩相故。然華嚴頓後。方",
    "T49n2035_002:0140c01": "施小化。譬如窮子急追不至徐語方來。前",
    "T49n2035_002:0140c02": "頓後漸其義已成。今那忽云降神母胎即",
    "T49n2035_002:0140c03": "示兩相。須知諸文所論。初頓後漸。蓋是化",
    "T49n2035_002:0140c04": "緣施設之語。今此所說大小雙應。終歸一",
    "T49n2035_002:0140c05": "乘。方盡鑑機始末之事。如方便品。思無",
    "T49n2035_002:0140c06": "大機。念欲息化。諸佛勸諭。方施小乘。次文",
    "T49n2035_002:0140c07": "却云無量劫來。讚涅槃法。生死永盡。我常",
    "T49n2035_002:0140c08": "是說。是故思機。然後施小。此等之說。皆是",
    "T49n2035_002:0140c09": "儀式。不可據此以難今文預鑑群機。原始",
    "T49n2035_002:0140c10": "要終。度物之意也並別行記今觀二聖師所論。",
    "T49n2035_002:0140c11": "則知如來出興。秖一八相。自大機而觀之。",
    "T49n2035_002:0140c12": "則始終無改。無非華嚴。自小機而觀之。",
    "T49n2035_002:0140c13": "則遊化鹿苑。諸教次第。謂之舍那謂之釋",
    "T49n2035_002:0140c14": "迦。一體而兩名。由機有不同耳。然則大小",
    "T49n2035_002:0140c15": "二始。頓漸兩說。五時施化。一乘會歸。是皆如",
    "T49n2035_002:0140c16": "來。隨順機宜。善巧方便。令入佛慧之道。今",
    "T49n2035_002:0140c17": "故得以述之。",
    "T49n2035_002:0140c18": "菩薩從兜率天。將降神時。有十佛剎微塵",
    "T49n2035_002:0140c19": "數菩薩。皆與菩薩。同願同行。乃至普賢神通",
    "T49n2035_002:0140c20": "行願。悉皆同等。又以神通。普現兜率天宮。",
    "T49n2035_002:0140c21": "一一宮中。悉現十方一切世界閻浮提內受",
    "T49n2035_002:0140c22": "生影像華嚴經○大機所見下兜率相。",
    "T49n2035_002:0140c23": "託母胎託母胎",
    "T49n2035_002:0140c24": "序曰。如來降神母胎。雙垂兩應。大機則見",
    "T49n2035_002:0140c25": "乘旃檀樓閣。小機則見乘六牙白象。大小",
    "T49n2035_002:0140c26": "在機。而於如來應本。未始有動。此託胎之",
    "T49n2035_002:0140c27": "相也。",
    "T49n2035_002:0140c28": "菩薩。已從此沒。生於人間淨飯王家。乘旃",
    "T49n2035_002:0140c29": "檀樓閣。處摩耶夫人胎華嚴經從兜率下。法",
    "T49n2035_002:0141a01": "身眷屬。如陰雲籠月。共降母胎。胎若虛空。",
    "T49n2035_002:0141a02": "常宣妙法妙玄○大機所見託胎相。",
    "T49n2035_002:0141a03": "住胎宮住胎宮",
    "T49n2035_002:0141a04": "序曰。華嚴云。如來住胎現大宮殿。示現住",
    "T49n2035_002:0141a05": "兜率。乃至般涅槃。或見在兜率。乃至或見",
    "T49n2035_002:0141a06": "入涅槃。此則於住胎一相之中備見八相。",
    "T49n2035_002:0141a07": "此荊溪所謂一一相中皆八相故也。",
    "T49n2035_002:0141a08": "菩薩於母胎中現大宮殿種種嚴飾。而令",
    "T49n2035_002:0141a09": "母身安隱無患。住母胎已。心恒正念。示現",
    "T49n2035_002:0141a10": "在兜率天。初生為童子處王宮。出家苦行",
    "T49n2035_002:0141a11": "成道轉法輪般涅槃。或有見佛種種說法。或",
    "T49n2035_002:0141a12": "見在兜率天或見來處母胎。或見初生。或",
    "T49n2035_002:0141a13": "見出家。或見成道。或見轉法輪。或見入涅",
    "T49n2035_002:0141a14": "槃華嚴經○荊溪云皆言或者一一相中皆八相故○大機所見住胎相。",
    "T49n2035_002:0141a15": "示降生示降生",
    "T49n2035_002:0141a16": "序曰。託胎降生。皆所以示同於人法耳。至",
    "T49n2035_002:0141a17": "於出入右脇周行七步。俾大小兩機所見各",
    "T49n2035_002:0141a18": "殊者。斯示現降生之相也。",
    "T49n2035_002:0141a19": "夫人攀金園樹枝而生菩薩。諸天王眾。各",
    "T49n2035_002:0141a20": "持香水。共以洗沐華嚴經初生之時。於十方",
    "T49n2035_002:0141a21": "面各行七步涅槃經○大機所見降生相。",
    "T49n2035_002:0141a22": "出父家出父家",
    "T49n2035_002:0141a23": "序曰。華嚴云。最後身菩薩。欲令著家眾生",
    "T49n2035_002:0141a24": "捨離家法。為現自在不屬他故。宣揚出",
    "T49n2035_002:0141a25": "家功德勝故。此示現出家之意有在於是",
    "T49n2035_002:0141a26": "也。",
    "T49n2035_002:0141a27": "又見出家詣道場。成等正覺。坐師子座",
    "T49n2035_002:0141a28": "華嚴經大機所見出家相。",
    "T49n2035_002:0141a29": "成佛道成佛道序曰。華嚴云道場始成者。且約",
    "T49n2035_002:0141b01": "大始而言。既非本門實成則今此正是迹中",
    "T49n2035_002:0141b02": "之迹耳。",
    "T49n2035_002:0141b03": "菩薩於菩提道場始成正覺華嚴經菩薩言。",
    "T49n2035_002:0141b04": "吾三十成道。號為釋迦牟尼。於寂滅道場。",
    "T49n2035_002:0141b05": "坐金剛華王座說法梵網經○寶藏經無相三昧經",
    "T49n2035_002:0141b06": "並云三十成道既成道已。梵天勸請惟願如",
    "T49n2035_002:0141b07": "來。當為眾生廣開甘露說無上法涅槃經○",
    "T49n2035_002:0141b08": "大機所見成道相。",
    "T49n2035_002:0141b09": "或見菩薩住兜率天入胎出胎成道降魔轉",
    "T49n2035_002:0141b10": "法輪入涅槃華嚴。新譯此大乘有降魔今合在成道中。",
    "T49n2035_002:0141b11": "述曰。自昔依起信論。列大乘八相。存住",
    "T49n2035_002:0141b12": "胎而沒降魔。依四教義。列小乘八相。存",
    "T49n2035_002:0141b13": "降魔而沒住胎。今之所述。正稟二文。以",
    "T49n2035_002:0141b14": "為綱骨。自下兜率至成道降魔。皆先大",
    "T49n2035_002:0141b15": "後小。以列其相。而於轉法輪中。則有五",
    "T49n2035_002:0141b16": "時頓漸之義。則大小二機。又蘊乎中矣。",
    "T49n2035_002:0141b17": "妙宗之言曰。佛應三土且說同居。化有",
    "T49n2035_002:0141b18": "始終須彰八相。大機所見八相難思。若",
    "T49n2035_002:0141b19": "應小機八種皆劣。此之謂也。",
    "T49n2035_002:0141b20": "下兜率下兜率",
    "T49n2035_002:0141b21": "菩薩功行滿足。位登一生補處。生兜率天。",
    "T49n2035_002:0141b22": "名曰聖善。為諸天主說補處行。期運將至。",
    "T49n2035_002:0141b23": "當下作佛。即觀五事。觀諸眾生。皆是我發",
    "T49n2035_002:0141b24": "心已來所成熟者。堪受妙法。觀此大千界。",
    "T49n2035_002:0141b25": "閻浮提迦毘羅國。最為處中此云黃色。言立德尚黃居中也",
    "T49n2035_002:0141b26": "觀釋迦第一甘蔗聖王之後觀白淨王夫妻",
    "T49n2035_002:0141b27": "真正堪為父母白淨。或云淨飯。梵云首圖馱那。本行經云。謂財德純備。然諸經未見",
    "T49n2035_002:0141b28": "白淨淨飯其義何謂觀摩耶夫人懷抱太子。滿足十月。",
    "T49n2035_002:0141b29": "生七日已。其母命終。作此觀已告諸天子。",
    "T49n2035_002:0141c01": "我應下生白淨王家。棄輪王位出家學道",
    "T49n2035_002:0141c02": "成一切種智。轉大法輪廣利天人。汝等是",
    "T49n2035_002:0141c03": "時亦當同會。諸天子聞各心念言。菩薩不久",
    "T49n2035_002:0141c04": "當成正覺因果經○小機所見下兜率相。",
    "T49n2035_002:0141c05": "託母胎託母胎",
    "T49n2035_002:0141c06": "時菩薩乘六牙白象發兜率宮按普耀經云。沸宿應下。化為白",
    "T49n2035_002:0141c07": "象。瑞應經云。化乘六牙白象。貫日之精○沸宿即鬼宿也放大光明普照十",
    "T49n2035_002:0141c08": "方。以四月八日明星出時降神母胎向曉盛明。",
    "T49n2035_002:0141c09": "故曰明星。即鬼宿也時摩耶夫人眠寤之際。見六牙白",
    "T49n2035_002:0141c10": "象騰空而來。從右脇入按普耀經云所以處右者所行不左也覺",
    "T49n2035_002:0141c11": "已白王為說瑞相。王召婆羅門占之。曰今",
    "T49n2035_002:0141c12": "此夫人胎中之子。必是正覺之瑞。若不出家",
    "T49n2035_002:0141c13": "當為輪王。夫人日更修行六波羅蜜。天獻",
    "T49n2035_002:0141c14": "飲食。不樂人間之味。時兜率天眾念言。菩薩",
    "T49n2035_002:0141c15": "已生淨飯王宮。我等亦當下生人間。得先",
    "T49n2035_002:0141c16": "聽法。於是諸天下生。數至九十九億。又他",
    "T49n2035_002:0141c17": "化自在天。下至四天王。上至色界天。與其",
    "T49n2035_002:0141c18": "眷屬。亦皆下生。不可稱計因果經有一天",
    "T49n2035_002:0141c19": "子。名曰速往至諸地獄。大聲唱言。菩薩從",
    "T49n2035_002:0141c20": "兜率天。下住母胎。汝輩速發誓願。求生人",
    "T49n2035_002:0141c21": "間。地獄眾生聞此聲已。各各相覩。復見光",
    "T49n2035_002:0141c22": "明捨地獄身。即生人中。所有大千世界。往",
    "T49n2035_002:0141c23": "昔已來種善根者。皆來於此迦毘羅城。四",
    "T49n2035_002:0141c24": "面託生佛本行經○小機所見託胎相。",
    "T49n2035_002:0141c25": "菩薩在母胎。行住坐臥無所妨礙。晨朝為色",
    "T49n2035_002:0141c26": "界諸天說法。日中為欲界天。晡時為諸鬼",
    "T49n2035_002:0141c27": "神。於夜三時。亦復如是。成熟眾生因果經○",
    "T49n2035_002:0141c28": "此經既云行住坐臥一日六時為諸天鬼神說法即小乘住",
    "T49n2035_002:0141c29": "胎之文護明菩薩。謂天人金團曰。往昔補",
    "T49n2035_002:0142a01": "處菩薩託生之家。須具六十種功德。三代清",
    "T49n2035_002:0142a02": "淨。汝下閻浮為我觀察云云護明即聖善。",
    "T49n2035_002:0142a03": "周　昭王元年己丑",
    "T49n2035_002:0142a04": "周之先。后稷名棄。好耕農。帝堯舉為農師。舜時封於邰。號后稷。別姓姬氏。後四世亶父。遷居周",
    "T49n2035_002:0142a05": "原。子季歷。在殷為雍州伯。以在西故。稱西伯。季歷子昌。繼父為西伯。殷紂失道。西伯受命稱王。號曰",
    "T49n2035_002:0142a06": "周。昌子發。舉兵滅紂。即天子位。號武王追尊西伯為文王。武王子誦為成王。成王子釗為康王。康王子瑕。",
    "T49n2035_002:0142a07": "為昭王。昭王子滿為穆王。",
    "T49n2035_002:0142a08": "示降生示降生",
    "T49n2035_002:0142a09": "二十六年甲寅○劉道原通鑑外紀。昭王元年己丑。二十六年甲寅。今諸書多稱二十四年。相承",
    "T49n2035_002:0142a10": "之誤夫人懷孕將滿十月。其父善覺遣使白",
    "T49n2035_002:0142a11": "王。我女懷藏聖胎威德甚大。慮產子後女",
    "T49n2035_002:0142a12": "命不久。欲迎止嵐毘園中盡父子情。王即",
    "T49n2035_002:0142a13": "勅有司備儀禮。送至父家佛本行經時夫人即",
    "T49n2035_002:0142a14": "升寶輿前後導從。往藍毘尼園中。十月滿",
    "T49n2035_002:0142a15": "足。四月八日。日初出時前言四月八日降胎。今言四月八日出胎。並出因果經。",
    "T49n2035_002:0142a16": "南山云降胎出胎。皆言四月八日。則是十二月在胎文。今此文言十月滿足者。且約人間十月懷妊為言。若佛所行",
    "T49n2035_002:0142a17": "讚經。則云三月八日生。此皆譯人用歷。兩土不同。然內外典籍。多言四月八日夫人見",
    "T49n2035_002:0142a18": "無憂樹花葉茂盛。即舉右手欲牽摘之。菩",
    "T49n2035_002:0142a19": "薩漸漸從右脇出。時樹下生七寶蓮花。大",
    "T49n2035_002:0142a20": "如車輪。身墮花上自行七步。舉右手作獅",
    "T49n2035_002:0142a21": "子吼云。我於天人之中最尊最勝按瑞應經云。舉右",
    "T49n2035_002:0142a22": "手而言曰。天上天下。唯我獨尊。善權經云。為應七覺。故行七步。舉手現相。為除外道自尊時四天",
    "T49n2035_002:0142a23": "王。即以天繒接置寶几。帝釋執寶蓋。梵王",
    "T49n2035_002:0142a24": "持白拂。侍立左右。難陀兄弟二龍王。於虛",
    "T49n2035_002:0142a25": "空中吐清淨水。一溫一涼以灌太子按普耀經",
    "T49n2035_002:0142a26": "釋梵雨香。九龍下香水浴身身黃金色。三十二相。放大光明",
    "T49n2035_002:0142a27": "照三千界。天龍八部空中作樂。歌頌佛德",
    "T49n2035_002:0142a28": "散花亂墜。一切天人讚嘆種智。速成佛道",
    "T49n2035_002:0142b01": "度脫眾生。唯有魔王不安本座。於時采女",
    "T49n2035_002:0142b02": "以天繒㲲裹抱太子至夫人所。青衣還宮",
    "T49n2035_002:0142b03": "說奇瑞相。王即嚴駕四兵象馬車徒導從。入園",
    "T49n2035_002:0142b04": "見相殊特。喜懼交懷。前抱太子置象輿上。",
    "T49n2035_002:0142b05": "隨從入城將詣天祠。梵釋形像皆起禮足而",
    "T49n2035_002:0142b06": "言曰。今此太子天人中尊。云何來此欲禮",
    "T49n2035_002:0142b07": "於我群臣歡異即奉太子入王本宮。時諸釋",
    "T49n2035_002:0142b08": "同日生五百男。王家青衣亦生五百蒼頭。王",
    "T49n2035_002:0142b09": "厩象生白子。馬生白駒。牛羊亦生五色羔",
    "T49n2035_002:0142b10": "犢。數各五百。宮中五百伏藏自然而出。有諸",
    "T49n2035_002:0142b11": "商人入海采寶而還。各貢珍奇。王召諸婆",
    "T49n2035_002:0142b12": "羅門。當為太子作何等名。答言。太子生時。",
    "T49n2035_002:0142b13": "一切寶藏皆悉發出。所有諸瑞莫非吉祥。當",
    "T49n2035_002:0142b14": "名薩婆悉達此云一切義成又名頓吉時八王亦同日生",
    "T49n2035_002:0142b15": "太子。各懷歡喜。共制美名因果經王家青衣",
    "T49n2035_002:0142b16": "亦生蒼頭。奴名車匿。厩生白駒。名犍陟。王",
    "T49n2035_002:0142b17": "後常使車匿侍從。白馬給乘瑞應經王訪五百",
    "T49n2035_002:0142b18": "聰明相師令占太子。相師言。若當出家成",
    "T49n2035_002:0142b19": "一切種智。若在家者為轉輪王。相師又言。",
    "T49n2035_002:0142b20": "有一梵仙名阿私陀此云無比瑞應經名阿夷具足五通。",
    "T49n2035_002:0142b21": "在香山中。能斷疑惑。王思路險非人能到。",
    "T49n2035_002:0142b22": "阿私陀。遙知王意騰空而來。相太子已悲",
    "T49n2035_002:0142b23": "泣而言曰。恨我不久命終生無想天。不覩",
    "T49n2035_002:0142b24": "佛興不聞經法。若有具三十二相。或但非",
    "T49n2035_002:0142b25": "處。又不明顯。此人尚為轉輪聖王。今觀太",
    "T49n2035_002:0142b26": "子。諸相得所又極明顯。法定必成一切德",
    "T49n2035_002:0142b27": "智。王聞仙說。慮恐出家。起三時殿七寶莊",
    "T49n2035_002:0142b28": "嚴。城門開閉。聞四十里。五百婇女。宿衛殿",
    "T49n2035_002:0142b29": "宇。花果眾鳥。流泉浴池。光麗心目以悅太子。",
    "T49n2035_002:0142c01": "生滿七日。其母命終。以懷太子功德大故",
    "T49n2035_002:0142c02": "上生忉利法大權經云。前處兜率。觀后餘命十月七日。故託神來時姨母摩",
    "T49n2035_002:0142c03": "訶波闍波提。乳養太子如母無異因果經○",
    "T49n2035_002:0142c04": "小機所見降生相。",
    "T49n2035_002:0142c05": "述曰。如來降靈示滅之相。記年月者。其",
    "T49n2035_002:0142c06": "說紛然。今作正義。異說兩番。以區別之。",
    "T49n2035_002:0142c07": "初正義者有六。其一。周書異記昭王二十",
    "T49n2035_002:0142c08": "四年甲寅歲。四月八日。有五色光。入貫",
    "T49n2035_002:0142c09": "太微。遍於西方。太史蘇由曰。有大聖人",
    "T49n2035_002:0142c10": "生於西方。穆王五十二年壬申歲。二月十",
    "T49n2035_002:0142c11": "五日旦白虹十二道。南北通貫。太史扈多",
    "T49n2035_002:0142c12": "曰。西方有大聖人。終亡之相。其二。法本",
    "T49n2035_002:0142c13": "內傳。摩騰法師對明帝曰。佛以甲寅之",
    "T49n2035_002:0142c14": "歲四月八日生。此當周昭王二十四年。其",
    "T49n2035_002:0142c15": "三。魏書沙門曇謨最曰。佛以周昭王二十",
    "T49n2035_002:0142c16": "四年四月八日生。穆王五十二年二月十",
    "T49n2035_002:0142c17": "五日滅。其四。南岳願文云。佛以甲寅四月",
    "T49n2035_002:0142c18": "八日降生。其五。輔行云。悉達生淨飯王",
    "T49n2035_002:0142c19": "宮。當周昭王甲寅之歲。其六。唐太宗。勅",
    "T49n2035_002:0142c20": "尚書劉德威。問法琳法師。佛降生入滅。何",
    "T49n2035_002:0142c21": "故傳述乖亂。琳乃論定。周昭甲寅生。穆王",
    "T49n2035_002:0142c22": "壬申滅。次列異說有八。石柱銘。周桓王",
    "T49n2035_002:0142c23": "乙丑。法顯法師傳。殷武乙甲午。像正記。平",
    "T49n2035_002:0142c24": "王戊子。南山感通傳。天人云夏桀世。度律",
    "T49n2035_002:0142c25": "師眾聖點記貞定王甲戌。開皇三寶錄。王",
    "T49n2035_002:0142c26": "簡棲頭陀寺記。皆以為周魯二莊。甚至",
    "T49n2035_002:0142c27": "孤山亦作此說。其所注四十二章經。則",
    "T49n2035_002:0142c28": "取淨名疏云。周時佛興。星殞如雨。蓋",
    "T49n2035_002:0142c29": "準瑞應經所言沸星下侍之事。天台秖",
    "T49n2035_002:0143a01": "言佛興。未嘗定指周莊。雖云如雨。乃是",
    "T49n2035_002:0143a02": "借文左傳。孤山誤認此語。遂作二莊以",
    "T49n2035_002:0143a03": "釋。以致淨覺作記。妄稱天台正取二莊。",
    "T49n2035_002:0143a04": "然荊溪明言昭王甲寅。初無二莊之論。是",
    "T49n2035_002:0143a05": "知異說自此可息矣。若欲會同左傳如",
    "T49n2035_002:0143a06": "雨之說。則如文殊般涅槃經云。佛滅度後。",
    "T49n2035_002:0143a07": "二百五十年。文殊至雲山化五百仙人",
    "T49n2035_002:0143a08": "訖。還歸本土放大光明遍照世界入",
    "T49n2035_002:0143a09": "於涅槃。自昭王至莊王。正當二百五十",
    "T49n2035_002:0143a10": "餘年。恒星之騐其在此乎左傳。魯莊公七年甲午四月辛卯。夜",
    "T49n2035_002:0143a11": "恒星不見。星殞如雨。即周莊王十年又孤山垂裕記。依周歷以",
    "T49n2035_002:0143a12": "十一月建子為正。言四月即今二月。今",
    "T49n2035_002:0143a13": "准因果瑞應本行諸經。並云四月八日。法",
    "T49n2035_002:0143a14": "本內傳。魏書。亦皆四月八日。三經既非周",
    "T49n2035_002:0143a15": "譯。二書亦非周世。則知非建子之正明",
    "T49n2035_002:0143a16": "矣。蓋自漢武改寅為正。至於今日遵而",
    "T49n2035_002:0143a17": "用之。則經傳之言四月。非為差錯。不當",
    "T49n2035_002:0143a18": "遠據周歷改為二月也。此大略出翻譯",
    "T49n2035_002:0143a19": "名義。今更增益文證。以祛昔人之異見",
    "T49n2035_002:0143a20": "云。",
    "T49n2035_002:0143a21": "二十七年乙卯先是太子生時。足行七步口",
    "T49n2035_002:0143a22": "稱獨尊。言已便默。如諸嬰孩不行不語。諸",
    "T49n2035_002:0143a23": "母養育漸至長大智論二十八年丙辰二十九年",
    "T49n2035_002:0143a24": "丁巳三十年戊午三十一年己未王為太子。辨象馬",
    "T49n2035_002:0143a25": "牛羊諸車童子玩具。舉國人民皆行仁惠。五",
    "T49n2035_002:0143a26": "穀豐熟風雲以時。皆是太子福德之力。又",
    "T49n2035_002:0143a27": "以青衣所生車匿等五百蒼頭給侍太子",
    "T49n2035_002:0143a28": "因果經三十二年庚申太子年七歲。王令學書",
    "T49n2035_002:0143a29": "訪國中聰明婆羅門名曰選友。起大學堂",
    "T49n2035_002:0143b01": "床榻學具。太子問師。書有幾種。師默不答。",
    "T49n2035_002:0143b02": "內懷慚愧禮太子足。惟願為說閻浮提書。",
    "T49n2035_002:0143b03": "凡有幾種。太子答言。或有梵書婆羅門書或佉",
    "T49n2035_002:0143b04": "婁書驢脣仙人有如是等六十四書按佛本行經。太子八歲。學書。師",
    "T49n2035_002:0143b05": "毘奢多羅。六十四書。中有提婆書。天也。那伽書。龍也。支那國書。大唐也。此下具有天地八部四洲鳥獸等音聲",
    "T49n2035_002:0143b06": "諸書諾。白王言。太子是天人中師。云何欲令",
    "T49n2035_002:0143b07": "我教。王聞歡喜。凡技藝典籍天文地理算數",
    "T49n2035_002:0143b08": "射御。皆悉自然知之因果經時王復令釋種",
    "T49n2035_002:0143b09": "忍天教太子兵戎法式。為造一苑。名曰勒",
    "T49n2035_002:0143b10": "劬。太子與五百釋子入苑遊戲。學一切典",
    "T49n2035_002:0143b11": "籍。四年之中。及諸釋種。皆悉通達佛本行經。",
    "T49n2035_002:0143b12": "三十三年辛酉太子在苑射戲。提婆達多。射著",
    "T49n2035_002:0143b13": "一雁。墮於苑中。太子拔箭以酥蜜封瘡。達",
    "T49n2035_002:0143b14": "多遣使來言。宜速見還。太子報言。我已攝",
    "T49n2035_002:0143b15": "受此雁。自我發菩提心來。我皆攝受一切",
    "T49n2035_002:0143b16": "眾生。況復此雁而不屬我。自此與達多結",
    "T49n2035_002:0143b17": "怨相競佛本行經。",
    "T49n2035_002:0143b18": "三十四年壬戌",
    "T49n2035_002:0143b19": "三十五年癸亥太子年十歲。王訪國中善知射",
    "T49n2035_002:0143b20": "者。令教太子。師與小弓。令射鐵鼓。太子",
    "T49n2035_002:0143b21": "更求如是七弓。一箭過七鐵鼓。射師白王。",
    "T49n2035_002:0143b22": "太子自知射藝。云何令我為師。王大歡喜。",
    "T49n2035_002:0143b23": "擊鼓唱令。太子七日。當出後園欲試武藝。",
    "T49n2035_002:0143b24": "提婆達多最先出城。時有大象當城門住。",
    "T49n2035_002:0143b25": "達多獨前以手搏頭。即便躄地。於是軍眾",
    "T49n2035_002:0143b26": "次第得過。難陀繼至。以足指挑象擲著路",
    "T49n2035_002:0143b27": "旁。太子出城。以手擲象城外。還以手接。不",
    "T49n2035_002:0143b28": "令傷損。象又還蘇。時諸人民歎未曾有。達",
    "T49n2035_002:0143c01": "多至園。最先發射徹三金鼓。次至難陀亦",
    "T49n2035_002:0143c02": "徹三鼓。太子以弓力弱。取王庫內祖王良",
    "T49n2035_002:0143c03": "弓。即放一箭。徹過七鼓。然後入地。過大鐵",
    "T49n2035_002:0143c04": "圍山。時提婆達多與難陀。共相撲戲。二人力",
    "T49n2035_002:0143c05": "等無有勝者。太子手執二弟。躄之於地。以",
    "T49n2035_002:0143c06": "慈力故。不令傷痛因果經。",
    "T49n2035_002:0143c07": "三十六年甲子三十七年乙丑三十八年丙寅三十九",
    "T49n2035_002:0143c08": "年丁卯",
    "T49n2035_002:0143c09": "四十年戊辰太子年十五歲。王會群臣諸小王",
    "T49n2035_002:0143c10": "仙人婆羅門等。皆悉雲集。至二月八日。以",
    "T49n2035_002:0143c11": "七寶器。盛四大海水。各各頂戴。傳授與王。",
    "T49n2035_002:0143c12": "灌太子頂。付七寶印。立為太子。時八國王。",
    "T49n2035_002:0143c13": "亦於是日同立太子因果經。",
    "T49n2035_002:0143c14": "四十一年己巳太子啟王出遊。前至王田。息",
    "T49n2035_002:0143c15": "閻浮樹下。見諸耕人。時淨居天作壤蟲。烏",
    "T49n2035_002:0143c16": "隨啄之。見已悲愍。即便思惟。得四禪地",
    "T49n2035_002:0143c17": "因果經王尋太子。見在樹下。一切樹影悉移。",
    "T49n2035_002:0143c18": "唯此樹陰覆太子身。如重雲間忽見明月",
    "T49n2035_002:0143c19": "菩薩本行經。",
    "T49n2035_002:0143c20": "四十二年庚午太子十七歲按本行經十九納妃釋種婆羅門",
    "T49n2035_002:0143c21": "摩訶那摩有女。名耶輸陀羅。顏色端正智",
    "T49n2035_002:0143c22": "慧過人。王即遣使往迎。為太子妃。太子常",
    "T49n2035_002:0143c23": "修禪觀。未嘗與妃有夫婦道因果經太子有",
    "T49n2035_002:0143c24": "三夫人。一瞿夷。二耶惟檀即邪輸也三鹿野。以",
    "T49n2035_002:0143c25": "有三婦。為立三時殿。殿有二萬婇女十二遊經",
    "T49n2035_002:0143c26": "○文句云。未曾有及瑞應。皆云羅睺。是瞿夷子。法華涅槃。皆云是邪輸子。二義云何通。或可彼經舉夫母。此經",
    "T49n2035_002:0143c27": "舉所生。釋論瞿毘邪是寶女。不孕即是瞿夷。故知定是邪輸子○瑞應經云。十七歲納妃。",
    "T49n2035_002:0143c28": "四十三年辛未太子白王將遊園林。前後導從",
    "T49n2035_002:0144a01": "出城東門。時淨居天化作老人。頭白背傴。",
    "T49n2035_002:0144a02": "見已還宮。愁思不樂。念言老至如電。我豈",
    "T49n2035_002:0144a03": "獨免。云何世人而不怖畏。他日復從城南",
    "T49n2035_002:0144a04": "門出。淨居天化作病人。身瘦腹大不能自",
    "T49n2035_002:0144a05": "持。太子念言。如此病苦云何不畏。即回車",
    "T49n2035_002:0144a06": "入宮。少時復從城西門出。淨居天化為死",
    "T49n2035_002:0144a07": "人。四人輿行室家哭送。太子語臣優陀夷",
    "T49n2035_002:0144a08": "曰。世間乃復有此死苦。云何於中而行放",
    "T49n2035_002:0144a09": "逸。即勅回車。最後出城北門。淨居天化作",
    "T49n2035_002:0144a10": "比丘。法服持鉢手執錫杖。太子問是何人。答",
    "T49n2035_002:0144a11": "言。我是比丘。修學聖道永得無為。言已騰",
    "T49n2035_002:0144a12": "虛空去。太子牽馬還宮。而自念言。我先見",
    "T49n2035_002:0144a13": "有老病死苦。常恐為此所逼。今見比丘。",
    "T49n2035_002:0144a14": "開悟我情示解脫路。即思惟方便欲求出",
    "T49n2035_002:0144a15": "家因果經○按瑞應經云。十四歲遊四門○本行經云。太子問何人。答曰。我佛弟子沙門也。問何名沙門。",
    "T49n2035_002:0144a16": "答曰。三界兮擾擾。六趣兮昏昏。識心達本源。故號為沙門。",
    "T49n2035_002:0144a17": "四十四年壬申四十五年癸酉四十六年甲戌四十",
    "T49n2035_002:0144a18": "七年乙亥四十八年丙子四十九年丁丑",
    "T49n2035_002:0144a19": "出父家出父家",
    "T49n2035_002:0144a20": "五十年戊寅太子年二十五歲妙樂云。若十九出家。則二十四成道。若三十",
    "T49n2035_002:0144a21": "成道。則二十五出家○據寶藏經。二十五出家。三十成道。荊溪之言。有合於此往父王所",
    "T49n2035_002:0144a22": "作禮白言。恩愛集會必有別離。唯願聽我",
    "T49n2035_002:0144a23": "出家學道。王執其手流淚言曰。國未有嗣",
    "T49n2035_002:0144a24": "宜息此意。時相師白王。太子若不出家。過",
    "T49n2035_002:0144a25": "七日後當得轉輪王位。王聞益喜。於城四",
    "T49n2035_002:0144a26": "門各置千人以為防護。王語太子。我昔曾",
    "T49n2035_002:0144a27": "聞阿私陀仙說汝畢定不樂處世。若生一",
    "T49n2035_002:0144a28": "子不復相違。太子即以右手。指其妃腹。便",
    "T49n2035_002:0144b01": "覺有娠按瑞應經云。指妃腹曰。却後六年汝當生男二月七日思求",
    "T49n2035_002:0144b02": "出家。身放光明照諸天宮。諸天皆知太子",
    "T49n2035_002:0144b03": "出家時至。即來禮足白言。無量劫來所修行",
    "T49n2035_002:0144b04": "願今正成熟。太子答言。如汝等語。然父王",
    "T49n2035_002:0144b05": "勅內外官屬。嚴見防衛欲去無從。諸天即",
    "T49n2035_002:0144b06": "以神力令諸官屬悉皆淳臥使無知者。耶",
    "T49n2035_002:0144b07": "輸臥中即得三夢。一月墮。二牙齒落。三失右",
    "T49n2035_002:0144b08": "臂。覺已具述。太子語云。月猶在天。齒又不",
    "T49n2035_002:0144b09": "落。臂復尚存。當知此夢虛假非實。至於後",
    "T49n2035_002:0144b10": "夜諸天白言。內外眷屬皆悉睡臥。今正是",
    "T49n2035_002:0144b11": "時。太子即令車匿被犍陟來。車匿流淚而",
    "T49n2035_002:0144b12": "言曰。今非遊觀之時。云何中夜而忽索馬。",
    "T49n2035_002:0144b13": "即舉聲號泣欲令王宮眷屬覺知。以天神",
    "T49n2035_002:0144b14": "力昏臥如故。車匿牽馬既至。諸天捧馬四",
    "T49n2035_002:0144b15": "足。并接車匿。帝釋執蓋從北門出。其門無",
    "T49n2035_002:0144b16": "聲自然而開。行至天曉已三踰闍那三由旬也諸天",
    "T49n2035_002:0144b17": "事畢忽然不見。行至跋伽仙人苦行林中。即",
    "T49n2035_002:0144b18": "便下馬語車匿言。我既捨國至間靜處。汝",
    "T49n2035_002:0144b19": "與犍陟俱可還宮車匿悲泣不能自勝。犍",
    "T49n2035_002:0144b20": "陟舐太子足。淚落如雨。太子即就車匿。取",
    "T49n2035_002:0144b21": "七寶劍自剃鬚髮。而發願言。願共一切斷",
    "T49n2035_002:0144b22": "除煩惱及以習障。帝釋接髮而去。讚言善",
    "T49n2035_002:0144b23": "哉。時淨居天化作獵師身被袈裟。太子見",
    "T49n2035_002:0144b24": "已而語之曰。汝所著衣是寂靜服。云何著",
    "T49n2035_002:0144b25": "此而為罪行。我今持此七寶之衣。與汝貿",
    "T49n2035_002:0144b26": "易。答言善哉。即脫寶衣而與獵者。自被袈",
    "T49n2035_002:0144b27": "裟大論云。所貿得衣。粗布僧伽梨也時淨居天還復梵身。上",
    "T49n2035_002:0144b28": "升虛空。於是車匿即牽犍陟。嗚噎悲哽緣路",
    "T49n2035_002:0144b29": "而還。跋伽仙人遙見太子。謂是天神。與眾請",
    "T49n2035_002:0144c01": "坐即問。問仙人。汝等苦行欲何所求。答言。",
    "T49n2035_002:0144c02": "為欲生天。太子又問。汝等修諸苦因以求",
    "T49n2035_002:0144c03": "苦報。終不離苦。言論往復。明旦辭去。車匿",
    "T49n2035_002:0144c04": "牽犍陟還入宮城。具白父王。王愛念情深。",
    "T49n2035_002:0144c05": "即遣王師大臣。尋至仙所仙云。已過中路。",
    "T49n2035_002:0144c06": "遙見樹下端坐思惟。大臣具告王意。太子",
    "T49n2035_002:0144c07": "答曰。豈不知恩。但以生老病死四患為苦",
    "T49n2035_002:0144c08": "耳。我今終無返步。大臣即留憍陳如等五",
    "T49n2035_002:0144c09": "人。密令伺察。時太子北度按西域記應云南度恒河。路",
    "T49n2035_002:0144c10": "經王舍城中。頻婆娑羅王按瑞應經作瓶沙王聞太子",
    "T49n2035_002:0144c11": "至。願捨國相奉。太子答王。今可於身命財",
    "T49n2035_002:0144c12": "修三堅法。不應以不堅之法勸獎餘人。遂",
    "T49n2035_002:0144c13": "即別去。時王告曰。若道成日願先見度。太子",
    "T49n2035_002:0144c14": "前行至阿羅邏仙人處。聞說從得初禪。乃",
    "T49n2035_002:0144c15": "至入非想非非想處名為解脫。太子知非",
    "T49n2035_002:0144c16": "究竟。即與仙別。次至迦蘭住處。論議問答。",
    "T49n2035_002:0144c17": "亦復如是。太子調伏二仙人已至伽闍山",
    "T49n2035_002:0144c18": "苦行林中憍陳如等五人住處。於泥連禪河",
    "T49n2035_002:0144c19": "側。靜坐思惟。宜應六年苦行以度眾生",
    "T49n2035_002:0144c20": "因果經天神進食一不肯受。天令左右自生",
    "T49n2035_002:0144c21": "麻米。日食一麻一米以續精氣。端坐六年。",
    "T49n2035_002:0144c22": "形體羸瘦。寂默一心。內思安般將思安住般涅槃故。修",
    "T49n2035_002:0144c23": "此六妙門禪。故法界次第云。前三是定。後三是惠。愛惠察。能發真明。出離生死。妙門者。涅槃為妙。門謂能通。",
    "T49n2035_002:0144c24": "六法相通能至真妙泥洹。故云妙門一數攝心在息。從一至十。名之為數二隨細心依息。知",
    "T49n2035_002:0144c25": "入知出。故名為隨三止息心靜慮名之為止四觀分別所證名之為觀五還轉心反照名之",
    "T49n2035_002:0144c26": "為還六淨心無所依。妄波不起。名之為淨遊止三四止觀二門出入二",
    "T49n2035_002:0144c27": "門。微妙神通。無分散意瑞應經太子日食一",
    "T49n2035_002:0144c28": "麻一米。或七日一食。陳如五人供奉太子。遣",
    "T49n2035_002:0145a01": "人白王。具說苦相。王與姨母及耶輸。各嚴",
    "T49n2035_002:0145a02": "五百車資生之物。令車匿領送皆悉不受",
    "T49n2035_002:0145a03": "因果經○已上並小機所見出家相。",
    "T49n2035_002:0145a04": "述曰．按瑞應．因果．中本起．大論。並云十",
    "T49n2035_002:0145a05": "九出家。十二遊。增一中雜長四阿含。出曜",
    "T49n2035_002:0145a06": "經和須密論。並云二十九出家。當何所",
    "T49n2035_002:0145a07": "從。今以如來八十壽除五十說法。則定",
    "T49n2035_002:0145a08": "取梵網．無相三昧．寶藏經等。三十成道",
    "T49n2035_002:0145a09": "之言。若以三十成道除六年苦行。則定",
    "T49n2035_002:0145a10": "取荊溪二十五出家。上合寶藏之說。若",
    "T49n2035_002:0145a11": "約前後義定。則有二事可證。一者出家",
    "T49n2035_002:0145a12": "之後。六年苦行取成道之歲。其數正合。二",
    "T49n2035_002:0145a13": "者將出家時。指妃腹曰。却後六年。汝當",
    "T49n2035_002:0145a14": "生子。後於成道之年。果生羅睺。按賢愚",
    "T49n2035_002:0145a15": "經云。出家修道。六年苦行。得一切智。未",
    "T49n2035_002:0145a16": "曾有經云。太子逃至山澤。勤苦六年。得",
    "T49n2035_002:0145a17": "佛還國。普耀經云。父王聞太子得佛以",
    "T49n2035_002:0145a18": "來。六年令優陀耶往請云。濶別以來十有",
    "T49n2035_002:0145a19": "二年。又云。佛還國入宮坐。羅雲來問訊。",
    "T49n2035_002:0145a20": "群臣皆疑。太子捐國十有二年。何從有",
    "T49n2035_002:0145a21": "子。此等經文。並約出家六年成佛。又經",
    "T49n2035_002:0145a22": "六年還國。逆而推之。當以二十五為出",
    "T49n2035_002:0145a23": "家之年審矣。孤山頌。謂五歲遊歷。此語",
    "T49n2035_002:0145a24": "無憑。神智補注。備論異同。請以荊溪之",
    "T49n2035_002:0145a25": "言為正。",
    "T49n2035_002:0145a26": "五十一年己卯穆王滿昭王之子元年庚辰二年辛巳",
    "T49n2035_002:0145a27": "降天魔三年壬午",
    "T49n2035_002:0145a28": "四年癸未太子心自念言。我今修於苦行垂",
    "T49n2035_002:0145a29": "滿六年。若以羸身而取道者。彼諸外道當",
    "T49n2035_002:0145b01": "言自餓是涅槃因。我當受食然後成道。即",
    "T49n2035_002:0145b02": "至泥連禪河。洗浴身體。時彼林外有一牧",
    "T49n2035_002:0145b03": "牛女。名難陀婆羅。有淨居天。來下勸言。汝",
    "T49n2035_002:0145b04": "可供養。女人聞已大喜。即見地中生千葉",
    "T49n2035_002:0145b05": "蓮。上有乳糜即取奉上。太子呪願受食。氣",
    "T49n2035_002:0145b06": "力充足按佛本行經。善生村主二女。一名難陀。一名婆羅。聚一千牸牛。取乳飲牛。展轉至十五牛。",
    "T49n2035_002:0145b07": "取乳煮糜。以上菩薩。有龍女。奉天妙筌。提即坐上。如意飽食。身體相好。圓滿如舊○普耀經云。龍女獻妙床",
    "T49n2035_002:0145b08": "即趣畢鉢羅樹。自發願言。我坐樹下若道",
    "T49n2035_002:0145b09": "不成要終不起諸經多言菩提樹。此翻為道。言坐此樹下成道也。其樹正名畢鉢羅",
    "T49n2035_002:0145b10": "又思惟。過去諸佛。以草為座成無上道。釋",
    "T49n2035_002:0145b11": "提桓因化為凡人。執淨軟草至菩薩前。問",
    "T49n2035_002:0145b12": "汝何名。答名吉祥。菩薩喜曰。我破不吉以",
    "T49n2035_002:0145b13": "成吉祥。乃敷以為座結加趺坐。而自誓言。",
    "T49n2035_002:0145b14": "不成正覺不起此座因果經佛為太子時。",
    "T49n2035_002:0145b15": "出家求道。淨飯王父。遣釋種五人隨逐給",
    "T49n2035_002:0145b16": "侍。憍陳如此云火器十力迦葉亦名婆敷是母親。二人",
    "T49n2035_002:0145b17": "執五欲樂。見太子初食麻麥。心不忍可即",
    "T49n2035_002:0145b18": "便捨去。頞鞞此云馬勝跋提此云小賢甘露王次子摩訶男俱利",
    "T49n2035_002:0145b19": "斛飯王子五人諸文不同。今用文句五卷所出。與此論無殊此是父親。三人執",
    "T49n2035_002:0145b20": "苦行淨。太子後知非道。捨而受食羹飯酥",
    "T49n2035_002:0145b21": "乳。三人謂其狂亂失志。亦復捨去新婆沙論。○因果經。",
    "T49n2035_002:0145b22": "四教儀。先降魔後成道。華嚴經。先成道後降魔。妙樂云。既降魔已。應轉法輪。此大小機見之異也。今文云降魔。",
    "T49n2035_002:0145b23": "已入定。明星出時。霍然大悟。則當以降魔為先也時魔王宮殿自然動搖。",
    "T49n2035_002:0145b24": "魔王念言。瞿曇當成正覺。及道未成往壞",
    "T49n2035_002:0145b25": "亂之。於是手執弓箭。與諸眷屬俱往樹下。",
    "T49n2035_002:0145b26": "語菩薩言。汝應修轉輪王業捨出家法。今",
    "T49n2035_002:0145b27": "若不起我試射汝。菩薩怡然不驚不動。魔",
    "T49n2035_002:0145b28": "王挽弓放箭。停於空中。其鏃向下變成蓮",
    "T49n2035_002:0145c01": "華。魔王復遣三女。白菩薩言。仁者至德。願",
    "T49n2035_002:0145c02": "侍左右。菩薩答言。汝植小善。得為天身。不",
    "T49n2035_002:0145c03": "念無常。而作妖媚。今便可去。吾不相須。",
    "T49n2035_002:0145c04": "時三天女變成老姥。頭白面皺。魔王即以軟",
    "T49n2035_002:0145c05": "語誘言。汝若不樂人間。我捨天位及五欲",
    "T49n2035_002:0145c06": "具。悉持與汝。菩薩答言。汝先修少施今得",
    "T49n2035_002:0145c07": "為自在天王。此福有期要還沈溺。非我所",
    "T49n2035_002:0145c08": "須。魔曰。我之果報是汝所知。汝之果報誰復",
    "T49n2035_002:0145c09": "知者。菩薩答言。唯此地知。於時大地六種震",
    "T49n2035_002:0145c10": "動。地神涌出而語魔言。菩薩昔以頭面髓腦",
    "T49n2035_002:0145c11": "國城妻子象馬珍寶。而用布施。不可稱計。",
    "T49n2035_002:0145c12": "為求無上正真之道。是故汝今不應惱亂。",
    "T49n2035_002:0145c13": "魔聞怖懼。即自思惟。我今當更設方便廣集",
    "T49n2035_002:0145c14": "軍眾以力迫脇。時諸軍眾忽然來至充滿虛",
    "T49n2035_002:0145c15": "空。執戟操劍。多頭多目。諸惡類形圍遶菩",
    "T49n2035_002:0145c16": "薩。四方煙起四海涌沸。是諸魔眾各盡威力。",
    "T49n2035_002:0145c17": "角目切齒橫飛亂擲。菩薩觀之如童子戲。",
    "T49n2035_002:0145c18": "空中有神隱身而言。菩薩歷劫修習善果",
    "T49n2035_002:0145c19": "欲導眾生。汝今云何惱亂導師。今日決定",
    "T49n2035_002:0145c20": "樹下成無上道。此地乃是過去諸佛金剛之",
    "T49n2035_002:0145c21": "座。堪受妙定。非汝所摧。汝今宜應息憍慢",
    "T49n2035_002:0145c22": "意而奉事之。是時魔王聞空中聲即還本",
    "T49n2035_002:0145c23": "宮因果經。惡魔波旬將八十億眾。欲來壞佛。語",
    "T49n2035_002:0145c24": "云。汝不急去。我擲汝海水。佛語波旬。汝今",
    "T49n2035_002:0145c25": "先能動此澡瓶。然後可能擲我海水。時波",
    "T49n2035_002:0145c26": "旬不能令動。軍眾壞散雜寶藏經波旬長子商主",
    "T49n2035_002:0145c27": "即頂禮菩薩求乞懺悔白言。我父無智觸",
    "T49n2035_002:0145c28": "忤大聖。願得恕亮佛本行經○已上小機所見降魔相。",
    "T49n2035_002:0145c29": "述曰。諸經云。魔波旬在六欲頂。別有宮",
    "T49n2035_002:0146a01": "殿。今因果經。乃指為自在天王。如此則",
    "T49n2035_002:0146a02": "當第六天。有此兩異。蓋是譯者。用義之",
    "T49n2035_002:0146a03": "不同也。",
    "T49n2035_002:0146a04": "成佛道成佛道",
    "T49n2035_002:0146a05": "二月七日惡魔退散之時。菩薩心淨湛然不",
    "T49n2035_002:0146a06": "動。落日停光澄月映徹眾星粲爛。天雨妙",
    "T49n2035_002:0146a07": "花作眾技樂。以用供養。菩薩既降魔已放",
    "T49n2035_002:0146a08": "大光明。即便入定思惟真諦。悉知過去所",
    "T49n2035_002:0146a09": "造善惡壽命短長。一切眾生輪回五道。無有",
    "T49n2035_002:0146a10": "真實。橫生苦樂。明星出時霍然大悟即八日天曉也",
    "T49n2035_002:0146a11": "得無上道為最正覺因果經○此小機所見成道相○佛成道",
    "T49n2035_002:0146a12": "日斛飯王第一弟遣使白淨飯王言。貴弟生男",
    "T49n2035_002:0146a13": "第一弟白飯王王心歡喜語來使云。今日大吉。是男",
    "T49n2035_002:0146a14": "當字為阿難此云歡喜舉國欣慶。又名慶喜大論",
    "T49n2035_002:0146a15": "○是歲耶輸夫人生子名羅睺羅此云覆障以在閉為障也",
    "T49n2035_002:0146a16": "時羅睺羅阿修羅食月。因以為名。初太子出",
    "T49n2035_002:0146a17": "家之日。指妃腹曰。却後六年汝當生男。至",
    "T49n2035_002:0146a18": "是在胎六年而生瑞應經。",
    "T49n2035_002:0146a19": "述曰。大乘開住胎。合降魔於成道。小乘",
    "T49n2035_002:0146a20": "開降魔。合住胎於託胎。住胎見起信。降",
    "T49n2035_002:0146a21": "魔見四教義。此先達之論也。今觀大小。",
    "T49n2035_002:0146a22": "皆有住胎降魔之文。如華嚴云。菩薩住",
    "T49n2035_002:0146a23": "母胎已。示現出家成道等相。此大乘住胎",
    "T49n2035_002:0146a24": "也。因果經。菩薩在母胎。行住坐臥。一日六",
    "T49n2035_002:0146a25": "時。為諸天鬼神說法。此小乘住胎也。花",
    "T49n2035_002:0146a26": "嚴離世間品。菩薩出家成道降魔轉法輪",
    "T49n2035_002:0146a27": "等。妙樂云。四佛各有四降魔相。此大乘降",
    "T49n2035_002:0146a28": "魔也。因果經。既降魔已即便入定。明星出",
    "T49n2035_002:0146a29": "時得最正覺。此小乘降魔也。今欲順八",
    "T49n2035_002:0146b01": "相之言。且用起信四教義二文開合為",
    "T49n2035_002:0146b02": "證。"
}