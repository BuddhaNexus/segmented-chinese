{
    "X64n1260_025:0200c04": "列祖提綱錄卷第二十五",
    "X64n1260_025:0200c06": "武林十八澗理安禪寺住持婁東行悅集",
    "X64n1260_025:0200c07": "即入院日請開堂提綱",
    "X64n1260_025:0200c08": "五祖演禪師海會入院開堂。問答畢乃云。問話且止。",
    "X64n1260_025:0200c09": "夫第一義適來若於四面槌下薦得。千聖不能近。祖",
    "X64n1260_025:0200c10": "師言不到。天下作者拱手歸降。何也。况第一義本來",
    "X64n1260_025:0200c11": "清淨不受諸塵。如何說得。同道方知。今日放過一著。",
    "X64n1260_025:0200c12": "向建化門中別作箇解話會。是以紹先聖之遺蹤。稱",
    "X64n1260_025:0200c13": "提祖令。為後學之模範。建立宗風。若非當人曷能傳",
    "X64n1260_025:0200c14": "授。(謝詞不錄)乃云。陳謝既畢。不可空然。有一頌舉似大眾。",
    "X64n1260_025:0200c15": "日暖風和花正開。七重山鎻白雲堆。飜思城市繁華",
    "X64n1260_025:0200c16": "處。又出松門步一回。",
    "X64n1260_025:0200c17": "夢庵信禪師萬壽入院上堂。淵默難明。旁求可顯。即",
    "X64n1260_025:0200c18": "事造理。隨處圓。成雖萬變之有殊。且一真而不別。所",
    "X64n1260_025:0200c19": "以道青青翠竹盡是真如。鬱鬱黃花無非般若。既能",
    "X64n1260_025:0200c20": "如是。何待三祇果滿萬行因圓。漸證無生方成正覺。",
    "X64n1260_025:0200c21": "便能高超世表獨步大方。任運昇騰隨緣自在。然後",
    "X64n1260_025:0200c22": "和光同塵周旋五趣。出生入死接物應機。利樂有情",
    "X64n1260_025:0200c23": "報恩酬德。然雖如是。且如皇恩聖德又作麼生報。良",
    "X64n1260_025:0200c24": "久云。一炷香雲騰碧漢。願王聖壽與天齊。是事且置。",
    "X64n1260_025:0201a01": "某叢林日淺道業荒蕪。只欲隨眾延時。曷有利生之",
    "X64n1260_025:0201a02": "望。茲者伏蒙軍使承議付以疏帖令於當寺住持。實",
    "X64n1260_025:0201a03": "媿非才誠難當克。即將此日開堂少善恭為祝延今",
    "X64n1260_025:0201a04": "上皇帝聖壽無窮。玉葉金枝長芳永茂。軍使承議闔",
    "X64n1260_025:0201a05": "郡宷僚惟願永佐聖君常居祿位。諸院宿德僧職名",
    "X64n1260_025:0201a06": "員勤舊高人滿筵清眾舉郡檀那隨喜眾信。伏願般",
    "X64n1260_025:0201a07": "若光中常相會遇。久佇眾慈伏惟珍重。",
    "X64n1260_025:0201a08": "雪巖欽禪師龍興入院上堂。少林一曲五傳至于六",
    "X64n1260_025:0201a09": "祖。山深水寒發太古之清音。調翻南嶽九世至於慈",
    "X64n1260_025:0201a10": "明。唱高和峻奏絕聽之希聲。所以佛法盛於江西湖",
    "X64n1260_025:0201a11": "南。恢恢然浩浩然。不可得而名焉。豈料三百年後土",
    "X64n1260_025:0201a12": "曠人稀道隨時變。黃鐘大呂寂而不作。鄭音衛嚮亦",
    "X64n1260_025:0201a13": "乃不聞。欽上座固無長處。既在浙江那畔。被一陣業",
    "X64n1260_025:0201a14": "風吹到潭州城裏。只得改聲換調。向十字街頭重翻",
    "X64n1260_025:0201a15": "此曲去也。且道是何節拍。擊拂云。萬年歡。復舉趙州",
    "X64n1260_025:0201a16": "三佛。師拈云。揭示如來正體。發明向上宗猷。趙州固",
    "X64n1260_025:0201a17": "是好手。只是不合強生節目。新龍興見處又且不然。",
    "X64n1260_025:0201a18": "金佛度爐。木佛度火。泥佛度水。真佛[妳-女+口]。切忌話墮。忽",
    "X64n1260_025:0201a19": "有箇漢出來道。你恁麼說正是強生節目。拍膝一下。",
    "X64n1260_025:0201a20": "將謂無人證明。",
    "X64n1260_025:0201a21": "道林入院上堂。老屋半千間。啟煅聖煅凡潑天爐鞴。",
    "X64n1260_025:0201a22": "烏藤六七尺。振乃佛乃祖墜地宗綱。風高月冷海濶",
    "X64n1260_025:0201a23": "山遙。逆順卷舒縱橫在我。有時恁麼。有時不恁麼。家",
    "X64n1260_025:0201a24": "家門首透長安。恁麼也得不恁麼也得。處處綠楊堪",
    "X64n1260_025:0201b01": "繫馬。只如高超物表不墮見知。畢竟如何是六國晏",
    "X64n1260_025:0201b02": "清一句。寺門高開洞庭野。殿脚插入赤沙湖。復舉保",
    "X64n1260_025:0201b03": "壽開堂公案。師拈云。一收一放。有主有賓。葢是尋常",
    "X64n1260_025:0201b04": "茶飯。就中保壽三聖猶較一著。且如何見得。若無舉",
    "X64n1260_025:0201b05": "鼎㧞山力。千里烏騅不易騎。",
    "X64n1260_025:0201b06": "護聖入院上堂。皇圖更統。佛運亦新。四海八蠻咸傾",
    "X64n1260_025:0201b07": "化日。窮巖絕壑共舞陽春。竪起拂子云。直得拂子頭",
    "X64n1260_025:0201b08": "上百億毫端示現百億國土。莫不梯山入貢率土來",
    "X64n1260_025:0201b09": "賓。擊拂子一下云。同轉如來正法輪。復舉法燈開堂",
    "X64n1260_025:0201b10": "話。師拈云。跨竈起家。法燈是則好手。其柰自身不了",
    "X64n1260_025:0201b11": "殃及祖翁。若是新護聖。欲了先師公案別有人在。且",
    "X64n1260_025:0201b12": "道是阿誰。乃噴啑一下。",
    "X64n1260_025:0201b13": "光孝入院上堂。伏虎巖前。駱駝橋畔。有一句子。去來",
    "X64n1260_025:0201b14": "不以象。動靜不以心。直得囊藏大地。該抹古今。三世",
    "X64n1260_025:0201b15": "佛望風斂影。六代祖却步沉吟。欽上座固是向文彩",
    "X64n1260_025:0201b16": "未彰以前和聲嚼碎。忍俊不禁。且聽拂子點頭自許。",
    "X64n1260_025:0201b17": "臨風對月流出胸襟。擊拂子云。四海五湖歸至化。更",
    "X64n1260_025:0201b18": "看比屋是黃金。復舉興化和尚云。三聖道。逢人則不",
    "X64n1260_025:0201b19": "出。出則便為人。與化則不然。逢人則出。出則不為人。",
    "X64n1260_025:0201b20": "師拈云。二大老所謂一條拄杖兩人舁。被天寧抝作",
    "X64n1260_025:0201b21": "兩橛了也。以拄杖倚左邊云。且聽各自平分。",
    "X64n1260_025:0201b22": "仰山入院上堂。日中一食。夜後一息。只得其體。不得",
    "X64n1260_025:0201b23": "其用。鋤一片畬。下一籮種。只得其用。不得其體。假使",
    "X64n1260_025:0201b24": "掀翻大地撥轉晨昏。體用雙全人法雙泯。在我臨濟",
    "X64n1260_025:0201c01": "門下正是萬里望崖州。大遠在。如何見得。皇風蕩蕩",
    "X64n1260_025:0201c02": "皇天濶。和煦發生晴晝長。復舉興化道。三聖云。我逢",
    "X64n1260_025:0201c03": "人則不出。出則便為人。興化則不然。我逢人則出。出",
    "X64n1260_025:0201c04": "則不為人。師頌云。弄晴微雨濕春風。柳自青青花自",
    "X64n1260_025:0201c05": "紅。寄語遊人急回首。謌樓不在畫橋東。",
    "X64n1260_025:0201c06": "尼無著妙總禪師入院上堂。宗乘一唱。三藏絕詮。祖",
    "X64n1260_025:0201c07": "令當行。十方坐斷。二乘聞之怖走。十地到此猶疑。若",
    "X64n1260_025:0201c08": "是俊流未言而喻。設使用移星換斗底手段。施攙旗",
    "X64n1260_025:0201c09": "奪皷底機關。猶是空拳豈有實義。向上一路千聖不",
    "X64n1260_025:0201c10": "傳。學者勞形如猿捉影。靈山付囑俯狥時機。演唱三",
    "X64n1260_025:0201c11": "乘各隨根器。始於鹿野苑轉四諦法輪度百千萬眾。",
    "X64n1260_025:0201c12": "山僧今日與此界他方乃佛乃祖山河大地草木叢",
    "X64n1260_025:0201c13": "林現前四眾各轉大法輪。交光相羅如寶絲網。若一",
    "X64n1260_025:0201c14": "草一木不轉法輪則不得名為轉大法輪。所以道於",
    "X64n1260_025:0201c15": "一毫端現寶王剎。坐微塵裡轉大法輪。乘時於其中",
    "X64n1260_025:0201c16": "間作無量無邊廣大佛事周徧法界。一為無量無量",
    "X64n1260_025:0201c17": "為一。小中現大大中現小。不動步遊彌勒樓閣。不返",
    "X64n1260_025:0201c18": "聞入觀音普門。情與無情性相平等。不是神通妙用",
    "X64n1260_025:0201c19": "亦非法爾如然。於此倜儻分明。皇恩佛恩一時報足。",
    "X64n1260_025:0201c20": "且道如何是報恩一句。天高群象正。海濶百川朝。",
    "X64n1260_025:0201c21": "尼妙道禪師開堂云。問話且止。直饒有傾湫之辯倒",
    "X64n1260_025:0201c22": "嶽之機。衲僧門下一點用不著。且佛未出世時一事",
    "X64n1260_025:0201c23": "全無。我祖西來便有許多建立。列剎相望星分派列。",
    "X64n1260_025:0201c24": "以至今日累及兒孫。遂使山僧於人天大眾前無風",
    "X64n1260_025:0202a01": "起浪。向第二義門通箇消息。語默該不盡底彌亘大",
    "X64n1260_025:0202a02": "方。言詮說不及處徧周沙界。通身是眼覿面當機。電",
    "X64n1260_025:0202a03": "捲星馳如何湊泊。有時一喝生殺全威。有時一喝佛",
    "X64n1260_025:0202a04": "祖莫辨。有時一喝八面受敵。有時一喝自救不了。且",
    "X64n1260_025:0202a05": "(道那一喝是生殺全威。那一喝是佛祖莫辨。那一喝是八面受敵。那一喝是自救不了。若向者裏薦得。堪報不",
    "X64n1260_025:0202a06": "報之恩。脫或未然。山僧無夢說夢去也。拈起拂子云。還見麼。若見。被)見刺所障。擊禪床",
    "X64n1260_025:0202a07": "云。還聞麼。若聞。被聲塵所惑。直饒離見絕聞。正是二",
    "X64n1260_025:0202a08": "乘小果。跳出一步葢色騎聲。全放全收主賓互換。所",
    "X64n1260_025:0202a09": "以道。欲知佛性義。當觀時節因緣。敢問諸人。即今是",
    "X64n1260_025:0202a10": "甚時節。蕩蕩仁風扶化日。熈熈和氣助昇平。擲拂子",
    "X64n1260_025:0202a11": "下座。",
    "X64n1260_025:0202a12": "松源崇嶽禪師上堂。大凡扶竪宗乘。須具頂門正眼。",
    "X64n1260_025:0202a13": "懸肘後靈符。只如寶壽開堂。三聖推出一僧。寶壽便",
    "X64n1260_025:0202a14": "打。三聖道。恁麼為人。瞎却鎮州一城人眼去在。寶壽",
    "X64n1260_025:0202a15": "擲下拄杖便歸方丈。二尊宿等閒一拶一挨。便乃發",
    "X64n1260_025:0202a16": "明臨濟心髓。只是不知性命總在者僧手裏。還有檢",
    "X64n1260_025:0202a17": "點得出者麼。昔年覓火和煙得。今日擔泉帶月歸。",
    "X64n1260_025:0202a18": "無準範禪師住徑山入院上堂。靈山指月。曹溪話月。",
    "X64n1260_025:0202a19": "遞代相傳。證龜成鱉。範上座尋常有一張口。挂在壁",
    "X64n1260_025:0202a20": "上未曾動著。今日無端入者行戶。事到如今只得東",
    "X64n1260_025:0202a21": "簸西簸。未免拈起多年曆日。於中點出些子悞賺處",
    "X64n1260_025:0202a22": "說似諸人。且要郭大李二鄧四張三知得江南兩浙",
    "X64n1260_025:0202a23": "春寒秋熱。雖然如是。黃河三千年一度清。",
    "X64n1260_025:0202a24": "天目禮禪師廣壽入院上堂。從上來事逈絕名模。列",
    "X64n1260_025:0202b01": "祖出興卒難啟口。迫不得已向第二義門拈椎竪拂",
    "X64n1260_025:0202b02": "棒喝交馳。或擎叉或輥毬。或拽石或搬土。禮上座尋",
    "X64n1260_025:0202b03": "常橫草不敢拈。竪草不敢踏。今日被人推出。不顧危",
    "X64n1260_025:0202b04": "亡露箇消息。使諸人知道眉毛在眼上。竪拂子云。千",
    "X64n1260_025:0202b05": "峯勢到嶽邊止。萬派聲歸海上消。復舉玄紹二上座",
    "X64n1260_025:0202b06": "參烏臼。臼問二上座發足甚處。玄云江西。臼便打。玄",
    "X64n1260_025:0202b07": "云久知和尚有此機要。臼云。汝既不會。後面箇僧抵",
    "X64n1260_025:0202b08": "對看。紹擬近前。臼便打云。同坑無異土。師云。人人盡",
    "X64n1260_025:0202b09": "道烏臼用處如燒尾霹靂。殊不知性命落在二僧手",
    "X64n1260_025:0202b10": "裏。似敗陣將軍投戈散地。",
    "X64n1260_025:0202b11": "愚庵及禪師隆教入院開堂。海日高明。海天空濶。峰",
    "X64n1260_025:0202b12": "巒海湧。樓閣天開。頭頭無上妙門。在在金剛正體。諸",
    "X64n1260_025:0202b13": "佛出世以訛傳訛。祖師西來將錯就錯。一大藏教誑",
    "X64n1260_025:0202b14": "赫閭閻。明眼衲僧自救不了。但能無心於事無事於",
    "X64n1260_025:0202b15": "心。便見堯風蕩蕩舜日熈熈。天清地寧民康物阜。山",
    "X64n1260_025:0202b16": "僧道薄人微。遠承院命。三江九堰航海梯山。為國開",
    "X64n1260_025:0202b17": "堂舉揚宗旨。無一絲毫瞞諸人。諸人亦無一絲毫瞞",
    "X64n1260_025:0202b18": "山僧。冀各存誠共相委悉。復舉僧問百丈如何是奇",
    "X64n1260_025:0202b19": "特事。丈云獨坐大雄峰。僧禮拜。丈便打。師云。大小百",
    "X64n1260_025:0202b20": "丈只好無佛處稱尊。今日忽有問新隆教如何是奇",
    "X64n1260_025:0202b21": "特事。但對他道。汝等皆當作佛。他若禮拜。更向他道。",
    "X64n1260_025:0202b22": "但辦肯心。必不相賺。",
    "X64n1260_025:0202b23": "普慈入院開堂。道業無成愧昔賢。行藏去住謾隨緣。",
    "X64n1260_025:0202b24": "自憐宿債難逃避。又向滄溟駕鐵船。其柰大法陵遲",
    "X64n1260_025:0202c01": "時當象季。新長老用盡神通又且如何施設。敢請文",
    "X64n1260_025:0202c02": "殊普賢為普慈打篙搖魯。勢至觀音張帆把柁。見前",
    "X64n1260_025:0202c03": "勝流交相唱和。但能同德同心自然無可不可。不住",
    "X64n1260_025:0202c04": "此岸不住彼岸不住中流。直教盡十方塵毛剎海愚",
    "X64n1260_025:0202c05": "癡下劣貧苦疲乏穢惡不淨眾生。任運流入薩婆若",
    "X64n1260_025:0202c06": "海為依為怙。正與麼時。且風恬浪靜共樂清平一句",
    "X64n1260_025:0202c07": "又作麼生道。竪拂子云。天高群象正。海濶百川朝。",
    "X64n1260_025:0202c08": "淨慈入院上堂。皇皇南宕勝覺塲。奕奕永明高廣座。",
    "X64n1260_025:0202c09": "山僧才疎德薄。豈敢躋扳。然遇緣即宗。難為辭讓。湖",
    "X64n1260_025:0202c10": "光瀲灩山色空濛。廓示真如境界。宗鏡高懸慧日朗",
    "X64n1260_025:0202c11": "耀。恢張少室風規。一一騰今煥古。頭頭玉轉珠回。直",
    "X64n1260_025:0202c12": "得釋迦彌勒共樂堯年。文殊普賢同傾舜日。雖然如",
    "X64n1260_025:0202c13": "是。猶未撥動向上一竅在。喝。干戈才偃息。四海樂昇",
    "X64n1260_025:0202c14": "平。師復舉當山智覺禪師示眾云。欲識永明旨。門前",
    "X64n1260_025:0202c15": "一湖水。日照光明生。風吹波浪起。師云。諸人還見祖",
    "X64n1260_025:0202c16": "師麼。卓拄杖云。要識是非。面目現在。",
    "X64n1260_025:0202c17": "徑山上堂。通上徹下逈絕羅。籠匝地普天了無朕跡。",
    "X64n1260_025:0202c18": "識不可識智莫能知。一自拈花微笑面壁安心。但見",
    "X64n1260_025:0202c19": "五葉流芳千燈續焰。體究將來。總是強生節目。直饒",
    "X64n1260_025:0202c20": "上無扳仰下絕己躳。常光見前壁立萬仞。何異癩馬",
    "X64n1260_025:0202c21": "繫枯樁。黑牛臥死水。借使斬新日月逸格風規。氷稜",
    "X64n1260_025:0202c22": "上度過九[阿-可+尻]。劍刃上拾得全身。正好朝打三千暮打",
    "X64n1260_025:0202c23": "八百。豈不見雲門大師道。盡乾坤大地無纖毫過患",
    "X64n1260_025:0202c24": "猶是轉句。不見一色始是半提。須知更有全提時節。",
    "X64n1260_025:0203a01": "雖然。一向與麼去。法堂上何啻草深一丈。官不容針",
    "X64n1260_025:0203a02": "私通車馬。五峰突兀雙徑回環。大覺國師願力宏深。",
    "X64n1260_025:0203a03": "孚佑龍王淨緣際會。維禪林之首剎。實天下之名山。",
    "X64n1260_025:0203a04": "不妨與諸人高挂鉢囊抝折拄杖。直得八方寧謐萬",
    "X64n1260_025:0203a05": "姓歌謠。鴉鳴鵲噪總契真源。風動塵飛皆明佛事。揚",
    "X64n1260_025:0203a06": "不揚之正化。報不報之深恩。正與麼時。且開堂祝聖",
    "X64n1260_025:0203a07": "一句如何舉似。擊拂子。黎元頓息三災劫。睿筭延洪",
    "X64n1260_025:0203a08": "億萬春。復舉僧問當山諲禪師。掩息如灰時如何。諲",
    "X64n1260_025:0203a09": "云猶是時人功幹。僧云幹後如何。諲云畊人田不種。",
    "X64n1260_025:0203a10": "僧云畢竟如何。諲云禾熟不臨塲。師云。諲禪師與麼",
    "X64n1260_025:0203a11": "答話。勞而無功。者僧若是箇漢决不依他作解。後來",
    "X64n1260_025:0203a12": "應庵和尚道。鳳閣香沉。雪巢夜冷。半窻明月。和氣藹",
    "X64n1260_025:0203a13": "然。正與麼時。且道歸宗與徑山還有相見分也無。喝。",
    "X64n1260_025:0203a14": "直饒相見。也是蝦蟆窟裏作活計。要見四方八面逸",
    "X64n1260_025:0203a15": "格變通。別著箇眼始得。新徑山莫有長處麼。拍禪床",
    "X64n1260_025:0203a16": "云。敲出鳳凰五色髓。擊碎驪龍明月珠。千古華山山",
    "X64n1260_025:0203a17": "脚下。只應潘閬倒騎驢。久立珍重。",
    "X64n1260_025:0203a18": "楚石琦禪師福臻入院上堂。未離兜率已降王宮。未",
    "X64n1260_025:0203a19": "出母胎度人已畢。三世諸佛歷代祖師天下老和尚",
    "X64n1260_025:0203a20": "說心說性舉古舉今。總是無風匝匝之波。實情好與",
    "X64n1260_025:0203a21": "二十拄杖。新福臻今日不是盡法無民。打頭不遇作",
    "X64n1260_025:0203a22": "家。到底翻成骨董。人若相委悉。拈却炙脂帽子脫却",
    "X64n1260_025:0203a23": "鶻臭布衫。其或未然。明朝後日大有事在。復舉臨濟",
    "X64n1260_025:0203a24": "示眾赤肉團公案。師云。臨濟若無後語。洎被打破蔡",
    "X64n1260_025:0203b01": "州。雖然。家有白澤之圖。必無如是妖怪。",
    "X64n1260_025:0203b02": "永祚入院上堂。山僧昔在此山得度。是箇脫白沙彌。",
    "X64n1260_025:0203b03": "無端被人推出。人天眾前稱為長老。泥猪疥狗還避",
    "X64n1260_025:0203b04": "得麼。今日掇向曲彔木床指東畫西。是最初入門第",
    "X64n1260_025:0203b05": "一杓惡水。到者裏事不獲已。只得擘破面皮將些葛",
    "X64n1260_025:0203b06": "藤東葛西葛。是以釋迦老子在正覺山前明星出時",
    "X64n1260_025:0203b07": "忽然大悟。且道悟箇什麼。山僧今日開堂說法又說",
    "X64n1260_025:0203b08": "箇什麼。不免將第二杓惡水澆潑諸人去也。拈拄杖",
    "X64n1260_025:0203b09": "卓一卓喝一喝。復舉六祖風幡公案。師云。諸禪德。風",
    "X64n1260_025:0203b10": "動幡動心動。為你拈了也。向什麼處見祖師。",
    "X64n1260_025:0203b11": "上堂。孤逈逈峭巍巍聖賢罔措。活滾滾明落落周帀",
    "X64n1260_025:0203b12": "無餘。有世界以光明為佛事。有世界以莊嚴為佛事。",
    "X64n1260_025:0203b13": "有世界以香飯為佛事。有世界以音聲為佛事。有世",
    "X64n1260_025:0203b14": "界以寂默為佛事。且道報恩者裏以何為佛事。以不",
    "X64n1260_025:0203b15": "可思議為佛事。所謂諸佛出現不可思議。眾生業果",
    "X64n1260_025:0203b16": "不可思議。世界成壞不可思議。此不可思議亦不可",
    "X64n1260_025:0203b17": "思議。是故一為無量無量為一。大中現小小中現大。",
    "X64n1260_025:0203b18": "方一毫端現寶王剎。坐微塵裏轉大法輪。畢竟承誰",
    "X64n1260_025:0203b19": "恩力。喝一喝。復舉南堂云。君王了了。將帥惺惺。一回",
    "X64n1260_025:0203b20": "得勝。六國平寧。師云。雖然如是。堯舜之君猶有化在。",
    "X64n1260_025:0203b21": "大勳不豎賞一句作麼生。秋風吹渭水。落葉滿長安。",
    "X64n1260_025:0203b22": "報國入院上堂。三世諸佛橫說竪說。不曾道著一字。",
    "X64n1260_025:0203b23": "六代祖師全提半提。不曾接得一人。雖然不接一人。",
    "X64n1260_025:0203b24": "各各眼橫鼻直。雖然不道一字。言言玉轉珠回。雙放",
    "X64n1260_025:0203c01": "雙收同生同死。全明全暗有殺有活。德山入門便棒。",
    "X64n1260_025:0203c02": "臨濟入門便喝。睦州見僧便道現成公案。資福道隔",
    "X64n1260_025:0203c03": "江見剎竿便回去。脚跟下好與三十棒。八十翁翁入",
    "X64n1260_025:0203c04": "塲屋。真誠不是小兒戲。你若對眾决擇分明。山僧分",
    "X64n1260_025:0203c05": "付鉢袋子。復舉白雲端和尚示眾云。若端的得一回",
    "X64n1260_025:0203c06": "汗出。便向一莖草上現出瓊樓玉殿。若未端的得一",
    "X64n1260_025:0203c07": "回汗出。縱有瓊樓玉殿被一莖草葢却。師云。拈却一",
    "X64n1260_025:0203c08": "莖草。瓊樓玉殿在什麼處。到江吳地盡。隔山越山多。",
    "X64n1260_025:0203c09": "本覺入院上堂。百尺竿頭進一步。海濶天寬。萬人叢",
    "X64n1260_025:0203c10": "裏奪高標。眼親手辦。空劫已前自己即是日用自己。",
    "X64n1260_025:0203c11": "日用自己即是空劫已前自己。不可說不可說香水",
    "X64n1260_025:0203c12": "海浮幢王剎都盧在你眉毛眼睫上普光明殿。本是",
    "X64n1260_025:0203c13": "盧舍那與文殊．普賢．觀音．彌勒．目連．鶖子．馬鳴．龍樹",
    "X64n1260_025:0203c14": "一一為諸人演說心地法門了也。還聞麼。若聞去。不",
    "X64n1260_025:0203c15": "妨隨處度生。若不聞。壽山入院事繁。未有工夫與你",
    "X64n1260_025:0203c16": "說在。復舉僧問曹山諸佛未出世時如何。山云曹山",
    "X64n1260_025:0203c17": "不如。僧云出世後如何。山云不如曹山。師云。大小曹",
    "X64n1260_025:0203c18": "山口甜心苦。或有人問壽山諸佛未出世時如何。向",
    "X64n1260_025:0203c19": "他道好。出世後如何。好。與他三箇好。且聽一生參。",
    "X64n1260_025:0203c20": "石屋珙禪師入院上堂。把住也鋒鋩不露。放行也十",
    "X64n1260_025:0203c21": "字縱橫。水雲深處相逢却在千峰頂上。千峰頂上相",
    "X64n1260_025:0203c22": "逢却在水雲深處。今朝福源寺裏開堂演法。昨日天",
    "X64n1260_025:0203c23": "湖庵畔墾土耕煙。所以道法無定相遇緣即宗。可傳",
    "X64n1260_025:0203c24": "真寂之風。仰助無為之化。正與麼時如何。拈拄杖卓",
    "X64n1260_025:0204a01": "一下云。九萬里鵬纔展翼。三千年鶴便翱翔。",
    "X64n1260_025:0204a02": "雲峰高禪師蔣山入院上堂。世界未形。乾坤泰定。生",
    "X64n1260_025:0204a03": "佛未具。覿體全真。無端鏡容大士鷹巢躍出劈破面",
    "X64n1260_025:0204a04": "皮。早是遭人描邈。那更缺齒老胡不依本分。遙望東",
    "X64n1260_025:0204a05": "震旦有大乘根器。迢迢十萬里來。意在攙行奪市。直",
    "X64n1260_025:0204a06": "得鳳堂鼓響。阿閣鐘鳴。轉喉觸諱。插脚無門。合國難",
    "X64n1260_025:0204a07": "追。重遭訐露。新蔣山迫不得已。跨他船舷入他界分。",
    "X64n1260_025:0204a08": "新官不理舊事。畢竟如何。拍禪床云。戍樓靜貯千峰",
    "X64n1260_025:0204a09": "月。塞草閒鋪萬里秋。",
    "X64n1260_025:0204a10": "徑山入院上堂。五峰峭峙。到者須是其人。一鏡當空。",
    "X64n1260_025:0204a11": "無物不蒙其照。祖師基業依然猶在。衲僧活計何曾",
    "X64n1260_025:0204a12": "變遷。著手不得處正要提撕。措足無門時方堪履踐。",
    "X64n1260_025:0204a13": "直得山雲淡泞澗水潺湲。一曲無私萬邦樂業。正恁",
    "X64n1260_025:0204a14": "麼時功歸何所。車書自古同文軌。四海如今共一家。",
    "X64n1260_025:0204a15": "呆庵莊禪師奉勅住徑山入院開堂。山僧道慚先哲。",
    "X64n1260_025:0204a16": "跡混叢林任運度時。貴圖藏拙。何期京師宿德謬采",
    "X64n1260_025:0204a17": "虗聲。俾預高僧之選。叨蒙聖主之恩。召對禁庭親承",
    "X64n1260_025:0204a18": "睿獎。法衣特賜。光揚少室宗風。寵命載頒。來主國一",
    "X64n1260_025:0204a19": "祖席。教中所謂我本無心希求。今此法玉大寶自然",
    "X64n1260_025:0204a20": "而至。當此之時。下情惟知忻感而已。若曰闡揚佛法",
    "X64n1260_025:0204a21": "報答皇恩。且佛法如何闡揚。皇恩如何報答。到者裏",
    "X64n1260_025:0204a22": "也要諸人共相知委。擊拂子。萬派千溪皆渤澥。七金",
    "X64n1260_025:0204a23": "五嶽盡須彌。復說偈曰。親奉綸音出禁闈。凌霄峯頂",
    "X64n1260_025:0204a24": "唱玄機。報恩一句能相委。選佛場中及第歸。",
    "X64n1260_025:0204b01": "恕中慍禪師廣福入院上堂。靈山奧旨。少室真機。日",
    "X64n1260_025:0204b02": "月不足喻其明。虗空不足喻其廣。巍巍獨運。蕩蕩無",
    "X64n1260_025:0204b03": "私。思之則差。議之則錯。五千四十八卷說食向人。一",
    "X64n1260_025:0204b04": "千七百葛藤持蠡測海。在今諸方莫不盡謂驅其耕",
    "X64n1260_025:0204b05": "奪其食。貴圖宗風不墜。殊不知正是救渴進火。禦凍",
    "X64n1260_025:0204b06": "贈氷。愈增其劇。新靈巖與麼道。不是壓良為賤。取笑",
    "X64n1260_025:0204b07": "大家。臂三折而知醫。閱多人而曉相。伶俐底不用如",
    "X64n1260_025:0204b08": "何若何。便請單刀直入掃蕩攙搶。坐享太平豈不快",
    "X64n1260_025:0204b09": "哉。少涉遲疑白雲萬里。復舉臺山婆子公案。師拈云。",
    "X64n1260_025:0204b10": "婆子如蟲蝕木偶爾成文。趙州見義勇為翻成特地。",
    "X64n1260_025:0204b11": "諸人還會麼。雲收雨霽長空濶。一對鴛鴦畫不成。",
    "X64n1260_025:0204b12": "無文燦禪師薦福入院上堂。天高地厚。日盈月昃。全",
    "X64n1260_025:0204b13": "提半提。天地懸隔。燦上座平生只會著衣喫飯。聞人",
    "X64n1260_025:0204b14": "說佛法二字如風過樹頭。如水澆頑石。今日裂破面",
    "X64n1260_025:0204b15": "皮喚作長老。也欲與諸人論說一上。無端冐五六月",
    "X64n1260_025:0204b16": "大熱。行二千里修途。一時打失了也。雖然。賴有拄杖",
    "X64n1260_025:0204b17": "子在。拈拄杖云。拄杖子試說看。卓一下。清平世界切",
    "X64n1260_025:0204b18": "忌訛言。復舉三聖道。我逢人則出。出則不為人。興化",
    "X64n1260_025:0204b19": "道。我逢人則不出。出則便為人。師頌云。弟兄財本不",
    "X64n1260_025:0204b20": "多爭。共駕官船各自撐。撐去撐來回首看。依前不出",
    "X64n1260_025:0204b21": "蓼花汀。",
    "X64n1260_025:0204b22": "了庵欲禪師開福入院上堂。建法。幢立宗旨。拓開無",
    "X64n1260_025:0204b23": "上妙門。顯示第一義諦。天何寬。地何窄。青山不青。白",
    "X64n1260_025:0204b24": "雲不白。十字街頭醉翁子。夢裏惺惺。三家村裏臭胡",
    "X64n1260_025:0204c01": "猻。甚生標格。掀翻是非窠窟。截斷凡聖蹤由。德山棒",
    "X64n1260_025:0204c02": "頭全彰大用。臨濟喝下脫體風流。垂衣正裳聖天子。",
    "X64n1260_025:0204c03": "繼唐虞之化。修文偃武賢宰相。霈霖雨之秋。所以道。",
    "X64n1260_025:0204c04": "一毛現神變。一切佛同說。經於無量劫。不得其邊際。",
    "X64n1260_025:0204c05": "喝一喝云。將謂合有恁麼說話。拈拄杖云。拄杖子穿",
    "X64n1260_025:0204c06": "過諸人鼻孔即不問。梁寶公騎佛殿出山門。畢竟成",
    "X64n1260_025:0204c07": "得箇什麼事。卓拄杖云。千尺鯨噴洪浪飛。一聲雷震",
    "X64n1260_025:0204c08": "清猋起。復舉祖師云。吾本來茲土。傳法救迷情。一華",
    "X64n1260_025:0204c09": "開五葉。結果自然成。五祖演和尚云。達磨大師信脚",
    "X64n1260_025:0204c10": "來信口道。後代兒孫都成計較。諸人要會開花結果",
    "X64n1260_025:0204c11": "處麼。鄭州梨。青州棗。萬物無過出處好。師云。提本分",
    "X64n1260_025:0204c12": "鉗鎚。碎情解窠窟。還他五祖老人。要見開花結果處",
    "X64n1260_025:0204c13": "則大遠在。諸人要會開花結果處麼。拈却鄭州梨。放",
    "X64n1260_025:0204c14": "下青州棗。出門便是長安道。久立珍重。",
    "X64n1260_025:0204c15": "靈巖入院上堂。石門巇險鐵關牢。舉目分明萬仞高。",
    "X64n1260_025:0204c16": "四十年中重到此。始終不隔一絲毫。好大眾。湛湛湖",
    "X64n1260_025:0204c17": "光平開鏡面。青青山色上插雲霄。乃智積應現之方。",
    "X64n1260_025:0204c18": "誠圓照嘉遁之所。繼茲芳躅。實愧非才。不免向普賢",
    "X64n1260_025:0204c19": "毛孔寬著程途。維摩掌中拓開世界。直教四聖六凡",
    "X64n1260_025:0204c20": "重重普會。風不鳴條。雨不破塊。天清地寧。時康道泰。",
    "X64n1260_025:0204c21": "報不報之深恩。揚不揚之教化。拈起鐵蒺藜。驪珠盡",
    "X64n1260_025:0204c22": "擊碎。千古萬古黑漫漫。填溝塞壑無人會。喝一喝。",
    "X64n1260_025:0204c23": "月江印禪師育王入院上堂。佛法徧在一切處。一切",
    "X64n1260_025:0204c24": "山河及國土。無他方此土之殊。無過現未來之異。雲",
    "X64n1260_025:0205a01": "門大師云。你諸人擔鉢囊行脚不知有佛法。佛殿上",
    "X64n1260_025:0205a02": "鴟吻却知有佛法。上是天。下是地。日月星辰森羅萬",
    "X64n1260_025:0205a03": "象各依定位。喚甚麼作佛法。馬祖大師道。我自從胡",
    "X64n1260_025:0205a04": "亂後。三十年不少鹽醬。喚作佛法得麼。大梅云。任你",
    "X64n1260_025:0205a05": "非心非佛。我只是即心即佛。喚作佛法得麼。楊岐云。",
    "X64n1260_025:0205a06": "金剛圈要你透。栗棘蓬要你吞。喚作佛法得麼。東山",
    "X64n1260_025:0205a07": "五祖云。我向白雲門下咬破一箇鐵酸饀。直得百味",
    "X64n1260_025:0205a08": "具足。喚作佛法得麼。且喜沒交涉。須知生佛未具已",
    "X64n1260_025:0205a09": "前八萬四千舍利光明常在你諸人面門出入。自是",
    "X64n1260_025:0205a10": "諸人不覺不知當面諱却。山僧到者裏說箇什麼即",
    "X64n1260_025:0205a11": "得。所以道。我若坐時你須立。我若立時你須坐。我若",
    "X64n1260_025:0205a12": "野干鳴。你即獅子吼。你若野干鳴。我即獅子吼。可以",
    "X64n1260_025:0205a13": "光揚佛日大振玄風。建立法幢發揮宗旨。即辰秋高",
    "X64n1260_025:0205a14": "氣清。伏惟諸山和尚合山大眾各各起居輕利。拈拄",
    "X64n1260_025:0205a15": "杖。浙東山。浙西水。四海五湖皇化裏。卓拄杖一下。",
    "X64n1260_025:0205a16": "用彰俊禪師瑞巖入院上堂。釋迦世尊未離兜率已",
    "X64n1260_025:0205a17": "自七錯八錯。何況達磨航海東來其錯尤甚。俊上座",
    "X64n1260_025:0205a18": "既是他家兒孫。只得將錯就錯。拈拄杖。提向上機。指",
    "X64n1260_025:0205a19": "其中事。無過只要諸人明自本心。證自本法。驀忽一",
    "X64n1260_025:0205a20": "箇半箇心法雙忘。解道穿山渡口虎咬大蟲。剪月亭",
    "X64n1260_025:0205a21": "前蛇吞鼈鼻。如此則三世諸佛六代祖師總在新瑞",
    "X64n1260_025:0205a22": "巖拄杖頭上乞命。雖然。祇如西天廣額屠兒放下屠",
    "X64n1260_025:0205a23": "刀道。我是千佛一數。且道是從本心中發現耶。從本",
    "X64n1260_025:0205a24": "法中發現耶。以拄杖畫一畫。天上有星皆拱北。人間",
    "X64n1260_025:0205b01": "無水不朝東。復舉外道問佛昨日說什麼法。佛云說",
    "X64n1260_025:0205b02": "定法。又問云今日說什麼法。佛云說不定法。再問昨",
    "X64n1260_025:0205b03": "日定今日因甚不定。佛云昨日定今日不定。師拈云。",
    "X64n1260_025:0205b04": "大小釋迦龍頭蛇尾。忽有問新瑞巖昨日說什麼法。",
    "X64n1260_025:0205b05": "只答道說法。又問今日說什麼法。亦答云說法。但只",
    "X64n1260_025:0205b06": "與麼答去。教他外道無入作處。無凑泊處。不見道。無",
    "X64n1260_025:0205b07": "法可說。是名說法。",
    "X64n1260_025:0205b08": "季潭宗泐禪師於洪武元年戊申四月十五日住中",
    "X64n1260_025:0205b09": "竺入寺上堂。金剛王劍橫揮。千妖屏迹。爍迦羅眼洞",
    "X64n1260_025:0205b10": "照。萬物潛形。到此卷舒在己殺活臨時。直得千歲巖",
    "X64n1260_025:0205b11": "中天[跳-兆+孛]跳。錢塘水東海逆流。諸人還知也無。遂竪拂",
    "X64n1260_025:0205b12": "子云。庭前石笋抽條也。會見高枝宿鳳凰。復舉南泉",
    "X64n1260_025:0205b13": "初入院。大眾送歸方丈。僧問端居丈室將何指示於",
    "X64n1260_025:0205b14": "人。泉云。昨夜三更失却牛。天明起來失却火。師云。大",
    "X64n1260_025:0205b15": "小南泉不惟瞞人亦且自瞞。新天竺用處也要大家",
    "X64n1260_025:0205b16": "知有。忽有問端居丈室將何指示於人。劈脊便棒。且",
    "X64n1260_025:0205b17": "道與古人是同是別。卓拄杖下座。",
    "X64n1260_025:0205b18": "石林鞏禪師住淨慈入院上堂。橫眸碧漢。萬國風清。",
    "X64n1260_025:0205b19": "垂手紅塵。千峰日出。纔恁麼便不恁麼。所以道我此",
    "X64n1260_025:0205b20": "法印為欲利益世間故說。在所游方勿妄宣傳。橫按",
    "X64n1260_025:0205b21": "拄杖云。佛滅二千二百單六載。沙門行鞏今於苕霅",
    "X64n1260_025:0205b22": "盡頭皷鐘清處顯示此印。絲毫無有妄者。卓拄杖云。",
    "X64n1260_025:0205b23": "謹白。",
    "X64n1260_025:0205b24": "笑隱訢禪師烏回入院。拈花付法。面壁安心。列派分",
    "X64n1260_025:0205c01": "宗。遞相鈍置。拈拄杖畫一畫云。一畫畫斷了也。且喜",
    "X64n1260_025:0205c02": "天下太平。然則兵隨印轉將逐符行。新長老出世為",
    "X64n1260_025:0205c03": "人。畢竟明什麼邊事。不見保壽開堂。三聖推出一僧。",
    "X64n1260_025:0205c04": "壽便打。聖云。與麼為人。非但瞎却者僧眼。瞎却鎮州",
    "X64n1260_025:0205c05": "一城人眼去在。壽擲拄杖便歸方丈。斬釘截鐵發揮",
    "X64n1260_025:0205c06": "格外真機。揑聚放開顯示當陽正眼。直得龍吟霧起",
    "X64n1260_025:0205c07": "虎嘯風生。一道神光貫通今古。如斯舉唱猶涉程途。",
    "X64n1260_025:0205c08": "且到家穩坐一句作麼生道。三事衲衣青嶂外。一爐",
    "X64n1260_025:0205c09": "沉水白雲中。",
    "X64n1260_025:0205c10": "天竺入院上堂。夫為宗師者提持綱要接物利生。豈",
    "X64n1260_025:0205c11": "是細事。況茲山千載名藍五天化境。大丞相號令明",
    "X64n1260_025:0205c12": "肅出於至公。山僧既已迴避無門。諸人亦要知時識",
    "X64n1260_025:0205c13": "節。拈拄杖云。即心即佛。非心非佛。不是心不是佛不",
    "X64n1260_025:0205c14": "是物。三千年黃河清。五百載聖人出。復舉僧問投子。",
    "X64n1260_025:0205c15": "諸佛出世為一大事因緣。和尚出世當為何事。投子",
    "X64n1260_025:0205c16": "云尹司空為老僧開堂。投子老人可謂應機施設不",
    "X64n1260_025:0205c17": "犯鋒鋩。中峰不免因齋慶讚。一髮繇來引萬鈞。全肩",
    "X64n1260_025:0205c18": "荷負見當人。通身手眼重拈掇。枯木花開大地春。",
    "X64n1260_025:0205c19": "集慶入院上堂。釋迦世尊捨金輪而登佛位。今上皇",
    "X64n1260_025:0205c20": "帝從佛位而御金輪。收攝三千剎海於一印中。具足",
    "X64n1260_025:0205c21": "八萬法門於一毫上。如華嚴會上菩薩得無盡福德",
    "X64n1260_025:0205c22": "藏解脫門。於一器中出生種種美味飲食。又於眾會",
    "X64n1260_025:0205c23": "仰觀空中而雨種種珍寶。隨眾生心悉令滿足。然後",
    "X64n1260_025:0205c24": "得其寶者盡證法門。食其味者咸成妙道。無一塵而",
    "X64n1260_025:0206a01": "不具足佛事。無一法而不圜滿正宗。即今崇建寶坊",
    "X64n1260_025:0206a02": "闡揚法施。諸天音樂不鼓自鳴。梵唄詠歌自然敷奏。",
    "X64n1260_025:0206a03": "十方菩薩咸集道場。八部天龍同伸慶讚。還有不歷",
    "X64n1260_025:0206a04": "化城徑登寶所者麼。擊拂子云。四海已歸皇化裏。時",
    "X64n1260_025:0206a05": "清休唱太平歌。復舉世尊與眾行次以手指地云。此",
    "X64n1260_025:0206a06": "處宜建梵剎。時天帝釋將一竿竹插地上云建梵剎",
    "X64n1260_025:0206a07": "竟。世尊微笑。師云。帝釋為三十三天之主。雖則一期",
    "X64n1260_025:0206a08": "施設。其柰理事未備。今上皇帝以興龍潛邸改創梵",
    "X64n1260_025:0206a09": "宮。復命禪宗發揚向上宗旨。與天帝釋所成功德何",
    "X64n1260_025:0206a10": "啻百千萬億倍。縱使虗空為口讚歎莫窮。臣僧借水",
    "X64n1260_025:0206a11": "獻花輙成一頌。丈六金身一莖草。璚樓玉殿恰相當。",
    "X64n1260_025:0206a12": "交羅帝網山河景。旋繞須彌日月光。華雨晝飄龍座",
    "X64n1260_025:0206a13": "暖。天風時送御爐香。臣僧共仰恩光近。五色祥雲擁",
    "X64n1260_025:0206a14": "帝旁。",
    "X64n1260_025:0206a15": "南石琇禪師普門入院。如來出世是擔屎漢。祖師西",
    "X64n1260_025:0206a16": "來是賣卜人。自餘德山．臨濟．雲門．溈山．雪峯．玄沙．南",
    "X64n1260_025:0206a17": "泉．趙州各逞機鋒互分照用。盡是販私鹽賊。新普門",
    "X64n1260_025:0206a18": "者裏一時與他掃蕩。何故。幸逢堯舜世。自合樂無為。",
    "X64n1260_025:0206a19": "復舉僧問楊岐如何是佛。岐云三脚驢子弄蹄行。僧",
    "X64n1260_025:0206a20": "云莫者便是。岐云湖南長老。師云。大小楊岐被者僧",
    "X64n1260_025:0206a21": "一問。未免手脚俱露。",
    "X64n1260_025:0206a22": "靈巖入院上堂。正法眼藏亘古亘今。般若真燈照天",
    "X64n1260_025:0206a23": "照地。當陽無向背。直下絕承當。靈然獨露透色透聲。",
    "X64n1260_025:0206a24": "廓爾現前絕聞絕見。常在一切處。不為一切處所拘。",
    "X64n1260_025:0206b01": "非離一切時。不為一切時所攝。者裏見得。無迷無悟",
    "X64n1260_025:0206b02": "非後非先。百千法門無量妙義不假思惟悉皆具足。",
    "X64n1260_025:0206b03": "建化法中斯為可矣。若是衲僧門下。直須向百尺竿",
    "X64n1260_025:0206b04": "頭濶步。蟭螟眼裏藏身。娑婆擲去他方。妙喜拈來此",
    "X64n1260_025:0206b05": "土。不知承什麼恩力得恁麼奇特。良久。慣從五鳳樓",
    "X64n1260_025:0206b06": "前過。手握金鞭賀太平。復舉妙喜竹篦話。師云。靈巖",
    "X64n1260_025:0206b07": "今日開堂。不舉竹篦亦不分背分觸。且道有何長處。",
    "X64n1260_025:0206b08": "萬壽和尚復白槌。諦觀法王法。法王法如是。便下座。",
    "X64n1260_025:0206b09": "徑山入院上堂。如來四十九年說法。不曾道著一字。",
    "X64n1260_025:0206b10": "達磨十萬里西來。何曾遇大乘器。自餘德山．臨濟．雲",
    "X64n1260_025:0206b11": "門．趙州天下善知識。設大機施大用。盡是青天霹靂",
    "X64n1260_025:0206b12": "旱地波濤。正眼觀來不直一笑。雖然。爐鞴之所多鈍",
    "X64n1260_025:0206b13": "鐵。良醫之門足病人。縱是舉一明三目機銖兩之士。",
    "X64n1260_025:0206b14": "於毫毛未動之先便解承當。早已不堪種草。所以道。",
    "X64n1260_025:0206b15": "言前薦得猶為滯殻迷封。句下精通未免觸途狂見。",
    "X64n1260_025:0206b16": "古人為誘接方來。多向第二義門拋三放兩。一向拖",
    "X64n1260_025:0206b17": "泥帶水。山野曩於智積峰頂禪月山中曾開皂角燈",
    "X64n1260_025:0206b18": "心舖子。聽他要者來買。縱是法堂前草深一丈。終不",
    "X64n1260_025:0206b19": "將佛法當人情。三載之中於九重城內。日與陶泓毛",
    "X64n1260_025:0206b20": "頴對談亦不煩略動一念。今到凌霄峰頭更是不勞",
    "X64n1260_025:0206b21": "心力。何故。幸有吾通祖妙喜佛照寂照舊化儼存。麻",
    "X64n1260_025:0206b22": "三斤乾屎橛不用提持。黑竹篦碁盤石何須拈出。人",
    "X64n1260_025:0206b23": "人鼻孔遼天。箇箇腦門著地。行則同行坐則同坐。自",
    "X64n1260_025:0206b24": "然上古風規。灼爾西來的意。且喜四海八紘風恬浪",
    "X64n1260_025:0206c01": "靜。含齒帶髮盡樂無為。且道應時及節底句子作麼",
    "X64n1260_025:0206c02": "生舉。拈起少林無孔笛。等閒吹出萬年歡。復舉保壽",
    "X64n1260_025:0206c03": "開堂公案。雪竇拈云。保壽三聖雖(發明)臨濟正法眼藏。",
    "X64n1260_025:0206c04": "要且只解無佛處稱尊。當時者僧若是箇漢。纔被推",
    "X64n1260_025:0206c05": "出便掀倒禪床。直饒保壽全機也較三千里。師云。保",
    "X64n1260_025:0206c06": "壽三聖發明臨濟正法眼藏。直是斬釘截鐵。爭柰承",
    "X64n1260_025:0206c07": "當者少。雪竇既是權柄在手。便合與者僧雪屈。說什",
    "X64n1260_025:0206c08": "麼當時。諸人還會麼。若無舉鼎拔山力。千里烏錐不",
    "X64n1260_025:0206c09": "易騎。",
    "X64n1260_025:0206c11": "列祖提綱錄卷第二十五"
}