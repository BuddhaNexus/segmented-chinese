{
    "T37n1749_01b:0179c12": "folio_1b 觀無量壽經義疏末",
    "T37n1749_01b:0179c14": "淨影寺沙門釋慧遠撰",
    "T37n1749_01b:0179c15": "後十觀中，文別有四：一、佛對阿難及韋提希",
    "T37n1749_01b:0179c16": "勅聽許說，辨勸傳持；二、由佛勸韋提求見故，",
    "T37n1749_01b:0179c17": "令彼佛菩薩俱現；三由彼觀韋提設禮，仰荷",
    "T37n1749_01b:0179c18": "佛力為物啟請；四因其請如來為說後十觀",
    "T37n1749_01b:0179c19": "法。前中三句：一、對二人勅聽勸思。二、許宣說。",
    "T37n1749_01b:0179c20": "「除苦法」者，由觀滅罪，捨此生彼，名除苦法。三、",
    "T37n1749_01b:0179c21": "勸持勸說。第二段中，初、先明其佛菩薩現；後、",
    "T37n1749_01b:0179c22": "明所現威光無比。第三段中，初、明韋提因見",
    "T37n1749_01b:0179c23": "設禮：次、荷佛力現有所覩：後、為物請。文顯可",
    "T37n1749_01b:0179c24": "知。第四、佛說餘十觀中，相從為四。初、五：一分",
    "T37n1749_01b:0179c25": "佛菩薩觀；次有一門自往生觀；次一復明佛菩",
    "T37n1749_01b:0179c26": "薩觀；後三明其他生之觀。就前五中，初之一",
    "T37n1749_01b:0179c27": "門作佛座觀，次一作彼佛二菩薩三像之觀，後",
    "T37n1749_01b:0179c28": "三作彼佛二菩薩真身之觀。初坐觀中，文別",
    "T37n1749_01b:0179c29": "有六：一、辨觀相；二、「是為」下，結；三、「阿難」下，辨明",
    "T37n1749_01b:0180a01": "此坐得成所由，謂法藏願力故成；四、「若欲」下，重",
    "T37n1749_01b:0180a02": "顯觀儀；五、「此想成」下，明觀利益；六、「作此」下，辨觀",
    "T37n1749_01b:0180a03": "邪正。文皆可知。就像觀中，文別有四：一、辨觀",
    "T37n1749_01b:0180a04": "相；第二、「令與修多羅」下，明觀邪正；三、「是為」下，結；",
    "T37n1749_01b:0180a05": "四、「作是」下，明觀利益。初中復四：第一、略觀，唯",
    "T37n1749_01b:0180a06": "觀一佛二菩薩像；二、「此想成」下，明觀成相。三、",
    "T37n1749_01b:0180a07": "「一一樹」下，明其廣觀，觀諸樹下皆有一佛二",
    "T37n1749_01b:0180a08": "菩薩像；四、「此相成」下，還顯成相。就初略中，先",
    "T37n1749_01b:0180a09": "觀佛像、後明觀察二菩薩像。佛像觀中，先勸",
    "T37n1749_01b:0180a10": "觀佛、為佛所表；後正觀像。勸觀佛中，應先解",
    "T37n1749_01b:0180a11": "釋三佛之義，然後釋文。義如別章。此中所觀",
    "T37n1749_01b:0180a12": "是應身也。文中有三：一、結前生後以為起發，",
    "T37n1749_01b:0180a13": "見前事已次當想佛，二、「所以」下，釋勸所以。三、",
    "T37n1749_01b:0180a14": "「是故應當一心念」下，結勸觀察。第二段中，「所",
    "T37n1749_01b:0180a15": "以者何」，徵問起發。佛身出情，所以勸想，下對",
    "T37n1749_01b:0180a16": "釋之。佛法界身入於一切眾生心中，故勸想",
    "T37n1749_01b:0180a17": "之。「是故」已下，明佛心想，即成前佛入眾生心",
    "T37n1749_01b:0180a18": "義。於中四句：一、明心是佛。言「是故」者，乘前顯",
    "T37n1749_01b:0180a19": "後。是佛法身入於一切眾生心故，心想佛時",
    "T37n1749_01b:0180a20": "是心即是諸佛相好。二、明心作佛，成前心是。",
    "T37n1749_01b:0180a21": "三「是心是佛」，結前初句。四、「諸佛遍知從心想",
    "T37n1749_01b:0180a22": "生」，結前第二。云何名作？云何名是？兩義分別：",
    "T37n1749_01b:0180a23": "一、就佛觀始終分別，始學名作、終成即是。二、",
    "T37n1749_01b:0180a24": "現當分別，諸佛法身與己同體，現觀佛時心",
    "T37n1749_01b:0180a25": "中現者，即是諸佛法身之體，名心是佛。望己",
    "T37n1749_01b:0180a26": "當果，由觀生彼，名心作佛。上來第二、釋勸所",
    "T37n1749_01b:0180a27": "以。自下第三、結勸觀察。言「是故」者，是佛法身",
    "T37n1749_01b:0180a28": "入於一切眾生心故，應當一心繫念觀彼阿彌",
    "T37n1749_01b:0180a29": "陀佛。佛號無量，略舉四種：佛是佛號，義如前",
    "T37n1749_01b:0180b01": "解。多陀阿伽度，是如來號，乘如實道來成正",
    "T37n1749_01b:0180b02": "覺，故曰如來。阿羅訶者，此名應供，佛具智斷",
    "T37n1749_01b:0180b03": "合可供養，故名應供。外國語中三名相通：一、",
    "T37n1749_01b:0180b04": "阿羅訶，此云應供；二阿羅漢，此云無生，亦云",
    "T37n1749_01b:0180b05": "無著；三阿盧訶，此云殺賊。今舉初義。三藐三",
    "T37n1749_01b:0180b06": "佛陀，此翻名為正真正覺。三之言正，藐之言真，",
    "T37n1749_01b:0180b07": "三復名正，佛陀名覺。上勸觀佛，為像所表。「想",
    "T37n1749_01b:0180b08": "彼佛者先想像」下，正勸觀像，文顯可識。前觀",
    "T37n1749_01b:0180b09": "佛像，下次觀察二菩薩像，先為二坐，後正觀",
    "T37n1749_01b:0180b10": "察二菩薩像。上來一段是其略觀。餘如前釋，",
    "T37n1749_01b:0180b11": "文顯可知。佛身觀中，別有四：一、結前生後；二、",
    "T37n1749_01b:0180b12": "廣辨觀想；三、「是為」下，結；四、辨觀邪正。第二段",
    "T37n1749_01b:0180b13": "中，文復有四：一、廣辨觀相；二、「見此事者即見",
    "T37n1749_01b:0180b14": "十方」下，明觀利益；三、「觀無量壽佛從一相好」下，",
    "T37n1749_01b:0180b15": "重辨觀義；四、「見無量壽佛即見十方」下，重辨利",
    "T37n1749_01b:0180b16": "益。初中先別，「念佛眾生攝取不捨」已下，總以",
    "T37n1749_01b:0180b17": "結勸。前中有三：一、觀佛身色、二、「佛身高」下，觀",
    "T37n1749_01b:0180b18": "其大小、三、「於圓光」下，觀其多少。初段可知。觀",
    "T37n1749_01b:0180b19": "大小中，句別有五：一、觀身大小，高六十萬億",
    "T37n1749_01b:0180b20": "那由他恒河沙由旬。二、舉毫相大小如須彌，",
    "T37n1749_01b:0180b21": "須彌舉高三百三十六萬里，縱廣亦然，彼佛",
    "T37n1749_01b:0180b22": "高相過此五倍。三、眼大小如四大海。准此白",
    "T37n1749_01b:0180b23": "毫及眼大小以度其身，身量太長，准身度其",
    "T37n1749_01b:0180b24": "白毫及眼，其量太小。是事云何？凡世人身五",
    "T37n1749_01b:0180b25": "尺者一寸之眼，身於其眼不過長短五六十",
    "T37n1749_01b:0180b26": "倍，佛亦應然。無量壽佛眼如四大海，一海縱",
    "T37n1749_01b:0180b27": "廣八萬由旬，四海合有三十三萬六千由旬，",
    "T37n1749_01b:0180b28": "身過其眼五六十倍，縱令極多無出百倍，何",
    "T37n1749_01b:0180b29": "緣佛身得六十萬倍那由他恒河沙由旬？准",
    "T37n1749_01b:0180c01": "眼定身，正長六十萬倍那由他由旬。言恒河",
    "T37n1749_01b:0180c02": "沙者，或傳譯者謬而置之。若身實長六十萬",
    "T37n1749_01b:0180c03": "億那由他由旬，白毫及眼便是極小，當亦是",
    "T37n1749_01b:0180c04": "其傳者謬矣。觀音、勢至身量大小，准佛身量，",
    "T37n1749_01b:0180c05": "長短未定。四、身光大小，一一毛光如須彌山。",
    "T37n1749_01b:0180c06": "五、圓光大小，猶如百億三千世界。就第三段明",
    "T37n1749_01b:0180c07": "多少中，句別有五：一、明光中化佛多少，於圓",
    "T37n1749_01b:0180c08": "光中有其百億那由他恒河沙化佛；二、侍者",
    "T37n1749_01b:0180c09": "多少，一一化佛無數菩薩以為侍者；三、明相",
    "T37n1749_01b:0180c10": "多少，有其八萬四千諸相；四、明好多少，彼一",
    "T37n1749_01b:0180c11": "一相各有八萬四千之好；五、明光多少，於一",
    "T37n1749_01b:0180c12": "一好各有八萬四千光明。上來別觀，「念佛眾",
    "T37n1749_01b:0180c13": "生」下，總以結勸。「念佛眾生攝取不捨，光明相",
    "T37n1749_01b:0180c14": "好及以化身不可具說」，結以顯多。「但當憶」等，",
    "T37n1749_01b:0180c15": "是勸辭也。此初段畢。自下第二、明其觀益。於",
    "T37n1749_01b:0180c16": "中有三：一、明得見阿彌陀佛，即得見於一切",
    "T37n1749_01b:0180c17": "佛身；二、明得見阿彌陀佛身，即見佛心；三、結",
    "T37n1749_01b:0180c18": "勸觀察。初中三句：一、明見前阿彌陀佛身相",
    "T37n1749_01b:0180c19": "事者，即見十方一切諸佛。諸佛體同，故得見",
    "T37n1749_01b:0180c20": "一即見一切。二、明由見一切佛故，即得具足",
    "T37n1749_01b:0180c21": "念佛三昧。三、「作是觀」下，結以顯益。第二段中，",
    "T37n1749_01b:0180c22": "句亦有三：一、明見身即見佛心。身由心起，故",
    "T37n1749_01b:0180c23": "得見身即得見心。又由見身，心想轉明，故得",
    "T37n1749_01b:0180c24": "見心。二、「佛心者大慈悲」下，辨佛心相，謂無緣",
    "T37n1749_01b:0180c25": "慈普攝眾生。然慈悲心有大有小，攀緣分別",
    "T37n1749_01b:0180c26": "名之為小，心想都滅而於眾生無所分別自",
    "T37n1749_01b:0180c27": "然現益目之為大。小中有三：一、眾生緣。緣諸",
    "T37n1749_01b:0180c28": "眾生，欲與其樂、欲拔其苦。二者、法緣。觀諸眾",
    "T37n1749_01b:0180c29": "生無我無人，但有五陰生滅法數，而行慈悲。",
    "T37n1749_01b:0181a01": "無我無人云何行慈？如《維摩》說「自念為生說如",
    "T37n1749_01b:0181a02": "斯法，故名為慈。」又念眾生妄為我人之所纏",
    "T37n1749_01b:0181a03": "縛，深可哀傷，故行慈悲。既無眾生，為誰說法？",
    "T37n1749_01b:0181a04": "念誰為我之所纏縛？經言無者，但無人性，非",
    "T37n1749_01b:0181a05": "無幻化假名眾生，故得為說念之被縛。三者、",
    "T37n1749_01b:0181a06": "無緣。觀陰空寂本無所有，而行慈悲。法既不",
    "T37n1749_01b:0181a07": "有，云何行慈？亦有兩義：一、念為生說如斯法，",
    "T37n1749_01b:0181a08": "即是第一義樂與人，故名為慈。二、念眾生妄",
    "T37n1749_01b:0181a09": "為有法之所纏縛，深可哀傷，故行慈悲。法既",
    "T37n1749_01b:0181a10": "不有，何處有人而為說乎？釋言：據彼菩薩自",
    "T37n1749_01b:0181a11": "心，實不見人亦不見法，不見法故，無所言說；",
    "T37n1749_01b:0181a12": "不見人故，無可為說。故經說言「平等法界佛",
    "T37n1749_01b:0181a13": "不度生」。據彼眾生以望菩薩，於眾生外別有",
    "T37n1749_01b:0181a14": "菩薩，聞彼菩薩說無人法，捨妄契實同其所",
    "T37n1749_01b:0181a15": "得，便言菩薩為生說法。故經說言「眾生強分",
    "T37n1749_01b:0181a16": "別，說佛度眾生」。此前三種緣觀修習，通名為",
    "T37n1749_01b:0181a17": "小。大無量心亦有三種：一、眾生緣。無心攀緣",
    "T37n1749_01b:0181a18": "一切眾生，而於眾生自然現益。故《涅槃》云「我",
    "T37n1749_01b:0181a19": "實不往，慈善根力令諸眾生見如是事」。二者、",
    "T37n1749_01b:0181a20": "法緣。無心觀法而於諸法自然普照，如日照",
    "T37n1749_01b:0181a21": "物無所分別。三者、無緣。無心觀如，而於平等",
    "T37n1749_01b:0181a22": "第一義中自然安住。今此所論，是其大中眾",
    "T37n1749_01b:0181a23": "生緣也，故今說言以無緣慈攝取眾生。此是",
    "T37n1749_01b:0181a24": "第二、辨佛心相。三、「作此觀者捨身他」下，結明",
    "T37n1749_01b:0181a25": "觀益。此是第二、明見佛心。「是故智」下，是第三",
    "T37n1749_01b:0181a26": "段，結勸觀察。上來第二、明觀利益。「觀無量壽",
    "T37n1749_01b:0181a27": "從一相」下，是第三段、重顯觀儀。四、「見無量壽",
    "T37n1749_01b:0181a28": "佛即見十方無量佛」等，重顯觀益。此是第二、",
    "T37n1749_01b:0181a29": "廣辨觀相，第三、總結，第四、辨邪正，文顯可知。",
    "T37n1749_01b:0181b01": "次、觀觀音，文別有六：一、結前生後；二、「此菩薩」",
    "T37n1749_01b:0181b02": "下，廣顯觀相；三、「是為」下，結；四、「佛告」下，明觀利益；",
    "T37n1749_01b:0181b03": "五、「若有」下，重顯觀儀；六、「作是」下，辨觀邪正。第",
    "T37n1749_01b:0181b04": "二段中，觀相有十：一、觀身相；二、觀頂相；三、觀",
    "T37n1749_01b:0181b05": "圓光；四、觀寶冠；五、觀面相；六、觀毫相；七、觀瓔珞；",
    "T37n1749_01b:0181b06": "八、觀手相；九、觀足相；十、「其餘」下，并舉餘相，指同",
    "T37n1749_01b:0181b07": "前佛。初觀身中，先觀身量。向前佛身長六十",
    "T37n1749_01b:0181b08": "萬億那由他恒河沙由旬，此菩薩身長八十",
    "T37n1749_01b:0181b09": "萬億那由他恒河沙由旬。後觀身色，色如紫",
    "T37n1749_01b:0181b10": "金。觀頂可知。觀圓光中，句別有三：一、觀光",
    "T37n1749_01b:0181b11": "中化佛多少；二、觀化佛侍者多少；三、觀化佛色",
    "T37n1749_01b:0181b12": "身光明，五道眾生皆於中現。觀寶冠中，先觀",
    "T37n1749_01b:0181b13": "寶冠，後觀冠中化佛大小。第五門中，觀其面",
    "T37n1749_01b:0181b14": "色如閻浮金。觀毫相中，句別有五：一、觀毫色",
    "T37n1749_01b:0181b15": "色如七寶；二、觀毫光；第三、觀察毫相光中化",
    "T37n1749_01b:0181b16": "佛多少；四、觀化佛侍者多少；五、觀化佛所現神",
    "T37n1749_01b:0181b17": "變。「現自在滿十方界」下，觀瓔珞及手足等，文",
    "T37n1749_01b:0181b18": "皆可知。自餘總結。觀益觀儀及觀邪正，文亦",
    "T37n1749_01b:0181b19": "可知。勢至觀中，文別有五：一、總生起；二、辨觀",
    "T37n1749_01b:0181b20": "相；三、總結之；四、「除無數」下，明觀利益；五、「此觀成」",
    "T37n1749_01b:0181b21": "下，總結觀音及大勢至二觀成義。第二段中，",
    "T37n1749_01b:0181b22": "文別有七：一、觀身相；二、觀寶冠；三、觀肉髻；四、",
    "T37n1749_01b:0181b23": "觀寶瓶；五、「諸餘」下，并舉餘相同觀音；六、「行時」下，",
    "T37n1749_01b:0181b24": "觀其行相；七、「坐時」下，觀其坐相。初觀中，先觀",
    "T37n1749_01b:0181b25": "身量如觀世音，後觀身光。於中先、觀身光廣",
    "T37n1749_01b:0181b26": "狹。二、「有緣」下，明光利益。有四：一、有緣皆見此",
    "T37n1749_01b:0181b27": "菩薩一毛孔光，即見十方一切佛光。以此菩",
    "T37n1749_01b:0181b28": "薩與一切佛法身體同，故見此光即見一切諸",
    "T37n1749_01b:0181b29": "佛光矣。二、「是故」下，結嘆其名，名無邊光。三、「智",
    "T37n1749_01b:0181c01": "慧」下，明光利益，明照眾生，令離三塗，得佛上",
    "T37n1749_01b:0181c02": "力。四、結歎其名，名大勢至。次五可知。觀坐相",
    "T37n1749_01b:0181c03": "中，初、勸坐時一切動搖；後、明分身無量，諸佛觀",
    "T37n1749_01b:0181c04": "音勢至悉皆雲集演說妙法。上來第二、廣辨",
    "T37n1749_01b:0181c05": "觀相。第三、總結，第四、觀益，第五、總結觀音勢",
    "T37n1749_01b:0181c06": "至二觀成義，文皆可知。此二相須，故今總結。",
    "T37n1749_01b:0181c07": "上來一分佛菩薩觀，次下一門自往生觀。於",
    "T37n1749_01b:0181c08": "中有五：一、往生想；二、「與十二」下，明其觀儀；三、",
    "T37n1749_01b:0181c09": "「見此」下，彰成分齊；四、總結之；五、明觀益，化佛",
    "T37n1749_01b:0181c10": "菩薩恒至其所。初中有七：一、往生想；二、於花",
    "T37n1749_01b:0181c11": "中跏趺坐想；三、花合想；四、花開想；五、蓮華開時",
    "T37n1749_01b:0181c12": "有諸光明來照身想；六、眼目開想；七、見佛菩薩",
    "T37n1749_01b:0181c13": "及聞法想。餘皆可知。次下一門，重復明其佛",
    "T37n1749_01b:0181c14": "菩薩觀。何故須重？向前所辨佛菩薩觀，凡下",
    "T37n1749_01b:0181c15": "不及，故此復重教凡觀察。於中先辨，後總結",
    "T37n1749_01b:0181c16": "之。辨中先明觀察佛身，後觀菩薩。觀佛有六：",
    "T37n1749_01b:0181c17": "一、正教觀察丈六之像在池水上。像表彼佛，",
    "T37n1749_01b:0181c18": "池水表彼瑠璃之地。二、「如先」下，辨明須教觀",
    "T37n1749_01b:0181c19": "像所以。如前所說，佛身無邊非凡所及，故教",
    "T37n1749_01b:0181c20": "觀像。三、「然彼」下，明諸凡夫觀者必成，生人學",
    "T37n1749_01b:0181c21": "意。由彼如來本願力故，觀者必成。四、「但想」下，",
    "T37n1749_01b:0181c22": "明觀多益，勸人觀察。但觀形像得無量福，況",
    "T37n1749_01b:0181c23": "復佛身。五、「阿彌陀」下，明其所觀若大若小皆",
    "T37n1749_01b:0181c24": "是佛身，拂去眾疑生人重意。眾云何疑？前聞",
    "T37n1749_01b:0181c25": "佛身廣大無量，今聞觀小，疑非佛身，於小不",
    "T37n1749_01b:0181c26": "敬，故須拂遣，明皆是佛，生其重意。六、「所現」下，",
    "T37n1749_01b:0181c27": "明其所現大小雖殊，色身相好與前不異，遮",
    "T37n1749_01b:0181c28": "人異觀。人聞大小皆是佛身，謂作異相亦得",
    "T37n1749_01b:0181c29": "觀察，故說如前，防其異觀。下觀菩薩。於中初",
    "T37n1749_01b:0182a01": "明觀音勢至於一切處身同眾生難以取別。",
    "T37n1749_01b:0182a02": "「但觀」已下，教人別之，但觀首相，即知二別。此",
    "T37n1749_01b:0182a03": "觀頭首，非觀手足。觀音頂上有其化佛，勢至",
    "T37n1749_01b:0182a04": "頂上有其寶瓶，故觀二首便知別矣。「此二菩",
    "T37n1749_01b:0182a05": "薩助阿彌陀」者，彰此二菩薩助化多益，令人必",
    "T37n1749_01b:0182a06": "觀。下總結之。此佛菩薩通以觀察，故名為雜。",
    "T37n1749_01b:0182a07": "自下三觀合為一分，為他生觀，觀察他人九",
    "T37n1749_01b:0182a08": "品生相。何故觀此？為令世人知其生業上下",
    "T37n1749_01b:0182a09": "階降，修而往生，所以勸觀。於中先以六門分",
    "T37n1749_01b:0182a10": "別，然後釋文。其六門者：一、定別其人；二、辨其",
    "T37n1749_01b:0182a11": "因；三、明去時見佛不同；四、明到彼生時有異；五、",
    "T37n1749_01b:0182a12": "彰生彼得益差別；六、釋會經論。初、定其人，麁",
    "T37n1749_01b:0182a13": "分為三，細分有九。麁分三者，謂上中下。大乘",
    "T37n1749_01b:0182a14": "人中，種性已上說為上品；小乘人中，從凡至",
    "T37n1749_01b:0182a15": "聖持戒無犯說為中品；大乘人中，外凡有罪",
    "T37n1749_01b:0182a16": "說為下品。細分九者，上輩有三，所謂上上、上",
    "T37n1749_01b:0182a17": "中、上下。大乘人中，四地已上說為上上，生彼",
    "T37n1749_01b:0182a18": "即得無生忍，故無生地。理實於中亦有多時",
    "T37n1749_01b:0182a19": "得無生者，經言「即得」，就勝為言。初二三地信",
    "T37n1749_01b:0182a20": "忍菩薩說為上中，經說生彼過一小劫得無",
    "T37n1749_01b:0182a21": "生故。理實於中亦有二劫三劫得者，經言「一",
    "T37n1749_01b:0182a22": "劫」，就近為語。問曰：《地持》說初地上要過一大",
    "T37n1749_01b:0182a23": "阿僧祇劫方至八地，此經何故說一小劫即",
    "T37n1749_01b:0182a24": "得無生？解有三義：一、時劫不同。如《華嚴》說「娑",
    "T37n1749_01b:0182a25": "婆一劫當無量壽一日一夜，彼中一劫當此",
    "T37n1749_01b:0182a26": "娑婆無量無邊阿僧祇劫。」《地持》據此，故說一",
    "T37n1749_01b:0182a27": "大阿僧祇劫方至八地。《觀經》就彼彌陀國界",
    "T37n1749_01b:0182a28": "長劫為言，故說一劫得無生忍。二、去處異。《地",
    "T37n1749_01b:0182a29": "持》所說一大僧祇至八地者，說初地去。《觀經》",
    "T37n1749_01b:0182b01": "所云過一小劫到無生者，就信忍中終處為語，",
    "T37n1749_01b:0182b02": "信忍之終在於三地；若就初地，不唯一劫能",
    "T37n1749_01b:0182b03": "得無生。三、所到別。《地持》所說一大僧祇到於",
    "T37n1749_01b:0182b04": "八地，《觀經》所論逕一小劫得無生者到第七地，",
    "T37n1749_01b:0182b05": "初得無生在七地故。上中如是。種性、解行說",
    "T37n1749_01b:0182b06": "為上下，經說此人過三小劫得百法明，到初",
    "T37n1749_01b:0182b07": "地故。問曰：《地持》說從種性一大僧祇方到初",
    "T37n1749_01b:0182b08": "地，《觀經》何故說三小劫已到初地？釋言：時劫",
    "T37n1749_01b:0182b09": "不同故爾。《地持》據此娑婆短劫，說一大阿僧",
    "T37n1749_01b:0182b10": "祇劫方到初地；《觀經》就彼彌陀長劫，故說三",
    "T37n1749_01b:0182b11": "劫得至初地。問曰；《地持》說從種性到初地時",
    "T37n1749_01b:0182b12": "過於一大阿僧祇劫，初地至八地亦過一大",
    "T37n1749_01b:0182b13": "阿僧祇劫。今此何故宣說上中經一小劫即",
    "T37n1749_01b:0182b14": "得無生，宣說上下過三小劫方到初地？理實",
    "T37n1749_01b:0182b15": "齊等，舉之左右。前說上中經一小劫得無生",
    "T37n1749_01b:0182b16": "忍者，就信忍中終處為語。所說上下過三小",
    "T37n1749_01b:0182b17": "劫到初地者，就伏忍中始處為語。此一左右。",
    "T37n1749_01b:0182b18": "又前宣說經一小劫得無生者，望於七地無生",
    "T37n1749_01b:0182b19": "之始，不至過處。後云三劫至初地者，到其過",
    "T37n1749_01b:0182b20": "處。此二左右。上輩三人分齊麁爾。中輩亦三，",
    "T37n1749_01b:0182b21": "所謂中上、中中、中下，分齊何處？小乘人中前",
    "T37n1749_01b:0182b22": "三果人說為中上，生彼即得阿羅漢故。理實",
    "T37n1749_01b:0182b23": "於中亦有多時得阿羅漢者，經言「即得」，就勝",
    "T37n1749_01b:0182b24": "為語。問曰：羅漢為生不生？此經不說，以阿羅",
    "T37n1749_01b:0182b25": "漢更不生故。問曰：龍樹說阿羅漢亦生淨土，",
    "T37n1749_01b:0182b26": "故彼文言「有妙淨土出過三界無煩惱名，是",
    "T37n1749_01b:0182b27": "阿羅漢當生彼中聞《法華經》。」云何不生？解有",
    "T37n1749_01b:0182b28": "兩義：一、就愚法聲聞以釋。執小迷大為愚法，",
    "T37n1749_01b:0182b29": "是愚法人捨現陰形未即受身，入無餘滅不",
    "T37n1749_01b:0182c01": "可思議劫，未來無餘涅槃之後，心想生時方於",
    "T37n1749_01b:0182c02": "淨土受身聞法。龍樹據終說生淨土，此經就",
    "T37n1749_01b:0182c03": "始故不說生。二、就不愚法者以釋。阿羅漢中",
    "T37n1749_01b:0182c04": "解小知大名不愚法，是人死已，即於淨土受",
    "T37n1749_01b:0182c05": "身聞經，而非一切。是義云何？土有麁妙，麁處",
    "T37n1749_01b:0182c06": "雜小、妙處唯大。又復麁國通有分段凡夫往",
    "T37n1749_01b:0182c07": "生，妙土唯有變易聖人。彌陀佛國淨土中麁，",
    "T37n1749_01b:0182c08": "更有妙剎，此經不說，《華嚴》具辨。彼不愚法阿",
    "T37n1749_01b:0182c09": "羅漢人，愛結已盡專心求大，生於妙土不生",
    "T37n1749_01b:0182c10": "麁國。龍樹據妙，故說羅漢當生淨土。故彼文",
    "T37n1749_01b:0182c11": "言「有妙淨土出過三界，無煩惱名，羅漢當生。」",
    "T37n1749_01b:0182c12": "《觀經》就麁，故不說生，為是偏說前三果人以",
    "T37n1749_01b:0182c13": "為中上。見前已前內外二凡，精持淨戒求出",
    "T37n1749_01b:0182c14": "離者說為中中。經說「生彼七日聞法得須陀",
    "T37n1749_01b:0182c15": "洹，過半劫已得羅漢」故。理實於中亦有多時",
    "T37n1749_01b:0182c16": "聞法得果，經言「七日」及「半劫」，就勝為言。見道",
    "T37n1749_01b:0182c17": "已前世俗凡夫，修餘世福求出離者，說為中",
    "T37n1749_01b:0182c18": "下，經說「生彼過一小劫得羅漢」故。理實於中",
    "T37n1749_01b:0182c19": "亦有多劫得羅漢者，經就勝為言。中輩如是。",
    "T37n1749_01b:0182c20": "下輩亦三，所謂下上、下中、下下。於彼大乘始",
    "T37n1749_01b:0182c21": "學人中，隨過輕重分為三品。未有道位難辨",
    "T37n1749_01b:0182c22": "階阩，人別如是。此一門竟。",
    "T37n1749_01b:0182c23": "次、辨其因。於中初先當相分別，後約人論。當",
    "T37n1749_01b:0182c24": "相如何？經說不同。依《大品》住宣說般若空慧",
    "T37n1749_01b:0182c25": "為因，修空慧除滅罪障，故於淨土欲生即生。",
    "T37n1749_01b:0182c26": "依《涅槃經》，一切善業皆淨土因，不可具列，麁",
    "T37n1749_01b:0182c27": "要有四：一、修戒為因。遠離十惡、修行十善，自",
    "T37n1749_01b:0182c28": "持淨戒不與犯重，同共止住，得生淨國。二、修",
    "T37n1749_01b:0182c29": "施為因。曠路作井、種植菓林、施病醫藥、造立",
    "T37n1749_01b:0183a01": "僧房，供持戒人及說法者，造像立塔種種供",
    "T37n1749_01b:0183a02": "養，如是一切悉得往生。三、修慧為因。書寫經",
    "T37n1749_01b:0183a03": "卷乃至一偈，聽受讀誦、為他演說，得生淨土。",
    "T37n1749_01b:0183a04": "四、護法為因。守護正法不謗方等，得生淨土。",
    "T37n1749_01b:0183a05": "此等能為一切土因，求安樂者宜須修之。依",
    "T37n1749_01b:0183a06": "《維摩經》，八法為因，故彼經言「具足八法，行無",
    "T37n1749_01b:0183a07": "瘡疣，生於淨土。」何等為八？一、饒益眾生而不",
    "T37n1749_01b:0183a08": "望報，此即是慈。二、代一切生受諸苦惱，此即",
    "T37n1749_01b:0183a09": "是悲。三、所作功德盡以施之，此即是喜，由喜",
    "T37n1749_01b:0183a10": "除嫉，故作功德盡以施之。四、等心眾生謙下",
    "T37n1749_01b:0183a11": "無礙，此即是捨，捨除怨親，齊能卑敬，故等無",
    "T37n1749_01b:0183a12": "礙。此四利他，後四自利。五、於菩薩親之如佛，",
    "T37n1749_01b:0183a13": "所未聞經聞之不疑，於自所學起信敬心，於",
    "T37n1749_01b:0183a14": "人起敬於法生信。六、不與聲聞而相違背，於",
    "T37n1749_01b:0183a15": "他異學袪息礙心。七，不嫉彼供、不高己利，而",
    "T37n1749_01b:0183a16": "於其中調伏其心，於受用事息瑕穢心。八、常",
    "T37n1749_01b:0183a17": "省己過、不訟彼短，恒以一心修諸功德，所修",
    "T37n1749_01b:0183a18": "行事起專精心。此八能為一切土因，求安樂",
    "T37n1749_01b:0183a19": "者亦須修之。依《往生論》，五門為因：一、禮拜門，",
    "T37n1749_01b:0183a20": "稱名禮拜阿彌陀佛，求生其國。二、讚嘆門，讚",
    "T37n1749_01b:0183a21": "阿彌陀佛光明智慧一切德。三、作願門，願生",
    "T37n1749_01b:0183a22": "其國，修彌陀佛所行所成。四、觀察門，所觀有",
    "T37n1749_01b:0183a23": "三：一觀彼國功德莊嚴、二觀彼佛功德莊嚴、",
    "T37n1749_01b:0183a24": "三觀彼菩薩功德莊嚴，各有多義不可具列。",
    "T37n1749_01b:0183a25": "五、迴向門，不捨苦生迴向為首，所作功德迴以",
    "T37n1749_01b:0183a26": "施之共生彼國。依此《觀經》，因亦眾多，麁要為",
    "T37n1749_01b:0183a27": "四：一、修觀往生，觀別十六，備如上辨。二、修業",
    "T37n1749_01b:0183a28": "往生，淨業有三，亦如上說。三、修心往生，如下",
    "T37n1749_01b:0183a29": "文說。心有三種：一者誠心，誠謂實也，起行不",
    "T37n1749_01b:0183b01": "虛，實心求去，故曰誠心。二者深心，信樂慇至",
    "T37n1749_01b:0183b02": "欲生彼國。三者迴向發願之心，直爾趣求說",
    "T37n1749_01b:0183b03": "之為願，挾善趣求說為迴向。願有二種：一願",
    "T37n1749_01b:0183b04": "生彼國、二願見彼佛，所行所成亦爾。此是第",
    "T37n1749_01b:0183b05": "三、修心往生。四、歸向故生，如下文說。自雖無",
    "T37n1749_01b:0183b06": "行，善友為說佛法僧名，或為歎說彌陀佛德，或",
    "T37n1749_01b:0183b07": "歎觀音勢至，或歎彼土妙樂勝事，一心歸向，",
    "T37n1749_01b:0183b08": "故得往生。於中或念或禮、或歎或稱其名，悉",
    "T37n1749_01b:0183b09": "得往生。當相如是。次約人論，經說不同。依《無",
    "T37n1749_01b:0183b10": "量壽》大經之中麁約三品，以別其因。上品生",
    "T37n1749_01b:0183b11": "者，捨家棄欲而作沙門，發菩提心一向專念",
    "T37n1749_01b:0183b12": "無量壽佛，備修諸德願生彼國，即得往生。中",
    "T37n1749_01b:0183b13": "品生者，不作沙門亦復不能大修功德，發菩",
    "T37n1749_01b:0183b14": "提心，一向專念無量壽佛，少修福善奉持齊",
    "T37n1749_01b:0183b15": "戒，造像立塔種種供養願生彼國，即得往生。",
    "T37n1749_01b:0183b16": "下品生者，不作功德，發菩提心，一向專念無",
    "T37n1749_01b:0183b17": "量壽佛乃至十念，聞說深法歡喜信樂不生",
    "T37n1749_01b:0183b18": "疑惑，以至誠心願生彼國，即得往生。依此《觀",
    "T37n1749_01b:0183b19": "經》，九品別論。先明上輩，同修大乘以之為因。",
    "T37n1749_01b:0183b20": "於中別分：上上生者先發三心，一至誠心、二",
    "T37n1749_01b:0183b21": "者深心、三者迴向發願心。次修三業：一者慈",
    "T37n1749_01b:0183b22": "心不殺，是上初業；二具諸戒，是第二業；三讀",
    "T37n1749_01b:0183b23": "誦大乘修行六念，是第三業。後迴此善，欲生",
    "T37n1749_01b:0183b24": "即生。上中生者，亦須先起三種之心，與上初",
    "T37n1749_01b:0183b25": "同故更不論。下亦如之。次修三業，慈心不殺",
    "T37n1749_01b:0183b26": "具戒如前，故更不論。於大乘法不能受持讀",
    "T37n1749_01b:0183b27": "誦修行，唯能解了第一義諦、深信因果，此前",
    "T37n1749_01b:0183b28": "第三淨業所收，後迴此善願生即生。上下生",
    "T37n1749_01b:0183b29": "者，亦復先起三種之心，與前相似。次修三業，",
    "T37n1749_01b:0183c01": "慈心不殺具戒如前。於大乘法不能受持讀",
    "T37n1749_01b:0183c02": "誦解義，唯信因果而為行因，此信是前第三",
    "T37n1749_01b:0183c03": "淨業，後迴此善欲生即生。上輩如是。次論中",
    "T37n1749_01b:0183c04": "輩，同修小乘而為行因，以其最後發菩提心，",
    "T37n1749_01b:0183c05": "念彌陀佛故得往生。於中別分：中上生者，於",
    "T37n1749_01b:0183c06": "小乘中前三果人，內備聖德經文不說，但明",
    "T37n1749_01b:0183c07": "其人具諸戒行，此猶是前第二淨業，後迴此",
    "T37n1749_01b:0183c08": "善欲生即生。中中生者，一日一夜持八戒齋，",
    "T37n1749_01b:0183c09": "一日一夜持沙彌戒及與具戒，此亦是前第二",
    "T37n1749_01b:0183c10": "淨業，後迴此善欲生即生。中下生者，孝養父",
    "T37n1749_01b:0183c11": "母行世仁善，此乃是前第一淨業，於臨終時",
    "T37n1749_01b:0183c12": "善友為說阿彌陀佛國土樂事，并說法藏比丘",
    "T37n1749_01b:0183c13": "四十八願，至心信樂欲生即生。中輩如是。次",
    "T37n1749_01b:0183c14": "論下輩，此人過去曾修大乘，故《大經》中宣說",
    "T37n1749_01b:0183c15": "此人發菩提心，聞說深法信樂不疑，現在遇",
    "T37n1749_01b:0183c16": "緣造作諸罪，故此經中偏彰其過；現雖作罪，",
    "T37n1749_01b:0183c17": "善友開導，歸向之力故得往生。於中別分。下",
    "T37n1749_01b:0183c18": "上生者，現犯輕罪，善友為說大乘經名，教稱",
    "T37n1749_01b:0183c19": "彼佛，滅罪故生。下中生者，現犯重罪，善友為",
    "T37n1749_01b:0183c20": "歎彌陀佛德，歡喜信樂，滅罪故生。下下生者，",
    "T37n1749_01b:0183c21": "現犯四重五逆等罪，善友教稱無量壽佛，如",
    "T37n1749_01b:0183c22": "是至心令聲不絕乃至十念，滅罪生。辨因如",
    "T37n1749_01b:0183c23": "是。此二門竟。次、明去時見佛不同。佛具三身：",
    "T37n1749_01b:0183c24": "一者真身，謂法與教；二者應身，八相現成；三",
    "T37n1749_01b:0183c25": "者化身，隨機現起。依如《大經》，上品之人見佛",
    "T37n1749_01b:0183c26": "應身而來迎接，中品見化，下品夢覩不辨化",
    "T37n1749_01b:0183c27": "應。真身常寂，無迎接相，為是不論。依此《觀經》，",
    "T37n1749_01b:0183c28": "上輩三人同皆見佛應化二身而來迎接，但",
    "T37n1749_01b:0183c29": "於其中見化多少為別異耳。上人見其無數",
    "T37n1749_01b:0184a01": "化佛，中見一千，下見五百。中輩三人有見不",
    "T37n1749_01b:0184a02": "見，中上、中中二人見佛，中下不見，以行劣故。",
    "T37n1749_01b:0184a03": "問曰：《大經》宣說中輩一切見佛，此經何故有",
    "T37n1749_01b:0184a04": "見不見？釋言：《大經》總相言之，從多說見；此經",
    "T37n1749_01b:0184a05": "細分，故有不見。其有見者，唯覩應佛、不見化",
    "T37n1749_01b:0184a06": "身，劣於前故。下輩三人，有見不見。下上、下中",
    "T37n1749_01b:0184a07": "人見佛，下下不見，但見蓮華。問曰：《大經》宣說",
    "T37n1749_01b:0184a08": "下輩不得見佛，此經何故說有見者？釋言：此",
    "T37n1749_01b:0184a09": "經明修觀行，由觀滅罪故，令下輩分有見者；",
    "T37n1749_01b:0184a10": "雖後見佛，但覩其化，劣於前故。問曰：《大經》宣",
    "T37n1749_01b:0184a11": "說上人唯見，其應中唯見化、下唯夢覩不辨化",
    "T37n1749_01b:0184a12": "應，此經何故宣說上輩應化俱見、中輩見應、",
    "T37n1749_01b:0184a13": "下輩見化？釋言：此經明修觀行，由觀心明，是",
    "T37n1749_01b:0184a14": "故上人應化俱見、中人見應、下人見化。《大經》",
    "T37n1749_01b:0184a15": "之中不明觀行，為其不同。此三門竟。次、論往",
    "T37n1749_01b:0184a16": "生彼土時有異。上輩三人，生時各異。上上生",
    "T37n1749_01b:0184a17": "者，至即花開，不經時日；上中生者，經宿方開；",
    "T37n1749_01b:0184a18": "上下生者，一日一夜其花乃敷。中輩三人，生",
    "T37n1749_01b:0184a19": "時亦異。中上生者，至即花開，與上上同。何故",
    "T37n1749_01b:0184a20": "如是？此小乘中聖人往生，餘業雖劣，無漏淨",
    "T37n1749_01b:0184a21": "心，故往即生。中中生者，七日花敷。中下生者，",
    "T37n1749_01b:0184a22": "文中不辨，但云生已過七日後，遇聖聞法。下",
    "T37n1749_01b:0184a23": "輩三人，生時亦別。下上生者，經七七日其花",
    "T37n1749_01b:0184a24": "乃敷。下中生者，罪報深重，六劫方開。下下生",
    "T37n1749_01b:0184a25": "者，罪障極重，十二大劫蓮花乃敷。由其罪重，",
    "T37n1749_01b:0184a26": "爾許時節澄練其心，方堪入法。時分如是。此",
    "T37n1749_01b:0184a27": "四門竟。次、彰生後得益差殊。上輩三人，得益",
    "T37n1749_01b:0184a28": "各異。上上生者，至彼即得無生法忍，無生七",
    "T37n1749_01b:0184a29": "地。於中亦有多時得者，就勝為言。上中生者，",
    "T37n1749_01b:0184b01": "逕一小劫得無生忍，亦有過者，就勝為言。上",
    "T37n1749_01b:0184b02": "下者，過三小劫得住初地。中輩三人，得益亦",
    "T37n1749_01b:0184b03": "異。中上生者，生彼即得阿羅漢果，亦有多時，",
    "T37n1749_01b:0184b04": "就勝為言。中中生者，過七日後得須陀洹，過",
    "T37n1749_01b:0184b05": "半劫後得阿羅漢。中下生者，過一小劫方得羅",
    "T37n1749_01b:0184b06": "漢。下輩三人，得益亦異。下上生者，逕十小劫",
    "T37n1749_01b:0184b07": "得到初地，以此先是善趣人故。下中生者，過",
    "T37n1749_01b:0184b08": "於六劫聞法發心。下下生者，過十二大劫聞",
    "T37n1749_01b:0184b09": "法發心，發心種性，以此下輩宿習大故，同發",
    "T37n1749_01b:0184b10": "大心得益如是。此五門竟。次、第六門釋會經",
    "T37n1749_01b:0184b11": "論。問曰：依如《往生論》中說，二乘種不得往生。",
    "T37n1749_01b:0184b12": "此經何故宣說中輩學小得生？釋言：彌陀菩",
    "T37n1749_01b:0184b13": "薩正處，唯修小行不得往生，要由乘終發菩",
    "T37n1749_01b:0184b14": "提心種大乘種方乃得生。故《大經》中宣說其",
    "T37n1749_01b:0184b15": "人發菩提心。彼《往生論》據終為言，故說二乘",
    "T37n1749_01b:0184b16": "種子不生。此經就始，故說中輩學小得生。問",
    "T37n1749_01b:0184b17": "曰：若此要由乘終發菩提心方得生者，至彼",
    "T37n1749_01b:0184b18": "應證大乘道果，何故但得小乘果乎？釋言：此",
    "T37n1749_01b:0184b19": "人雖復乘終發菩提心，先多學小，故至彼國",
    "T37n1749_01b:0184b20": "聞苦無常，發其本解先證小果。以其乘終發",
    "T37n1749_01b:0184b21": "大心故，得小果已於小不住，必還入大。問曰：",
    "T37n1749_01b:0184b22": "依如《往生論》中宣說女人根缺不生。此經宣",
    "T37n1749_01b:0184b23": "說韋提希等五百侍女同皆往生，是義云何？",
    "T37n1749_01b:0184b24": "釋言：論說女人根缺不得生者，就後為言。生",
    "T37n1749_01b:0184b25": "彼國者，淨報離欲，故無女人；身報精上，故無",
    "T37n1749_01b:0184b26": "根缺。若論此者，但有善心，一切不簡。又問：《大",
    "T37n1749_01b:0184b27": "經》說五逆不得往生。此經宣說逆罪得生，其",
    "T37n1749_01b:0184b28": "義云何？釋有兩義：一、約人分別。造逆罪人有",
    "T37n1749_01b:0184b29": "上有下，善趣已前常沒造逆，說以為下。善趣",
    "T37n1749_01b:0184c01": "位中遇緣造逆，說之為上。如世王等上人造",
    "T37n1749_01b:0184c02": "逆，必有重悔令罪消薄，容便得生。此經就之，",
    "T37n1749_01b:0184c03": "故說五逆亦得往生。下人造逆多無重悔，不",
    "T37n1749_01b:0184c04": "可得生，《大經》就此故說不生。二、約行分別。造",
    "T37n1749_01b:0184c05": "逆之人行有定散，觀佛三昧名之為定，修餘",
    "T37n1749_01b:0184c06": "善根說以為散。散善力微，不能滅除五逆重",
    "T37n1749_01b:0184c07": "罪，不得往生，《大經》就此故說不生。定善力強",
    "T37n1749_01b:0184c08": "能消逆罪，容得往，此經明觀所以說生。分別",
    "T37n1749_01b:0184c09": "如是。次釋其文，先觀上輩三人往生。於中初",
    "T37n1749_01b:0184c10": "先三品別論，後便總結。就上上中，初舉、次辨、",
    "T37n1749_01b:0184c11": "後總結之。辨中有三：一、明其因。二、「生彼國時",
    "T37n1749_01b:0184c12": "此人」已下，因成往生彼國；「見佛」已下，生已得",
    "T37n1749_01b:0184c13": "益。就明因中，初心、後行。心中初言「若願生彼，",
    "T37n1749_01b:0184c14": "發三種心」，總以標舉。次別其名。「何等」，問也，下",
    "T37n1749_01b:0184c15": "對辨之。言「誠」者，是其實心，起行不虛名為誠",
    "T37n1749_01b:0184c16": "心，又實求往亦名誠心。言「深心」者，慇至心也，",
    "T37n1749_01b:0184c17": "起行慇至名曰深心，求去慇至亦曰深心。「迴",
    "T37n1749_01b:0184c18": "向」，發求去心也。狹善而求，名曰迴向。謂迴",
    "T37n1749_01b:0184c19": "己善向大菩提，又迴己善向彼國生，故名迴向。",
    "T37n1749_01b:0184c20": "迴向之義，廣如別乘，此應具論，直爾趣求，說",
    "T37n1749_01b:0184c21": "以為願。願大菩提，又願生彼，故名為願。具三",
    "T37n1749_01b:0184c22": "必生，總結。其能行中，初言「復有三種當得往",
    "T37n1749_01b:0184c23": "生」，總以標舉。次列其名，先問後列。此三猶上",
    "T37n1749_01b:0184c24": "三種淨業，慈心不殺是上初業，前初業中明",
    "T37n1749_01b:0184c25": "供父母奉事師長慈心不殺修行十善，今舉",
    "T37n1749_01b:0184c26": "慈心餘略不論；具諸戒行是前文中第二業",
    "T37n1749_01b:0184c27": "也；讀誦大乘乃至發願是前文中第三業也。",
    "T37n1749_01b:0184c28": "「迴向」已下，通用前三，願生彼國。「一日至七日」，",
    "T37n1749_01b:0184c29": "明修分齊。「即得往生」，結明修益。上來明因。第",
    "T37n1749_01b:0185a01": "二、因成往生之中，此人精進，彌陀如來與觀音",
    "T37n1749_01b:0185a02": "等彼來迎此。「行者見已歡喜」已下，此往生彼。",
    "T37n1749_01b:0185a03": "第三、生彼得益之中。事別有三：一、生彼國見",
    "T37n1749_01b:0185a04": "佛聞法，得無生忍；二、遍事諸佛，從之受之受",
    "T37n1749_01b:0185a05": "記。三、還本國，得陀羅尼總持之門。「是名」下，結。",
    "T37n1749_01b:0185a06": "次、觀上中，先舉、次辨、後總結之。辨中亦三：一",
    "T37n1749_01b:0185a07": "明其因、成往生、三生已得益。因中初言「不必",
    "T37n1749_01b:0185a08": "受持方等經典」，簡此異前。「善解成」等，正辨其",
    "T37n1749_01b:0185a09": "因。「以此願」下，用之求生。前上品中，三種之心",
    "T37n1749_01b:0185a10": "并慈具戒，此亦應有，同前不說。第二生中，初、",
    "T37n1749_01b:0185a11": "彼迎此。「行者自見坐金臺」下，此往生彼。「逕宿",
    "T37n1749_01b:0185a12": "則開」，彰生時節。第三益中，文亦有三：一生彼",
    "T37n1749_01b:0185a13": "得益、二遍事諸佛修學三昧、三於其國逕一小",
    "T37n1749_01b:0185a14": "劫得無生忍現前受記。生彼益中，「身作金色」，",
    "T37n1749_01b:0185a15": "正報勝也。「足下蓮華」，依報勝也。「佛及菩薩放",
    "T37n1749_01b:0185a16": "光照」等，善友勝也。「因前習」等，聞法勝也。「即下",
    "T37n1749_01b:0185a17": "金臺禮佛讚」等，起行勝也。「逕七日」等，所成勝",
    "T37n1749_01b:0185a18": "也。次論上下，亦先標舉、次辨。中有三：一因、二",
    "T37n1749_01b:0185a19": "生、三明得益。因中不明善解義趣，彰此劣前。",
    "T37n1749_01b:0185a20": "「亦信因」等，正辨其因。有信同前，是以言「亦」。「以",
    "T37n1749_01b:0185a21": "此德」下，用之求生。第二生中，初、彼迎此。「見此",
    "T37n1749_01b:0185a22": "事」下，此往生彼。「逕一日夜蓮華乃開」，彰生久",
    "T37n1749_01b:0185a23": "近，以此劣前，故一日夜其華乃敷。益中亦三：",
    "T37n1749_01b:0185a24": "一生彼得益見佛聞法、二遍供諸佛從之聞",
    "T37n1749_01b:0185a25": "法、三於彼國逕三小劫得百法門住歡喜地。",
    "T37n1749_01b:0185a26": "是名上生。第十四觀，總以結之。次觀中品三",
    "T37n1749_01b:0185a27": "人往生。於中初先二品別論，後總結之。別中",
    "T37n1749_01b:0185a28": "先觀中品上生，先舉、次辨、後結之。辨中有三：",
    "T37n1749_01b:0185a29": "一辨其因、二因成往生、三生已得益。因中初",
    "T37n1749_01b:0185b01": "言「五戒八戒」，是在家戒。「修行諸戒」，是出家戒。",
    "T37n1749_01b:0185b02": "此明修洽。「不造五逆無諸過患」，明其離過。「以",
    "T37n1749_01b:0185b03": "此善」下，用之求生。第二生中，初、彼迎此。「行者",
    "T37n1749_01b:0185b04": "見」下，此往生彼。「蓮華尋開」，彰生時節，此聖往",
    "T37n1749_01b:0185b05": "生，故華即開。第三益中，初華開聞法、後得道",
    "T37n1749_01b:0185b06": "果。「得羅漢」者，此名無生亦名無著，無著因亡，",
    "T37n1749_01b:0185b07": "無生果喪。言「三明」者，所謂宿命、天眼、漏盡，是",
    "T37n1749_01b:0185b08": "其三也。言「六通」者，所謂身通、天眼、天耳、他心、",
    "T37n1749_01b:0185b09": "宿命及與漏盡，成如別章。「八解脫」者，經中亦",
    "T37n1749_01b:0185b10": "名八背捨也。名字是何？內有色相外觀色，一。",
    "T37n1749_01b:0185b11": "自身名內、他身名外。於自身色未滅未壞，名為",
    "T37n1749_01b:0185b12": "內有觀。內外色悉皆不淨，名外觀色。問曰：此",
    "T37n1749_01b:0185b13": "中內外俱有，以何義故偏言內有？釋言？內色初",
    "T37n1749_01b:0185b14": "有後無，約對後無，故說初有。前三解脫未滅",
    "T37n1749_01b:0185b15": "外色，非初獨有，以是義故不名外有。問曰：此",
    "T37n1749_01b:0185b16": "門通觀內外悉皆不淨，以何義故徧言觀外？",
    "T37n1749_01b:0185b17": "釋言：此乃隱顯彰名。前內彰有，隱其觀稱；今",
    "T37n1749_01b:0185b18": "外彰觀，隱其有名。論釋如是。內無色相外觀",
    "T37n1749_01b:0185b19": "色，二。於自己身豫作死相，虫食火燒破壞之",
    "T37n1749_01b:0185b20": "相，名為內無。觀察外色，悉皆不淨。此前二種",
    "T37n1749_01b:0185b21": "是不淨觀。淨相解脫以為第三。於內外色除",
    "T37n1749_01b:0185b22": "去皮肉，唯觀白骨。前三色觀空處、識處、無所",
    "T37n1749_01b:0185b23": "有處，及悲想解脫復以為四，通前為七。聖人",
    "T37n1749_01b:0185b24": "得彼四空處定，即說為此四解脫也。滅盡解",
    "T37n1749_01b:0185b25": "脫以為第八，謂滅盡定。此八解脫，廣如別章，",
    "T37n1749_01b:0185b26": "應具論之。次觀中中，初舉、次辨、後總結之。辨",
    "T37n1749_01b:0185b27": "中亦三：一、明其因；二、「戒香勳」下，因成往生；三、",
    "T37n1749_01b:0185b28": "「華既敷」下，生彼得益。第二生中，初、彼迎此。「行",
    "T37n1749_01b:0185b29": "者自見坐蓮華」下，此往生彼。「逕於七日蓮華",
    "T37n1749_01b:0185c01": "乃敷」，彰生久近。以劣前故，逕於七日其花乃",
    "T37n1749_01b:0185c02": "敷。得益可知。次觀中下，亦先總舉、次辨、後結。",
    "T37n1749_01b:0185c03": "辨中亦三：一明其因、二因成往生、三生彼得",
    "T37n1749_01b:0185c04": "益。因中有二：一、孝養父母行世人善；二、臨",
    "T37n1749_01b:0185c05": "終聞友讚揚彼國，及聞法藏四十八願，願樂欲",
    "T37n1749_01b:0185c06": "生。第二生中，此人行劣無佛來迎，直爾往生。",
    "T37n1749_01b:0185c07": "第三益中，此人行劣不觀見佛，直從觀音勢",
    "T37n1749_01b:0185c08": "至聞法，得阿羅漢。「是名中」下，別結中下。「是名",
    "T37n1749_01b:0185c09": "中輩」，通結中品。下次觀察下品三人，此應在",
    "T37n1749_01b:0185c10": "於善趣已前，分齊難知。於中亦初三人別論，",
    "T37n1749_01b:0185c11": "後總結之。別中先觀下品上生，亦先總舉、次",
    "T37n1749_01b:0185c12": "辨、後結。辨中有四：一、彰其罪過。二、「命欲終」下，",
    "T37n1749_01b:0185c13": "明其善因。聞經滅罪、稱佛除惡，故得往生；三、",
    "T37n1749_01b:0185c14": "「爾時彼佛遣化佛」已下，明其往生。於中初先",
    "T37n1749_01b:0185c15": "彼化迎此。「作是語已行者見」下，隨化生彼。「逕",
    "T37n1749_01b:0185c16": "七七日蓮華乃敷」，彰生時節，以罪輕故，七七",
    "T37n1749_01b:0185c17": "華開。四、「花開敷時大悲觀音放光」已下，生彼",
    "T37n1749_01b:0185c18": "得益。於中初先觀音為說甚深經典，後明其",
    "T37n1749_01b:0185c19": "人聞法信解發心得道。次觀下中，亦先總舉、",
    "T37n1749_01b:0185c20": "次辨、後結。辨中亦四：一、彰其罪。二、「如此罪人",
    "T37n1749_01b:0185c21": "以惡業」下，明其善因，由聞佛德及戒定等，滅其",
    "T37n1749_01b:0185c22": "罪業。三、「地獄火化為風」下，明其往生，於中初",
    "T37n1749_01b:0185c23": "先化佛來迎。「如一念」下，尋化往生。「六劫華敷」，彰",
    "T37n1749_01b:0185c24": "生久近。此罪轉重，故過六劫乃開敷。四、「觀音",
    "T37n1749_01b:0185c25": "勢至為說法」下，生彼得益，聞法發心。次觀下",
    "T37n1749_01b:0185c26": "下，亦先總舉、次辨、後結。辨中亦四：一、彰其罪。",
    "T37n1749_01b:0185c27": "「作不善業」，總以標舉；五逆等別。言「五逆」者，殺",
    "T37n1749_01b:0185c28": "父、殺母、殺阿羅漢、破和合僧、出佛身血，是五逆",
    "T37n1749_01b:0185c29": "也。問曰：如《大經》中五逆不生，今此何故五逆",
    "T37n1749_01b:0186a01": "亦生？釋言：隨人不同故爾。若是宿世無道根",
    "T37n1749_01b:0186a02": "者，現造五逆，終無生理。若是先發菩提心人，",
    "T37n1749_01b:0186a03": "雖復遇緣造作五逆四重等罪，必生重悔如",
    "T37n1749_01b:0186a04": "世王等，亦得往生。乃至大乘善趣之人，有造",
    "T37n1749_01b:0186a05": "作五逆四重謗法罪故。十惡名義，備如上列。",
    "T37n1749_01b:0186a06": "「具不善」者，具四重等。此前第一彰其罪業。二、",
    "T37n1749_01b:0186a07": "「如此罪人以惡業故應墮」已下，明其善因。於",
    "T37n1749_01b:0186a08": "中有二：一、反舉其告；二、「善友告」下，順彰其得。",
    "T37n1749_01b:0186a09": "失中兩句：一、以惡業應隨地獄；二、「臨終」下，善",
    "T37n1749_01b:0186a10": "友教示，不遑念佛。遑猶暇也，無暇念佛，故曰",
    "T37n1749_01b:0186a11": "不遑。得中兩句：一、善友教勸稱彼佛名，具足",
    "T37n1749_01b:0186a12": "十念；二、以稱佛故，念念除去八十億劫生死之",
    "T37n1749_01b:0186a13": "罪。此第二段，明其善因。三、「命終後見金華」下，",
    "T37n1749_01b:0186a14": "乘善往生。於中初先明見蓮華，次得往生，後",
    "T37n1749_01b:0186a15": "彰生彼。「十二大劫花乃開敷」，此罪極重，故十",
    "T37n1749_01b:0186a16": "二劫乃敷耳。四、「觀音勢至以大悲」下，生彼得",
    "T37n1749_01b:0186a17": "益。總結可知。上來廣教三種淨業、十六正觀，",
    "T37n1749_01b:0186a18": "下明說益。益別有三：一、韋提及與五百侍女",
    "T37n1749_01b:0186a19": "見安樂國佛及菩薩，得無生忍。二、五百侍女",
    "T37n1749_01b:0186a20": "發菩提心願生彼國，佛說悉生。三、諸天發心。",
    "T37n1749_01b:0186a21": "此正宗竟。下明流通。於中有二：一、王宮流通；",
    "T37n1749_01b:0186a22": "二、「足步」下，耆闍流通。前中有四：一、列名教持。",
    "T37n1749_01b:0186a23": "二、「行此」下，明目連等聞法歡喜。初中阿難先",
    "T37n1749_01b:0186a24": "問發起。「當何名此經」，問經名字。上來所說言",
    "T37n1749_01b:0186a25": "義非一，當於何義而名此經此法之要？「云何",
    "T37n1749_01b:0186a26": "受持」，問受儀。此法極要，云何受持？下佛答之。",
    "T37n1749_01b:0186a27": "「名觀極樂無量壽佛觀音勢至，亦名淨業生諸",
    "T37n1749_01b:0186a28": "佛前」，對其初問。「汝當受持無令忘失」，對其後",
    "T37n1749_01b:0186a29": "問。無令忘失，是持義也。自下第二、明修有益。",
    "T37n1749_01b:0186b01": "於中初、明行前十六三昧觀門得大利益，現",
    "T37n1749_01b:0186b02": "身得見彼佛菩薩。「男子女人但聞名」下，明其",
    "T37n1749_01b:0186b03": "念佛菩薩之益。「但聞二名，除無量罪，何況憶",
    "T37n1749_01b:0186b04": "念」，明菩薩有大利益，舉劣況勝。「若念佛」下，明",
    "T37n1749_01b:0186b05": "念彼佛得大利益。「若念佛者，人中分陀」，明其",
    "T37n1749_01b:0186b06": "身勝。分陀利花，花中殊好，此人同彼，名分陀",
    "T37n1749_01b:0186b07": "利。「觀音勢至為勝友」，明伴類勝。「當坐道場」，明",
    "T37n1749_01b:0186b08": "所成勝。場猶處也，得道之處名曰道場，如治",
    "T37n1749_01b:0186b09": "麥處名為麥場。如是一切隨化以論。菩提樹",
    "T37n1749_01b:0186b10": "下得佛道處名為道場。處斯得佛，故名為坐。",
    "T37n1749_01b:0186b11": "據實以論，義有通局，通則菩薩一切行德能",
    "T37n1749_01b:0186b12": "生佛果，斯名道場，如《維摩》說。局則末後金剛",
    "T37n1749_01b:0186b13": "三昧，親生佛德，名為道場。依之得果，義說為",
    "T37n1749_01b:0186b14": "坐。「生諸佛家」，明所入勝，亦得名為所依處也。",
    "T37n1749_01b:0186b15": "不思佛法是佛住處，名為佛家。初地已上入",
    "T37n1749_01b:0186b16": "佛家中，依之赴行，名生佛家。第三勸持、第四",
    "T37n1749_01b:0186b17": "聞喜，文顯可知。第二、耆闍流通之中，初佛步",
    "T37n1749_01b:0186b18": "空還耆闍山，為增物敬、奉順其言，故現此變。",
    "T37n1749_01b:0186b19": "次阿難說，後天龍等聞喜禮去。",
    "T37n1749_01b:0186b20": "觀無量壽經義疏末終"
}