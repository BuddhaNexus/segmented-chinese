{
    "X39n0700_001:0069a03": "佛說梵網經菩薩戒初津敘",
    "X39n0700_001:0069a05": "梵網經者。是諸佛之本源。眾生之自性。戒網之宏網。",
    "X39n0700_001:0069a06": "律宗之要關也。我佛世尊。往返八千。應化百億。無非",
    "X39n0700_001:0069a07": "為一大事因緣故。出現於世。總攝化機。頓明佛性。略",
    "X39n0700_001:0069a08": "開法門心地。顯示自性圓明。能令眾生纔登戒品。位",
    "X39n0700_001:0069a09": "同大覺者。無尚此經矣。釋其名。則佛觀梵天王網。為",
    "X39n0700_001:0069a10": "說無量世界。猶如網孔。此喻教門之廣大也。究其實。",
    "X39n0700_001:0069a11": "則光明金剛寶戒。本來箇箇圓成。此喻生佛之一體",
    "X39n0700_001:0069a12": "也。良以眾生迷真逐妄。不能顯發無上菩提。故如來",
    "X39n0700_001:0069a13": "從天宮而下人間。向凡夫而開佛戒。說眾生心內之",
    "X39n0700_001:0069a14": "佛法。度諸佛心內之眾生。為妙海王子。頓制菩薩五",
    "X39n0700_001:0069a15": "十八戒。若生。若佛。皆入佛性戒中。是色。是心。總歸本",
    "X39n0700_001:0069a16": "源心地。大哉。菩薩戒也。為一切戒之本歟。無教不收。",
    "X39n0700_001:0069a17": "無機不攝也。余從秉受已來。以此戒經。奉為日課。第",
    "X39n0700_001:0069a18": "恨慧性疎淺。義理難明。幸得學戒之心。無時暫息。焚",
    "X39n0700_001:0069a19": "膏繼晷。詳閱諸書。又以法海洪深。卒難測量。因而略",
    "X39n0700_001:0069a20": "採數語。為作津梁。不意日久歲深。積成八卷。題云梵",
    "X39n0700_001:0069a21": "網初津。然理雖未盡。事相無殊。聊備自明。以資持誦。",
    "X39n0700_001:0069a22": "非敢望傳於來學也。",
    "X39n0700_001:0069a23": "旹",
    "X39n0700_001:0069a24": "康熈三十八年九月吉旦菩薩戒弟子昭慶書玉識",
    "X39n0700_001:0069b04": "凡例",
    "X39n0700_001:0069b05": "此經心地一品乃分上下兩卷。上卷三十心十地。",
    "X39n0700_001:0069b06": "明菩薩修證之階位。下卷十重四十八輕。顯佛子",
    "X39n0700_001:0069b07": "當學之戒法。然法雖從位顯。而位必仗戒修。故天",
    "X39n0700_001:0069b08": "台智者大師。單疏下卷。時所宗行。以見戒為趣位",
    "X39n0700_001:0069b09": "之本也。今仍舊貫。以逗時機。如欲具明上卷經義。",
    "X39n0700_001:0069b10": "請閱餘解。",
    "X39n0700_001:0069b11": "經前懸談者。毗尼止持會集。先和尚遵賢宗法式。",
    "X39n0700_001:0069b12": "略開七門。以明通局。戒疏發隱。雲棲大師據般若",
    "X39n0700_001:0069b13": "略疏。預立五門。融會他宗。今准華嚴大疏。開成十",
    "X39n0700_001:0069b14": "義。用顯其要。如或樂簡樂詳。隨情去取。",
    "X39n0700_001:0069b15": "古來經解。有科者。有不科者。謂科能節文。解能釋",
    "X39n0700_001:0069b16": "義。故今加科節之。然大小乘戒。不出止行兩法。離",
    "X39n0700_001:0069b17": "此便非律義。今以止行分析重輕戒相。俾未觀文",
    "X39n0700_001:0069b18": "句。先知大槩。其餘科式。與諸家大同。",
    "X39n0700_001:0069b19": "菩薩大戒。舍那面授。妙海親聞。展轉傳來。什師誦",
    "X39n0700_001:0069b20": "出。而藏有南北。增減不同。今依流通本而釋經文。",
    "X39n0700_001:0069b21": "不敢更改一字。一則向所持誦。流傳已久。二恐後",
    "X39n0700_001:0069b22": "來倣俲。經模漸失。雖謂理長則就。妄動聖典。亦毋",
    "X39n0700_001:0069b23": "容也。",
    "X39n0700_001:0069b24": "經文。題目。俱書頂格。解釋。則低一字。科文。又低一",
    "X39n0700_001:0069c01": "字。一則敬重佛語。二則經文科釋。各有分別。不宜",
    "X39n0700_001:0069c02": "混雜也。",
    "X39n0700_001:0069c03": "消文釋義。貴乎直捷暢快為妙。若勉強扭揑。則文",
    "X39n0700_001:0069c04": "義不顯。事既不明。理何能徹。故此書不論各家先",
    "X39n0700_001:0069c05": "後。但能發明本經文義。則便隨錄也。然今人多厭",
    "X39n0700_001:0069c06": "其繁。故解亦從簡。不貴語備。務在義周。",
    "X39n0700_001:0069c07": "大乘律法。自不同於小乘。故其中開遮持犯輕重。",
    "X39n0700_001:0069c08": "並不以聲聞戒而定。惟依菩薩戒經也。又條相內",
    "X39n0700_001:0069c09": "多緣成罪。及果報引證等。在十重。則全具。在輕戒。",
    "X39n0700_001:0069c10": "則有無不定也。",
    "X39n0700_001:0069c11": "三無漏學。以戒為基。菩薩木叉。普被諸有。但能解",
    "X39n0700_001:0069c12": "語。悉皆得受。故知梵網一經。人天四眾。凡有心者。",
    "X39n0700_001:0069c13": "一切應瞻。雖然如是。要須受後始得。若未受戒人",
    "X39n0700_001:0069c14": "預閱。恐後來受戒。不能發起殷重之心。然渴而後",
    "X39n0700_001:0069c15": "飲。則水之味愈甘。暗而後然。則燈之用愈大。惟重",
    "X39n0700_001:0069c16": "在見機。又則講時不揀者。欲令發起善種故。誦戒",
    "X39n0700_001:0069c17": "時須揀者。恐生藐忽故。適如融影等。因見此經。即",
    "X39n0700_001:0069c18": "發大心受菩薩大戒者。則不須揀也。降此不得。覧",
    "X39n0700_001:0069c19": "者宜依經加意思之。",
    "X39n0700_001:0070a03": "佛說梵網經初津卷一",
    "X39n0700_001:0070a05": "清　古杭昭慶萬壽戒壇傳律沙門書玉述",
    "X39n0700_001:0070a06": "將釋此經。先開十門。一。教起因緣。二。藏乘分攝。三",
    "X39n0700_001:0070a07": "辯定時會。四。教觀深廣。五。所被機宜。六。能詮體性",
    "X39n0700_001:0070a08": "七。宗趣通局。八。翻譯傳授。九。總釋名題。十。別解文",
    "X39n0700_001:0070a09": "義。今於題文之前。亦懸敘八義門也。",
    "X39n0700_001:0070a10": "初教起因緣者。華嚴云。非以一緣一事。而得成就",
    "X39n0700_001:0070a11": "如來出現。今經興起。亦多因緣。別開為十。一。傳揚",
    "X39n0700_001:0070a12": "諸佛授受常法故。二。標示眾生入道根本故。三。發",
    "X39n0700_001:0070a13": "明心地出生大戒故。四。略開菩薩廣大行願故。五",
    "X39n0700_001:0070a14": "廣顯戒門普納含靈故。六。護持菩薩必不退墮故。",
    "X39n0700_001:0070a15": "七。激勵小乘令學大乘故。八。直指凡夫信己是佛",
    "X39n0700_001:0070a16": "故。九。預扶末法作大導師故。十。流通聖戒展轉無",
    "X39n0700_001:0070a17": "盡故。",
    "X39n0700_001:0070a18": "二。藏乘分攝者。初藏攝有二。一。三藏。經律論也。品",
    "X39n0700_001:0070a19": "內上明法門中心地。契經藏攝。下明佛法中戒藏。",
    "X39n0700_001:0070a20": "毗尼藏攝。而無問難。故非論攝。二。二藏。聲聞菩薩",
    "X39n0700_001:0070a21": "也。經云。汝等一切發心菩薩亦誦。乃至十地諸菩",
    "X39n0700_001:0070a22": "薩亦誦。是菩薩藏攝。故非聲聞也。二。乘攝亦二",
    "X39n0700_001:0070a23": "一。五乘。謂人。天。聲聞。緣覺。菩薩也。經云。初結菩薩",
    "X39n0700_001:0070a24": "波羅提木叉。廼至合掌至心聽佛誦一切諸佛大",
    "X39n0700_001:0070b01": "乘戒。屬菩薩大乘攝。二。四乘。三乘之後。加一佛乘。",
    "X39n0700_001:0070b02": "即法華之大白牛車也。經云。眾生受佛戒。即入諸",
    "X39n0700_001:0070b03": "佛位。故是一佛乘攝。非前權三乘也。三。分攝。謂",
    "X39n0700_001:0070b04": "十二分教也。一。長行。二。重頌。三。授記。四。孤起。五。因",
    "X39n0700_001:0070b05": "緣。六。無問自說。七。本事。八。本生。九。方廣。十。未曾有。",
    "X39n0700_001:0070b06": "十一。譬喻。十二。論議。長行重頌可知。汝是當成佛。",
    "X39n0700_001:0070b07": "我是已成佛。授記也。是故戒光從口出。有緣。非無",
    "X39n0700_001:0070b08": "因故光。光非青黃赤白黑等。因緣也。入天宮。下閻",
    "X39n0700_001:0070b09": "浮。十住處說。本生。及本事也。略開不可說法門中",
    "X39n0700_001:0070b10": "心地。乃至重說十無盡藏戒品。方廣也。釋迦身放",
    "X39n0700_001:0070b11": "慧光。照天王宮。迴至蓮華臺藏世界。玄通華光主",
    "X39n0700_001:0070b12": "菩薩放金剛白雲色光。徧照一切世界。未曾有也。",
    "X39n0700_001:0070b13": "經喻梵網。戒如日月。瓔珠。菩提若苗。譬喻也。故是",
    "X39n0700_001:0070b14": "九部所攝。而非孤起。無問。論議。三分教也。",
    "X39n0700_001:0070b15": "三。辯定時會者。時有三。一。先照時。所謂初善。日初",
    "X39n0700_001:0070b16": "分時入也。二。轉照時。所謂中善。日中分時入也。此",
    "X39n0700_001:0070b17": "一時內。轉開三照。初轉照時。為下根轉小乘法輪。",
    "X39n0700_001:0070b18": "中轉照時。為中根轉三乘法輪。後轉照時。為上根",
    "X39n0700_001:0070b19": "轉一乘法輪。三。還照時。所謂後善。日後分時入也。",
    "X39n0700_001:0070b20": "此當先照時說。會有五。一。華嚴會。直顯教也。二。阿",
    "X39n0700_001:0070b21": "含會。隱實教也。三。深密會引。攝教也。四。妙智會。融",
    "X39n0700_001:0070b22": "通教也。五。法華會。開顯教也。此當華嚴會攝。又涅",
    "X39n0700_001:0070b23": "槃經五味。文云。譬如從牛出乳。從乳出酪。從酪出",
    "X39n0700_001:0070b24": "生酥。從生酥出熟酥。從熟酥出醍醐。此當最初乳",
    "X39n0700_001:0070c01": "味也。",
    "X39n0700_001:0070c02": "四。教觀深廣者。開二。先教相。又二。一。化儀教。門分",
    "X39n0700_001:0070c03": "為十。一。本末差別門。二。依本起末門。三。攝末歸本",
    "X39n0700_001:0070c04": "門。四。本末無礙門。五。隨機不定門。六。顯密同時門。",
    "X39n0700_001:0070c05": "七。一時頓演門。八。寂寞無言門。九。該通三際門。十。",
    "X39n0700_001:0070c06": "重重無盡門。經云。我今盧舍那。方坐蓮花臺。周帀",
    "X39n0700_001:0070c07": "千華上。復現千釋迦。前二後二分開。即差別門。連",
    "X39n0700_001:0070c08": "合。即起末門。又云。如是千百億。盧舍那本身。該歸",
    "X39n0700_001:0070c09": "本門。及無礙門。十住處說。即隨機門。四禪化魔。又",
    "X39n0700_001:0070c10": "說心地。即顯密門。重輕戒法。一時頓說。即頓演門。",
    "X39n0700_001:0070c11": "沒入天宮化魔。下生成道說法。入出不離華光三",
    "X39n0700_001:0070c12": "昧。即寂寞門。三世諸佛已。今。當誦。一切菩薩已今",
    "X39n0700_001:0070c13": "當學。即三際門。舍那佛說恒河沙法門中心地。及",
    "X39n0700_001:0070c14": "十無盡藏戒法品。千百億釋迦亦如是說。廼至一",
    "X39n0700_001:0070c15": "切佛心藏。地藏。戒藏。無量行願藏。因果佛性常住",
    "X39n0700_001:0070c16": "藏。如是一切佛說無量一切法藏。即無盡門。依引",
    "X39n0700_001:0070c17": "文義。十義俱通。約時剋定。在何門攝。此當七。九。十",
    "X39n0700_001:0070c18": "門。兼差別中。一分本義。以其頓演根本一乘。直益",
    "X39n0700_001:0070c19": "圓頓大機宜故。應如法思之。二。化法教。門開為",
    "X39n0700_001:0070c20": "二。先。約教詮法通局顯分齊。教類有五。初。小教中",
    "X39n0700_001:0070c21": "具含四乘。一。人乘。談五戒。十善。二。天乘。談四禪。八",
    "X39n0700_001:0070c22": "定。三。聲聞乘。談四諦法門。四。緣覺乘。談十二因緣。",
    "X39n0700_001:0070c23": "前二有我。猶屬界內凡夫。後二無我。名為出界聖",
    "X39n0700_001:0070c24": "人。故此小乘。唯談我空。二。始教。但明法空。亦名分",
    "X39n0700_001:0071a01": "教。但說法相。三。終教。竟說中道。亦名實教。廣談法",
    "X39n0700_001:0071a02": "性。四。頓教。唯辯真性。五。圓教。圓談法界。初是小椉。",
    "X39n0700_001:0071a03": "二。三大椉。四。五。一椉。此屬圓教。本源心地。與法界",
    "X39n0700_001:0071a04": "心性。無二無別故。亦可兼前終頓。而非小始故。權",
    "X39n0700_001:0071a05": "實教中。實教所攝。經云。眾生受佛戒。即入諸佛位。",
    "X39n0700_001:0071a06": "屬頓教攝。又一舍那化千百億。千百億。即舍那本",
    "X39n0700_001:0071a07": "身。屬圓教攝。偈云。應當靜觀察。諸法真實相。是名",
    "X39n0700_001:0071a08": "第一道。亦名摩訶衍。終實義也。文云。一切眾生。皆",
    "X39n0700_001:0071a09": "入佛性戒中。偈云。常作如是信。戒品已具足。頓教",
    "X39n0700_001:0071a10": "義也。經云。為開百千恒河沙不可說法門中心地。",
    "X39n0700_001:0071a11": "廼至因說無量世界。猶如網孔。一一世界。各各不",
    "X39n0700_001:0071a12": "同。佛教門亦復如是。圓教義也。斯則有前所通。無",
    "X39n0700_001:0071a13": "前所局矣。次。約法生起本末。顯分齊。法義亦五。",
    "X39n0700_001:0071a14": "初。唯一心為本源。所謂眾生心。是心則攝一切世",
    "X39n0700_001:0071a15": "出世間法。即華嚴一真法界心。圓教齊也。二。依一",
    "X39n0700_001:0071a16": "心開二門。一者心真如門。所謂心性不生不滅。頓",
    "X39n0700_001:0071a17": "教齊也。始教空義。密說此門。以彼不知如來遣相。",
    "X39n0700_001:0071a18": "為顯真性。故非其分。二者心生滅門。依如來藏。故",
    "X39n0700_001:0071a19": "有生滅心。所謂不生不滅。與生滅和合。非一非異。",
    "X39n0700_001:0071a20": "名為阿梨耶識。終教齊也。分教識義。密說此門。以",
    "X39n0700_001:0071a21": "彼不知佛說如來藏以為阿賴耶。故非其分。三。依",
    "X39n0700_001:0071a22": "後生滅門明二義。一者覺義。謂心體離念。等虗空",
    "X39n0700_001:0071a23": "界。二者不覺義。謂不如實知。真如法一故。始教空",
    "X39n0700_001:0071a24": "宗。齊此覺義。以為真空本覺之地。彼未明真空相。",
    "X39n0700_001:0071b01": "即真如性。故說諸法無不是空。四。依後不覺義生。",
    "X39n0700_001:0071b02": "三細。一。業相。二。轉相。三。現相。分教相宗。齊此業相。",
    "X39n0700_001:0071b03": "以為諸法生起之本。故未明三細與真如同。以一",
    "X39n0700_001:0071b04": "心為源。故說真如凝然。八識生滅。五。依後現相生",
    "X39n0700_001:0071b05": "六麤。一。智相。二。相續相。法執也。三。執取相。四。計名",
    "X39n0700_001:0071b06": "字相。上四皆惑道。二乘唯齊第三。但斷我執。未證",
    "X39n0700_001:0071b07": "法空故。五。起業相。業道人天齊此。但知善惡業相。",
    "X39n0700_001:0071b08": "不識二執惑故。六。業繫苦相。苦道也。舍那略開心",
    "X39n0700_001:0071b09": "地如毛頭許。乃至本源自性清淨。即一總相心也。",
    "X39n0700_001:0071b10": "汝諸佛轉我所說。與一切眾生開心地道。即二門",
    "X39n0700_001:0071b11": "也。釋迦佛說舍那心地中初發心中。常所誦一戒。",
    "X39n0700_001:0071b12": "光明金剛寶戒。是一切佛本源。一切菩薩本源。佛",
    "X39n0700_001:0071b13": "性種子。即覺不覺義也。一切眾生皆有佛性。一切",
    "X39n0700_001:0071b14": "意識色心。是情。是心。皆入佛性戒中。即三細也。如",
    "X39n0700_001:0071b15": "是十波羅提木叉出於世界。是法戒。是三世一切",
    "X39n0700_001:0071b16": "眾生頂戴受持。乃至云。若有犯者。不得現身發菩",
    "X39n0700_001:0071b17": "提心。及隨三惡道中。二劫三劫。不聞父母三寶名",
    "X39n0700_001:0071b18": "字。即六麤也。經既本末具證。義理深廣彰矣。後。",
    "X39n0700_001:0071b19": "觀道開為三門。一。不生觀。二。不滅觀。三。一心觀。亦",
    "X39n0700_001:0071b20": "可一。非異觀。二。非一觀。三。實相觀。偈云。應當靜觀",
    "X39n0700_001:0071b21": "察。諸法真實相。不生亦不滅。不一亦不異。如是一",
    "X39n0700_001:0071b22": "心中。方便勤莊嚴。亦可一。滅惡觀。二。出佛觀。三。一",
    "X39n0700_001:0071b23": "道觀。偈云。於學於無學。勿生分別想。是名第一道。",
    "X39n0700_001:0071b24": "亦名摩訶衍。一切戲論惡。悉從是處滅。諸佛薩婆",
    "X39n0700_001:0071c01": "若。悉由是處出。亦可一。不有觀。二。不無觀。三。本源",
    "X39n0700_001:0071c02": "觀。或云。一。非色觀。二。非心觀。三。戒光觀。文云。戒光",
    "X39n0700_001:0071c03": "從口出。非色非心。非有非無。是諸佛之本源。或云",
    "X39n0700_001:0071c04": "一。俱非觀。二。因緣觀。三。心戒觀。文云。我今自誦諸",
    "X39n0700_001:0071c05": "佛法戒。乃至一切諸菩薩亦誦。是故戒光從口出。",
    "X39n0700_001:0071c06": "有緣。非無因故光。光非青黃赤白黑。乃至非因果",
    "X39n0700_001:0071c07": "法等。此三觀門。即小乘律儀。道共。定共。三戒。亦即",
    "X39n0700_001:0071c08": "律儀。無漏禪戒。亦即大乘律儀。善法。眾生。三戒。瓔",
    "X39n0700_001:0071c09": "珞經云。律儀戒。謂十波羅提木叉。善法戒。謂八萬",
    "X39n0700_001:0071c10": "四千法門。眾生戒。謂慈悲喜捨。化及眾生。令得安",
    "X39n0700_001:0071c11": "樂也。此約次第三觀。配釋如是。若圓融觀。三觀並",
    "X39n0700_001:0071c12": "攝三聚。三聚具含三觀。廼至十重。四十八輕。八萬",
    "X39n0700_001:0071c13": "四千法門。化度十界百億眾生。三觀三聚。莫不徧",
    "X39n0700_001:0071c14": "包。則此觀道。豈不幽深也。",
    "X39n0700_001:0071c15": "五。所被機宜者。經云。一切眾生。皆有佛性。無非所",
    "X39n0700_001:0071c16": "被。不同餘宗。唯被菩薩。及不定佛。依起信論。三聚",
    "X39n0700_001:0071c17": "統收。此經正為不定。文云。信男信女。婬男婬女。盡",
    "X39n0700_001:0071c18": "得受戒。兼為正定。修進妙行。經云。三世菩薩已學。",
    "X39n0700_001:0071c19": "今學。當學。邪定。作近遠緣。彼論云。近遠。速得度故。",
    "X39n0700_001:0071c20": "遠緣。久遠得度故。是近遠復有二緣。一。增長行緣。",
    "X39n0700_001:0071c21": "二。受道緣。今經云。眾生受佛戒。即入諸佛位。近緣",
    "X39n0700_001:0071c22": "也。汝是當成佛。我是已成佛。遠緣也。又准楞伽經。",
    "X39n0700_001:0071c23": "五性攝盡。一。聲聞椉種性。二。緣覺椉種性。三。如來",
    "X39n0700_001:0071c24": "椉種性。四。三乘不定種性。五。闡提無種性。此經正",
    "X39n0700_001:0072a01": "被如來椉種性。兼為餘四性。以作近遠緣故。彼經",
    "X39n0700_001:0072a02": "云。捨善根一闡提。以佛威力。或善根生。佛於一切",
    "X39n0700_001:0072a03": "眾生。無捨時故。今經云。一切眾生。皆入佛性戒中。",
    "X39n0700_001:0072a04": "當當常有因故。當當常住法身。又云。見一切眾生",
    "X39n0700_001:0072a05": "應唱言。汝等盡應受三歸十戒。發菩提心。畜生闡",
    "X39n0700_001:0072a06": "提尚爾。況二乘聖性耶。若約今經。人有八對。文云。",
    "X39n0700_001:0072a07": "國王。王子。大臣。百官。比丘。比丘尼。信男。信女。婬男。",
    "X39n0700_001:0072a08": "婬女。十八梵。六欲天。無根。二根。黃門。奴婢。一切鬼",
    "X39n0700_001:0072a09": "神。盡得受戒。初王臣。二僧尼。三淨染。四欲色。五有",
    "X39n0700_001:0072a10": "無。六主僕。七幽顯。八橫豎。法有十六。謂信。聞。喜。見",
    "X39n0700_001:0072a11": "持。戴。讀。誦。解。學。修。說。註。書。授。行也。若普收者。或疑。",
    "X39n0700_001:0072a12": "或信。或毀。或讚。皆為所被。經云。七逆八難。一切犯",
    "X39n0700_001:0072a13": "戒罪。應教懺悔。又云。十無盡藏戒品。是一切眾生",
    "X39n0700_001:0072a14": "戒。本源自性清淨。則知成法。破法。盡成佛道也。",
    "X39n0700_001:0072a15": "六。能詮體性者。分開四門。一。隨相門。又三。初。聲名",
    "X39n0700_001:0072a16": "句文體。經云。若說法時。法師高座。四眾聽者下坐。",
    "X39n0700_001:0072a17": "二。通攝所詮體。上四。屬能詮。此一。所詮義。若不詮",
    "X39n0700_001:0072a18": "義。文非教故。下云。應一一教受持大乘經律。教解",
    "X39n0700_001:0072a19": "義理。又云。先學大乘威儀經律。廣開解義味。三。六",
    "X39n0700_001:0072a20": "塵顯法體。下云。戒光從口出。又云。剝皮為紙。刺血",
    "X39n0700_001:0072a21": "為墨。以髓為水。析骨為筆。書寫佛戒。木皮穀紙。絹",
    "X39n0700_001:0072a22": "素竹帛。亦應悉書持。常以七寶無價香花。一切雜",
    "X39n0700_001:0072a23": "寶為箱囊。盛經律卷。二。唯識門。前三教體。皆自識",
    "X39n0700_001:0072a24": "變。下云。常應一心受持讀誦大乘經律。若見牛馬",
    "X39n0700_001:0072b01": "豬羊。應心念口言。汝是畜生。發菩提心。又云。三千",
    "X39n0700_001:0072b02": "學士。聞佛自誦。心心頂戴。三。歸性門。此識無體。真",
    "X39n0700_001:0072b03": "如性故。經云。日日六時。持菩薩戒。解其義理。佛性",
    "X39n0700_001:0072b04": "之性。四。無礙門。謂前理事心境。交徹無礙。又云。一",
    "X39n0700_001:0072b05": "切意識色心。是情是心。皆入佛性戒中。又云。十無",
    "X39n0700_001:0072b06": "盡藏戒品。是一切眾生戒。本源自性。千百億世界",
    "X39n0700_001:0072b07": "中。一切眾生受持。歡喜奉行。故此一經。通取四門",
    "X39n0700_001:0072b08": "為教體也。",
    "X39n0700_001:0072b09": "七。宗趣通局者。先。通辯諸宗有六。一隨相法執宗。",
    "X39n0700_001:0072b10": "即小乘諸師依阿含等經。造俱舍等論。二。唯識法",
    "X39n0700_001:0072b11": "相宗。即無著依深密等經。造瑜伽等論。三。真空無",
    "X39n0700_001:0072b12": "相宗。即提婆依般若等經。造中觀等論。四。藏心緣",
    "X39n0700_001:0072b13": "起宗。即馬鳴依勝鬘等經。造起信等論。五。真性寂",
    "X39n0700_001:0072b14": "滅宗。即龍樹依楞伽等經。造佛性等論。六。法界圓",
    "X39n0700_001:0072b15": "融宗。即天親依華嚴等經。造十地等論。今此經宗。",
    "X39n0700_001:0072b16": "當後第六門也。經云。佛坐菩提樹下。成正覺已。初",
    "X39n0700_001:0072b17": "結菩薩波羅提木叉。以此即舍那心地戒。眾生佛",
    "X39n0700_001:0072b18": "性戒。大眾十無盡藏戒。故屬圓融宗也。後。局明",
    "X39n0700_001:0072b19": "此經。有總。有別。總則心地大戒。以止惡行善為宗。",
    "X39n0700_001:0072b20": "了達佛性因果。超凡入聖為趣。別開五對。一。教義",
    "X39n0700_001:0072b21": "對。崇毗尼教相為宗。合悟心地妙義為趣。二。事理",
    "X39n0700_001:0072b22": "對。舉重輕是非事相為宗。解第一義諦理性為趣。",
    "X39n0700_001:0072b23": "三境智對。所緣六種性真境為宗。能照三門觀智",
    "X39n0700_001:0072b24": "慧為趣。四。行位對。修行無量行願藏法為宗。三十",
    "X39n0700_001:0072c01": "心十地賢聖階位為趣。五。因果對。善徹佛性正因",
    "X39n0700_001:0072c02": "為宗。圓成法身佛果為趣。此之五對。前後相由生",
    "X39n0700_001:0072c03": "起也。",
    "X39n0700_001:0072c04": "八。翻譯傳授者。有二。一翻譯時年。肇序云。羅什法",
    "X39n0700_001:0072c05": "師。誦此一品。以為心地之首。此經有一百一十二",
    "X39n0700_001:0072c06": "卷。六十二品。弘始三年。秦主姚興。玄心大法。卑萬",
    "X39n0700_001:0072c07": "乘之心。尊三寶之教。於草堂寺。共諸學士。與什參",
    "X39n0700_001:0072c08": "定。大小兩乘。五十餘部。唯梵網經。最後譯出。時道",
    "X39n0700_001:0072c09": "融。道影等。三百餘人。一時受菩薩大戒。融影等信",
    "X39n0700_001:0072c10": "受佛語。即書出此心地一品。八十一部。流傳後代。",
    "X39n0700_001:0072c11": "當時三百餘人。常誦此一品。以為持戒之資。應知",
    "X39n0700_001:0072c12": "此土菩薩大戒。乃什師之所傳也。二。疏解流傳。",
    "X39n0700_001:0072c13": "天台智者大師著義疏。雲棲蓮池大師述發隱。吾",
    "X39n0700_001:0072c14": "千華三昧光律祖。直解心地一品。古吳素華旭法",
    "X39n0700_001:0072c15": "師合註。廣州在犙贊法師略疏。乳峯德水源法師",
    "X39n0700_001:0072c16": "手標。如上諸書。皆詮梵網妙理。今於眾部之中採",
    "X39n0700_001:0072c17": "諸奧義。共析經文。庶其覧者。逐事以明理。就理而",
    "X39n0700_001:0072c18": "察事。明於理。則自不迷宗。察於事。則自不怠持。梵",
    "X39n0700_001:0072c19": "網之旨既明。則吾人之心地。未嘗與毗盧遮那徧",
    "X39n0700_001:0072c20": "照異也。上明八義門竟。",
    "X39n0700_001:0072c21": "△九總釋名題三。初經題。二人題。三品題。今初。",
    "X39n0700_001:0072c22": "佛說梵網經",
    "X39n0700_001:0072c23": "佛說者。先舍那所說。後釋迦親宣也。梵語佛陀。華",
    "X39n0700_001:0072c24": "言知者。覺者。知。謂知過去。現在。未來。眾生。非眾生",
    "X39n0700_001:0073a01": "數。常。無常等。一切諸法。是名為知。覺。謂於一切法。",
    "X39n0700_001:0073a02": "一切種相。能自開覺。亦能開覺一切有情。如睡夢",
    "X39n0700_001:0073a03": "覺。如蓮花開。是名為覺。對迷說覺。對愚說知。能知",
    "X39n0700_001:0073a04": "能覺。故名為佛。佛有三身。法。報。化也。法。即本覺性",
    "X39n0700_001:0073a05": "體。報。乃始覺智圓。化。則慈悲應現也。然法身無相。",
    "X39n0700_001:0073a06": "圓明徧照十方。報身萬德。具八萬四千相好。化身",
    "X39n0700_001:0073a07": "丈六金身。具三十二相。八十種好。有云。法身名毗",
    "X39n0700_001:0073a08": "盧遮那。此云徧一切處。如心地觀經偈云。法身體",
    "X39n0700_001:0073a09": "徧諸眾生。萬德凝然性常住。不生不滅無來去。不",
    "X39n0700_001:0073a10": "一不異非斷常。法界徧滿如虗空。一切如來共修",
    "X39n0700_001:0073a11": "證。是也。報身名盧舍那。化身名釋迦牟尼。此一往",
    "X39n0700_001:0073a12": "語耳。當知三身。非一非異。機緣不同。見一異也。說",
    "X39n0700_001:0073a13": "者。悅其所懷。謂諸佛久修久證一體三身。了知一",
    "X39n0700_001:0073a14": "切眾生。同具此德。大悲熏心。每思濟度。今機緣初",
    "X39n0700_001:0073a15": "熟。乃接歸本源世界。親覲本尊。秉受心地法門。次",
    "X39n0700_001:0073a16": "復示成樹下。普為凡夫。結重輕戒。俾受者。頓入佛",
    "X39n0700_001:0073a17": "位。成真佛子。度生本懷。於茲暢悅。故曰悅其所懷",
    "X39n0700_001:0073a18": "也。又四辯宣揚。名之為說。三昧正受。名之為默。說",
    "X39n0700_001:0073a19": "法。則利益眾生。默然。則自受法樂也。梵網者。以喻",
    "X39n0700_001:0073a20": "彰名也。梵。謂梵天。網。謂珠網。謂佛在摩醯首羅大",
    "X39n0700_001:0073a21": "梵天王宮中。觀彼天宮殿上因陀羅網幢。眾寶所",
    "X39n0700_001:0073a22": "成。光光涉入。不相障礙。佛剎如之。故以喻為經名",
    "X39n0700_001:0073a23": "也。義如後釋。然能喻唯一。謂梵網珠幢。所喻有二。",
    "X39n0700_001:0073a24": "謂世界。及佛教門也。世界。即所被之機。教門。是能",
    "X39n0700_001:0073b01": "被之法。法性平等。理非種種。繇機異故。教門亦殊",
    "X39n0700_001:0073b02": "也。此乃就事而言。若約法釋者。梵網。即是眾生心",
    "X39n0700_001:0073b03": "性。亦廼諸佛之本源。行菩薩道之根本。是大眾諸",
    "X39n0700_001:0073b04": "佛子之根本也。自性本淨名梵。塵界含攝名網。繇",
    "X39n0700_001:0073b05": "此心性建立無量世界眾生之法。及設無量教門",
    "X39n0700_001:0073b06": "諸佛之法。故云心佛及眾生。是三無差別。只在迷",
    "X39n0700_001:0073b07": "悟之間而分優劣矣。何以故。迷成三障。悟即三身。",
    "X39n0700_001:0073b08": "合而言之。自悟為佛。悟他名說。自他不二。名為佛",
    "X39n0700_001:0073b09": "說梵網也。經者。梵語具云。欲底修多羅。華言契經",
    "X39n0700_001:0073b10": "上契諸佛妙理。乃合道而言。下契眾生之機。是逗",
    "X39n0700_001:0073b11": "根而說。為法為則。今古常然。故名為經。總不出貫。",
    "X39n0700_001:0073b12": "攝。常。法。四義。謂貫串所說之理。攝持所化之機。三",
    "X39n0700_001:0073b13": "世不易為常。十界同遵曰法。夫聖人之語。無非教",
    "X39n0700_001:0073b14": "人聞之。從凡悟聖。永息迷心者矣。正翻為線。此方",
    "X39n0700_001:0073b15": "不貴線稱。故存於經也。按諸經律。有以單人。單法。",
    "X39n0700_001:0073b16": "單喻。為名。或以人法為題。或以人喻為題。或以法",
    "X39n0700_001:0073b17": "喻為題。或以人法喻為題。所謂單三複三。具足也",
    "X39n0700_001:0073b18": "今經當第五種立題。若以通別論之。則經為通。同",
    "X39n0700_001:0073b19": "名經故。梵網是別。別餘經故。故此經中。若境。若智。",
    "X39n0700_001:0073b20": "若機。若益。若理。若事。若體。若用。若因。若果。而逈別",
    "X39n0700_001:0073b21": "餘經也。境。謂性境。即一真法界。體性虗空華光三",
    "X39n0700_001:0073b22": "昧。智。謂十智。即本經所謂天眼。天耳。乃至天願等。",
    "X39n0700_001:0073b23": "機。謂總攝羣機。如經云。汝諸佛子。轉我所說。與一",
    "X39n0700_001:0073b24": "切眾生開心地道。益。即利益。謂眾生受佛戒。即入",
    "X39n0700_001:0073c01": "諸佛位等。理。即理體。經云。一切眾生皆有佛性。事。",
    "X39n0700_001:0073c02": "即事相。謂但解法師語。盡得受戒。體。即戒體。謂光",
    "X39n0700_001:0073c03": "明金剛寶戒。是一切佛本源。用。即功用。謂得見千",
    "X39n0700_001:0073c04": "佛。千佛授手。世世不墮惡道八難等。因。即因行。如",
    "X39n0700_001:0073c05": "云。我已百劫修行是心地等。果。即果位。如蓮華臺",
    "X39n0700_001:0073c06": "藏世界。赫赫天光。師子座上盧舍那佛也。是故梵",
    "X39n0700_001:0073c07": "網一經。教齊圓頓。義並華嚴。主伴重重。說聽皆佛。",
    "X39n0700_001:0073c08": "該七眾以通收。凡諸位而均攝。為一化之根源。乃",
    "X39n0700_001:0073c09": "大乘之極暢也。上四字。是所詮之義。下一字。為能",
    "X39n0700_001:0073c10": "詮之文。能所合目。故名佛說梵網經也。初津者。為",
    "X39n0700_001:0073c11": "初學者。以作津梁也。△二釋人題。",
    "X39n0700_001:0073c12": "姚秦三藏法師鳩摩羅什譯",
    "X39n0700_001:0073c13": "姚秦者。姚。是姓。秦。是國號。廼後秦國主。姓姚名興",
    "X39n0700_001:0073c14": "也。題立此號者。以證譯經之時也。三藏者。經律論",
    "X39n0700_001:0073c15": "之靈文也。謂開示悟入。貫串攝持名經。處斷輕重",
    "X39n0700_001:0073c16": "開遮持犯曰律。刊定是非邪正為論。包括所應知",
    "X39n0700_001:0073c17": "義令無分散。故名藏也。法師者。法。軌則義。師。匠也。",
    "X39n0700_001:0073c18": "法雖可軌。體不自弘。弘之在人。謂此師善解三藏。",
    "X39n0700_001:0073c19": "華梵雙通。以法自師。以法師人。就德為名。故曰三",
    "X39n0700_001:0073c20": "藏法師也。鳩摩羅什。此云童壽。謂法師年在童稚",
    "X39n0700_001:0073c21": "之時。而辯慧已超耆宿故。譯者。謂手持梵卷。口誦",
    "X39n0700_001:0073c22": "秦言。翻梵成華。故名譯也。父天竺人。師在胎日。母",
    "X39n0700_001:0073c23": "增辯慧。七歲出家。日誦千偈。九歲與外道論義。辯",
    "X39n0700_001:0073c24": "挫邪鋒。咸皆愧伏。遠近異之。母生什後。亦即出家。",
    "X39n0700_001:0074a01": "聰拔眾尼。得第三果。什既受具。母謂之曰。方等深",
    "X39n0700_001:0074a02": "教。應大闡揚。秦都與汝。自身無利。如何。什曰。菩薩",
    "X39n0700_001:0074a03": "之行。利物忘軀。大化必行。鑪鑊何恨。從此已後。廣",
    "X39n0700_001:0074a04": "誦大乘。洞其秘奧。西域諸王。皆尊奉為師。凡請說",
    "X39n0700_001:0074a05": "法。必長跪座側。令師蹹登。符堅建元九年。太史奏",
    "X39n0700_001:0074a06": "云。有德星現外國。當有大德智人。入輔中國。堅曰。",
    "X39n0700_001:0074a07": "朕聞西域有羅什。襄陽有道安。將非此耶。遂遣將",
    "X39n0700_001:0074a08": "軍呂光等。率兵七萬。西伐龜茲。請師弘法。呂光與",
    "X39n0700_001:0074a09": "師纔及中途。姚興續秦。迎師歸國。以師禮事之。優",
    "X39n0700_001:0074a10": "寵特甚。延入西明閣。及逍遙園。別館安置。與八百",
    "X39n0700_001:0074a11": "沙門。諮受師義。敕譯經論。三百九十餘卷。弘始十",
    "X39n0700_001:0074a12": "一年。八月二十日。卒於長安。壽七十歲。南山律祖",
    "X39n0700_001:0074a13": "問天人陸元暢云。什師所翻之經。至今若新。受持",
    "X39n0700_001:0074a14": "轉盛。何耶。答云。其人善解大乘。得佛遺寄之意。絕",
    "X39n0700_001:0074a15": "後光前。仰之所不能及。為一代之寶。從毗婆尸佛",
    "X39n0700_001:0074a16": "已來譯經師也。又云。什師位階三賢。文殊指授令",
    "X39n0700_001:0074a17": "其刪定。非槩論也。△三釋品題。",
    "X39n0700_001:0074a18": "菩薩心地品之下",
    "X39n0700_001:0074a19": "此品以人法為名。菩薩。人也。心地。法也。先釋菩薩。",
    "X39n0700_001:0074a20": "人名。梵語具云摩訶菩提質帝薩埵。此云大道心",
    "X39n0700_001:0074a21": "成就眾生。謂有大心。入佛道故。亦云覺有情。謂菩",
    "X39n0700_001:0074a22": "提。是能覺義。薩埵。是有情義。謂能令一切有情。覺",
    "X39n0700_001:0074a23": "悟佛道故。東土好簡。故但言菩薩也。亦云大士。謂",
    "X39n0700_001:0074a24": "能上求下化。建立大事故。又云開士。謂能開化一",
    "X39n0700_001:0074b01": "切眾生故。總而言之。依無作四諦境。發四弘誓。撰",
    "X39n0700_001:0074b02": "大甲冑。能為難事。上弘佛法。下化眾生。智悲雙運。",
    "X39n0700_001:0074b03": "故獲此號也。其間有通。有別。通則從初發心以來。",
    "X39n0700_001:0074b04": "直至等覺。皆名菩薩。別則菩薩位次。各各不同也。",
    "X39n0700_001:0074b05": "次。釋心地。法名。謂萬法之所從生。故稱為心。凡聖",
    "X39n0700_001:0074b06": "之所依持。故稱為地。蓋此心地。是譬喻品內所明",
    "X39n0700_001:0074b07": "大士要用。如人身之有心。能總萬事。能生勝果。為",
    "X39n0700_001:0074b08": "大士所依。義言如地。然菩薩律儀。徧防三業。心。意。",
    "X39n0700_001:0074b09": "識。體一名異。三業之中。意業為主。身口次之。據勝",
    "X39n0700_001:0074b10": "為論。故言心地。夫佛即心。心即佛也。心得佛。以顯",
    "X39n0700_001:0074b11": "示第一義。佛因心。以化度人天。故佛佛出世。唯語",
    "X39n0700_001:0074b12": "此心。心之外。無法可說。識此義者。可與譚梵網矣。",
    "X39n0700_001:0074b13": "又此心地。乃一切凡聖之本源。在凡。則迷此心故。",
    "X39n0700_001:0074b14": "而流轉三界。六道四生。在聖。則悟此心故。而復本",
    "X39n0700_001:0074b15": "真源。究竟清淨。菩薩欲還本源世界。故依此心地",
    "X39n0700_001:0074b16": "正戒。以為勝因。而證舍那之極果也。故經云。我已",
    "X39n0700_001:0074b17": "百劫修行是心地。號吾為盧舍那。汝諸佛子。轉我",
    "X39n0700_001:0074b18": "所說。與一切眾生。開心地道。又云。一切意識色心。",
    "X39n0700_001:0074b19": "是情是心。皆入佛性戒中。受此戒已。極至佛身。於",
    "X39n0700_001:0074b20": "其中間。戒體常在。故知此戒即心地也。淨名經云。",
    "X39n0700_001:0074b21": "諸佛得解脫。當於眾生心行中求。以本源心地。出",
    "X39n0700_001:0074b22": "生一切菩薩行位。各各不同。於此菩薩位中。位位",
    "X39n0700_001:0074b23": "修行心地法門。亦復無量。非依心地之法。孰成菩",
    "X39n0700_001:0074b24": "薩之名。非因菩薩之人。孰秉心地之法。人即是法。",
    "X39n0700_001:0074c01": "法即是人。繇人。故有大菩提。繇法。故有大涅槃。菩",
    "X39n0700_001:0074c02": "提是智。涅槃是理。理智一如。故云菩薩心地也。又",
    "X39n0700_001:0074c03": "本源心地。不惟出生菩薩行位。亦復徧出一切諸",
    "X39n0700_001:0074c04": "法。所謂地獄心。廼至佛心。地獄地。乃至佛地。今但",
    "X39n0700_001:0074c05": "云菩薩心地者。以菩薩上同慈力。下同悲仰。徧攝",
    "X39n0700_001:0074c06": "十界之義。然十界。無非心地法門故。若非此心為",
    "X39n0700_001:0074c07": "地。則戒從何而持。佛從何而成耶。梵語鉢里勿多。",
    "X39n0700_001:0074c08": "此翻為品。品者。類也。謂義類相從。故名為品。相傳",
    "X39n0700_001:0074c09": "此經大本。共有一百十二卷。六十二品。此乃菩薩",
    "X39n0700_001:0074c10": "心地一品。上下兩卷。上卷明菩薩三十心十地法",
    "X39n0700_001:0074c11": "門。為入佛果之根源。下卷明菩薩十重四十八輕",
    "X39n0700_001:0074c12": "戒。又為行菩薩道之根本。拈此一品。而知一部指",
    "X39n0700_001:0074c13": "歸。即此一部。而通一代儀法。觀一佛。而徧知十方",
    "X39n0700_001:0074c14": "三世諸佛模楷。見一菩薩。而知十聖三賢心地。對",
    "X39n0700_001:0074c15": "上而言。故云菩薩心地品之下也。總釋名題已竟。",
    "X39n0700_001:0074c16": "△十別解文義。",
    "X39n0700_001:0074c17": "將釋經文。大分為三。初序分。二正宗分。三流通分",
    "X39n0700_001:0074c18": "此三分之興。始自晉道安法師。彌天高判。後西域",
    "X39n0700_001:0074c19": "諸菩薩疏釋東來。皆分三分。始知晉符西釋。誠乃",
    "X39n0700_001:0074c20": "古今不易之恒規也。序。謂序述。亦緒也。致也。乃序",
    "X39n0700_001:0074c21": "一經之由致也。而有通別。通者。如一切經初。皆有",
    "X39n0700_001:0074c22": "如是我聞。一時佛在某處。與諸大眾俱。是名為通。",
    "X39n0700_001:0074c23": "別者。謂說經各有緣起不同。故別序一經。或一品",
    "X39n0700_001:0074c24": "之由緒。是名為別。正宗者。宗。即主也。崇也。謂佛所",
    "X39n0700_001:0075a01": "說法。必崇尚當機所說之義為正主。斯即一經之",
    "X39n0700_001:0075a02": "宗旨也。流通者。流謂不滯。通謂不壅。以正義既陳。",
    "X39n0700_001:0075a03": "務傳後世。利益眾生。使正法之源。流通而無壅滯。",
    "X39n0700_001:0075a04": "廣布十方。無有窮盡也。此經從品初至第一清淨",
    "X39n0700_001:0075a05": "者。名為序分。從佛告諸佛子言。有十重波羅提木",
    "X39n0700_001:0075a06": "叉。至現在諸菩薩今誦。名正宗分。從諸佛子聽。十",
    "X39n0700_001:0075a07": "重四十八輕戒至偈終。名流通分。雖是六十二品",
    "X39n0700_001:0075a08": "中之一品。一品中之下卷。而序正流通自在全經。",
    "X39n0700_001:0075a09": "然就茲下卷。三分宛然。如華嚴。法華等經。品品皆",
    "X39n0700_001:0075a10": "以爾時為首。今經亦然。即正宗流通。亦是明此一",
    "X39n0700_001:0075a11": "品之性相事理。非彼全部之正宗流通故。又華嚴",
    "X39n0700_001:0075a12": "鈔云。夫聖人設教。必有其漸。將命微言。先彰由致。",
    "X39n0700_001:0075a13": "由致既彰。當機受法。故授以正宗。正宗既陳。務於",
    "X39n0700_001:0075a14": "開濟。非但篤於時會。復令末葉傳芳。永耀法燈。明",
    "X39n0700_001:0075a15": "明無盡。故授之以流通。非唯一部。當會當品等。皆",
    "X39n0700_001:0075a16": "容有之是也。",
    "X39n0700_001:0075a17": "△初序分為二。初舍那發起。二釋迦勸發。初中二。",
    "X39n0700_001:0075a18": "初長文。二偈頌。長文三。初舍那付囑。二釋迦弘傳。",
    "X39n0700_001:0075a19": "三勸信受持。初中又二。初口音勸示。二放光付囑。",
    "X39n0700_001:0075a20": "今初。",
    "X39n0700_001:0075a21": "爾時盧舍那佛。為此大眾。略開百千恒河沙不可說",
    "X39n0700_001:0075a22": "法門中心地。如毛頭許。是過去一切佛已說。未來佛",
    "X39n0700_001:0075a23": "當說。現在佛今說。三世菩薩已學當學今學。我已百",
    "X39n0700_001:0075a24": "劫修行是心地。號吾為盧舍那。汝諸佛子。轉我所說。",
    "X39n0700_001:0075b01": "與一切眾生。開心地道。",
    "X39n0700_001:0075b02": "爾時者。即盧舍那佛將示心地法門之時也。諸經",
    "X39n0700_001:0075b03": "通序。具六種成就。今經亦然。爾時。時也。佛。主也。大",
    "X39n0700_001:0075b04": "眾。眾也。為開心地法門。聞也。菩薩世學。信也。蓮華",
    "X39n0700_001:0075b05": "臺藏。處也。又師資道合。說聽事成。當爾嘉會之時。",
    "X39n0700_001:0075b06": "故名爾時。梵語盧舍那。此云光明徧照。照有二義",
    "X39n0700_001:0075b07": "一。內以智光。照真法界。此約自受用身也。二。外以",
    "X39n0700_001:0075b08": "身光。照應大機。此約他受用身也。又翻為淨滿。謂",
    "X39n0700_001:0075b09": "諸惡無餘。故云淨。此是止惡果報也。眾德悉圓。故",
    "X39n0700_001:0075b10": "云滿。此是行善果報也。由行滿果圓。故稱為佛。亦",
    "X39n0700_001:0075b11": "即惑業俱盡。福智圓滿之稱也。斯多從自受用得",
    "X39n0700_001:0075b12": "名。其光明徧照。多從他受用為號。按心地觀經。法",
    "X39n0700_001:0075b13": "身亦名自性身無始無終。離一切相。絕諸戲論。周",
    "X39n0700_001:0075b14": "圓無際。凝然常住。其受用身有二種相。一自受用。",
    "X39n0700_001:0075b15": "二他受用。自受用身者。三阿僧祇劫所修萬行。利",
    "X39n0700_001:0075b16": "益安樂。諸眾生已。十地滿心。出過三界。居淨妙國",
    "X39n0700_001:0075b17": "土。坐大寶蓮華。所謂大寶華王座也。無量大眾海",
    "X39n0700_001:0075b18": "會圍繞。供養恭敬。尊重讚歎。如是名為後報利益。",
    "X39n0700_001:0075b19": "爾時菩薩。入金剛定。斷除一切微細所知諸煩惱",
    "X39n0700_001:0075b20": "障。成無上菩提。如是妙果。名現利益。是真報身。有",
    "X39n0700_001:0075b21": "始無終。壽命劫數。無有限量。窮未來際。諸根相好。",
    "X39n0700_001:0075b22": "遍周法界。四智圓滿。受用法樂。具足八萬四千智",
    "X39n0700_001:0075b23": "門。如是一切諸功德法。名為如來自受用身也。如",
    "X39n0700_001:0075b24": "來他受用身者。具足八萬四千相好。居真淨土。說",
    "X39n0700_001:0075c01": "一乘法。令諸菩薩。受用大乘微妙法樂。一切如來",
    "X39n0700_001:0075c02": "為化十地諸菩薩眾。現於十種他受用身。第一佛",
    "X39n0700_001:0075c03": "身坐百葉蓮華。為初地菩薩。說百法明門。菩薩悟",
    "X39n0700_001:0075c04": "已。起大神通變化。滿於百佛世界。利益安樂。無數",
    "X39n0700_001:0075c05": "眾生。第二佛身坐千葉蓮華。為二地菩薩。說千法",
    "X39n0700_001:0075c06": "明門。菩薩悟已。起大神通變化。滿於千佛世界。利",
    "X39n0700_001:0075c07": "益安樂。無量眾生。第三佛身坐萬葉蓮華。為三地",
    "X39n0700_001:0075c08": "菩薩。說萬法明門。菩薩悟已。起大神通變化。滿於",
    "X39n0700_001:0075c09": "萬佛國土。利益安樂。無數眾生。如是如來。漸漸增",
    "X39n0700_001:0075c10": "長。乃至十地。他受用身。坐不可說妙寶蓮華。為十",
    "X39n0700_001:0075c11": "地菩薩。說不可說諸法明門。菩薩悟已。起大神通",
    "X39n0700_001:0075c12": "變化。滿於不可說佛微妙國土。利益安樂。不可宣",
    "X39n0700_001:0075c13": "說。不可宣說。無量無邊。種類眾生。如是十身。皆坐",
    "X39n0700_001:0075c14": "七寶菩提樹下。證得無上菩提。是為十種他受用",
    "X39n0700_001:0075c15": "身也。為此大眾者。大眾。指千華上佛。及千百億釋",
    "X39n0700_001:0075c16": "迦也。按上品經文云。是時釋迦。擎接此世界大眾。",
    "X39n0700_001:0075c17": "還蓮華臺藏。見盧舍那佛。佛乃廣開示三賢十聖",
    "X39n0700_001:0075c18": "法門。為入佛果之根源。是知非止千佛千百億佛",
    "X39n0700_001:0075c19": "為大眾也。舍那。是能說法之本佛。大眾。是能受法",
    "X39n0700_001:0075c20": "之迹佛。百千。十萬也。恒河。亦云殑伽。此云天堂來。",
    "X39n0700_001:0075c21": "謂見從高處來故。河在中天竺。濶四十里。沙細如",
    "X39n0700_001:0075c22": "麪。章安云。諸經多以恒河沙為量者。有四義故。一。",
    "X39n0700_001:0075c23": "人多識之。二。入者得福。三八河中大。四是佛生處。",
    "X39n0700_001:0075c24": "此即四悉檀也。一河之沙。數尚無窮。況百千河之",
    "X39n0700_001:0076a01": "沙數。豈可能盡。故云不可說也。亦即十大數中之",
    "X39n0700_001:0076a02": "第九數。以喻法門之廣大。無窮無盡。今於無窮無",
    "X39n0700_001:0076a03": "盡法門中。略說心地一法。猶百千河沙中之一沙。",
    "X39n0700_001:0076a04": "故云如毛頭許也。然法門雖廣。不出心地一法。舉",
    "X39n0700_001:0076a05": "心地。即該盡萬法。是亦以少攝廣也。涅槃經云。佛",
    "X39n0700_001:0076a06": "在林中。取少樹葉告諸比丘。我覺了一切諸法。如",
    "X39n0700_001:0076a07": "大地草木葉等。為眾生所說。如手中葉耳。正同此",
    "X39n0700_001:0076a08": "喻也。門者。即能通之義。謂如來所說一乘之法。皆",
    "X39n0700_001:0076a09": "從此出。故曰法門。不可說法門。廣也。心地如毛頭",
    "X39n0700_001:0076a10": "許。略也。從廣開略。故云略開也。過去一切佛已說",
    "X39n0700_001:0076a11": "者。則見法有所傳也。未來佛當說者。則見法有所",
    "X39n0700_001:0076a12": "受也。現在佛今說者。則見法有所證也。佛是果人。",
    "X39n0700_001:0076a13": "引同證說。勸信也。菩薩是因人。引同修學。勸受也。",
    "X39n0700_001:0076a14": "三世菩薩等者。謂三世果人。尚且遵教。豈三世因",
    "X39n0700_001:0076a15": "人。有不同學者耶。然心為萬法之源。舉心則萬法",
    "X39n0700_001:0076a16": "俱盡。故諸佛同說。大士同學也。我已百劫修行是",
    "X39n0700_001:0076a17": "心地者。我。八自在之真我。非凡夫執五蘊身心之",
    "X39n0700_001:0076a18": "妄我也。百劫。揀非權教三祇。梵語劫波。此云分別",
    "X39n0700_001:0076a19": "時節。以劫初人壽十歲時。子年倍父年。如是增至",
    "X39n0700_001:0076a20": "八萬四千歲。後百年減一歲。如是減至十歲。此一",
    "X39n0700_001:0076a21": "增一減。名一小劫。二十小劫。為一中劫。成。住。壞。空",
    "X39n0700_001:0076a22": "各二十番增減。為一大劫。無數大劫。為一僧祇。故",
    "X39n0700_001:0076a23": "上品文云。我已百阿僧祇劫修行心地。以之為因。",
    "X39n0700_001:0076a24": "初捨凡夫成等正覺。號盧舍那。住臺藏世界海。以",
    "X39n0700_001:0076b01": "之為果。此謂修心地戒時。從名字菩薩。直至等覺。",
    "X39n0700_001:0076b02": "位位修習堅固成就。入妙覺位。戒體圓極。諸惡永",
    "X39n0700_001:0076b03": "淨。萬善悉滿。是故名為盧舍那佛也。今言百劫者。",
    "X39n0700_001:0076b04": "或文略也。准餘經多云。如來於三大阿僧祇劫修",
    "X39n0700_001:0076b05": "行。或過三大劫已。復於百劫中。修相好因。故云百",
    "X39n0700_001:0076b06": "劫也。天台引智度。俱舍。婆沙等論云。如來從古釋",
    "X39n0700_001:0076b07": "迦。至尸棄佛。值七萬五千佛。名初阿僧祇。從尸棄",
    "X39n0700_001:0076b08": "佛。至然燈佛。值七萬六千佛。名二阿僧祇。得授記",
    "X39n0700_001:0076b09": "莂。號釋迦文。從然燈佛。至毗婆尸佛。值七萬七千",
    "X39n0700_001:0076b10": "佛。名三阿僧祇滿。從初至此。修六度竟。更住百劫。",
    "X39n0700_001:0076b11": "修相好因。故賢愚經云。佛言。我三阿僧祇劫。精勤",
    "X39n0700_001:0076b12": "苦行。百劫修福。初阿僧祇劫。供養八萬八千諸佛。",
    "X39n0700_001:0076b13": "中阿僧祇劫。供養九萬九千諸佛。後阿僧祇劫。供",
    "X39n0700_001:0076b14": "養十萬諸佛。出家持戒。具足尸波羅蜜。乘六度車。",
    "X39n0700_001:0076b15": "被忍辱鎧。於菩提樹下。坐金剛座。降伏魔王。得成",
    "X39n0700_001:0076b16": "佛道。按瓔珞經云。佛初發意。志求緣覺乘。閒居靜",
    "X39n0700_001:0076b17": "處。四十四億劫。無佛法聖眾。其間七十劫後。遇大",
    "X39n0700_001:0076b18": "通慧佛。演暢大乘。乃微信解。建功德業。復經十九",
    "X39n0700_001:0076b19": "劫。為大國王。供養清眾。周給貧乏。捨位出家。晏居",
    "X39n0700_001:0076b20": "寂念。心漸疲倦。往來生死。受報無數。由意無大誓。",
    "X39n0700_001:0076b21": "欲免自身患。復經六十劫。值遇寶瓔佛。一乘無二",
    "X39n0700_001:0076b22": "道。不聞小節名。始從彼發意。弘誓心難沮。從彼至",
    "X39n0700_001:0076b23": "今日。七億阿僧祇。將護順正法。今乃自覺悟。須知",
    "X39n0700_001:0076b24": "七億已前。雖復勤苦修道。而無堅誓。終不能成等",
    "X39n0700_001:0076c01": "正覺。據此。則百阿僧祇猶少。斯亦隨機所說。權實",
    "X39n0700_001:0076c02": "大小兩乘。化儀不同。今舍那以自己所修證驗之",
    "X39n0700_001:0076c03": "成法而告之。令他生信。依此心地法門。而傚修證",
    "X39n0700_001:0076c04": "也。汝諸佛子轉我所說者。諸佛。通指千葉上佛千",
    "X39n0700_001:0076c05": "百億釋迦也。謂前說法。普為大眾。今付心印。非餘",
    "X39n0700_001:0076c06": "人所堪。故特囑千釋迦。傳我舍那佛語。示諸眾生。",
    "X39n0700_001:0076c07": "使上承而下布。以見稟法自有來也。受法得益曰",
    "X39n0700_001:0076c08": "子。轉。傳也。謂傳佛法以及眾生也。然既傳心印。不",
    "X39n0700_001:0076c09": "可泛常。故稱子也。與一切眾生開心地道者。啟閉",
    "X39n0700_001:0076c10": "曰開。謂我舍那一佛。已同十方三世諸佛。修證此",
    "X39n0700_001:0076c11": "心地法門。則汝等亦當以我心為心。轉我所說。與",
    "X39n0700_001:0076c12": "一切眾生。修證此心地法門。各見本源心地也。然",
    "X39n0700_001:0076c13": "此本源心地。一切眾生之所共有。但無始劫來。久",
    "X39n0700_001:0076c14": "被妄情惑業雍閉。所謂諸佛已悟。眾生尚迷。心王",
    "X39n0700_001:0076c15": "既蒙。則法王不現。故令轉佛所說。使得豁通。故云",
    "X39n0700_001:0076c16": "聞心地道。即是開佛知見也。△次放光付囑。",
    "X39n0700_001:0076c17": "時蓮華臺藏世界。赫赫天光師子座上。盧舍那佛放",
    "X39n0700_001:0076c18": "光。光告千華上佛。持我心地法門品而去。復轉為千",
    "X39n0700_001:0076c19": "百億釋迦。及一切眾生。次第說我上心地法門品。汝",
    "X39n0700_001:0076c20": "等受持讀誦。一心而行。",
    "X39n0700_001:0076c21": "蓮華臺藏世界者。謂居塵不染。故名蓮華。堅實高",
    "X39n0700_001:0076c22": "顯。為萬法之宗極。故名曰臺。含無邊之剎種。故名",
    "X39n0700_001:0076c23": "曰藏。豎無終始曰世。橫絕方隅曰界。蓮華臺藏世",
    "X39n0700_001:0076c24": "界。舉依報也。師子座上盧舍那佛。舉正報也。又蓮",
    "X39n0700_001:0077a01": "華含子之處。目曰臺藏者。有包裹義。今剎種及剎",
    "X39n0700_001:0077a02": "土。為一大蓮華之所含藏。十方世界。悉在其內。故",
    "X39n0700_001:0077a03": "曰蓮華臺藏世界。即華藏世界也。約事可爾。據理",
    "X39n0700_001:0077a04": "而言。何因剎海。相狀如斯。略舉二因。一。約眾生知",
    "X39n0700_001:0077a05": "來藏識。即是香海。於此海中。有因果相。恒沙性德。",
    "X39n0700_001:0077a06": "即是正因之華。世出世間。未來果法。皆悉含攝。故",
    "X39n0700_001:0077a07": "名為藏。若以法性為海。心即是華。含藏亦爾。然此",
    "X39n0700_001:0077a08": "藏識相分之中。半為外器。不執受故。半為內身。執",
    "X39n0700_001:0077a09": "為自性。生覺受故。如來藏識。何緣如此。法如是故。",
    "X39n0700_001:0077a10": "行業引故。二。約諸佛大悲海中。生無邊行華。含藏",
    "X39n0700_001:0077a11": "二利。染淨果法。重疊無礙。故所感剎。相狀如之。又",
    "X39n0700_001:0077a12": "蓮華即種種光明蕋香幢。臺即蓮果。十不可說佛",
    "X39n0700_001:0077a13": "剎微塵數香水海在中也。赫赫。熾盛貌。天光。是法",
    "X39n0700_001:0077a14": "性天然功德光。普照昞爍故。師子座者。謂形似師",
    "X39n0700_001:0077a15": "子故。表說法無畏也。如來說無畏之法。外道魔王。",
    "X39n0700_001:0077a16": "悉皆歸降。猶師子之哮吼。飛禽走獸。盡皆潛伏。是",
    "X39n0700_001:0077a17": "以凡佛所坐之座。皆名師子座也。又名法空座。亦",
    "X39n0700_001:0077a18": "表無畏。謂如來得法空故。故無所畏也。上品云。舍",
    "X39n0700_001:0077a19": "那在百萬億紫金剛光明宮中。坐百萬億妙寶蓮",
    "X39n0700_001:0077a20": "華。赫赫光明座。是也。光告千華上佛者。如來心地。",
    "X39n0700_001:0077a21": "本絕名言聲也。今欲顯心地正法。還以心光而作",
    "X39n0700_001:0077a22": "佛事。故不以言告。而以光告。正顯付託之事也。然",
    "X39n0700_001:0077a23": "既結示已畢。復放光普告者。謂此心地法門。若本。",
    "X39n0700_001:0077a24": "若迹。若因。若果。無不以智為前導也。然華嚴雲臺",
    "X39n0700_001:0077b01": "說法。禪天光音。尚且成教。況佛身光耶。此亦有二",
    "X39n0700_001:0077b02": "意。一近則言告。遠則光告。二。劣機言告。勝機光告",
    "X39n0700_001:0077b03": "今則身口通行。表。此心地戒法。為至德要道也。若",
    "X39n0700_001:0077b04": "約應機。謂是他受用土身佛。若約自證。即法身無",
    "X39n0700_001:0077b05": "礙土。無盡師子座。圓融無礙佛。徧照法界光。總相",
    "X39n0700_001:0077b06": "心地法。盡屬於圓教。非權漸也。佛名釋迦牟尼者。",
    "X39n0700_001:0077b07": "本起經翻釋迦為能仁。本行經譯牟尼為寂默。能",
    "X39n0700_001:0077b08": "仁是姓。從慈悲利物。顯不住涅槃。寂默是字。取智",
    "X39n0700_001:0077b09": "慧冥理。顯不住生死。千華上佛。大化也。千百億釋",
    "X39n0700_001:0077b10": "迦。小化也。及者。相繼之辭。次第說者。有二義故。一。",
    "X39n0700_001:0077b11": "約人。先舍那說。次千佛傳。次百億佛。次菩薩。次眾",
    "X39n0700_001:0077b12": "生也。二約法。先三十心。次十地。次十重。次四十八",
    "X39n0700_001:0077b13": "輕也。持誦。內熟道種也。心行。外驗行事也。領納曰",
    "X39n0700_001:0077b14": "受。固守曰持。對本曰讀。背本曰誦。受持屬心。讀誦",
    "X39n0700_001:0077b15": "屬口。心口進修。無二無別。故曰一心而行也。又次",
    "X39n0700_001:0077b16": "第說者。圓融不礙行布也。一心行者。行布不礙圓",
    "X39n0700_001:0077b17": "融也。",
    "X39n0700_001:0077b19": "佛說梵網經初津卷一",
    "X39n0700_001:0077b21": "音釋",
    "X39n0700_001:0077b22": "支那或云至那。華言文物國。即讚美此方是衣冠",
    "X39n0700_001:0077b23": "文物之地也。西域記云。摩訶至那。此云大唐。又名",
    "X39n0700_001:0077b24": "震旦。或云真丹。琳法師云。謂東方屬震。是日出之",
    "X39n0700_001:0077c01": "方。故云震旦。樓炭經云。葱河以東。名為震旦。以日",
    "X39n0700_001:0077c02": "初出。耀於東隅。故得名也。",
    "X39n0700_001:0077c03": "一大事因緣一。即一實相也。其性廣博為大。如來",
    "X39n0700_001:0077c04": "出世度生儀式為事。眾生具此實相。而能成機感",
    "X39n0700_001:0077c05": "佛為因。如來證此實相。而能起應度生為緣。一切",
    "X39n0700_001:0077c06": "如來出現於世。普為開示一切眾生本有實相。令",
    "X39n0700_001:0077c07": "其咸得悟入佛之知見故也。",
    "X39n0700_001:0077c08": "無上菩提菩提。此云覺道。無上者。謂成妙覺佛。智",
    "X39n0700_001:0077c09": "淨獨尊。無有過於上者。故曰無上。",
    "X39n0700_001:0077c10": "焚膏繼晷膏。油也。晷。日影也。古云。日不足。繼之於",
    "X39n0700_001:0077c11": "夜者。是也。",
    "X39n0700_001:0077c12": "凡例凡者。大凡。例者。比例。左傳序云。發凡而起例",
    "X39n0700_001:0077c13": "也。",
    "X39n0700_001:0077c14": "古杭隋時稱杭州。唐時稱餘杭。宋高宗南渡建都",
    "X39n0700_001:0077c15": "於此。改為臨安。迨明復稱杭州。故云古杭也。",
    "X39n0700_001:0077c16": "昭慶按誌。石晉天福元年。勅建律宗大昭慶寺。昭",
    "X39n0700_001:0077c17": "為昭萬善之功勳。慶。為慶一人之大德也。",
    "X39n0700_001:0077c18": "萬壽戒壇即地湧戒壇也。正名古佛戒壇。趙宋太",
    "X39n0700_001:0077c19": "平興國三年。允堪律師。依此晝夜精勤行道。感韋",
    "X39n0700_001:0077c20": "天示現曰。今大師行道處。乃古佛戒壇。最吉祥地。",
    "X39n0700_001:0077c21": "然燈佛降生之處也。願師大闡尸羅。以續如來慧",
    "X39n0700_001:0077c22": "命。弟子於西天竺取世尊成道座下土。四大海心",
    "X39n0700_001:0077c23": "水。築壇請師傳戒。令登踐受戒者。永脫泥犁之苦。",
    "X39n0700_001:0077c24": "言訖。壇從地湧。七寶分光。東方正旦韋天合掌虗",
    "X39n0700_001:0078a01": "空證明。五色祥雲結蓋而覆。人皆異之。故稱地湧",
    "X39n0700_001:0078a02": "戒壇。事聞於上。勅賜萬善戒壇。以戒為萬善之本。",
    "X39n0700_001:0078a03": "萬曆三十三年。勅賜萬壽戒壇。謂登壇說戒。祝延",
    "X39n0700_001:0078a04": "聖壽故也。",
    "X39n0700_001:0078a05": "三無漏學三者。戒。定。慧也。因戒生定。因定發慧。戒",
    "X39n0700_001:0078a06": "出三途。定超六欲。慧脫三界。三法相資。煩惱淨盡。",
    "X39n0700_001:0078a07": "不漏落生死故。學。猶飾也。器不飾。則無以成美觀。",
    "X39n0700_001:0078a08": "人不學。則無以成聖果也。",
    "X39n0700_001:0078a09": "十門門者。収攝無擁之謂也。謂將欲釋經。於其文",
    "X39n0700_001:0078a10": "前。先以十門。收攝經意。疏通條章。顯示大綱。令諸",
    "X39n0700_001:0078a11": "學者依門入解。使經宗意趣。則有所歸。而無擁滯",
    "X39n0700_001:0078a12": "也。",
    "X39n0700_001:0078a13": "譬喻以類比況曰譬。開蹺令悟曰喻。謂如來說法。",
    "X39n0700_001:0078a14": "為鈍根者。假譬喻以曉示之。令其開解故。如法華",
    "X39n0700_001:0078a15": "經中。火宅藥草等喻。是也。",
    "X39n0700_001:0078a16": "三際先。中。後也。波斯匿王言。觀身實相。觀佛亦然。",
    "X39n0700_001:0078a17": "無前際。無中際。無後際。",
    "X39n0700_001:0078a18": "四禪八定定者。謂攝散歸靜之義也。色界有四。謂",
    "X39n0700_001:0078a19": "初禪。二禪。三禪。四禪。無色界有四。謂空處。識處。無",
    "X39n0700_001:0078a20": "所有處。非非想處。故云四禪八定也。",
    "X39n0700_001:0078a21": "四諦法界次第云。此四通言諦者。以審實為義。此",
    "X39n0700_001:0078a22": "四諦法。正為聲聞人說。欲從聞生解。故必須藉教",
    "X39n0700_001:0078a23": "顯理。今明教理不虗。故云審實。苦由因感果。則應",
    "X39n0700_001:0078a24": "先因而後果。今悉先果而後因者。教門引物為便。",
    "X39n0700_001:0078b01": "故皆先果而後因。前二諦。是世間之法。令知苦以",
    "X39n0700_001:0078b02": "斷集。故先果而次因。後二諦。是出世間之法。使為",
    "X39n0700_001:0078b03": "滅以修道。故亦先果而次因也。一。苦諦。苦。是苦果。",
    "X39n0700_001:0078b04": "二。集諦。集。是苦因。三。滅諦。滅。是樂果。四。道諦。道。是",
    "X39n0700_001:0078b05": "樂因。",
    "X39n0700_001:0078b06": "我空謂無我。人。眾生。壽者。四相之見。",
    "X39n0700_001:0078b07": "法空謂無色。受。想。行。識。五陰之法也。",
    "X39n0700_001:0078b08": "一真法界離二曰一。不妄曰真。交徹融攝故曰法",
    "X39n0700_001:0078b09": "界。即是諸佛平等法身。從本以來。不生不滅。非空",
    "X39n0700_001:0078b10": "非有。離名離相。無內無外。惟一真實。不可思議故。",
    "X39n0700_001:0078b11": "心真如門心真如者。即是一真法界大總相法門",
    "X39n0700_001:0078b12": "體。所謂心性不生不滅。非染非淨。畢竟平等。無有",
    "X39n0700_001:0078b13": "變易。惟是一心。故名心真如門。",
    "X39n0700_001:0078b14": "如來遣相謂祛遣法相。惟顯法性故。謂一切法。本",
    "X39n0700_001:0078b15": "涅槃相。若執涅槃。則涅槃亦成法數。故復遣云。無",
    "X39n0700_001:0078b16": "涅槃也。無有涅槃佛。遣能也。無有佛涅槃。遣所也。",
    "X39n0700_001:0078b17": "佛。能覺也。涅槃。所覺也。以有無不可得。故能所俱",
    "X39n0700_001:0078b18": "離也。",
    "X39n0700_001:0078b19": "如來藏即真如性。第八識所依。具足諸法。包含萬",
    "X39n0700_001:0078b20": "象。故謂之藏。諸佛證此藏心。利益羣生。應用無盡。",
    "X39n0700_001:0078b21": "即一實相之體也。此體能生世出世間一切諸法。",
    "X39n0700_001:0078b22": "故名如來藏。",
    "X39n0700_001:0078b23": "阿賴耶識即第八識名。翻為無沒識。取不失為義。",
    "X39n0700_001:0078b24": "又翻藏識。謂能含藏善惡諸種子故。亦名種子識。",
    "X39n0700_001:0078c01": "亦名果報識。",
    "X39n0700_001:0078c02": "真空謂心境俱融故。然真空無相。即名實相也。",
    "X39n0700_001:0078c03": "道共戒謂於見道修道位中。不作意持。自然不犯。",
    "X39n0700_001:0078c04": "戒與道俱發。故稱為共。此戒既是初二三果所得。",
    "X39n0700_001:0078c05": "即是無漏戒也。",
    "X39n0700_001:0078c06": "定共戒亦名禪戒。謂發得初二三四禪定之時。不",
    "X39n0700_001:0078c07": "作意持。自然不犯。戒與定俱發。故稱為共。此戒斷",
    "X39n0700_001:0078c08": "惑未盡。未出生死。即是有漏戒也。",
    "X39n0700_001:0078c09": "無漏禪戒即上道。定。二戒之總稱也。",
    "X39n0700_001:0078c10": "八萬四千塵勞偈曰。十使互成百。十界成一千。七",
    "X39n0700_001:0078c11": "支為七千。三世二萬一。三毒并等分。是為八萬四",
    "X39n0700_001:0078c12": "塵者。染汙真性也。勞者。驅役流轉也。",
    "X39n0700_001:0078c13": "八萬四千法門謂如來成道。有三百五十度無極",
    "X39n0700_001:0078c14": "法門。度無極者。謂事理行滿。度生死流。登涅槃岸",
    "X39n0700_001:0078c15": "此之功德。無有窮極。故云度無極也。偈曰。第一光",
    "X39n0700_001:0078c16": "耀起。乃至分舍利。有三百五十。度無極法門。門門",
    "X39n0700_001:0078c17": "有六度。共成二千一。以四大六衰。合二萬一千。加",
    "X39n0700_001:0078c18": "三毒等分。是為八萬四。",
    "X39n0700_001:0078c19": "不定性謂遇緣重習。修行不定故。若近聲聞。而習",
    "X39n0700_001:0078c20": "聲聞法。若近緣覺。而習緣覺法。若近菩薩。而習菩",
    "X39n0700_001:0078c21": "薩法。各隨所習而成其性。是名不定性。",
    "X39n0700_001:0078c22": "第一義諦真諦非有。俗諦非無。不有不無。是名中",
    "X39n0700_001:0078c23": "道第一義諦。",
    "X39n0700_001:0078c24": "本覺謂眾生心體。靈明虗廓。等虗空界。無處不徧。",
    "X39n0700_001:0079a01": "即是如來平等法身。依此法身。說名本覺。",
    "X39n0700_001:0079a02": "始覺謂眾生本覺心源。由無明熏動。覺不成覺。多",
    "X39n0700_001:0079a03": "劫在迷。今始覺悟。是名始覺。始本不二。名究竟覺。",
    "X39n0700_001:0079a04": "即成佛也。",
    "X39n0700_001:0079a05": "三十二相謂如來應化之身。具此三十二相。以表",
    "X39n0700_001:0079a06": "法身。眾德圓極。人天中尊。眾聖之王也。所謂足安",
    "X39n0700_001:0079a07": "平相。千輻輪相。手指纖長相。手足柔軟相。手足縵",
    "X39n0700_001:0079a08": "網相。足跟滿足相。足趺高妙相。腨如鹿王相。立手",
    "X39n0700_001:0079a09": "摩膝相。馬陰藏相。身縱廣等相。毛孔生青色相。身",
    "X39n0700_001:0079a10": "毛上向右旋相。身金色相。身光面各一丈相。皮膚",
    "X39n0700_001:0079a11": "細滑相。七處平滿相。兩腋滿相。身如師子相。身端",
    "X39n0700_001:0079a12": "正相。肩圓滿相。四十齒相。齒白齊密相。牙白淨相。",
    "X39n0700_001:0079a13": "頰車如師子相。咽中津液得上味相。廣長舌相。梵",
    "X39n0700_001:0079a14": "音深遠相。眼色如金精相。眼睫如牛王相。眉間白",
    "X39n0700_001:0079a15": "毫相。頂肉髻成相。亦名無見頂相。是為三十二相",
    "X39n0700_001:0079a16": "也。",
    "X39n0700_001:0079a17": "八十種好所謂無見頂相好。身高鼻孔不現好。眉",
    "X39n0700_001:0079a18": "如初月好。耳輪輻相好。身堅實好。骨際如鈎鎖好。",
    "X39n0700_001:0079a19": "身迴轉如象王好。行時足去地四寸而印文現好。",
    "X39n0700_001:0079a20": "爪如赤銅色好。膝骨堅著圓好。身青潔好。身柔軟",
    "X39n0700_001:0079a21": "好。身不曲好。指纖圓好。指文藏覆好。脉深不現好。",
    "X39n0700_001:0079a22": "踝不現好身潤澤好身自持不逶迤好身滿足好",
    "X39n0700_001:0079a23": "容儀備足好。容儀滿足好。住處安無能動好。威振",
    "X39n0700_001:0079a24": "一切好。一切樂觀好。面不長大好。正容貌不撓色",
    "X39n0700_001:0079b01": "好。面具滿足好。唇色紅潤如頻婆果好。言音深遠",
    "X39n0700_001:0079b02": "好。臍深右旋圓妙好。身毛紺青光澤好。手足圓滿",
    "X39n0700_001:0079b03": "好。手足如意好。手文明直好。手紋深長好。手文不",
    "X39n0700_001:0079b04": "斷好。一切惡心眾生見者和悅好面廣殊妙好。面",
    "X39n0700_001:0079b05": "如滿月好。隨眾生意和悅與語好。毛孔常出妙香",
    "X39n0700_001:0079b06": "好。口出無上香氣好。容儀如師子王好。進止如象",
    "X39n0700_001:0079b07": "王好。行法如鵝王好。頭如摩陀那果好。一切身分",
    "X39n0700_001:0079b08": "具足好。四牙白利好。舌相長廣赤色好。舌薄微妙",
    "X39n0700_001:0079b09": "好。身毛紅色好。身毛軟淨好。眼秀廣長好。孔門相",
    "X39n0700_001:0079b10": "具好。手足赤白如蓮華色好。臍厚不出好。腹形不",
    "X39n0700_001:0079b11": "現好。細腹方正好。身不傾動好。身持厚重好。其身",
    "X39n0700_001:0079b12": "長大好。身長殊妙好。手足軟滑好。四邊圓光各一",
    "X39n0700_001:0079b13": "丈好。光明照身而行好。等視眾生好。不輕眾生好",
    "X39n0700_001:0079b14": "隨眾生音聲不增不減好。說法不著好。隨眾生語",
    "X39n0700_001:0079b15": "言說法好。發音報眾好。次第有因緣說法好。一切",
    "X39n0700_001:0079b16": "眾生不能盡觀德相好。觀無厭足好。首髮修長好。",
    "X39n0700_001:0079b17": "髮色青珠光滑好。手足有德相好。是為八十。如上",
    "X39n0700_001:0079b18": "相好。皆是多生清淨持戒所感也。",
    "X39n0700_001:0079b19": "等覺一生補處菩薩之名。如今彌勒菩薩等。下地",
    "X39n0700_001:0079b20": "望之則與佛等。尚有極微細一品無明未盡。猶名",
    "X39n0700_001:0079b21": "菩薩。所修觀智。純一堅利。喻若金剛。名金剛心。亦",
    "X39n0700_001:0079b22": "名有上士。",
    "X39n0700_001:0079b23": "妙覺謂金剛後心。朗然大覺。妙智窮源無明習盡。",
    "X39n0700_001:0079b24": "名真解脫。故曰。妙覺也。",
    "X39n0700_001:0079c01": "三障煩惱。業。報曰三。覆蔽正道曰障。",
    "X39n0700_001:0079c02": "天眼謂清淨色根。照境發識。名之為眼。依天修得。",
    "X39n0700_001:0079c03": "故曰天眼。",
    "X39n0700_001:0079c04": "天竺新云印度。唐言月。謂彼土聖賢繼軌。導凡御",
    "X39n0700_001:0079c05": "物。如月照臨。故也。",
    "X39n0700_001:0079c06": "模楷取法則義。",
    "X39n0700_001:0079c07": "居真淨土華嚴經云。他受用身。依他受用土。他受",
    "X39n0700_001:0079c08": "用身者。謂因他機感扣。而現此身。即勝應身也。他",
    "X39n0700_001:0079c09": "受用土者。亦即實報土也。謂佛以大慈悲力。隨十",
    "X39n0700_001:0079c10": "地菩薩所宜。變為淨土。或小。或大。或劣。或勝。他受",
    "X39n0700_001:0079c11": "用身依之而住。故云居真淨土。觀無量壽佛經疏",
    "X39n0700_001:0079c12": "云。行真實法。感得勝報者。是也。",
    "X39n0700_001:0079c13": "諸菩薩即別殺十地。圓教十住。十行。十向。乃至等",
    "X39n0700_001:0079c14": "覺菩薩也。",
    "X39n0700_001:0079c15": "阿僧祇此云無央數。乃天人中能知筭數者極數",
    "X39n0700_001:0079c16": "不能知。是名一阿僧祇。此是華嚴經十大數中之",
    "X39n0700_001:0079c17": "首也。十大數者。一阿僧祇。二無量。三無邊。四無等。",
    "X39n0700_001:0079c18": "五不可數。六不可稱。七不可思。八不可量。九不可",
    "X39n0700_001:0079c19": "說。十不可說不可說。是為十大數也。",
    "X39n0700_001:0079c20": "所知障所知障者。亦名智障。謂執所證之法。障蔽",
    "X39n0700_001:0079c21": "智慧之性。是名所知障。與煩惱同。是根隨二十六",
    "X39n0700_001:0079c22": "惑。由貪上有擾亂用。名煩惱障。有覆蓋用。名所知",
    "X39n0700_001:0079c23": "障。煩惱障涅槃。所知障菩提。有分別。俱生。此且分",
    "X39n0700_001:0079c24": "別大乘見道位斷也。如來二障永離。心常清淨。而",
    "X39n0700_001:0080a01": "無能所之相也。",
    "X39n0700_001:0080a02": "四智一。大圓鏡智。二。平等性智。三妙觀察智。四。成",
    "X39n0700_001:0080a03": "所作智。",
    "X39n0700_001:0080a04": "百法明門百法束為五門。謂色法十有一。心法八。",
    "X39n0700_001:0080a05": "心所有法五十有一。不相應行法二十有四。無為",
    "X39n0700_001:0080a06": "法六。共成一百也。詳如大乘百法明門論。",
    "X39n0700_001:0080a07": "三賢謂十住。十行。十迴向也。皆稱賢者。此就別教",
    "X39n0700_001:0080a08": "而論。謂此位菩薩。但斷見思惑盡。尚有無明惑在。",
    "X39n0700_001:0080a09": "未入聖位。故名曰賢。",
    "X39n0700_001:0080a10": "十聖聖者。正也。謂此菩薩修行功滿。已入正位。故",
    "X39n0700_001:0080a11": "名曰聖。即十地也。",
    "X39n0700_001:0080a12": "四悉檀悉。徧也。梵語檀那。華言施。華梵兼稱。故名",
    "X39n0700_001:0080a13": "悉檀。謂佛以此四種說法。徧施一切眾生。故名四",
    "X39n0700_001:0080a14": "悉檀也。一。世界悉檀。世。即隔別之義。界。即界分也。",
    "X39n0700_001:0080a15": "葢由眾生根器淺薄。故佛隨其所欲樂聞。為之次",
    "X39n0700_001:0080a16": "第分別而說。令生歡喜。是名世界悉檀。二。為人悉",
    "X39n0700_001:0080a17": "檀。謂佛欲說法。必先觀眾生根器之大小。宿種之",
    "X39n0700_001:0080a18": "淺深。然後稱其機宜而為說之。令其正信增長善",
    "X39n0700_001:0080a19": "根。故名為人悉檀。三。對治悉檀。謂如眾生貪欲多",
    "X39n0700_001:0080a20": "者。教觀不淨。瞋恚多者。教修慈心。愚癡多者。教觀",
    "X39n0700_001:0080a21": "因緣。謂對此等諸病。說此法藥。徧施眾生。故名對",
    "X39n0700_001:0080a22": "治悉檀。四。第一義悉檀。第一義。即理也。謂佛知眾",
    "X39n0700_001:0080a23": "生善根已熟。即為說法。令其得悟聖道。是名第一",
    "X39n0700_001:0080a24": "義悉檀。",
    "X39n0700_001:0080b01": "八自在我我。即身在義。即如來常。樂。我。淨。四德之",
    "X39n0700_001:0080b02": "我。由如來具大神力智慧。隨機示現自在故。一。能",
    "X39n0700_001:0080b03": "示一身。以為多身。二。示一塵身。滿大千界。三。大身",
    "X39n0700_001:0080b04": "輕舉遠到。四。現無量類。常居一土。五。諸根互用。六。",
    "X39n0700_001:0080b05": "得一切法。如無法想。七。說一偈義。經無量劫。八。自",
    "X39n0700_001:0080b06": "身徧諸處。猶如虗空。具此八義。故稱我也。",
    "X39n0700_001:0080b07": "尸棄此云寶髻。亦云式棄。此翻為火。火有二義。一",
    "X39n0700_001:0080b08": "能照諸惡不起。二。燒諸煩惱不生。故從義以立名。",
    "X39n0700_001:0080b09": "然燈梵語泥洹竭。此云然燈。大論云。謂太子生時。",
    "X39n0700_001:0080b10": "身光如燈故。亦云錠光。",
    "X39n0700_001:0080b11": "毗婆尸亦云維衛華言勝觀亦云徧見。",
    "X39n0700_001:0080b12": "六度謂施戒忍進禪慧以此自度度人故。",
    "X39n0700_001:0080b13": "修相好因相。謂三十二相。好。謂八十種好。修行六",
    "X39n0700_001:0080b14": "度。成百福德。用百福德。成一相。以為三十二相之",
    "X39n0700_001:0080b15": "因也。",
    "X39n0700_001:0080b16": "妙海王子梵語文殊。此云妙。師利。此云海。王子者。",
    "X39n0700_001:0080b17": "法王之子也。然如來為大法王。妙海最初請佛授",
    "X39n0700_001:0080b18": "菩薩戒。入法正位。故名王子也。",
    "X39n0700_001:0080b20": "三教法流頌(出周書異記)",
    "X39n0700_001:0080b21": "　周昭甲寅第四帝　　釋迦降生迦維衛",
    "X39n0700_001:0080b22": "　穆王壬申五十三　　如來八十歸真際",
    "X39n0700_001:0080b23": "　滅度一千八十年　　教流漢明永平世",
    "X39n0700_001:0080b24": "　佛先四百二十二　　老子方生定王世",
    "X39n0700_001:0080c01": "　佛先四百七十七　　孔子靈王時誕質",
    "X39n0700_001:0080c02": "　是為三聖誕生時　　前後分明次第記"
}