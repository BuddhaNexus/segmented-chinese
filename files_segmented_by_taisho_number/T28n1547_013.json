{
    "T28n1547_013:0509b08": "鞞婆沙論卷第十三",
    "T28n1547_013:0509b10": "阿羅漢尸陀槃尼撰",
    "T28n1547_013:0509b11": "符秦罽賓三藏僧伽跋澄譯",
    "T28n1547_013:0509b12": "39 八智處八智處第三十九",
    "T28n1547_013:0509b13": "八智者，法智、未知智、知他心智、等智、苦智、習",
    "T28n1547_013:0509b14": "智、盡智、道智。問曰：何以故彼作經者依八智",
    "T28n1547_013:0509b15": "而作論？答曰：彼作經者意欲爾。如所欲，如是",
    "T28n1547_013:0509b16": "作經與法不相違，以是故依八智而作論。或",
    "T28n1547_013:0509b17": "曰：彼作經者無事。問曰：何以故彼作經者無",
    "T28n1547_013:0509b18": "事？答曰：此是佛契經，契經說八智。彼作經",
    "T28n1547_013:0509b19": "者於佛契經中依本末處所已，此阿毘曇中",
    "T28n1547_013:0509b20": "作論。彼作經者不能八智中減一智已立七",
    "T28n1547_013:0509b21": "智、增一智已立九智。問曰：何以故？答曰：所",
    "T28n1547_013:0509b22": "謂是一切佛契經亦不增亦不減。不增者，無",
    "T28n1547_013:0509b23": "增可減；不減者，無減可增。如不增不減，如是",
    "T28n1547_013:0509b24": "無量深、無邊。無量深者，無量義故；無邊者，無",
    "T28n1547_013:0509b25": "邊味故。如大海無量深無邊，如是佛契經無",
    "T28n1547_013:0509b26": "量深無邊。無量深者，無量義故；無邊者，無邊",
    "T28n1547_013:0509b27": "味故。如尊者舍利弗，如是比百千那術，以佛",
    "T28n1547_013:0509b28": "契經二句作百千經，令智盡而住，不能盡佛",
    "T28n1547_013:0509b29": "契經二句得其邊崖。如佛契經此論是，故作",
    "T28n1547_013:0509c01": "經者無事。問曰：若佛契經此論，佛契經者說",
    "T28n1547_013:0509c02": "無量智、或說二智。如《增一》中說二法、或說四",
    "T28n1547_013:0509c03": "智；如《增一》中說四法、或說八智；如《增一》中說",
    "T28n1547_013:0509c04": "八法或說十智；如《增一》中說十法。如佛契經",
    "T28n1547_013:0509c05": "說無量種智，何以故彼作經者離無量種智，",
    "T28n1547_013:0509c06": "依八智而作論？答曰：謂八智是中說亦攝一",
    "T28n1547_013:0509c07": "切智。二智雖攝一切智，彼但略。十智雖攝一",
    "T28n1547_013:0509c08": "切智，但極廣。或曰：謂八智數數現在前，盡",
    "T28n1547_013:0509c09": "智、無生智不數數現在前。或曰：謂八智數數",
    "T28n1547_013:0509c10": "思惟，盡智、無生智不數數思惟。或曰：謂八智",
    "T28n1547_013:0509c11": "是見性及智性，盡智、無生智雖是智性但非",
    "T28n1547_013:0509c12": "見性。或曰：謂八智有欲無欲意中可得，盡智、",
    "T28n1547_013:0509c13": "無生智一向無欲意中可得。如有欲無欲，如",
    "T28n1547_013:0509c14": "是有恚無恚、有癡無癡、有慢無慢，如是盡當",
    "T28n1547_013:0509c15": "知。或曰：謂八智學無學意中可得，盡智、無生",
    "T28n1547_013:0509c16": "智一向無學意中可得。如學無學，如是作不",
    "T28n1547_013:0509c17": "作、求不求、息不息，如是盡當知。以是故彼作",
    "T28n1547_013:0509c18": "經者離無量種智，依八智而作論。彼作經者",
    "T28n1547_013:0509c19": "或依一智頃作論，如雜揵度所說：頗以一智",
    "T28n1547_013:0509c20": "知一切法耶？答曰：不也。問曰：如此智生一切",
    "T28n1547_013:0509c21": "法無我，此何所不知？答曰：不知自然、不知共",
    "T28n1547_013:0509c22": "有法、不知相應法。問曰：何以故爾？答曰：彼",
    "T28n1547_013:0509c23": "作經者依一智頃作論，以故爾。若彼作經者",
    "T28n1547_013:0509c24": "依一切八智作論，而問：頗八智一智能知一",
    "T28n1547_013:0509c25": "切法耶？可答：有，等智是。如是七六五四三二",
    "T28n1547_013:0509c26": "一，若彼作經者依一智作論，而問：頗一智知",
    "T28n1547_013:0509c27": "一切法耶？亦可答：有，等智也。若彼作經一智",
    "T28n1547_013:0509c28": "中依二時頃立論，而問：頗一智二時頃知一",
    "T28n1547_013:0509c29": "切法耶？亦可答：有一智二時頃，謂一智一時",
    "T28n1547_013:0510a01": "頃，除自然、相應法、共有法，餘者盡知一切法。",
    "T28n1547_013:0510a02": "謂一智二時頃者，知自然、相應、共有法。如是",
    "T28n1547_013:0510a03": "彼智二時頃盡知一切法。但彼作經者一智",
    "T28n1547_013:0510a04": "一時頃立論，而問：頗一智知一切法耶？答曰：",
    "T28n1547_013:0510a05": "不也。八智者，法智、未知智、知他心智、等智、苦",
    "T28n1547_013:0510a06": "智、習智、盡智、道智。問曰：八智有何性？答曰：慧",
    "T28n1547_013:0510a07": "性攝一持一入一陰少所入，相應法、共有法",
    "T28n1547_013:0510a08": "攝三持二入五陰。此是智性己種相身所有",
    "T28n1547_013:0510a09": "自然。說性已，當說行。何以故說智？智有何義？",
    "T28n1547_013:0510a10": "答曰：決定義是智義。問曰：若決定義是智義",
    "T28n1547_013:0510a11": "者，疑品中不應有智，彼疑品者非決定。答曰：",
    "T28n1547_013:0510a12": "疑品中有智者性決定，但餘事故名疑品，謂",
    "T28n1547_013:0510a13": "彼疑品苦是苦猶豫疑，如是習盡道是道猶",
    "T28n1547_013:0510a14": "豫疑。作譬喻者說曰：謂心中有智不應有無",
    "T28n1547_013:0510a15": "智，謂心中有疑不應有決定。復次譬喻者詰",
    "T28n1547_013:0510a16": "責：阿毘曇師諸尊如叢林，阿毘曇師說法性",
    "T28n1547_013:0510a17": "亦如是，一心中施設智施設無智，一心中施",
    "T28n1547_013:0510a18": "設疑亦施設決定。但阿毘曇師說法性，一心",
    "T28n1547_013:0510a19": "中施設智無智亦施設非智非無智，一心中",
    "T28n1547_013:0510a20": "施設疑亦施設決定施設亦非疑亦非決定。",
    "T28n1547_013:0510a21": "智者慧，無智者無明，非智非無智者餘法。疑",
    "T28n1547_013:0510a22": "者猶豫，決定者智，非疑非決定者餘法。問曰：",
    "T28n1547_013:0510a23": "此當言智耶？當言了耶？答曰：亦名為智，亦名",
    "T28n1547_013:0510a24": "為了。智者決定義故，謂知苦習盡道。了者開",
    "T28n1547_013:0510a25": "義，謂開己意亦開他意。以是故亦名為智，亦",
    "T28n1547_013:0510a26": "名為了。如是共行說已，當說別行。問曰：如一",
    "T28n1547_013:0510a27": "切十智法性，何以故說一法智？答曰：十智雖",
    "T28n1547_013:0510a28": "是法性，但事故說一法智。如十八界雖是法性，",
    "T28n1547_013:0510a29": "但事故說一法界。如十二入雖是法性，但事",
    "T28n1547_013:0510b01": "故說一法入。如七覺意雖是法性，但事故說",
    "T28n1547_013:0510b02": "一擇法覺意。如六思念雖是法性，但事故說",
    "T28n1547_013:0510b03": "一法念。如四信雖是法性，但事故說一信法。",
    "T28n1547_013:0510b04": "如四意止雖是法性，但事故說一法意止。如",
    "T28n1547_013:0510b05": "四辯雖是法性，但事故說一法辯。如三寶三",
    "T28n1547_013:0510b06": "自歸雖是法性，但事故說一法寶法歸。如是",
    "T28n1547_013:0510b07": "雖有十智是法性，但事故說一法智。或曰：此",
    "T28n1547_013:0510b08": "法智者一名餘者二名，法智者同名餘者同",
    "T28n1547_013:0510b09": "不同名，是故說一法智非餘。或曰：謂法智始",
    "T28n1547_013:0510b10": "覺法。如法故說法智，謂後覺如法是未知",
    "T28n1547_013:0510b11": "智，是說未知智。或曰：謂法智初得無壞信",
    "T28n1547_013:0510b12": "是故說法智，謂後得無壞信是未知智。或曰：",
    "T28n1547_013:0510b13": "謂法智除欲界多非法相結，如恚憤、不語、依",
    "T28n1547_013:0510b14": "高、害、諂誑、無慚無愧、慳嫉，是故說法智；謂除",
    "T28n1547_013:0510b15": "諸結是未知智。或曰：謂法智。法智除欲界結",
    "T28n1547_013:0510b16": "是法智，謂除色無色界結是未知智。問曰：何",
    "T28n1547_013:0510b17": "以故說知他心智？答曰：謂知他心，是故名知",
    "T28n1547_013:0510b18": "他心智。問曰：如知他心數法，何以故說知他",
    "T28n1547_013:0510b19": "心智不說心數法智？答曰：方便求故知他心",
    "T28n1547_013:0510b20": "智。此法多事故得名，或性故、或依故、或相應",
    "T28n1547_013:0510b21": "故、或方便求故、或行故、或緣故、或行緣故。性",
    "T28n1547_013:0510b22": "故得名者如界入陰。依故得名者如六識身，",
    "T28n1547_013:0510b23": "謂依眼者彼名眼識，謂依乃至意名為意識。",
    "T28n1547_013:0510b24": "相應故得名者如覺樂痛法、覺苦痛法、覺不苦",
    "T28n1547_013:0510b25": "不樂痛法。方便求故得名者如此知他心智。",
    "T28n1547_013:0510b26": "復次如無量空處、無量識處行故得名者，如苦",
    "T28n1547_013:0510b27": "智、習智。緣故得名者，如四意止、如五見正受。",
    "T28n1547_013:0510b28": "行緣故得名者，如盡智、道智。此智名亦同、緣",
    "T28n1547_013:0510b29": "亦同，此中方便求故名知他心智。因此故，彼",
    "T28n1547_013:0510c01": "行者精勤方便求欲令我知他心，然後不精",
    "T28n1547_013:0510c02": "勤方便求自然知他心數法。如人欲求見王，",
    "T28n1547_013:0510c03": "既見王已并見眷屬。如是行者精勤方便求",
    "T28n1547_013:0510c04": "欲令我見他心，然後自然知他心數法。以故",
    "T28n1547_013:0510c05": "爾。或曰：妙說、妙義故。彼品何者最妙？心是。如",
    "T28n1547_013:0510c06": "所說：如王行，眷屬隨從。以故爾。或曰：謂說心",
    "T28n1547_013:0510c07": "王，因彼故立心數法。心者說大地，因彼故",
    "T28n1547_013:0510c08": "立十大地。或曰：謂彼神通作證時無礙道緣",
    "T28n1547_013:0510c09": "心，以故爾。如是如前心所答，於此中盡答，以",
    "T28n1547_013:0510c10": "故說知他心智。問曰：何以故說等智？答曰：知",
    "T28n1547_013:0510c11": "等故名等智。如此中淨不淨行，盡行裁割縫",
    "T28n1547_013:0510c12": "去來坐臥言語飲食，如是餘事是謂知等，故",
    "T28n1547_013:0510c13": "曰等智。問曰：如知第一義苦習盡道乃至一",
    "T28n1547_013:0510c14": "切法，何以故說等智不說第一義智？答曰：多",
    "T28n1547_013:0510c15": "知等故名為等智；少知第一義，是故不說第",
    "T28n1547_013:0510c16": "一義智。或曰：隱沒故名為等智。猶如器蓋上",
    "T28n1547_013:0510c17": "名隱沒，如是此智隱沒故名為等智。或曰：此",
    "T28n1547_013:0510c18": "智謂依於癡、與癡相續、癡所持，是故名等智。",
    "T28n1547_013:0510c19": "尊者婆須蜜說曰：此智非智相，但多人舉作",
    "T28n1547_013:0510c20": "智相，是故名等智。如彼多人舉作王，性非王",
    "T28n1547_013:0510c21": "種，但多人會推舉為王。以多人舉故，是故說",
    "T28n1547_013:0510c22": "名多人舉，但王如是。此智非智相，但多舉",
    "T28n1547_013:0510c23": "非智相，是故名等智。問曰：何以故說苦智？",
    "T28n1547_013:0510c24": "何以故說乃至道智？答曰：謂苦行四行乃至",
    "T28n1547_013:0510c25": "道行四行，是名苦智乃至道智。問曰：世俗智",
    "T28n1547_013:0510c26": "亦苦行四行乃至道行四行，何以故不名苦",
    "T28n1547_013:0510c27": "智至道智？答曰：是世俗智與苦習同一縛，是",
    "T28n1547_013:0510c28": "故不名苦智至道智。或曰：此世俗法誹謗說",
    "T28n1547_013:0510c29": "言無苦無習盡道，是故不應說苦智至道",
    "T28n1547_013:0511a01": "智。或曰：謂苦行四行乃至道行四行能滅壞",
    "T28n1547_013:0511a02": "破有，是名苦智乃至道智；世俗智雖苦行四",
    "T28n1547_013:0511a03": "行乃至道行四行，但增受長養有，是故非名",
    "T28n1547_013:0511a04": "苦智至道智。或曰：謂苦行四行乃至道行四",
    "T28n1547_013:0511a05": "行，能斷有相續、能斷輪轉生老死，是故名苦",
    "T28n1547_013:0511a06": "智乃至道智；世俗智雖苦行四行乃至道行",
    "T28n1547_013:0511a07": "四行，能相續有輪轉生死，是故不名苦智乃",
    "T28n1547_013:0511a08": "至道智。或曰：謂苦行四行乃至道行四行，苦",
    "T28n1547_013:0511a09": "盡趣道、有盡趣道、貪盡趣道、盡生老死趣道，",
    "T28n1547_013:0511a10": "是故名苦智乃至道智；世俗智雖苦行四行乃",
    "T28n1547_013:0511a11": "至道行四行，苦習趣道、有習趣道、貪習趣道、",
    "T28n1547_013:0511a12": "生老死習趣道，是故不名苦智乃至道智。或",
    "T28n1547_013:0511a13": "曰：謂苦行四行乃至道行四行，非身見種、非",
    "T28n1547_013:0511a14": "顛倒種、非愛種、非使種、非貪處非恚處非癡",
    "T28n1547_013:0511a15": "處、非雜污非雜毒非雜濁、非在有不墮苦習",
    "T28n1547_013:0511a16": "諦，是名苦智乃至道智。世俗智雖苦行四行",
    "T28n1547_013:0511a17": "乃至道行四行，是身見種、顛倒種、愛種、使種、",
    "T28n1547_013:0511a18": "貪處恚處癡處、雜污雜毒雜濁、在有墮苦習",
    "T28n1547_013:0511a19": "諦，是故非名苦智乃至道智。說曰：四事故名",
    "T28n1547_013:0511a20": "為法智，始知法故名為法智、知現法故名為",
    "T28n1547_013:0511a21": "法智、於法非愚故名為法智、於法非欺故名",
    "T28n1547_013:0511a22": "為法智。遙知故名未知智，此亦四事，從因遙",
    "T28n1547_013:0511a23": "知果、從果遙知因、從身行口行遙知心、從見",
    "T28n1547_013:0511a24": "善說法遙知世尊。知他心智亦四事，因、次第、",
    "T28n1547_013:0511a25": "緣、增上。此智有四緣，知亦四緣，等亦四事，名",
    "T28n1547_013:0511a26": "等、相續等、俗數等、所入等。苦亦四事，生苦、老",
    "T28n1547_013:0511a27": "苦、病苦、衰苦。習亦四事，行、結、愛、處所。盡亦四",
    "T28n1547_013:0511a28": "事，一者三結盡、二者欲恚薄、三者五下分結",
    "T28n1547_013:0511a29": "盡、四者一切結盡。道亦四事，一者緣、二者現",
    "T28n1547_013:0511b01": "法安樂遊、三者身遊戲、四者觀所作辦。盡智",
    "T28n1547_013:0511b02": "亦四事，空三昧不相應、不攝見、不與知他心智",
    "T28n1547_013:0511b03": "俱、所求已捨。無生智亦四事，一者依、二者",
    "T28n1547_013:0511b04": "方便求、三者意、四者不轉。說曰：一智攝一切",
    "T28n1547_013:0511b05": "智，法智是此性，非如法智，但十智性是法。二",
    "T28n1547_013:0511b06": "智攝一切智，有漏無漏、相續非相續、繫非繫。",
    "T28n1547_013:0511b07": "三智攝一切智，法智、未知智、等智。四智攝一",
    "T28n1547_013:0511b08": "切智，法智、未知智、知他心智、等智。五智攝一",
    "T28n1547_013:0511b09": "切智，苦智、習智、盡智、道智、等智。六智攝一切",
    "T28n1547_013:0511b10": "智，苦習盡道智、知他心智、等智。七智攝一切",
    "T28n1547_013:0511b11": "智，法智、未知智、等智、苦習盡道智。八智攝一",
    "T28n1547_013:0511b12": "切智，法智、未知智、知他心智、等智、苦智習智",
    "T28n1547_013:0511b13": "盡智道智。",
    "T28n1547_013:0511b14": "問曰：若八智攝一切智者，餘更有八智，法界",
    "T28n1547_013:0511b15": "住智、涅槃智、生死智、念宿命智、漏盡智、妙智、盡",
    "T28n1547_013:0511b16": "智、無生智。云何此八智攝彼八智？答曰：此八",
    "T28n1547_013:0511b17": "智盡攝彼八智。",
    "T28n1547_013:0511b18": "問曰：云何此八智攝彼八智？",
    "T28n1547_013:0511b19": "答曰：法界住智者是法性，彼是四智，法智、未",
    "T28n1547_013:0511b20": "知智、知他心智、等智。涅槃智者是盡智，彼是",
    "T28n1547_013:0511b21": "四智，法智、未知智、盡智、等智。生死智、念宿命",
    "T28n1547_013:0511b22": "智者，本阿毘曇師及罽賓說者一等智。尊者",
    "T28n1547_013:0511b23": "瞿沙說曰：生死智、念宿命智、六智：法智、未知",
    "T28n1547_013:0511b24": "智、等智、苦智習智道智，除知他心智、盡智。問",
    "T28n1547_013:0511b25": "曰：何以故除知他心智？答曰：生死智、念宿命",
    "T28n1547_013:0511b26": "智緣過去未來，知他心智緣現在，是故除知",
    "T28n1547_013:0511b27": "他心智。問曰：何以故除盡智？答曰：生死智、念",
    "T28n1547_013:0511b28": "宿命智是有為緣，盡智無為緣，是故除盡智。",
    "T28n1547_013:0511b29": "如是說者，生死智、念宿命智是一宿命智。有漏",
    "T28n1547_013:0511c01": "盡智者，或有說，謂智有漏盡緣是漏盡智。更",
    "T28n1547_013:0511c02": "有說者，漏盡智者漏盡意中可得，是漏盡智",
    "T28n1547_013:0511c03": "謂說漏盡緣。是漏盡智者此四智，法智、未知",
    "T28n1547_013:0511c04": "智、盡智、等智，謂說漏盡意中可得。是漏盡智",
    "T28n1547_013:0511c05": "者，一切十智漏盡意中可得。妙智者，本阿毘",
    "T28n1547_013:0511c06": "曇師及罽賓說一智等智。尊者瞿沙說曰：妙",
    "T28n1547_013:0511c07": "智者七智，法智、未知智、知他心智、等智、苦智、",
    "T28n1547_013:0511c08": "習智、道智，除盡智。問曰：何以故除盡智？答曰：",
    "T28n1547_013:0511c09": "妙智者有為緣，盡智者無為緣，是故除盡智。",
    "T28n1547_013:0511c10": "如是說者，妙智一等智盡智。無生智者六智，",
    "T28n1547_013:0511c11": "法智、未知智、苦智、習智、盡智、道智，除知他心智、",
    "T28n1547_013:0511c12": "等智。問曰：何以故除知他心智？答曰：盡智、",
    "T28n1547_013:0511c13": "無生智，知他心智不相應，故除知他心智。問",
    "T28n1547_013:0511c14": "曰：何以故除等智？答曰：盡智、無生智是無漏，",
    "T28n1547_013:0511c15": "等智是有漏，是故除等智。如是此八智攝彼",
    "T28n1547_013:0511c16": "八智。說曰：一切智當言一智，智知故、知如法",
    "T28n1547_013:0511c17": "故。十智當言法智，性法故。十智當言妙智，願",
    "T28n1547_013:0511c18": "滿故。十智當言盡智，得漏盡故。十智當言無",
    "T28n1547_013:0511c19": "生智，不轉故。問曰：此八智，幾欲界繫、幾色界",
    "T28n1547_013:0511c20": "繫、幾無色界繫、幾不繫？答曰：六智是不繫，",
    "T28n1547_013:0511c21": "等智三界繫，知他心智或色界繫或不繫。地",
    "T28n1547_013:0511c22": "者，法智六地，未至、中間、根本四禪。未知智",
    "T28n1547_013:0511c23": "者九地，此六地及三無色。知他心智根本四",
    "T28n1547_013:0511c24": "禪。",
    "T28n1547_013:0511c25": "問曰：何以故根本四禪？答曰：神通故。謂神通",
    "T28n1547_013:0511c26": "定可得。彼知他心智可得，非根本地及無色，",
    "T28n1547_013:0511c27": "非神通定可得。等智十一地。苦智、習智、盡智、",
    "T28n1547_013:0511c28": "道智、法智分六地，未知智分九地。依者，法智、",
    "T28n1547_013:0511c29": "知他心智依欲界。未知智、等智依三界。苦智、",
    "T28n1547_013:0512a01": "習智、盡智、道智、法智分依欲界。未知智分依",
    "T28n1547_013:0512a02": "三界。行者，法智、未知智十六行。知他心智道",
    "T28n1547_013:0512a03": "四行。等智或十六行、或離十六行。苦智、習智、",
    "T28n1547_013:0512a04": "盡智、道智各四行。緣者，法智、未知智四諦緣。",
    "T28n1547_013:0512a05": "知他心智欲界色界緣他有漏無漏心心數",
    "T28n1547_013:0512a06": "法。等智，或四諦緣、或離四諦。苦智苦諦緣，習",
    "T28n1547_013:0512a07": "智習諦緣，盡智盡諦緣，道智道諦緣。意止者，",
    "T28n1547_013:0512a08": "法智、未知智、苦智、習智、道智四意止。盡智法",
    "T28n1547_013:0512a09": "意止。知他心智心意止。等智，或四意止、或離",
    "T28n1547_013:0512a10": "四意止。智者，即智。定者，法智、未知智，三三昧",
    "T28n1547_013:0512a11": "相應。知他心智，道、無願相應。等智，或三三昧",
    "T28n1547_013:0512a12": "相應、或不相應。苦智，二三昧相應。習智、盡",
    "T28n1547_013:0512a13": "智、道智，各一三昧相應。痛者，法智、未知智、知",
    "T28n1547_013:0512a14": "他心智、苦智、習智、盡智、道智，總三根相應，樂",
    "T28n1547_013:0512a15": "根、喜根、護根。等智，五根相應。問曰：當言過去",
    "T28n1547_013:0512a16": "耶？當言未來耶？當言現在耶？答曰：當言過去、",
    "T28n1547_013:0512a17": "當言未來、當言現在。問曰：當言過去緣耶？當",
    "T28n1547_013:0512a18": "言未來緣耶？當言現在緣耶？答曰：法智、未知",
    "T28n1547_013:0512a19": "智、等智，或過去緣、或未來緣、或現在緣、或離",
    "T28n1547_013:0512a20": "世緣。知他心智，當言現在緣。苦智、習智、道智，",
    "T28n1547_013:0512a21": "當言過去緣、當言未來緣、當言現在緣。盡智，",
    "T28n1547_013:0512a22": "當言離世緣。問曰：當言名緣耶？當言義緣耶？",
    "T28n1547_013:0512a23": "答曰：當言名緣、當言義緣。問曰：當言己意緣",
    "T28n1547_013:0512a24": "耶？當言他意緣耶？當言離意緣耶？答曰：法智、",
    "T28n1547_013:0512a25": "未知智、等智，當言己意緣、當言他意緣、當言",
    "T28n1547_013:0512a26": "離意緣。知他心智，他意緣。苦智、習智、道智，當",
    "T28n1547_013:0512a27": "言己意緣、當言他意緣。盡智，當言離意緣。",
    "T28n1547_013:0512a28": "廣說八智處盡。",
    "T28n1547_013:0512a29": "40 三三昧處鞞婆沙三三昧處第四十",
    "T28n1547_013:0512b01": "三三昧者，空三昧、無願三昧、無想三昧。問",
    "T28n1547_013:0512b02": "曰：應說一三昧，如十大地、十心心數法，如五",
    "T28n1547_013:0512b03": "根、五力、七覺種、八道種。說一三昧，應說二三",
    "T28n1547_013:0512b04": "昧。如所說：有漏無漏、相續不相續、繫不繫。應",
    "T28n1547_013:0512b05": "說四三昧，如所說：欲界繫、色界繫、無色界繫、",
    "T28n1547_013:0512b06": "不繫。應說五三昧，如所說：欲界繫、色界繫、無",
    "T28n1547_013:0512b07": "色界繫、斷、無斷。應說六三昧，如所說：欲界繫、",
    "T28n1547_013:0512b08": "色界繫、無色界繫、學、無學、非學非無學。應說",
    "T28n1547_013:0512b09": "九三昧，如所說：增上、增上中、增上軟，中上、中",
    "T28n1547_013:0512b10": "中、中軟，軟上、軟中、軟軟。應說十八三昧，有漏",
    "T28n1547_013:0512b11": "九種、無漏九種意故。一時頃有無量三昧，云",
    "T28n1547_013:0512b12": "何一三昧廣施設三三昧？云何無量三昧略",
    "T28n1547_013:0512b13": "施設三三昧耶？答曰：以三事故，一行、二不願、",
    "T28n1547_013:0512b14": "三緣。行者，空三昧行二行：空行、非我行。不願",
    "T28n1547_013:0512b15": "者，不願有故。問曰：若不願是無願者，亦不願",
    "T28n1547_013:0512b16": "道耶？答曰：不也。何以故？無願者是聖道，能除",
    "T28n1547_013:0512b17": "有，以故不願有。聖道者不願道，何況願有緣",
    "T28n1547_013:0512b18": "者？無想，離十想法故。十想法者，五界想：色、聲、",
    "T28n1547_013:0512b19": "香、味、細滑；二眾生想，男想、女想；三有為有為",
    "T28n1547_013:0512b20": "想，生、老、無常。此者彼中無一，是離十想法，故",
    "T28n1547_013:0512b21": "名無想。是謂三事故，行、不願、緣，說三三昧。或",
    "T28n1547_013:0512b22": "曰：除結故說三三昧。空三昧除身見，無願三",
    "T28n1547_013:0512b23": "昧除戒盜，無想三昧除疑，是謂除結故說三",
    "T28n1547_013:0512b24": "三昧。彼施設中說謂空三昧，即是空三昧，非無",
    "T28n1547_013:0512b25": "願、非無想。謂無願即是無願，非空三昧、非無",
    "T28n1547_013:0512b26": "想。謂無想三昧即是無想，非空三昧、非無願。",
    "T28n1547_013:0512b27": "問曰：何以故別說三？答曰：行各異故。謂空",
    "T28n1547_013:0512b28": "三昧行，此行非無願行、非無想行。謂無願行，",
    "T28n1547_013:0512b29": "此行非空三昧行、非無想行。謂無想行，此行",
    "T28n1547_013:0512c01": "非空三昧行、非無願行。是謂行各異故別說",
    "T28n1547_013:0512c02": "三三昧。復如所說：謂空三昧即是空三昧，亦",
    "T28n1547_013:0512c03": "是無願，非無想。謂無願即是無願，亦是空三",
    "T28n1547_013:0512c04": "昧，非無想。謂無想即是無想，非空三昧亦非",
    "T28n1547_013:0512c05": "無願。問曰：何以故并說、二別說一？答曰：一時",
    "T28n1547_013:0512c06": "得故、共除結故。一時得者，若依空三昧取證",
    "T28n1547_013:0512c07": "亦得無願，若依無願取證亦得空三昧。共除",
    "T28n1547_013:0512c08": "結者，此二俱具若斷除結種。是謂一時得故、",
    "T28n1547_013:0512c09": "共除結故，并說二、別說一。復如所說：謂空三",
    "T28n1547_013:0512c10": "昧即是空三昧，亦是無願亦是無想。問曰：何",
    "T28n1547_013:0512c11": "以故一切并說？答曰：此三昧空無有常計常、",
    "T28n1547_013:0512c12": "常住不變易，以是故一切并說。謂無願即是",
    "T28n1547_013:0512c13": "無願，亦是空三昧亦是無想。問曰：何以故此",
    "T28n1547_013:0512c14": "三昧無願？答曰：此三昧不願婬恚癡，亦不願",
    "T28n1547_013:0512c15": "受當來有，是故此三昧是無願。謂無願三昧",
    "T28n1547_013:0512c16": "即是無想，亦是空三昧亦是無願。問曰：何以",
    "T28n1547_013:0512c17": "故此三昧是無想？答曰：此三昧無有色想、無",
    "T28n1547_013:0512c18": "有聲香味細滑法想，是故此三昧無想。問曰：",
    "T28n1547_013:0512c19": "三三昧有何性？答曰：行陰性。界者，或三界繫、",
    "T28n1547_013:0512c20": "或不繫。地者，或十一地、或九地。依者，依三界。",
    "T28n1547_013:0512c21": "行者，空三昧有二行：空行、非我行。無願有十",
    "T28n1547_013:0512c22": "行：無常、行、因、習、本、緣、道、正、趣、出要。無想有四",
    "T28n1547_013:0512c23": "行：盡、止、妙、離。此中應作四句，謂空三昧亦是",
    "T28n1547_013:0512c24": "行空行耶？答曰：或空三昧非行空行。云何空",
    "T28n1547_013:0512c25": "三昧非行空行耶？答曰：謂空三昧行非我行，",
    "T28n1547_013:0512c26": "是謂空三昧非行空行。云何空行非空三昧",
    "T28n1547_013:0512c27": "耶？答曰：謂空三昧行空行時相應諸法，是謂",
    "T28n1547_013:0512c28": "行空行非空三昧。云何空三昧亦是行空行？",
    "T28n1547_013:0512c29": "答曰：謂空三昧行空行，是謂空三昧亦是行",
    "T28n1547_013:0513a01": "空行。云何非空三昧亦非行空行？答曰：若即",
    "T28n1547_013:0513a02": "取此種類，應說謂空三昧行餘行相應法；若",
    "T28n1547_013:0513a03": "不即取此種類，應說除此行如行。如是已行、",
    "T28n1547_013:0513a04": "當行，如空行三四句。如是無我行，亦三四句。",
    "T28n1547_013:0513a05": "是謂空三昧六四句。無願三十，無想十二，并",
    "T28n1547_013:0513a06": "說四十八四句。緣者，空三昧緣苦諦，無願緣",
    "T28n1547_013:0513a07": "三諦，無想緣盡諦。意止者，空三昧、無願四意",
    "T28n1547_013:0513a08": "止，無想法意止。智者，雖性非智，空三昧，四智",
    "T28n1547_013:0513a09": "相應：法智、未知智、苦智、等智。無願，七智相應，",
    "T28n1547_013:0513a10": "法智、未知智、等智、知他心智、苦智、習智、道智。無",
    "T28n1547_013:0513a11": "想，四智相應：法智、未知智、盡智、等智。定者，即",
    "T28n1547_013:0513a12": "定。痛者，三痛相應，樂根、喜根、護根。問曰：當言",
    "T28n1547_013:0513a13": "過去耶？當言未來耶？當言現在耶？答曰：當言",
    "T28n1547_013:0513a14": "過去、當言未來、當言現在。問曰：當言過去緣",
    "T28n1547_013:0513a15": "耶？當言未來緣耶？當言現在緣耶？當言非世",
    "T28n1547_013:0513a16": "緣耶？答曰：空、無願，當言過去緣、當言未來緣、",
    "T28n1547_013:0513a17": "當言現在緣。無想者，當言非世緣。問曰：當言",
    "T28n1547_013:0513a18": "名緣耶？當言義緣耶？答曰：當言名緣、當言義",
    "T28n1547_013:0513a19": "緣。問曰：當言己意緣耶？當言他意緣耶？當言",
    "T28n1547_013:0513a20": "非意緣？答曰：空三昧、無願，當言己意緣、當言",
    "T28n1547_013:0513a21": "他意緣；無想三昧，當言非意緣。此是三三昧",
    "T28n1547_013:0513a22": "性已種相身所有自然。說性已，當說行。何以",
    "T28n1547_013:0513a23": "故說三昧？三昧有何義？答曰：三事故說三昧，",
    "T28n1547_013:0513a24": "一等、二相續、三緣縛。等者，眾生久時心數法",
    "T28n1547_013:0513a25": "亂，謂令正真，因三昧故。相續者，眾生久時心",
    "T28n1547_013:0513a26": "數，法不次第生，若生善便有不善、無記，若生",
    "T28n1547_013:0513a27": "不善便有善、無記，若生無記便有善、不善。謂",
    "T28n1547_013:0513a28": "令一向次第生善相縛相續，除不善、無記，唯",
    "T28n1547_013:0513a29": "因三昧故。緣縛者，眾生久時心數法散色聲",
    "T28n1547_013:0513b01": "香味細滑法，謂令攝撿縛一緣中，因三昧故。",
    "T28n1547_013:0513b02": "是謂三事故，等、相續、緣縛，說三昧。或曰：以三",
    "T28n1547_013:0513b03": "事故，一攝、二不散、三不捨，說三昧。或曰：復有",
    "T28n1547_013:0513b04": "三事故，一者一意、二不散、三相續，說三昧。如",
    "T28n1547_013:0513b05": "世尊契經說：三三昧、三解脫門。問曰：三三昧",
    "T28n1547_013:0513b06": "者，空三昧、無願、無相。解脫門亦空三昧、無願、",
    "T28n1547_013:0513b07": "無相。此二何差別？答曰：三昧者有漏無漏，解",
    "T28n1547_013:0513b08": "脫門者一向無漏，是謂差別。問曰：此論更",
    "T28n1547_013:0513b09": "有論生。何以故三昧有漏無漏，解脫門一向",
    "T28n1547_013:0513b10": "無漏耶？答曰：此是解脫門。解脫門者不應有",
    "T28n1547_013:0513b11": "漏，亦不應繫縛。是故三昧有漏無漏，解脫門",
    "T28n1547_013:0513b12": "一向無漏。",
    "T28n1547_013:0513b13": "問曰：解脫門者，為取證故解脫門耶？為有漏",
    "T28n1547_013:0513b14": "盡故解脫門耶？若取證故解脫門者，應苦法",
    "T28n1547_013:0513b15": "忍相應是解脫門，餘者非。若有漏盡故解脫",
    "T28n1547_013:0513b16": "門者，應金剛三昧相應是解脫門，餘者非。作",
    "T28n1547_013:0513b17": "此論已。答曰：解脫者，取證故亦漏盡故。問",
    "T28n1547_013:0513b18": "曰：若取證、漏盡故是解脫門者，應苦法忍相",
    "T28n1547_013:0513b19": "應是解脫門，餘者非。答曰：一切取證故、得一",
    "T28n1547_013:0513b20": "切漏盡故，名為解脫門。問曰：何以故名為門？",
    "T28n1547_013:0513b21": "答曰：向面故名為門。如勇健夫執楯自障，以",
    "T28n1547_013:0513b22": "極利刀害彼怨家。如是行者三昧向面已，以",
    "T28n1547_013:0513b23": "利慧刀害結怨家。如是謂向面故名為門。如",
    "T28n1547_013:0513b24": "世尊契經以三三昧為鬘。問曰：何以故佛世",
    "T28n1547_013:0513b25": "尊說三三昧為鬘？答曰：增上恭敬故、極妙故。",
    "T28n1547_013:0513b26": "如人以鬘冠首，妙故他所恭敬。如是行者以",
    "T28n1547_013:0513b27": "三三昧鬘冠首，妙故天及人增上恭敬，是謂",
    "T28n1547_013:0513b28": "增上恭敬妙故說三三昧為鬘。或曰：如人首",
    "T28n1547_013:0513b29": "冠華鬘，風不亂其髮。如是聖三三昧冠首善",
    "T28n1547_013:0513c01": "根功德，覺觀風不能亂，以故爾。或曰：如人以",
    "T28n1547_013:0513c02": "綖結花作鬘，久住不速解散。如是聖三三昧",
    "T28n1547_013:0513c03": "結功德鬘，得久住不速遺忘，以故爾。或曰：如",
    "T28n1547_013:0513c04": "人以華結作鬘，多有所直。如是聖以三三昧",
    "T28n1547_013:0513c05": "結功德鬘，多有所直，取證得果、除結漏盡。因",
    "T28n1547_013:0513c06": "此事故佛契經說：舍利弗！聖弟子成就三三",
    "T28n1547_013:0513c07": "昧鬘，除去不善、修行於善。以故爾。或曰：謂以",
    "T28n1547_013:0513c08": "三三昧廣師子吼。如所說：尊者舍利弗遊拘",
    "T28n1547_013:0513c09": "薩羅止山林中，離彼不遠有異學亦在中止。",
    "T28n1547_013:0513c10": "彼時人民於四月節會遊戲，彼異學少有事",
    "T28n1547_013:0513c11": "緣下山林至人間，遇彼節會得酒肉豐足。彼",
    "T28n1547_013:0513c12": "醉挾瓶還本山林，彼遙見尊者舍利弗，見已",
    "T28n1547_013:0513c13": "輕之：甚奇！我亦止於林、彼亦止於林，我亦出",
    "T28n1547_013:0513c14": "家、彼亦出家，我亦捨妻色，彼亦捨妻色，我有",
    "T28n1547_013:0513c15": "如此樂、彼有如此苦。即時說偈曰：",
    "T28n1547_013:0513c16": "「美酒我飲醉，　　今復持一瓶，",
    "T28n1547_013:0513c17": "山地草樹木，　　視之一金色。」",
    "T28n1547_013:0513c18": "於是尊者舍利弗作是念：此死瘦梵志能說",
    "T28n1547_013:0513c19": "此偈，我豈不能以偈答之？即時說偈曰：",
    "T28n1547_013:0513c20": "「我飲無想酒，　　持空三昧瓶，",
    "T28n1547_013:0513c21": "山地草樹木，　　視之如棄唾。」",
    "T28n1547_013:0513c22": "尊者舍利弗於此偈中以三三昧作師子吼。",
    "T28n1547_013:0513c23": "我飲無想酒者，此現無想三昧。持空三昧瓶",
    "T28n1547_013:0513c24": "者，此現空三昧。山地草樹木視之如棄唾者，",
    "T28n1547_013:0513c25": "此現無願三昧。如是此偈中尊者舍利弗作",
    "T28n1547_013:0513c26": "師子吼，以是故佛契經說三三昧為鬘。問曰：",
    "T28n1547_013:0513c27": "死瘦者，無命根、無意、非眾生數。彼梵志有命、",
    "T28n1547_013:0513c28": "有意、是眾生數，何以故說言死瘦耶？答曰：以",
    "T28n1547_013:0513c29": "彼輕易意故言死瘦。或曰：彼無慧命根，故言",
    "T28n1547_013:0514a01": "死瘦。說曰：此說多有無想，或以空三昧說無",
    "T28n1547_013:0514a02": "想、或以見道說無想、或以無疑說無想、或以",
    "T28n1547_013:0514a03": "非想非不想說無想、或無相即說無想。或以",
    "T28n1547_013:0514a04": "空三昧說無想者，如所說：我本無想三昧所",
    "T28n1547_013:0514a05": "為所行。謂我所為所行者，我今便止不欲。謂",
    "T28n1547_013:0514a06": "彼比丘思惟空法，便忘眾生想不見男女。此",
    "T28n1547_013:0514a07": "是空三昧說無想。復次空三昧說無想者，如",
    "T28n1547_013:0514a08": "所說：有一比丘得空解脫門，而不自知何果何",
    "T28n1547_013:0514a09": "功德。彼作是念：誰能為我記此三昧果及功",
    "T28n1547_013:0514a10": "德？復作是念：尊者阿難聖所稱譽、世尊印可，",
    "T28n1547_013:0514a11": "阿難必能為我記此三昧果及功德。復作是",
    "T28n1547_013:0514a12": "念：若我至尊者阿難所問此三昧何果功德",
    "T28n1547_013:0514a13": "者，或能尊者阿難還問我：比丘得此三昧耶？",
    "T28n1547_013:0514a14": "我若說得，云何示他功德？我若言不得，云何欺",
    "T28n1547_013:0514a15": "彼上尊比丘？我若默然住，云何觸嬈上尊比",
    "T28n1547_013:0514a16": "丘？復作念：我當尋從尊者阿難，或能自他從",
    "T28n1547_013:0514a17": "尊者阿難所聞此事。於是彼比丘六年中尋從",
    "T28n1547_013:0514a18": "尊者阿難，而不聞此事。於是彼比丘後時從",
    "T28n1547_013:0514a19": "坐起，整衣服偏露右肩，叉手向尊者阿難，白",
    "T28n1547_013:0514a20": "尊者阿難曰：尊者阿難！謂此三昧精勤修行",
    "T28n1547_013:0514a21": "不增不減，如水定住，住故解脫，解脫故住。此",
    "T28n1547_013:0514a22": "三昧何果何功德耶？尊者阿難問曰：比丘！汝",
    "T28n1547_013:0514a23": "得此三昧耶？比丘對曰：唯然尊者阿難！得此",
    "T28n1547_013:0514a24": "三昧。尊者阿難說曰：比丘！謂此三昧精勤修",
    "T28n1547_013:0514a25": "行不增不減，如水定住，住故解脫，解脫故住。",
    "T28n1547_013:0514a26": "比丘！此三昧智果、智功德。比丘！不久當得智。",
    "T28n1547_013:0514a27": "精勤修行者，勇猛專志，是故說精勤修行。不",
    "T28n1547_013:0514a28": "增不減者，不增涅槃、不減生死，是故說不增",
    "T28n1547_013:0514a29": "不減。或曰：不增者除我故，不減者除是我故。",
    "T28n1547_013:0514b01": "或曰：不增者除我見故，不減者除有我見故，",
    "T28n1547_013:0514b02": "是故說不增不減。如水定住者，如泉眼出水，",
    "T28n1547_013:0514b03": "覆泉眼不捨。如是彼三昧所緣生，而不捨彼",
    "T28n1547_013:0514b04": "緣。比丘此三昧智果智功德者，取證得果、漏",
    "T28n1547_013:0514b05": "盡故，說智果智功德。於是彼比丘聞尊者阿",
    "T28n1547_013:0514b06": "難善方喻說，內懷歡喜誦習受持已，禮尊者",
    "T28n1547_013:0514b07": "阿難足，繞尊者阿難已而去。彼比丘因尊者",
    "T28n1547_013:0514b08": "阿難教授，獨靖寂燕坐心不放逸，精勤遊",
    "T28n1547_013:0514b09": "已，知法至得阿羅漢。此是空三昧說無想。見",
    "T28n1547_013:0514b10": "道說無想者，如所說：目揵連！彼鞮舍梵不為",
    "T28n1547_013:0514b11": "汝記第六無想行人耶？第六無想行人者，堅",
    "T28n1547_013:0514b12": "信堅法。此義說第六無想行人，彼無想、不可",
    "T28n1547_013:0514b13": "數，不可施設，或此住或彼住、或苦法忍或苦",
    "T28n1547_013:0514b14": "法智、或苦未知忍或苦未知智、或習法忍或",
    "T28n1547_013:0514b15": "習法智、或習未知忍或習未知智、或盡法忍",
    "T28n1547_013:0514b16": "或盡法智、或盡未知忍或盡未知智、或道法",
    "T28n1547_013:0514b17": "忍或道法智、或道未知忍，是謂無想、不可數、",
    "T28n1547_013:0514b18": "不可施設。以是故堅信堅法說第六無想人，",
    "T28n1547_013:0514b19": "此中見道說無想。問曰：何以故此見道說無",
    "T28n1547_013:0514b20": "想？答曰：見道速疾道，捷疾道不住故，以是故",
    "T28n1547_013:0514b21": "見道說無想。或無疑說無想者，如所說：尊者",
    "T28n1547_013:0514b22": "瞿多有欲想、有恚想、有癡想。若無者，是謂無",
    "T28n1547_013:0514b23": "想、是謂無疑。此中說無疑是無想。問曰：何以",
    "T28n1547_013:0514b24": "故說無疑是無想？答曰：結者能令退，因結相",
    "T28n1547_013:0514b25": "故。無疑不減不退，以是故無疑說無想。或",
    "T28n1547_013:0514b26": "非想非不想說無想者，如所說：彼度一切無",
    "T28n1547_013:0514b27": "所有處、非想非不想處成就遊。此中非想非",
    "T28n1547_013:0514b28": "不想說無想。問曰：何以故非想非不想說無",
    "T28n1547_013:0514b29": "想？答曰：彼想亦非定、非想亦非定。想非定者，",
    "T28n1547_013:0514c01": "如七想正受。非想亦非定者，如無想正受、",
    "T28n1547_013:0514c02": "想滅正受，鈍故、不利故、不捷疾故。無想即",
    "T28n1547_013:0514c03": "說無想者，如所說：三三昧，空三昧、無願、無想。",
    "T28n1547_013:0514c04": "此中無想即說無想。如世尊說：空三昧上",
    "T28n1547_013:0514c05": "尊所居。問曰：何以故說空三昧上尊所居？",
    "T28n1547_013:0514c06": "答曰：上尊多遊中故。三千大千國土，佛世",
    "T28n1547_013:0514c07": "尊於功德中最為上尊，彼多遊此中；第二上",
    "T28n1547_013:0514c08": "尊尊者舍利弗彼亦多遊此中。是謂上尊所",
    "T28n1547_013:0514c09": "居多遊此中，名空三昧上尊所居。或曰：謂空",
    "T28n1547_013:0514c10": "三昧於此法不共居故。說空三昧上尊所居，",
    "T28n1547_013:0514c11": "雖百歲在此外法者，但彼故名為小成就，愚",
    "T28n1547_013:0514c12": "法故。雖七歲在此法者，但彼名為上尊成就，",
    "T28n1547_013:0514c13": "上尊法故。謂空三昧於此法不共居故，名為",
    "T28n1547_013:0514c14": "上尊所居。",
    "T28n1547_013:0514c15": "問曰：無願、無想於此外法，為有耶、為無耶？答",
    "T28n1547_013:0514c16": "曰：雖無根本無願、無想，或有相似無願行相",
    "T28n1547_013:0514c17": "似是麁行，無想行相似是止行。一切九十六",
    "T28n1547_013:0514c18": "種術，無有似空三昧，況根本空三昧。謂空三",
    "T28n1547_013:0514c19": "昧於法此不共居，是故說上尊所居。或曰：定",
    "T28n1547_013:0514c20": "住故說空三昧上尊所居。此眾生未觀空故，",
    "T28n1547_013:0514c21": "常亂馳逸狂奔不住如水擾動，意如是不住。",
    "T28n1547_013:0514c22": "若觀空法已，定住不移動如須彌山。是謂定",
    "T28n1547_013:0514c23": "住故說空三昧上尊所居。或曰：一切愛非愛、",
    "T28n1547_013:0514c24": "便不便、善不善、樂具苦具不共俱，是故說空三",
    "T28n1547_013:0514c25": "昧上尊所居。如所說：尊者舍利弗母命終，弟",
    "T28n1547_013:0514c26": "子退服還家。當爾時黑齒比丘常與尊者舍利",
    "T28n1547_013:0514c27": "弗不相得，彼作是念：我當至彼說此凶問。便",
    "T28n1547_013:0514c28": "詣尊者舍利弗所，到已說曰：尊者舍利弗欲",
    "T28n1547_013:0514c29": "知不？尊母命終、弟子退服還家。尊者舍利",
    "T28n1547_013:0515a01": "弗說曰：黑齒比丘！此者知，當如何？如汝所說",
    "T28n1547_013:0515a02": "母命終者，此有之性，誰生不死者！汝所說弟子",
    "T28n1547_013:0515a03": "退服還家者，此凡夫人性常移動。世尊說：唯",
    "T28n1547_013:0515a04": "一聖人常不移動。如所說：阿難見諦之人，知",
    "T28n1547_013:0515a05": "已犯戒捨戒退服還家者，非有此處。黑齒比",
    "T28n1547_013:0515a06": "丘作是念：雖有斯言，心必不樂。爾時尊者舍",
    "T28n1547_013:0515a07": "利弗見此事，清旦整服持鉢入舍衛分衛。分",
    "T28n1547_013:0515a08": "衛已食後，舉衣鉢澡洗手足，以尼師檀著左",
    "T28n1547_013:0515a09": "肩上，入安陀林坐禪。尊者舍利弗安陀林坐",
    "T28n1547_013:0515a10": "禪時作是念：世間頗有極好妙事可愛，謂當",
    "T28n1547_013:0515a11": "變易起我愁憂苦惱耶？復作是念：世間無有",
    "T28n1547_013:0515a12": "極好妙事可愛，謂當變易起我愁憂苦惱。爾",
    "T28n1547_013:0515a13": "時尊者舍利弗晡時從禪起，出安陀林詣祇樹",
    "T28n1547_013:0515a14": "給孤獨園。尊者阿難遙見尊者舍利弗來，見",
    "T28n1547_013:0515a15": "已說曰：善來尊者舍利弗！為從何來？何處坐",
    "T28n1547_013:0515a16": "禪？爾時尊者舍利弗答曰：阿難！從安陀林來，",
    "T28n1547_013:0515a17": "在彼坐禪。尊者阿難問曰：尊者舍利弗！在安",
    "T28n1547_013:0515a18": "陀林云何坐禪？答曰：阿難！我於安陀林思惟",
    "T28n1547_013:0515a19": "有覺有觀。問曰：云何尊者舍利弗有覺有觀",
    "T28n1547_013:0515a20": "三昧？答曰：阿難！我於安陀林坐禪時作是念：",
    "T28n1547_013:0515a21": "世間頗有極好妙事可愛，謂當變易起我愁",
    "T28n1547_013:0515a22": "憂苦惱耶？尊者阿難問曰：作是念時為獲何",
    "T28n1547_013:0515a23": "等？答曰：阿難！我作是念：世間無有極好妙事",
    "T28n1547_013:0515a24": "可愛，謂當變易起我愁憂苦惱。",
    "T28n1547_013:0515a25": "問曰：尊者舍利弗！為極愛敬世尊不？答曰：阿",
    "T28n1547_013:0515a26": "難！極愛敬世尊。問曰：若世尊般涅槃，為當起",
    "T28n1547_013:0515a27": "愁憂苦惱不耶？答曰：阿難！世尊般涅槃，我不",
    "T28n1547_013:0515a28": "起愁憂苦惱，但作是念：世尊般涅槃甚速！世",
    "T28n1547_013:0515a29": "間眼滅甚疾！尊者阿難說曰：善哉善哉！尊者",
    "T28n1547_013:0515b01": "舍利弗！世尊般涅槃，不起愁憂苦惱。何以故？",
    "T28n1547_013:0515b02": "如彼我，是我極斷故。是謂一切愛非愛、便不",
    "T28n1547_013:0515b03": "便、善不善、樂苦具不共俱，是故說空三昧上",
    "T28n1547_013:0515b04": "尊所居。復次如所說：世尊遊舍衛祇樹給孤",
    "T28n1547_013:0515b05": "獨園。爾時尊者阿難在一處坐禪，便作是念：",
    "T28n1547_013:0515b06": "一時世尊遊釋種處城名尼鉗，彼時我從世",
    "T28n1547_013:0515b07": "尊聞如此所說義：阿難：我多遊空三昧。云何",
    "T28n1547_013:0515b08": "昔世尊所說善知善受持耶？於是尊者阿難",
    "T28n1547_013:0515b09": "從下晡起至世尊所，到已禮世尊足却住一",
    "T28n1547_013:0515b10": "面，白世尊曰：唯世尊！世尊昔一時遊釋種處",
    "T28n1547_013:0515b11": "城名尼鉗，彼時我從世尊聞如此所說義：阿",
    "T28n1547_013:0515b12": "難！我多遊空三昧。云何昔世尊所說善知善",
    "T28n1547_013:0515b13": "受持耶？如是向世尊說已。世尊告曰：如是阿",
    "T28n1547_013:0515b14": "難！如是阿難！我所說，汝善知、善受持。何以故？",
    "T28n1547_013:0515b15": "阿難！我今亦多遊空三昧。問曰：若彼善知、善",
    "T28n1547_013:0515b16": "受持者，何以故問世尊？若問者，云何善知、善",
    "T28n1547_013:0515b17": "受持？作此論已。答曰：善知、善受持。問曰：若",
    "T28n1547_013:0515b18": "善知、善受持者，何以故問？答曰：尊者阿難以",
    "T28n1547_013:0515b19": "壞釋種憂慼意中不定故問。說者：彼愚癡流",
    "T28n1547_013:0515b20": "離王伐迦維羅衛盡壞彼族，尊者阿難聞愚",
    "T28n1547_013:0515b21": "癡流離王伐迦維羅衛盡壞我釋種，聞已明",
    "T28n1547_013:0515b22": "旦與一比丘為伴入彼城，視本城猶若天宮、",
    "T28n1547_013:0515b23": "今如丘塚，牆壁樓櫓埤堄窓牖皆已毀壞。有",
    "T28n1547_013:0515b24": "種種華樹、種種果樹園觀，盡已摧折縱橫蔽",
    "T28n1547_013:0515b25": "地。若干花池蓮華池、青蓮花池，盡頹毀枯竭。",
    "T28n1547_013:0515b26": "異類奇鳥鳧雁鴛鴦鴝鵒鸚鵡孔雀千秋青雀",
    "T28n1547_013:0515b27": "飛在空中，烟火所熏徘徊在上。無量男女",
    "T28n1547_013:0515b28": "喪失父母，號哭悲泣隨逐阿難。彼時異學",
    "T28n1547_013:0515b29": "優曇鉢園中，七萬賢聖埋半身在地，以大",
    "T28n1547_013:0515c01": "香象鐵把把之。尊者阿難見已增益悲酸。世",
    "T28n1547_013:0515c02": "尊因彼處故，與諸比丘前後圍繞，諸根寂定",
    "T28n1547_013:0515c03": "意行不動猶如山地、執心如持油鉢、御五根",
    "T28n1547_013:0515c04": "馬如淨金山，而入彼城。於是尊者阿難遙見",
    "T28n1547_013:0515c05": "世尊妙光曜身。阿難見已作是念：甚奇！生地",
    "T28n1547_013:0515c06": "同壞、種族俱滅，我有如此憂慼，而世尊猶若",
    "T28n1547_013:0515c07": "大山無有傾斜。彼時世尊知尊者阿難意念",
    "T28n1547_013:0515c08": "意行，便告尊者阿難曰：阿難！我多遊空三昧，",
    "T28n1547_013:0515c09": "而汝有村想，我具足寂靜想；而汝有人想，我",
    "T28n1547_013:0515c10": "具足法想。彼時尊者阿難及餘比丘喪失親",
    "T28n1547_013:0515c11": "族，內懷憂慼不能行善。於是世尊因此處故",
    "T28n1547_013:0515c12": "遊於人間，次第遊行還至舍衛，遊舍衛祇桓",
    "T28n1547_013:0515c13": "精舍給孤獨園。彼時尊者阿難憂慼心除，於",
    "T28n1547_013:0515c14": "寂靜處作是念：昔一時世尊遊釋種處城名",
    "T28n1547_013:0515c15": "尼鉗，彼時我從世尊聞如此所說義：阿難！我",
    "T28n1547_013:0515c16": "多遊空三昧。云何昔世尊所說善知、善受持",
    "T28n1547_013:0515c17": "耶？於是尊者阿難從下晡起至世尊所，到已",
    "T28n1547_013:0515c18": "禮世尊足却住一面，白世尊曰：唯世尊！世尊",
    "T28n1547_013:0515c19": "昔一時遊釋種城名尼鉗，彼時我從世尊聞",
    "T28n1547_013:0515c20": "如此所說義：阿難！我多遊空三昧。云何世尊",
    "T28n1547_013:0515c21": "所說善知、善受持耶？世尊告曰：如是阿難！如",
    "T28n1547_013:0515c22": "是阿難！我所說汝善知、善受持。何以故？阿難！",
    "T28n1547_013:0515c23": "我今亦多遊空三昧。問曰：若問者，云何善知、",
    "T28n1547_013:0515c24": "善受持。答曰：彼善知、善受持者不耶？受持、",
    "T28n1547_013:0515c25": "不顛倒受持、不前不後受持、不盡遺忘，但內",
    "T28n1547_013:0515c26": "懷憂慼意中不定故問。說曰：如世尊說：阿難！",
    "T28n1547_013:0515c27": "我今亦多遊空三昧。彼時諸比丘聞所說，作",
    "T28n1547_013:0515c28": "是念：空三昧者，諸佛世尊必不共遊居，非",
    "T28n1547_013:0515c29": "諸聲聞辟支佛。彼時世尊知諸聲聞意念意",
    "T28n1547_013:0516a01": "行已，告尊者阿難曰：阿難！諸有比丘欲多遊",
    "T28n1547_013:0516a02": "空三昧者，阿難！彼比丘當不念村想、不念人",
    "T28n1547_013:0516a03": "想，應念寂靜想。問曰：世尊現何等村想？何等",
    "T28n1547_013:0516a04": "人想？何等寂靜想？何等地想？何等無量空處",
    "T28n1547_013:0516a05": "想？何等無量識處想？何等無所有處想？何等",
    "T28n1547_013:0516a06": "無想意定？何等有為意解脫？何等無為意解",
    "T28n1547_013:0516a07": "脫？何等漏盡？答曰：村想者，現緣迦維羅衛想。",
    "T28n1547_013:0516a08": "人想者，現殺舍夷人想。寂靜想者，現尼拘類",
    "T28n1547_013:0516a09": "樹園想。地想者，現四禪想。無量空處乃至無",
    "T28n1547_013:0516a10": "所有處想者，現除此欲色界。或曰：村想現欲",
    "T28n1547_013:0516a11": "界，欲界者說如村。如所說偈：",
    "T28n1547_013:0516a12": "「謂能棄村刺，　　罵言及縛害，",
    "T28n1547_013:0516a13": "比丘離苦樂，　　如山不可動。」",
    "T28n1547_013:0516a14": "人想者，現凡人想。寂靜想者，現二禪想，此說",
    "T28n1547_013:0516a15": "賢聖默然。地想者，現滅色想，因色故便有截",
    "T28n1547_013:0516a16": "耳鼻手足。無量空處想乃至無所有處想者，",
    "T28n1547_013:0516a17": "現除欲色界，是謂現村想至無所有處想。問",
    "T28n1547_013:0516a18": "曰：何以故常說村想、人想當莫念？答曰：謂此",
    "T28n1547_013:0516a19": "二想令諸比丘內多懷憂慼，世尊說當捨此、",
    "T28n1547_013:0516a20": "行善法，以是故常說莫念村想、人想。問曰：何",
    "T28n1547_013:0516a21": "以故捨下想、增上想？答曰：制亂故。若世尊",
    "T28n1547_013:0516a22": "不捨下想、增上想者便有亂。諸佛世尊法常",
    "T28n1547_013:0516a23": "不亂說，是謂制亂故。或曰：制重說故。若世",
    "T28n1547_013:0516a24": "尊不捨下想、增上想者，便為有重。諸佛世尊",
    "T28n1547_013:0516a25": "法常不重說，是謂制重說故捨下想、增上",
    "T28n1547_013:0516a26": "想。阿難！此不顛倒如真實空三昧，謂有為解",
    "T28n1547_013:0516a27": "脫、無為解脫？問曰：云何此中有為解脫、無為",
    "T28n1547_013:0516a28": "解脫？答曰：有為解脫者等意解脫，無為解脫",
    "T28n1547_013:0516a29": "者。無礙解脫。問曰：何以故說等意解脫？答",
    "T28n1547_013:0516b01": "曰：以少道得故說等意解脫。問曰：何以故說",
    "T28n1547_013:0516b02": "無礙解脫？答曰：以無量道得故說無礙解脫。",
    "T28n1547_013:0516b03": "問曰：何以故說無礙解脫不動？答曰：結者能",
    "T28n1547_013:0516b04": "令動，無礙者因結不動不轉不退，以是故無",
    "T28n1547_013:0516b05": "礙解脫說不動。謂至竟漏盡者，謂現一切漏",
    "T28n1547_013:0516b06": "盡。廣說三三昧處盡。廣說大章盡。",
    "T28n1547_013:0516b07": "鞞婆沙論卷第十三"
}