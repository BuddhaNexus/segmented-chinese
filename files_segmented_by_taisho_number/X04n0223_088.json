{
    "X04n0223_088:0589b06": "大方廣佛新華嚴經合論卷第八十八",
    "X04n0223_088:0589b07": "唐于闐國三藏沙門實叉難陀譯經",
    "X04n0223_088:0589b08": "唐太原方山長者李通玄造論",
    "X04n0223_088:0589b09": "唐福州開元寺沙門志寧釐經合論",
    "X04n0223_088:0589b10": "【論】第十會在給孤獨園說法界門。",
    "X04n0223_088:0589b11": "入法界品第三十九之一",
    "X04n0223_088:0589b12": "【論】將釋此品六門分別一釋品名目二釋品來意",
    "X04n0223_088:0589b13": "三釋如來所居之處四釋說法之主五釋所集之",
    "X04n0223_088:0589b14": "眾意六隨文釋義一釋品名目者此品何故名為",
    "X04n0223_088:0589b15": "入法界品明信樂者從迷創達名之為入身心境",
    "X04n0223_088:0589b16": "界性自無依名之為法一多通徹真假是非障亡",
    "X04n0223_088:0589b17": "名之為界又純與智俱非情識境名之為法界又",
    "X04n0223_088:0589b18": "達無明識種純為智用不屬迷收是無依智之境",
    "X04n0223_088:0589b19": "界名為法界又以智體無依無方不徧普見真俗",
    "X04n0223_088:0589b20": "總不思議毛孔身塵參羅眾像無邊境界佛剎重",
    "X04n0223_088:0589b21": "重智凡同體境像相入名為法界又一塵之內普",
    "X04n0223_088:0589b22": "含眾剎無空不徧無剎不該不壞報境重重法無",
    "X04n0223_088:0589b23": "不真通理徹事名為法界又以一妙音徧聞剎海",
    "X04n0223_088:0589b24": "以一纖毫量等無方以大小見亡物我同體識謝",
    "X04n0223_088:0589c01": "情滅智通無礙名為入法界此約智境普名勿依",
    "X04n0223_088:0589c02": "肉眼情識所見二釋品來意者明前有自己如來",
    "X04n0223_088:0589c03": "出現又明心無所染名離世間此乃純是法界無",
    "X04n0223_088:0589c04": "虗妄界以是此品來也此品是一切諸佛成道之",
    "X04n0223_088:0589c05": "己智之常果無始無終亦是前之五位進修以此",
    "X04n0223_088:0589c06": "為體至此慣習滿故任智施為還源本法也三釋",
    "X04n0223_088:0589c07": "如來所居之處者問何故前之餘會之首皆云不",
    "X04n0223_088:0589c08": "離菩提之場普光明殿又三會同居普光明殿此",
    "X04n0223_088:0589c09": "之法界一會何故不同前會直言爾時世尊在室",
    "X04n0223_088:0589c10": "羅筏國逝多林給孤獨園者何意答曰為明前普",
    "X04n0223_088:0589c11": "光明殿說十信心以次說十住十行等五位六位",
    "X04n0223_088:0589c12": "昇道之門為不離菩提體上而有進修故言不離",
    "X04n0223_088:0589c13": "菩提場如來成正覺之體恐失經之本意故須重",
    "X04n0223_088:0589c14": "敘三會同在普光明殿者明信進五位修行已終",
    "X04n0223_088:0589c15": "不移普光明根本不動智體為智境非妄情故時",
    "X04n0223_088:0589c16": "亦不遷剎那之際此法界會直言在室羅筏國逝",
    "X04n0223_088:0589c17": "多林園明前約位昇進已終此會明自己成佛果",
    "X04n0223_088:0589c18": "滿度眾生之行故在人間國邑園林又化二乘聲",
    "X04n0223_088:0589c19": "聞緣覺及淨土菩薩即純以自在法界為體不立",
    "X04n0223_088:0589c20": "五位菩提及行可修亦無差別智普賢願行可學",
    "X04n0223_088:0589c21": "總是佛果已滿普賢行已周恒徧十方利眾生法",
    "X04n0223_088:0589c22": "不須和會以此直言逝多園如眾流入海諸河名",
    "X04n0223_088:0589c23": "亡但以法界為名不同已前五位昇進和會行相",
    "X04n0223_088:0589c24": "故在室羅筏國者舊云舍衛國云室羅筏國者此",
    "X04n0223_088:0590a01": "云好道亦云聞物以此城中人好學道德餘國聞",
    "X04n0223_088:0590a02": "其國中有多人物故以人之道德以成國之名逝",
    "X04n0223_088:0590a03": "多林者逝者往也度也速也為佛世尊在此園居",
    "X04n0223_088:0590a04": "一切眾生而往佛所速得度脫以佛度眾生廣多",
    "X04n0223_088:0590a05": "故故因立名也林者此園有林故亦以如來行多",
    "X04n0223_088:0590a06": "以法界普覆陰徧含生故以佛行為林以林為陰",
    "X04n0223_088:0590a07": "覆得清涼義故以法界清涼蔭眾生煩惱熱令清",
    "X04n0223_088:0590a08": "涼故故曰逝多林若以因置寺園之時以所施成",
    "X04n0223_088:0590a09": "名以祇陀太子植林須達長者置園以長者濟乏",
    "X04n0223_088:0590a10": "所求孤老皆惠亦號祇樹給孤獨園今以約如來",
    "X04n0223_088:0590a11": "智德徧含廣多濟物號為逝多林園此方名寺彼",
    "X04n0223_088:0590a12": "方名園若法界體用境智普含以法界無限智境",
    "X04n0223_088:0590a13": "為逝多林園非以肉眼情識所見也乃是塵剎徧",
    "X04n0223_088:0590a14": "含之園也四釋說法之主者此說法之主亦是前",
    "X04n0223_088:0590a15": "菩提場毗盧遮那如來亦是於五位法中諸菩薩",
    "X04n0223_088:0590a16": "自成之佛亦是當來彌勒如來所成之佛亦是三",
    "X04n0223_088:0590a17": "世古今一切佛故以法界中智體無三世古今延",
    "X04n0223_088:0590a18": "促之情見故以法界中無新舊成壞佛故以法界",
    "X04n0223_088:0590a19": "見見一切眾生初發菩提心乃至成佛轉法輪度",
    "X04n0223_088:0590a20": "眾生入涅槃不移法界一毫一微塵體用時分異",
    "X04n0223_088:0590a21": "故在凡情妄見異在法界智一切三世諸佛成佛",
    "X04n0223_088:0590a22": "一切眾生成佛同住一剎那一微塵一法身一智",
    "X04n0223_088:0590a23": "慧一言音一解脫一神通一不思議一報境界一",
    "X04n0223_088:0590a24": "蓮華座重重重重無礙無礙此約智眼實見不可",
    "X04n0223_088:0590b01": "隨順肉眼妄情所知若有能如是真實信解者當",
    "X04n0223_088:0590b02": "知此人悟佛知見入佛知見坐佛道場得如來智",
    "X04n0223_088:0590b03": "為能信自他身心總一法界大智之體用故此法",
    "X04n0223_088:0590b04": "界中能說法教體約舉其十一以如來神力為能",
    "X04n0223_088:0590b05": "說教體以佛神力所現法故二以不思議為教體",
    "X04n0223_088:0590b06": "所現音聲法門非口言心思任法現故三虗空為",
    "X04n0223_088:0590b07": "教體所現諸法境界如虗空故四以光明為教體",
    "X04n0223_088:0590b08": "以此如來眉間光明普照三世法界如來放眉間",
    "X04n0223_088:0590b09": "光明現諸法故五境界為教體以一一境界互體",
    "X04n0223_088:0590b10": "相含含十方佛剎法故六以佛報果為教體現昔",
    "X04n0223_088:0590b11": "往業所修行法門所莊嚴故七以法性為教體無",
    "X04n0223_088:0590b12": "身心可證修故八以菩薩名號為教體一一名號",
    "X04n0223_088:0590b13": "之中約所行法以成名故九以菩薩等名數為教",
    "X04n0223_088:0590b14": "體列普賢文殊五百菩薩十十同名表五位因果",
    "X04n0223_088:0590b15": "法界境中一多齊圓滿故十以普光明為教體十",
    "X04n0223_088:0590b16": "方世界一時應根普現化故如是說法教體無量",
    "X04n0223_088:0590b17": "無邊宜約舉其十若以能聞受教之人約以六事",
    "X04n0223_088:0590b18": "相應眼耳鼻舌身心六處觸受得無所著以為能",
    "X04n0223_088:0590b19": "聞及所受教之人非獨耳根聽聞以為聞教之者",
    "X04n0223_088:0590b20": "五釋所集之眾意者此會初所集之眾有一百四",
    "X04n0223_088:0590b21": "十二箇菩薩普賢文殊為二之首自餘一百四十",
    "X04n0223_088:0590b22": "箇菩薩十十同名都云五百經云菩薩摩訶薩五",
    "X04n0223_088:0590b23": "百人俱又下文云此諸菩薩皆悉成就普賢行如",
    "X04n0223_088:0590b24": "是五百菩薩皆以文殊為法身現根本智之為體",
    "X04n0223_088:0590c01": "普賢為差別智之大用如是一百四十二箇菩薩",
    "X04n0223_088:0590c02": "云何成五百之數自天冠菩薩已下一百箇菩薩",
    "X04n0223_088:0590c03": "是本法界果體中本十波羅蜜之行互體一中具",
    "X04n0223_088:0590c04": "十十中具百是法界中等一切眾生萬行大用之",
    "X04n0223_088:0590c05": "門十天冠菩薩已下是法界中行果也自初日光",
    "X04n0223_088:0590c06": "燄幢等十幢菩薩十力菩薩十藏菩薩十眼菩薩",
    "X04n0223_088:0590c07": "如是四十箇皆以文殊普賢二行於十住十行十",
    "X04n0223_088:0590c08": "迴向十地中通普賢文殊四十二賢聖行中各以",
    "X04n0223_088:0590c09": "十波羅蜜會融理智大願大悲進修四十心之行",
    "X04n0223_088:0590c10": "一波羅蜜中具十十中具百於四十心中成四百",
    "X04n0223_088:0590c11": "加後法界本果中百波羅蜜成五百皆以普賢文",
    "X04n0223_088:0590c12": "殊為體用以四十二聖行中以四百箇波羅蜜門",
    "X04n0223_088:0590c13": "至此法界本果行中天冠菩薩已下一百箇菩薩",
    "X04n0223_088:0590c14": "行果會同入法界故故號為五百此明四十心進",
    "X04n0223_088:0590c15": "修之佛果會法界根本無進修之本果行故自十",
    "X04n0223_088:0590c16": "天冠菩薩所以為法界中本行果天冠是頂上莊",
    "X04n0223_088:0590c17": "嚴明法界是本佛果萬行之頂故以名下之義及",
    "X04n0223_088:0590c18": "所嚴飾知之為此經名目嚴飾住處眾數皆是法",
    "X04n0223_088:0590c19": "門他皆倣此次下有五百聲聞眾是得聞此法眾",
    "X04n0223_088:0590c20": "次下有無量世主眾已下他方所來十方感集之",
    "X04n0223_088:0590c21": "眾皆是法界本行因果五百聲聞眾是示現不聞",
    "X04n0223_088:0590c22": "不見此法界不思議神力眾如是五眾隨文釋義",
    "X04n0223_088:0590c23": "方明且略言爾六隨文釋義者於此品中長分為",
    "X04n0223_088:0590c24": "兩段第一從爾時世尊在室羅筏國已下至第六",
    "X04n0223_088:0591a01": "十一卷中一切法界教化成就一切眾生而亦不",
    "X04n0223_088:0591a02": "離此逝多林如來之所有一卷半餘經明如來入",
    "X04n0223_088:0591a03": "師子頻伸三昧及放眉間光現法界門令諸菩薩",
    "X04n0223_088:0591a04": "以五位昇進佛果入法界無進求自在佛果分於",
    "X04n0223_088:0591a05": "此分中復長科為二十七段。",
    "X04n0223_088:0591a06": "【經】爾時世尊在室羅筏國逝多林給孤獨園大莊嚴",
    "X04n0223_088:0591a07": "重閣與菩薩摩訶薩五百人俱。",
    "X04n0223_088:0591a08": "【論】一爾時世尊已下至五百人俱有一行半經是",
    "X04n0223_088:0591a09": "當品序分。",
    "X04n0223_088:0591a10": "【經】普賢菩薩文殊師利菩薩而為上首其名曰光燄",
    "X04n0223_088:0591a11": "幢菩薩須彌幢菩薩寶幢菩薩無礙幢菩薩華幢菩",
    "X04n0223_088:0591a12": "薩離垢幢菩薩日幢菩薩妙幢菩薩離塵幢菩薩普",
    "X04n0223_088:0591a13": "光幢菩薩地威力菩薩寶威力菩薩大威力菩薩金",
    "X04n0223_088:0591a14": "剛智威力菩薩離塵垢威力菩薩正法日威力菩薩",
    "X04n0223_088:0591a15": "功德山威力菩薩智光影威力菩薩普吉祥威力菩",
    "X04n0223_088:0591a16": "薩地藏菩薩虗空藏菩薩蓮華藏菩薩寶藏菩薩日",
    "X04n0223_088:0591a17": "藏菩薩淨德藏菩薩法印藏菩薩光明藏菩薩臍藏",
    "X04n0223_088:0591a18": "菩薩蓮華德藏菩薩善眼菩薩淨眼菩薩離垢眼菩",
    "X04n0223_088:0591a19": "薩無礙眼菩薩普見眼菩薩善觀眼菩薩青蓮華眼",
    "X04n0223_088:0591a20": "菩薩金剛眼菩薩寶眼菩薩虗空眼菩薩喜眼菩薩",
    "X04n0223_088:0591a21": "普眼菩薩天冠菩薩普照法界智慧冠菩薩道場冠",
    "X04n0223_088:0591a22": "菩薩普照十方冠菩薩一切佛藏冠菩薩超出一切",
    "X04n0223_088:0591a23": "世間冠菩薩普照冠菩薩不可壞冠菩薩持一切如",
    "X04n0223_088:0591a24": "來師子座冠菩薩普照法界虗空冠菩薩梵王髻菩",
    "X04n0223_088:0591b01": "薩龍王髻菩薩一切化佛光明髻菩薩道場髻菩薩",
    "X04n0223_088:0591b02": "一切願海音寶王髻菩薩一切佛光明摩尼髻菩薩",
    "X04n0223_088:0591b03": "示現一切虗空平等相摩尼王莊嚴髻菩薩示現一",
    "X04n0223_088:0591b04": "切如來神變摩尼王幢網垂覆髻菩薩出一切佛轉",
    "X04n0223_088:0591b05": "法輪音髻菩薩說三世一切名字音髻菩薩大光菩",
    "X04n0223_088:0591b06": "薩離垢光菩薩寶光菩薩離塵光菩薩燄光菩薩法",
    "X04n0223_088:0591b07": "光菩薩寂靜光菩薩日光菩薩自在光菩薩天光菩",
    "X04n0223_088:0591b08": "薩福德幢菩薩智慧幢菩薩法幢菩薩神通幢菩薩",
    "X04n0223_088:0591b09": "光幢菩薩華幢菩薩摩尼幢菩薩菩提幢菩薩梵幢",
    "X04n0223_088:0591b10": "菩薩普光幢菩薩梵音菩薩海音菩薩大地音菩薩",
    "X04n0223_088:0591b11": "世主音菩薩山相擊音菩薩徧一切法界音菩薩震",
    "X04n0223_088:0591b12": "一切法海雷音菩薩降魔音菩薩大悲方便雲雷音",
    "X04n0223_088:0591b13": "菩薩息一切世間苦安慰音菩薩法上菩薩勝上菩",
    "X04n0223_088:0591b14": "薩智上菩薩福德須彌上菩薩功德珊瑚上菩薩名",
    "X04n0223_088:0591b15": "稱上菩薩普光上菩薩大慈上菩薩智海上菩薩佛",
    "X04n0223_088:0591b16": "種上菩薩光勝菩薩德勝菩薩上勝菩薩普明勝菩",
    "X04n0223_088:0591b17": "薩法勝菩薩月勝菩薩虗空勝菩薩寶勝菩薩幢勝",
    "X04n0223_088:0591b18": "菩薩智勝菩薩娑羅自在王菩薩法自在王菩薩象",
    "X04n0223_088:0591b19": "自在王菩薩梵自在王菩薩山自在王菩薩眾自在",
    "X04n0223_088:0591b20": "王菩薩速疾自在王菩薩寂靜自在王菩薩不動自",
    "X04n0223_088:0591b21": "在王菩薩勢力自在王菩薩最勝自在王菩薩寂靜",
    "X04n0223_088:0591b22": "音菩薩無礙音菩薩地震音菩薩海震音菩薩雲音",
    "X04n0223_088:0591b23": "菩薩法光音菩薩虗空音菩薩說一切眾生善根音",
    "X04n0223_088:0591b24": "菩薩示一切大願音菩薩道場音菩薩須彌光覺菩",
    "X04n0223_088:0591c01": "薩虗空覺菩薩離染覺菩薩無礙覺菩薩善覺菩薩",
    "X04n0223_088:0591c02": "普照三世覺菩薩廣大覺菩薩普明覺菩薩法界光",
    "X04n0223_088:0591c03": "明覺菩薩如是等菩薩摩訶薩五百人俱。",
    "X04n0223_088:0591c04": "【論】二普賢菩薩已下至如是等菩薩摩訶薩五百",
    "X04n0223_088:0591c05": "人俱有四十九行半經為列眾分隨文釋義者從",
    "X04n0223_088:0591c06": "列眾分中有二義一釋菩薩名二釋聲聞名初釋",
    "X04n0223_088:0591c07": "菩薩名有六段意趣一從初一百四十二箇菩薩",
    "X04n0223_088:0591c08": "以普賢文殊二菩薩及佛是總該五位及法界因",
    "X04n0223_088:0591c09": "果通收一部經之總別同異成壞法也二從初十",
    "X04n0223_088:0591c10": "箇同名號為幢菩薩是十住位中法慧等十慧菩",
    "X04n0223_088:0591c11": "薩至此法界無作果中號之為幢為以彼初發心",
    "X04n0223_088:0591c12": "十住智慧摧壞煩惱至此法界果位號之為幢三",
    "X04n0223_088:0591c13": "次已下有十箇威力菩薩明從十行中功德林等",
    "X04n0223_088:0591c14": "十林菩薩至此法界果中號為威力故明以眾善",
    "X04n0223_088:0591c15": "行威力故能成法界果行故四次已下有十箇同",
    "X04n0223_088:0591c16": "名藏菩薩是十迴向中金剛幢等十箇幢菩薩至",
    "X04n0223_088:0591c17": "此法界果中號名為十箇藏菩薩以彼十迴向以",
    "X04n0223_088:0591c18": "迴向摧破偏見會融理智悲願能成眾德至此法",
    "X04n0223_088:0591c19": "界果中號之為藏五次已下善眼等十箇同名為",
    "X04n0223_088:0591c20": "眼菩薩是十地位中金剛藏等三十七箇藏菩薩",
    "X04n0223_088:0591c21": "至此法界果中號之為眼故以彼十地中含藏眾",
    "X04n0223_088:0591c22": "德則法眼分明普見法界故此已上四十箇十同",
    "X04n0223_088:0591c23": "號菩薩法界果前四位以此四十心通普賢文殊",
    "X04n0223_088:0591c24": "為四十二賢聖道以成法界果門今至本故六次",
    "X04n0223_088:0592a01": "已下有十箇菩薩同號為冠直至列菩薩眾末有",
    "X04n0223_088:0592a02": "一百箇菩薩是法界中根本智上十波羅蜜之行",
    "X04n0223_088:0592a03": "為一波羅蜜中互體圓融即一中具十十中具百",
    "X04n0223_088:0592a04": "如是天冠菩薩已下一百菩薩即明百波羅蜜中",
    "X04n0223_088:0592a05": "行也通前四十箇菩薩皆具十波羅蜜四十中有",
    "X04n0223_088:0592a06": "四百箇隨位進修波羅蜜通此法界果中百波羅",
    "X04n0223_088:0592a07": "蜜若為五百是經云如是五百人俱。",
    "X04n0223_088:0592a08": "【經】此諸菩薩皆悉成就普賢行願境界無礙普徧一",
    "X04n0223_088:0592a09": "切諸佛剎故現身無量親近一切諸如來故淨眼無",
    "X04n0223_088:0592a10": "障見一切佛神變事故至處無限一切如來成正覺",
    "X04n0223_088:0592a11": "所恒普詣故光明無際以智慧光普照一切實法海",
    "X04n0223_088:0592a12": "故說法無盡清淨辯才無邊際劫無窮盡故等虗空",
    "X04n0223_088:0592a13": "界智慧所行悉清淨故無所依止隨眾生心現色身",
    "X04n0223_088:0592a14": "故除滅癡翳了眾生界無眾生故等虗空智以大光",
    "X04n0223_088:0592a15": "網照法界故。",
    "X04n0223_088:0592a16": "【論】三此諸菩薩已下至以大光明網照法界故有",
    "X04n0223_088:0592a17": "八行半經明歎前菩薩至德分經云此諸菩薩皆",
    "X04n0223_088:0592a18": "悉成就普賢行願者即普賢文殊及佛根本智三",
    "X04n0223_088:0592a19": "人法行徧故與如是五百行門以為自在體用乃",
    "X04n0223_088:0592a20": "至無盡如下五百童子童女優婆塞優婆夷列五",
    "X04n0223_088:0592a21": "百總約此五百行門立名一萬龍以約隨智萬行",
    "X04n0223_088:0592a22": "六千比丘約加信及五位中五百行門通收故云",
    "X04n0223_088:0592a23": "六千。",
    "X04n0223_088:0592a24": "【經】及與五百聲聞眾俱悉覺真諦皆證實際深入法",
    "X04n0223_088:0592b01": "性永出有海依佛功德離結使縛住無礙處其心寂",
    "X04n0223_088:0592b02": "靜猶如虗空於諸佛所永斷疑惑於佛智海深信趣",
    "X04n0223_088:0592b03": "入。",
    "X04n0223_088:0592b04": "【論】四及與五百聲聞已下至於佛智海深信趣入",
    "X04n0223_088:0592b05": "有三行半經明列聲聞眾及歎德分。",
    "X04n0223_088:0592b06": "【經】及與無量諸世主俱悉曾供養無量諸佛常能利",
    "X04n0223_088:0592b07": "益一切眾生為不請友恒勤守護誓願不捨入於世",
    "X04n0223_088:0592b08": "間殊勝智門從佛教生護佛正法起於大願不斷佛",
    "X04n0223_088:0592b09": "種生如來家求一切智。",
    "X04n0223_088:0592b10": "【論】五及與無量諸世主俱已下至求一切智有四",
    "X04n0223_088:0592b11": "行經明列世主眾及歎德分已上五段是列眾分。",
    "X04n0223_088:0592b12": "【經】時諸菩薩大德聲聞世間諸王并其眷屬咸作是",
    "X04n0223_088:0592b13": "念如來境界如來智行如來加持如來力如來無畏",
    "X04n0223_088:0592b14": "如來三昧如來所住如來自在如來身如來智。",
    "X04n0223_088:0592b15": "【論】六時諸菩薩已下至如來智有三行半經明諸",
    "X04n0223_088:0592b16": "大眾同心念請如來十種法門分。",
    "X04n0223_088:0592b17": "【經】一切世間諸天及人無能通達無能趣入無能信",
    "X04n0223_088:0592b18": "解無能了知無能忍受無能觀察無能簡擇無能開",
    "X04n0223_088:0592b19": "示無能宣明無有能令眾生解了唯除諸佛加被之",
    "X04n0223_088:0592b20": "力佛神通力佛威德力佛本願力及其宿世善根之",
    "X04n0223_088:0592b21": "力諸善知識攝受之力深淨信力大明解力趣向菩",
    "X04n0223_088:0592b22": "提清淨心力求一切智廣大願力。",
    "X04n0223_088:0592b23": "【論】七一切世間諸天及人已下至一切智廣大願",
    "X04n0223_088:0592b24": "力有六行半經明能信解開示此法之人皆自非",
    "X04n0223_088:0592c01": "得加被方知分。",
    "X04n0223_088:0592c02": "【經】唯願世尊隨順我等及諸眾生種種欲種種解種",
    "X04n0223_088:0592c03": "種智種種語種種自在種種住地種種根清淨種種",
    "X04n0223_088:0592c04": "意方便種種心境界種種依止如來功德種種聽受",
    "X04n0223_088:0592c05": "諸所說法顯示如來往昔趣求一切智心往昔所起",
    "X04n0223_088:0592c06": "菩薩大願往昔所淨諸波羅蜜往昔所入菩薩諸地",
    "X04n0223_088:0592c07": "往昔圓滿諸菩薩行往昔成就方便往昔修行諸道",
    "X04n0223_088:0592c08": "往昔所得出離法往昔所作神通事往昔所有本事",
    "X04n0223_088:0592c09": "因緣及成等正覺轉妙法輪淨佛國土調伏眾生開",
    "X04n0223_088:0592c10": "一切智法城示一切眾生道入一切眾生所住受一",
    "X04n0223_088:0592c11": "切眾生所施為一切眾生說布施功德為一切眾生",
    "X04n0223_088:0592c12": "現諸佛影像如是等法願皆為說。",
    "X04n0223_088:0592c13": "【論】八唯願世尊已下至願皆為說有十二行半經",
    "X04n0223_088:0592c14": "明重請佛說隨順菩薩及眾生法及如來往昔所",
    "X04n0223_088:0592c15": "行之行成道等有三十問請佛為說分已上三段",
    "X04n0223_088:0592c16": "請法分。",
    "X04n0223_088:0592c17": "【經】爾時世尊知諸菩薩心之所念大悲為身大悲為",
    "X04n0223_088:0592c18": "門大悲為首以大悲法而為方便充徧虗空入師子",
    "X04n0223_088:0592c19": "頻伸三昧入此三昧已一切世間普皆嚴淨于時此",
    "X04n0223_088:0592c20": "大莊嚴樓閣忽然廣博無有邊際金剛為地寶王覆",
    "X04n0223_088:0592c21": "上無量寶華及諸摩尼普散其中處處盈滿瑠璃為",
    "X04n0223_088:0592c22": "柱眾寶合成大光摩尼之所莊嚴閻浮檀金如意寶",
    "X04n0223_088:0592c23": "王周置其上以為嚴飾危樓逈帶閣道傍出棟宇相",
    "X04n0223_088:0592c24": "承窻闥交暎階墀軒檻種種備足一切皆以妙寶莊",
    "X04n0223_088:0593a01": "嚴其寶悉作人天形像堅固妙好世中第一摩尼寶",
    "X04n0223_088:0593a02": "網彌覆其上於諸門側悉建幢幡咸放光明普周法",
    "X04n0223_088:0593a03": "界道場之外階隥欄楯其數無量不可稱說靡不咸",
    "X04n0223_088:0593a04": "以摩尼所成。",
    "X04n0223_088:0593a05": "【論】九爾時世尊已下至摩尼所成有十三行經明",
    "X04n0223_088:0593a06": "如來以三昧力顯示往昔所行報果莊嚴十方及",
    "X04n0223_088:0593a07": "此大莊嚴樓閣廣博分經云師子者無畏也頻伸",
    "X04n0223_088:0593a08": "者適悅無疲勞也此明無作縱智自在不為而應",
    "X04n0223_088:0593a09": "無限眾法自成也以無功圓滿也如前已釋入此",
    "X04n0223_088:0593a10": "頻伸三昧莊嚴樓閣忽然廣博無有邊際者廣大",
    "X04n0223_088:0593a11": "博寬也言此樓閣忽然寬大與法界虗空等故明",
    "X04n0223_088:0593a12": "如來境界恒自無邊眾生迷解一念相應無法不",
    "X04n0223_088:0593a13": "等故心如虗空徧含法界故云忽然廣博無有邊",
    "X04n0223_088:0593a14": "際此乃引導後徒非現前之眾金剛為地者法身",
    "X04n0223_088:0593a15": "感果所報成故無量寶華及諸摩尼普散其中處",
    "X04n0223_088:0593a16": "處盈滿者總別眾行之所感生琉璃為柱者無垢",
    "X04n0223_088:0593a17": "淨心住持悲願之所報成眾寶合成者明柱上莊",
    "X04n0223_088:0593a18": "嚴具足眾寶明以一淨心中住持萬行無所傾動",
    "X04n0223_088:0593a19": "大光摩尼之所莊嚴者根本智之感生故閻浮檀",
    "X04n0223_088:0593a20": "金者其金柔輭明淨甚過常金柔和恭順心所感",
    "X04n0223_088:0593a21": "生故如意寶王周置其上以為嚴飾者從根本智",
    "X04n0223_088:0593a22": "起差別智行差別萬行自在無礙饒益一切眾生",
    "X04n0223_088:0593a23": "之所感生危樓逈帶者危者高也逈者遠也帶者",
    "X04n0223_088:0593a24": "以眾寶嚴暎帶總言寶樓高遠暎帶互嚴以徧法",
    "X04n0223_088:0593b01": "界其中眾多寶樓互嚴暎徹以樓傍閣道傍出棟",
    "X04n0223_088:0593b02": "宇相承承猶連接也言一一滿法界窻闥交暎者",
    "X04n0223_088:0593b03": "明寶閣上門窻暎徹明淨無障階墀軒檻者層級",
    "X04n0223_088:0593b04": "為階階下平地砌寶為墀階上寶板為檻檻上寶",
    "X04n0223_088:0593b05": "竿為軒登樓賦云憑軒檻以遙望此之是也種種",
    "X04n0223_088:0593b06": "備足都言萬寶備嚴大約閣是差別智感成樓是",
    "X04n0223_088:0593b07": "根本智起觀照用超諸境界感報所成或人天形",
    "X04n0223_088:0593b08": "像。",
    "X04n0223_088:0593b09": "【經】爾時復以佛神力故其逝多林忽然廣博與不可",
    "X04n0223_088:0593b10": "說佛剎微塵數諸佛國土其量正等一切妙寶間錯",
    "X04n0223_088:0593b11": "莊嚴不可說寶徧布其地阿僧祇寶以為垣牆寶多",
    "X04n0223_088:0593b12": "羅樹莊嚴道側其間復有無量香河香水盈滿湍激",
    "X04n0223_088:0593b13": "洄澓一切寶華隨流右轉自然演出佛法音聲不思",
    "X04n0223_088:0593b14": "議寶芬陀利華菡萏芬敷彌布水上眾寶華樹列植",
    "X04n0223_088:0593b15": "其岸種種臺榭不可思議皆於岸上次第行列摩尼",
    "X04n0223_088:0593b16": "寶網之所彌覆阿僧祇寶放大光明阿僧祇寶莊嚴",
    "X04n0223_088:0593b17": "其地燒眾妙香香氣氛氳復建無量種種寶幢所謂",
    "X04n0223_088:0593b18": "寶香幢寶衣幢寶幡幢寶繒幢寶華幢寶纓絡幢寶",
    "X04n0223_088:0593b19": "鬘幢寶鈴幢摩尼寶蓋幢大摩尼寶幢光明徧照摩",
    "X04n0223_088:0593b20": "尼寶幢出一切如來名號音聲摩尼王幢師子摩尼",
    "X04n0223_088:0593b21": "王幢說一切如來本事海摩尼王幢現一切法界影",
    "X04n0223_088:0593b22": "像摩尼王幢周徧十方行列莊嚴。",
    "X04n0223_088:0593b23": "【論】十爾時復以佛神力故已下至周徧十方行列",
    "X04n0223_088:0593b24": "莊嚴有十六行經明以佛神力忽然逝多林地嚴",
    "X04n0223_088:0593c01": "麗廣博周徧十方分寶地上為嚴利益人天行所",
    "X04n0223_088:0593c02": "報成寶網是教寶垣牆是戒寶樹是依蔭眾生之",
    "X04n0223_088:0593c03": "行寶幡是迴向之行寶河是慈悲之行一一如是",
    "X04n0223_088:0593c04": "約智眾行所成報故。",
    "X04n0223_088:0593c05": "【經】時逝多林上虗空之中有不思議天宮殿雲無數",
    "X04n0223_088:0593c06": "香樹雲不可說須彌山雲不可說妓樂雲出美妙音",
    "X04n0223_088:0593c07": "歌讚如來不可說寶蓮華雲不可說寶座雲敷以天",
    "X04n0223_088:0593c08": "衣菩薩坐上歎佛功德不可說諸天王形像摩尼寶",
    "X04n0223_088:0593c09": "雲不可說白真珠雲不可說赤珠樓閣莊嚴具雲不",
    "X04n0223_088:0593c10": "可說雨金剛堅固珠雲皆住虗空周帀徧滿以為嚴",
    "X04n0223_088:0593c11": "飾。",
    "X04n0223_088:0593c12": "【論】十一時逝多林已下至以為嚴飾有七行經明",
    "X04n0223_088:0593c13": "以如來往昔善根及自法力報嚴虗空分。",
    "X04n0223_088:0593c14": "【經】何以故如來善根不思議故如來白法不思議故",
    "X04n0223_088:0593c15": "如來威力不思議故如來能以一身自在變化徧一",
    "X04n0223_088:0593c16": "切世界不思議故如來能以神力令一切佛及佛國",
    "X04n0223_088:0593c17": "莊嚴皆入其身不思議故如來能於一微塵內普現",
    "X04n0223_088:0593c18": "一切法界影像不思議故如來能於一毛孔中示現",
    "X04n0223_088:0593c19": "過去一切諸佛不思議故如來隨放一一光明悉能",
    "X04n0223_088:0593c20": "徧照一切世界不思議故如來能於一毛孔中出一",
    "X04n0223_088:0593c21": "切佛剎微塵數變化雲充滿一切諸佛國土不思議",
    "X04n0223_088:0593c22": "故如來能於一毛孔中普現一切十方世界成住壞",
    "X04n0223_088:0593c23": "劫不思議故如於此逝多林給孤獨園見佛國土清",
    "X04n0223_088:0593c24": "淨莊嚴十方一切盡法界虗空界一切世界亦如是",
    "X04n0223_088:0594a01": "見所謂見如來身住逝多林菩薩眾會皆悉徧滿。",
    "X04n0223_088:0594a02": "【論】十二何以故已下至菩薩眾會皆悉充滿有十",
    "X04n0223_088:0594a03": "四行經明歎如來神力自在莊嚴大眾圓滿都結",
    "X04n0223_088:0594a04": "十方同然分。",
    "X04n0223_088:0594a05": "【經】見普雨一切莊嚴雲見普雨一切寶光明照耀雲",
    "X04n0223_088:0594a06": "見普雨一切摩尼寶雲見普雨一切莊嚴蓋彌覆佛",
    "X04n0223_088:0594a07": "剎雲見普雨一切天身雲見普雨一切華樹雲見普",
    "X04n0223_088:0594a08": "雨一切衣樹雲見普雨一切寶鬘纓絡相續不絕周",
    "X04n0223_088:0594a09": "徧一切大地雲見普雨一切莊嚴具雲見普雨一切",
    "X04n0223_088:0594a10": "如眾生形種種香雲見普雨一切微妙寶華網相續",
    "X04n0223_088:0594a11": "不斷雲見普雨一切諸天女持寶幢幡於虗空中周",
    "X04n0223_088:0594a12": "旋來去雲見普雨一切眾寶蓮華於華葉間自然而",
    "X04n0223_088:0594a13": "出種種樂音雲見普雨一切師子座寶網纓絡而為",
    "X04n0223_088:0594a14": "莊嚴雲。",
    "X04n0223_088:0594a15": "【論】十三見普雨一切莊嚴雲已下至而為莊嚴雲",
    "X04n0223_088:0594a16": "有十一行經明十方虗空雨寶雲莊嚴虗空及以",
    "X04n0223_088:0594a17": "寶地分。",
    "X04n0223_088:0594a18": "【經】爾時東方過不可說佛剎微塵數世界海外有世",
    "X04n0223_088:0594a19": "界名金燈雲幢佛號毗盧遮那勝德王彼佛眾中有",
    "X04n0223_088:0594a20": "菩薩名毗盧遮那願光明與不可說佛剎微塵數菩",
    "X04n0223_088:0594a21": "薩俱來向佛所悉以佛力興種種雲所謂天華雲天",
    "X04n0223_088:0594a22": "香雲天末香雲天鬘雲天寶雲天莊嚴具雲天寶蓋",
    "X04n0223_088:0594a23": "雲天微妙衣雲天寶幢幡雲天一切妙寶諸莊嚴雲",
    "X04n0223_088:0594a24": "充滿虗空至佛所已頂禮佛足即於東方化作寶莊",
    "X04n0223_088:0594b01": "嚴樓閣及普照十方寶蓮華藏師子之座如意寶網",
    "X04n0223_088:0594b02": "羅覆其身與其眷屬結跏趺坐南方過不可說佛剎",
    "X04n0223_088:0594b03": "微塵數世界海外有世界名金剛藏佛號普光明無",
    "X04n0223_088:0594b04": "勝藏王彼佛眾中有菩薩名不可壞精進王與不可",
    "X04n0223_088:0594b05": "說佛剎微塵數菩薩俱來向佛所持一切寶香網持",
    "X04n0223_088:0594b06": "一切寶纓絡持一切寶華帶持一切寶鬘帶持一切",
    "X04n0223_088:0594b07": "金剛纓絡持一切摩尼寶網持一切寶衣帶持一切",
    "X04n0223_088:0594b08": "寶纓絡帶持一切最勝光明摩尼帶持一切師子摩",
    "X04n0223_088:0594b09": "尼寶纓絡悉以神力充徧一切諸世界海到佛所已",
    "X04n0223_088:0594b10": "頂禮佛足即於南方化作徧照世間摩尼寶莊嚴樓",
    "X04n0223_088:0594b11": "閣及普照十方寶蓮華藏師子之座以一切寶華網",
    "X04n0223_088:0594b12": "羅覆其身與其眷屬結跏趺坐西方過不可說佛剎",
    "X04n0223_088:0594b13": "微塵數世界海外有世界名摩尼寶燈須彌山幢佛",
    "X04n0223_088:0594b14": "號法界智燈彼佛眾中有菩薩名普勝無上威德王",
    "X04n0223_088:0594b15": "與世界海微塵數菩薩俱來向佛所悉以神力興不",
    "X04n0223_088:0594b16": "可說佛剎微塵數種種塗香燒香須彌山雲不可說",
    "X04n0223_088:0594b17": "佛剎微塵數種種色香水須彌山雲不可說佛剎微",
    "X04n0223_088:0594b18": "塵數一切大地微塵等光明摩尼寶王須彌山雲不",
    "X04n0223_088:0594b19": "可說佛剎微塵數種種光燄輪莊嚴幢須彌山雲不",
    "X04n0223_088:0594b20": "可說佛剎微塵數種種色金剛藏摩尼王莊嚴須彌",
    "X04n0223_088:0594b21": "山雲不可說佛剎微塵數普照一切世界閻浮檀摩",
    "X04n0223_088:0594b22": "尼寶幢須彌山雲不可說佛剎微塵數現一切法界",
    "X04n0223_088:0594b23": "摩尼寶須彌山雲不可說佛剎微塵數現一切諸佛",
    "X04n0223_088:0594b24": "相好摩尼寶王須彌山雲不可說佛剎微塵數現一",
    "X04n0223_088:0594c01": "切如來本事因緣說諸菩薩所行之行摩尼寶王須",
    "X04n0223_088:0594c02": "彌山雲不可說佛剎微塵數現一切佛坐菩提場摩",
    "X04n0223_088:0594c03": "尼寶王須彌山雲充滿法界至佛所已頂禮佛足即",
    "X04n0223_088:0594c04": "於西方化作一切香王樓閣真珠寶網彌覆其上及",
    "X04n0223_088:0594c05": "化作帝釋影幢寶蓮華藏師子之座以妙色摩尼網",
    "X04n0223_088:0594c06": "羅覆其身心王寶冠以嚴其首與其眷屬結跏趺坐",
    "X04n0223_088:0594c07": "北方過不可說佛剎微塵數世界海外有世界名寶",
    "X04n0223_088:0594c08": "衣光明幢佛號照虗空法界大光明彼佛眾中有菩",
    "X04n0223_088:0594c09": "薩名無礙勝藏王與世界海微塵數菩薩俱來向佛",
    "X04n0223_088:0594c10": "所悉以神力興一切寶衣雲所謂黃色寶光明衣雲",
    "X04n0223_088:0594c11": "種種香所熏衣雲日幢摩尼王衣雲金色熾然摩尼",
    "X04n0223_088:0594c12": "衣雲一切寶光燄衣雲一切星辰像上妙摩尼衣雲",
    "X04n0223_088:0594c13": "白玉光摩尼衣雲光明徧照殊勝赫弈摩尼衣雲光",
    "X04n0223_088:0594c14": "明徧照威勢熾盛摩尼衣雲莊嚴海摩尼衣雲充徧",
    "X04n0223_088:0594c15": "虗空至佛所已頂禮佛足即於北方化作摩尼寶海",
    "X04n0223_088:0594c16": "莊嚴樓閣及毗瑠璃寶蓮華藏師子之座以師子威",
    "X04n0223_088:0594c17": "德摩尼王網羅覆其身清淨寶王為髻明珠與其眷",
    "X04n0223_088:0594c18": "屬結跏趺坐東北方過不可說佛剎微塵數世界海",
    "X04n0223_088:0594c19": "外有世界名一切歡喜清淨光明網佛號無礙眼彼",
    "X04n0223_088:0594c20": "佛眾中有菩薩名化現法界願月王與世界海微塵",
    "X04n0223_088:0594c21": "數菩薩俱來向佛所悉以神力興寶樓閣雲香樓閣",
    "X04n0223_088:0594c22": "雲燒香樓閣雲華樓閣雲栴檀樓閣雲金剛樓閣雲",
    "X04n0223_088:0594c23": "摩尼樓閣雲金樓閣雲衣樓閣雲蓮華樓閣雲彌覆",
    "X04n0223_088:0594c24": "十方一切世界至佛所已頂禮佛足即於東北方化",
    "X04n0223_088:0595a01": "作一切法界門大摩尼樓閣及無等香王蓮華藏師",
    "X04n0223_088:0595a02": "子之座摩尼華網羅覆其身著妙寶藏摩尼王冠與",
    "X04n0223_088:0595a03": "其眷屬結跏趺坐東南方過不可說佛剎微塵數世",
    "X04n0223_088:0595a04": "界海外有世界名香雲莊嚴幢佛號龍自在王彼佛",
    "X04n0223_088:0595a05": "眾中有菩薩名法慧光燄王與世界海微塵數菩薩",
    "X04n0223_088:0595a06": "俱來向佛所悉以神力興金色圓滿光明雲無量寶",
    "X04n0223_088:0595a07": "色圓滿光明雲如來毫相圓滿光明雲種種寶色圓",
    "X04n0223_088:0595a08": "滿光明雲蓮華藏圓滿光明雲眾寶樹枝圓滿光明",
    "X04n0223_088:0595a09": "雲如來頂髻圓滿光明雲閻浮檀金色圓滿光明雲",
    "X04n0223_088:0595a10": "日色圓滿光明雲星月色圓滿光明雲悉徧虗空到",
    "X04n0223_088:0595a11": "佛所已頂禮佛足即於東南方化作毗盧遮那最上",
    "X04n0223_088:0595a12": "寶光明樓閣金剛摩尼蓮華藏師子之座眾寶光燄",
    "X04n0223_088:0595a13": "摩尼王網羅覆其身與其眷屬結跏趺坐西南方過",
    "X04n0223_088:0595a14": "不可說佛剎微塵數世界海外有世界名日光摩尼",
    "X04n0223_088:0595a15": "藏佛號普照諸法智月王彼佛眾中有菩薩名摧破",
    "X04n0223_088:0595a16": "一切魔軍智幢王與世界海微塵數菩薩俱來向佛",
    "X04n0223_088:0595a17": "所於一切毛孔中出等虗空界華燄雲香燄雲寶燄",
    "X04n0223_088:0595a18": "雲金剛燄雲燒香燄雲電光燄雲毗盧遮那摩尼寶",
    "X04n0223_088:0595a19": "燄雲一切金光燄雲勝藏摩尼王光燄雲等三世如",
    "X04n0223_088:0595a20": "來海光燄雲一一皆從毛孔中出徧虗空界到佛所",
    "X04n0223_088:0595a21": "已頂禮佛足即於西南方化作普現十方法界光明",
    "X04n0223_088:0595a22": "網大摩尼寶樓閣及香燈燄寶蓮華藏師子之座以",
    "X04n0223_088:0595a23": "離垢藏摩尼網羅覆其上著出一切眾生發趣音摩",
    "X04n0223_088:0595a24": "尼王嚴飾冠與其眷屬結跏趺坐西北方過不可說",
    "X04n0223_088:0595b01": "佛剎微塵數世界海外有世界名毗盧遮那願摩尼",
    "X04n0223_088:0595b02": "王藏佛號普光明最勝須彌王彼佛眾中有菩薩名",
    "X04n0223_088:0595b03": "願智光明幢與世界海微塵數菩薩俱來向佛所於",
    "X04n0223_088:0595b04": "念念中一切相好一切毛孔一切身分皆出三世一",
    "X04n0223_088:0595b05": "切如來形像雲一切菩薩形像雲一切如來眾會形",
    "X04n0223_088:0595b06": "像雲一切如來變化身形像雲一切如來本生身形",
    "X04n0223_088:0595b07": "像雲一切聲聞辟支佛形像雲一切如來菩提場形",
    "X04n0223_088:0595b08": "像雲一切如來神變形像雲一切世間主形像雲一",
    "X04n0223_088:0595b09": "切清淨國土形像雲充滿虗空至佛所已頂禮佛足",
    "X04n0223_088:0595b10": "即於西北方化作普照十方摩尼寶莊嚴樓閣及普",
    "X04n0223_088:0595b11": "照世間寶蓮華藏師子之座以無能勝光明真珠網",
    "X04n0223_088:0595b12": "羅覆其身著普光明摩尼寶冠與其眷屬結跏趺坐。",
    "X04n0223_088:0595b14": "大方廣佛新華嚴經合論卷第八十八"
}