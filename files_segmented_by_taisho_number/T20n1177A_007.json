{
    "T20n1177A_007:0757a02": "大乘瑜伽金剛性海曼殊室利千",
    "T20n1177A_007:0757a03": "臂千鉢大教王經卷第七",
    "T20n1177A_007:0757a05": "大興善寺三藏沙門大廣智",
    "T20n1177A_007:0757a06": "不空奉　詔譯",
    "T20n1177A_007:0757a07": "爾時釋迦牟尼如來。說菩薩修行次位。第四",
    "T20n1177A_007:0757a08": "云何次第得入淨土門。一者入左字觀本淨",
    "T20n1177A_007:0757a09": "妙行義。觀自在王如來說妙觀理趣淨土門。",
    "T20n1177A_007:0757a10": "就此門中說有二品。一者先演不思議法界",
    "T20n1177A_007:0757a11": "聖道如來真如法藏自在聖智第七品。二者",
    "T20n1177A_007:0757a12": "後說有三賢菩薩入法位次第修行迴向菩提",
    "T20n1177A_007:0757a13": "第八品。如來次第先當且說聖智品法義門。",
    "T20n1177A_007:0757a14": "是時世尊說一切菩薩修學大乘。求無上正",
    "T20n1177A_007:0757a15": "等菩提者。入四十二位修證三賢十聖地等",
    "T20n1177A_007:0757a16": "覺妙覺佛地者。菩薩於大乘法中。廣發大願",
    "T20n1177A_007:0757a17": "行菩薩道。修入如來聖行菩提。從地前次第",
    "T20n1177A_007:0757a18": "而學。從此修習凡有二義。云何有二。一者",
    "T20n1177A_007:0757a19": "外凡。二者內凡。云何名為外凡。所謂菩薩",
    "T20n1177A_007:0757a20": "持五戒十善。修諸業行。學習六波羅蜜散心",
    "T20n1177A_007:0757a21": "修持得生天上。亦生人間成有為福受。有漏",
    "T20n1177A_007:0757a22": "快樂故。二者云何內凡。所謂菩薩學習菩提",
    "T20n1177A_007:0757a23": "無為無漏福。次第修行位中學有三等。何者",
    "T20n1177A_007:0757a24": "為三。一者下賢。二者中賢。三者上賢。且初下",
    "T20n1177A_007:0757a25": "賢菩薩入十信者。修學十信行得十住行。相",
    "T20n1177A_007:0757a26": "扶接引為信成就故。次有中賢菩薩入十住",
    "T20n1177A_007:0757a27": "者。修學十住行得十迴向。相扶接引名為解",
    "T20n1177A_007:0757a28": "行成就故。三者上賢菩薩入十迴向者。於加",
    "T20n1177A_007:0757a29": "行位中修持十迴向。學耎頂忍世第一法。名",
    "T20n1177A_007:0757b01": "為次第修證。成就聖胎漸登聖位。進修菩提",
    "T20n1177A_007:0757b02": "成就故。已下三賢菩薩位。純在有漏修學故。",
    "T20n1177A_007:0757b03": "如來次第說十聖位等妙二地。菩薩有四等",
    "T20n1177A_007:0757b04": "上中下及最上等。云何為四。一者且下等六",
    "T20n1177A_007:0757b05": "地已下位菩薩。修學三密三摩地者。名為隨",
    "T20n1177A_007:0757b06": "相行。用修行入定半有漏半無漏。入定即無",
    "T20n1177A_007:0757b07": "漏出定則有漏故。二者次有中等七地位菩",
    "T20n1177A_007:0757b08": "薩。修學三密三摩地者。名為無相用。修持",
    "T20n1177A_007:0757b09": "入定者住於三昧。則得分證無漏聖道漸證",
    "T20n1177A_007:0757b10": "修行入。菩提道次第成就故。三者上等八地",
    "T20n1177A_007:0757b11": "位菩薩摩訶薩乃至法雲地菩薩。修學三密",
    "T20n1177A_007:0757b12": "三摩地者。是名無功用定。住是三昧得名純",
    "T20n1177A_007:0757b13": "無漏道。證入金剛聖性運通。無為自在神力",
    "T20n1177A_007:0757b14": "無相。無功用任運成就。得登佛地進成菩提",
    "T20n1177A_007:0757b15": "故。四者次有最上殊勝等覺妙覺二位菩薩。",
    "T20n1177A_007:0757b16": "修入佛地住如來三摩地故。得三種意生身。",
    "T20n1177A_007:0757b17": "證金剛法界聖性三昧。與真如同無相無念。",
    "T20n1177A_007:0757b18": "一念慧得金剛喻定。同佛不壞金剛性。入無",
    "T20n1177A_007:0757b19": "為聖智道聖性相應。則成無上正等菩提智",
    "T20n1177A_007:0757b20": "身法身滿足故。名為如來。是故釋迦牟尼如",
    "T20n1177A_007:0757b21": "來。說一切菩薩及一切眾生。修學如來無上",
    "T20n1177A_007:0757b22": "菩提者。依一切諸佛金剛聖覺智修行得入",
    "T20n1177A_007:0757b23": "佛地。云何入聖覺智得入佛地。菩薩修入聖",
    "T20n1177A_007:0757b24": "智者則是覺也。覺者佛也。覺諸有情聖智相",
    "T20n1177A_007:0757b25": "應。是名眾生本自覺也。覺本心源即名了見",
    "T20n1177A_007:0757b26": "煩惱性者。是名菩提性也。菩提性者則是法",
    "T20n1177A_007:0757b27": "身佛也。是故世尊言告諸菩薩摩訶薩。所有",
    "T20n1177A_007:0757b28": "一切眾生求於無上菩提者。菩薩常當修持",
    "T20n1177A_007:0757b29": "如來一切覺。一切覺者是名一覺。覺諸情識",
    "T20n1177A_007:0757c01": "空寂無生。何以故決定本性本無動搖。佛言",
    "T20n1177A_007:0757c02": "一切境界本自是空。一切識識本來空性。一",
    "T20n1177A_007:0757c03": "切境識。本即是空。如何言見。佛言見即為妄。",
    "T20n1177A_007:0757c04": "何以故一切萬有本自於空。無生無相本來",
    "T20n1177A_007:0757c05": "不有。本不自名悉皆空寂。一切法相亦復如",
    "T20n1177A_007:0757c06": "是。一切眾生身亦如是。身尚不久云何有見。",
    "T20n1177A_007:0757c07": "佛言本來清淨故是名本覺。覺本淨性清徹",
    "T20n1177A_007:0757c08": "無處。是故名為法身智身滿足故。佛言一切",
    "T20n1177A_007:0757c09": "眾生當用覺觀。覺本心性體靜無生。離眾生",
    "T20n1177A_007:0757c10": "垢故。覺本無寂離涅槃性故。覺應諸法於一",
    "T20n1177A_007:0757c11": "切法無住動故。無動無住如菩提故。譬如毘",
    "T20n1177A_007:0757c12": "楞伽寶隨色而應。同為一體無有分別。如來",
    "T20n1177A_007:0757c13": "佛性隨情皆有悉應清淨。眾生德感亦復如",
    "T20n1177A_007:0757c14": "是。菩薩若證心無所住無有出入。得同唵摩",
    "T20n1177A_007:0757c15": "羅清淨佛識故。佛言告語諸菩薩摩訶薩。四",
    "T20n1177A_007:0757c16": "部弟子比丘比丘尼善男子善女人等。修行",
    "T20n1177A_007:0757c17": "如來金剛三密祕密聖性菩提者。則得迅疾",
    "T20n1177A_007:0757c18": "玄入通證如來佛心。速得阿耨多羅三藐三",
    "T20n1177A_007:0757c19": "菩提故。是故如來告諸一切大眾菩薩摩訶",
    "T20n1177A_007:0757c20": "薩。應當修學。是時釋迦牟尼如來。從此閻",
    "T20n1177A_007:0757c21": "浮提世界。爾乃却往去至彼上界。來說往昔",
    "T20n1177A_007:0757c22": "在第四禪地中說摩醯首羅天王宮中。與無",
    "T20n1177A_007:0757c23": "量不可說不可說百千億阿僧祇微塵數諸大",
    "T20n1177A_007:0757c24": "菩薩摩訶薩眾。及與無量大梵天主并諸梵",
    "T20n1177A_007:0757c25": "眾於大會之中。爾時釋迦牟尼如來在天王",
    "T20n1177A_007:0757c26": "宮。於百寶摩尼殿上。如來坐百寶蓮華寶座。",
    "T20n1177A_007:0757c27": "世尊於座上結加趺坐。入諸佛體性界虛",
    "T20n1177A_007:0757c28": "空三昧。從三昧起放千百億金剛真際實性",
    "T20n1177A_007:0757c29": "三昧虛空光。光照千百億世界微塵數一切",
    "T20n1177A_007:0758a01": "諸佛入金剛菩提真如實際三摩地聖力聖",
    "T20n1177A_007:0758a02": "性。令一切諸佛出現相助證明。於是復照蓮",
    "T20n1177A_007:0758a03": "華臺藏世界海百萬億紫金剛光明宮中。照",
    "T20n1177A_007:0758a04": "見毘盧遮那如來。法身智身法界聖性。真如",
    "T20n1177A_007:0758a05": "法藏無有內外。同其聖智諸佛金剛。菩提一",
    "T20n1177A_007:0758a06": "性靡不周遍。是時則釋迦牟尼如來。共法",
    "T20n1177A_007:0758a07": "性毘盧遮那如來。在千百億蓮華法藏世界",
    "T20n1177A_007:0758a08": "金剛光明宮中。同在金剛三摩地。住聖力性",
    "T20n1177A_007:0758a09": "三昧。則是時釋迦世尊以聖性神力。密啟毘",
    "T20n1177A_007:0758a10": "盧遮那如來。如來則向後時請為一切菩薩",
    "T20n1177A_007:0758a11": "及一切眾生。為說修證入佛金剛菩提三摩",
    "T20n1177A_007:0758a12": "地故。爾時釋迦其時從三昧起。殷勤再重請",
    "T20n1177A_007:0758a13": "毘盧遮那如來。與一切菩薩及一切眾生。說",
    "T20n1177A_007:0758a14": "佛根本自性智道心地法門。則是時毘盧遮",
    "T20n1177A_007:0758a15": "那。則為釋迦牟尼如來。并化千釋迦。及大智",
    "T20n1177A_007:0758a16": "通菩薩等一切諸菩薩。并大梵諸天四部眾",
    "T20n1177A_007:0758a17": "等。諦聽諦聽吾當為汝。重說一切諸佛一切",
    "T20n1177A_007:0758a18": "菩薩。往昔修持諸佛五聖智證入心地。祕密",
    "T20n1177A_007:0758a19": "體性三摩地修行不可思議不可說。修入金",
    "T20n1177A_007:0758a20": "剛菩提佛果。爾時牟尼世尊言說。毘盧遮那",
    "T20n1177A_007:0758a21": "久遠已前初因出世。吾於毘盧如來佛邊。往",
    "T20n1177A_007:0758a22": "昔吾與一切菩薩一切眾生修學觀照同入佛",
    "T20n1177A_007:0758a23": "性。聖智菩提道達本源。自性清淨照用。還",
    "T20n1177A_007:0758a24": "入毘盧遮那五智佛地心之根源。體性根本",
    "T20n1177A_007:0758a25": "真如法界藏。入金剛不壞性。達聖智菩提地",
    "T20n1177A_007:0758a26": "速成佛果。爾時毘盧遮那佛言。則為說如是",
    "T20n1177A_007:0758a27": "過去三世一切諸佛一切菩薩已學當學今",
    "T20n1177A_007:0758a28": "學。是故一切菩薩大眾。汝當善思修行。我已",
    "T20n1177A_007:0758a29": "百千阿僧祇劫。修持是心入佛三摩地祕密",
    "T20n1177A_007:0758b01": "金剛三密法藏。得成菩提佛果。以之為因。初",
    "T20n1177A_007:0758b02": "捨凡夫成等正覺。號吾為毘盧遮那。與一切",
    "T20n1177A_007:0758b03": "諸佛菩薩立為根本。爾時釋迦世尊。秉演諸",
    "T20n1177A_007:0758b04": "佛甚深大法大義五金剛智。在一切有情眾",
    "T20n1177A_007:0758b05": "生心性。於意云何如是一切諸佛一切菩薩。",
    "T20n1177A_007:0758b06": "與毘盧遮那世尊。五智五如來。同共修行導",
    "T20n1177A_007:0758b07": "引蒼生。為一切有情眾生。往昔因地修入菩",
    "T20n1177A_007:0758b08": "提道。一時成佛號名千釋迦。及千百億化釋",
    "T20n1177A_007:0758b09": "迦。毘盧遮那同共住蓮華臺藏世界海。其臺",
    "T20n1177A_007:0758b10": "周遍有千葉。一葉一世界為千世界。毘盧遮",
    "T20n1177A_007:0758b11": "那我今化度以為千釋迦。據千世界後就",
    "T20n1177A_007:0758b12": "一葉世界。復有百億須彌山百億日月。百億",
    "T20n1177A_007:0758b13": "四天下百億南閻浮提。百億菩薩百億釋迦",
    "T20n1177A_007:0758b14": "座。佛坐百億菩提樹下。各各說汝所問菩薩。",
    "T20n1177A_007:0758b15": "修行菩提薩埵心地法品。其餘九百九十九",
    "T20n1177A_007:0758b16": "釋迦。各各化度現出千百億釋迦亦復如是。",
    "T20n1177A_007:0758b17": "爾時毘盧遮那佛言。千華上佛是吾金剛聖",
    "T20n1177A_007:0758b18": "性法智化身。千百億釋迦。即是千釋迦化身。",
    "T20n1177A_007:0758b19": "吾已為本源。名為毘盧遮那佛身。與一切如",
    "T20n1177A_007:0758b20": "來菩薩。作成真如實性金剛大智菩提法藏",
    "T20n1177A_007:0758b21": "為本故。是時蓮華臺藏金剛座上毘盧遮那",
    "T20n1177A_007:0758b22": "如來。告言語釋迦牟尼世尊。吾與廣答千釋",
    "T20n1177A_007:0758b23": "迦及化千百億釋迦。作菩薩時修行心地。汝",
    "T20n1177A_007:0758b24": "所先問一切金剛聖智菩提聖性種子。往昔",
    "T20n1177A_007:0758b25": "從因地之時。一切菩薩摩訶薩。修入成佛從",
    "T20n1177A_007:0758b26": "幾劫來。我與一切有情眾生開心地法門。入",
    "T20n1177A_007:0758b27": "金剛慧智菩提道。以聖力聖智聖性。加持一",
    "T20n1177A_007:0758b28": "切修學菩薩。一切眾生心地自性聖智。速達",
    "T20n1177A_007:0758b29": "本源自性清淨法身智身。金剛菩提如來佛",
    "T20n1177A_007:0758c01": "地。得成阿耨多羅三藐三菩提已。是故爾時",
    "T20n1177A_007:0758c02": "釋迦牟尼如來。再問毘盧遮那金剛薩埵心",
    "T20n1177A_007:0758c03": "地三密三菩提。則釋迦牟尼佛言。亦語千百",
    "T20n1177A_007:0758c04": "億化釋迦。我今重啟毘盧遮那世尊。再說一",
    "T20n1177A_007:0758c05": "切諸佛根本祕密法藏。說一切菩薩教藏。說",
    "T20n1177A_007:0758c06": "一切聲聞法教律藏。說一切大梵諸天行菩",
    "T20n1177A_007:0758c07": "薩道智藏。說一切眾生心地法門。三密菩提",
    "T20n1177A_007:0758c08": "佛性自性海藏。如是一切菩薩一切有情眾",
    "T20n1177A_007:0758c09": "生修行法教者。為何因何緣。得入此地四十",
    "T20n1177A_007:0758c10": "二菩薩聖位修證。入聖地金剛菩提等覺妙",
    "T20n1177A_007:0758c11": "覺地。若得當成佛果為何等相。菩薩先當修",
    "T20n1177A_007:0758c12": "入金剛。五忍如如實際本源。自性真如聖智",
    "T20n1177A_007:0758c13": "佛道。",
    "T20n1177A_007:0758c14": "爾時釋迦牟尼如來。即當起發聖意。啟陳毘",
    "T20n1177A_007:0758c15": "盧如來言。若菩薩修學根本金剛菩提聖智",
    "T20n1177A_007:0758c16": "性種子。令入佛聖性三摩地者。於意云何。則",
    "T20n1177A_007:0758c17": "是時毘盧遮那如來。告釋迦牟尼言。若有一",
    "T20n1177A_007:0758c18": "切菩薩摩訶薩。當為一切有情眾生。為求阿",
    "T20n1177A_007:0758c19": "耨多羅三藐三菩提者。菩薩修學菩提不惜",
    "T20n1177A_007:0758c20": "身命。應當棄捨求無上正等菩提。先度一切",
    "T20n1177A_007:0758c21": "有情眾生。速當成佛得菩提者。是諸菩薩",
    "T20n1177A_007:0758c22": "依止如來大願力故。成就一切金剛解脫。則",
    "T20n1177A_007:0758c23": "當同諸佛如來金剛聖地。住佛菩提故。是時",
    "T20n1177A_007:0758c24": "則於金剛性海蓮華臺藏法界大會。於一切",
    "T20n1177A_007:0758c25": "菩薩眾會之中。有一大智通菩薩摩訶薩。從",
    "T20n1177A_007:0758c26": "坐而起稽首合掌。今對毘盧遮那如來前更",
    "T20n1177A_007:0758c27": "重殷勤發弘誓願。願我心等虛空如金剛堅。",
    "T20n1177A_007:0758c28": "成不退菩提。於四十二位次第修行廣度有",
    "T20n1177A_007:0758c29": "情。虛空若盡度眾生則。休虛空不盡我當度",
    "T20n1177A_007:0759a01": "眾生亦未能。休大智通菩薩發大願。已則是",
    "T20n1177A_007:0759a02": "時法界蓮華海藏。中忽然涌出微塵數殑伽",
    "T20n1177A_007:0759a03": "沙諸大菩薩摩訶薩出現作證。則是時一切",
    "T20n1177A_007:0759a04": "諸大菩薩摩訶薩告言。今者為如來聖性幽",
    "T20n1177A_007:0759a05": "通加被。我等一時見聞大智通菩薩。發廣弘",
    "T20n1177A_007:0759a06": "願已。皆出能現而作證明。是故一切菩薩眾",
    "T20n1177A_007:0759a07": "言。我等亦當隨喜。盡皆共大智通菩薩同其",
    "T20n1177A_007:0759a08": "願故。心等虛空廣度有情無有休歇是時微",
    "T20n1177A_007:0759a09": "塵數一切諸大菩薩摩訶薩。則同智通菩薩",
    "T20n1177A_007:0759a10": "廣行菩薩道。當發大願我等修學盡未來際。",
    "T20n1177A_007:0759a11": "志求不退無上菩提者。於四十二位法門之",
    "T20n1177A_007:0759a12": "中。次第修學。從堅信忍中入十發趣心。修行",
    "T20n1177A_007:0759a13": "一切諸佛祕密三十支觀門三摩地金剛。菩",
    "T20n1177A_007:0759a14": "提向果爾時標顯。初從十信修行次位。云何",
    "T20n1177A_007:0759a15": "修入十發趣心。一者捨心。捨一切物及己身。",
    "T20n1177A_007:0759a16": "國城妻子一切捨。二者戒心。持菩薩十無盡",
    "T20n1177A_007:0759a17": "戒。及一切諸佛大乘戒。三者忍心。於無生忍",
    "T20n1177A_007:0759a18": "中。於一切法盡忍。四者進心。修持如來一",
    "T20n1177A_007:0759a19": "切善法常行精進。五者定心。於一切法常住",
    "T20n1177A_007:0759a20": "正定。六者慧心。於一切佛法能行善巧智慧。",
    "T20n1177A_007:0759a21": "七者願心。於一切法起大悲心廣。願救度一",
    "T20n1177A_007:0759a22": "切有情。八者護心。於一切佛法中。常起菩薩",
    "T20n1177A_007:0759a23": "大護法心。九者喜心。於一切眾生安樂。常生",
    "T20n1177A_007:0759a24": "喜樂心。十者頂心。如人頂高貴不見。觀心正",
    "T20n1177A_007:0759a25": "定於佛法中最為上。勝名觀照頂。心則是故",
    "T20n1177A_007:0759a26": "名為菩薩修入十發趣心向果。",
    "T20n1177A_007:0759a27": "爾時如是體性本源毘盧遮那如來。告言一",
    "T20n1177A_007:0759a28": "切諸佛。當知菩薩從初發心志求堅信。從",
    "T20n1177A_007:0759a29": "堅信忍行修入十發趣心。入堅法忍中行十",
    "T20n1177A_007:0759b01": "長養心。修學菩提心向果。一者慈心。慈能與",
    "T20n1177A_007:0759b02": "樂。二者悲心。悲能拔苦。三者喜心。達性無生",
    "T20n1177A_007:0759b03": "菩提智道生喜悅心故。四者捨心。捨一切有",
    "T20n1177A_007:0759b04": "為諸物。及國城己身妻子男女一切捨。五者",
    "T20n1177A_007:0759b05": "施心。施一切有為身命。男女妻子內外心。國",
    "T20n1177A_007:0759b06": "城田宅盡皆一切施。六者好語心。與他人己",
    "T20n1177A_007:0759b07": "身。於內外一切處。常與一切人好意好語心",
    "T20n1177A_007:0759b08": "故。七者益心。菩薩自取其惡。常恒資益一",
    "T20n1177A_007:0759b09": "切眾生利益心故。八者同心。共一切有情。同",
    "T20n1177A_007:0759b10": "入無生心同入菩提法。是名同法三昧得同",
    "T20n1177A_007:0759b11": "心故。九者定心。得一切如來正見正性正定",
    "T20n1177A_007:0759b12": "一切佛智。悉由定力三摩地心成就菩提故。",
    "T20n1177A_007:0759b13": "十者慧心。於一切智慧。能生一切佛法般若。",
    "T20n1177A_007:0759b14": "波羅蜜多是名慧心故。是則名為菩薩修學",
    "T20n1177A_007:0759b15": "十長養心向菩提果。是故金剛聖智身毘盧",
    "T20n1177A_007:0759b16": "遮那如來告言。一切諸佛當知如是一切菩",
    "T20n1177A_007:0759b17": "薩。從堅法忍行中。修十長養心入堅修忍中。",
    "T20n1177A_007:0759b18": "進行十金剛心。修學菩提心向果。一者深信",
    "T20n1177A_007:0759b19": "心。於一切諸佛大乘甚深法藏。常行大信心",
    "T20n1177A_007:0759b20": "永不退轉。名為大深信心故。二者念心。於",
    "T20n1177A_007:0759b21": "念不失一切諸佛正智。念大乘甚深妙義戒",
    "T20n1177A_007:0759b22": "定慧心。是名念心故。三者迴向心。迴向一切",
    "T20n1177A_007:0759b23": "大乘法教如來無上正等金剛菩提。名為迴",
    "T20n1177A_007:0759b24": "向大乘心故。四者達心。達如來聖智理趣。達",
    "T20n1177A_007:0759b25": "照寂心內外清淨名為達心故。五者直心。直",
    "T20n1177A_007:0759b26": "正聖道正智心性。正無邪曲無妄見諂諛。真",
    "T20n1177A_007:0759b27": "空實性名為直心故。六者不退心。名為進求",
    "T20n1177A_007:0759b28": "菩提心無有退。達性不轉是名不退心故。七",
    "T20n1177A_007:0759b29": "者大乘心。不入二乘亦不入外道諸惡執見。",
    "T20n1177A_007:0759c01": "則名為大乘心故。八者無相心。不入一切有",
    "T20n1177A_007:0759c02": "為諸相。不入五塵色像。是名無為無相心故。",
    "T20n1177A_007:0759c03": "九者慧心。於一切諸佛智慧悉皆無礙。是名",
    "T20n1177A_007:0759c04": "慧心故。十者不壞心。不壞大乘正見菩提正",
    "T20n1177A_007:0759c05": "智佛心。名為不壞大乘心故。則是名菩薩次",
    "T20n1177A_007:0759c06": "第修學十金剛心向菩提果。是時聖性身毘",
    "T20n1177A_007:0759c07": "盧遮那如來告言。一切諸佛當知。菩薩從竪",
    "T20n1177A_007:0759c08": "修忍行中。修十金剛心。入堅聖忍中。修向十",
    "T20n1177A_007:0759c09": "聖地。進入菩提心向果。一者體性平等地。二",
    "T20n1177A_007:0759c10": "者體性善慧地。三者體性光明地。四者體性",
    "T20n1177A_007:0759c11": "爾焰地。五者體性慧照地。六者體性華光地。",
    "T20n1177A_007:0759c12": "七者體性滿足地。八者體性佛吼地。九者體",
    "T20n1177A_007:0759c13": "性華嚴地。十者體性入佛地。是故則爾時",
    "T20n1177A_007:0759c14": "名為十聖菩薩地修向菩提心向果。是時法",
    "T20n1177A_007:0759c15": "身體毘盧遮那如來告言。一切諸佛當知。菩",
    "T20n1177A_007:0759c16": "薩從十金剛心修入堅聖忍中。修十聖地入",
    "T20n1177A_007:0759c17": "佛如來地。修向菩提心佛果。一者金剛智定",
    "T20n1177A_007:0759c18": "等覺。地量法齊等等於如來。體性實際真如",
    "T20n1177A_007:0759c19": "一性一切法。名等覺聖地。二者妙覺地。百千",
    "T20n1177A_007:0759c20": "億微妙聖智金剛慧力。入金剛喻定妙覺地。",
    "T20n1177A_007:0759c21": "修入此地中。成就如來解脫金剛般若波羅",
    "T20n1177A_007:0759c22": "蜜多大智身法身滿足故。名為聖性妙覺地。",
    "T20n1177A_007:0759c23": "是故名為一切諸佛。修入如來金剛菩提妙",
    "T20n1177A_007:0759c24": "覺地。得成阿耨多羅三藐三菩提故。",
    "T20n1177A_007:0759c25": "是時毘盧遮那秉顯五智尊如來同共說一",
    "T20n1177A_007:0759c26": "切諸佛如來法身體性平等金剛智般若慧四",
    "T20n1177A_007:0759c27": "十二位法藏法門品。毘盧遮那言。於我同與",
    "T20n1177A_007:0759c28": "五如來。一切諸佛及一切菩薩摩訶薩。從久",
    "T20n1177A_007:0759c29": "遠因地往昔先世已來。為菩薩時廣行菩薩",
    "T20n1177A_007:0760a01": "道。修入菩提佛果之根源。如是一切菩薩",
    "T20n1177A_007:0760a02": "及一切眾生。同修入此十發趣十長養。十金",
    "T20n1177A_007:0760a03": "剛十地聖道等覺性地妙覺佛地。當成佛果",
    "T20n1177A_007:0760a04": "無上正等菩提。無為無相大滿清淨常住法",
    "T20n1177A_007:0760a05": "身故。是故如來說已應當次第而演說之。爾",
    "T20n1177A_007:0760a06": "時毘盧世尊。即當說第八品。八者三賢菩薩",
    "T20n1177A_007:0760a07": "入法位次第修行迴向菩提第八品。",
    "T20n1177A_007:0760a08": "是時毘盧遮那如來五智尊金剛聖性法海",
    "T20n1177A_007:0760a09": "蓮華臺藏世界住清淨金剛智性三摩地摩尼",
    "T20n1177A_007:0760a10": "寶性法藏中毘盧遮那如來於此金剛性海三",
    "T20n1177A_007:0760a11": "昧三摩地法藏。化現千百億釋迦千百億諸",
    "T20n1177A_007:0760a12": "大菩薩摩訶薩。是時於此菩薩眾會之中。有",
    "T20n1177A_007:0760a13": "一菩薩名曰大智通菩薩。從千光王三昧起。",
    "T20n1177A_007:0760a14": "重啟諮陳毘盧遮那。世尊所言如來上說。略",
    "T20n1177A_007:0760a15": "開心地道祕教法門。十發趣十長養十金剛",
    "T20n1177A_007:0760a16": "十地名相。等覺妙覺佛地。其一一義中未可",
    "T20n1177A_007:0760a17": "解了。唯願說之唯願說之。妙極金剛聖性聖",
    "T20n1177A_007:0760a18": "力三摩地法性寶藏一切智門。一切佛三摩",
    "T20n1177A_007:0760a19": "地門。一切三昧門。一切金剛門。一切總持陀",
    "T20n1177A_007:0760a20": "羅尼門。一切神通自在門。一切虛空門。一",
    "T20n1177A_007:0760a21": "切無為無相門。一切解脫門。大智通菩薩請",
    "T20n1177A_007:0760a22": "問如來。是故菩薩云何修持如何學習。證此",
    "T20n1177A_007:0760a23": "法門成就菩提故則。是時毘盧遮那如來告",
    "T20n1177A_007:0760a24": "言。千佛當知及一切菩薩大智通菩薩等。佛",
    "T20n1177A_007:0760a25": "言善男子諦聽諦聽。汝所先問云何義者。修",
    "T20n1177A_007:0760a26": "習觀門入十發趣心十長養心十金剛心十聖",
    "T20n1177A_007:0760a27": "地心等妙二位。心佛地聖道中從初次第。云",
    "T20n1177A_007:0760a28": "何修行入此法門得成菩提。佛言告語諸大",
    "T20n1177A_007:0760a29": "菩薩大智通等吾今與汝分別解說。先從堅",
    "T20n1177A_007:0760b01": "信忍中。修入十發趣心向菩提果。",
    "T20n1177A_007:0760b02": "爾時毘盧遮那如來。便當為眾秉稱勝義。微",
    "T20n1177A_007:0760b03": "妙深邃再當重顯。標舉證修先入十信觀門。",
    "T20n1177A_007:0760b04": "從初起首次第修入。一者捨心。若菩薩於一",
    "T20n1177A_007:0760b05": "切捨心。行檀度波羅蜜多。發廣大行願行菩",
    "T20n1177A_007:0760b06": "薩道。修持十波羅蜜甚深一切聖行。先捨財",
    "T20n1177A_007:0760b07": "物一切飲食湯藥。常恒供養諸佛三寶。心無",
    "T20n1177A_007:0760b08": "貯積非前非後。漸漸修行勝行於後。乃為王",
    "T20n1177A_007:0760b09": "主捨國土城邑不為主宰。若破慳貪應當捨",
    "T20n1177A_007:0760b10": "棄田宅金銀。明珠不作貴寶之心。次當則捨",
    "T20n1177A_007:0760b11": "男女奴婢車馬妻子己身。不以欲愛憶念為",
    "T20n1177A_007:0760b12": "心。於一切有為之相及諸珍寶資財。是有諸",
    "T20n1177A_007:0760b13": "物一切應捨。爾時次第於己身心。執持見取",
    "T20n1177A_007:0760b14": "我人知見。假會合成立名主者。造作我見生",
    "T20n1177A_007:0760b15": "一切執縛。及有十二因緣。無合無散無物無",
    "T20n1177A_007:0760b16": "捨無受者。一切應捨生無為心無相心作。用",
    "T20n1177A_007:0760b17": "無生空觀入心正定。除滅十二入十八界五",
    "T20n1177A_007:0760b18": "陰六根六塵。同一切事為一合相。悉能寂滅",
    "T20n1177A_007:0760b19": "得無我無我所。空相假成諸法。若內一切法",
    "T20n1177A_007:0760b20": "若外一切法。於世出世諸法實性中。不捨不",
    "T20n1177A_007:0760b21": "受。是故菩薩常當一切捨如空性故。是時名",
    "T20n1177A_007:0760b22": "為假會幻化合成。觀照性淨現前故。捨心入",
    "T20n1177A_007:0760b23": "性證空三昧。二者戒心。若有菩薩能持如來",
    "T20n1177A_007:0760b24": "大乘戒者。為一切有情眾生及自己身。能持",
    "T20n1177A_007:0760b25": "大乘菩薩十無盡戒者。如是菩薩則能自己",
    "T20n1177A_007:0760b26": "及他一切。常能觀見心性戒性如虛空持者",
    "T20n1177A_007:0760b27": "為迷倒。菩薩於自根本自性之中。清淨真如",
    "T20n1177A_007:0760b28": "不見有戒。謂戒性如虛空亦不見他戒。菩薩",
    "T20n1177A_007:0760b29": "於持戒心性之中。戒為非戒非非戒無受者。",
    "T20n1177A_007:0760c01": "十善戒無師說法戒及有欺盜。乃至一切貪",
    "T20n1177A_007:0760c02": "瞋邪見。無集者無散者。亦無受戒亦無不受",
    "T20n1177A_007:0760c03": "戒故。於聖道性悉皆清淨。持戒道性亦復",
    "T20n1177A_007:0760c04": "如是。菩薩應當常持．清淨禁戒行菩薩道。常",
    "T20n1177A_007:0760c05": "與一切眾生同心同性同行同德。常行慈良",
    "T20n1177A_007:0760c06": "清直正實正見。捨瞋喜等諸善不善皆應喜",
    "T20n1177A_007:0760c07": "悅。是名持十重大戒正性。亦是菩薩持十無",
    "T20n1177A_007:0760c08": "盡戒體性制止八倒。於一切聖性離照定心",
    "T20n1177A_007:0760c09": "性。真靜現前一道清淨故。三者忍心。得是忍",
    "T20n1177A_007:0760c10": "者於一切眾生本源自性中。無有忍相名無",
    "T20n1177A_007:0760c11": "相慧忍。菩薩於忍慧無相性中。令其智慧能",
    "T20n1177A_007:0760c12": "照心體。證體自性得心清淨。性淨無物達入",
    "T20n1177A_007:0760c13": "一切空。名為空忍。若菩薩於一切眾生。能",
    "T20n1177A_007:0760c14": "行普願行忍。名為一切處忍。菩薩於一切處",
    "T20n1177A_007:0760c15": "忍中。入無生忍。常自觀身根本行性不生不",
    "T20n1177A_007:0760c16": "滅。證得無生行忍。菩薩行行更當為一切法",
    "T20n1177A_007:0760c17": "界有情。修持三種大忍。若被他謗害不生起",
    "T20n1177A_007:0760c18": "念得耐怨害忍於一切眾生界行菩薩行。",
    "T20n1177A_007:0760c19": "常被他人。惱亂障礙不生苦惱。安自己心及",
    "T20n1177A_007:0760c20": "一切眾生心。入清淨性心名為安受苦忍。菩",
    "T20n1177A_007:0760c21": "薩於一切境界處。行無量願行無量忍心。於",
    "T20n1177A_007:0760c22": "一一行中。諦觀行性能證心性。名為諦察法",
    "T20n1177A_007:0760c23": "忍。於一切法忍三法忍性之中。不見有忍是",
    "T20n1177A_007:0760c24": "名菩薩無相行忍。次則菩薩於無相行忍性",
    "T20n1177A_007:0760c25": "中。用觀無相行忍無受者相。無起打心無刀",
    "T20n1177A_007:0760c26": "杖心。無殺害心無瞋恨心。皆悉如如性無有",
    "T20n1177A_007:0760c27": "起相。菩薩於心聖性體淨之中。無一無二。於",
    "T20n1177A_007:0760c28": "一諦一照。觀一性一相。無無無相有無無相。",
    "T20n1177A_007:0760c29": "非非心相緣無緣相。行住坐立動止我人主",
    "T20n1177A_007:0761a01": "宰縛解。於一切諸法悉皆無相。了了分明。見",
    "T20n1177A_007:0761a02": "性空寂。無自性性相如如聖道一切空性如",
    "T20n1177A_007:0761a03": "是。忍相性空不可得故。一切菩薩應當志勤。",
    "T20n1177A_007:0761a04": "修學一切法忍無相聖道。四者進心。菩薩於",
    "T20n1177A_007:0761a05": "四威儀法。常行摩訶薩大悲願行。為一切眾",
    "T20n1177A_007:0761a06": "生求大乘菩提。常行精進自利利他無有空",
    "T20n1177A_007:0761a07": "過。菩薩於四威儀法中。行住坐臥常應觀智",
    "T20n1177A_007:0761a08": "心性。常於一切時。常入法空聖智定。照心",
    "T20n1177A_007:0761a09": "聖性。性淨復空假合假會。於心法性照見寂",
    "T20n1177A_007:0761a10": "靜。登無生山入無為道。而見一切內外之性。",
    "T20n1177A_007:0761a11": "諸法性空空無所有。如有如無於四大性空。",
    "T20n1177A_007:0761a12": "一切色相亦復如空。於外有為境界。一切色",
    "T20n1177A_007:0761a13": "相青黃赤白及一切色。性同空故。菩薩達空",
    "T20n1177A_007:0761a14": "而不觀一切色作有為相。菩薩若住四威儀。",
    "T20n1177A_007:0761a15": "進修菩提無有空過者。即證入一切三寶智",
    "T20n1177A_007:0761a16": "性。真靜體性常得現前者。則得生生值佛見",
    "T20n1177A_007:0761a17": "僧見法。世世精進學佛威儀。常入一切信進",
    "T20n1177A_007:0761a18": "聖道。名為無相信信進道空故。不見四威",
    "T20n1177A_007:0761a19": "儀證無生空。無作無用無受無智無慧。起空",
    "T20n1177A_007:0761a20": "定入世諦法。於二法出入亦無二相。心心相",
    "T20n1177A_007:0761a21": "續常在空心。進順菩提證心見性。於二法中",
    "T20n1177A_007:0761a22": "無相通達。進分根本菩提如如一性相故。五",
    "T20n1177A_007:0761a23": "者定心。菩薩修一切善法。皆從一切定力而",
    "T20n1177A_007:0761a24": "生一切善。得阿耨多羅三藐三菩提。菩薩於",
    "T20n1177A_007:0761a25": "一切大乘法中。修菩提智。先當觀行澄心照",
    "T20n1177A_007:0761a26": "性。令心寂定證性清淨。於無為道性不見有",
    "T20n1177A_007:0761a27": "法。菩薩若修一切諸佛菩提者。皆從定力得",
    "T20n1177A_007:0761a28": "滅一切罪。而生一切法般若波羅蜜無漏智",
    "T20n1177A_007:0761a29": "慧。諸佛菩提三摩地法故。得入如來寂滅觀。",
    "T20n1177A_007:0761b01": "證無相性無相慧無量聖行無量智心聖性三",
    "T20n1177A_007:0761b02": "昧。一切凡夫聖人。菩薩摩訶薩無不入此佛",
    "T20n1177A_007:0761b03": "性菩提三昧正定。是時菩薩證得體性聖性",
    "T20n1177A_007:0761b04": "相應。則是皆由一切體性聖智定力故。得見",
    "T20n1177A_007:0761b05": "微細我執自性我人主者。眾生執著我見作",
    "T20n1177A_007:0761b06": "者受者。一切執縛中。取著不解者。見縛體",
    "T20n1177A_007:0761b07": "性是障。及一切諸相有為因緣散風動心。不",
    "T20n1177A_007:0761b08": "得寂靜定力而滅者。無有是處。是故菩薩摩",
    "T20n1177A_007:0761b09": "訶薩諸佛如來。令一切眾生修入滅盡寂定",
    "T20n1177A_007:0761b10": "空。空空八倒無無因緣假靜慧觀空空空照。",
    "T20n1177A_007:0761b11": "一切幻化假會合成念念中滅。受想行識一",
    "T20n1177A_007:0761b12": "切三界異熟諸果。罪性根本皆由得定力而",
    "T20n1177A_007:0761b13": "滅。得證心體離相了了見性。則滅一切相而",
    "T20n1177A_007:0761b14": "生正智。得達聖性證入一切諸佛菩提故。六",
    "T20n1177A_007:0761b15": "者慧心。菩薩志求佛法。於心地智眼觀。照本",
    "T20n1177A_007:0761b16": "源根本。自性中本來空慧。非因非緣亦非無",
    "T20n1177A_007:0761b17": "緣。亦非有因亦非無因。於空慧中道聖力聖",
    "T20n1177A_007:0761b18": "性。知體名心是體心心名識分別。一切諸法",
    "T20n1177A_007:0761b19": "假會因緣。是一切我人假名主者。菩薩於一",
    "T20n1177A_007:0761b20": "切眾生。廣行慧智令入菩提。與道通同趣入",
    "T20n1177A_007:0761b21": "佛果。諸行因緣入聖捨凡。於一切凡心令盡",
    "T20n1177A_007:0761b22": "消滅。性得清淨與佛道同。若菩薩修有漏福。",
    "T20n1177A_007:0761b23": "則生諸天。若修無漏之業。得入菩提無上道",
    "T20n1177A_007:0761b24": "果。是故菩薩。修一切善法證如來聖智者。是",
    "T20n1177A_007:0761b25": "名體性功用。若一切我見者。名為無明縛解",
    "T20n1177A_007:0761b26": "功力。如此障礙菩薩修學如來金剛三摩地",
    "T20n1177A_007:0761b27": "故。以金剛聖力加持。一切眾生有情煩惱盡",
    "T20n1177A_007:0761b28": "皆消滅。得證菩提常樂我淨。是故一切有情",
    "T20n1177A_007:0761b29": "眾生。以諸無明煩惱習性。為菩提根本。修一",
    "T20n1177A_007:0761c01": "切善法是煩惱障。慧功用體性則不明故。於",
    "T20n1177A_007:0761c02": "意云何。菩薩若修阿耨菩提者。先當證得體",
    "T20n1177A_007:0761c03": "性性空聖性聖智為首。修不可說修不可說。",
    "T20n1177A_007:0761c04": "修入一切金剛佛智觀慧。入中道一諦。其無",
    "T20n1177A_007:0761c05": "明障慧開寤。真淨心得清淨。菩薩觀照心",
    "T20n1177A_007:0761c06": "性體性之中。澄心見淨了了見性。則非有相",
    "T20n1177A_007:0761c07": "則非無相。非非於相。非來非去非因非緣非",
    "T20n1177A_007:0761c08": "有。罪非無罪。非非於罪非於真如。非非八倒",
    "T20n1177A_007:0761c09": "無生無滅。慧光明焰為照樂虛。方便轉變方",
    "T20n1177A_007:0761c10": "便善巧。神通自在聖力神用。以智體性所為",
    "T20n1177A_007:0761c11": "慧用故。得達菩提速當成就故。七者願心。菩",
    "T20n1177A_007:0761c12": "薩至誠不退發廣弘大願。願心求願心。志",
    "T20n1177A_007:0761c13": "求大乘菩提無上道果。與一切菩薩一切眾",
    "T20n1177A_007:0761c14": "生。同心同行同願同求。是名大願亦名大",
    "T20n1177A_007:0761c15": "求。以因以緣以行以果。菩薩於微塵數劫。願",
    "T20n1177A_007:0761c16": "求菩提不斷不絕。願心連願心連續百劫。成",
    "T20n1177A_007:0761c17": "佛滅罪大求成就。至求心地求到無生空空",
    "T20n1177A_007:0761c18": "空心一願。觀照多劫入定聖慧。遍照無量",
    "T20n1177A_007:0761c19": "心心。心心見縛志求真性。無明隨滅體性解",
    "T20n1177A_007:0761c20": "脫。則達無量妙行實求心故。達至本源心性。",
    "T20n1177A_007:0761c21": "成就阿耨菩提。無量功德以求為本。菩薩從",
    "T20n1177A_007:0761c22": "初發大願求菩提心時。於其中間廣行菩薩",
    "T20n1177A_007:0761c23": "道。行願滿足佛果便成。菩薩於如來藏性中",
    "T20n1177A_007:0761c24": "觀一諦。中道不見立一切願。常入寂靜非有",
    "T20n1177A_007:0761c25": "陰界。於一切寂性法非沒非出。非生非滅非",
    "T20n1177A_007:0761c26": "見非非見見非見。要假於慧入如如性。是名",
    "T20n1177A_007:0761c27": "一切諸佛菩薩本源如如自性根本真如清淨",
    "T20n1177A_007:0761c28": "大願。一切行名體心性無為無相。本源性體",
    "T20n1177A_007:0761c29": "聖行願故。八者護心。菩薩發廣弘深願。於過",
    "T20n1177A_007:0762a01": "去未來見在世。一切佛法悉當能護不惜身",
    "T20n1177A_007:0762a02": "命。菩薩更於三世如來前。重發廣大誓願。",
    "T20n1177A_007:0762a03": "行菩薩道聖力淨行。悉求大乘如來聖教。僧",
    "T20n1177A_007:0762a04": "寶法寶佛寶功德莊嚴一切淨土。盛行如來三",
    "T20n1177A_007:0762a05": "寶佛事者。或被天魔外道一切顛倒邪見。世",
    "T20n1177A_007:0762a06": "魔惡人非謗殺害。嬈亂正信蔽障佛法。除滅",
    "T20n1177A_007:0762a07": "三寶如來正法。及一切功德者。菩薩誓能不",
    "T20n1177A_007:0762a08": "惜身命。至誠荷護如來正法。過去未來見",
    "T20n1177A_007:0762a09": "在一切諸佛功德聖教。菩薩亦當為一切眾",
    "T20n1177A_007:0762a10": "生。誓求無上菩提者。如來則先度成佛。何",
    "T20n1177A_007:0762a11": "以故為菩薩心等虛空。同諸佛慈悲荷護無",
    "T20n1177A_007:0762a12": "盡。所以者何菩薩則能與法界眾生。同觀道",
    "T20n1177A_007:0762a13": "諦入一切正性真如菩提。常在寂靜聖力加",
    "T20n1177A_007:0762a14": "持。自利利他得滅眾生自性罪報。亦得除去",
    "T20n1177A_007:0762a15": "我人執著。法執見縛一切障礙。菩薩則觀照",
    "T20n1177A_007:0762a16": "通達入無生心。不見一切法證起二諦。觀心",
    "T20n1177A_007:0762a17": "澄定聖性現前。以護根本自性清淨。於本淨",
    "T20n1177A_007:0762a18": "性中實無得見。有相無相亦無所護。於無護",
    "T20n1177A_007:0762a19": "聖性無作無受。已達正性得心慧連。心慧連",
    "T20n1177A_007:0762a20": "達無生空。空空道智聖性菩提。皆悉得入觀",
    "T20n1177A_007:0762a21": "照入空空空理心假空分分幻化。幻化起空",
    "T20n1177A_007:0762a22": "入聖智性。證如如性如有如無。如性法體假",
    "T20n1177A_007:0762a23": "空集散。不可得不可護。觀一切聖性證一切",
    "T20n1177A_007:0762a24": "法。當得解脫亦復如是故。九者喜心。菩薩常",
    "T20n1177A_007:0762a25": "住喜樂。於一切法界眾生上廣行善道。濟拔",
    "T20n1177A_007:0762a26": "一切有情眾生。常得安樂既濟得已。菩薩恒",
    "T20n1177A_007:0762a27": "生喜悅心故。是名菩薩證成喜悅心已。於是",
    "T20n1177A_007:0762a28": "得見如來法智性身。菩薩為一切有識眾生。",
    "T20n1177A_007:0762a29": "令情性相感入佛知見。是故以諸如來無為",
    "T20n1177A_007:0762b01": "聖性神通自在。有情法中安立世界。聖性道",
    "T20n1177A_007:0762b02": "力假會合成。於一切有為諸物眾生自業。情",
    "T20n1177A_007:0762b03": "性相應四大和合。有情之識相感成身。菩薩",
    "T20n1177A_007:0762b04": "既得身已。世尊則令菩薩於是身心自性性",
    "T20n1177A_007:0762b05": "中。澄心入定照寂見性。假空觀靜而不入有",
    "T20n1177A_007:0762b06": "為不入無為。證寂滅大樂自性清淨。無合無",
    "T20n1177A_007:0762b07": "散有受而化有法而變。菩薩證慧空智入玄",
    "T20n1177A_007:0762b08": "通佛心假法道空入法性平等無相一觀心心",
    "T20n1177A_007:0762b09": "行空證多聞辯才慧照心性。令一切佛性功",
    "T20n1177A_007:0762b10": "德海藏。等如虛空證入無相。喜智心心性空",
    "T20n1177A_007:0762b11": "無念。無生而常照性入寂滅定。不見有相",
    "T20n1177A_007:0762b12": "一切我性。喜樂平等體性恒明。分分證入常",
    "T20n1177A_007:0762b13": "樂我淨。則是名為如來菩提涅槃聖性道故。",
    "T20n1177A_007:0762b14": "十者頂心。菩薩起高顯心救於一切眾生。常",
    "T20n1177A_007:0762b15": "行慈行修持最上佛智。滅我見人見眾生見",
    "T20n1177A_007:0762b16": "壽者見菩薩入靜慮定中。滅無我輪見疑身。",
    "T20n1177A_007:0762b17": "滅一切妄想根本煩惱。除貪瞋癡等觀照心",
    "T20n1177A_007:0762b18": "寂澄定見性名證心頂如頂觀連如頂觀連觀",
    "T20n1177A_007:0762b19": "連如頂於心頂法界空性無有因果如如一道",
    "T20n1177A_007:0762b20": "清淨最勝上如頂。如人心頂最為高貴。非非",
    "T20n1177A_007:0762b21": "身見如大虛空不可得見於六十二見五眾",
    "T20n1177A_007:0762b22": "生性中亦爾不可有見。若菩薩住無漏心證",
    "T20n1177A_007:0762b23": "性寂靜。不見有心則滅遍計所執性。神我主",
    "T20n1177A_007:0762b24": "者動轉屈申一切相滅。菩薩於心三昧真如",
    "T20n1177A_007:0762b25": "性淨中空無所得無捉無縛。是人爾時菩薩",
    "T20n1177A_007:0762b26": "得證入十空門。入內外空無變異空本性空",
    "T20n1177A_007:0762b27": "自相空共相空一切法空不可得空無性空自",
    "T20n1177A_007:0762b28": "性空無性自性空。爾時菩薩常住十空門。菩",
    "T20n1177A_007:0762b29": "薩即達聖性聖道直心真空無一眾生性虛",
    "T20n1177A_007:0762c01": "妄心滅不見緣不見非緣菩薩住頂三昧照寂",
    "T20n1177A_007:0762c02": "證滅相分見分入自證分達證自證分得住寂",
    "T20n1177A_007:0762c03": "滅心定發根本聖行趣道實性。菩薩則於我",
    "T20n1177A_007:0762c04": "人見縛八倒因緣不二法門無餘滅盡。於世",
    "T20n1177A_007:0762c05": "出世永不受八難。於生死海幻化異熟業果",
    "T20n1177A_007:0762c06": "畢竟不受。菩薩發大慈大悲心。令一切眾",
    "T20n1177A_007:0762c07": "生去來坐立。修入如來菩提聖道金剛聖性。",
    "T20n1177A_007:0762c08": "消滅一切罪障。除去十惡生十善道。入道",
    "T20n1177A_007:0762c09": "正性正智正行。菩薩通達實性觀照現前。永",
    "T20n1177A_007:0762c10": "不受生死輪迴六道諸果。畢竟不退無上菩",
    "T20n1177A_007:0762c11": "提。佛種聖性。於菩提法中生生世世。生住佛",
    "T20n1177A_007:0762c12": "家入佛性地。得同如來菩提正信正見聖智",
    "T20n1177A_007:0762c13": "三摩地故。是故如是如來說已。諸菩薩眾各",
    "T20n1177A_007:0762c14": "各次第修學信受奉行。",
    "T20n1177A_007:0762c15": "大乘瑜伽金剛性海曼殊室利千臂千鉢大教",
    "T20n1177A_007:0762c16": "王經卷第七"
}