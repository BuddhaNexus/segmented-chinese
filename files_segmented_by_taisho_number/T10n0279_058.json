{
    "T10n0279_058:0304c18": "大方廣佛華嚴經卷第五十八",
    "T10n0279_058:0304c20": "于闐國三藏實叉難陀奉　制譯",
    "T10n0279_058:0304c21": "之六離世間品第三十八之六",
    "T10n0279_058:0304c22": "「佛子！菩薩摩訶薩有十種清淨施。何等為十？",
    "T10n0279_058:0304c23": "所謂：平等施，不揀眾生故；隨意施，滿其所",
    "T10n0279_058:0304c24": "願故；不亂施，令得利益故；隨宜施，知上、中、下",
    "T10n0279_058:0304c25": "故；不住施，不求果報故；開捨施，心不戀著",
    "T10n0279_058:0304c26": "故；一切施，究竟清淨故；迴向菩提施，遠離有",
    "T10n0279_058:0304c27": "為、無為故；教化眾生施，乃至道場不捨故；三",
    "T10n0279_058:0304c28": "輪清淨施，於施者、受者及以施物正念觀察",
    "T10n0279_058:0304c29": "如虛空故。是為十。若諸菩薩安住此法，則得",
    "T10n0279_058:0305a01": "如來無上清淨廣大施。「佛子！菩薩摩訶薩有",
    "T10n0279_058:0305a02": "十種清淨戒。何等為十？所謂：身清淨戒，護身",
    "T10n0279_058:0305a03": "三惡故；語清淨戒，離語四過故；心清淨戒，永",
    "T10n0279_058:0305a04": "離貪、瞋、邪見故；不破一切學處清淨戒，於一",
    "T10n0279_058:0305a05": "切人、天中作尊主故；守護菩提心清淨戒，不",
    "T10n0279_058:0305a06": "樂小乘故；守護如來所制清淨戒，乃至微細",
    "T10n0279_058:0305a07": "罪生大怖畏故；隱密護持清淨戒，善拔犯",
    "T10n0279_058:0305a08": "戒眾生故；不作一切惡清淨戒，誓修一切善",
    "T10n0279_058:0305a09": "法故；遠離一切有見清淨戒，於戒無著故；守",
    "T10n0279_058:0305a10": "護一切眾生清淨戒，發起大悲故。是為十。若",
    "T10n0279_058:0305a11": "諸菩薩安住此法，則得如來無上無過失清",
    "T10n0279_058:0305a12": "淨戒。「佛子！菩薩摩訶薩有十種清淨忍。何等",
    "T10n0279_058:0305a13": "為十？所謂：安受呰辱清淨忍，護諸眾生故；安",
    "T10n0279_058:0305a14": "受刀杖清淨忍，善護自他故；不生恚害清淨",
    "T10n0279_058:0305a15": "忍，其心不動故；不責卑賤清淨忍，為上能寬",
    "T10n0279_058:0305a16": "故；有歸咸救清淨忍，捨自身命故；遠離我慢",
    "T10n0279_058:0305a17": "清淨忍，不輕未學故；殘毀不瞋清淨忍，觀察",
    "T10n0279_058:0305a18": "如幻故；有犯無報清淨忍，不見自他故；不隨",
    "T10n0279_058:0305a19": "煩惱清淨忍，離諸境界故；隨順菩薩真實智",
    "T10n0279_058:0305a20": "知一切法無生清淨忍，不由他教，入一切智",
    "T10n0279_058:0305a21": "境界故。是為十。若諸菩薩安住其中，則得一",
    "T10n0279_058:0305a22": "切諸佛不由他悟無上法忍。「佛子！菩薩摩訶",
    "T10n0279_058:0305a23": "薩有十種清淨精進。何等為十？所謂：身清淨",
    "T10n0279_058:0305a24": "精進，承事供養諸佛菩薩及諸師長，尊重",
    "T10n0279_058:0305a25": "福田不退轉故；語清淨精進，隨所聞法廣為",
    "T10n0279_058:0305a26": "他說，讚佛功德無疲倦故；意清淨精進，善能",
    "T10n0279_058:0305a27": "入出慈、悲、喜、捨、禪定、解脫及諸三昧無休息",
    "T10n0279_058:0305a28": "故；正直心清淨精進，無誑無諂，無曲無偽，",
    "T10n0279_058:0305a29": "一切勤修無退轉故；增勝心清淨精進，志常",
    "T10n0279_058:0305b01": "趣求上上智慧，願具一切白淨法故；不唐捐",
    "T10n0279_058:0305b02": "清淨精進，攝取布施、戒、忍、多聞及不放逸乃",
    "T10n0279_058:0305b03": "至菩提無中息故；摧伏一切魔清淨精進，悉",
    "T10n0279_058:0305b04": "能除滅貪欲、瞋恚、愚癡、邪見、一切煩惱、諸纏",
    "T10n0279_058:0305b05": "蓋故；成滿智慧光清淨精進，有所施為悉善",
    "T10n0279_058:0305b06": "觀察，咸使究竟，不令後悔，得一切佛不共法",
    "T10n0279_058:0305b07": "故；無來無去清淨精進，得如實智，入法界門，",
    "T10n0279_058:0305b08": "身、語及心皆悉平等，了相非相，無所著故；成",
    "T10n0279_058:0305b09": "就法光清淨精進，超過諸地，得佛灌頂，以無",
    "T10n0279_058:0305b10": "漏身而示歿生、出家、成道、說法、滅度，具足如",
    "T10n0279_058:0305b11": "是普賢事故。是為十。若諸菩薩安住此法，則",
    "T10n0279_058:0305b12": "得如來無上大清淨精進。「佛子！菩薩摩訶薩",
    "T10n0279_058:0305b13": "有十種清淨禪。何等為十？所謂：常樂出家清",
    "T10n0279_058:0305b14": "淨禪，捨一切所有故；得真善友清淨禪，示教",
    "T10n0279_058:0305b15": "正道故；住阿蘭若忍風雨等清淨禪，離我、我",
    "T10n0279_058:0305b16": "所故；離憒閙眾生清淨禪，常樂寂靜故；心業",
    "T10n0279_058:0305b17": "調柔清淨禪，守護諸根故；心智寂滅清淨禪，",
    "T10n0279_058:0305b18": "一切音聲、諸禪定刺不能亂故；覺道方便清",
    "T10n0279_058:0305b19": "淨禪，觀察一切皆現證故；離於味著清淨禪，",
    "T10n0279_058:0305b20": "不捨欲界故；發起通明清淨禪，知一切眾生",
    "T10n0279_058:0305b21": "根性故；自在遊戲清淨禪，入佛三昧，知無我",
    "T10n0279_058:0305b22": "故。是為十。若諸菩薩安住其中，則得如來無",
    "T10n0279_058:0305b23": "上大清淨禪。「佛子！菩薩摩訶薩有十種清淨",
    "T10n0279_058:0305b24": "慧。何等為十？所謂：知一切因清淨慧，不壞果",
    "T10n0279_058:0305b25": "報故；知一切緣清淨慧，不違和合故；知不斷",
    "T10n0279_058:0305b26": "不常清淨慧，了達緣起皆如實故；拔一切見",
    "T10n0279_058:0305b27": "清淨慧，於眾生相無取捨故；觀一切眾生心",
    "T10n0279_058:0305b28": "行清淨慧，了知如幻故；廣大辯才清淨慧，分",
    "T10n0279_058:0305b29": "別諸法、問答無礙故；一切諸魔、外道、聲聞、獨",
    "T10n0279_058:0305c01": "覺所不能知清淨慧，深入一切如來智故；見",
    "T10n0279_058:0305c02": "一切佛微妙法身、見一切眾生本性清淨、見一",
    "T10n0279_058:0305c03": "切法皆悉寂滅、見一切剎同於虛空清淨慧，",
    "T10n0279_058:0305c04": "知一切相皆無礙故；一切總持、辯才、方便波",
    "T10n0279_058:0305c05": "羅蜜清淨慧，令得一切最勝智故；一念相應",
    "T10n0279_058:0305c06": "金剛智了一切法平等清淨慧，得一切法最",
    "T10n0279_058:0305c07": "尊智故。是為十。若諸菩薩安住其中，則得如",
    "T10n0279_058:0305c08": "來無障礙大智慧。「佛子！菩薩摩訶薩有十種",
    "T10n0279_058:0305c09": "清淨慈。何等為十？所謂：等心清淨慈，普攝眾",
    "T10n0279_058:0305c10": "生無所揀擇故；饒益清淨慈，隨有所作皆",
    "T10n0279_058:0305c11": "令歡喜故；攝物同己清淨慈，究竟皆令出生",
    "T10n0279_058:0305c12": "死故；不捨世間清淨慈，心常緣念集善根故；",
    "T10n0279_058:0305c13": "能至解脫清淨慈，普使眾生除滅一切諸煩",
    "T10n0279_058:0305c14": "惱故；出生菩提清淨慈，普使眾生發求一切",
    "T10n0279_058:0305c15": "智心故；世間無礙清淨慈，放大光明平等普",
    "T10n0279_058:0305c16": "照故；充滿虛空清淨慈，救護眾生無處不至",
    "T10n0279_058:0305c17": "故；法緣清淨慈，證於如如真實法故；無緣清",
    "T10n0279_058:0305c18": "淨慈，入於菩薩離生性故。是為十。若諸菩薩",
    "T10n0279_058:0305c19": "安住此法，則得如來無上廣大清淨慈。「佛子！",
    "T10n0279_058:0305c20": "菩薩摩訶薩有十種清淨悲。何等為十？所謂：",
    "T10n0279_058:0305c21": "無儔伴清淨悲，獨發其心故。無疲厭清淨悲，",
    "T10n0279_058:0305c22": "代一切眾生受苦，不以為勞故。難處受生清",
    "T10n0279_058:0305c23": "淨悲，為度眾生故。善趣受生清淨悲，示現無",
    "T10n0279_058:0305c24": "常故。為邪定眾生清淨悲，歷劫不捨弘誓故。",
    "T10n0279_058:0305c25": "不著己樂清淨悲，普與眾生快樂故。不求恩",
    "T10n0279_058:0305c26": "報清淨悲，修潔其心故。能除顛倒清淨悲，說",
    "T10n0279_058:0305c27": "如實法故。菩薩摩訶薩知一切法本性清淨、",
    "T10n0279_058:0305c28": "無染著、無熱惱，以客塵煩惱故而受眾苦；如",
    "T10n0279_058:0305c29": "是知已，於諸眾生而起大悲，名：本性清淨，為",
    "T10n0279_058:0306a01": "說無垢清淨光明法故。菩薩摩訶薩知一切",
    "T10n0279_058:0306a02": "法如空中鳥迹，眾生癡翳不能照了；觀察",
    "T10n0279_058:0306a03": "於彼，起大悲心，名：真實智，為其開示涅槃法",
    "T10n0279_058:0306a04": "故。是為十。若諸菩薩安住此法，則得如來無",
    "T10n0279_058:0306a05": "上廣大清淨悲。「佛子！菩薩摩訶薩有十種清",
    "T10n0279_058:0306a06": "淨喜。何等為十？所謂：發菩提心清淨喜；悉捨",
    "T10n0279_058:0306a07": "所有清淨喜；不嫌棄破戒眾生而教化成就",
    "T10n0279_058:0306a08": "清淨喜；能忍受造惡眾生，誓願救度清淨喜；",
    "T10n0279_058:0306a09": "捨身求法不生悔心清淨喜；自捨欲樂，常樂",
    "T10n0279_058:0306a10": "法樂清淨喜；令一切眾生捨資生樂，常樂法",
    "T10n0279_058:0306a11": "樂清淨喜；見一切佛恭敬供養無有厭足，法",
    "T10n0279_058:0306a12": "界平等清淨喜；令一切眾生愛樂禪定、解脫、",
    "T10n0279_058:0306a13": "三昧遊戲入出清淨喜；心樂具行順菩薩道",
    "T10n0279_058:0306a14": "一切苦行，證得牟尼寂靜不動無上定慧清淨",
    "T10n0279_058:0306a15": "喜。是為十。若諸菩薩安住此法，則得如來無",
    "T10n0279_058:0306a16": "上廣大清淨喜。「佛子！菩薩摩訶薩有十種清",
    "T10n0279_058:0306a17": "淨捨。何等為十？所謂：一切眾生恭敬供養，不",
    "T10n0279_058:0306a18": "生愛著清淨捨；一切眾生輕慢毀辱，不生瞋",
    "T10n0279_058:0306a19": "恚清淨捨；常行世間，不為世間八法所染清",
    "T10n0279_058:0306a20": "淨捨；於法器眾生待時而化，於無法器亦不",
    "T10n0279_058:0306a21": "生嫌清淨捨；不求二乘學、無學法清淨捨；心",
    "T10n0279_058:0306a22": "常遠離一切欲樂、順煩惱法清淨捨；不歎二",
    "T10n0279_058:0306a23": "乘，厭離生死清淨捨；遠離一切世間語，非涅",
    "T10n0279_058:0306a24": "槃語、非離欲語、不順理語、惱亂他語、聲聞獨覺",
    "T10n0279_058:0306a25": "語，略說乃至一切障菩薩道語皆悉遠離清淨",
    "T10n0279_058:0306a26": "捨；或有眾生，根已成熟發生念慧而未能知",
    "T10n0279_058:0306a27": "最上之法，待時方化清淨捨；或有眾生，菩薩",
    "T10n0279_058:0306a28": "往昔已曾教化至於佛地方可調伏，彼亦待時",
    "T10n0279_058:0306a29": "清淨捨；菩薩摩訶薩於彼二人，無高無下，無",
    "T10n0279_058:0306b01": "取無捨，遠離一切種種分別，恒住正定，入如實",
    "T10n0279_058:0306b02": "法，心得堪忍清淨捨。是為十。若諸菩薩安住",
    "T10n0279_058:0306b03": "其中，則得如來無上廣大清淨捨。",
    "T10n0279_058:0306b04": "「佛子！菩薩摩訶薩有十種義。何等為十？所謂：",
    "T10n0279_058:0306b05": "多聞義，堅固修行故；法義，善巧思擇故；空",
    "T10n0279_058:0306b06": "義，第一義空故；寂靜義，離諸眾生諠憒故；不",
    "T10n0279_058:0306b07": "可說義，不著一切語言故；如實義，了達三世",
    "T10n0279_058:0306b08": "平等故；法界義，一切諸法一味故；真如義，一",
    "T10n0279_058:0306b09": "切如來順入故；實際義，了知究竟如實故；大",
    "T10n0279_058:0306b10": "般涅槃義，滅一切苦而修菩薩諸行故。是為",
    "T10n0279_058:0306b11": "十。若諸菩薩安住此法，則得一切智無上義。",
    "T10n0279_058:0306b12": "「佛子！菩薩摩訶薩有十種法。何等為十？所謂：",
    "T10n0279_058:0306b13": "真實法，如說修行故；離取法，能取、所取悉離",
    "T10n0279_058:0306b14": "故；無諍法，無有一切惑諍故；寂滅法，滅除一",
    "T10n0279_058:0306b15": "切熱惱故；離欲法，一切貪欲皆斷故；無分別",
    "T10n0279_058:0306b16": "法，攀緣分別永息故；無生法，猶如虛空不動",
    "T10n0279_058:0306b17": "故；無為法，離生、住、滅諸相故；本性法，自性無",
    "T10n0279_058:0306b18": "染清淨故；捨一切烏波提涅槃法，能生一切",
    "T10n0279_058:0306b19": "菩薩行，修習不斷故。是為十。若諸菩薩安住",
    "T10n0279_058:0306b20": "其中，則得如來無上廣大法。「佛子！菩薩摩訶",
    "T10n0279_058:0306b21": "薩有十種福德助道具。何等為十？所謂：勸眾",
    "T10n0279_058:0306b22": "生起菩提心，是菩薩福德助道具；不斷三寶",
    "T10n0279_058:0306b23": "種故。隨順十種迴向，是菩薩福德助道具；斷",
    "T10n0279_058:0306b24": "一切不善法，集一切善法故。智慧誘誨，是菩",
    "T10n0279_058:0306b25": "薩福德助道具；超過三界福德故。心無疲倦，",
    "T10n0279_058:0306b26": "是菩薩福德助道具；究竟度脫一切眾生故。",
    "T10n0279_058:0306b27": "悉捨內外一切所有，是菩薩福德助道具；於",
    "T10n0279_058:0306b28": "一切物無所著故。為滿足相好精進不退，是",
    "T10n0279_058:0306b29": "菩薩福德助道具；開門大施無所限故。上、中、",
    "T10n0279_058:0306c01": "下三品善根，悉以迴向無上菩提，心無所輕，",
    "T10n0279_058:0306c02": "是菩薩福德助道具；善巧方便相應故。於邪",
    "T10n0279_058:0306c03": "定、下劣、不善眾生，皆生大悲，不懷輕賤，是菩",
    "T10n0279_058:0306c04": "薩福德助道具；常起大人弘誓心故。恭敬供",
    "T10n0279_058:0306c05": "養一切如來，於一切菩薩起如來想，令一切",
    "T10n0279_058:0306c06": "眾生皆生歡喜，是菩薩福德助道具；守本志",
    "T10n0279_058:0306c07": "願極堅牢故。菩薩摩訶薩於阿僧祇劫積集",
    "T10n0279_058:0306c08": "善根，自欲取證無上菩提如在掌中，然悉捨",
    "T10n0279_058:0306c09": "與一切眾生，心無憂惱亦無悔恨，其心廣大",
    "T10n0279_058:0306c10": "等虛空界，此是菩薩福德助道具；起大智慧",
    "T10n0279_058:0306c11": "證大法故。是為十。若諸菩薩安住其中，則具",
    "T10n0279_058:0306c12": "足如來無上廣大福德聚。「佛子！菩薩摩訶薩",
    "T10n0279_058:0306c13": "有十種智慧助道具。何等為十？所謂：親近多",
    "T10n0279_058:0306c14": "聞真善知識，恭敬供養，尊重禮拜，種種隨",
    "T10n0279_058:0306c15": "順，不違其教，是為一；一切正直無虛矯故。",
    "T10n0279_058:0306c16": "永離憍慢，常行謙敬，身、語、意業無有麁獷，",
    "T10n0279_058:0306c17": "柔和善順，不偽不曲，是為二；其身堪作佛法",
    "T10n0279_058:0306c18": "器故。念慧隨覺未曾散亂，慚愧柔和，心安不",
    "T10n0279_058:0306c19": "動，常憶六念，常行六敬，常隨順住六堅固法，",
    "T10n0279_058:0306c20": "是為三；與十種智為方便故。樂法、樂義，以法",
    "T10n0279_058:0306c21": "為樂，常樂聽聞無有厭足，捨離世論及世言",
    "T10n0279_058:0306c22": "說，專心聽受出世間語，遠離小乘，入大乘慧，",
    "T10n0279_058:0306c23": "是為四；一心憶念無散動故。六波羅蜜心專",
    "T10n0279_058:0306c24": "荷負，四種梵住行已成熟，隨順明法悉善修",
    "T10n0279_058:0306c25": "行，聰敏智人皆勤請問，遠離惡趣，歸向善",
    "T10n0279_058:0306c26": "道，心常愛樂，正念觀察，調伏己情，守護他",
    "T10n0279_058:0306c27": "意，是為五；堅固修行真實行故。常樂出離，不",
    "T10n0279_058:0306c28": "著三有，恒覺自心，曾無惡念，三覺已絕，三業",
    "T10n0279_058:0306c29": "皆善，決定了知心之自性，是為六；能令自他",
    "T10n0279_058:0307a01": "心清淨故。觀察五蘊皆如幻事，界如毒蛇，處",
    "T10n0279_058:0307a02": "如空聚，一切諸法如幻、如焰、如水中月、如夢、",
    "T10n0279_058:0307a03": "如影、如響、如像、如空中畫、如旋火輪、如虹",
    "T10n0279_058:0307a04": "霓色、如日月光，無相無形，非常非斷，不來",
    "T10n0279_058:0307a05": "不去，亦無所住，如是觀察，知一切法無生無",
    "T10n0279_058:0307a06": "滅，是為七；知一切法性空寂故。菩薩摩訶薩",
    "T10n0279_058:0307a07": "聞一切法無我、無眾生、無壽者、無補伽羅、無",
    "T10n0279_058:0307a08": "心、無境、無貪瞋癡、無身、無物、無主、無待、無著、",
    "T10n0279_058:0307a09": "無行，如是一切皆無所有、悉歸寂滅，聞已深",
    "T10n0279_058:0307a10": "信，不疑不謗，是為八；以能成就圓滿解故。菩",
    "T10n0279_058:0307a11": "薩摩訶薩善調諸根，如理修行，恒住止觀，心",
    "T10n0279_058:0307a12": "意寂靜，一切動念皆悉不生，無我、無人、無作、",
    "T10n0279_058:0307a13": "無行、無計我想、無計我業、無有瘡疣、無有瘢",
    "T10n0279_058:0307a14": "痕，亦無於此所得之忍，身、語、意業無來無去，",
    "T10n0279_058:0307a15": "無有精進亦無勇猛，觀一切眾生、一切諸法，",
    "T10n0279_058:0307a16": "心皆平等而無所住，非此岸、非彼岸，此彼性",
    "T10n0279_058:0307a17": "離，無所從來，無所至去，常以智慧如是思",
    "T10n0279_058:0307a18": "惟，是為九；到分別相彼岸處故。菩薩摩訶",
    "T10n0279_058:0307a19": "薩見緣起法故見法清淨，見法清淨故見國",
    "T10n0279_058:0307a20": "土清淨，見國土清淨故見虛空清淨，見虛空",
    "T10n0279_058:0307a21": "清淨故見法界清淨，見法界清淨故見智慧",
    "T10n0279_058:0307a22": "清淨，是為十；修行積集一切智故。佛子！是為",
    "T10n0279_058:0307a23": "菩薩摩訶薩十種智慧助道具。若諸菩薩安",
    "T10n0279_058:0307a24": "住此法，則得如來一切法無障礙清淨微妙",
    "T10n0279_058:0307a25": "智慧聚。「佛子！菩薩摩訶薩有十種明足。何等",
    "T10n0279_058:0307a26": "為十？所謂：善分別諸法明足；不取著諸法明",
    "T10n0279_058:0307a27": "足；離顛倒見明足；智慧光照諸根明足；巧發",
    "T10n0279_058:0307a28": "起正精進明足；能深入真諦智明足；滅煩惱",
    "T10n0279_058:0307a29": "業成就盡智無生智明足；天眼智普觀察",
    "T10n0279_058:0307b01": "明足；宿住念知前際清淨明足；漏盡神通智",
    "T10n0279_058:0307b02": "斷眾生諸漏明足。是為十。若諸菩薩安住此",
    "T10n0279_058:0307b03": "法，則得如來於一切佛法無上大光明。「佛子！",
    "T10n0279_058:0307b04": "菩薩摩訶薩有十種求法。何等為十？所謂：直",
    "T10n0279_058:0307b05": "心求法，無有諂誑故；精進求法，遠離懈慢故；",
    "T10n0279_058:0307b06": "一向求法，不惜身命故；為斷一切眾生煩惱",
    "T10n0279_058:0307b07": "求法，不為名利恭敬故；為饒益自他一切眾",
    "T10n0279_058:0307b08": "生求法，不但自利故；為入智慧求法，不樂文",
    "T10n0279_058:0307b09": "字故；為出生死求法，不貪世樂故；為度眾生",
    "T10n0279_058:0307b10": "求法，發菩提心故；為斷一切眾生疑求法，令",
    "T10n0279_058:0307b11": "無猶豫故；為滿足佛法求法，不樂餘乘故。是",
    "T10n0279_058:0307b12": "為十。若諸菩薩安住此法，則得不由他教一",
    "T10n0279_058:0307b13": "切佛法大智慧。「佛子！菩薩摩訶薩有十種明",
    "T10n0279_058:0307b14": "了法。何等為十？所謂：隨順世俗生長善根，是",
    "T10n0279_058:0307b15": "童蒙凡夫明了法；得無礙不壞信，覺法自性，",
    "T10n0279_058:0307b16": "是隨信行人明了法；勤修習法，隨順法住，是",
    "T10n0279_058:0307b17": "隨法行人明了法；遠離八邪，向八正道，是",
    "T10n0279_058:0307b18": "第八人明了法；除滅眾結，斷生死漏，見真實",
    "T10n0279_058:0307b19": "諦，是須陀洹人明了法；觀味是患，知無往來，",
    "T10n0279_058:0307b20": "是斯陀含人明了法；不樂三界，求盡有漏，於",
    "T10n0279_058:0307b21": "受生法乃至一念不生愛著，是阿那含人明了",
    "T10n0279_058:0307b22": "法；獲六神通，得八解脫，九定、四辯悉皆成就，",
    "T10n0279_058:0307b23": "是阿羅漢人明了法；性樂觀察一味緣起，心",
    "T10n0279_058:0307b24": "常寂靜，知足少事，解因自得，悟不由他，成就種",
    "T10n0279_058:0307b25": "種神通智慧，是辟支佛人明了法；智慧廣大，",
    "T10n0279_058:0307b26": "諸根明利，常樂度脫一切眾生，勤修福智助道",
    "T10n0279_058:0307b27": "之法，如來所有十力、無畏、一切功德具足圓滿，",
    "T10n0279_058:0307b28": "是菩薩人明了法。是為十。若諸菩薩安住此",
    "T10n0279_058:0307b29": "法，則得如來無上大智明了法。「佛子！菩薩摩",
    "T10n0279_058:0307c01": "訶薩有十種修行法。何等為十？所謂：恭敬尊",
    "T10n0279_058:0307c02": "重諸善知識修行法；常為諸天之所覺悟修",
    "T10n0279_058:0307c03": "行法；於諸佛所常懷慚愧修行法；哀愍眾生",
    "T10n0279_058:0307c04": "不捨生死修行法；事必究竟心無變動修行",
    "T10n0279_058:0307c05": "法；專念隨逐發大乘心諸菩薩眾精勤修學",
    "T10n0279_058:0307c06": "修行法；遠離邪見勤求正道修行法；摧破眾",
    "T10n0279_058:0307c07": "魔及煩惱業修行法；知諸眾生根性勝劣而",
    "T10n0279_058:0307c08": "為說法令住佛地修行法；安住無邊廣大法",
    "T10n0279_058:0307c09": "界除滅煩惱令身清淨修行法。是為十。若諸",
    "T10n0279_058:0307c10": "菩薩安住其中，則得如來無上修行法。「佛子！",
    "T10n0279_058:0307c11": "菩薩摩訶薩有十種魔。何等為十？所謂：蘊魔，",
    "T10n0279_058:0307c12": "生諸取故；煩惱魔，恒雜染故；業魔，能障礙",
    "T10n0279_058:0307c13": "故；心魔，起高慢故；死魔，捨生處故；天魔，自",
    "T10n0279_058:0307c14": "憍縱故；善根魔，恒執取故；三昧魔，久耽味",
    "T10n0279_058:0307c15": "故；善知識魔，起著心故；菩提法智魔，不願捨",
    "T10n0279_058:0307c16": "離故。是為十。菩薩摩訶薩應作方便，速求遠",
    "T10n0279_058:0307c17": "離。「佛子！菩薩摩訶薩有十種魔業。何等為",
    "T10n0279_058:0307c18": "十？所謂：忘失菩提心修諸善根，是為魔業；惡",
    "T10n0279_058:0307c19": "心布施，瞋心持戒，捨惡性人，遠懈怠者，輕",
    "T10n0279_058:0307c20": "慢亂意，譏嫌惡慧，是為魔業；於甚深法心生",
    "T10n0279_058:0307c21": "慳吝，有堪化者而不為說，若得財利恭敬",
    "T10n0279_058:0307c22": "供養，雖非法器而強為說，是為魔業；不樂聽",
    "T10n0279_058:0307c23": "聞諸波羅蜜，假使聞說而不修行，雖亦修行",
    "T10n0279_058:0307c24": "多生懈怠，以懈怠故，志意狹劣，不求無上大",
    "T10n0279_058:0307c25": "菩提法，是為魔業；遠善知識，近惡知識，樂求",
    "T10n0279_058:0307c26": "二乘，不樂受生，志尚涅槃離欲寂靜，是為魔",
    "T10n0279_058:0307c27": "業；於菩薩所起瞋恚心，惡眼視之，求其罪",
    "T10n0279_058:0307c28": "釁，說其過惡，斷彼所有財利供養，是為魔",
    "T10n0279_058:0307c29": "業；誹謗正法不樂聽聞，假使得聞便生毀",
    "T10n0279_058:0308a01": "呰，見人說法不生尊重，言自說是，餘說悉",
    "T10n0279_058:0308a02": "非，是為魔業；樂學世論巧術文詞，開闡二",
    "T10n0279_058:0308a03": "乘，隱覆深法，或以妙義授非其人，遠離菩",
    "T10n0279_058:0308a04": "提住於邪道，是為魔業；已得解脫、已安隱",
    "T10n0279_058:0308a05": "者常樂親近而供養之，未得解脫、未安隱",
    "T10n0279_058:0308a06": "者不肯親近亦不教化，是為魔業；增長我",
    "T10n0279_058:0308a07": "慢，無有恭敬，於諸眾生多行惱害，不求正",
    "T10n0279_058:0308a08": "法真實智慧，其心弊惡難可開悟，是為魔業。",
    "T10n0279_058:0308a09": "是為十。菩薩摩訶薩應速遠離，勤求佛業。「佛",
    "T10n0279_058:0308a10": "子！菩薩摩訶薩有十種捨離魔業。何等為十？",
    "T10n0279_058:0308a11": "所謂：近善知識恭敬供養，捨離魔業；不自尊",
    "T10n0279_058:0308a12": "舉，不自讚歎，捨離魔業；於佛深法信解不",
    "T10n0279_058:0308a13": "謗，捨離魔業；未曾忘失一切智心，捨離魔業；",
    "T10n0279_058:0308a14": "勤修妙行恒不放逸，捨離魔業；常求一切菩",
    "T10n0279_058:0308a15": "薩藏法，捨離魔業；恒演說法，心無疲倦，捨離",
    "T10n0279_058:0308a16": "魔業；歸依十方一切諸佛，起救護想，捨離魔",
    "T10n0279_058:0308a17": "業；信受憶念一切諸佛，神力加持，捨離魔",
    "T10n0279_058:0308a18": "業；與一切菩薩同種善根，平等無二，捨離魔",
    "T10n0279_058:0308a19": "業。是為十。若諸菩薩安住此法，則能出離一",
    "T10n0279_058:0308a20": "切魔道。",
    "T10n0279_058:0308a21": "「佛子！菩薩摩訶薩有十種見佛。何等為十？所",
    "T10n0279_058:0308a22": "謂：於安住世間成正覺佛無著見；願佛出生",
    "T10n0279_058:0308a23": "見；業報佛深信見；住持佛隨順見；涅槃佛深",
    "T10n0279_058:0308a24": "入見；法界佛普至見；心佛安住見；三昧佛無",
    "T10n0279_058:0308a25": "量無依見；本性佛明了見；隨樂佛普受見。是",
    "T10n0279_058:0308a26": "為十。若諸菩薩安住此法，則常得見無上如",
    "T10n0279_058:0308a27": "來。「佛子！菩薩摩訶薩有十種佛業。何等為",
    "T10n0279_058:0308a28": "十？所謂：隨時開導，是佛業；令正修行故。夢中",
    "T10n0279_058:0308a29": "令見，是佛業；覺昔善根故。為他演說所未聞",
    "T10n0279_058:0308b01": "經，是佛業；令生智斷疑故。為悔纏所纏者說",
    "T10n0279_058:0308b02": "出離法，是佛業；令離疑心故。若有眾生起慳",
    "T10n0279_058:0308b03": "吝心，乃至惡慧心、二乘心、損害心、疑惑心、",
    "T10n0279_058:0308b04": "散動心、憍慢心，為現如來眾相莊嚴身，是佛",
    "T10n0279_058:0308b05": "業；生長過去善根故。於正法難遇時，廣為說",
    "T10n0279_058:0308b06": "法，令其聞已，得陀羅尼智、神通智，普能利益",
    "T10n0279_058:0308b07": "無量眾生，是佛業；勝解清淨故。若有魔事起，",
    "T10n0279_058:0308b08": "能以方便現虛空界等聲，說不損惱他法以",
    "T10n0279_058:0308b09": "為對治，令其開悟，眾魔聞已威光歇滅，是佛",
    "T10n0279_058:0308b10": "業；志樂殊勝，威德大故。其心無間，常自守",
    "T10n0279_058:0308b11": "護，不令證入二乘正位，若有眾生根性未熟，",
    "T10n0279_058:0308b12": "終不為說解脫境界，是佛業；本願所作故。生",
    "T10n0279_058:0308b13": "死結漏一切皆離，修菩薩行相續不斷，以大",
    "T10n0279_058:0308b14": "悲心攝取眾生，令其起行究竟解脫，是佛業；",
    "T10n0279_058:0308b15": "不斷修行菩薩行故。菩薩摩訶薩了達自身",
    "T10n0279_058:0308b16": "及以眾生本來寂滅不驚不怖而勤修福智",
    "T10n0279_058:0308b17": "無有厭足，雖知一切法無有造作而亦不捨",
    "T10n0279_058:0308b18": "諸法自相，雖於諸境界永離貪欲而常樂瞻",
    "T10n0279_058:0308b19": "奉諸佛色身，雖知不由他悟入於法而種種",
    "T10n0279_058:0308b20": "方便求一切智，雖知諸國土皆如虛空而常",
    "T10n0279_058:0308b21": "樂莊嚴一切佛剎，雖恒觀察無人無我而教",
    "T10n0279_058:0308b22": "化眾生無有疲厭，雖於法界本來不動而以",
    "T10n0279_058:0308b23": "神通智力現眾變化，雖已成就一切智智而",
    "T10n0279_058:0308b24": "修菩薩行無有休息，雖知諸法不可言說而",
    "T10n0279_058:0308b25": "轉淨法輪令眾心喜，雖能示現諸佛神力而",
    "T10n0279_058:0308b26": "不厭捨菩薩之身，雖現入於大般涅槃而一",
    "T10n0279_058:0308b27": "切處示現受生，能作如是權實雙行法，是佛",
    "T10n0279_058:0308b28": "業。是為十。若諸菩薩安住其中，則得不由他",
    "T10n0279_058:0308b29": "教無上無師廣大業。「佛子！菩薩摩訶薩有十",
    "T10n0279_058:0308c01": "種慢業。何等為十？所謂：於師、僧、父母、沙門、婆",
    "T10n0279_058:0308c02": "羅門、住於正道向正道者，尊重福田所而不",
    "T10n0279_058:0308c03": "恭敬，是慢業；或有法師獲最勝法，乘於大乘，",
    "T10n0279_058:0308c04": "知出要道，得陀羅尼，演說契經廣大之法無",
    "T10n0279_058:0308c05": "有休息，而於其所起高慢心，及於所說法不",
    "T10n0279_058:0308c06": "生恭敬，是慢業；於眾會中聞說妙法，不肯歎",
    "T10n0279_058:0308c07": "美令人信受，是慢業；好起過慢，自高陵物，不",
    "T10n0279_058:0308c08": "見己失，不知自短，是慢業；好起過過慢，見有",
    "T10n0279_058:0308c09": "德人應讚不讚，見他讚歎不生歡喜，是慢業；",
    "T10n0279_058:0308c10": "見有法師為人說法，知是法、是律、是真實、是",
    "T10n0279_058:0308c11": "佛語，為嫌其人亦嫌其法，自起誹謗亦令他",
    "T10n0279_058:0308c12": "謗，是慢業；自求高座，自稱法師，應受供給，不",
    "T10n0279_058:0308c13": "應執事，見有耆舊久修行人不起逢迎、不肯",
    "T10n0279_058:0308c14": "承事，是慢業；見有德人，顰蹙不喜，言辭麁",
    "T10n0279_058:0308c15": "獷，伺其過失，是慢業；見有聰慧知法之人，不",
    "T10n0279_058:0308c16": "肯親近恭敬供養，不肯諮問：『何等為善？何等",
    "T10n0279_058:0308c17": "不善？何等應作？何等不應作？作何等業，於長",
    "T10n0279_058:0308c18": "夜中而得種種利益安樂？』愚癡頑很，我慢所",
    "T10n0279_058:0308c19": "吞，終不能見出要之道，是慢業；復有眾生慢",
    "T10n0279_058:0308c20": "心所覆，諸佛出世不能親近恭敬供養，新善",
    "T10n0279_058:0308c21": "不起，舊善消滅，不應說而說，不應諍而諍，未",
    "T10n0279_058:0308c22": "來必墮險難深坑，於百千劫尚不值佛，何況",
    "T10n0279_058:0308c23": "聞法！但以曾發菩提心故，終自醒悟，是慢業。",
    "T10n0279_058:0308c24": "是為十。「若諸菩薩離此慢業，則得十種智業。",
    "T10n0279_058:0308c25": "何等為十？所謂：信解業報，不壞因果，是智業；",
    "T10n0279_058:0308c26": "不捨菩提心，常念諸佛，是智業；近善知識恭",
    "T10n0279_058:0308c27": "敬供養，其心尊重終無厭怠，是智業；樂法、樂",
    "T10n0279_058:0308c28": "義無有厭足，遠離邪念，勤修正念，是智業；",
    "T10n0279_058:0308c29": "於一切眾生離於我慢，於諸菩薩起如來想，",
    "T10n0279_058:0309a01": "愛重正法如惜己身，尊奉如來如護己命，於",
    "T10n0279_058:0309a02": "修行者生諸佛想，是智業；身、語、意業無諸不",
    "T10n0279_058:0309a03": "善，讚美賢聖，隨順菩提，是智業；不壞緣起，",
    "T10n0279_058:0309a04": "離諸邪見，破闇得明，照一切法，是智業；十種",
    "T10n0279_058:0309a05": "迴向隨順修行，於諸波羅蜜起慈母想，於善",
    "T10n0279_058:0309a06": "巧方便起慈父想，以深淨心入菩提舍，是智",
    "T10n0279_058:0309a07": "業；施、戒、多聞、止觀、福慧，如是一切助道之法",
    "T10n0279_058:0309a08": "常勤積集無有厭倦，是智業；若有一業為佛",
    "T10n0279_058:0309a09": "所讚，能破眾魔煩惱鬪諍，能離一切障、蓋、纏、",
    "T10n0279_058:0309a10": "縛，能教化調伏一切眾生，能隨順智慧攝取",
    "T10n0279_058:0309a11": "正法，能嚴淨佛剎，能發起通明，皆勤修習無",
    "T10n0279_058:0309a12": "有懈退，是智業。是為十。若諸菩薩安住其",
    "T10n0279_058:0309a13": "中，則得如來一切善巧方便無上大智業。「佛",
    "T10n0279_058:0309a14": "子！菩薩摩訶薩有十種魔所攝持。何等為十？",
    "T10n0279_058:0309a15": "所謂：懈怠心，魔所攝持；志樂狹劣，魔所攝持；",
    "T10n0279_058:0309a16": "於少行生足，魔所攝持；受一非餘，魔所攝持；",
    "T10n0279_058:0309a17": "不發大願，魔所攝持；樂處寂滅，斷除煩惱，魔",
    "T10n0279_058:0309a18": "所攝持；永斷生死，魔所攝持；捨菩薩行，魔所",
    "T10n0279_058:0309a19": "攝持；不化眾生，魔所攝持；疑謗正法，魔所攝",
    "T10n0279_058:0309a20": "持。是為十。「若諸菩薩能棄捨此魔所攝持，則",
    "T10n0279_058:0309a21": "得十種佛所攝持。何等為十？所謂：初始能發",
    "T10n0279_058:0309a22": "菩提之心，佛所攝持；於生生中持菩提心不",
    "T10n0279_058:0309a23": "令忘失，佛所攝持；覺諸魔事，悉能遠離，佛所",
    "T10n0279_058:0309a24": "攝持；聞諸波羅蜜，如說修行，佛所攝持；知生",
    "T10n0279_058:0309a25": "死苦而不厭惡，佛所攝持；觀甚深法，得無量",
    "T10n0279_058:0309a26": "果，佛所攝持；為諸眾生說二乘法，而不證取",
    "T10n0279_058:0309a27": "彼乘解脫，佛所攝持；樂觀無為法而不住其",
    "T10n0279_058:0309a28": "中，於有為、無為不生二想，佛所攝持；至無生",
    "T10n0279_058:0309a29": "處而現受生，佛所攝持；雖證得一切智，而起",
    "T10n0279_058:0309b01": "菩薩行，不斷菩薩種，佛所攝持。是為十。若諸",
    "T10n0279_058:0309b02": "菩薩安住其中，則得諸佛無上攝持力。「佛子！",
    "T10n0279_058:0309b03": "菩薩摩訶薩有十種法所攝持。何等為十？所",
    "T10n0279_058:0309b04": "謂：知一切行無常，法所攝持；知一切行苦，法",
    "T10n0279_058:0309b05": "所攝持；知一切行無我，法所攝持；知一切法",
    "T10n0279_058:0309b06": "寂滅涅槃，法所攝持；知諸法從緣起，無緣則",
    "T10n0279_058:0309b07": "不起，法所攝持；知不正思惟故起於無明，無",
    "T10n0279_058:0309b08": "明起故乃至老死起，不正思惟滅故無明滅，",
    "T10n0279_058:0309b09": "無明滅故乃至老死滅，法所攝持；知三解脫",
    "T10n0279_058:0309b10": "門出生聲聞乘，證無諍法出生獨覺乘，法所",
    "T10n0279_058:0309b11": "攝持；知六波羅蜜、四攝法出生大乘，法所攝",
    "T10n0279_058:0309b12": "持；知一切剎、一切法、一切眾生、一切世是",
    "T10n0279_058:0309b13": "佛智境界，法所攝持；知斷一切念，捨一切取，",
    "T10n0279_058:0309b14": "離前後際，隨順涅槃，法所攝持。是為十。若諸",
    "T10n0279_058:0309b15": "菩薩安住其中，則得一切諸佛無上法所攝",
    "T10n0279_058:0309b16": "持。",
    "T10n0279_058:0309b17": "「佛子！菩薩摩訶薩住兜率天，有十種所作業。",
    "T10n0279_058:0309b18": "何等為十？所謂：為欲界諸天子說厭離法言：",
    "T10n0279_058:0309b19": "『一切自在皆是無常，一切快樂悉當衰謝。』勸",
    "T10n0279_058:0309b20": "彼諸天發菩提心。是為第一所作業。為色界",
    "T10n0279_058:0309b21": "諸天說入出諸禪解脫三昧，若於其中而生",
    "T10n0279_058:0309b22": "愛著，因愛復起身見、邪見、無明等者，則為其",
    "T10n0279_058:0309b23": "說如實智慧；若於一切色、非色法起顛倒想，",
    "T10n0279_058:0309b24": "以為清淨，為說不淨皆是無常，勸其令發菩",
    "T10n0279_058:0309b25": "提之心。是為第二所作業。菩薩摩訶薩住兜",
    "T10n0279_058:0309b26": "率天，入三昧，名：光明莊嚴，身放光明，遍照三",
    "T10n0279_058:0309b27": "千大千世界，隨眾生心，以種種音而為說法；",
    "T10n0279_058:0309b28": "眾生聞已，信心清淨，命終生於兜率天中，勸",
    "T10n0279_058:0309b29": "其令發菩提之心。是為第三所作業。菩薩摩",
    "T10n0279_058:0309c01": "訶薩在兜率天，以無障礙眼普見十方兜率",
    "T10n0279_058:0309c02": "天中一切菩薩，彼諸菩薩皆亦見此；互相見",
    "T10n0279_058:0309c03": "已，論說妙法，謂：降神母胎、初生、出家、往詣道",
    "T10n0279_058:0309c04": "場、具大莊嚴；而復示現往昔已來所行之行，",
    "T10n0279_058:0309c05": "以彼行故成此大智；所有功德不離本處，而",
    "T10n0279_058:0309c06": "能示現如是等事。是為第四所作業。菩薩摩",
    "T10n0279_058:0309c07": "訶薩住兜率天，十方一切兜率天宮諸菩薩",
    "T10n0279_058:0309c08": "眾，皆悉來集，恭敬圍遶；爾時，菩薩摩訶薩欲",
    "T10n0279_058:0309c09": "令彼諸菩薩皆滿其願生歡喜故，隨彼菩薩",
    "T10n0279_058:0309c10": "所應住地、所行所斷、所修所證，演說法門；彼",
    "T10n0279_058:0309c11": "諸菩薩聞說法已，皆大歡喜，得未曾有，各還",
    "T10n0279_058:0309c12": "本土所住宮殿。是為第五所作業。菩薩摩訶",
    "T10n0279_058:0309c13": "薩住兜率天時，欲界主天魔波旬，為欲壞亂",
    "T10n0279_058:0309c14": "菩薩業故，眷屬圍遶詣菩薩所；爾時，菩薩為",
    "T10n0279_058:0309c15": "摧伏魔軍故，住金剛道所攝般若波羅蜜方",
    "T10n0279_058:0309c16": "便善巧智慧門，以柔軟、麁獷二種語而為說",
    "T10n0279_058:0309c17": "法，令魔波旬不得其便；魔見菩薩自在威",
    "T10n0279_058:0309c18": "力，皆發阿耨多羅三藐三菩提心。是為第六",
    "T10n0279_058:0309c19": "所作業。菩薩摩訶薩住兜率天，知欲界諸天",
    "T10n0279_058:0309c20": "子不樂聞法；爾時，菩薩出大音聲，遍告之",
    "T10n0279_058:0309c21": "言：『今日菩薩當於宮中現希有事，若欲見",
    "T10n0279_058:0309c22": "者宜速往詣。』時，諸天子聞是語已，無量百千",
    "T10n0279_058:0309c23": "億那由他皆來集會；爾時，菩薩見諸天眾",
    "T10n0279_058:0309c24": "皆來集已，為現宮中諸希有事；彼諸天子曾",
    "T10n0279_058:0309c25": "未見聞，既得見已，皆大歡喜，其心醉沒；又於",
    "T10n0279_058:0309c26": "樂中出聲告言：『諸仁者！一切諸行皆悉無",
    "T10n0279_058:0309c27": "常，一切諸行皆悉是苦，一切諸法皆悉無",
    "T10n0279_058:0309c28": "我，涅槃寂滅。』又復告言：『汝等皆應修菩薩行，",
    "T10n0279_058:0309c29": "皆當圓滿一切智智。』彼諸天子聞此法音，憂",
    "T10n0279_058:0310a01": "歎諮嗟而生厭離，靡不皆發菩提之心。是為",
    "T10n0279_058:0310a02": "第七所作業。菩薩摩訶薩住兜率宮，不捨本",
    "T10n0279_058:0310a03": "處，悉能往詣十方無量一切佛所，見諸如來",
    "T10n0279_058:0310a04": "親近禮拜恭敬聽法；爾時，諸佛欲令菩薩獲",
    "T10n0279_058:0310a05": "得最上灌頂法故，為說菩薩地，名：一切神通，",
    "T10n0279_058:0310a06": "以一念相應慧，具足一切最勝功德，入一切",
    "T10n0279_058:0310a07": "智智位。是為第八所作業。菩薩摩訶薩住兜",
    "T10n0279_058:0310a08": "率宮，為欲供養諸如來故，以大神力興起種",
    "T10n0279_058:0310a09": "種諸供養具，名：殊勝可樂，遍法界、虛空界、一",
    "T10n0279_058:0310a10": "切世界供養諸佛；彼世界中無量眾生見此",
    "T10n0279_058:0310a11": "供養，皆發阿耨多羅三藐三菩提心。是為第",
    "T10n0279_058:0310a12": "九所作業。菩薩摩訶薩住兜率天，出無量無",
    "T10n0279_058:0310a13": "邊如幻如影法門，周遍十方一切世界，示現",
    "T10n0279_058:0310a14": "種種色、種種相、種種形體、種種威儀、種種事",
    "T10n0279_058:0310a15": "業、種種方便、種種譬諭、種種言說，隨眾生",
    "T10n0279_058:0310a16": "心皆令歡喜。是為第十所作業。佛子！是為",
    "T10n0279_058:0310a17": "菩薩摩訶薩住兜率天十種所作業。若諸菩",
    "T10n0279_058:0310a18": "薩成就此法，則能於後下生人間。「佛子！菩",
    "T10n0279_058:0310a19": "薩摩訶薩於兜率天將下生時，現十種事。何",
    "T10n0279_058:0310a20": "等為十？佛子！菩薩摩訶薩於兜率天下生之",
    "T10n0279_058:0310a21": "時，從於足下放大光明，名：安樂莊嚴，普照三",
    "T10n0279_058:0310a22": "千大千世界一切惡趣諸難眾生；觸斯光者，",
    "T10n0279_058:0310a23": "莫不皆得離苦安樂；得安樂已，悉知將有奇",
    "T10n0279_058:0310a24": "特大人出興于世。是為第一所示現事。佛",
    "T10n0279_058:0310a25": "子！菩薩摩訶薩於兜率天下生之時，從於眉",
    "T10n0279_058:0310a26": "間白毫相中放大光明，名曰：覺悟，普照三千",
    "T10n0279_058:0310a27": "大千世界，照彼宿世一切同行諸菩薩身；彼",
    "T10n0279_058:0310a28": "諸菩薩蒙光照已，咸知菩薩將欲下生，各各",
    "T10n0279_058:0310a29": "出興無量供具，詣菩薩所而為供養。是為第",
    "T10n0279_058:0310b01": "二所示現事。佛子！菩薩摩訶薩於兜率天將",
    "T10n0279_058:0310b02": "下生時，於右掌中放大光明，名：清淨境界，悉",
    "T10n0279_058:0310b03": "能嚴淨一切三千大千世界，其中若有已得",
    "T10n0279_058:0310b04": "無漏諸辟支佛覺斯光者，即捨壽命；若不覺",
    "T10n0279_058:0310b05": "者，光明力故，徙置他方餘世界中；一切諸",
    "T10n0279_058:0310b06": "魔及諸外道、有見眾生，皆亦徙置他方世界，",
    "T10n0279_058:0310b07": "唯除諸佛神力所持應化眾生。是為第三所",
    "T10n0279_058:0310b08": "示現事。佛子！菩薩摩訶薩於兜率天將下生",
    "T10n0279_058:0310b09": "時，從其兩膝放大光明，名：清淨莊嚴，普照一",
    "T10n0279_058:0310b10": "切諸天宮殿，下從護世，上至淨居，靡不周遍；",
    "T10n0279_058:0310b11": "彼諸天等，咸知菩薩於兜率天將欲下生，俱",
    "T10n0279_058:0310b12": "懷戀慕，悲歎憂惱，各持種種華鬘、衣服、塗香、",
    "T10n0279_058:0310b13": "末香、幡蓋、妓樂，詣菩薩所恭敬供養，隨逐",
    "T10n0279_058:0310b14": "下生乃至涅槃。是為第四所示現事。佛子！菩",
    "T10n0279_058:0310b15": "薩摩訶薩在兜率天將下生時，於卍字金",
    "T10n0279_058:0310b16": "剛莊嚴心藏中放大光明，名：無能勝幢，普照",
    "T10n0279_058:0310b17": "十方一切世界金剛力士；時，有百億金剛力",
    "T10n0279_058:0310b18": "士皆悉來集，隨逐侍衛，始於下生，乃至涅",
    "T10n0279_058:0310b19": "槃。是為第五所示現事。佛子！菩薩摩訶薩於",
    "T10n0279_058:0310b20": "兜率天將下生時，從其身上一切毛孔放大",
    "T10n0279_058:0310b21": "光明，名：分別眾生，普照一切大千世界，遍觸",
    "T10n0279_058:0310b22": "一切諸菩薩身，復觸一切諸天世人；諸菩薩",
    "T10n0279_058:0310b23": "等咸作是念：『我應住此，供養如來，教化眾",
    "T10n0279_058:0310b24": "生。』是為第六所示現事。佛子！菩薩摩訶薩於",
    "T10n0279_058:0310b25": "兜率天將下生時，從大摩尼寶藏殿中放大",
    "T10n0279_058:0310b26": "光明，名：善住觀察，照此菩薩當生之處所託",
    "T10n0279_058:0310b27": "王宮；其光照已，諸餘菩薩皆共隨逐下閻浮",
    "T10n0279_058:0310b28": "提，若於其家、若其聚落、若其城邑而現受",
    "T10n0279_058:0310b29": "生，為欲教化諸眾生故。是為第七所示現事。",
    "T10n0279_058:0310c01": "佛子！菩薩摩訶薩於兜率天臨下生時，從天",
    "T10n0279_058:0310c02": "宮殿及大樓閣諸莊嚴中放大光明，名：一切",
    "T10n0279_058:0310c03": "宮殿清淨莊嚴，照所生母腹；光明照已，令菩",
    "T10n0279_058:0310c04": "薩母安隱快樂，具足成就一切功德，其母腹",
    "T10n0279_058:0310c05": "中自然而有廣大樓閣大摩尼寶而為莊嚴，",
    "T10n0279_058:0310c06": "為欲安處菩薩身故。是為第八所示現事。佛",
    "T10n0279_058:0310c07": "子！菩薩摩訶薩於兜率天臨下生時，從兩足",
    "T10n0279_058:0310c08": "下放大光明，名為：善住；若諸天子及諸梵",
    "T10n0279_058:0310c09": "天其命將終，蒙光照觸皆得住壽，供養菩",
    "T10n0279_058:0310c10": "薩從初下生乃至涅槃。是為第九所示現事。",
    "T10n0279_058:0310c11": "佛子！菩薩摩訶薩於兜率天臨下生時，從",
    "T10n0279_058:0310c12": "隨好中放大光明，名曰：眼莊嚴，示現菩薩",
    "T10n0279_058:0310c13": "種種諸業；時，諸人、天或見菩薩住兜率天，或",
    "T10n0279_058:0310c14": "見入胎，或見初生，或見出家，或見成道，或見",
    "T10n0279_058:0310c15": "降魔，或見轉法輪，或見入涅槃。是為第十所",
    "T10n0279_058:0310c16": "示現事。佛子！菩薩摩訶薩於身、於座、於宮",
    "T10n0279_058:0310c17": "殿、於樓閣中，放如是等百萬阿僧祇光明，悉",
    "T10n0279_058:0310c18": "現種種諸菩薩業；現是業已，具足一切功德",
    "T10n0279_058:0310c19": "法故，從兜率天下生人間。",
    "T10n0279_058:0310c20": "大方廣佛華嚴經卷第五十八"
}