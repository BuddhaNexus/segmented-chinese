{
    "X79n1559_001:0288c06": "嘉泰普燈錄卷第一",
    "X79n1559_001:0288c08": "平江府報恩光孝禪寺(臣)僧　(正受)　編",
    "X79n1559_001:0288c09": "紀佛祖",
    "X79n1559_001:0288c10": "傳燈曰。如來將化。預命摩訶迦葉云。吾以清淨法眼。",
    "X79n1559_001:0288c11": "涅槃妙心。實相無相。微妙正法。今付於汝。汝當護持。",
    "X79n1559_001:0288c12": "并敕阿難貳其傳化。無令斷絕。廣燈曰。大迦葉謂阿",
    "X79n1559_001:0288c13": "難云。婆伽婆未圓寂時。多子塔前以正法眼藏密付",
    "X79n1559_001:0288c14": "於我。我今傳付於汝。原是二者。蓋體涅槃及阿含等",
    "X79n1559_001:0288c15": "經。承述之也。爾後祖祖授受。凡二十八傳至菩提達",
    "X79n1559_001:0288c16": "磨。自達磨五傳而至曹溪。曹溪一傳而角立。是為青",
    "X79n1559_001:0288c17": "原。是為南嶽。自青原．南嶽不十傳。則嶽分矣。曰臨濟．",
    "X79n1559_001:0288c18": "曰曹洞．曰雲門．曰溈仰．曰法眼。其印度佛祖密乘奧",
    "X79n1559_001:0288c19": "旨。歲時詳略皆備。冠乎傳燈三錄之首。今茲纂集。不",
    "X79n1559_001:0288c20": "復稠疊。直自此土初祖菩提達磨以下。依次編錄。垂",
    "X79n1559_001:0288c21": "之無窮。獨溈仰．法眼數傳而絕者。不可得而載焉(現在",
    "X79n1559_001:0288c22": "宗師機緣未詳當留以俟來哲)。",
    "X79n1559_001:0288c23": "六代祖師",
    "X79n1559_001:0288c24": "初祖菩提達磨大士姓剎利帝。南天竺國香至王之",
    "X79n1559_001:0289a01": "季子也。因二十七祖般若多羅行化其國。王與三子",
    "X79n1559_001:0289a02": "迎請供養。施以無價寶珠。祖知其授道時至。顧所施",
    "X79n1559_001:0289a03": "珠。問三王子曰。此珠圓明。有及此否。二王子皆云。此",
    "X79n1559_001:0289a04": "珠七寶中尊。唯大士所對。才辯清發。稱有理趣。祖歎",
    "X79n1559_001:0289a05": "異之。及香至歿。眾俱號絕。獨大士志求出家。端坐不",
    "X79n1559_001:0289a06": "動。尋辭二兄。禮祖足曰。某素不顧國位。欲以法利物",
    "X79n1559_001:0289a07": "而未得其師。久有所待。今遇尊者。出家決矣。願悲智",
    "X79n1559_001:0289a08": "見容。祖與披剃受具。即說偈。付法眼藏。仍讖往震旦。",
    "X79n1559_001:0289a09": "歲月留難。佛法隆替。服勤四十餘年。迨祖順世。遂化",
    "X79n1559_001:0289a10": "本國。摧六宗異解。由是聲馳五印。歲逾五紀。度無量",
    "X79n1559_001:0289a11": "眾。後值異見王輕蔑三寶。俾無相宗首波羅提往詣",
    "X79n1559_001:0289a12": "王所。廣開法要。王悟入悔謝。遂問。仁者之師其誰耶。",
    "X79n1559_001:0289a13": "曰。即王之叔。達磨大士也。王駭然久之。敕令近臣。邀",
    "X79n1559_001:0289a14": "至宮掖。為懺往咎。大士復念震旦緣熟。行化時至。乃",
    "X79n1559_001:0289a15": "辭祖塔．同學及異見王。囑付護持。王具大舟。親率臣",
    "X79n1559_001:0289a16": "屬。送至海壖。歷歲三周。以梁普通元年庚子九月之",
    "X79n1559_001:0289a17": "二十一日。始達于南海。廣州刺史蕭勵具主禮迎接。",
    "X79n1559_001:0289a18": "表奏武帝。帝遣使齎詔迎歸京城。十月一日。抵金陵。",
    "X79n1559_001:0289a19": "車駕郊迎。延居別殿。遂問聖諦。機語不契。至十九日。",
    "X79n1559_001:0289a20": "潛往江北(傳燈云。祖以丁未普通八年至韶州。時刺史蕭昂具禮迎接。表奏。據明教禪禪正宗",
    "X79n1559_001:0289a21": "記乃曰。祖以庚子普通元年至韶州。刺史蕭勵迎接。具奏。蓋蕭昂不曾刺韶州。勵乃昂之子也。以南北史驗之。",
    "X79n1559_001:0289a22": "則當以正宗記為是)。先是誌公修高座寺。謂寺主靈觀曰。當有",
    "X79n1559_001:0289a23": "大乘菩薩自西而來。廣化此國。聽吾讖曰。仰覩兩扇。",
    "X79n1559_001:0289a24": "低腰捻鈎。九烏射盡。唯有一頭。至即不至。要假須刀。",
    "X79n1559_001:0289b01": "逢龍即住。遇水即逃。靈觀聞已。默而識之。十一月二",
    "X79n1559_001:0289b02": "十三日。屆于洛陽。時後魏孝明正光之元年(傳燈云太和十",
    "X79n1559_001:0289b03": "年)。寓止嵩山少林寺。面壁而坐。未甞輒語。人莫之測。",
    "X79n1559_001:0289b04": "有僧神光者。久居伊洛。博窮內外之書。甞歎曰。孔．老",
    "X79n1559_001:0289b05": "之教。粗述玄微。經．論之詮。未盡妙理。近聞達磨大士",
    "X79n1559_001:0289b06": "住止少林。至人不遙。當造玄境。乃夤夕參承。大士閴",
    "X79n1559_001:0289b07": "然屹坐。莫聞誨勵。光念曰。昔人求道。敲骨取髓。布髮",
    "X79n1559_001:0289b08": "掩泥。古尚若此。我何人哉。其年十二月九日夜。天大",
    "X79n1559_001:0289b09": "雨雪。光堅立不動。遲明。積雪齊腰。大士見而問曰。汝",
    "X79n1559_001:0289b10": "久立雪中。當求何事。光泣曰。惟願慈悲。開甘露門。廣",
    "X79n1559_001:0289b11": "度羣品。曰。諸佛無上妙道。曠劫精勤。難行能行。非忍",
    "X79n1559_001:0289b12": "而忍。豈以小德小智。輕心慢心。欲冀真乘。無勞勤苦。",
    "X79n1559_001:0289b13": "光聞。斷其左臂。置大士前。大士器而謂曰。諸佛最初",
    "X79n1559_001:0289b14": "求道。為法忘形。汝今斷臂吾前。求亦可也。因為易名",
    "X79n1559_001:0289b15": "曰慧可。光曰。諸佛法印。可得聞乎。曰。諸佛法印。匪從",
    "X79n1559_001:0289b16": "人得。光曰。我心未寧。乞師與安。曰。將心來。與汝安。光",
    "X79n1559_001:0289b17": "曰。覔心了不可得。曰。與汝安心竟。光即大契悟。自後",
    "X79n1559_001:0289b18": "同得開悟者數人。魏帝聞其異。三詔不至。就賜伽梨．",
    "X79n1559_001:0289b19": "瓶．鉢．繒帛等。九年。欲返天竺。命門人各言所得。道副",
    "X79n1559_001:0289b20": "等陳所得竟。遂顧光。囑令綏護。說付法偈及讖語。傳",
    "X79n1559_001:0289b21": "衣畢。與其徒眾往禹門千聖寺。止三日。為期城太守",
    "X79n1559_001:0289b22": "楊衒之說法。歸少林寺。端居而逝。即李莊永安二年",
    "X79n1559_001:0289b23": "己酉十月五日也。帝遣中使何弘簡馳書至梁告哀。",
    "X79n1559_001:0289b24": "武帝感悵久之。下詔皇太子備誄文。偕百官就奠。賜",
    "X79n1559_001:0289c01": "寶器一十六事充祭。礿絹百束為賻助之禮(誄文見寶林傳)。",
    "X79n1559_001:0289c02": "十二月二十八日。魏詔奉全身塔於熊耳山定林寺。",
    "X79n1559_001:0289c03": "後三年。武帝聞魏使宋雲見之葱嶺。手携隻履而歸。",
    "X79n1559_001:0289c04": "即以所聞并魏啟壙事。製始末行實。唐代宗諡曰圓",
    "X79n1559_001:0289c05": "覺大師。塔名空觀(傳燈云祖以後魏明帝太和十九年丙寅歲卒。以史考之。太和丙寅",
    "X79n1559_001:0289c06": "較天鑑元年壬午隔一十七年。是時梁武帝尚未立。又況太和乃孝文帝朝年號。明帝朝即無太和之稱。唯明",
    "X79n1559_001:0289c07": "教禪師正宗記編年次第與史傳雅合。徃徃集傳燈時。以寶林傳為據。故差之特甚)。",
    "X79n1559_001:0289c08": "二祖慧可大士武牢人也。生姬氏。自承委寄。繼闡玄",
    "X79n1559_001:0289c09": "風。博求法嗣。至北齊天平二年。有居士年四十餘。不",
    "X79n1559_001:0289c10": "言名氏。作禮曰。弟子身纏風恙。請和尚與懺罪。曰。將",
    "X79n1559_001:0289c11": "罪來。與汝懺。士良久曰。覔罪性了不可得。曰。與汝懺",
    "X79n1559_001:0289c12": "罪竟。宜依佛法僧住。士曰。今見和尚。已知是僧。未審",
    "X79n1559_001:0289c13": "何名佛法。曰。是心是佛。是心是法。法佛無二。僧寶亦",
    "X79n1559_001:0289c14": "然。士曰。今日始知罪性不在內。不在外。不在中間。如",
    "X79n1559_001:0289c15": "其心然。佛法無二也。祖然之。即為剃髮曰。是吾寶也。",
    "X79n1559_001:0289c16": "可名僧璨。乃受具。說偈付衣法。後三十四載。混迹人",
    "X79n1559_001:0289c17": "間。隋開皇癸丑三月十有六日。因事怡然委順。時年",
    "X79n1559_001:0289c18": "一百七歲。塔于磁州滏陽東北七十里。德宗諡曰大",
    "X79n1559_001:0289c19": "祖禪師。",
    "X79n1559_001:0289c20": "三祖僧璨大士未詳族里。自謁大祖。受度傳法。隱于",
    "X79n1559_001:0289c21": "舒之皖公山。屬周武破滅佛法。往來司空山十有餘",
    "X79n1559_001:0289c22": "載。人無知者。至開皇十二年。有沙彌道信。年始十四。",
    "X79n1559_001:0289c23": "前禮足云。願和尚慈悲。乞與解脫法門。曰。誰縛汝。云。",
    "X79n1559_001:0289c24": "無人縛。曰。何更求解脫。信於言下大悟。巾侍九祀。屢",
    "X79n1559_001:0290a01": "以玄微試之。即授衣法。往羅浮。二秋回舊止。大業二",
    "X79n1559_001:0290a02": "年十月十五日。受士民檀供已。復為四眾廣宣心要。",
    "X79n1559_001:0290a03": "於法會大樹下合掌屹立而終。奉真身塔於山谷寺。",
    "X79n1559_001:0290a04": "後玄宗諡曰鑑智禪師覺寂之塔。",
    "X79n1559_001:0290a05": "四祖道信大士族司馬氏。世居河內。後徙蘄之廣濟。",
    "X79n1559_001:0290a06": "生而超異。於解脫法。契如夙昔。自續祖位。脅不至席",
    "X79n1559_001:0290a07": "者。殆六十年。隋大業中。領徒抵廬陵。值羣盜圍城。七",
    "X79n1559_001:0290a08": "旬乃解。唐武德甲申歲。歸住破頭山。禪侶雲集。一日。",
    "X79n1559_001:0290a09": "至黃梅。路逢小兒。骨相奇偉。遂問曰。子何姓。云。姓即",
    "X79n1559_001:0290a10": "有。不是常姓。曰。是何姓。云。是佛性。曰。汝無性耶。云。性",
    "X79n1559_001:0290a11": "空故。祖默識之。俾侍僧至其舍。誘出家。母亦知其宿",
    "X79n1559_001:0290a12": "緣。殊無難色。祖以衣法付之。永徽辛亥閏月四日。誡",
    "X79n1559_001:0290a13": "門人曰。一切諸法悉皆解脫。汝等各自護念。流化未",
    "X79n1559_001:0290a14": "來。言訖。安坐而逝。壽七十有二。奉真身于本山。至今",
    "X79n1559_001:0290a15": "塔戶不開。儀相如生。代宗諡大毉禪師。塔曰慈雲。",
    "X79n1559_001:0290a16": "五祖弘忍大士蘄之黃梅人。出周氏處女。以栽松道",
    "X79n1559_001:0290a17": "者假陰而生。隨母姓焉。既稟大毉之任。遂嗣。化破頭",
    "X79n1559_001:0290a18": "山。咸亨中。有慮居士者。名慧能。來謁。祖問曰。汝自何",
    "X79n1559_001:0290a19": "來。云。嶺南。曰。欲須何事。云。唯求作佛。曰。汝嶺南人無",
    "X79n1559_001:0290a20": "佛性。安能作佛。云。人有南北。佛性豈然耶。祖陰異之。",
    "X79n1559_001:0290a21": "令著槽廠。逾八月。潛以所傳屈眴伽梨。說偈付之。且",
    "X79n1559_001:0290a22": "曰。昔達磨初至。人未之信。傳衣以明得法。今信心已",
    "X79n1559_001:0290a23": "熟。衣乃爭端。止於汝邊。不復傳也。兼記所隱之地。能",
    "X79n1559_001:0290a24": "禮辭。捧衣南邁。眾無知者。祖自此不復上堂。經四載。",
    "X79n1559_001:0290b01": "至上元二年。忽告眾曰。吾今事畢。時可行矣。即入室。",
    "X79n1559_001:0290b02": "安坐而逝。壽七十有四。塔於黃梅之東山。真身迄今",
    "X79n1559_001:0290b03": "不壞。代宗諡曰大滿禪師法雨之塔。",
    "X79n1559_001:0290b04": "六祖慧能大士盧氏子。父行瑫。本范陽人也。武德三",
    "X79n1559_001:0290b05": "年。左宦新州。正觀十二年戊戌二月八日夜子時誕。",
    "X79n1559_001:0290b06": "質祥光滿室。父亡三歲。家貧。母李氏徙居南海。既長。",
    "X79n1559_001:0290b07": "市薪為養。一日。至邸。聞誦金剛經。至應無所住而生",
    "X79n1559_001:0290b08": "其心。豁然開悟。歸。告母以為法尋師之意。遂往韶州。",
    "X79n1559_001:0290b09": "遇高行士劉志略。結為友。及為尼無盡藏說涅槃妙",
    "X79n1559_001:0290b10": "理。延居寶林寺。四眾雲集。俄成寶坊。忽自念曰。我求",
    "X79n1559_001:0290b11": "大法。豈中道而止耶。即抵西山之石室。遇智達禪師。",
    "X79n1559_001:0290b12": "指見黃梅大滿和尚。滿見而器之。令入廠下。一夕。密",
    "X79n1559_001:0290b13": "授衣盂。隱于懷集．四會之間。儀鳳元年正月八日。屆",
    "X79n1559_001:0290b14": "南海法性寺。夜寓廊廡。聞二僧競辯風幡。祖為決其",
    "X79n1559_001:0290b15": "疑。有法師印宗者。甞講大涅槃經。眾所推重。服其語",
    "X79n1559_001:0290b16": "異。請問勤渠。祖以理曉之。宗駭然起問。何以證此。祖",
    "X79n1559_001:0290b17": "直敘得法始末。出信衣。悉令瞻拜。印宗等作禮已。復",
    "X79n1559_001:0290b18": "問。忍大師付囑。如何指授。曰。唯論見性。不論禪定．解",
    "X79n1559_001:0290b19": "脫．無漏．無為。又問。何故不論禪定．解脫。曰。為是二法。",
    "X79n1559_001:0290b20": "不是佛法。佛法是不二之法。又問。何名不二之法。曰。",
    "X79n1559_001:0290b21": "法師講涅槃經。明佛性是不二之法。且如高貴德王",
    "X79n1559_001:0290b22": "菩薩白佛言。世尊。犯四重禁。作五逆罪。及一闡提等。",
    "X79n1559_001:0290b23": "當斷善根佛性否。佛言。高貴德王菩薩。善根有二。一",
    "X79n1559_001:0290b24": "者常。二者無常。佛性非常非無常。是故不斷。名之不",
    "X79n1559_001:0290c01": "二。一者善。二者不善。佛性非善非不善。是故不斷。名",
    "X79n1559_001:0290c02": "之不二。蘊之與界。凡夫見二。智者了達其性無二。無",
    "X79n1559_001:0290c03": "二之性即是實性。故知佛性乃不二之法也。印宗聞",
    "X79n1559_001:0290c04": "已。起立合掌。願事為師。且告眾曰。此居士者。真肉身",
    "X79n1559_001:0290c05": "菩薩也。我所講說猶如瓦礫。彼所談論譬若精金。諸",
    "X79n1559_001:0290c06": "人信否。眾皆稽首歸依。至十五日。會諸名德為之剃",
    "X79n1559_001:0290c07": "落。二月八日。受滿分戒於智光律師。明年春。欲還舊",
    "X79n1559_001:0290c08": "隱。宗與緇白千餘人送歸寶林。韶刺史韋據請於大",
    "X79n1559_001:0290c09": "梵寺。普為四眾說心地法門。度諸弟子。於先天二年",
    "X79n1559_001:0290c10": "七月一日。謂門人曰。吾欲歸新州。速理舟檝。時大眾",
    "X79n1559_001:0290c11": "哀慕。乞師少留。祖乃為說法要。遂往國恩寺。復為四",
    "X79n1559_001:0290c12": "眾說法。有僧從幽州來參禮。白言。大士。佛說三乘法。",
    "X79n1559_001:0290c13": "又言最上乘。弟子不解。願賜慈悲。祖告之曰。汝須自",
    "X79n1559_001:0290c14": "身心見。莫著外法相。無有乘法。人心量有等。見聞轉",
    "X79n1559_001:0290c15": "讀是小乘。悟法解義是中乘。依法修行是大乘。言下",
    "X79n1559_001:0290c16": "識自本心。見自本性。萬法盡通。萬行俱備。一切不染。",
    "X79n1559_001:0290c17": "離諸見相。念念無住。建立萬法。是名最上乘。乘是行",
    "X79n1559_001:0290c18": "義。不在口說。汝須自修。法不相待。莫問吾也。僧於言",
    "X79n1559_001:0290c19": "下。心大啟悟。又為道俗開示。種種譬喻。并讖記日後",
    "X79n1559_001:0290c20": "留難。及說偈竟。中夜加趺而化。異香襲人。白虹墜地。",
    "X79n1559_001:0290c21": "時八月三日也。韶新各崇靈塔。爭欲迎請。二郡刺史",
    "X79n1559_001:0290c22": "焚香決之。遂鎮曹溪。以十一月十三日入塔。世壽七",
    "X79n1559_001:0290c23": "十有六。前後帝王所賜珍具甚夥。同信衣藏于塔所。",
    "X79n1559_001:0290c24": "憲宗諡曰大聖。塔曰元和靈照。(如上祖師實錄詳備見傳廣二燈云)",
    "X79n1559_001:0291a01": "傳廣二燈遺錄及未詳宗師",
    "X79n1559_001:0291a02": "隆興府鳳棲同安第二代志禪師(嗣同安丕)侍先同安之",
    "X79n1559_001:0291a03": "久。丕將順世。上堂。謂眾曰。多子塔前宗子秀。五老峰",
    "X79n1559_001:0291a04": "前事若何。如是三舉。師出應云。夜明簾外排班立。萬",
    "X79n1559_001:0291a05": "里歌謠道太平。丕曰。須是這驢漢始得。即以院付師。",
    "X79n1559_001:0291a06": "端然而逝。師繼席。後有僧問。凡有言句。盡落今時。學",
    "X79n1559_001:0291a07": "人上來。請師直指。曰。目前不現。句後不迷。云。向上事",
    "X79n1559_001:0291a08": "如何。曰。逈然不換。標的即乖(以湖州宗派并曹洞宗旨考之。洞山价出雲居",
    "X79n1559_001:0291a09": "膺。膺出同安丕。丕出同安志。今傳燈等。列志在同安威下。按威之嗣。曰九峰滿。威與雲居膺皆嗣洞山。若列志",
    "X79n1559_001:0291a10": "在威下。誤矣)。",
    "X79n1559_001:0291a11": "隆興府同安慧敏禪師(嗣洞山延)初到洞山。問。諸聖以何",
    "X79n1559_001:0291a12": "為命。曰。不間斷。云。還有向上事也無。曰。有。云。如何是",
    "X79n1559_001:0291a13": "向上事。曰。不從間斷。師於言下有省。住同安日。　上",
    "X79n1559_001:0291a14": "堂曰。若是作家。應須如是舉。雖然恁麼。也是厨寒甑",
    "X79n1559_001:0291a15": "足塵。",
    "X79n1559_001:0291a16": "襄陽府廣德第二代義禪師(嗣廣德延傳燈誤綜其名)僧問。如",
    "X79n1559_001:0291a17": "何是古佛心。曰。千年曆日雖無用。犯著依前總滅門。",
    "X79n1559_001:0291a18": "問。如何是廣德境。曰。清流無間斷。碧樹不曾凋。　問。",
    "X79n1559_001:0291a19": "不闡三乘教。如何話祖宗。曰。誕生王子非修進。判斷",
    "X79n1559_001:0291a20": "山河自有人。　問。如何是學人相契處。曰。方木逗圓",
    "X79n1559_001:0291a21": "孔。　問。時人有病醫王醫。醫王有病甚人醫。師展手",
    "X79n1559_001:0291a22": "曰。與我診候。云。不會。曰。須彌徒作藥。四海謾為湯。",
    "X79n1559_001:0291a23": "　問。如何是出家幽暢處。曰。瑞草為氈不覺秋。　問。向",
    "X79n1559_001:0291a24": "上一路。千聖不傳。和尚還傳否。曰。鐵丸驀口塞。難得",
    "X79n1559_001:0291b01": "解吞人。　問。如何是賓中賓。曰。蕩子無家計。飄蓬歲",
    "X79n1559_001:0291b02": "不知。云。如何是賓中主。曰。茆戶挂珠簾。云。如何是主",
    "X79n1559_001:0291b03": "中賓。曰。龍樓鋪草座。云。如何是主中主。曰。東宮雖至",
    "X79n1559_001:0291b04": "嫡。不面聖堯顏。　問。如何是不昏底事。曰。夜半無燈",
    "X79n1559_001:0291b05": "燭。家書歷歷宣。　問。如何是蓬門生貴子。曰。襴衫不",
    "X79n1559_001:0291b06": "自遮。　問。體妙玄玄。為甚麼今人不曉。曰。四足踞地。",
    "X79n1559_001:0291b07": "乾坤黯黑。　問。有室女未甞嫁娉。生得一子。姓箇甚",
    "X79n1559_001:0291b08": "麼。曰。偶然衫子破。閫外沒人蹤。　問。懸崖峭峻。還具",
    "X79n1559_001:0291b09": "得失也無。曰。忻逢良便。好與一推。　問。如何是不睡",
    "X79n1559_001:0291b10": "眠底眼。曰。昨夜三更擘不開。　問。如何是密室。曰。茆",
    "X79n1559_001:0291b11": "茨當大道。云。如何是密室中人。曰。歷劫沒人敲。　問。",
    "X79n1559_001:0291b12": "眾星攢夜月時如何。曰。互影不交光。",
    "X79n1559_001:0291b13": "郢州大陽堅禪師(嗣靈泉仁傳燈出百丈超下)僧問。如何是玄",
    "X79n1559_001:0291b14": "旨。曰。壁上挂錢財。　問。如何是無相道場。曰。不坐菩",
    "X79n1559_001:0291b15": "提樹。懶向雪山游。",
    "X79n1559_001:0291b16": "潭州福嚴良雅禪師(嗣洞山初)居洞山第一座。山參次。僧",
    "X79n1559_001:0291b17": "出問。如何是佛。山答曰。麻三斤。參罷。山至寮謂師曰。",
    "X79n1559_001:0291b18": "我今日答這僧話得麼。云。恰值某淨髮。山曰。你元來",
    "X79n1559_001:0291b19": "作這去就。拂袖便出。師云。這老漢將謂我明他這話",
    "X79n1559_001:0291b20": "頭不得。因作偈呈之。曰。五彩盡牛頭。黃金為點額。春",
    "X79n1559_001:0291b21": "晴二三月。農人皆取則。寒食賀新正。鐵錢三五百。山",
    "X79n1559_001:0291b22": "見。深肯之(大惠武庫中誤引此頌為洞山初和尚作。後人又誤認初和尚麻三斤為价和尚麻三斤為价和尚語。",
    "X79n1559_001:0291b23": "二俱訛舛。盖雪竇頌古舉語中但曰洞山故也)。住福嚴日。　僧問。如何是和",
    "X79n1559_001:0291b24": "尚家風。曰。入門便見。　問。如何是佛。曰。臂長衫袖短。",
    "X79n1559_001:0291c01": "吉州西峰祥符圓淨雲豁禪師(嗣清凉明或出雲居融下)郡之永",
    "X79n1559_001:0291c02": "和曾氏子。幼棄儒為比丘。巡禮方外。發明己事。晚見",
    "X79n1559_001:0291c03": "清凉。出問。佛未出世時如何。曰。雲遮海門樹。云。出世",
    "X79n1559_001:0291c04": "後如何。曰。擘破鐵圍山。於言下大悟。始蒙印可。歸住",
    "X79n1559_001:0291c05": "西峰之寶龍。雲侶駢集。祥符二年。",
    "X79n1559_001:0291c06": "真宗皇帝聞其名。遣中謁者　召至。訪問宗要。留上",
    "X79n1559_001:0291c07": "苑。經時冥坐不食。　上嘉異。賜號圓淨。既而辭歸。留",
    "X79n1559_001:0291c08": "之不可。乃聽。　珍錫甚隆皆不受。加侍者四人。命服．",
    "X79n1559_001:0291c09": "度弟子十人。以　詩寵其行。四年改寶龍。曰祥符。亦",
    "X79n1559_001:0291c10": "旌師之居也。甞有問易中要旨者。師曰。夫神生於無",
    "X79n1559_001:0291c11": "形而成於有形。從有以至於無。然後能合乎妙圓正",
    "X79n1559_001:0291c12": "覺之道。故自四十九衍。以至於萬有一千五百二十。",
    "X79n1559_001:0291c13": "以窮天下之理。以盡天下之性。不異吾聖人之教也。",
    "X79n1559_001:0291c14": "師示寂之夜。鳴鼓告眾。仍說偈曰。天不高。地不厚。自",
    "X79n1559_001:0291c15": "是時人覷不透。但看臘月二十五。依舊面南看北斗。",
    "X79n1559_001:0291c16": "暝然而逝。茶毗。獲設利五色者無數。合靈骨為塔焉。",
    "X79n1559_001:0291c17": "壽七十有七。臘五十。",
    "X79n1559_001:0291c18": "懷安軍雲頂德敷禪師(嗣護國遠)甞問護國。直截根源佛",
    "X79n1559_001:0291c19": "所印。摘葉尋枝我不能時如何。曰。罷攀雲樹三秋果。",
    "X79n1559_001:0291c20": "休弄碧潭孤月輪。師乃頓釋所疑。遂返雲頂。眾請住",
    "X79n1559_001:0291c21": "持。成都帥請就衙陞座。時有樂營使禮拜起。回顧堦",
    "X79n1559_001:0291c22": "前下馬臺云。一口吸盡西江水淨且置。請和尚吞却",
    "X79n1559_001:0291c23": "堦前下馬臺。師展兩手。唱曰。細抹將來。營使猛省。",
    "X79n1559_001:0291c24": "潭州北禪懷感禪師(嗣石門徹)僧問。如何是諸聖為人",
    "X79n1559_001:0292a01": "底句。曰。紅輪輝萬戶。光燭本無心。　問。師唱誰家曲。",
    "X79n1559_001:0292a02": "曰。石戶不留心。洞玄通妙的。　問。如何是佛。曰。尺短",
    "X79n1559_001:0292a03": "寸長。",
    "X79n1559_001:0292a04": "襄陽府石門紹遠禪師(嗣石門徹)僧問。四方八面來時",
    "X79n1559_001:0292a05": "如何。曰。赤脚波斯鼻齅天。　問。如何是祖師西來意。",
    "X79n1559_001:0292a06": "曰。石牛攔古路。木馬驟高樓。",
    "X79n1559_001:0292a07": "鳳翔府青峰義誠禪師(嗣石門徹)僧問。三際不生是何",
    "X79n1559_001:0292a08": "人境界。曰。白雪連雪嶽。明月混漁鈎。云。未審向上更",
    "X79n1559_001:0292a09": "有事也無。曰。有。云。如何是向上事。曰。靈光爍破瑠璃",
    "X79n1559_001:0292a10": "色。大地明來絕點痕。　問。如何是青峰家風。曰。向火",
    "X79n1559_001:0292a11": "喫甜瓜。",
    "X79n1559_001:0292a12": "筠首座者(嗣石門徹)太原人也。自至石門。逾三十年。叢林",
    "X79n1559_001:0292a13": "慕之。有僧請喫茶次。乃問。如何是首座為人一著子。",
    "X79n1559_001:0292a14": "曰。適來猶記得。云。郎今又如何。曰。好生點茶來。一日。",
    "X79n1559_001:0292a15": "荷鋤入園。僧問。三身中。那一身去作務。師拄鋤而立。",
    "X79n1559_001:0292a16": "僧曰。莫便當也無。師攜鋤便行。",
    "X79n1559_001:0292a17": "襄陽府石門聦禪師(嗣大陽堅)僧問。大陽遷化向甚麼",
    "X79n1559_001:0292a18": "處去。曰。騎牛不戴帽。正坐不偏行。",
    "X79n1559_001:0292a19": "潭州神鼎洪諲禪師(嗣首山念)族扈氏。襄水人也。自游方。",
    "X79n1559_001:0292a20": "一衲以度寒暑。甞與數耆宿至襄沔間。有僧舉論宗",
    "X79n1559_001:0292a21": "乘頗博捷。會飯于野店中而論說不已。師謂曰。三界",
    "X79n1559_001:0292a22": "唯心。萬法唯識。唯識唯心。眼聲耳色是甚麼人語。云。",
    "X79n1559_001:0292a23": "法眼偈也。曰。其義如何。云。唯心故。根境不相到。唯識",
    "X79n1559_001:0292a24": "故。聲色樅然。曰。舌味是根境否。云。是。師以筯筴菜置",
    "X79n1559_001:0292b01": "口中。含胡而言曰。何謂相入耶。一座驚顧。莫能加答。",
    "X79n1559_001:0292b02": "師曰。路途之樂。終未到家。見解入微。不名見道。參須",
    "X79n1559_001:0292b03": "實參。悟須實悟。閻羅大王不怕多語。僧拱而退。後返",
    "X79n1559_001:0292b04": "長沙。隱于衡嶽三生藏。有湘陰豪貴來游福嚴。即師",
    "X79n1559_001:0292b05": "之室。見其氣貌閑靜。一鉢挂壁。餘無長物。傾愛之。遂",
    "X79n1559_001:0292b06": "拜跪請曰。神鼎乃我家植福之地。久乏宗匠。願師俱",
    "X79n1559_001:0292b07": "往。何如。師笑而諾之。即以己馬負師。至十年始成叢",
    "X79n1559_001:0292b08": "席。一朽床為說法座。其甘枯淡無比。又以德臘俱高。",
    "X79n1559_001:0292b09": "諸方尊仰之如古趙州。　上堂。舉。洞山云。貪嗔癡。太",
    "X79n1559_001:0292b10": "無知。賴我今朝識得伊。行便打。坐便搥。分付心王子",
    "X79n1559_001:0292b11": "細推。無量劫來不解脫。問汝三人知不知。師曰。古人",
    "X79n1559_001:0292b12": "恁麼道。神鼎即不然。貪嗔癡。實無知。十二時中任從",
    "X79n1559_001:0292b13": "伊。行即往。坐即隨。分付心王擬何為。無量劫來元解",
    "X79n1559_001:0292b14": "脫。何須更問知不知。　上堂。舉。古龍牙頌曰(一云金峰)。學",
    "X79n1559_001:0292b15": "道如鑽火。逢煙未可休。直待金星現。歸家始到頭。師",
    "X79n1559_001:0292b16": "曰。神鼎即不恁麼。學道如鑽火。逢煙即便休。莫待金",
    "X79n1559_001:0292b17": "星現。燒脚又燒頭。且道神鼎恁麼道。為當違古人。順",
    "X79n1559_001:0292b18": "古人。別有道理。汝道恁麼去底人好。恁麼來底人好。",
    "X79n1559_001:0292b19": "到這裏。須具衲僧眼始得。莫受人瞞。珍重。　上堂。風",
    "X79n1559_001:0292b20": "不鳴條。雨不破塊即且止。作麼生打得箇翻車筋斗",
    "X79n1559_001:0292b21": "到梵大去。若有。出來作箇伎倆。有麼。莫教帝釋惡發。",
    "X79n1559_001:0292b22": "後有僧入室云。某甲當時出來左轉一轉便歸眾。師",
    "X79n1559_001:0292b23": "曰。莫教帝釋惡發又作麼生。云。知恩者少。負恩者多。",
    "X79n1559_001:0292b24": "曰。築著鼻孔。　僧問。魚鼓未鳴時如何。曰。看天看地。",
    "X79n1559_001:0292c01": "云。鳴後如何。曰。捧鉢上堂。　問。輪迴六道底人畢竟",
    "X79n1559_001:0292c02": "如何。曰。不願成佛。云。為甚麼不願成佛。曰。佛亦不究",
    "X79n1559_001:0292c03": "竟。云。請師一言。曰。昨日猶記得。今朝話無門。　問。疋",
    "X79n1559_001:0292c04": "馬單槍時如何。曰。神鼎打退鼓。云。畢竟事如何。曰。想",
    "X79n1559_001:0292c05": "你不是這手脚。　問。撥塵見佛時如何。曰。佛亦是塵。",
    "X79n1559_001:0292c06": "問。如何是和尚家風。曰。飢不擇食。　問。殺父殺母。佛",
    "X79n1559_001:0292c07": "前懺悔。殺佛殺祖。向甚處懺悔。曰。水長船高。問。布以",
    "X79n1559_001:0292c08": "七淨華。浴此無垢人。既是無垢人。為甚麼却浴。曰。清",
    "X79n1559_001:0292c09": "淨亦不立。",
    "X79n1559_001:0292c10": "劒門慈雲重謐禪師(嗣首山念)僧問。如何是和尚家風。",
    "X79n1559_001:0292c11": "師竪起拂子。僧云。究竟如何。曰。煎茶煑水。云。好日多",
    "X79n1559_001:0292c12": "同。曰。休更忉忉。　問。如何是祖師西來意。曰。紅輪輝",
    "X79n1559_001:0292c13": "萬戶。綠水遶青山。",
    "X79n1559_001:0292c14": "鎮江府金山瑞新禪師(嗣福昌善)後住天聖。　上堂曰。德",
    "X79n1559_001:0292c15": "山一棒。當甚麼英雄。金山只重他解偷楚號而斫楚",
    "X79n1559_001:0292c16": "營。臨濟一喝。當甚麼嘍囉。金山只重他奪賊刀殺賊。",
    "X79n1559_001:0292c17": "自餘天下老和尚並是攻墻割壁都市白。拈動便納",
    "X79n1559_001:0292c18": "敗闕。且未見一箇是盜狐白裘底手脚。金山恁麼剖",
    "X79n1559_001:0292c19": "判。諸方聞得。無不努唇胖觜。何也。如今即是覺苑含",
    "X79n1559_001:0292c20": "春風習習。菩提樹上華蔟簇。豈知迦葉有宗風。盡把",
    "X79n1559_001:0292c21": "玄微為眼目。致使金山這裏土曠人稀。相逢者少。然",
    "X79n1559_001:0292c22": "性已習成。難為改革。金山乍可凍殺餓殺。終不肯著",
    "X79n1559_001:0292c23": "他鶻臭布衫。以所為善知識者。擘金鏁於病猿。碎衣",
    "X79n1559_001:0292c24": "珠於醉客。尚未免止濼棲蘆。不可向葛藤社裏說心",
    "X79n1559_001:0293a01": "說性。說玄說妙去也。金山終不事悠悠。一言道合死",
    "X79n1559_001:0293a02": "即休。大鵬展翅蓋十洲。籬邊之物鳴啾啾。　上堂。世",
    "X79n1559_001:0293a03": "間所貴者。和氏之璧．隋侯之珠。天聖喚作驢屎馬糞。",
    "X79n1559_001:0293a04": "出世間所貴者。真如解脫．菩提涅槃。天聖喚作[尸@豕]沸",
    "X79n1559_001:0293a05": "椀鳴。且道恁麼說話落在甚麼處。故不是取捨心重。",
    "X79n1559_001:0293a06": "信邪倒見。諸人要知麼。猛虎不顧凡上肉。洪爐豈鑄",
    "X79n1559_001:0293a07": "囊中錐。　僧問。吾有大患。為吾有身。父母未生。未審",
    "X79n1559_001:0293a08": "此身在甚麼處。曰。曠大劫來無處所。若論生滅盡成",
    "X79n1559_001:0293a09": "非。云。恁麼則周徧十方。心不在一切處。曰。泥裏撼樁。",
    "X79n1559_001:0293a10": "廬山開先善暹禪師(嗣德山遠)臨江人也。徧游師席。以明",
    "X79n1559_001:0293a11": "悟為志。依德山。日值山上堂。顧視大眾曰。師子顰伸。",
    "X79n1559_001:0293a12": "象王回顧。師猛省。因入室陳所見。山曰。子畢竟作麼",
    "X79n1559_001:0293a13": "生會。師回顧云。後園驢喫草。山然之。後至雪竇。竇與",
    "X79n1559_001:0293a14": "語鋒投。喜其超邁。目曰海上橫行暹道者。遂命分座。",
    "X79n1559_001:0293a15": "四方英衲敬畏之。一日。舉令出世。師至夜。書二偈於",
    "X79n1559_001:0293a16": "壁。遯去。偈曰。不是無心繼祖燈。道慚未廁嶺南能。三",
    "X79n1559_001:0293a17": "更月下離雪竇。眷眷無言戀碧層。二十餘年四海間。",
    "X79n1559_001:0293a18": "尋師擇友未甞閑。今朝得到無心地。却被無心趂出",
    "X79n1559_001:0293a19": "山。晚年。眾請滋甚。遂闡法開先。以慰道俗之望。　上",
    "X79n1559_001:0293a20": "堂曰。德山先師道。落葉霜風。青黃間紅。爾也何也。片",
    "X79n1559_001:0293a21": "西片東。衲僧家謂之無味之譚。若雜揉不分。則一切",
    "X79n1559_001:0293a22": "渾成。若離披去也。則一彼一此。是以祖師道。不是風",
    "X79n1559_001:0293a23": "動。不是幡動。還有見祖師底麼。於此未證。不惜眉毛",
    "X79n1559_001:0293a24": "為汝說破。但請孤運其照。各究其源。謂之落葉歸根。",
    "X79n1559_001:0293b01": "諸禪德。佛法事大。開先說得天華亂墜。於汝諸人分",
    "X79n1559_001:0293b02": "上著一點不得。何故。如人上山。各自努力。　僧問。師",
    "X79n1559_001:0293b03": "唱誰家曲。宗風嗣阿誰。曰。一月在天。　問。如何是祖",
    "X79n1559_001:0293b04": "師西來意。曰。洛陽城古。云。學人不會。曰。少室峰高。",
    "X79n1559_001:0293b05": "　問。年窮歲盡時如何。曰。依舊孟春猶寒。　問。雨雪連",
    "X79n1559_001:0293b06": "天。為甚麼孤峰露頂。曰。有甚遮掩處(其開堂語要具在續燈)。",
    "X79n1559_001:0293b07": "濠州南禪聦禪師(嗣北禪感)僧問。如何是大道根源。曰。",
    "X79n1559_001:0293b08": "雲興當午夜。石虎叫連霄。",
    "X79n1559_001:0293b09": "潭州道吾詮禪師(嗣石門遠)僧問。達磨未來時如何。曰。",
    "X79n1559_001:0293b10": "番人不展陣。漢地沒胡蹤。云。來後如何。曰。八方歌道",
    "X79n1559_001:0293b11": "泰。一國賀無私。",
    "X79n1559_001:0293b12": "鄧州廣濟方禪師(嗣石門遠)僧問。如何是佛。曰。騎牛趂",
    "X79n1559_001:0293b13": "春草。背却少年爺。　問。寶劒未磨時如何。曰。烏龜鵮",
    "X79n1559_001:0293b14": "黑豆。云。磨後如何。曰。庭柱掛燈籠。",
    "X79n1559_001:0293b16": "嘉泰普燈錄卷第一"
}