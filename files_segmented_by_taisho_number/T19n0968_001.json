{
    "T19n0968_001:0353a02": "No. 968",
    "T19n0968_001:0353a03": "佛頂尊勝陀羅尼經",
    "T19n0968_001:0353a05": "大唐京兆杜行顗奉　詔譯",
    "T19n0968_001:0353a06": "稽首一切智。",
    "T19n0968_001:0353a07": "如是我聞。一時佛在舍衛國祇樹給孤獨園。",
    "T19n0968_001:0353a08": "與大比丘眾八千人俱。菩薩三萬二千。逮得",
    "T19n0968_001:0353a09": "正智照明諸法。於知所知了無罣礙。其名曰",
    "T19n0968_001:0353a10": "觀自在菩薩得大趣菩薩。彌勒菩薩文殊師",
    "T19n0968_001:0353a11": "利童真菩薩。蓮華勝藏菩薩手金剛菩薩。持",
    "T19n0968_001:0353a12": "地菩薩虛空藏菩薩。除一切障菩薩普賢菩",
    "T19n0968_001:0353a13": "薩而為上首。如是等三萬二千菩薩摩訶薩",
    "T19n0968_001:0353a14": "眾。復有萬梵摩天。善吒梵摩而為上首。從餘",
    "T19n0968_001:0353a15": "生界來詣佛所俱在會集。",
    "T19n0968_001:0353a16": "復有萬二千諸釋天眾。與無量天龍夜叉乾",
    "T19n0968_001:0353a17": "闥婆阿修羅迦樓羅緊那羅摩睺羅伽人非人",
    "T19n0968_001:0353a18": "等俱來在會。",
    "T19n0968_001:0353a19": "爾時聖尊四眾圍繞。恭敬供養而為說法。時",
    "T19n0968_001:0353a20": "三十三天善法場中有天名善住。處大寶宮",
    "T19n0968_001:0353a21": "盛縱歡樂。妓麗侍奉嬉戲馳遊。觀覽娛情悉",
    "T19n0968_001:0353a22": "暢所欲。忽夜有聲呼天善住。汝終期至七日",
    "T19n0968_001:0353a23": "當死。七生閻浮入於地獄。後或為人貧窮生",
    "T19n0968_001:0353a24": "盲。受諸苦惱。善住聞已恐怖驚惶毛竪憂愁。",
    "T19n0968_001:0353a25": "急詣釋提桓因天帝之所。前禮帝足荒懼白",
    "T19n0968_001:0353a26": "帝。請帝垂哀。救我苦厄救我苦厄。我受天",
    "T19n0968_001:0353a27": "樂縱心適意。忽有聲言七日命終。七生閻浮",
    "T19n0968_001:0353a28": "當入地獄。後或為人貧窮生盲受諸苦惱。我",
    "T19n0968_001:0353a29": "今煩荒心迷識亂計不知出。惟帝悲愍拔救",
    "T19n0968_001:0353b01": "苦毒。釋提桓因聞是語已。深懷怪悼云何七",
    "T19n0968_001:0353b02": "生。默寂須臾遂見善住。於此命終便愛猪",
    "T19n0968_001:0353b03": "身。猪身畢已受於狗身。狗身畢已受於狐身。",
    "T19n0968_001:0353b04": "狐身畢已受於猴身。猴身畢已受毒蛇身。蛇",
    "T19n0968_001:0353b05": "身畢已當受鷲身。鷲身畢已受於烏身。如是",
    "T19n0968_001:0353b06": "七生恒食穢惡。釋提桓因見是事已。深哀善",
    "T19n0968_001:0353b07": "住當受大苦。何計何從誰能救濟。作是思惟",
    "T19n0968_001:0353b08": "唯除如來阿羅訶三藐三佛陀無能救者。於",
    "T19n0968_001:0353b09": "是天帝其夜後分。齎諸華鬘種種諸香末香",
    "T19n0968_001:0353b10": "燒香。天衣瓔珞諸莊嚴具。詣於祇林佛聖尊",
    "T19n0968_001:0353b11": "所。頂禮雙足右繞七匝大供養已。便於佛前",
    "T19n0968_001:0353b12": "一面而坐。以善住事具白聖尊。其時如來頂",
    "T19n0968_001:0353b13": "放大光。其光雜色流照十方一切生界。還至",
    "T19n0968_001:0353b14": "佛所右繞三匝從佛口入。佛遂微笑告釋提",
    "T19n0968_001:0353b15": "桓因。有佛灌頂清淨諸趣佛頂尊勝陀羅尼。",
    "T19n0968_001:0353b16": "淨除一切業障地獄畜生。閻摩盧迦生死苦",
    "T19n0968_001:0353b17": "惱。破地獄道升於佛路。天帝此清淨諸趣佛",
    "T19n0968_001:0353b18": "頂尊勝陀羅尼。但聽聞者生死相續一切業",
    "T19n0968_001:0353b19": "障。種種苦患咸悉消滅。當獲善果得宿命智。",
    "T19n0968_001:0353b20": "從一佛國生一佛國。從一天中生一天中。乃",
    "T19n0968_001:0353b21": "至三十三天宮常知宿命。能習持者。現百年",
    "T19n0968_001:0353b22": "限更增其壽。身口意淨心寧適樂。身苦咸除",
    "T19n0968_001:0353b23": "獲諸善觸。諸佛觀視諸天衛護。一切菩薩慈",
    "T19n0968_001:0353b24": "愛繫念。讀誦之者一切地獄畜生。閻摩盧迦",
    "T19n0968_001:0353b25": "及諸餓鬼。息除消散境域空虛。一切佛剎菩",
    "T19n0968_001:0353b26": "薩天宮。咸闢福門導之令入。於是釋提桓因",
    "T19n0968_001:0353b27": "前白佛言聖尊。憐愍攝護一切眾生。唯願為",
    "T19n0968_001:0353b28": "說清淨諸趣佛頂尊勝陀羅尼。爾時聖尊受",
    "T19n0968_001:0353b29": "天帝請。即說陀羅尼曰。",
    "T19n0968_001:0353c01": "南謨薄伽上婆帝底嚟二合盧吉夜翊可反二合鉢",
    "T19n0968_001:0353c02": "羅上二合底都里反下同毘上始瑟吒夜翊可反下同勃陀夜一云",
    "T19n0968_001:0353c03": "歸命聖尊三界勝覺怛姪徒列反他二烏牟半音三毘輸陀上重夜",
    "T19n0968_001:0353c04": "麼麼麼麼云某甲受持者於此自稱名娑上曼多皤上婆重娑上馺",
    "T19n0968_001:0353c05": "叵二合囉上拏上伽底伽上訶上那瑣婆重皤上",
    "T19n0968_001:0353c06": "舜入提五阿上毘上重瑟者夜二合素上伽上多上",
    "T19n0968_001:0353c07": "婆上者那蜜㗚二合多毘上重訕疏皆反罽平六阿",
    "T19n0968_001:0353c08": "訶上囉上阿訶上囉上七阿愈珊陀重囉上尼上",
    "T19n0968_001:0353c09": "八輸陀上重夜輸陀上重夜九伽上伽上那毘上舜",
    "T19n0968_001:0353c10": "入提重十烏瑟尼二合沙疏我反毘上闍上夜舜入提",
    "T19n0968_001:0353c11": "重十一娑上訶上娑囉上二合囉濕弭三朱長地上",
    "T19n0968_001:0353c12": "低十二薩囉皤上二合多上他伽上多地上重瑟姹",
    "T19n0968_001:0353c13": "丑遐反二合那地上重瑟祉低十三阿上地哩二合跋闍",
    "T19n0968_001:0353c14": "囉上二合迦夜僧訶上多上那上舜入提重十四薩囉",
    "T19n0968_001:0353c15": "皤二合皤上囉上拏上毘上舜入提重十五鉢囉上二合",
    "T19n0968_001:0353c16": "夜儞夜多上婆上重夜十六阿愈舜入提十七娑上",
    "T19n0968_001:0353c17": "麼耶余他反地上重瑟祉二合低十八麼儞麼儞麼",
    "T19n0968_001:0353c18": "麼儞十九多上他上多菩重多俱知上跛唎上舜入",
    "T19n0968_001:0353c19": "提重二十毘上娑普二合吒上勃地上舜入提重二十一",
    "T19n0968_001:0353c20": "闍上夜闍上夜二十二毘上闍上夜毘上闍上夜二十三",
    "T19n0968_001:0353c21": "娑麼二合囉上娑麼二合囉上二十四勃陀地上重瑟",
    "T19n0968_001:0353c22": "祉二合多上舜入提重二十五跋闍嚟二合跋闍囉上二合",
    "T19n0968_001:0353c23": "揭囉鞞重二十六二合跋闍藍二合婆上重皤上覩麼",
    "T19n0968_001:0353c24": "麼二十七麼麼云某甲受持者於此自稱名麼訶耶那上鉢羅上二合婆上",
    "T19n0968_001:0353c25": "重迦夜毘上舜入提重二十八薩囉皤上二合伽上底跛",
    "T19n0968_001:0353c26": "唎舜入提重二十九薩囉皤上二合多伽多娑上摩戍阿",
    "T19n0968_001:0353c27": "二合娑地上重瑟祉二合低三十勃陀重夜二合勃",
    "T19n0968_001:0353c28": "陀重夜二合三十一毘上菩長陀上重夜三十二娑上曼",
    "T19n0968_001:0354a01": "多跛唎上舜入提重三十三薩囉皤上二合多上他伽上",
    "T19n0968_001:0354a02": "多地上重瑟奼丑遐反二合那地上重瑟祉二合低三十四",
    "T19n0968_001:0354a03": "莎訶三十五注平上去入者從四聲法借音讀注半音者半聲讀注二合者半上字連聲讀",
    "T19n0968_001:0354a04": "注重者帶喉聲重讀注長者長聲讀注反者從反借音讀羅利盧栗黎藍等字傍加口者轉聲讀",
    "T19n0968_001:0354a05": "天帝此清淨諸趣佛頂尊勝陀羅尼。淨諸罪",
    "T19n0968_001:0354a06": "障除諸惡趣。八十八俱胝百千恒河沙諸佛。",
    "T19n0968_001:0354a07": "所共宣說守護喜讚。一切如來智印印之。為",
    "T19n0968_001:0354a08": "除一切眾惡趣故。一切地獄畜生閻摩盧迦。",
    "T19n0968_001:0354a09": "諸罪惡類沈溺苦海。受諸痛毒為解脫故。為",
    "T19n0968_001:0354a10": "諸短壽薄福下陋。卑賤惡業諸眾生故。趣於",
    "T19n0968_001:0354a11": "地獄種種生類夭折失心。亡背正路諸眾生",
    "T19n0968_001:0354a12": "故。說此陀羅尼行閻浮提。淨除罪業令歸解",
    "T19n0968_001:0354a13": "脫。天帝汝當持此尊勝陀羅尼為善住說。當",
    "T19n0968_001:0354a14": "為閻浮眾生諸天天子一切含識。宣揚讀誦",
    "T19n0968_001:0354a15": "思惟習念。恭敬供養受持修行。我今以陀羅",
    "T19n0968_001:0354a16": "尼印教約。付囑天帝汝當善持聞此陀羅尼",
    "T19n0968_001:0354a17": "者。百千劫中。所積業障咸得清淨。不墮地獄",
    "T19n0968_001:0354a18": "不生畜生。閻摩盧迦餓鬼惡趣。不受阿修",
    "T19n0968_001:0354a19": "羅夜叉羅剎。及富丹那迦吒富丹那癲等鬼",
    "T19n0968_001:0354a20": "神之身。乃至犬龜鳥獸蚊虻毒蛇腹行之類。",
    "T19n0968_001:0354a21": "并諸小蟲不復更受。恒與佛俱或生菩薩勝",
    "T19n0968_001:0354a22": "族。或生婆羅門大姓剎利大姓居士大家。以",
    "T19n0968_001:0354a23": "此陀羅尼力得清淨生。至坐菩提獲正遍覺。",
    "T19n0968_001:0354a24": "天帝此清淨諸趣尊勝陀羅尼。威神廣大具",
    "T19n0968_001:0354a25": "大功果。有大力能是大吉祥。如日藏寶珠皎",
    "T19n0968_001:0354a26": "潔無垢淨若虛空。所在之處光明照朗。此陀",
    "T19n0968_001:0354a27": "羅尼所置之處。威神洽被亦復如是。持此陀",
    "T19n0968_001:0354a28": "羅尼者。一切罪惡皆不能染。柔和潤澤清淨",
    "T19n0968_001:0354a29": "無垢如閻浮檀金。書寫讀習誦念供養。受持",
    "T19n0968_001:0354b01": "修行此陀羅尼者。當知此處地獄業除諸趣",
    "T19n0968_001:0354b02": "咸淨。書此陀羅尼安置幢上。樹於高山或高",
    "T19n0968_001:0354b03": "屋上。及餘高處或浮圖中。若比丘比丘尼優",
    "T19n0968_001:0354b04": "婆塞優婆夷善男子善女人等。見此陀羅尼",
    "T19n0968_001:0354b05": "幢。若近幢若幢影霑身若幢風吹身。或為幢",
    "T19n0968_001:0354b06": "風飄塵著身。罪業便消。不生地獄畜生閻摩",
    "T19n0968_001:0354b07": "盧迦餓鬼阿修羅中。不墮諸惡趣一切如來",
    "T19n0968_001:0354b08": "諸佛當與授記。得不退轉至登正覺。以種種",
    "T19n0968_001:0354b09": "華香。種種諸鬘種種幢繖。幡蓋瓔珞諸莊嚴",
    "T19n0968_001:0354b10": "具。并諸塗飾修大供養。於四衢道造塔。安",
    "T19n0968_001:0354b11": "置此陀羅尼行道頂禮。當知此輩是摩訶薩。",
    "T19n0968_001:0354b12": "佛之法子法之梁柱舍利之塔。",
    "T19n0968_001:0354b13": "爾時閻摩法王。其夜將曉來詣佛所。以種種",
    "T19n0968_001:0354b14": "天華種種諸香。雜香燒香天衣瓔珞。修大供",
    "T19n0968_001:0354b15": "養右繞七匝。頂禮佛足白佛言聖尊。我知佛",
    "T19n0968_001:0354b16": "恩非不知恩。今為報佛恩故擁護一切。常勤",
    "T19n0968_001:0354b17": "奉事此大威力大功果陀羅尼。閉地獄門淨",
    "T19n0968_001:0354b18": "諸惡趣。",
    "T19n0968_001:0354b19": "爾時四天王繞佛三匝前白佛言。唯願聖尊",
    "T19n0968_001:0354b20": "說此陀羅尼修行之法。佛告四天王諦聽諦",
    "T19n0968_001:0354b21": "聽我今當說。若有命短求長壽者。當於白月",
    "T19n0968_001:0354b22": "十五日澡浴清淨。著淨潔衣受八戒齋。誦此",
    "T19n0968_001:0354b23": "陀羅尼千遍。諸障便除病愈壽增獲大安樂。",
    "T19n0968_001:0354b24": "地獄畜生諸惡趣苦咸悉解脫。乃至畜生諸",
    "T19n0968_001:0354b25": "惡趣類。耳得聞此陀羅尼者。便復不受惡趣",
    "T19n0968_001:0354b26": "之身。嬰纏重病者病皆消散諸趣清淨。命",
    "T19n0968_001:0354b27": "終之後生現樂界。蓮華化生不受胎藏常知",
    "T19n0968_001:0354b28": "宿命。若諸眾生罪業所牽。命終之後生於惡",
    "T19n0968_001:0354b29": "趣。應以此陀羅尼呪土二十一遍。散其骸",
    "T19n0968_001:0354c01": "骨之上隨其所生若地獄若畜生。或閻摩盧",
    "T19n0968_001:0354c02": "迦或餓鬼趣。乃至阿鼻地獄禽獸蜫蟲。咸謝",
    "T19n0968_001:0354c03": "苦身生天受樂。日日誦此陀羅尼二十一遍。",
    "T19n0968_001:0354c04": "罪滅福增眾人愛敬。命終之後生極樂國。若",
    "T19n0968_001:0354c05": "常念持此陀羅尼。命終之後生諸淨土。從一",
    "T19n0968_001:0354c06": "佛國至一佛國。一切佛剎作大光照。常與佛",
    "T19n0968_001:0354c07": "俱諸佛護育而與授記。乃至獲證大涅槃樂。",
    "T19n0968_001:0354c08": "修行此陀羅尼者。當作方壇四面正等。散種",
    "T19n0968_001:0354c09": "種淨華燒種種香。右膝輪著地長跪一心。普",
    "T19n0968_001:0354c10": "念十方一切諸佛。作合十指爪印當於心上。",
    "T19n0968_001:0354c11": "二頭指二大拇指各相屈按。稱娑度云善哉誦此",
    "T19n0968_001:0354c12": "陀羅尼一百八遍。即為供養承事八十八俱",
    "T19n0968_001:0354c13": "胝恒河沙那由他百千諸佛。如佛供養而作",
    "T19n0968_001:0354c14": "供養。亦為供養四大天王。一切讚善稱是佛",
    "T19n0968_001:0354c15": "子。以大菩提莊嚴其心獲無礙智。凡欲誦念",
    "T19n0968_001:0354c16": "此陀羅尼者。皆當至心如法作合十指爪印。",
    "T19n0968_001:0354c17": "是為修行陀羅尼法。",
    "T19n0968_001:0354c18": "佛告釋提桓因。天帝當以此法救除眾生。地",
    "T19n0968_001:0354c19": "獄諸趣一切苦惱。淨諸趣業獲長壽果。天帝",
    "T19n0968_001:0354c20": "當還可授善住天子此陀羅尼。滿七日已汝",
    "T19n0968_001:0354c21": "共善住來至我所。釋提桓因受佛教已還於",
    "T19n0968_001:0354c22": "天宮。以此佛頂尊勝陀羅尼。授善住天子。善",
    "T19n0968_001:0354c23": "住受已修行供養六日六夜。爰至七日諸惡",
    "T19n0968_001:0354c24": "趣業皆得解脫。居天福處獲大長壽。歡喜踊",
    "T19n0968_001:0354c25": "躍大聲唱言。阿呼佛陀耶阿呼達摩耶阿呼",
    "T19n0968_001:0354c26": "僧伽耶阿呼毘耶陀云陀羅尼救拔眾生一切苦",
    "T19n0968_001:0354c27": "厄。令我得脫諸惡趣苦。",
    "T19n0968_001:0354c28": "爾時天帝釋提桓因部屬侍繞。將善住天子",
    "T19n0968_001:0354c29": "齎種種華香。燒香塗香并種種鬘。蓋繖幡幢",
    "T19n0968_001:0355a01": "衣服瓔珞。乘天寶輅備天莊嚴。來至佛所作",
    "T19n0968_001:0355a02": "大供養右繞萬匝便。於佛前一面而立。頌讚",
    "T19n0968_001:0355a03": "佛已退坐聽法。佛申金色右手。慰護善住而",
    "T19n0968_001:0355a04": "與授記。",
    "T19n0968_001:0355a05": "佛頂尊勝陀羅尼經"
}