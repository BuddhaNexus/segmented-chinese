{
    "T34n1721_007:0542b16": "法華義疏卷第七",
    "T34n1721_007:0542b18": "胡吉藏撰",
    "T34n1721_007:0542b19": "4 信解品信解品第四",
    "T34n1721_007:0542b20": "信解義，六門分別：一、來意門；二、釋名門；三、出",
    "T34n1721_007:0542b21": "體門；四、信解相門；五、信解位門；六、同異門。來",
    "T34n1721_007:0542b22": "意門者，為中根人說法凡有四章，初正說已",
    "T34n1721_007:0542b23": "竟，今是第二中根領解也。問：〈方便品〉云「若實",
    "T34n1721_007:0542b24": "得阿羅漢，不信此法無有是處」，若爾聞初法",
    "T34n1721_007:0542b25": "說即應領悟，何待譬喻方信解耶？答：經言必",
    "T34n1721_007:0542b26": "信者，蓋據始終為言耳。不言初法說即能信",
    "T34n1721_007:0542b27": "解。又中根之人初聞法說虛心已信，但由未",
    "T34n1721_007:0542b28": "解故至譬喻方得分明，所以今文與〈方便品〉",
    "T34n1721_007:0542b29": "不相違也。二、釋名門者，然信解之名有離有",
    "T34n1721_007:0542c01": "合，所言離者凡有三義：一者、疑除稱信，執破",
    "T34n1721_007:0542c02": "名解。疑是猶預之名，信是決定旨。聲聞猶預",
    "T34n1721_007:0542c03": "權實、踟蹰一三，此疑既息故稱為信，即信三",
    "T34n1721_007:0542c04": "是權、信一為實也。執破名解者，解是了悟為",
    "T34n1721_007:0542c05": "義，執是迷執之名。既執三為實有，則封一為",
    "T34n1721_007:0542c06": "實無，此執既除是故稱解。解者解三是無、悟",
    "T34n1721_007:0542c07": "一為有。此釋出《注法華經》，故彼云「不疑所譬",
    "T34n1721_007:0542c08": "曰信，遂悔封言稱解」也。二者、信起於不信，解",
    "T34n1721_007:0542c09": "生於不解。不信者不信三權一實，此心遂改",
    "T34n1721_007:0542c10": "是故生信。信者信三為權、信一為實，雖復信",
    "T34n1721_007:0542c11": "三為權，未解所以權，雖信一為實，未悟所以",
    "T34n1721_007:0542c12": "實，今遂悟所以權、遂解所以實，故名為解。此",
    "T34n1721_007:0542c13": "即信在其初、解在其後。故《智度論》云「信為能",
    "T34n1721_007:0542c14": "入、智為能度」，即其證也。然初信非無有解，但",
    "T34n1721_007:0542c15": "解淺故名信；後解非無有前信，信深故名解。",
    "T34n1721_007:0542c16": "三者、信破邪見，解破無明，故《涅槃經》云「有信",
    "T34n1721_007:0542c17": "無慧則長無明，有慧無信則長邪見」。今有信",
    "T34n1721_007:0542c18": "故破邪見，有解故破無明，則二法相資也。但",
    "T34n1721_007:0542c19": "此義難明，今更以四句釋之。一、信而不解，雖",
    "T34n1721_007:0542c20": "復虛心信受而未能解，謂鈍根正見人也。二",
    "T34n1721_007:0542c21": "者、解而不信，謂利根邪見人也。三、亦信亦解，",
    "T34n1721_007:0542c22": "謂正見利根人也，即四大聲聞也。四、不信不",
    "T34n1721_007:0542c23": "解，謂鈍根邪見人也。次、合釋信解者，略有二",
    "T34n1721_007:0542c24": "義：一者、上有所對；二、下有所形。上有所對",
    "T34n1721_007:0542c25": "者，解有二種：一者、見解；二者、信解。憑師義少",
    "T34n1721_007:0542c26": "見理情多，如諸菩薩，故〈譬喻品〉云「若有菩薩",
    "T34n1721_007:0542c27": "於是眾中能一心聽諸佛實法」，是名見解；若",
    "T34n1721_007:0542c28": "憑師義多見理情少，故前文云「其餘聲聞信",
    "T34n1721_007:0542c29": "佛語故得入此經非己智分」則是信解。今對",
    "T34n1721_007:0543a01": "於菩薩見解，故目聲聞為信解也。二、下有所",
    "T34n1721_007:0543a02": "形者，信是決定為義，雖因佛得解，解心堅明",
    "T34n1721_007:0543a03": "謂理必爾，不同凡夫悠悠之解，故云信解。三、",
    "T34n1721_007:0543a04": "出體門者，依《阿毘曇》，信解有二體，信是善大",
    "T34n1721_007:0543a05": "地中信數，解是通大地中慧數。依《成實論》，信",
    "T34n1721_007:0543a06": "之與解並以心為體，然心上有信解之用，故",
    "T34n1721_007:0543a07": "義說為二。今明若見有心與數異體及以一",
    "T34n1721_007:0543a08": "體，皆是一異執見，非信解體，後門當具釋之。",
    "T34n1721_007:0543a09": "第四、信解相門者，舊云信解義多不出四句，",
    "T34n1721_007:0543a10": "謂權、實、有、無。以三乘為權、一乘為實，道理唯",
    "T34n1721_007:0543a11": "一、無有三乘。今明蓋是一往封執言，未是虛",
    "T34n1721_007:0543a12": "心妙悟。若必執一乘是實、三乘為權，捨三而",
    "T34n1721_007:0543a13": "取一者，還是取捨有所得心耳。《涅槃經》云「有",
    "T34n1721_007:0543a14": "所得者名為二乘」，猶未領悟何名信解？又若",
    "T34n1721_007:0543a15": "有所得則無道無果，下文何得云「我今得道",
    "T34n1721_007:0543a16": "得果」耶？又若言三是定無、謂一為實有，猶是",
    "T34n1721_007:0543a17": "有無二見，如〈方便品〉云「若有若無等具足六",
    "T34n1721_007:0543a18": "十二」，既具諸見即便有愛見，愛見即是煩惱，",
    "T34n1721_007:0543a19": "煩惱故業，業故受苦，如此之人如服甘露還",
    "T34n1721_007:0543a20": "成毒藥，是即舊病不除新惑更起，故非信解",
    "T34n1721_007:0543a21": "相。今言信解者，可尋經本宗。〈方便品〉云「諸法",
    "T34n1721_007:0543a22": "從本來常自寂滅相」，何一何三？亦非權非實。",
    "T34n1721_007:0543a23": "但倒情既重不可頓階，故方便誘引漸令開",
    "T34n1721_007:0543a24": "悟，故前說五戒十善以止三途之惡，次說三",
    "T34n1721_007:0543a25": "乘之聖令捨三界之凡，乃至欲息三乘之麁",
    "T34n1721_007:0543a26": "故明一乘為妙，如此皆是對治悉檀，以榍出",
    "T34n1721_007:0543a27": "榍用輕倒除重倒耳。《智度論》云「譬如執事比",
    "T34n1721_007:0543a28": "丘舉手唱言眾皆寂靜，是為以聲遮聲非求",
    "T34n1721_007:0543a29": "聲也」。說善止惡非留於善，乃至說一除三寧",
    "T34n1721_007:0543b01": "存於一？若能三一兩捨、權實並除，心無所依，",
    "T34n1721_007:0543b02": "乃名信解。故〈方便品〉云「我以無數方便引導",
    "T34n1721_007:0543b03": "眾生令離諸著」，即其證也。第五、明信解位者，",
    "T34n1721_007:0543b04": "聲聞迴小入大，始得入菩薩十信之位，故",
    "T34n1721_007:0543b05": "前文云「汝舍利弗以信力故得入此經」，即其證",
    "T34n1721_007:0543b06": "也。又真諦三藏云：「十七地論文亦作此判」。又",
    "T34n1721_007:0543b07": "理數應爾，學小乘猶未信大，今破小執而信",
    "T34n1721_007:0543b08": "大者，則知始學十信也。問：聲聞迴小入大得",
    "T34n1721_007:0543b09": "入十信位者，為入十信初心，為十信滿足耶？",
    "T34n1721_007:0543b10": "答：但入十信初心。故《涅槃經》云「須陀洹人八",
    "T34n1721_007:0543b11": "萬劫到，乃至辟支佛人十千劫到」，所言到者",
    "T34n1721_007:0543b12": "至十住初心，故知迴小入大未具十信也。真",
    "T34n1721_007:0543b13": "諦三藏云：「闡提有二：一、凡夫；二者、二乘」。凡夫",
    "T34n1721_007:0543b14": "闡提不信三一，二乘闡提信三不信一。今聞",
    "T34n1721_007:0543b15": "《法華》破三，始得入菩薩十信位。所言十信者，",
    "T34n1721_007:0543b16": "信、進、念、定、慧五根為五，第六不退心，第七迴",
    "T34n1721_007:0543b17": "向心，第八戒心，第九護心，第十願心。問：迴小",
    "T34n1721_007:0543b18": "入大至十信，是何信耶？答：但得初信心耳。何",
    "T34n1721_007:0543b19": "以知然？如前引羅漢二萬劫十信始滿，故知",
    "T34n1721_007:0543b20": "但是初心。問：直往菩薩十信與迴小入大十",
    "T34n1721_007:0543b21": "信何異？答：互有優劣。直往菩薩十信，方便用",
    "T34n1721_007:0543b22": "強、波若用弱，以諸菩薩多修眾行濟度眾生",
    "T34n1721_007:0543b23": "故方便用強，不欲專心修於空觀斷除煩惱",
    "T34n1721_007:0543b24": "故波若觀弱。二乘專修空觀以斷煩惱故波",
    "T34n1721_007:0543b25": "若觀強。今迴小入大始學行行度物故方便",
    "T34n1721_007:0543b26": "用弱。問：羅漢迴小入大既在十信，為在界外",
    "T34n1721_007:0543b27": "受生，為在界內受生？答：界外受生。如《釋論》及",
    "T34n1721_007:0543b28": "《勝鬘經》皆云羅漢三界外受反易生，直往十",
    "T34n1721_007:0543b29": "信菩薩則在界內受生。問：若爾，直往十信則",
    "T34n1721_007:0543c01": "劣、迴小十信則勝，何得前云迴小之人在初",
    "T34n1721_007:0543c02": "心耶？答：已如前互有強弱釋之。迴小之人偏",
    "T34n1721_007:0543c03": "修空觀斷除煩惱故在界外受生，直往之人",
    "T34n1721_007:0543c04": "不專觀空斷結故在界內受生，而涉有化人",
    "T34n1721_007:0543c05": "慈悲深淳則迴小之人所不能及，故直往為",
    "T34n1721_007:0543c06": "勝。問：二乘斷結受生是菩薩何位？答：依《法華",
    "T34n1721_007:0543c07": "論》釋〈分別功德品〉，地前菩薩界內受生，登地",
    "T34n1721_007:0543c08": "已上界外受生。依《智度論》，七地菩薩肉身中",
    "T34n1721_007:0543c09": "得無生忍，捨肉身即受三界外法性生身。依",
    "T34n1721_007:0543c10": "真諦三藏釋《攝大乘論》意，自十行第六心去則",
    "T34n1721_007:0543c11": "三界外受生。經論不同，難可詳定也。第六、同",
    "T34n1721_007:0543c12": "異門者，凡有七異：一、略廣異，身子述解則略，",
    "T34n1721_007:0543c13": "中根陳悟則廣。二、遠近異，身子近序現在，迦",
    "T34n1721_007:0543c14": "葉遠陳往昔。然身子序現在，但從鹿薗已去",
    "T34n1721_007:0543c15": "至於法華，迦葉自華嚴已去竟一乘之說。三、",
    "T34n1721_007:0543c16": "通別異，身子別序自身，迦葉通陳一切眾也。",
    "T34n1721_007:0543c17": "四、有無異，上無譬說，今則有之。五、少多異，上",
    "T34n1721_007:0543c18": "但序三教，今具述五乘。六、歡喜異，身子昔憂",
    "T34n1721_007:0543c19": "今喜，迦葉昔不懷憂，但今非意所求忽得大",
    "T34n1721_007:0543c20": "珍故生歡喜也。問：何故爾耶？答：蓋是互現不",
    "T34n1721_007:0543c21": "同，又示身子利根能推理同教異，故昔憂今",
    "T34n1721_007:0543c22": "喜；中根之人但保執小教謂為至極，故昔不",
    "T34n1721_007:0543c23": "懷憂也。七、約人異，上根領解唯有一人，中根",
    "T34n1721_007:0543c24": "領解則有四人，下根領解其數無量也。問：《毘",
    "T34n1721_007:0543c25": "婆沙》言一切聲聞開為三品，上根唯一人，以",
    "T34n1721_007:0543c26": "身子獨六十劫修行故；中根亦一人，謂目連",
    "T34n1721_007:0543c27": "也；餘一切聲聞並屬下根。今何故中根有四",
    "T34n1721_007:0543c28": "人耶？答：目連乃是聲聞之中根悟入大乘，未",
    "T34n1721_007:0543c29": "必勝於迦葉，故入中根之數也。品開為二：初、",
    "T34n1721_007:0544a01": "經家序其得解之相，第二、發言自述領解。就",
    "T34n1721_007:0544a02": "初又有四別：一、辨得解之人；二、明所聞之法；",
    "T34n1721_007:0544a03": "三、內心歡喜；四、外形致敬。初人法一雙，後喜敬",
    "T34n1721_007:0544a04": "一雙也。四人之中初明善吉者，或可當時",
    "T34n1721_007:0544a05": "起席善吉在初故爾。或可善吉有轉教之工",
    "T34n1721_007:0544a06": "故在初列也。問：《淨名經》四大聲聞與今何異？",
    "T34n1721_007:0544a07": "答：彼經明身子之慧、目連之定、善吉空解、迦葉",
    "T34n1721_007:0544a08": "有行，以此四人為大聲聞。此經明身子利根",
    "T34n1721_007:0544a09": "獨拔眾人之外，非四大聲聞所攝，乃以善吉",
    "T34n1721_007:0544a10": "解空、旃延達有、迦葉頭陀、目連禪定也。問：《度",
    "T34n1721_007:0544a11": "佛境界經》明八大聲聞，是何人耶？答：未見經",
    "T34n1721_007:0544a12": "說。意謂十弟子中四大聲聞即為四人。又三",
    "T34n1721_007:0544a13": "藏法師云：「迦旃延解修多羅藏，優波離解毘",
    "T34n1721_007:0544a14": "尼藏，富留那解阿毘曇藏，阿難總持三藏，合",
    "T34n1721_007:0544a15": "八大人也。」「從佛所聞」下，第二、明所聞之法，即",
    "T34n1721_007:0544a16": "是得解之緣。但得解之緣凡有二種：一、以法",
    "T34n1721_007:0544a17": "為緣；二、以人為緣，即授身子記是也。以法為",
    "T34n1721_007:0544a18": "緣現生歡喜，以人為緣預欣得記故喜也。「發",
    "T34n1721_007:0544a19": "希有心」下，第三、內心歡喜，正是領解也。「即從",
    "T34n1721_007:0544a20": "坐起」下，第四、明外形致敬。「偏袒右肩」者，未起",
    "T34n1721_007:0544a21": "之時正被袈裟，外國依律不著障𦝨及偏袒",
    "T34n1721_007:0544a22": "衣著者得突吉羅罪。今言偏袒者，直是露於",
    "T34n1721_007:0544a23": "右肩，更無內衣也。「而白佛言」下，第二、發言自",
    "T34n1721_007:0544a24": "述領解。就文為二：初、正述領解；次、歎佛恩深",
    "T34n1721_007:0544a25": "難報。以解由佛得故歎佛恩，又良由領解方",
    "T34n1721_007:0544a26": "識佛恩，故歎佛恩深以成領解。初文又二：前",
    "T34n1721_007:0544a27": "長行，次偈頌。長行為三：謂法、譬、合。以類相從",
    "T34n1721_007:0544a28": "開之為二：初、法說略述領解；次、譬說以下廣",
    "T34n1721_007:0544a29": "述領解。前略後廣為解義故。就初又二：第一、",
    "T34n1721_007:0544b01": "序昔迷；第二、述今悟。序昔迷又二：初、明執小",
    "T34n1721_007:0544b02": "故不求大；二、明聞大亦不求大。所以但明此",
    "T34n1721_007:0544b03": "二者，蓋是具迷大小二種教也。佛說小本欲",
    "T34n1721_007:0544b04": "令悟大，如舉指本為示月，今逐執小不求大、",
    "T34n1721_007:0544b05": "守指而忘月，蓋是迷小教也。二者、昔親聞大",
    "T34n1721_007:0544b06": "法令其捨小悟大，而遂樂小不欣於大，復是",
    "T34n1721_007:0544b07": "迷於大法。自靈山之前唯此二病，故具序之",
    "T34n1721_007:0544b08": "也。「我等居僧之首」者，四因緣故不求無上菩",
    "T34n1721_007:0544b09": "提：一者、居僧之首，但是誨授於他，非自進求",
    "T34n1721_007:0544b10": "之時也。二、「年已朽邁」者，意志衰畢不堪自進",
    "T34n1721_007:0544b11": "業也。三、「自謂已得涅槃」者，謂所得究竟，不更",
    "T34n1721_007:0544b12": "修因也。四、「無所堪任」者，沈寂空理不能更須",
    "T34n1721_007:0544b13": "修行。如四河合流同注海口，非大力龍莫能",
    "T34n1721_007:0544b14": "自返。三解脫俱流注涅槃海，聲聞小力不能",
    "T34n1721_007:0544b15": "自出，故云無所堪任。亦如《淨名經》云「猶如敗",
    "T34n1721_007:0544b16": "種不任生牙」，具此四義故不進求菩提也。「世",
    "T34n1721_007:0544b17": "尊往昔說法既久」，第二、明聞大不求於大。前",
    "T34n1721_007:0544b18": "迷小教後迷大乘者，以佛初說小、後說大故",
    "T34n1721_007:0544b19": "也。就文為三：初、明欣小不樂大；次、解釋之",
    "T34n1721_007:0544b20": "也；後、結也。「說法既久」者，說大乘法久也。「身體",
    "T34n1721_007:0544b21": "疲懈」者，心不樂大，故不能忘惓所以疲懈也。",
    "T34n1721_007:0544b22": "「但念三空」者，厭此報身欲入空以忘之也。「於",
    "T34n1721_007:0544b23": "菩薩法」下，上明樂小，今不欣大。「遊戲神通」者，",
    "T34n1721_007:0544b24": "大士現變不難，喻之如戲。又現通度物可以",
    "T34n1721_007:0544b25": "自娛，故名為戲。又如通非真實，故稱為戲也。",
    "T34n1721_007:0544b26": "「淨佛國土成就眾生」者，起願為淨土，興行為成",
    "T34n1721_007:0544b27": "就眾生也。「心不喜樂」者，前明住小不求於大，",
    "T34n1721_007:0544b28": "今明非但不求親聞大法，亦不一念好樂。「所",
    "T34n1721_007:0544b29": "以者何」下，第二、釋不樂大也。就文為二：初、明",
    "T34n1721_007:0544c01": "昔不樂大。「又今我等」下，明今不樂大。「於佛教",
    "T34n1721_007:0544c02": "化菩薩」下，第三、結不求大。「我等今於佛前」下，",
    "T34n1721_007:0544c03": "第二、明今了悟序得解歡喜。「聞授聲聞記」者，",
    "T34n1721_007:0544c04": "明得解緣也。上雖聞法、譬二說，義猶未決，聞",
    "T34n1721_007:0544c05": "授聲聞記方審一乘。又法、譬二說為令聲聞",
    "T34n1721_007:0544c06": "作佛，故授二乘記。是此經之正宗，故偏舉之。",
    "T34n1721_007:0544c07": "《智度論》云「《法華經》授二乘記作佛」，即其證也。",
    "T34n1721_007:0544c08": "「心甚歡喜」，正明歡喜也。「不謂於今忽然得聞」",
    "T34n1721_007:0544c09": "者，釋歡喜義，則簡異身子。身子以昔憂故今",
    "T34n1721_007:0544c10": "喜，迦葉本無心悕求，非意而獲大寶，故喜也。",
    "T34n1721_007:0544c11": "「深自慶幸」者，前明歡喜，今自慶也。「獲大善利」",
    "T34n1721_007:0544c12": "者，即佛道也。「世尊！我等今者樂說譬喻以明",
    "T34n1721_007:0544c13": "斯義」下，第二、廣序領解也。又開為三：初、請樂",
    "T34n1721_007:0544c14": "說；二、正說譬；第三、合譬。上來法說略序釋迦",
    "T34n1721_007:0544c15": "一期大小二教事猶未盡，今舉喻廣述無量",
    "T34n1721_007:0544c16": "事及始終法門，方得顯迷悟之情及歎佛功",
    "T34n1721_007:0544c17": "德也。「以明斯義」者，譬文雖長但明得失義。初",
    "T34n1721_007:0544c18": "二章為失，後章為得，設譬明此二義。「譬若有",
    "T34n1721_007:0544c19": "人」下，第二、開譬。今以三門釋譬喻義：一、來意",
    "T34n1721_007:0544c20": "門；二、少多門；三、領解門。來意門者，依《法華論》",
    "T34n1721_007:0544c21": "說火宅譬破於凡夫，明窮子譬斥二乘人執，",
    "T34n1721_007:0544c22": "所以前破凡夫次須斥二乘者，示次第法門破",
    "T34n1721_007:0544c23": "病階漸也。聲聞人謂三乘所得涅槃法同、三",
    "T34n1721_007:0544c24": "乘並是、三無學人亦無異，故今明二乘所得",
    "T34n1721_007:0544c25": "法如彼草庵，如來所得法猶如大宅，二乘之",
    "T34n1721_007:0544c26": "人猶如窮子，如來之人如大富長者，是故迦",
    "T34n1721_007:0544c27": "葉自說大小具明優劣，令諸學小乘人捨小",
    "T34n1721_007:0544c28": "入大，故說此譬喻也。二者、令諸菩薩知大乘",
    "T34n1721_007:0544c29": "尊勝小乘鄙劣，決定住大不退取小，故說此",
    "T34n1721_007:0545a01": "譬。又令稟佛教人具識釋迦一化始終法門，",
    "T34n1721_007:0545a02": "知權實、前後、淺深、顯密等教，故說此喻也。第",
    "T34n1721_007:0545a03": "二、定譬少多門者，釋此喻不同，今宜開為十：",
    "T34n1721_007:0545a04": "一、初為父子喻，二、中途相失喻，三、子漸還鄉",
    "T34n1721_007:0545a05": "喻，四、父子相見喻，五、喚子不得喻，六、冷水",
    "T34n1721_007:0545a06": "灑面喻，七、誘引還家喻，八、付財密化喻，九、陶",
    "T34n1721_007:0545a07": "練小心喻，十、委囑家業喻。初為父子喻者，釋",
    "T34n1721_007:0545a08": "迦於過去世時為其說大乘法名之為父，其",
    "T34n1721_007:0545a09": "曾稟大化故稱為子，故下文云「此是我子我",
    "T34n1721_007:0545a10": "之所生」也。中途相失喻者，觀心微弱煩惱強",
    "T34n1721_007:0545a11": "盛，為惑所牽流浪生死，子失父也；如來覓其",
    "T34n1721_007:0545a12": "大乘善根成就不得，謂父失子也。子漸還鄉",
    "T34n1721_007:0545a13": "譬者，法種眾苦樂求涅槃，故苦極有反源之",
    "T34n1721_007:0545a14": "義，故積習善根漸有趣向大理，故名子漸還",
    "T34n1721_007:0545a15": "鄉譬。父子相見譬者，於一形之內大乘善根",
    "T34n1721_007:0545a16": "成就，有悟入大義，名子見父；見其一形之",
    "T34n1721_007:0545a17": "內大乘善根成就，名父見子。喚子不得譬者，",
    "T34n1721_007:0545a18": "初成道時大機未熟不堪受大化，故名喚子不",
    "T34n1721_007:0545a19": "得。冷水灑面喻者，初成道時大乘善根未熟，",
    "T34n1721_007:0545a20": "但有人天善根成就，故為說人天之教，如冷",
    "T34n1721_007:0545a21": "水灑面即便醒𮠬，故名冷水灑面譬。誘引還",
    "T34n1721_007:0545a22": "家譬者，前於道樹下說人天教，蓋是世間生",
    "T34n1721_007:0545a23": "死乘譬向他家，次趣鹿薗說於二乘，是出世",
    "T34n1721_007:0545a24": "法令從世間歸於出世，出世之法是長者家，",
    "T34n1721_007:0545a25": "故名誘引還家譬。付財密化譬者，小志漸移、",
    "T34n1721_007:0545a26": "大機遠動，故命說大法密誨小心，故名付財密",
    "T34n1721_007:0545a27": "化譬。陶練小心譬者，從《波若》以後《法華》之前，",
    "T34n1721_007:0545a28": "諸方等教毀訾聲聞、讚揚菩薩，令稍鄙小心",
    "T34n1721_007:0545a29": "漸欣大道，名陶練小心譬。委囑家業譬者，小",
    "T34n1721_007:0545b01": "執既除大機成就，故為說一乘令紹繼佛業，故",
    "T34n1721_007:0545b02": "名委屬家業喻也。第三、頌解門者，此之十譬",
    "T34n1721_007:0545b03": "還領解〈譬喻品〉六譬，初為父子譬領上總譬",
    "T34n1721_007:0545b04": "中長者及三十子也。中途相失譬領上見火",
    "T34n1721_007:0545b05": "譬中汝諸子等先因遊戲來入此宅也。子漸",
    "T34n1721_007:0545b06": "還鄉譬還領見火譬中聞有人言汝諸子等先",
    "T34n1721_007:0545b07": "因遊戲來入此宅，蓋是眾生有機扣佛，故佛",
    "T34n1721_007:0545b08": "應入生死，有機感佛即是子漸還鄉。佛應入",
    "T34n1721_007:0545b09": "生死如父知子應反，故中止一城。父子相見",
    "T34n1721_007:0545b10": "譬還領見火譬，眾生有機感佛如子見父，佛",
    "T34n1721_007:0545b11": "應入生死如父見子。今三譬同領上見火譬，",
    "T34n1721_007:0545b12": "但大格相擬，不可一一全同。今喚子不得譬",
    "T34n1721_007:0545b13": "領上救子不得譬，冷水灑面譬領上三車譬",
    "T34n1721_007:0545b14": "中如此種種之言也。上文云「如此種種羊車",
    "T34n1721_007:0545b15": "鹿車牛車」，即是三乘。三車之前明種種者，謂",
    "T34n1721_007:0545b16": "三乘之前說人天乘也。蓋是《注經》舊解，勿得",
    "T34n1721_007:0545b17": "疑之也。誘引還家譬領上三車中羊鹿二車",
    "T34n1721_007:0545b18": "化子得譬，領上二車故今還明二使人也。付",
    "T34n1721_007:0545b19": "財密化、陶練小心二譬領上三車中大車，以",
    "T34n1721_007:0545b20": "三車中大車正明大乘法，即是《法華》之前諸大",
    "T34n1721_007:0545b21": "乘，是故二譬還領之。委囑家業譬領上等賜",
    "T34n1721_007:0545b22": "大車譬，所以不領第六不虛譬者，既得領解",
    "T34n1721_007:0545b23": "即知佛不虛，故不領不虛譬也。然舊經師一",
    "T34n1721_007:0545b24": "向以後譬必須同前，蓋是失經旨趣。所以然",
    "T34n1721_007:0545b25": "者，佛及弟子共顯發密教調伏眾生故轉勢說",
    "T34n1721_007:0545b26": "法，故佛說六譬於前，弟子明十譬於後，乃大",
    "T34n1721_007:0545b27": "格相領而形勢各異，宜用後十譬次第為正，",
    "T34n1721_007:0545b28": "領前六為傍，例如〈譬喻品〉及〈方便品〉大意乃同，",
    "T34n1721_007:0545b29": "而轉變即異也。「譬如有人」者，第一初為父子",
    "T34n1721_007:0545c01": "譬也。此文明父子凡有四番：初番、就子明三",
    "T34n1721_007:0545c02": "譬；次、父就文明三譬；次、父就子明二義；次番、",
    "T34n1721_007:0545c03": "約父明二義。初文就子明三譬者，一、初為子",
    "T34n1721_007:0545c04": "時譬；二、中途失父譬；三、子漸還鄉譬。後就父",
    "T34n1721_007:0545c05": "亦明三義，「譬如有人」者，即此會三根聲聞也。",
    "T34n1721_007:0545c06": "有人即譬子義。昔佛為菩薩時如行而說，眾",
    "T34n1721_007:0545c07": "生如說而行，同共一行義如父子。「幼稚」者，此",
    "T34n1721_007:0545c08": "明小義，子通大小故別序幼稚，受化始爾為",
    "T34n1721_007:0545c09": "幼，觀解微弱稱稚也。「捨父逃逝」者，第二、中途",
    "T34n1721_007:0545c10": "相失譬。由受化始爾觀解微弱不能自固，遂",
    "T34n1721_007:0545c11": "為惑所牽所以失父。佛能說教表理以佛為",
    "T34n1721_007:0545c12": "父，迷教惑理不能感佛為失父也。但失父有",
    "T34n1721_007:0545c13": "二：一、根本失。如《涅槃經》云「隨其流處六味不",
    "T34n1721_007:0545c14": "同，失佛性故六道差別」。由此失故，諸佛菩薩",
    "T34n1721_007:0545c15": "說大乘正教令反失從得，但眾生惑強觀弱",
    "T34n1721_007:0545c16": "復惑教迷理，是為失中復更失也。前是任運",
    "T34n1721_007:0545c17": "失，後是學教失。問：後失有始，前失何時耶？答：",
    "T34n1721_007:0545c18": "前失有始無始二俱有過。故《智度論》云「深水",
    "T34n1721_007:0545c19": "火坑俱能害人，有始無始俱害正觀」。《華嚴經》",
    "T34n1721_007:0545c20": "云「有始無始是無記問，佛不答之」。又《經》云「有",
    "T34n1721_007:0545c21": "一比丘問佛，十二因緣自作他作無明自起",
    "T34n1721_007:0545c22": "是有始義，名為自作他作者更從他起是無",
    "T34n1721_007:0545c23": "始義。佛種種因緣而呵嘖之。如人為毒箭",
    "T34n1721_007:0545c24": "所中，但須請醫拔之，不應求毒箭所以」。如此",
    "T34n1721_007:0545c25": "一句是學者致迷之處，故略述之。「逃逝」者，迷",
    "T34n1721_007:0545c26": "教惑理是隱密之事，而眾生不知不覺，故名為",
    "T34n1721_007:0545c27": "逃；背理向惑所以稱逝。「久住他國」者，以大乘",
    "T34n1721_007:0545c28": "理為自國，背理起惑惑即是他國也。違理積",
    "T34n1721_007:0545c29": "時為久，執惑不捨為住也。「或十二十至五十",
    "T34n1721_007:0546a01": "歲」者，釋上久住之義也。十謂天趣、二十謂人",
    "T34n1721_007:0546a02": "趣、五十即餘三趣。初失觀起惑猶輕故生天，",
    "T34n1721_007:0546a03": "惑勢漸重故生人，惑勢轉重遂至三途。而言",
    "T34n1721_007:0546a04": "或者，不定之辭，不必備經或可遍歷。又言或",
    "T34n1721_007:0546a05": "者，如下五十餘年，餘年既擬修羅，今或還例",
    "T34n1721_007:0546a06": "之也。「年既長大」者，以去大化久，故稱長大。「加",
    "T34n1721_007:0546a07": "復窮困」者，背化轉久，新善不生為窮，舊善稍",
    "T34n1721_007:0546a08": "盡稱困，窮子之名顯在斯句。「馳騁四方以求",
    "T34n1721_007:0546a09": "衣食」者，第三、子漸還鄉譬。衣食者人天樂也。",
    "T34n1721_007:0546a10": "四方者四生也。又四方者除地獄、畜生餘四",
    "T34n1721_007:0546a11": "趣也。無處不求為馳騁也。問：眾生既背理",
    "T34n1721_007:0546a12": "起惑具受眾苦，善根何由生耶？善根有三",
    "T34n1721_007:0546a13": "義故生：一者、法種眾苦而樂求涅槃，故苦極",
    "T34n1721_007:0546a14": "而求離。二者、眾生曾稟大化而善根種子不",
    "T34n1721_007:0546a15": "可朽滅。三者、諸佛菩薩有三種化：初、一往化、",
    "T34n1721_007:0546a16": "即昔為說大乘。二、隨逐化，眾生背化起惑流",
    "T34n1721_007:0546a17": "浪生死，諸佛菩薩隨入生死而化度之。三、畢",
    "T34n1721_007:0546a18": "竟化，令得成佛然後乃捨。今是三化之中隨",
    "T34n1721_007:0546a19": "逐化，故得生善根也。「漸漸遊行遇向本國」，本",
    "T34n1721_007:0546a20": "國者即大乘理也。《法華三昧經》云「反源盡欲",
    "T34n1721_007:0546a21": "室，令人歸古鄉，古鄉名無為，無為故號清淨",
    "T34n1721_007:0546a22": "室」。佛答婆羅門云「波若郡、本際縣、超入城、絕",
    "T34n1721_007:0546a23": "句里、薩波若樹下止」。背惡向善，善理不可",
    "T34n1721_007:0546a24": "頓修，為漸漸；當此時唯有人天善，望大化難",
    "T34n1721_007:0546a25": "至，亦是漸漸。人天善非是本善，失其所居為",
    "T34n1721_007:0546a26": "遊行，人天善雖非本善，而善力冥資大機，故",
    "T34n1721_007:0546a27": "言遇向。《釋論》云「有所得善者是無所得初門」，",
    "T34n1721_007:0546a28": "即其事也。前即捨父之始，宜名為背；今是歸",
    "T34n1721_007:0546a29": "本之初，故云向也。問：若漸漸遊行猶是人天",
    "T34n1721_007:0546b01": "善者，人天善猶是五十餘年則猶住他國，何",
    "T34n1721_007:0546b02": "名遊行遇向本國也？答：經既稱漸漸，非但有",
    "T34n1721_007:0546b03": "人天善根，亦有發大心、行大行義。就初為言，",
    "T34n1721_007:0546b04": "故云世間善也。「其父先來求子不得」，此就父",
    "T34n1721_007:0546b05": "明三義：一、為父時；二、中途失子時；三、中止一",
    "T34n1721_007:0546b06": "城時。「其父」者，即初為父時也。對上第一初為",
    "T34n1721_007:0546b07": "子時也。「先來求子不得」者，對上第二、子失於",
    "T34n1721_007:0546b08": "父，由子失父故父覓子，大乘善根成就不得。",
    "T34n1721_007:0546b09": "「中止一城」者，第三，對上子漸還鄉也。就譬而",
    "T34n1721_007:0546b10": "言，父子天性感應道交，子既漸還本國，父則",
    "T34n1721_007:0546b11": "中止一城以待子也。就理而明三根聲聞道",
    "T34n1721_007:0546b12": "緣應熟，如來居法身地照彼機緣，故垂應成",
    "T34n1721_007:0546b13": "佛也。「中止」者，據身而言。此文始終具有三",
    "T34n1721_007:0546b14": "身：前言求子不得，即是法身，謂前時也；今是",
    "T34n1721_007:0546b15": "舍那身，初成道時化諸菩薩、未化二乘，名中止",
    "T34n1721_007:0546b16": "時；後脫珍御服著弊垢衣，為釋迦佛化彼二",
    "T34n1721_007:0546b17": "乘，謂後時也。如人趣道未至所期而中道止",
    "T34n1721_007:0546b18": "息。就聲聞領解為譬，如來出世為化諸子，大",
    "T34n1721_007:0546b19": "機已熟，故但化菩薩未至化二乘處，故云中",
    "T34n1721_007:0546b20": "止。亦得昔化今化二楹之間，故云中止也。垂",
    "T34n1721_007:0546b21": "應居一方作佛，故言一城。又垂應為顯一道",
    "T34n1721_007:0546b22": "故名為一，防於邪非以稱城也。「其家大富」者，",
    "T34n1721_007:0546b23": "就迹而言，昔菩薩時共為父子，而子背父流",
    "T34n1721_007:0546b24": "浪生死貧窮困苦，而父失子行滿成佛眾德",
    "T34n1721_007:0546b25": "圓具如大富也。此文大意對子貧窮歎，父巨",
    "T34n1721_007:0546b26": "富故無物不備也。就文為三：一、歎化主；二、明",
    "T34n1721_007:0546b27": "徒眾；三、辨教門。即是真法說者及以聽人，略",
    "T34n1721_007:0546b28": "擬初成道時《華嚴》之會有三事也。若取上中",
    "T34n1721_007:0546b29": "止一城擬於化處，則是摩竭提界寂滅道場也。",
    "T34n1721_007:0546c01": "「大富」者，佛地眾德也。十力無畏其體可珍義",
    "T34n1721_007:0546c02": "同七寶，眾德中養慧命者如倉、安法身者如",
    "T34n1721_007:0546c03": "庫。又法寶無能窺窬亦如倉庫，圓滿義如盈，",
    "T34n1721_007:0546c04": "出用義如溢。「多有僮僕」者，第二、明徒眾，初成",
    "T34n1721_007:0546c05": "道時所化非一故言「多有」，外凡如僮僕，內凡如",
    "T34n1721_007:0546c06": "吏民，登地已上能助佛揚化為臣佐也。此時",
    "T34n1721_007:0546c07": "未有聲聞，不得舉二乘合之。「象馬車乘」下，第",
    "T34n1721_007:0546c08": "三、明教門也。象馬能負重致遠，教門能運凡",
    "T34n1721_007:0546c09": "登聖，即五乘之教，如《華嚴．性起品》具說五乘。",
    "T34n1721_007:0546c10": "「無數」者，八萬法藏及不可說法門也。「出入息",
    "T34n1721_007:0546c11": "利」者，化從佛出為出，化工歸佛為入，教授為",
    "T34n1721_007:0546c12": "資息，迴向為大利也。「乃遍他國」者，化流十方",
    "T34n1721_007:0546c13": "也。「商估賈客亦甚眾多」者，俗民有四業，謂農、",
    "T34n1721_007:0546c14": "商、工、估。農者田也，商者商量物價謂行貨也，",
    "T34n1721_007:0546c15": "工者工匠，估者坐販也。此字應西下為貝，今",
    "T34n1721_007:0546c16": "經文估字乃是估稅之估耳。「賈客」者假音，上是",
    "T34n1721_007:0546c17": "貨物人，今賈客者即賈物人。此土稟道傳化",
    "T34n1721_007:0546c18": "他方，謂商也。此土受化即此土說法，謂估也。",
    "T34n1721_007:0546c19": "通稟前二人所化，如賈客也。即成道時有斯",
    "T34n1721_007:0546c20": "事故，借以為喻也。「時貧窮子」下，第三、重序子。",
    "T34n1721_007:0546c21": "就文為二：初、明近父緣由；二、正明近父也。「遊",
    "T34n1721_007:0546c22": "諸聚落經歷國邑」者，近父緣由也。《注經》解云",
    "T34n1721_007:0546c23": "「惡趣如聚落，善趣如國邑，皆是生死所經歷",
    "T34n1721_007:0546c24": "也」。又釋聚落小故喻人乘，國邑大故喻天乘。",
    "T34n1721_007:0546c25": "又釋此明善根漸增長義，如遊聚落漸至國",
    "T34n1721_007:0546c26": "邑。然上中止一城，既是佛初成道時窮子不",
    "T34n1721_007:0546c27": "應始遊歷生死，但今追序其往事，所以得至",
    "T34n1721_007:0546c28": "城者，由逕歷國邑所以至耳。由過去從惡趣",
    "T34n1721_007:0546c29": "至善趣，及以善根漸增長故，得近大乘理也。",
    "T34n1721_007:0547a01": "「遂到其父所止之城」者，第二、正明近父。善緣",
    "T34n1721_007:0547a02": "漸牽近至理也。「父每念子」下，第四、重序父。就",
    "T34n1721_007:0547a03": "文為二：初、明失子之苦，謂大悲心；次、假設得",
    "T34n1721_007:0547a04": "子之樂，謂大慈心。問：前已明父，與今何異？答：",
    "T34n1721_007:0547a05": "前明父求子不得故中止一城，即是求子大乘",
    "T34n1721_007:0547a06": "善根不得，而垂應化諸菩薩。今明雖化菩薩",
    "T34n1721_007:0547a07": "而心不捨二乘，故言「父每念子」。若以二化分",
    "T34n1721_007:0547a08": "門者，上「不廢家業」謂化菩薩也。從此文去盡",
    "T34n1721_007:0547a09": "譬，皆是化二乘也。復每念子者，以其背化久",
    "T34n1721_007:0547a10": "處生死，大悲常欲濟之，是故念也。「而未曾向",
    "T34n1721_007:0547a11": "人說如此事」者，初成道時但說菩薩大行，未",
    "T34n1721_007:0547a12": "說二乘人本是佛子、曾受大化，今違化久也。",
    "T34n1721_007:0547a13": "又釋即詺二乘為人，初成道時二乘大機未",
    "T34n1721_007:0547a14": "發不堪聞說是子也。「但自思惟心懷悔恨」者，",
    "T34n1721_007:0547a15": "「悔恨」者，昔化不濃遂令失大乘流浪五趣也。",
    "T34n1721_007:0547a16": "蓋是悲心內切寄名悔恨耳。「自念老朽」者，釋",
    "T34n1721_007:0547a17": "念子之意。一方之迹、一時之化將滅不久，故言",
    "T34n1721_007:0547a18": "老朽。又廢大化來久，故言老朽。又如來亦以",
    "T34n1721_007:0547a19": "化工為命，所化之善既弱、能化之工亦微，義",
    "T34n1721_007:0547a20": "同老朽。又最後應付，如老朽也。「多有財物」者，",
    "T34n1721_007:0547a21": "文理無量也。「無有子息」者，初成道時雖多菩",
    "T34n1721_007:0547a22": "薩實堪紹佛業，但為二乘作譬，故言無有子",
    "T34n1721_007:0547a23": "息。二乘未能自悟，如無子；復不未能傳化，如",
    "T34n1721_007:0547a24": "無息也。「是以慇懃」下，結念子意，有二因緣：一、",
    "T34n1721_007:0547a25": "佛去世；二、無人紹繼故法寶散失，所以憶子。",
    "T34n1721_007:0547a26": "「復作是念」下，第二、作假設復子之樂。上憶子",
    "T34n1721_007:0547a27": "之苦作前無大機譬，今明得子之樂作當有",
    "T34n1721_007:0547a28": "大機譬，以佛必知當有大機堪紹佛業，是以",
    "T34n1721_007:0547a29": "預想得子樂耳。「無復憂慮」者，既一期得子即",
    "T34n1721_007:0547b01": "付之以法財，令傳化不絕為無盡法燈則暢",
    "T34n1721_007:0547b02": "佛本心，故無復覓不得之憂，亦無散失大乘",
    "T34n1721_007:0547b03": "法財之慮也。「世尊！爾時窮子」下，第四、父子相",
    "T34n1721_007:0547b04": "見譬。於一形內大乘善根成就必得領悟，為",
    "T34n1721_007:0547b05": "子見父也；佛見其一形內必悟大乘，如父見",
    "T34n1721_007:0547b06": "子。就文為二：初、明子見父；次、明父見子。子見",
    "T34n1721_007:0547b07": "父中有四句，合之為三：初、明見父緣由；次、正",
    "T34n1721_007:0547b08": "明見父；後、辨正見父不識起避畏心也。「傭賃",
    "T34n1721_007:0547b09": "展轉」者，由傭賃展轉故至父舍。由修行增長",
    "T34n1721_007:0547b10": "冥資大乘，如遇到父舍，父舍者大乘正理也。",
    "T34n1721_007:0547b11": "必應悟理與理交接，如至舍也。問：初云向國、",
    "T34n1721_007:0547b12": "次云到城、今明至舍，此三譬何義耶？答：此皆",
    "T34n1721_007:0547b13": "是去悟一乘近遠義耳。大意明悟一乘善根",
    "T34n1721_007:0547b14": "凡有三品：一者下品善根去悟一乘理遠如",
    "T34n1721_007:0547b15": "向國，中品善根去悟一乘理稍近如到城，上",
    "T34n1721_007:0547b16": "品善根與理交接如至舍也。「住立門側」者，始",
    "T34n1721_007:0547b17": "未信受如住，終必當行如立，未有大機不堪",
    "T34n1721_007:0547b18": "受大教如門側也。「遙見其父」者，第二、正明子",
    "T34n1721_007:0547b19": "見父。始未信受如門側，終有悟大如遙見。「其",
    "T34n1721_007:0547b20": "父」者，上序能見之機，今出所見事也。問：初云",
    "T34n1721_007:0547b21": "舍、次云門、今言父後明珍寶，此四何異耶？答：",
    "T34n1721_007:0547b22": "皆是大乘正道隨義立名，至理為眾聖所栖",
    "T34n1721_007:0547b23": "如舍，虛通無礙稱門，能生物善根為父，可貴",
    "T34n1721_007:0547b24": "重故如珍也。序所見文凡有六事，而初五別",
    "T34n1721_007:0547b25": "明所見，但所見既多不可具序，後一句總而",
    "T34n1721_007:0547b26": "結之。初五句者，一、見父踞師子床寶机承足，",
    "T34n1721_007:0547b27": "二、眷屬圍遶，三、莊嚴其身，四、左右侍立，五、",
    "T34n1721_007:0547b28": "覆以寶帳乃至出內取與。此五皆是歎父之",
    "T34n1721_007:0547b29": "富貴，如歎佛住大乘無德不圓、無累不盡，以",
    "T34n1721_007:0547c01": "對小乘貧賤，令時眾起欣厭二心也。「踞師子",
    "T34n1721_007:0547c02": "床寶机承足」者，宜就佛內外二德釋之。外德",
    "T34n1721_007:0547c03": "者，《華嚴經》云「處蓮華藏師子之坐」，如踞師子床",
    "T34n1721_007:0547c04": "也，「其地金剛」，謂寶机承足也。內德者，一乘以",
    "T34n1721_007:0547c05": "中道正觀為體，不受斷常故云無畏，中道正",
    "T34n1721_007:0547c06": "觀必履實相之境，如寶机承足也。「諸婆羅門",
    "T34n1721_007:0547c07": "剎利居士皆恭敬圍遶」者，上歎能化，今美所化",
    "T34n1721_007:0547c08": "也。又上嘆富，今嘆貴。又八地已上法身清淨",
    "T34n1721_007:0547c09": "如波羅門；七地得無生忍名入佛眼地，即是",
    "T34n1721_007:0547c10": "王種義同剎利；初地以上檀行滿足，義同大",
    "T34n1721_007:0547c11": "富譬居士也；皆翊讚如來助佛揚化，故云「恭",
    "T34n1721_007:0547c12": "敬圍繞」也，如《華嚴》十世界微塵數菩薩也。「以",
    "T34n1721_007:0547c13": "真珠瓔珞價直千萬莊嚴其身」者，重歎能化",
    "T34n1721_007:0547c14": "也。形無非法則是法寶莊嚴，法寶莊嚴有其",
    "T34n1721_007:0547c15": "二種：一者、外具相好；二者、內備眾德。皆廣劫",
    "T34n1721_007:0547c16": "所修世間無比，故云「價直千萬」也。「吏民僮僕",
    "T34n1721_007:0547c17": "手執白拂侍立左右」者，此重序所化也。「吏民」",
    "T34n1721_007:0547c18": "者，內凡也。「僮僕」者，外凡也。前辨登地以上菩",
    "T34n1721_007:0547c19": "薩從高位以至下，今序地前人亦從內以至",
    "T34n1721_007:0547c20": "外，此是說門次第非修行階漸。亦得吏民僮",
    "T34n1721_007:0547c21": "僕四種擬宜地前四十心也。俱稟大化皆修",
    "T34n1721_007:0547c22": "除垢之法，如手執白拂也。實是眾生除垢，言",
    "T34n1721_007:0547c23": "為長者拂塵者，以眾生病故菩薩病，眾生除故",
    "T34n1721_007:0547c24": "菩薩亦除也。悟淺如左、照深如右，隨行所取",
    "T34n1721_007:0547c25": "故云「侍立」也。「覆以寶帳垂諸華幡」下，歎教門",
    "T34n1721_007:0547c26": "也。慈悲蔭覆為寶帳，然眾生斷結如長者拂",
    "T34n1721_007:0547c27": "塵，亦慈被眾生如帳蔭長者。四攝下垂喻如",
    "T34n1721_007:0547c28": "華幡，以禪定之水灑淨戒地，淹煩惱塵散智",
    "T34n1721_007:0547c29": "慧華，闡揚正法以示於人，如羅列寶物也。化",
    "T34n1721_007:0548a01": "從佛出故言出，化功歸佛故言內，前人稟道",
    "T34n1721_007:0548a02": "為取，如來授道為與。畏則為威、愛則為德。又",
    "T34n1721_007:0548a03": "折伏名威、攝受名德。人天無敵，故稱特尊也。",
    "T34n1721_007:0548a04": "「窮子見父」下，第三、明子見父不識起避畏心。",
    "T34n1721_007:0548a05": "理能伏情名有大勢力，情憚於理如即懷恐怖",
    "T34n1721_007:0548a06": "也。「悔來至此」者，小機稟大，進無入理之福，退",
    "T34n1721_007:0548a07": "有違教之罪，故稱為悔。「此或是王或是王等」",
    "T34n1721_007:0548a08": "者，神通化物自在如王，說法化物如王等，猶",
    "T34n1721_007:0548a09": "是上衣裓机案二物耳。有人言：法身如王、報",
    "T34n1721_007:0548a10": "身如王等。「非我傭力得物之處」者，大乘道玄",
    "T34n1721_007:0548a11": "理絕，非修五戒十善得人天小果之物處也。",
    "T34n1721_007:0548a12": "「不如往至貧里肆力有地」者，上明不堪受大，今",
    "T34n1721_007:0548a13": "明正堪行小耳。人天乘是生死法，無出世聖",
    "T34n1721_007:0548a14": "果為貧里。「肆力」者，恣力也。五欲果報如衣食，",
    "T34n1721_007:0548a15": "求小果之樂不難，名為易得。「若久住此或見",
    "T34n1721_007:0548a16": "逼迫強使我作」者，此明小機不應住持大教，",
    "T34n1721_007:0548a17": "若住持大教則教不稱機。違情為逼迫，非樂",
    "T34n1721_007:0548a18": "為強使也。「作是念已疾走而去」者，背理順情，",
    "T34n1721_007:0548a19": "其義如崩走，故云疾走。問：窮子前何故來？今",
    "T34n1721_007:0548a20": "何故去耶？答：前明大機終有發義譬來，今據",
    "T34n1721_007:0548a21": "始有小機不堪受大故去也。「時富長者」下，第",
    "T34n1721_007:0548a22": "二、明父見子。就文為三：初、明見子處；二、明見",
    "T34n1721_007:0548a23": "子便識；第三、明以識故歡喜。然父子相見實",
    "T34n1721_007:0548a24": "無前後，但欲示由感故應，故初說子見父、後",
    "T34n1721_007:0548a25": "明父見子耳。「於師子座」者，見子處也。「見子便",
    "T34n1721_007:0548a26": "識」，第二句，見其終有大機，識子曾受大化也。",
    "T34n1721_007:0548a27": "「心大歡喜」下，第三句，由識是兒，故心生歡喜。",
    "T34n1721_007:0548a28": "雖始無稟大之機，終有悟一之理，故言心大歡",
    "T34n1721_007:0548a29": "喜。「即作是念」下，釋歡喜凡有三意：初、明既有",
    "T34n1721_007:0548b01": "可化之理，將可付以法財故歡喜。「我常思念",
    "T34n1721_007:0548b02": "是子」下，第二、明本願滿故喜。慈悲者常欲被",
    "T34n1721_007:0548b03": "物，但昔日未見可救之理，而今化緣既發適",
    "T34n1721_007:0548b04": "慈悲之願，是故歡喜也。問：生善由佛，云何名",
    "T34n1721_007:0548b05": "為自來耶？答：雖由佛為外緣，但善機是眾",
    "T34n1721_007:0548b06": "生之感，稱之為自，以其冥發所以名來也。「我",
    "T34n1721_007:0548b07": "雖年朽由故貪惜」者，第三、明老年見子，喜之甚",
    "T34n1721_007:0548b08": "也。財物於老年無用而貪惜為子，教法於佛",
    "T34n1721_007:0548b09": "乃無用，貪惜為於眾生也。「即遣傍人」下，第五、",
    "T34n1721_007:0548b10": "喚子不得譬，領上長者救子不得譬。上火宅",
    "T34n1721_007:0548b11": "中開誡、勸二門化子不得，今領此意而文開",
    "T34n1721_007:0548b12": "為兩別：初、各領二門化物不得；次、合領二門",
    "T34n1721_007:0548b13": "息化。初別領二門化物不得即為兩別：第一、",
    "T34n1721_007:0548b14": "正明大乘化子不得；第二、假設強授之以大",
    "T34n1721_007:0548b15": "則有損無益。此二與〈方便品〉二思惟大同，不",
    "T34n1721_007:0548b16": "與火宅之誡勸文同也。舊經師云領火宅誡",
    "T34n1721_007:0548b17": "勸門者，失經旨也。就初文為二：第一、正明為",
    "T34n1721_007:0548b18": "說大乘；二、明無機不堪。初文二句前明遣使，",
    "T34n1721_007:0548b19": "譬佛念欲遣化物，初成道時即欲為二乘人",
    "T34n1721_007:0548b20": "說於大法，故名則遣也。「傍人」者，在長者左右",
    "T34n1721_007:0548b21": "者，故言傍人。大乘是佛常用法，去佛親近故",
    "T34n1721_007:0548b22": "稱為傍；教能詮理，如人能示語，故云人也。「急",
    "T34n1721_007:0548b23": "追將還」者，初成道時即顯說大乘，欲令了悟大",
    "T34n1721_007:0548b24": "乘，故稱為急。追其惑情，使其反本還受大化，",
    "T34n1721_007:0548b25": "故云急追將還。「爾時使者疾走往捉」，第二、明",
    "T34n1721_007:0548b26": "使者受旨。譬佛正說教被緣，教能宣傳佛",
    "T34n1721_007:0548b27": "意譬之如使，初成道時則欲為二乘人說於",
    "T34n1721_007:0548b28": "大法名為疾走，教正被緣故稱往捉也。「窮子",
    "T34n1721_007:0548b29": "驚愕稱怨大喚我不相犯何為見捉」者，第二、明",
    "T34n1721_007:0548c01": "無機不受化也。大教被於小機，非本意所期，",
    "T34n1721_007:0548c02": "故云驚；小機不惻大教所由，為愕；大教違小",
    "T34n1721_007:0548c03": "心而強授之，為稱怨，怨謂怨枉，怨枉事甚為",
    "T34n1721_007:0548c04": "大，顯彰於外稱喚。教大而機小，其猶方蓋而",
    "T34n1721_007:0548c05": "圓底，理不相稱、名不相犯，不應授之，如云何",
    "T34n1721_007:0548c06": "為見捉也？「使者執之逾急」，第二、假設強授之",
    "T34n1721_007:0548c07": "以大則有損無益。就文亦二：前明強授之以",
    "T34n1721_007:0548c08": "大，次明無益有損。必欲授之以大，如執之逾",
    "T34n1721_007:0548c09": "急，知機小不堪大，違情使其了悟，為強牽將",
    "T34n1721_007:0548c10": "還也。「于時窮子自念無罪而被囚執」下，第二、",
    "T34n1721_007:0548c11": "明有損無益。無大機稱為無罪，以大教被之",
    "T34n1721_007:0548c12": "如被囚執也。「此必定死」者，教大機小乖其本",
    "T34n1721_007:0548c13": "情，心生不信則起誹謗，斷於慧命如必定死。",
    "T34n1721_007:0548c14": "又現世起謗後墮地獄，亦名定死也。「轉更惶",
    "T34n1721_007:0548c15": "怖悶絕避地」者，小機聞大起驚疑怖畏故名惶",
    "T34n1721_007:0548c16": "怖，不能解大稱為悶絕。又不能行，譬之僻地",
    "T34n1721_007:0548c17": "也。「父遙見子」下，第二、合明息化。就文為二：初、",
    "T34n1721_007:0548c18": "正明息化；二、明息化稱機。初文又二：前、念欲",
    "T34n1721_007:0548c19": "息化；二、正息化。就初又二：前、開兩章門；次、釋",
    "T34n1721_007:0548c20": "兩章門。開兩章門者，前開息大章門，次標授",
    "T34n1721_007:0548c21": "小章門。所言「遙見」者，既不受大化，見彼小機",
    "T34n1721_007:0548c22": "去理遙遠，故名遙見。念欲息化，如「語使言」，大",
    "T34n1721_007:0548c23": "乘理不容小機，為「不須此人」，未可以大化之，",
    "T34n1721_007:0548c24": "為「勿強將來」。「以冷水灑面令得醒悟」者，第二、",
    "T34n1721_007:0548c25": "標授小章門也。即是第六冷水灑面譬。初成",
    "T34n1721_007:0548c26": "道時既未堪授大化，但有人天小機，故為說",
    "T34n1721_007:0548c27": "人天乘也。人天人機喻之如面，五戒十善能",
    "T34n1721_007:0548c28": "釋迷解滯稱彼根情，譬之冷水也。「莫復與語」",
    "T34n1721_007:0548c29": "者，不可說大也。「所以者何」者，雙釋二門也。「父",
    "T34n1721_007:0549a01": "知其子志意下劣」者，此明有小機，釋上授小",
    "T34n1721_007:0549a02": "也。「自知豪貴為子所難」者，明大乘尊極，釋上",
    "T34n1721_007:0549a03": "息大化也。「審知是子」者，知其過去曾發大心，",
    "T34n1721_007:0549a04": "故云審知是子。「而以方便不語他人云是我",
    "T34n1721_007:0549a05": "子」者，此是釋疑故來也。既實是子，何不語使",
    "T34n1721_007:0549a06": "云是我子，令使往捉耶？即詺使為他人，猶是",
    "T34n1721_007:0549a07": "上傍人也。故今釋云：雖云審知是子，而以方",
    "T34n1721_007:0549a08": "便不得語使云是我子。此意明初成道時，教",
    "T34n1721_007:0549a09": "門中不得說二乘人本是佛子，不說之意隱",
    "T34n1721_007:0549a10": "於實說，即是方便也。前遣使喚子不得，謂不",
    "T34n1721_007:0549a11": "得以《華嚴》頓教化二乘人。今審知是子，不語",
    "T34n1721_007:0549a12": "他人云是我子，即是不得漸說《法華》中一乘",
    "T34n1721_007:0549a13": "以化窮子也。「使者語之」下，第二、正息化也。亦",
    "T34n1721_007:0549a14": "有二句：初、明大教不復被小機，稱為「我今放",
    "T34n1721_007:0549a15": "汝」也。「隨意所趣」者，順小機行小教也。「窮子歡",
    "T34n1721_007:0549a16": "喜」下，第二、息大授小稱彼根情也。亦有二句：",
    "T34n1721_007:0549a17": "初、領息大；次、領授小。以大教不稱小機如被",
    "T34n1721_007:0549a18": "囚執，是故驚怖；息於大化稱彼根情，故心生",
    "T34n1721_007:0549a19": "歡喜也。「從地而起」者，領授小教也。牽往父所",
    "T34n1721_007:0549a20": "故僻地，放之故起行，不行大乘如僻地，堪修",
    "T34n1721_007:0549a21": "小教如起行也。「爾時長者」下，第七、誘引還家",
    "T34n1721_007:0549a22": "譬。就文為二：第一、雇子除糞譬；第二、教作人",
    "T34n1721_007:0549a23": "譬。所以有此二譬者，初、領隱實教起權教；次、",
    "T34n1721_007:0549a24": "領隱本身起迹身。故初成道華嚴之會則雙",
    "T34n1721_007:0549a25": "說，從鹿薗以去為雙覆，至法華時為雙開。今",
    "T34n1721_007:0549a26": "是雙覆也。初譬有四：第一、知小機喻；第二、說",
    "T34n1721_007:0549a27": "小教譬；第三、稟教得益譬；第四、愍怪譬。「將欲",
    "T34n1721_007:0549a28": "誘引其子」者，譬說二乘教意也。所以說二乘",
    "T34n1721_007:0549a29": "教者，欲誘引令悟入一乘也。「而設方便」者，明",
    "T34n1721_007:0549b01": "誘引之事也。無二說二，故稱方便也。「密遣二",
    "T34n1721_007:0549b02": "人」者，出方便之事也。若顯灼云是長者之使，",
    "T34n1721_007:0549b03": "窮子則畏憚不受，若言開一為三，即是方便",
    "T34n1721_007:0549b04": "之三，物不信受，故隱於此說而覆相示三，故",
    "T34n1721_007:0549b05": "名密。二者、昔說三乘是佛祕密之言，非二",
    "T34n1721_007:0549b06": "乘之所能解，故名為密。三者、雖復唱三密引",
    "T34n1721_007:0549b07": "歸一，故云密遣。四者、說三乃欲令眾生了悟",
    "T34n1721_007:0549b08": "非三非一言斷意亡，是故此三名之為密也。",
    "T34n1721_007:0549b09": "問：〈安樂行品〉云「佛教菩薩但以大乘法而為解",
    "T34n1721_007:0549b10": "說」，佛今何故自說小乘耶？答：今文嘆佛有知",
    "T34n1721_007:0549b11": "機力，能說小為通大。〈安樂行品〉始行菩薩不",
    "T34n1721_007:0549b12": "知因小悟大，但應說大乘法也。「二人」者，即四",
    "T34n1721_007:0549b13": "諦、十二因緣二教，能詮於理故名人也。「形色",
    "T34n1721_007:0549b14": "憔悴無威德」者，釋二乘教之名體也。教則淺",
    "T34n1721_007:0549b15": "近為形色憔悴，理非究竟為無威德。又生身",
    "T34n1721_007:0549b16": "相好不圓如憔悴，法身眾德不滿如無威德。",
    "T34n1721_007:0549b17": "又自調自度自淨常行獨善如憔悴，外無濟",
    "T34n1721_007:0549b18": "物之功如無威，內無慈悲之心如無德。又菩",
    "T34n1721_007:0549b19": "薩有折伏、攝受二能，折伏如威、攝受如德；二",
    "T34n1721_007:0549b20": "乘不具，故言無威德也。「汝可詣彼徐語窮子」",
    "T34n1721_007:0549b21": "者，二乘教可施之於彼人，為詣彼也。誘引將",
    "T34n1721_007:0549b22": "順之言，為徐語也。又大乘化物取成佛義速",
    "T34n1721_007:0549b23": "為疾走，小乘去佛奢緩為徐語。「此有作處倍",
    "T34n1721_007:0549b24": "與汝直」者，窮子前從地而起往至貧里以求",
    "T34n1721_007:0549b25": "衣食，即是行人天乘，名為彼處；今對世間之",
    "T34n1721_007:0549b26": "彼，故說二乘出世間法，名之為此。示四諦、十",
    "T34n1721_007:0549b27": "二因緣是修行之所，故稱為處；示小涅槃之",
    "T34n1721_007:0549b28": "樂過人天之樂，為倍與汝直。「窮子若許」者，稱",
    "T34n1721_007:0549b29": "彼根緣堪受小化，名為若許。「將來使作」者，從",
    "T34n1721_007:0549c01": "世間入出世間為將來，正稟於教令如說修",
    "T34n1721_007:0549c02": "行稱為使作。「若言欲何所作」者，小乘機發感",
    "T34n1721_007:0549c03": "化，為欲何所作也。又釋假設作機未解教意",
    "T34n1721_007:0549c04": "欲顯教宗，故有此責也。「便可語之雇汝除糞」",
    "T34n1721_007:0549c05": "者，正教其修行斷結，顯示小乘教之正宗也。",
    "T34n1721_007:0549c06": "以二涅槃之直與於窮子，稱為雇之；然後令",
    "T34n1721_007:0549c07": "彼斷於煩惱，名為除糞也。問：若以斷結為除",
    "T34n1721_007:0549c08": "糞者，聲聞但斷見思，大士具除五住，則菩薩",
    "T34n1721_007:0549c09": "是大除糞人也？答：二乘見有煩惱可生，故修",
    "T34n1721_007:0549c10": "解滅之。即是生滅斷常故為鄙賤，如除糞之",
    "T34n1721_007:0549c11": "人。菩薩了惑本自不生今亦無滅，名無生滅",
    "T34n1721_007:0549c12": "觀，故除無所除，非除糞人也。故〈方便品〉云「諸",
    "T34n1721_007:0549c13": "法從本來常自寂滅相」。《淨名經》云「為增上慢",
    "T34n1721_007:0549c14": "人說斷三毒」耳。無增上慢者，三毒即是解脫，",
    "T34n1721_007:0549c15": "故無所斷也。「我等二人亦共汝作」者，二乘不",
    "T34n1721_007:0549c16": "能離文求理，籍教詮理方能斷結，則教有助",
    "T34n1721_007:0549c17": "智斷結之功，為共作義也。於四緣中是增上",
    "T34n1721_007:0549c18": "緣。「時二使人」下，第二、領上為緣說教。緣教相",
    "T34n1721_007:0549c19": "會名為「既已得之」，為緣說教稱「具陳上事」也。",
    "T34n1721_007:0549c20": "「爾時窮子先取其價尋與除糞」，第三、領上得",
    "T34n1721_007:0549c21": "益。貧賤之人其心局小，恐不得直而有徒勞",
    "T34n1721_007:0549c22": "之弊，故先取其價然後乃作。二乘小心畏不",
    "T34n1721_007:0549c23": "得果，故前期涅槃之果然後修行斷結。此譬",
    "T34n1721_007:0549c24": "即鄙之深也。「其父見子愍而怪之」，第四、父生",
    "T34n1721_007:0549c25": "愍怪。昔日本有大乘願行，而遂不受大法樂",
    "T34n1721_007:0549c26": "於小乘，故可傷愍，愍不信大、怪其取小，此中",
    "T34n1721_007:0549c27": "四大聲聞作鄙斥小乘之譬，從上即遣傍人",
    "T34n1721_007:0549c28": "喚子不來，至其父見子而生愍怪，明好事喚",
    "T34n1721_007:0549c29": "子不來、惡事呼而來，何鄙之甚耶？今實得羅",
    "T34n1721_007:0550a01": "漢，遂是除糞鄙賤之人，況未得果欲學小乘",
    "T34n1721_007:0550a02": "之者，如一形之內保執《毘曇》及《成論》者乎！「又",
    "T34n1721_007:0550a03": "以他日於窓牖中」，第二、領身之真應也。問：何",
    "T34n1721_007:0550a04": "故先領二教後領二身耶？答：要前照機不堪",
    "T34n1721_007:0550a05": "受一化、信受二乘，然後隱法身而垂應迹，然",
    "T34n1721_007:0550a06": "後為說小法，即是次第。問：云何為二教二身",
    "T34n1721_007:0550a07": "耶？答：即遣傍人，謂一乘實教也；密遣二人，謂",
    "T34n1721_007:0550a08": "方便教也。故前隱於實教而起方便教。二身",
    "T34n1721_007:0550a09": "者，師子座之長者，謂真身也；脫珍御服著弊",
    "T34n1721_007:0550a10": "垢衣，謂化身也。既隱實教而說權教，亦隱真",
    "T34n1721_007:0550a11": "身而起化身也。問：上〈譬喻品〉云，但明實教化",
    "T34n1721_007:0550a12": "子不得，權教化子得，不明真應兩身。今何所",
    "T34n1721_007:0550a13": "領耶？答：上品具有二教二身，門外長者謂",
    "T34n1721_007:0550a14": "法身也，驚入火宅謂應身也。是故今文還",
    "T34n1721_007:0550a15": "領上說，乃非是身教次第，而大意有之，故今",
    "T34n1721_007:0550a16": "領也。又四大聲聞助佛揚化，佛既說教有權",
    "T34n1721_007:0550a17": "實，彼以教例身，身亦有權實也。問：今文辨真",
    "T34n1721_007:0550a18": "應，與〈譬喻品〉何異耶？答：〈譬喻品〉明門外長者",
    "T34n1721_007:0550a19": "即是法身，驚入火宅謂應身也。今此文明居",
    "T34n1721_007:0550a20": "師子座長者即遣傍人，此譬初成道時盧舍",
    "T34n1721_007:0550a21": "那佛說大乘之教。次脫珍御服著弊垢衣語",
    "T34n1721_007:0550a22": "令懃作，即是隱舍那之身起釋迦之化說小",
    "T34n1721_007:0550a23": "乘教門，故以實身說實教、權身說權教，此並",
    "T34n1721_007:0550a24": "是迹中開本迹耳。就文亦四：一、照機；二、隱本",
    "T34n1721_007:0550a25": "垂迹；三、說教門；四者、明得益。此四即是次第。",
    "T34n1721_007:0550a26": "「又以他日」者，前是思惟不堪受大教、堪受小",
    "T34n1721_007:0550a27": "教時，今是思惟不堪見本身、堪見迹身，故云",
    "T34n1721_007:0550a28": "他日也。「於窓牖中」者，長者隱大處而於小處",
    "T34n1721_007:0550a29": "見子，如不得用實智照小機而用權智照也。",
    "T34n1721_007:0550b01": "「遙見其子」者，見子去理遠，故名之為遙。又爾",
    "T34n1721_007:0550b02": "時猶居本身未垂應迹，去感尚遠稱為遙見，",
    "T34n1721_007:0550b03": "故下隱本垂迹得近其子也。「羸瘦憔悴糞土",
    "T34n1721_007:0550b04": "塵坌污穢不淨」者，出所照之機也。上明見其",
    "T34n1721_007:0550b05": "不堪受大教、堪受小教，今照不堪見本身機、",
    "T34n1721_007:0550b06": "堪見迹身機。無大乘之解為羸瘦，無大乘之",
    "T34n1721_007:0550b07": "行如憔悴。有凡夫二乘，諸結使未除、垢障所",
    "T34n1721_007:0550b08": "染，如糞土塵坌污穢不淨。「即脫瓔珞」下，第二、",
    "T34n1721_007:0550b09": "明隱本垂迹。初、明隱本；次、辨垂迹。隱舍那之",
    "T34n1721_007:0550b10": "三德名為隱本。「即脫瓔珞」謂隱解脫也，「細軟",
    "T34n1721_007:0550b11": "上服」隱般若也，「嚴身之具」隱法身也。此非是",
    "T34n1721_007:0550b12": "法身地三德。何以知之？從中止一城以來",
    "T34n1721_007:0550b13": "竟又以他日遙見其子，皆是初成道時有如此",
    "T34n1721_007:0550b14": "事，但二乘不堪見於此身，故隱彼舍那示釋",
    "T34n1721_007:0550b15": "迦耳。問：《華嚴經》云「亦名為舍那亦名釋迦文」，",
    "T34n1721_007:0550b16": "即猶是一佛，何以開為二身耶？答：二佛有同",
    "T34n1721_007:0550b17": "義亦有異義，同義如向引文，異義如《梵網經》",
    "T34n1721_007:0550b18": "云「本身為舍那，迹身為釋迦」；《像法決疑經》云",
    "T34n1721_007:0550b19": "「或見我身為報佛，為百千釋迦之所圍繞」，此",
    "T34n1721_007:0550b20": "與《梵網》意同。今欲顯二教二身為異，本身說",
    "T34n1721_007:0550b21": "實教化菩薩，迹身說權教化聲聞，故且用舍",
    "T34n1721_007:0550b22": "那、釋迦二佛以明本迹，然身處及教無有定",
    "T34n1721_007:0550b23": "判也。菩薩即見舍那在淨土說大乘，二乘見",
    "T34n1721_007:0550b24": "釋迦居穢土說小教。「更著麁弊垢膩之衣」者，",
    "T34n1721_007:0550b25": "第二、垂應身也。然二乘所見具有八相成道，",
    "T34n1721_007:0550b26": "今文略舉凡聖二事，即「更著麁弊垢膩之衣」，",
    "T34n1721_007:0550b27": "即父母生身，同物有大患也。「塵土坌身」，示同",
    "T34n1721_007:0550b28": "心有煩惱也。如納妃生子為貪使，六年苦行",
    "T34n1721_007:0550b29": "為癡使，罵五人為嗔使，亦有三毒，如塵土坌",
    "T34n1721_007:0550c01": "身也。「右手執持除糞之器」，上二句示凡方便，",
    "T34n1721_007:0550c02": "從兜率天下竟道樹之前事等也。今示聖方",
    "T34n1721_007:0550c03": "便，即樹王成道及趣鹿苑轉法輪事也。又",
    "T34n1721_007:0550c04": "前示凡方便以聖同凡，今示聖方便令凡同聖。",
    "T34n1721_007:0550c05": "右手執作之便，真智有除結之能，手執器故",
    "T34n1721_007:0550c06": "除糞，智會理故斷惑。「狀有所畏」者，釋斷結之",
    "T34n1721_007:0550c07": "意也。畏糞污身是故除糞，恐惑染心所以斷",
    "T34n1721_007:0550c08": "惑，如三毒是三衰因，故出城四門即知貪欲",
    "T34n1721_007:0550c09": "致老、瞋恚致病、愚癡致死，畏三毒能生三衰，",
    "T34n1721_007:0550c10": "是故斷惑。「語諸作人」下，第三、明說教，即是趣",
    "T34n1721_007:0550c11": "鹿苑轉四諦法輪也。就文為四：一、誡勸；二、益",
    "T34n1721_007:0550c12": "價；三、安慰；四、稱歎。汝等懃作者勸令精進也。",
    "T34n1721_007:0550c13": "「勿得懈息」者，誡令勿懈怠也。精進成眾德之",
    "T34n1721_007:0550c14": "根，懈怠敗萬行之本，是故命初以誡勸也。問：",
    "T34n1721_007:0550c15": "趣鹿苑應說四諦，云何乃明誡勸耶？答：領教",
    "T34n1721_007:0550c16": "權實中已明說二乘法窮子修行，今隱本垂",
    "T34n1721_007:0550c17": "迹明教作人義，故誡勸也。「以方便故得近其",
    "T34n1721_007:0550c18": "子」者，釋隱本垂迹之意也。佛理玄遠，非此方",
    "T34n1721_007:0550c19": "便無由近之。「後復告言咄男子」第二、明加價",
    "T34n1721_007:0550c20": "也。「汝常此作」者，令其常在正教之中修行也。",
    "T34n1721_007:0550c21": "「勿復餘去」者，勿放逸入五欲心也。「當加汝價」",
    "T34n1721_007:0550c22": "者，上雖勸常在此作，誡令勿復餘去，恐不受",
    "T34n1721_007:0550c23": "誡勸，故以加價誘之。舊云：初成道已與人天",
    "T34n1721_007:0550c24": "乘竟，今復賜其出世二種涅槃，名為加價。今",
    "T34n1721_007:0550c25": "謂教權實中云「此有作處倍與汝價」，即是對",
    "T34n1721_007:0550c26": "人天乘說出世涅槃，名為倍價。今言加價者，",
    "T34n1721_007:0550c27": "於倍價上更復加之，謂涅槃果外諸餘功德",
    "T34n1721_007:0550c28": "為加價也。「諸有所須」者，涅槃果外餘功德智",
    "T34n1721_007:0550c29": "慧悉是資神所用也。「盆器米麪」下，別出所須",
    "T34n1721_007:0551a01": "物也。凡加四物：一、瓮器，有盛貯之用，如戒為",
    "T34n1721_007:0551a02": "定慧之本。經云「依因此戒則生諸禪定及滅",
    "T34n1721_007:0551a03": "苦智慧」也。米麪者，即所食之物，米麁喻定，麪",
    "T34n1721_007:0551a04": "細如慧。「鹽酢之屬」者，五門三觀等也。無常醎",
    "T34n1721_007:0551a05": "味，苦為酢味，不淨無我是此比例，故云之屬。",
    "T34n1721_007:0551a06": "《注經》解云「定麁如米，精進行細如麪，無礙如",
    "T34n1721_007:0551a07": "鹽，解脫如酢，鹽酢為眾味之主，雙道為二乘",
    "T34n1721_007:0551a08": "之根」。有人言：盆器如四禪，米麪謂禪地諸功",
    "T34n1721_007:0551a09": "德，有漏功德麁如米，無漏功德細如麪，鹽酢",
    "T34n1721_007:0551a10": "為眾味之主，止觀為諸行之要也。「莫自疑難」",
    "T34n1721_007:0551a11": "者，修之必得也。「亦有老弊使人須者相給」者，",
    "T34n1721_007:0551a12": "雖與諸物，復須人使，今故與老弊使人也。上",
    "T34n1721_007:0551a13": "賜其三學自德，今與其六通外化。菩薩神通",
    "T34n1721_007:0551a14": "運用廣遠猶如少壯，二乘神通力用狹劣喻",
    "T34n1721_007:0551a15": "老弊也。問：何故許其瓮器乃至老弊使人？答：",
    "T34n1721_007:0551a16": "欲示二乘人功德智慧淺劣不足珍貴，用此以",
    "T34n1721_007:0551a17": "斥保小之流令厭小欣大耳。「好自安意」下，第",
    "T34n1721_007:0551a18": "三、明慰喻。非止內給所須，外復有善言慰喻，",
    "T34n1721_007:0551a19": "令安心於道門，故云好自安意也。「我如汝父」",
    "T34n1721_007:0551a20": "者，欲密示是父子也。就昔為言，聲聞是小行，",
    "T34n1721_007:0551a21": "佛為大乘，非真父子，但稟教生解故言如子。",
    "T34n1721_007:0551a22": "「勿復憂慮」者，若修無漏必不懼老病死苦也。",
    "T34n1721_007:0551a23": "「所以者何？我年老大而汝小壯」者，釋父子義",
    "T34n1721_007:0551a24": "也。以道高是為老大，德淺為小壯，此領鹿苑",
    "T34n1721_007:0551a25": "時師資之義也。「汝常作時」下，第四、稱嘆也。上",
    "T34n1721_007:0551a26": "明內給所須、外善慰喻，今即如說修行得於",
    "T34n1721_007:0551a27": "教益，故稱嘆之也。如說行故無欺，常精進故",
    "T34n1721_007:0551a28": "無怠，知教不乖理故無嗔，得教益故無恨，知",
    "T34n1721_007:0551a29": "教等益無私故無怨言也。「都不見汝有此諸",
    "T34n1721_007:0551b01": "惡如餘作人」者，明無五種過，故云無惡；反此",
    "T34n1721_007:0551b02": "五種則餘作人也。「自今以後如所生子」者，上",
    "T34n1721_007:0551b03": "歎無過，今為其立名。既無五失則有五德入",
    "T34n1721_007:0551b04": "於無漏，從佛口生、從法化生，取佛法分故",
    "T34n1721_007:0551b05": "名如所生子也。「即時長者更與作字名之為",
    "T34n1721_007:0551b06": "兒」者，既入無漏為立賢聖之名，稱為佛子也。",
    "T34n1721_007:0551b07": "「爾時窮子雖欣此遇」下，大章第四，明稟教得",
    "T34n1721_007:0551b08": "益。蒙上加價、慰喻、稱嘆三事，故云欣此遇也。",
    "T34n1721_007:0551b09": "「猶故自謂客作賤人」者，未識大乘為客作，尚",
    "T34n1721_007:0551b10": "守小分為賤人也。「由是之故於二十年中常",
    "T34n1721_007:0551b11": "令除糞」者，由未識大乘、守於小分，是故於二",
    "T34n1721_007:0551b12": "乘法中修行斷惑，二十年即二乘教也。有人",
    "T34n1721_007:0551b13": "言：斷見、思二惑為二十年。有人言：斷見諦惑",
    "T34n1721_007:0551b14": "一無礙一解脫，斷思惟惑九無礙九解脫，名",
    "T34n1721_007:0551b15": "為二十年。故《雜心》云「一種一種、九種九種，合",
    "T34n1721_007:0551b16": "二十也」。「過是以後心相體信」者，上來序小乘",
    "T34n1721_007:0551b17": "法中修行斷結竟，此下已去令其預聞大乘",
    "T34n1721_007:0551b18": "法也。「過是以後」者，依二乘教修行斷結得果已",
    "T34n1721_007:0551b19": "後也。「心相體信」者，大機漸發堪聞大教也。「出",
    "T34n1721_007:0551b20": "入無難」者，聞大乘法不生疑心。「然其所止猶",
    "T34n1721_007:0551b21": "在本處」者，雖聞大教，猶謂是菩薩法，非已所學",
    "T34n1721_007:0551b22": "也。問：付財之教即是《大品》，《大品》是大乘之初，",
    "T34n1721_007:0551b23": "自《大品》之前但明三藏，故《釋論》云「佛於三藏",
    "T34n1721_007:0551b24": "中未說菩薩行」。若爾，前未明大乘，聲聞何由",
    "T34n1721_007:0551b25": "已解耶？答：《大品》前亦明已說大乘，舊相傳云",
    "T34n1721_007:0551b26": "佛成道六年說《鴦崛摩羅經》廣明大乘法。又",
    "T34n1721_007:0551b27": "云佛成道六年說《大波若》十萬偈，不來此土。",
    "T34n1721_007:0551b28": "又《仁王經》明《金剛波若》在《大品》前說。此法中",
    "T34n1721_007:0551b29": "善吉已聞《波若》悲喜交集，即是出入無難事，",
    "T34n1721_007:0551c01": "良由已聞大乘，故大機漸動，堪付財耳。若大",
    "T34n1721_007:0551c02": "機猶未發者不堪付財，故說大機已動也。「爾",
    "T34n1721_007:0551c03": "時長者有疾」下，第八、付財密化譬。因聞《法華》",
    "T34n1721_007:0551c04": "得悟《大品》，故領《大品》付財教也。然《大品》之與",
    "T34n1721_007:0551c05": "《法華》雖同是大乘，但《大品》顯教菩薩、密化二",
    "T34n1721_007:0551c06": "乘，以顯教菩薩故菩薩領解得記成佛，密化",
    "T34n1721_007:0551c07": "二乘二乘未悟，至於《法華》顯教二乘方乃得",
    "T34n1721_007:0551c08": "悟，始知昔日《大品》以去即是教我一乘。所以",
    "T34n1721_007:0551c09": "作此領解者，蓋是自傷之甚也。前說小令我",
    "T34n1721_007:0551c10": "入大而未解者其失猶輕，《大品》之時親付我",
    "T34n1721_007:0551c11": "大法而我不知，蓋是愚之甚也。有人言：波若",
    "T34n1721_007:0551c12": "教中聲聞已得悟道者，蓋是未善《法華》付財",
    "T34n1721_007:0551c13": "譬意故作此說耳。今謂大品教明悟聲聞，法",
    "T34n1721_007:0551c14": "華教辨聲聞悟也。大品教辨悟聲聞者有二",
    "T34n1721_007:0551c15": "種人：一者、本是小乘，聞說《般若》遂得小果；二",
    "T34n1721_007:0551c16": "者、本是大乘人，聞說《波若》證於羅漢，六十菩",
    "T34n1721_007:0551c17": "薩即其事也。法華教明聲聞悟者亦有二人：",
    "T34n1721_007:0551c18": "一者、本聲聞人，悟於《法華》並成菩薩；二者、菩",
    "T34n1721_007:0551c19": "薩之人，聞《法華經》疑網皆除，住不退轉。就文",
    "T34n1721_007:0551c20": "為二：初、命；二、受命。命中為二：一、命之緣由；二、",
    "T34n1721_007:0551c21": "正命。「自知有疾」者，有人言：如來一化，前說小",
    "T34n1721_007:0551c22": "乘、後說大乘，從《波若》以前說小乘教，終《波若》",
    "T34n1721_007:0551c23": "以後竟於雙林說大乘教，然化功訖喻於命",
    "T34n1721_007:0551c24": "終，今廢少化譬同有疾。若聞大教則知雙林",
    "T34n1721_007:0551c25": "稍近譬之將終，故云「將死不久」。有人言：三乘",
    "T34n1721_007:0551c26": "化功為命，今將說《法華》，三乘化功應斷，斷故",
    "T34n1721_007:0551c27": "稱死。《大品》去《法華》已短，故言將死不久。今謂",
    "T34n1721_007:0551c28": "說《大品》時去涅槃小近，名為有疾將死不久，",
    "T34n1721_007:0551c29": "說《法華》去涅槃轉近，如臨欲終時。正入滅度",
    "T34n1721_007:0552a01": "如死時也，不須餘釋。「語窮子言」下，第二、正命。",
    "T34n1721_007:0552a02": "又有二：初、付財；次、密化。如《大品》之初告身子，",
    "T34n1721_007:0552a03": "轉教之始命善吉也。「我今多有金銀」者，如《大",
    "T34n1721_007:0552a04": "品》勸學中舉因果德行八十餘科，故言多有",
    "T34n1721_007:0552a05": "也。其中德行能續慧命者如倉，能養法身者",
    "T34n1721_007:0552a06": "如庫，內德圓滿如盈，化功外流如溢。「其中多",
    "T34n1721_007:0552a07": "少所應取與」者，廣說為多，略說為少，受法者",
    "T34n1721_007:0552a08": "為取，授法為與。《注經》云「應根利鈍為多少，隨",
    "T34n1721_007:0552a09": "機抑揚為取與也」。「汝悉知之」者，令其知上略",
    "T34n1721_007:0552a10": "廣受授之事也。「我心如是當體此意」者，上是",
    "T34n1721_007:0552a11": "付財，今是密化，使善吉領佛心也。「所以者何？",
    "T34n1721_007:0552a12": "我今與汝便為不異」者，釋上當體此意也。就",
    "T34n1721_007:0552a13": "昔而言，明善吉承佛力說，即是佛說，故云不",
    "T34n1721_007:0552a14": "異。據密教聲聞者，佛為法王應自化菩薩，而",
    "T34n1721_007:0552a15": "今令小乘弘大道化菩薩者，將明小乘之人",
    "T34n1721_007:0552a16": "終與佛不異，意在於此，故云當體此意。又菩",
    "T34n1721_007:0552a17": "薩化他、二乘自行，今令自行之人而化他，即",
    "T34n1721_007:0552a18": "密示二乘是菩薩也。又令小乘人而說大法，",
    "T34n1721_007:0552a19": "密令小乘人學大法也。依《智度論》釋者，命聲",
    "T34n1721_007:0552a20": "聞說，凡有二義：一者、顯示教中明菩薩煩惱",
    "T34n1721_007:0552a21": "未清淨，人不信受，故不命菩薩；聲聞煩惱清",
    "T34n1721_007:0552a22": "淨，人則信受，故命聲聞。二者、佛與菩薩其德",
    "T34n1721_007:0552a23": "尊高，眾有疑問不能自盡，故佛與菩薩不說",
    "T34n1721_007:0552a24": "大法，命於聲聞則有下接之義，所以命說也。",
    "T34n1721_007:0552a25": "問：龍樹何故不依《法華》意釋命說耶？答：夫前",
    "T34n1721_007:0552a26": "教未得開後教，後教必得開前，龍樹但當教",
    "T34n1721_007:0552a27": "明義，故作此說。又實有斯義，所以作此釋之。",
    "T34n1721_007:0552a28": "後教開前者，命小人而說大法有二種義：一",
    "T34n1721_007:0552a29": "者、得密教小人，二者、得顯教菩薩。若命菩薩",
    "T34n1721_007:0552b01": "而說大法，則唯得顯教菩薩，不得密教二乘",
    "T34n1721_007:0552b02": "也。「宜加用心無令漏失」者，用心謂順法隨機，",
    "T34n1721_007:0552b03": "無令漏失謂勿違理差機。密表大法將為已",
    "T34n1721_007:0552b04": "任，故有此誡也。「爾時窮子」下，第二、受命而說。",
    "T34n1721_007:0552b05": "就文為二：一者、領佛語；二者、不識佛意，謂不",
    "T34n1721_007:0552b06": "領密化。「領知眾物」者，〈序品〉初身子白佛，〈三假",
    "T34n1721_007:0552b07": "品〉始善吉受命。所以受命者，佛不妄勅，宜從",
    "T34n1721_007:0552b08": "命而說。「而無希取一飡之意」者，佛言勸菩薩",
    "T34n1721_007:0552b09": "而意在聲聞，今但領其言未知是己物，故不",
    "T34n1721_007:0552b10": "體此意。「然其所止故在本處，下劣之心亦未",
    "T34n1721_007:0552b11": "能捨」者，上明不取於大，此辨未捨於小也。問：",
    "T34n1721_007:0552b12": "《大品》付財定在《法華》前不？答：初分經在《法華》",
    "T34n1721_007:0552b13": "前。何以知然？《智度論》云「十二年未制戒已說",
    "T34n1721_007:0552b14": "《波若》」，又《仁王經》云「佛成道二十九年說《摩訶",
    "T34n1721_007:0552b15": "波若》」，而此經云「四十餘年方說《法華》」，故知《大",
    "T34n1721_007:0552b16": "品》初分在於《法華》前也。龍樹釋〈畢定品〉云：「須",
    "T34n1721_007:0552b17": "菩提聞《波若》中明菩薩有退，又聞《法華經》說",
    "T34n1721_007:0552b18": "一切皆作佛，以二經相違，故取決於佛，所以",
    "T34n1721_007:0552b19": "問云：『是菩薩為畢定為不畢定？』佛答云：『是菩",
    "T34n1721_007:0552b20": "薩畢定。』則以《法華》為實說。」若爾，則《大品》後分",
    "T34n1721_007:0552b21": "在《法華》之後，故龍樹云：「是《波若》非一坐一時",
    "T34n1721_007:0552b22": "說也」。「復逕少時」下，第九、陶練小心譬。所以須",
    "T34n1721_007:0552b23": "此譬者，二乘聞《大品》既不悟，何因緣故至《法",
    "T34n1721_007:0552b24": "華》便解耶？故須明《大品》已後諸方等經陶練",
    "T34n1721_007:0552b25": "其心，令稍鄙小心漸欣大道，至於《法華》方得",
    "T34n1721_007:0552b26": "取悟也。問：此品始終明幾教耶？答：凡有五雙",
    "T34n1721_007:0552b27": "十教：一、頓漸一雙，初化子不得謂華嚴頓教",
    "T34n1721_007:0552b28": "也，從冷水灑面譬說人天乘，至法華教謂漸",
    "T34n1721_007:0552b29": "說大乘，則頓漸一雙也。頓教化直往菩薩，漸",
    "T34n1721_007:0552c01": "教通化二種菩薩。此中所明正化迴小入大",
    "T34n1721_007:0552c02": "之人，就漸教中人天乘為世間教。從雇子除",
    "T34n1721_007:0552c03": "糞竟法華為出世教，即世出世一雙也。就出",
    "T34n1721_007:0552c04": "世教中雇子除糞喻謂小乘教，付財譬謂大",
    "T34n1721_007:0552c05": "乘教，謂大小一雙也。大乘教中付財命說陶",
    "T34n1721_007:0552c06": "練小心此二密教聲聞，法華已去顯教聲聞，",
    "T34n1721_007:0552c07": "謂顯密一雙也。就密教中付財命說令小乘",
    "T34n1721_007:0552c08": "人說於大法以化小人名為自教，陶練小心",
    "T34n1721_007:0552c09": "明大人說於大法以化小人名為他教，自他",
    "T34n1721_007:0552c10": "一雙也。則此自他兩教名為密教，委囑家業",
    "T34n1721_007:0552c11": "謂顯教也。此五雙十教非但領釋迦一化，總",
    "T34n1721_007:0552c12": "攝十方諸佛法門。問：初化窮子不得，以幾種",
    "T34n1721_007:0552c13": "教門即柔伏其心後得入法華耶？答：初華嚴",
    "T34n1721_007:0552c14": "教門此教直往菩薩令入佛乘，從《華嚴》以後",
    "T34n1721_007:0552c15": "依此品始終之意凡有四教，調伏迴小入大",
    "T34n1721_007:0552c16": "之人，方得入於佛慧。言四教者：一、冷水灑面",
    "T34n1721_007:0552c17": "即人天教，令其離三塗之惡。次、雇子除糞譬",
    "T34n1721_007:0552c18": "說二乘教，令離凡夫煩惱。三者、付財密化譬",
    "T34n1721_007:0552c19": "及陶練小心譬，此之二譬化彼二乘，同令離",
    "T34n1721_007:0552c20": "二乘煩惱。所以但舉此二譬者，以大法化小",
    "T34n1721_007:0552c21": "凡有二門：一者、令小人說大以化小人，則付",
    "T34n1721_007:0552c22": "財教名為自教。二者、令大士說大而化小人，",
    "T34n1721_007:0552c23": "謂《大品》以後諸方等經名為他教。一切大乘",
    "T34n1721_007:0552c24": "中唯此二事，故用斯二調其小心，然後得悟",
    "T34n1721_007:0552c25": "一乘也。問：此四教調伏小心得悟一乘者，此",
    "T34n1721_007:0552c26": "之四教悉是入一乘之方便，若爾，四教應俱",
    "T34n1721_007:0552c27": "是方便說教耶？答：不然。前之二教是方便教，",
    "T34n1721_007:0552c28": "故籍方便教悟入一乘，則以方便教為一乘",
    "T34n1721_007:0552c29": "方便也。後之二教並是大乘即是真實教，但",
    "T34n1721_007:0553a01": "籍真實教悟入一乘，故以真實教為入《法華》",
    "T34n1721_007:0553a02": "之方便也。「父知子心漸以通泰」，第十、委囑家",
    "T34n1721_007:0553a03": "業譬。就文為三：一、父知子大志譬，二、正委付",
    "T34n1721_007:0553a04": "家業譬，三、領解歡喜譬。初有二句：第一句，明",
    "T34n1721_007:0553a05": "大機動也。「自鄙先心」，第二句，明小執移。異上",
    "T34n1721_007:0553a06": "付財中有二：一、不取大；二、不捨小也。「臨欲終",
    "T34n1721_007:0553a07": "時而命其子」下，第二、正說法華。就文為四：一、",
    "T34n1721_007:0553a08": "辨時節；二、明召集眾證明；三、結會父子；四、委",
    "T34n1721_007:0553a09": "囑家業。「臨欲終時」者，第一、付財時節也。舊云：",
    "T34n1721_007:0553a10": "如來三十成道、八十滅度，其間五十年說法，",
    "T34n1721_007:0553a11": "此經隣次涅槃，故〈壽量品〉云「於伽耶成道至",
    "T34n1721_007:0553a12": "今四十餘年」。諸師並云四十九年說《法華》。今",
    "T34n1721_007:0553a13": "明若說《法華》必是四十九年，則佛非十九出",
    "T34n1721_007:0553a14": "家、三十成道。何以知之？若十九出家、三十成",
    "T34n1721_007:0553a15": "道者，則出家以後經十二年。而經及《釋論》云",
    "T34n1721_007:0553a16": "「踰城之夜生羅云」，若爾，何故知十二年耶？又",
    "T34n1721_007:0553a17": "經皆言六年苦行，若十二年者，其間復何所",
    "T34n1721_007:0553a18": "為耶？以此推之，非十九出家而三十年成道。",
    "T34n1721_007:0553a19": "若必十九出家者，即二十五年成道，〈壽量品〉",
    "T34n1721_007:0553a20": "應云五十餘年，不應言四十餘年也。今依《釋",
    "T34n1721_007:0553a21": "論》引經云「我年二十九出家」，若爾即三十五",
    "T34n1721_007:0553a22": "年成道，而〈壽量品〉云四十餘年，即會其文也。",
    "T34n1721_007:0553a23": "若言經教不同適緣而見者，斯則時節不定",
    "T34n1721_007:0553a24": "也。既隣次涅槃，如臨終義也。「而命其子」下，第",
    "T34n1721_007:0553a25": "二、召集證明，即序品中列眾事也。集二乘眾",
    "T34n1721_007:0553a26": "如命其子，此經初分正為聲聞，故云「為諸聲",
    "T34n1721_007:0553a27": "聞說大乘經名妙法蓮華教菩薩法」，所以云",
    "T34n1721_007:0553a28": "而命其子也。又「從三昧起告舍利弗」，即是而",
    "T34n1721_007:0553a29": "命其子。「并會親族」者，謂佛同行之人為親族",
    "T34n1721_007:0553b01": "也。「國王」者，多寶分身也；「大臣」者，諸菩薩眾也；",
    "T34n1721_007:0553b02": "「剎利」者，諸天等幽眾也；「居士」者，人王等顯眾",
    "T34n1721_007:0553b03": "也。不列聲聞眾者，而命其子即聲聞眾也。「即",
    "T34n1721_007:0553b04": "自宣言」下，第三、會於父子正說《法華》也。文有",
    "T34n1721_007:0553b05": "三句：一、明初為父子時，二、辨中途相失時，三、",
    "T34n1721_007:0553b06": "明父得於子時。此略舉十譬始終三事也。「此",
    "T34n1721_007:0553b07": "是我子」者，明聲聞人本是佛子也。「我之所生」",
    "T34n1721_007:0553b08": "者，昔日為說大乘教，生其大乘之解，即以後",
    "T34n1721_007:0553b09": "句釋上是子之言也。「於某城中」下，第二、明中",
    "T34n1721_007:0553b10": "途相失時。跉跰跉零音跰破寧，行不正貌也。「五十餘",
    "T34n1721_007:0553b11": "年」者，流浪五道及修羅也。「其本字某」者，昔受",
    "T34n1721_007:0553b12": "化時之稱名謂也。「我名某甲」者，能化之時名",
    "T34n1721_007:0553b13": "字也。「昔在本城懷憂推覓」者，第三、明得子時",
    "T34n1721_007:0553b14": "也。初句舉不得昔大乘理法，稱為本城，猶是",
    "T34n1721_007:0553b15": "故鄉耳。推覓大機猶未熟也。「忽於是間會遇",
    "T34n1721_007:0553b16": "得子」，正明得子。「此實我子我實其父」者，問：上",
    "T34n1721_007:0553b17": "已云此是我子我之所生，今何故復說耶？答：",
    "T34n1721_007:0553b18": "聲聞本非佛種，今忽言是子則似如權引，故",
    "T34n1721_007:0553b19": "重有此實之言也。又前明初為父子時，今欲",
    "T34n1721_007:0553b20": "付子之財，故重言實是我子。「今我所有」下，第",
    "T34n1721_007:0553b21": "四、正委家業，即領上授身子記之言也。道合",
    "T34n1721_007:0553b22": "機熟父子義定，法財大業並皆是付之，餘緣",
    "T34n1721_007:0553b23": "眾生一解一惑留託繼人，故言前所出內是",
    "T34n1721_007:0553b24": "子所知也。又前所出內正指《大品》時，爾時雖",
    "T34n1721_007:0553b25": "復出內猶未知是己物，今乃知之，故云是子",
    "T34n1721_007:0553b26": "所知也。「是時窮子」下，第三、領解歡喜也。「大富",
    "T34n1721_007:0553b27": "長者」下，第三、合譬。但合五譬：一、合初為父子",
    "T34n1721_007:0553b28": "譬；二、合中途相失譬；三、合誘引還家譬；四、合",
    "T34n1721_007:0553b29": "付財密化譬；五、合委囑家業譬。所以但合五",
    "T34n1721_007:0553c01": "者，初為父子是結緣之始故須合之；背化流",
    "T34n1721_007:0553c02": "浪生死，蓋是中途相失時亦須合也；後之三",
    "T34n1721_007:0553c03": "譬是釋迦一期出世大小顯密始終教門亦須",
    "T34n1721_007:0553c04": "合之。餘譬說已顯不待合也。「世尊！大富長者」，",
    "T34n1721_007:0553c05": "合父義也。「我等皆似佛子」者，合子義也。菩薩",
    "T34n1721_007:0553c06": "為真子，二乘非真故云似也。又過去始學大",
    "T34n1721_007:0553c07": "乘，位行猶淺，故言皆似佛子；若得真無生方",
    "T34n1721_007:0553c08": "是真子。「如來常說我等為子」者，釋上皆似佛",
    "T34n1721_007:0553c09": "子之言；如來常說我等為子，非我自稱也。又",
    "T34n1721_007:0553c10": "佛眼照知我等昔稟大乘而背化入於五道，",
    "T34n1721_007:0553c11": "今復得悟，雖復迷悟輪迴未始非子，故云常說",
    "T34n1721_007:0553c12": "也。「世尊！我等以三苦故」下，第二、合中途相失",
    "T34n1721_007:0553c13": "譬。背大乘理已後凡有二事：一、受三界之苦；",
    "T34n1721_007:0553c14": "二、樂著小乘。故《智度論》云「退菩薩有二事：一、",
    "T34n1721_007:0553c15": "貪三界；二、樂小乘」。「以三苦故」者，即貪著三界",
    "T34n1721_007:0553c16": "故受三苦也。所言三苦者，一、苦苦；二、壞苦；三、",
    "T34n1721_007:0553c17": "行苦。有人言：苦受是苦中之苦，故有重苦之",
    "T34n1721_007:0553c18": "名。有人言：心為苦體，緣逼生苦，體具合說故",
    "T34n1721_007:0553c19": "名苦苦。《眾事分毘曇》云「欲界為苦苦，色界為",
    "T34n1721_007:0553c20": "壞苦，無色界為行苦」。欲界雖具三苦，但欲界",
    "T34n1721_007:0553c21": "有苦受故名苦苦；色界無外逼生苦，但有果",
    "T34n1721_007:0553c22": "報壞時苦；無色界非但無外逼生苦，而果報",
    "T34n1721_007:0553c23": "壞時苦亦不顯，但有無常所役故苦。夫有重",
    "T34n1721_007:0553c24": "必有輕，則欲界具三苦，色界具二苦，無色界",
    "T34n1721_007:0553c25": "但一苦。《俱舍論》約三受釋三苦，苦受為苦苦，",
    "T34n1721_007:0553c26": "以苦受生時苦、住時苦，以二時苦故受重苦",
    "T34n1721_007:0553c27": "名，稱為苦苦。樂受為壞苦，以樂受生時不苦、",
    "T34n1721_007:0553c28": "住時不苦，但壞時苦，故名壞苦。捨受名行苦，",
    "T34n1721_007:0553c29": "捨受三時苦皆不顯，但有無常所切，故云行",
    "T34n1721_007:0554a01": "苦。「迷惑無知」下，第二、貪著小乘。凡夫時受",
    "T34n1721_007:0554a02": "三苦而不知出，今厭患三苦不求大乘而樂",
    "T34n1721_007:0554a03": "著小乘，所以樂小法者，正由迷惑無知故爾。",
    "T34n1721_007:0554a04": "「今日世尊」下，合第三誘引還家譬。上有二：一、",
    "T34n1721_007:0554a05": "領二教；次、領二身。今文轉勢合之，但領於教",
    "T34n1721_007:0554a06": "不復領身。就領教為二：初、正領權教；第二、釋",
    "T34n1721_007:0554a07": "疑。上領權教有四，今但合說教及信受。初文",
    "T34n1721_007:0554a08": "合上說教，「我等於中」下，合上信受。「然世尊」下，",
    "T34n1721_007:0554a09": "第二、釋疑。疑云：既是父子恩情，何因緣故但",
    "T34n1721_007:0554a10": "令除糞不與妙樂？是故釋云：佛知情樂小不",
    "T34n1721_007:0554a11": "受大化，是以不為說大而授小也。就文為二：",
    "T34n1721_007:0554a12": "初、知根情故隱大不說。「寶藏之分」者，即《涅槃",
    "T34n1721_007:0554a13": "經》貧女寶藏也。「以方便力」下，第二、授小。「說如",
    "T34n1721_007:0554a14": "來智慧」者，如來智慧即是一乘，故於一佛乘",
    "T34n1721_007:0554a15": "分別說三也。「一日之價」者，小乘果卑賤微也，",
    "T34n1721_007:0554a16": "如一年傭作一日詶勞。「我等又因如來智慧」",
    "T34n1721_007:0554a17": "下，第四、合付財密化譬。上有父付及子受，今",
    "T34n1721_007:0554a18": "但合子受，子受之內具合領父言不知父意。",
    "T34n1721_007:0554a19": "「以方便力隨我等說」者，明昔付財之時，佛知",
    "T34n1721_007:0554a20": "其樂小不得顯教大乘，但得以方便力密化",
    "T34n1721_007:0554a21": "之耳。「今我等方知」下，第五、合委囑家業譬。上",
    "T34n1721_007:0554a22": "文有三：一、知子志大譬；二、委囑家業譬；三、領",
    "T34n1721_007:0554a23": "解歡喜譬。今但合二，謂委囑家業及得家業",
    "T34n1721_007:0554a24": "歡喜也。「方知世尊於佛智慧無所悋惜」者，昔",
    "T34n1721_007:0554a25": "見佛獨以佛慧為菩薩說、不為二乘說，則謂",
    "T34n1721_007:0554a26": "佛於二乘吝惜智慧；今得領悟，始知佛無吝",
    "T34n1721_007:0554a27": "也。「所以者何」下，舉三事釋佛無吝：一者、我昔",
    "T34n1721_007:0554a28": "有大機即為說大，由我昔無大機故佛不為",
    "T34n1721_007:0554a29": "說大，故知佛昔無吝也。「於此經中唯說一乘」",
    "T34n1721_007:0554b01": "下，第二、以佛今為我說一乘，故知佛無吝也。",
    "T34n1721_007:0554b02": "「而昔於菩薩前毀訾聲聞」下，第三、義明昔讚",
    "T34n1721_007:0554b03": "大呵小即是為我說一乘意，但我自不知，謂",
    "T34n1721_007:0554b04": "佛慳耳。「是故我等」下，合第二、領解歡喜譬也。",
    "T34n1721_007:0554b05": "「如佛子所應得者皆以得之」者，佛子所得凡",
    "T34n1721_007:0554b06": "有三事：一、菩提心；二、菩薩行；三、未來得佛道。",
    "T34n1721_007:0554b07": "今具得三事也。「爾時摩訶迦葉」下，第二、偈頌。",
    "T34n1721_007:0554b08": "問：何故長行初明善吉，今辨迦葉說偈？答：善",
    "T34n1721_007:0554b09": "吉、迦葉各有一能，善吉有轉教之功，迦葉有",
    "T34n1721_007:0554b10": "持法之用，是以二人前後互出也。問：《大品》不",
    "T34n1721_007:0554b11": "明迦葉轉教，今偈中何云佛勅我等說最上",
    "T34n1721_007:0554b12": "道耶？答：上已通之。又迦葉善吉異口同音，迦",
    "T34n1721_007:0554b13": "葉說偈即善吉說也。又《智度論》云「《波若》有二",
    "T34n1721_007:0554b14": "種：一、獨為菩薩說；二、三乘共說」。《大品》則是共",
    "T34n1721_007:0554b15": "說，迦葉雖復無言，而猶是善吉類，故得言迦",
    "T34n1721_007:0554b16": "葉說。問：舊義亦明《大品》是付財教，與今何異？",
    "T34n1721_007:0554b17": "答：有三種異：一者、舊但明《大品》是付財，不會",
    "T34n1721_007:0554b18": "父子；今明《大品》有付財、有會父子，所言會者，",
    "T34n1721_007:0554b19": "如上引〈畢定品〉事釋之。二者、舊明《大品》淺《法",
    "T34n1721_007:0554b20": "華》深；今明二經無異，非但二經無異，一切大",
    "T34n1721_007:0554b21": "乘經同辨一道同為菩薩，如長者家業始終",
    "T34n1721_007:0554b22": "無異，但說非子、是子為別耳。問：即說子為深、",
    "T34n1721_007:0554b23": "不說為淺，云何不異？答：本以長者家業喻大",
    "T34n1721_007:0554b24": "乘之理，家業既不異則知大乘理無別，但二",
    "T34n1721_007:0554b25": "乘在《波若》坐大機未熟，故不得說是子耳。如",
    "T34n1721_007:0554b26": "五百聲聞在《華嚴》坐，不得說其是子，可言《華",
    "T34n1721_007:0554b27": "嚴》淺《法華》深耶？三者、《法華》、《波若》眼目異名，《法",
    "T34n1721_007:0554b28": "華》會父子即是《波若》會父子也。七十三行半",
    "T34n1721_007:0554b29": "偈，還頌長行二段：初二行，頌法說；次七十一",
    "T34n1721_007:0554c01": "行半，頌譬說。上法說有二：初、序昔迷；二、陳今",
    "T34n1721_007:0554c02": "悟。今但頌悟不頌迷也。二偈為二：初偈明聞",
    "T34n1721_007:0554c03": "法故歡喜，次偈明見人得記故喜。亦初是現",
    "T34n1721_007:0554c04": "喜，後是預喜。「譬如童子」下，第二、頌譬說。上文",
    "T34n1721_007:0554c05": "有三：初、請說；二、開譬；三、合譬。今但頌後二。上",
    "T34n1721_007:0554c06": "開譬有十，今但頌八譬，不頌冷水灑面及陶",
    "T34n1721_007:0554c07": "練小心。上明父子有四番：初番、明子有三義：",
    "T34n1721_007:0554c08": "一、初為子義，二、中途失父義，三、子漸還鄉義。",
    "T34n1721_007:0554c09": "今具頌之。但類例相從，轉勢為異耳。初明子",
    "T34n1721_007:0554c10": "二義：一、為子時；二、失父時。子漸還鄉，迴在後",
    "T34n1721_007:0554c11": "頌之。初半行明為子時。「童子」者，喻初發菩提",
    "T34n1721_007:0554c12": "心也。「幼稚」者，明善根微淺也。「無識」者，上明解",
    "T34n1721_007:0554c13": "小，今辨惑多也。次一行，頌中途相失也。「其父",
    "T34n1721_007:0554c14": "憂念」下，第二、頌上父也。長行明父有三：一、為",
    "T34n1721_007:0554c15": "父時，二、失子時，三、中止一城以待子時。今偈",
    "T34n1721_007:0554c16": "以類相從，超取重明父入今文頌之，則開為",
    "T34n1721_007:0554c17": "四，三文如上，第四明憶子之苦也。「其父」二字，",
    "T34n1721_007:0554c18": "頌上為父義也。「憂念」已下，頌上第二失子義",
    "T34n1721_007:0554c19": "也。「四方」者，四生也。子失父而稱五道，父失子",
    "T34n1721_007:0554c20": "據於四生，蓋互現文耳。「求之既疲」下，頌上第",
    "T34n1721_007:0554c21": "三、頓止一城以待於子。長行有四：一、化處；二、",
    "T34n1721_007:0554c22": "化主；三、教門；四、徒眾。今具頌之。「頓止一城」者，",
    "T34n1721_007:0554c23": "頌化處也。「造立舍宅」者，第二、明垂應成佛，頌",
    "T34n1721_007:0554c24": "化主也。無為而無不為故言造立，覆陰眾生",
    "T34n1721_007:0554c25": "稱之為舍。又垂應自居亦是舍也。五道皆化，",
    "T34n1721_007:0554c26": "淺深隨機，謂「五欲」也。至人以度物為樂，稱為",
    "T34n1721_007:0554c27": "「自娛」。「其家大富」，歎化主也。此文大意對子失",
    "T34n1721_007:0554c28": "父之貧賤，歎父失子而富貴，明聲聞失大乘",
    "T34n1721_007:0554c29": "故貧賤，佛得大乘故富貴。以此抑揚，令時眾",
    "T34n1721_007:0555a01": "欣大而惡小也。就文為三：初、明父大富義；次、",
    "T34n1721_007:0555a02": "嘆父大貴義；三、雙結富貴義。富貴各明三事。",
    "T34n1721_007:0555a03": "富三事者：一者、內多珍寶；二、外豐象馬車乘",
    "T34n1721_007:0555a04": "田業人民；三、出入息利遍於他國。今嘆內富",
    "T34n1721_007:0555a05": "即是內備眾德。「象馬牛羊」下，此歎外富，謂教",
    "T34n1721_007:0555a06": "門也。「僮僕人民」下，猶是歎外富，謂所化徒眾",
    "T34n1721_007:0555a07": "也。「出入息利」下，上明一國之富，今明富遍他",
    "T34n1721_007:0555a08": "國，猶是釋迦所化徒眾義耳。「商估價人」者，商",
    "T34n1721_007:0555a09": "估謂行商，坐估謂賣物人也。價人謂買物人",
    "T34n1721_007:0555a10": "也。此長安地呼買為賈，不必依書典也。「千萬",
    "T34n1721_007:0555a11": "億眾」下，第二、嘆父貴義。亦開三別：初半行，明",
    "T34n1721_007:0555a12": "近眾；次半行，明十方佛之所愛念；次半行，明",
    "T34n1721_007:0555a13": "十方菩薩所共宗重也。「以諸緣故」下一行，結",
    "T34n1721_007:0555a14": "富貴義。以富貴具足故往來者眾，赴機為往，",
    "T34n1721_007:0555a15": "受道為來，其數塵沙故云眾也。「而年朽邁益",
    "T34n1721_007:0555a16": "憂念子」下，第四、頌上重明父義。上有二章：一、",
    "T34n1721_007:0555a17": "憶子之苦；二、假設得子之樂。今但頌初也。「爾",
    "T34n1721_007:0555a18": "時窮子」下，此第三番重頌子也。長行明子有",
    "T34n1721_007:0555a19": "三義：一、為子時；二、失父時；三、漸還鄉時。初番",
    "T34n1721_007:0555a20": "已頌其二，今次頌第三子漸還鄉。所以迴初",
    "T34n1721_007:0555a21": "置今頌者，欲明子還鄉有近遠三時：一、向國",
    "T34n1721_007:0555a22": "時；二、到城時；三、至舍時。蓋是類例相從，故轉",
    "T34n1721_007:0555a23": "勢頌也。初半行，頌上馳騁四方以求衣食，謂",
    "T34n1721_007:0555a24": "向國時也。「從邑至邑」下二偈，頌上第二至城",
    "T34n1721_007:0555a25": "時也。然善根有二種：一者、平品相生，如從邑",
    "T34n1721_007:0555a26": "至邑從國至國；二者、增品相生，如從邑至國。",
    "T34n1721_007:0555a27": "長行顯其增品，今明其平品也。「或有所得或",
    "T34n1721_007:0555a28": "無所得」者，行善因得善果為有所得，行無記",
    "T34n1721_007:0555a29": "因不得果為無所得。又定得果為有所得，緣",
    "T34n1721_007:0555b01": "差不得果為無所得也。「飢餓羸瘦」者，樂果不",
    "T34n1721_007:0555b02": "得自充足為飢餓，福因不能自強如羸瘦也。",
    "T34n1721_007:0555b03": "「體生瘡癬」者，上明善小，今辨惑多，外則受於",
    "T34n1721_007:0555b04": "譏毀，內為眾惑所瘵塵也。「傭賃展轉」下，第四、",
    "T34n1721_007:0555b05": "父子相見譬，有二：初、頌子見父；次、頌父見子。",
    "T34n1721_007:0555b06": "子見父中長行有三：一、明見父緣由；二、明正",
    "T34n1721_007:0555b07": "見父；三、起避畏心。今具頌之。「爾時長者」下，頌",
    "T34n1721_007:0555b08": "正見父。長行有六句，今但頌三：一行，頌化主；",
    "T34n1721_007:0555b09": "半行，頌徒眾；一行，頌教門。此既是真法說者，",
    "T34n1721_007:0555b10": "聽人三事故頌之也。「門內」者，至理虛通為門。",
    "T34n1721_007:0555b11": "長者既在門內，顯窮子居理外也。「眷屬圍遶」",
    "T34n1721_007:0555b12": "者，頌長行婆羅門等登地已上人也。「諸人侍",
    "T34n1721_007:0555b13": "衛」，頌長行吏民僮僕地前人也。「或有計算」者，",
    "T34n1721_007:0555b14": "明教門也。非長者自計算，乃使人為之。初成",
    "T34n1721_007:0555b15": "道時七處八會加被菩薩說，即是其事也。「計",
    "T34n1721_007:0555b16": "算」者，明少多義，如五十二位深淺不同。又如",
    "T34n1721_007:0555b17": "初地百法明門、二地千法門等，「注記」者，現在",
    "T34n1721_007:0555b18": "行因未來得果也。計算明說法，注記謂授記",
    "T34n1721_007:0555b19": "也。「窮子見父」下，第三、頌子見父赴避畏心。「借",
    "T34n1721_007:0555b20": "問貧里」者，于時佛未說人天之教，但有人天",
    "T34n1721_007:0555b21": "之機扣佛說人天之教，如借問貧里也。「長者",
    "T34n1721_007:0555b22": "是時在師子座」下，第二、頌父見子。上有三句：",
    "T34n1721_007:0555b23": "一、見子處；二、見子便識；三、見子歡喜。今但頌",
    "T34n1721_007:0555b24": "二，不頌歡喜。初成道時未說是子，故云「默而",
    "T34n1721_007:0555b25": "識之」。「即勅使者」下，頌第五、喚子不得譬。上有",
    "T34n1721_007:0555b26": "二：初、喚子不得；二、息化。今但頌初。上喚子不",
    "T34n1721_007:0555b27": "得，不得中又二：初、正喚子不得；二、強牽將還。",
    "T34n1721_007:0555b28": "今但頌初。半行頌正喚子，一行半頌無機不",
    "T34n1721_007:0555b29": "受也。「何用衣食使我至此」者，何用人天樂以",
    "T34n1721_007:0555c01": "小善扣大聖也。「長者知子」下，頌第七、誘引還",
    "T34n1721_007:0555c02": "家譬也。上有二：初、領二教；次、領二身。今具頌",
    "T34n1721_007:0555c03": "之。二教中有四，今但頌二：初三行，頌說教；次",
    "T34n1721_007:0555c04": "一行，頌信受。初三行為二：初一行，明無大機；",
    "T34n1721_007:0555c05": "次二行，正說小教。「不信我言」者，不信實教也。",
    "T34n1721_007:0555c06": "「不信是父」者，不信實身也。「即以方便」者，第二、",
    "T34n1721_007:0555c07": "說小教也。前已遣傍人喚子不得，故云「更遣",
    "T34n1721_007:0555c08": "餘人」。「眇目矬陋無威德者」，目視不正為眇。又",
    "T34n1721_007:0555c09": "云一目少為眇。譬二乘所見空有悉皆不正。",
    "T34n1721_007:0555c10": "《涅槃》云「見菩薩八相成道，名二乘曲見」，謂有",
    "T34n1721_007:0555c11": "見不正也。又言「若以聲聞辟支佛心言無布",
    "T34n1721_007:0555c12": "施，是則名為破戒邪見」，謂空見不正也。但度",
    "T34n1721_007:0555c13": "三百由旬志不及遠名之為矬，不得中道正",
    "T34n1721_007:0555c14": "觀但是斷常行心名陋也。外無濟物之功如",
    "T34n1721_007:0555c15": "無威，內無救物之心稱為無德。《攝大乘論》明",
    "T34n1721_007:0555c16": "二乘無三德，一、無斷德，但除惑障不除智障；",
    "T34n1721_007:0555c17": "二、無智德，謂無一切智；三、無恩德，不能普救",
    "T34n1721_007:0555c18": "眾生也。「窮子聞之」下，第二、頌上信受也。「淨諸",
    "T34n1721_007:0555c19": "房舍」者，六根非一如諸房舍，除六根中煩惱",
    "T34n1721_007:0555c20": "如淨也。「長者於牖」下，第二、頌上二身。上有四：",
    "T34n1721_007:0555c21": "一、照機；二、隱本垂迹；三、說教；四、得益。今頌初",
    "T34n1721_007:0555c22": "三，不頌後一也。初行頌第一，次偈頌第二也。",
    "T34n1721_007:0555c23": "「方便附近」下，頌第三說教。上有四：一、誡勸；二、",
    "T34n1721_007:0555c24": "益價；三、安慰；四、稱嘆。今轉勢亦四：二同上；",
    "T34n1721_007:0555c25": "三、苦言；四、柔語也。「若如我子」者，古語呼汝為",
    "T34n1721_007:0555c26": "若也。「并塗足油」者，外國作使之人足多龜坼",
    "T34n1721_007:0555c27": "故以油塗之，譬得六通而足不履地也。「飲食",
    "T34n1721_007:0555c28": "充足薦席厚煖」者，作使之人必多飢寒，今賜",
    "T34n1721_007:0555c29": "其飽煖。無漏定慧如飲食，戒以安身如厚煖",
    "T34n1721_007:0556a01": "也。「長者有智」下，頌第八、付財密化譬。上文有",
    "T34n1721_007:0556a02": "二：一、父付；二、子受。今二行頌父付，一行頌子",
    "T34n1721_007:0556a03": "受也。「經二十年」者，得羅漢果後始命說《波若》，",
    "T34n1721_007:0556a04": "如除糞已後方乃付財，則知命說之時猶住",
    "T34n1721_007:0556a05": "二乘位，故稱經二十年也。「父知子心」下，頌第",
    "T34n1721_007:0556a06": "十、委囑家業譬。上父有三：一、知子大志譬；二、",
    "T34n1721_007:0556a07": "委囑家業譬；三、得家業歡喜譬。今具頌之。半",
    "T34n1721_007:0556a08": "行頌第一。「欲與財物」下，頌第二、委囑家業譬。",
    "T34n1721_007:0556a09": "上有四：一、明時節，謂付財緣由；二、召集證明；",
    "T34n1721_007:0556a10": "三、結會父子；四、委囑家業譬。今不頌初一，但",
    "T34n1721_007:0556a11": "頌後三。初一偈，頌召集證明。「於此大眾」下，頌",
    "T34n1721_007:0556a12": "第三、結會父子。上父有三：一、初為父子時；二、",
    "T34n1721_007:0556a13": "中途相失時；三、父得子時。今具頌之。半行頌",
    "T34n1721_007:0556a14": "第一，一行頌第二。上半明捨父之歲，下半辨",
    "T34n1721_007:0556a15": "見子之年。問：稟人天教亦是見子，何故但說",
    "T34n1721_007:0556a16": "行二乘教為二十年耶？答：二乘方是佛子，人",
    "T34n1721_007:0556a17": "天未是佛子，故五種佛子中謂四果并緣覺，",
    "T34n1721_007:0556a18": "不說人天也。「昔於某城」下，頌第三、父得於子。",
    "T34n1721_007:0556a19": "上半辨失子之城，下半明得子之處。「凡我所",
    "T34n1721_007:0556a20": "有」下，頌第四、正委付財物。「子念昔貧」下，頌第",
    "T34n1721_007:0556a21": "三、得家業歡喜。又開三別：初半行，序昔貧；次",
    "T34n1721_007:0556a22": "一行，明今富；後之半行，辨歡喜。三門各二。初",
    "T34n1721_007:0556a23": "門有二者：一、昔貧；二、志意下劣。次門二者：半",
    "T34n1721_007:0556a24": "行明內富，半行明外富。後門二者：一，甚大歡",
    "T34n1721_007:0556a25": "喜；二，得未曾有也。「佛亦如是」下，第二、頌合譬。",
    "T34n1721_007:0556a26": "上長行合五譬，一、合初為父子譬；二、合中途",
    "T34n1721_007:0556a27": "相失譬；三、合誘引還家譬；四、合付財密化譬；",
    "T34n1721_007:0556a28": "五、合委囑家業譬。今亦合五，但轉勢頌之。第",
    "T34n1721_007:0556a29": "一、合喚子不得譬；第二、合誘引還家譬；第三、",
    "T34n1721_007:0556b01": "合付財密化譬；第四、合陶練小心譬；第五、合",
    "T34n1721_007:0556b02": "委囑家業譬。初文有一偈，上半明有小機，下",
    "T34n1721_007:0556b03": "半明不說大法。次文有一偈，上半明得小法，",
    "T34n1721_007:0556b04": "下半辨成小乘人。「佛勅我等」下，頌第三、付財",
    "T34n1721_007:0556b05": "密化譬。今就此譬大開三別：第一、合付財密",
    "T34n1721_007:0556b06": "化；第二、合陶練小心；第三、雙明佛昔不為顯",
    "T34n1721_007:0556b07": "說大乘。合初文為二：初一偈、合父付，第二、合",
    "T34n1721_007:0556b08": "子受。父付中上半明所付《波若》是最上之道，",
    "T34n1721_007:0556b09": "下半明《波若》教宗唯菩薩辨成佛，明顯教菩",
    "T34n1721_007:0556b10": "薩及密化聲聞並令作佛，蓋是《大品》教宗，非",
    "T34n1721_007:0556b11": "三乘通教意也。「我承佛教」下，第二、頌子受。前",
    "T34n1721_007:0556b12": "文有二：一、領父言；二、不識父意。今具領之。就",
    "T34n1721_007:0556b13": "領父言復開四別：初一行半，正明受命轉教；",
    "T34n1721_007:0556b14": "次一行，明菩薩悟道；第三一行，序佛授菩薩",
    "T34n1721_007:0556b15": "記；第四一行半，結大品教但為菩薩說、不為",
    "T34n1721_007:0556b16": "二乘也。「如彼窮子」下，第二，有三行，頌不識父",
    "T34n1721_007:0556b17": "意。三行即三：初偈、譬說；次偈、合譬；後偈、釋無",
    "T34n1721_007:0556b18": "悕取。「我等內滅」者凡有三種義：一、約大小乘",
    "T34n1721_007:0556b19": "明內外，大乘具滅三界內外，小乘但滅三",
    "T34n1721_007:0556b20": "界內，故稱內滅。二者、菩薩並濟眾生內外俱",
    "T34n1721_007:0556b21": "滅，二乘但滅自惑不滅他惑，故稱內滅。三者、",
    "T34n1721_007:0556b22": "約餘無餘明內外滅，結業既亡則未來生盡，",
    "T34n1721_007:0556b23": "入無餘時於外山河日月亦隨分得滅，今住",
    "T34n1721_007:0556b24": "有餘未得無餘，故云內滅也。「我等若聞淨佛",
    "T34n1721_007:0556b25": "國土」下，合第二、陶練小心譬。就文為二：初、明",
    "T34n1721_007:0556b26": "保小故不欣大因；二、明保小不樂大果。所以",
    "T34n1721_007:0556b27": "但明此二者，大品教後諸方等經陶練小心",
    "T34n1721_007:0556b28": "凡有二種：一者、以大因陶練，二者、以大果陶",
    "T34n1721_007:0556b29": "練，故今但明二種也。初文為二：前明不欣大",
    "T34n1721_007:0556c01": "因，次二偈解釋也。問：何以故此文是合陶練",
    "T34n1721_007:0556c02": "小心譬耶？答：前章明為他說大乘，今文辨從",
    "T34n1721_007:0556c03": "他聞大，故知是付財之後諸大乘經也。「所以",
    "T34n1721_007:0556c04": "者何」下二偈，釋不欣大也。空無大小者，此是",
    "T34n1721_007:0556c05": "成論人聲聞空也。成論師不體此意，謂是探",
    "T34n1721_007:0556c06": "明大乘。蓋是小乘教中自有二說，《毘曇》悟人",
    "T34n1721_007:0556c07": "空但得其淺，《成論》悟法空則得其深也。問：《成",
    "T34n1721_007:0556c08": "論》亦辨法空，與大乘何異？答：略明四異：一者、",
    "T34n1721_007:0556c09": "大乘明人法本性空，小乘明折法空，故大乘",
    "T34n1721_007:0556c10": "是真空、小乘非真空。故〈方便品〉云，小乘涅槃",
    "T34n1721_007:0556c11": "非是真滅，諸法從本來常自寂滅相，大乘涅",
    "T34n1721_007:0556c12": "槃方是真滅，滅諦即空，滅既有真偽，空亦然",
    "T34n1721_007:0556c13": "也。二者、小乘但明三界內人法空，空義即短，",
    "T34n1721_007:0556c14": "大乘明三界內外皆空，空義即長。三者、小乘",
    "T34n1721_007:0556c15": "人但見於空不見不空，大乘人具見空與不",
    "T34n1721_007:0556c16": "空故名中道，以空無諸累不可言有，有於眾",
    "T34n1721_007:0556c17": "德不可言無，非有非無即中道。四者、小乘",
    "T34n1721_007:0556c18": "人入空則失有，出有則失空，是故取捨行心",
    "T34n1721_007:0556c19": "斷常二見。《中論》云「若有所受法則墮於斷常，",
    "T34n1721_007:0556c20": "當知所受法若常若無常」，大乘人不壞假名",
    "T34n1721_007:0556c21": "而說實相，故即有而常空，不動真際建立諸",
    "T34n1721_007:0556c22": "法，即空而常有，故不墮斷常名中道觀。問：大",
    "T34n1721_007:0556c23": "乘何位得並觀耶？答：成實師云：六地未並，七",
    "T34n1721_007:0556c24": "地學並，八地真並。而《瓔珞經》云「初地已並」者，",
    "T34n1721_007:0556c25": "成實師釋云：凡夫著有、二乘沈空，今初地對",
    "T34n1721_007:0556c26": "此故云並耳，其實未並。雖言八地並，然照空",
    "T34n1721_007:0556c27": "之智終自四絕，鑒有之智萬像不同，空有恒",
    "T34n1721_007:0556c28": "異，何由並耶？「我等長夜」下，第二、聞佛果德不",
    "T34n1721_007:0556c29": "生欣樂。就文為二：初一行，正明不欣果德；",
    "T34n1721_007:0557a01": "次三行，釋執小故不欣大。三行復開三意：初",
    "T34n1721_007:0557a02": "半偈，謂小是究竟，與佛德齊，故不欣大；次一",
    "T34n1721_007:0557a03": "行半，所作已竟故不欣大；第三一行，明報恩",
    "T34n1721_007:0557a04": "已畢故不欣大。依教得果是法供養，前二明",
    "T34n1721_007:0557a05": "所作已辦，此序報恩已畢，故不進求也。「我等",
    "T34n1721_007:0557a06": "雖為諸佛子」等，第三、雙釋付財密化及陶練小",
    "T34n1721_007:0557a07": "心二譬意也。就文為二：初一行半，重牒付財",
    "T34n1721_007:0557a08": "譬，略不牒陶練小心；第二偈，明佛昔知未有",
    "T34n1721_007:0557a09": "大機，但得密說不顯言勸學大乘也。「如富長",
    "T34n1721_007:0557a10": "者」下，此頌合第十，委囑家業譬。上長行有二：",
    "T34n1721_007:0557a11": "一、委囑家業；二、得家業歡喜。今具頌之。頌初",
    "T34n1721_007:0557a12": "委囑家業又二：前，一行半，雙標二譬；第二，一",
    "T34n1721_007:0557a13": "行半，雙合二譬。所以雙牒合者，此二相開故",
    "T34n1721_007:0557a14": "舉始以成終也。「以方便力」者，若別取即是第",
    "T34n1721_007:0557a15": "七誘引還家，說二乘譬名為方便。故上文云",
    "T34n1721_007:0557a16": "「將欲誘引其子而設方便」。若通論方便者，從",
    "T34n1721_007:0557a17": "一乘頓化不得故，後以四教為方便，謂人天",
    "T34n1721_007:0557a18": "乘乃至陶練小心，如上釋也。又合此四教亦",
    "T34n1721_007:0557a19": "得為三方便：人天乘謂世間方便，次說二乘",
    "T34n1721_007:0557a20": "謂出世方便，後付財密化陶練小心謂大乘",
    "T34n1721_007:0557a21": "方便。此即是下中上品方便調柔其心，然後",
    "T34n1721_007:0557a22": "始得悟入一乘也。問：此與五時教次第有何",
    "T34n1721_007:0557a23": "異耶？答：《法華》文自作此判之，非人之穿鑒",
    "T34n1721_007:0557a24": "也。而與舊不同者，舊明《波若》及諸方等經皆",
    "T34n1721_007:0557a25": "劣於《法華》，故是《法華》之方便。今明諸菩薩等",
    "T34n1721_007:0557a26": "於《波若》中皆已得悟，聲聞鈍根假菩薩究竟",
    "T34n1721_007:0557a27": "之教為得悟緣由，故云方便耳。非是《大品》未",
    "T34n1721_007:0557a28": "究竟稱為方便也。故前文云「《波若》是諸佛密",
    "T34n1721_007:0557a29": "藏，但為菩薩演其實事」，即其證也。二者、五時",
    "T34n1721_007:0557b01": "教人謂《波若》、《淨名》、《法華》之佛皆非究竟。今明",
    "T34n1721_007:0557b02": "三教辨佛皆究竟。三者、他云《華嚴》一乘、《法華》",
    "T34n1721_007:0557b03": "一乘淺深為異，今明二種無異。但初說一乘",
    "T34n1721_007:0557b04": "化子不得，後說一乘化子方得，得與未得其",
    "T34n1721_007:0557b05": "義乃殊，論其一乘理無異也。「佛亦如是」下一",
    "T34n1721_007:0557b06": "行半偈，雙合二譬也。「我等今日」下，第二、頌上",
    "T34n1721_007:0557b07": "領解歡喜。就文為二：初一行半，總明得益。「世",
    "T34n1721_007:0557b08": "尊我今」下五行半，別明得益。就文為二：初三",
    "T34n1721_007:0557b09": "行，明得法益；次二行半，明得人益。初三偈即",
    "T34n1721_007:0557b10": "三：第一偈，明得慧益。「得道得果」者，昔得小乘",
    "T34n1721_007:0557b11": "道諦之道、滅諦之果，今得大乘道果，如《大品》",
    "T34n1721_007:0557b12": "云「有法是菩薩道，即是無生滅觀；無法是菩",
    "T34n1721_007:0557b13": "薩果，謂諸法實相」。問：云何名無生滅觀耶？答：",
    "T34n1721_007:0557b14": "昔謂滅惑生解是生滅觀，今知惑本不生今",
    "T34n1721_007:0557b15": "亦無滅故名無生滅觀，即是道果也。「於無漏",
    "T34n1721_007:0557b16": "法得清淨眼」者，昔日會空斷惑，乃至《毘曇》見",
    "T34n1721_007:0557b17": "有斷惑稱為無漏；今明二乘皆是斷常之心",
    "T34n1721_007:0557b18": "悉名為有漏。今得平等正觀始是無漏為清",
    "T34n1721_007:0557b19": "淨眼；昔日二乘人斷常覆心無清淨眼。在華",
    "T34n1721_007:0557b20": "嚴坐猶如聾盲，今得了悟則同入法界也。「我",
    "T34n1721_007:0557b21": "等長夜」下，第二、明得戒果。昔持淨戒得小解",
    "T34n1721_007:0557b22": "脫，今悟一乘得大解脫，解脫是木叉之果，故",
    "T34n1721_007:0557b23": "以解脫為戒果也。問：昔持小戒，云何今得大",
    "T34n1721_007:0557b24": "果？答：佛昔令持小戒為令悟大，故小戒為因、",
    "T34n1721_007:0557b25": "悟大為果。如《勝鬘》云「為大乘故說於六處，謂",
    "T34n1721_007:0557b26": "波羅提木叉、出家受戒、具足戒、正法住、正",
    "T34n1721_007:0557b27": "法滅等」。「法王法中」下，第三，有人言：通取一",
    "T34n1721_007:0557b28": "切戒為梵行，別名斷婬為梵行。故《大品》云「婬",
    "T34n1721_007:0557b29": "欲障生梵天」，何況菩提？今謂前已明戒果，今",
    "T34n1721_007:0557c01": "明定果，昔行小行至小涅槃，今悟平等至大",
    "T34n1721_007:0557c02": "涅槃也。「我等今者」下，前三即是三學之法次",
    "T34n1721_007:0557c03": "第，今明人利益，初偈明智果，謂為他說法生",
    "T34n1721_007:0557c04": "他之慧，次一偈半明斷果，謂受他供養生他",
    "T34n1721_007:0557c05": "之福。又前偈自為法施主、眾生為福田，後偈",
    "T34n1721_007:0557c06": "明自為福田、眾生為施主。所以然者，始捨小",
    "T34n1721_007:0557c07": "乘斷常、信今日中道，堪為人天二乘福田。如",
    "T34n1721_007:0557c08": "《大品》身子問菩薩住何等地為二乘福田？佛",
    "T34n1721_007:0557c09": "答從初發心為二乘福田也。",
    "T34n1721_007:0557c10": "「世尊大恩」下，第二大段，嘆佛恩深難報。此經",
    "T34n1721_007:0557c11": "始終佛有十恩：一、通結緣恩。謂佛初發心時",
    "T34n1721_007:0557c12": "立四弘誓願，故〈方便品〉云「我本立誓願，欲令",
    "T34n1721_007:0557c13": "一切眾，如我等無異」，三根聲聞入此法門願",
    "T34n1721_007:0557c14": "海，謂通結緣恩。二者、別結緣恩。於過去世為",
    "T34n1721_007:0557c15": "說大乘曾為父子，謂父子結緣恩。三、隨逐化",
    "T34n1721_007:0557c16": "恩。諸子觀弱倒強，流浪生死周旋諸國五十",
    "T34n1721_007:0557c17": "餘年，如來隨入生死而教化之，故云「其父憂",
    "T34n1721_007:0557c18": "念四方推求」，謂隨逐化恩。四、隱本垂迹恩。如",
    "T34n1721_007:0557c19": "來久證法身常樂我淨，為諸子道緣應至方",
    "T34n1721_007:0557c20": "示修行成佛，故云「中止一城以待於子」，謂隱",
    "T34n1721_007:0557c21": "本垂迹恩。五、思惟救濟恩。初成道時三七日",
    "T34n1721_007:0557c22": "思惟欲救濟大悲深厚，謂思惟救濟恩。六、捨",
    "T34n1721_007:0557c23": "深說淺恩。初成道時既不堪受窮深之佛慧，",
    "T34n1721_007:0557c24": "為說極淺之人天，能為下劣忍于斯事，謂隱",
    "T34n1721_007:0557c25": "深說淺恩。七、權誘恩。脫珍御服著弊垢衣，為",
    "T34n1721_007:0557c26": "說二乘令漸悟入，謂權誘恩。八、付財密化恩。",
    "T34n1721_007:0557c27": "九、陶練小心恩。十、委囑家業恩。就文為二：初、",
    "T34n1721_007:0557c28": "標作恩、報恩二章；次、釋二門。前偈標作恩章",
    "T34n1721_007:0557c29": "門，半行標報恩章門，「手足供給」下，釋二章門：",
    "T34n1721_007:0558a01": "前、逐近釋報恩章門；次、釋作恩章門。就初有",
    "T34n1721_007:0558a02": "二：一行，標敬養二章門，上半標敬、下半標養；",
    "T34n1721_007:0558a03": "次一行，釋恭敬章門；次三行，釋供養章門，中",
    "T34n1721_007:0558a04": "二偈半，明其供養廣；次半偈，辨其時長皆不",
    "T34n1721_007:0558a05": "能報。「諸佛希有」下，釋作恩章門，又二：初二",
    "T34n1721_007:0558a06": "行，明神通輪恩；次四行半，明說法輪恩。又前",
    "T34n1721_007:0558a07": "是大悲恩，後大慈恩。又初是隱本垂迹恩，次",
    "T34n1721_007:0558a08": "是隱實教而說權教恩。恩雖復十種，略攝不",
    "T34n1721_007:0558a09": "出本迹二身、權實二教。「忍於斯事」者，佛久積",
    "T34n1721_007:0558a10": "大乘，為鈍根故忍而不說，如《淨名》云「釋迦",
    "T34n1721_007:0558a11": "如來隱其無量功德，以貧所樂法度脫眾生",
    "T34n1721_007:0558a12": "也」。",
    "T34n1721_007:0558a13": "法華義疏卷第七",
    "T34n1721_007:0558a14": "永仁甲午夷則二八嫡胤道尊大姊妙法、同",
    "T34n1721_007:0558a15": "紀氏女孫女藤氏，此昆弟勠力刊當卷《義疏》，",
    "T34n1721_007:0558a16": "適當先妣十三之遠辰，以擬丁蘭木母之至",
    "T34n1721_007:0558a17": "孝，乃至蠢蠢含靈同會如如妙理而已。",
    "T34n1721_007:0558a18": "　　　　　　　都幹緣沙門素慶謹誌"
}