{
    "T52n2116_004:0771a24": "3辯偽錄卷第四",
    "T52n2116_004:0771a26": "元道者山雲峯禪寺沙門",
    "T52n2116_004:0771a27": "祥邁奉　勅實錄撰",
    "T52n2116_004:0771a28": "今上問曰。道家所造八十一化圖。并餘謗佛",
    "T52n2116_004:0771a29": "文字。李志常先於蒙哥皇帝面前。共少林辯",
    "T52n2116_004:0771b01": "論已屈伏了招承燒却。皇帝恐先生每心內",
    "T52n2116_004:0771b02": "不伏。特傳聖旨再倚付將來。令子細持論。若",
    "T52n2116_004:0771b03": "是僧道兩家有輸了底。如何治罰。釋曰。西天",
    "T52n2116_004:0771b04": "體例。若義墮者斬頭相謝。而道士相顧莫敢",
    "T52n2116_004:0771b05": "明答。帝曰。不須如此。但僧家無據留髮戴",
    "T52n2116_004:0771b06": "冠。道士義負剃頭為釋。時先生每鳧躍鶴列",
    "T52n2116_004:0771b07": "藍袍錦袖。攘臂爭前。僧曰。釋道辯諍源起化",
    "T52n2116_004:0771b08": "胡。今將從頭一一討論。且如汝書題云。太上",
    "T52n2116_004:0771b09": "混元上德皇帝明威化胡成佛經。若具辯之",
    "T52n2116_004:0771b10": "恐成繁雜。且舉大意試為評論。問云。今化胡",
    "T52n2116_004:0771b11": "經文。端的實是老子說耶。道曰。是老君說",
    "T52n2116_004:0771b12": "也。釋曰。若是老君說來。化胡經中。說俺僧",
    "T52n2116_004:0771b13": "眾剃髮受戒所行之事。汝宜知之。受戒儀範",
    "T52n2116_004:0771b14": "詳細說來。道曰。儞每之事我不管之。釋曰。",
    "T52n2116_004:0771b15": "受戒小事汝猶不知。明顯化胡經文並是偷",
    "T52n2116_004:0771b16": "佛經作。道士無答。又問。化胡成佛。佛是何",
    "T52n2116_004:0771b17": "義。道曰。佛是世間上等好人。釋曰。自古以",
    "T52n2116_004:0771b18": "來多少好人。何不稱佛耶。佛之深義汝本不",
    "T52n2116_004:0771b19": "知。道曰。佛是覺義。釋曰。覺箇甚麼。道曰。覺",
    "T52n2116_004:0771b20": "察覺悟。釋曰。何者能覺。何者所覺。道曰。覺",
    "T52n2116_004:0771b21": "天覺地覺陰覺陽覺仁覺義覺知覺信。無所",
    "T52n2116_004:0771b22": "不覺。是佛義也。釋曰。佛是大聖之人。窮盡",
    "T52n2116_004:0771b23": "性命之道。豈但覺於仁義耶。五常訓世之典。",
    "T52n2116_004:0771b24": "孔子所談。佛若但知此者。孔子何不稱佛耶。",
    "T52n2116_004:0771b25": "道士無答。圓福長老問姚公茂曰。仁義等語",
    "T52n2116_004:0771b26": "老子之言耶。孔子之言耶。姚公茂答曰。孔",
    "T52n2116_004:0771b27": "子之教也。圓福曰。道士從來偷俺佛經改作",
    "T52n2116_004:0771b28": "道書。儒門唯有仁信之言。汝家看守不定。亦",
    "T52n2116_004:0771b29": "被道士每當面偷了。帝問諸儒曰。仁義之語",
    "T52n2116_004:0771c01": "孔子所談耶。姚公茂等對曰。是孔子之說也。",
    "T52n2116_004:0771c02": "帝曰。既是孔子之。說云何將來說。佛明知道",
    "T52n2116_004:0771c03": "家之言並是說謊之語。道士既不能答。乃將",
    "T52n2116_004:0771c04": "老子傳化胡經史記等書呈於帝。帝曰。不須",
    "T52n2116_004:0771c05": "道士多言。但取文字為證。帝曰。此是何人之",
    "T52n2116_004:0771c06": "書。道曰。此是漢地自古已來有名皇帝。集成",
    "T52n2116_004:0771c07": "底史記古今為憑。帝問。自古皇帝唯漢地出",
    "T52n2116_004:0771c08": "耶。他處亦有耶。道曰。他國亦有。又問。他國",
    "T52n2116_004:0771c09": "皇帝與漢地皇帝都一般麼。道曰一般。又問。",
    "T52n2116_004:0771c10": "既是一般。他國皇帝言語。漢地皇帝言語。都",
    "T52n2116_004:0771c11": "一般中用麼。答曰。都中使用。帝曰。既中使",
    "T52n2116_004:0771c12": "用。老子他處不曾行化。而這史記文字主張。",
    "T52n2116_004:0771c13": "老子化胡不是說謊文字。那這般史記都合",
    "T52n2116_004:0771c14": "燒了不可憑信。道士並無一答。那摩國師以",
    "T52n2116_004:0771c15": "拄杖指著道士罵曰。這般驢馬之人百事不",
    "T52n2116_004:0771c16": "曉。與這般先生設箇什麼。拔合思八國師問",
    "T52n2116_004:0771c17": "曰。老子留下根本經。教名為什麼。答曰。有",
    "T52n2116_004:0771c18": "道德經是正根本。再問。除此經外更有什麼",
    "T52n2116_004:0771c19": "根本經教。再答。唯此道德為源本經。再問。",
    "T52n2116_004:0771c20": "此道德中還有化胡事麼。答無有此事。問此",
    "T52n2116_004:0771c21": "中無有何處說耶。答曰。漢兒地而史記文字",
    "T52n2116_004:0771c22": "說化胡事。問儞上說言。他國史記與此漢地",
    "T52n2116_004:0771c23": "史記一般中用。俺西天有頻婆娑羅王。史記",
    "T52n2116_004:0771c24": "言語還憑麼。答曰。都是史記敢不憑信。又",
    "T52n2116_004:0771c25": "問。既然憑信彼史記道。天上天下無如佛。十",
    "T52n2116_004:0771c26": "方世界亦無比。此是西天史記恁般說來。既",
    "T52n2116_004:0771c27": "天上天下無如佛。何處更顯老君化胡成佛",
    "T52n2116_004:0771c28": "來。明知儞每之言並是虛諂之說。道士無答。",
    "T52n2116_004:0771c29": "國師又曰。彼史記又言。天下有頭髮底俗人。",
    "T52n2116_004:0772a01": "禮拜一箇小小沙彌。這般言語彼史記道來。",
    "T52n2116_004:0772a02": "不曾見說老君度人。汝曾聞麼。道士答曰。不",
    "T52n2116_004:0772a03": "曾聞得。上怒曰。偏此史記汝不聞得。漢地史",
    "T52n2116_004:0772a04": "記儞偏聞得。姚公茂謂道士曰。守隅曲士難",
    "T52n2116_004:0772a05": "論大方。只為執著漢兒史記自語相違。向者",
    "T52n2116_004:0772a06": "前言都是史記敢不憑信。既西天史記如此",
    "T52n2116_004:0772a07": "言之。則佛是聖也。今已輸了猶更折證道士",
    "T52n2116_004:0772a08": "默然。帝曰。老君之名但聞此處。佛之名字普",
    "T52n2116_004:0772a09": "聞天下。何得與佛齊耶。道士言既無據。面",
    "T52n2116_004:0772a10": "𧹞詞窮。先是少林上表於蒙哥皇帝。論道不",
    "T52n2116_004:0772a11": "真。中有一道士。不勝其憤。高言謂少林曰。",
    "T52n2116_004:0772a12": "汝之表文謗李老君。言其實死妄引莊子秦",
    "T52n2116_004:0772a13": "佚弔之。此乃莊周寓言。何可憑信。少林曰。",
    "T52n2116_004:0772a14": "莊子之書道家宗尚。既是寓言則道藏之言",
    "T52n2116_004:0772a15": "並無實說。道士又屈。帝問張真人曰。儞心要",
    "T52n2116_004:0772a16": "持論否。張真人曰。不敢持論。上曰。儞每常",
    "T52n2116_004:0772a17": "說。道士之中多有通達禁呪方法。或入火不",
    "T52n2116_004:0772a18": "燒。或白日上昇。或攝人返魂。或驅妖斷鬼。",
    "T52n2116_004:0772a19": "或服氣不老。或固精久視。如此方法今日盡",
    "T52n2116_004:0772a20": "顯出來。張真人並無酬答。時逼日沒閤中昏",
    "T52n2116_004:0772a21": "暗。帝曰。道士出言掠虛。即依前約脫袍去",
    "T52n2116_004:0772a22": "冠一時落髮。當時正抗論者一十七名。論畢。",
    "T52n2116_004:0772a23": "那摩大師使西京明提領。燕京定僧判。玉田",
    "T52n2116_004:0772a24": "張提點。德興府龐僧錄。及隨路僧官。監守",
    "T52n2116_004:0772a25": "防送來到燕京。既入都門。塔必大師蘇摩室",
    "T52n2116_004:0772a26": "利。使道士。星冠袍服。掛在長竿普令曉諭。并",
    "T52n2116_004:0772a27": "所占寺宇山林水土四百八十二處。並令分",
    "T52n2116_004:0772a28": "付釋家。洎燕京奉福寺長春宮所占虛皇大",
    "T52n2116_004:0772a29": "閣。却分付與金燈長老。上件八十一化等偽",
    "T52n2116_004:0772b01": "經及有雕底板木。並令燒却。并天下碑刻之",
    "T52n2116_004:0772b02": "文塑畫之像。道家無底盡與剗除。少林長老",
    "T52n2116_004:0772b03": "與僧議曰。若盡要了恐譏恃力。却回與二百",
    "T52n2116_004:0772b04": "八十處。但取訖二百二處。大小讚美稱佛門",
    "T52n2116_004:0772b05": "之多讓焉。今上皇帝乃降聖旨曰。依著蒙哥",
    "T52n2116_004:0772b06": "皇帝斷來聖旨。先前少林長老告稱。李真人",
    "T52n2116_004:0772b07": "為頭先生。雕造下說謊底文書。化胡經十異",
    "T52n2116_004:0772b08": "九迷論。復淳化論。明真辯偽論。辯正謗道釋",
    "T52n2116_004:0772b09": "經。辟邪歸正議。八十一化圖。上欽奉聖旨",
    "T52n2116_004:0772b10": "倚付將來。俺每抱集至。和尚先生對面持論",
    "T52n2116_004:0772b11": "過。為先生每根脚說謊上。將和尚指說出來",
    "T52n2116_004:0772b12": "底說謊。化胡經眾多文書。并刻下板燒毀了",
    "T52n2116_004:0772b13": "者。這般斷了。也恐別人搜刷不盡却。教張",
    "T52n2116_004:0772b14": "真人自行差人。各處追取上件經文板木。限",
    "T52n2116_004:0772b15": "兩箇月赴燕京。聚集燒毀了者。及依著這說",
    "T52n2116_004:0772b16": "謊。文書轉刻到碑幢并塑畫。壁上有底省會。",
    "T52n2116_004:0772b17": "隨處先生就便磨壞了者。刮刷了者。先生不",
    "T52n2116_004:0772b18": "得隱藏者。若有隱藏的或人告首出來。那先",
    "T52n2116_004:0772b19": "生有大罪過者。時戊午年七月十一日行張",
    "T52n2116_004:0772b20": "真人既聽讀訖。乃使人就雲臺觀追取說謊",
    "T52n2116_004:0772b21": "偽經化胡經八十一化圖等板木。及隨處宮",
    "T52n2116_004:0772b22": "觀有底偽經。輦載到燕京。於大憫忠寺正殿",
    "T52n2116_004:0772b23": "之西南。面對百官並與燒却。萬壽諫和尚與",
    "T52n2116_004:0772b24": "下火云。伏聞三元五運之肇。百家諸子之書。",
    "T52n2116_004:0772b25": "莫不道人倫信義之風。述堯舜周孔之道。統",
    "T52n2116_004:0772b26": "其要也未達真俗之源。陳其理也不出有無",
    "T52n2116_004:0772b27": "之域。豈若三達無礙之智。百神無以儔。十力",
    "T52n2116_004:0772b28": "無等之尊。千聖莫能匹。梵天仰焉。帝釋師",
    "T52n2116_004:0772b29": "焉。道濟四生化通三界。圓音一唱則外道摧",
    "T52n2116_004:0772c01": "鋒。法鼓暫鳴則天魔稽首。故號佛為天人師",
    "T52n2116_004:0772c02": "無上大法王。豈得與衰周老子比德爭功。但",
    "T52n2116_004:0772c03": "以法流漸遠魔外滋多。爰有全真裒集道藏。",
    "T52n2116_004:0772c04": "充函溢几。空多修煉之方。堆案盈箱。謾說導",
    "T52n2116_004:0772c05": "引之術。延年却老自古虛傳。羽化長生於今",
    "T52n2116_004:0772c06": "有幾。無奈祭酒道士王浮志經學。謝管窺智",
    "T52n2116_004:0772c07": "慚螺測。矜白鳥之翼望駭泰山。負爝火之明",
    "T52n2116_004:0772c08": "爭輝日月。攄己所憾悖乎揚言。妄語化胡謬",
    "T52n2116_004:0772c09": "稱十異。邪言惑正魔辯逼真。攘竊佛經黷亂",
    "T52n2116_004:0772c10": "聖典。全無忌憚恣其猖狂。履水而說涅槃。曾",
    "T52n2116_004:0772c11": "無憑據。蹈火而談妙法。有類俳優。用梵為",
    "T52n2116_004:0772c12": "唐以冠加足。文多訛謬義有差違。誣詐自彰",
    "T52n2116_004:0772c13": "寧煩縷說。既非老氏所制。毀之則有益生民。",
    "T52n2116_004:0772c14": "況是鄙人所談。除之則有光先哲。伏承我聖",
    "T52n2116_004:0772c15": "朝世主大國賢王。膺千載之期。安九五之運。",
    "T52n2116_004:0772c16": "扶危濟世之德。越湯武而獨高。夷凶剪暴之",
    "T52n2116_004:0772c17": "功。逾漢唐而孤顯。蕩蕩巍巍聖德難名。加",
    "T52n2116_004:0772c18": "以留心釋氏駐意佛門。志欲還淳情存去偽",
    "T52n2116_004:0772c19": "理。乖事舛者雖在親而必除。義當名符者雖",
    "T52n2116_004:0772c20": "有踈而必舉。近聞隨處道觀妄傳化胡偽書",
    "T52n2116_004:0772c21": "并餘傳記。屬詞鄙陋殆不可聞。出惡語若梟",
    "T52n2116_004:0772c22": "鷹。肆慘毒如蠆尾。述妖妄惑人心。傳淫書亂",
    "T52n2116_004:0772c23": "物性。為善寡為惡深。玷辱先賢之典謨。敗傷",
    "T52n2116_004:0772c24": "人倫之風化。如聖旨到日拘刷前來於燕京",
    "T52n2116_004:0772c25": "稠人廣眾之前並皆焚毀杜絕邪源若私畜者",
    "T52n2116_004:0772c26": "準制科罪。從此葉墜柯摧雲收霧卷。狀洪鑪",
    "T52n2116_004:0772c27": "之焚纖羽。猶炎景之爍輕氷。負勝之流於斯",
    "T52n2116_004:0772c28": "可見。暫歸慈定已破魔軍。聊奮慧刀即除邪",
    "T52n2116_004:0772c29": "教。可謂廓清寰宇大振玄風。佛日由是增輝。",
    "T52n2116_004:0773a01": "法雲所以大布。蒙皇家闢正覺之路。使黎民",
    "T52n2116_004:0773a02": "出邪見之杜。正當今日既然滿載。將來好與",
    "T52n2116_004:0773a03": "一時燒却。且道燒却後成得箇甚邊事。諸人",
    "T52n2116_004:0773a04": "還委悉麼。西風也解嫌狼藉。吹却當年道教",
    "T52n2116_004:0773a05": "灰已未年九月初七日。於中都憫忠寺前築臺。集在城僧道官僚及士庶人。焚燒諸路應有道藏經傳記。并",
    "T52n2116_004:0773a06": "刊行印板並皆除毀掃其邪蹤仍仰墮處道觀不得私畜。如違治罪今築上臺用記其",
    "T52n2116_004:0773a07": "處。其天下占了寺院亦即改正。所有星冠袍",
    "T52n2116_004:0773a08": "服普散西蕃。回回大理國咸使聞。見其落髮",
    "T52n2116_004:0773a09": "道士遍散諸寺無一逃失。若去了者與賊同",
    "T52n2116_004:0773a10": "罪。當時論畢有一道士。潛隱名性不勝憤怒。",
    "T52n2116_004:0773a11": "乃上言。三百八十歲。駕言壽永以傾僧人。上",
    "T52n2116_004:0773a12": "召問曰。儞既多年。當初宋上皇時。僧有何",
    "T52n2116_004:0773a13": "過使戴冠耶。道士曰。山中住來不知此事。上",
    "T52n2116_004:0773a14": "曰。既言三百。何言不知。既不能知此是說謊",
    "T52n2116_004:0773a15": "人也。使寮佐張仲謙元學士窮考年數。乃三",
    "T52n2116_004:0773a16": "十餘歲。本刑州人也。上怒其不實。始則配",
    "T52n2116_004:0773a17": "塗役夫。終竟喂了豹子。嗚呼作德心逸日休。",
    "T52n2116_004:0773a18": "作偽心勞日拙。桀紂殊世而齊惡。姦人異代",
    "T52n2116_004:0773a19": "而等偽。斯言信乎。初丘公西行。壬年年中",
    "T52n2116_004:0773a20": "見太祖時。有七十四五至於遷化纔近八十。",
    "T52n2116_004:0773a21": "而劉溫誑詐太祖言。丘公有三百餘歲。及太",
    "T52n2116_004:0773a22": "祖問以年甲。偽云不知。故湛然居士編此語",
    "T52n2116_004:0773a23": "在西遊錄中。標其誷主。今此道人又踵前蹤。",
    "T52n2116_004:0773a24": "既一言之出口。終駟馬之難追。恣倔強而狂",
    "T52n2116_004:0773a25": "言。竟葬身於豹腹。疾在膏肓而莫療。心同",
    "T52n2116_004:0773a26": "頑石以難迴。前車已覆其轅。後車又不改轍。",
    "T52n2116_004:0773a27": "邪妖偽妄歷代恒興。略敘二三以彰奸匿。初",
    "T52n2116_004:0773a28": "後漢沛人張道陵。客遊蜀上住鵠鳴山。造作",
    "T52n2116_004:0773a29": "道書創置條儀。縻鶴山頂誑誘獠民。奉其道",
    "T52n2116_004:0773b01": "者出米五斗。時號米賊。後為大蛇所吞。身葬",
    "T52n2116_004:0773b02": "蟒腹。弟子詐云。全身上昇。後魏寇謙之字輔",
    "T52n2116_004:0773b03": "真。自號天師。佞惑太武於嵩高山上。建淨",
    "T52n2116_004:0773b04": "輪天宮。太武親受符籙。旗幟尚青以合道家",
    "T52n2116_004:0773b05": "之色顗覦長壽。而太武身感癘疾。寇謙身亦",
    "T52n2116_004:0773b06": "早卒。勞擾萬民竟無一補。金陵道士陸脩靜。",
    "T52n2116_004:0773b07": "辯口利語增制符章。妄陳三籙救世禳凶。會",
    "T52n2116_004:0773b08": "梁武捨事李老詔行天下道不能興。乃率門",
    "T52n2116_004:0773b09": "弟子北投高齊。廣贈金帛遍散王公。冀行道",
    "T52n2116_004:0773b10": "法。專倚淺術。欲振佳聲。文宣試之一無可",
    "T52n2116_004:0773b11": "驗。昇空者墜於臺下。入火者燎却眉毛。唐之",
    "T52n2116_004:0773b12": "葉靜妖術亂主。夜引玄宗遊於月宮。而祿山",
    "T52n2116_004:0773b13": "搆禍幾於亡國。道士趙歸真巧言取譽。惑亂",
    "T52n2116_004:0773b14": "武宗。行合氣穢術服金石毒藥。長生未驗藥",
    "T52n2116_004:0773b15": "燥先亡。宋林靈素衒騁小伎。要君取榮。夜引",
    "T52n2116_004:0773b16": "上皇夢遊神霄。傾惑耳目號為天師。既而汴",
    "T52n2116_004:0773b17": "水泛溢陷沒齊民。上俾林氏治之。了無一效。",
    "T52n2116_004:0773b18": "洪波湧沸上起天津。朝野驚惶控告無所。上",
    "T52n2116_004:0773b19": "皇焚香禱佛謝過責躬。感泗州僧伽大聖現",
    "T52n2116_004:0773b20": "身。雲濤自弭萬民歡慶。林氏逃亡。金朝末",
    "T52n2116_004:0773b21": "代有烏骨崙先生。常披麻被徒遊里巷。咄空",
    "T52n2116_004:0773b22": "罵眾詐號神仙。下愚庸徒亦有信者。哀帝惑",
    "T52n2116_004:0773b23": "之頗信鄙術。任道士狡獪之情。行世間㛱媟",
    "T52n2116_004:0773b24": "之法。道士身罹於憲網。哀帝命盡於蔡州。如",
    "T52n2116_004:0773b25": "此姦凶隨代常有。始禍延於閭里。終傾覆於",
    "T52n2116_004:0773b26": "家邦。若㜸狐之為祥。猶蛇虺之洩毒。以怪生",
    "T52n2116_004:0773b27": "怪將虛揑虛。聽之則滿耳洋洋。求之則捕風",
    "T52n2116_004:0773b28": "繫影。散道德之醇粹。扇澆漓之邪風。污辱人",
    "T52n2116_004:0773b29": "倫敗傷王化。而更賜頑瞽不懼朝章無上善。",
    "T52n2116_004:0773c01": "若水之能有下愚饕餮之行。侵黎民之沃壤。",
    "T52n2116_004:0773c02": "占釋氏之膏膄。買權勢之人情。遮佛門之正",
    "T52n2116_004:0773c03": "道。首濫觴於丘老。卒潰堰於志常。雖恣縱",
    "T52n2116_004:0773c04": "於姦心。終見笑於智者。善乎湛然中書西遊",
    "T52n2116_004:0773c05": "錄中云。客問居士曰。今之出家人率多避役",
    "T52n2116_004:0773c06": "苟圖衣食。若削髮則難歸於俗。故為僧者少",
    "T52n2116_004:0773c07": "入道者多。兵火已來。精剎名藍率例摧壞。若",
    "T52n2116_004:0773c08": "道士不占。亦為勢家所有。或撤以為薪。有",
    "T52n2116_004:0773c09": "何益焉。居士曰。聰明特達之士。必不如此。",
    "T52n2116_004:0773c10": "脫有為此者。此愚人鄙夫爾。又何取焉。既號",
    "T52n2116_004:0773c11": "出家之人。返為小人之事。改寺毀像侵奪山",
    "T52n2116_004:0773c12": "林。所以君子責備於賢者也。此曹始居無像",
    "T52n2116_004:0773c13": "之院。後毀有像之寺。初奪山林之精舍。豈",
    "T52n2116_004:0773c14": "無冀望城郭伽藍之意乎。從遠至近從少至",
    "T52n2116_004:0773c15": "多。深存奄有之智。亦所圖不淺爾。設有古",
    "T52n2116_004:0773c16": "墳宿塚。人愛其山崗之雄麗。林麓之秀茂。乃",
    "T52n2116_004:0773c17": "曰。此塚我不伐則後亦有人伐。我將出其骸",
    "T52n2116_004:0773c18": "骨棄諸溝󱐙。而瘞我之父母。較之人情以謂",
    "T52n2116_004:0773c19": "如何爾。古人美六月衣羊裘而不拾遺金者。",
    "T52n2116_004:0773c20": "既為道人忍作豪奪之事乎。此曹首以修葺",
    "T52n2116_004:0773c21": "寺舍救護聖像為名。居之既久。漸毀尊像尋",
    "T52n2116_004:0773c22": "改額名。大有摩滅佛教之意。其修護寺舍者。",
    "T52n2116_004:0773c23": "乃如此乎。果欲弘揚本教。固當選地結緣創",
    "T52n2116_004:0773c24": "建宮觀。不為道門之光乎。大丈夫竊人之宇",
    "T52n2116_004:0773c25": "舍。毀人之祖宗。以為己能。何異鼠竊狗盜",
    "T52n2116_004:0773c26": "之作乎。因他成事豈不羞哉。兵火之事代有",
    "T52n2116_004:0773c27": "廢興。未嘗有改寺為觀之事。渠蔑視朝廷而",
    "T52n2116_004:0773c28": "敢為此不軌乎。昔林靈素託神怪詐力見用",
    "T52n2116_004:0773c29": "於宋。可為元惡大憝矣。尚未敢改寺為觀。毀",
    "T52n2116_004:0774a01": "像為道。今則此曹所為過靈素遠矣。豈非神",
    "T52n2116_004:0774a02": "明震怒而促丘公之壽乎。夫物速成則疾亡。",
    "T52n2116_004:0774a03": "晚就則善終。昔佛教西來迄今二千餘載明",
    "T52n2116_004:0774a04": "君賢相罔不宗敬。高僧奇士隨代而出。為國",
    "T52n2116_004:0774a05": "師者何世無之。佛圖澄後趙國師衛道安符",
    "T52n2116_004:0774a06": "秦見重。羅什姚秦師仰。法果元魏家師。朗公",
    "T52n2116_004:0774a07": "諸國咸奉。北齊敬崇大統。隋朝重於天台。大",
    "T52n2116_004:0774a08": "唐老安惠忠北宗神秀清涼國師不空三藏。",
    "T52n2116_004:0774a09": "大遼竹國師。大金圓通善國師。如此名師未",
    "T52n2116_004:0774a10": "有改道觀為寺宇者。是以佛祖之道根深蔕",
    "T52n2116_004:0774a11": "固。確乎其不可拔也。若釋得志以奪道觀。道",
    "T52n2116_004:0774a12": "得權而毀佛寺。則鬪諍之風無日而息矣。夫",
    "T52n2116_004:0774a13": "國之憲章漢唐舊政。非一代之法也。寔萬世",
    "T52n2116_004:0774a14": "之法也。時君世主皆則而用之。若大匠之規",
    "T52n2116_004:0774a15": "矩。莫可廢也。雜律有毀像之嚴刑。勅條載禁",
    "T52n2116_004:0774a16": "邪之明式。今此曹毀宣聖之廟。撤釋迦之像。",
    "T52n2116_004:0774a17": "遊手之人歸者如市。糊口之客日聚共門。不",
    "T52n2116_004:0774a18": "分臧否一概收之。此所謂聚逋逃之淵藪爾。",
    "T52n2116_004:0774a19": "會觀不攻而自敗也。噫林泉之士不與物競。",
    "T52n2116_004:0774a20": "韜光匿跡人猶恥之。況自專符印。抑有司之",
    "T52n2116_004:0774a21": "權。奪有司之民。自覽貢獻懸牌上下取媚人",
    "T52n2116_004:0774a22": "主者。豈能見容於世乎。以此證之則乖譎不",
    "T52n2116_004:0774a23": "軌之事。人皆知之。詎待予之喋喋也。蒙哥",
    "T52n2116_004:0774a24": "皇帝初壬子春詔。以今上皇帝征吐蕃及花",
    "T52n2116_004:0774a25": "馬大理等國。上於大理國得舍利及黃金塔。",
    "T52n2116_004:0774a26": "高可二尺。晨夕禮奉載以前驅。迴至六盤山。",
    "T52n2116_004:0774a27": "今菴主溫公為教門統攝。聚集天下名僧於",
    "T52n2116_004:0774a28": "清涼山。建百日勝會享供文殊大聖。官給所",
    "T52n2116_004:0774a29": "需。絕瑞嘉祥不能備紀。上道回秦川。見三",
    "T52n2116_004:0774b01": "教堂有以老君處中佛却傍侍。乃謂左右曰。",
    "T52n2116_004:0774b02": "老子世人中賢。其教少用未達聖人之理。難",
    "T52n2116_004:0774b03": "超生死之津。共佛同坐於理不堪。況乃僭尊。",
    "T52n2116_004:0774b04": "愈為不可。明年至日月山。俾中山府乾明寺",
    "T52n2116_004:0774b05": "長老志公奉旨乘驛隨處改正。通四十九處。",
    "T52n2116_004:0774b06": "塑者碎之畫者洗之。所有乖戾並與遷革。於",
    "T52n2116_004:0774b07": "河中京兆絳州平陽府四處立碑旌其偽妄。",
    "T52n2116_004:0774b08": "集錄者曰。古稱根深果茂源遠流長。斯言信",
    "T52n2116_004:0774b09": "矣。昔我法王三無數劫積功累德果成道圓然",
    "T52n2116_004:0774b10": "後百億世界一時現身。說法四十九年。度脫",
    "T52n2116_004:0774b11": "百千萬億。梵王帝釋稽首傾心。外道天魔蹶",
    "T52n2116_004:0774b12": "角折膽。集萬聖於菩提場內。伏六師於跋提",
    "T52n2116_004:0774b13": "河邊。化緣事周返歸蓮藏。八大國王競分舍",
    "T52n2116_004:0774b14": "利。五百羅漢結集微言。教滿人天法流沙界。",
    "T52n2116_004:0774b15": "無為之風扇矣。不言之化行焉。逮乎像李斯",
    "T52n2116_004:0774b16": "文不亡。馬鳴龍樹纂其徽音。無著天親播其",
    "T52n2116_004:0774b17": "遺美。蜚英聲於四海。騰茂實於八方。法蘭",
    "T52n2116_004:0774b18": "僧會。齎貝典而東傳。慧遠道林。唱玄風於南",
    "T52n2116_004:0774b19": "國。佛圖澄掌照千里。阿目佉坐衄群兇。衛",
    "T52n2116_004:0774b20": "道安注教科經。隋智者分宗立典。救生靈於",
    "T52n2116_004:0774b21": "塗炭。解危縛於倒懸。拔出生死之津。高置",
    "T52n2116_004:0774b22": "涅槃之岸。巍巍蕩蕩無德而稱。煥煥融融有",
    "T52n2116_004:0774b23": "生斯賴。明君外護碩德內持。歷代帝王仰弘",
    "T52n2116_004:0774b24": "聖範。所以漢明帝遣使西請。繪像翻經晉明",
    "T52n2116_004:0774b25": "帝口誦金文手圖佛像。簡明帝恒思法味。孝",
    "T52n2116_004:0774b26": "武帝稟受戒章。宋文帝受訓跋摩。齊武帝。欽",
    "T52n2116_004:0774b27": "崇僧遠。梁武帝講經持戒。陳宣帝降意法筵。",
    "T52n2116_004:0774b28": "宣武帝廣供梵侶。齊文昌專憑佛力。隋文帝",
    "T52n2116_004:0774b29": "屈膝曇延。玄宗注般若真文。肅宗誦仁王寶",
    "T52n2116_004:0774c01": "典。德宗憲宗迎舍利而供養。宣宗懿宗復覺",
    "T52n2116_004:0774c02": "路以興行。梁晉爭衡徽猷未輟。炎宋受命付",
    "T52n2116_004:0774c03": "囑不忘。大遼則傾國奉佛。金朝則始終崇釋。",
    "T52n2116_004:0774c04": "大元啟祚睠意法門。太祖則明詔首班弘護",
    "T52n2116_004:0774c05": "茲道。太宗則試經造寺雕補藏經。谷與罕則",
    "T52n2116_004:0774c06": "令僧扈從恒誦佛經。蒙哥皇帝則供僧書經",
    "T52n2116_004:0774c07": "高營寶塔。今上皇帝則飯僧建剎造像鎔金。",
    "T52n2116_004:0774c08": "捨廣大之珍財。誦無上之藏教。以拔合思八",
    "T52n2116_004:0774c09": "為國之師。耳目具知非為虛飾。莫不構巨殿",
    "T52n2116_004:0774c10": "而安其像。架長廊以處其徒。味其道而澡其",
    "T52n2116_004:0774c11": "神。尊其人而遺其體。非唯緝熙於帝道。乃亦",
    "T52n2116_004:0774c12": "協贊於皇基。返澆漓於醇源。躋黎民於壽域。",
    "T52n2116_004:0774c13": "家知積惡之苦。人興趣善之方。始風靡於朝",
    "T52n2116_004:0774c14": "廷。終波流於士女。若非至妙安能久行。昔",
    "T52n2116_004:0774c15": "公孫龍古之善堅白之者。田巴之徒。坐租丘",
    "T52n2116_004:0774c16": "議稷夏。非三皇滅五常。強詞巧辯口伏千人。",
    "T52n2116_004:0774c17": "而不流傳於後者。以無實道可傳也。佛生西",
    "T52n2116_004:0774c18": "域教興東方。賢宰哲王繼踵護持者。其道可",
    "T52n2116_004:0774c19": "法也。故大顛和尚對韓愈曰。自漢至於今。歷",
    "T52n2116_004:0774c20": "代如此其久也。君臣士民如此其眾也。天地",
    "T52n2116_004:0774c21": "神祇如此其明也。而佛之說乃行於中。其人",
    "T52n2116_004:0774c22": "仰而信之。無敢議而去之。此必有以敵天地",
    "T52n2116_004:0774c23": "而不恥。關百聖而不慚。妙理存乎其間。然後",
    "T52n2116_004:0774c24": "至於此也。子盍深思之乎。斯碓論也。今之道",
    "T52n2116_004:0774c25": "士專飾詐力天閼他門苟騁姦心蔽蒙覺路。",
    "T52n2116_004:0774c26": "不荷國家寬恩洪溥。更恣私臆廣撰謗文。言",
    "T52n2116_004:0774c27": "無入聖之詮。文有亂真之誑。竊佛聖教妄作",
    "T52n2116_004:0774c28": "偽書。恣其猖狂不思顛蹶覩法華教即云在",
    "T52n2116_004:0774c29": "蓮華中。見金光明便說坐火焰上。全迷至理",
    "T52n2116_004:0775a01": "巧會經名。醜語似於梟鳴。暴戾過於狼噬。悖",
    "T52n2116_004:0775a02": "言亂德妖詐惑人。玷辱憲章蠧傷風化。如或",
    "T52n2116_004:0775a03": "不剪惡種復滋。仰惟今上皇帝。道協夏禹業",
    "T52n2116_004:0775a04": "廣周文。紹三五之洪圖。安九五之寶位。神",
    "T52n2116_004:0775a05": "襟內朗智鑒外明。有德者雖在怨而必封。無",
    "T52n2116_004:0775a06": "功者縱至親而決罰。明達四目幽枉咸通。威",
    "T52n2116_004:0775a07": "震九服姦邪克剪。體僧徒之實理。委道士之",
    "T52n2116_004:0775a08": "虛聲。具召二門辯析宗趣。而道士欲張魚目",
    "T52n2116_004:0775a09": "用奪驪珠。眩彼蹄涔爭多滄海。聊題綱目結",
    "T52n2116_004:0775a10": "舌無言。試探宗源銜璧納欵。元戎走陳。李浩",
    "T52n2116_004:0775a11": "然先敗於前。裨將倒戈。張志敬緘言於後。雖",
    "T52n2116_004:0775a12": "鳧趨而鶴列。終瓦解而土崩。摘星冠而面慚。",
    "T52n2116_004:0775a13": "脫霞氅而情愧。佛真道妄於是顯焉。穢歲姦",
    "T52n2116_004:0775a14": "兇今朝敗露。由是雲收席捲葉墜柯摧。猶赫",
    "T52n2116_004:0775a15": "日之爍纖氷。若洪鑪之燎輕羽。螗蜋拒轍豈",
    "T52n2116_004:0775a16": "曰堪任。蚯蚓奮威終成韲粉。昔明帝驗真偽",
    "T52n2116_004:0775a17": "之情。子書咸從火化。今上辟妖邪之氣。道",
    "T52n2116_004:0775a18": "輕並作煙灰。化胡出塞落空亡。謗道辟邪隨",
    "T52n2116_004:0775a19": "風散。費叔才當時憾死。李志常膽破先殂。日",
    "T52n2116_004:0775a20": "赴五千之威靈。於今何在。飛符起尸之神變。",
    "T52n2116_004:0775a21": "此際不聞。藏天隱地之勝方。了無半驗。移",
    "T52n2116_004:0775a22": "山掣斗之祕術。莫顯微徵。笑倒閭巷之庸夫。",
    "T52n2116_004:0775a23": "羞愧隨鸞之會首。一場出醜千載難磨。雖巧",
    "T52n2116_004:0775a24": "言之如簧。終貽顏之厚矣。故得聖上回睠朝",
    "T52n2116_004:0775a25": "臣改觀。佛日於是再縣。法雲由茲廣被。廓",
    "T52n2116_004:0775a26": "清寰宇大扇慈風。剪邪見之稠林。闡法王之",
    "T52n2116_004:0775a27": "正路。歡呼帝苑舞蹈閭閻。盛德孔昭嘉聲遐",
    "T52n2116_004:0775a28": "暢矣。嗚呼太虛淨而迷雲起。大聖生而外道",
    "T52n2116_004:0775a29": "興。異學亂真自古而有。非汝諍論那顯我宗。",
    "T52n2116_004:0775b01": "以汝不平起我不平。汝道若平則我自平爾。",
    "T52n2116_004:0775b02": "正道如海汝能堰乎。正道如空能滅乎。仰面",
    "T52n2116_004:0775b03": "唾天只自污首。徒興角辯於汝何補哉。不勝",
    "T52n2116_004:0775b04": "舞蹈。謹申讚曰。",
    "T52n2116_004:0775b05": "覺皇利見　　龍興五天　　教唯入善",
    "T52n2116_004:0775b06": "宗本忘筌　　聖哲欽依　　愚夫大笑",
    "T52n2116_004:0775b07": "道不絕倫　　匪為要妙　　異道凶頑",
    "T52n2116_004:0775b08": "瀆聖無禮　　明主難惑　　片言可折",
    "T52n2116_004:0775b09": "邪難扶正　　偽不掩真　　魔雲永滅",
    "T52n2116_004:0775b10": "佛日長春　　聖壽萬年　　英聲千古",
    "T52n2116_004:0775b11": "熙帝之載　　享天之祿　　大海有竭",
    "T52n2116_004:0775b12": "虛空可量　　弘規雅範　　永遠無疆",
    "T52n2116_004:0775b13": "偉法王之鴻烈　　邁今古而獨高",
    "T52n2116_004:0775b14": "廓五乘而圍範　　運六通而遊遨",
    "T52n2116_004:0775b15": "坦八正之達路　　蘊十智之鉗韜",
    "T52n2116_004:0775b16": "跨四大而超步　　冠百氏之雄豪",
    "T52n2116_004:0775b17": "據大千之疆域　　濟四生之劬勞",
    "T52n2116_004:0775b18": "慈風軼於麟趾　　仁化逾於鵲巢",
    "T52n2116_004:0775b19": "侔陰陽之蓋載　　等造化之甄陶",
    "T52n2116_004:0775b20": "智者知而欽慕　　愚者迷而遠逃",
    "T52n2116_004:0775b21": "嗟聖運之澆季　　慨正道之生蒿",
    "T52n2116_004:0775b22": "嘉吾皇之聰叡　　明鑑察於秋毫",
    "T52n2116_004:0775b23": "晒全真之為偽　　欲桀犬而吠堯",
    "T52n2116_004:0775b24": "曾一言之未整　　咸脫氅而去袍",
    "T52n2116_004:0775b25": "喬山壓於春卵　　洪鑪燎於羽毛",
    "T52n2116_004:0775b26": "蕩魔雲於八表　　𫾻佛日於九臯",
    "T52n2116_004:0775b27": "至道欝而復闡　　真乘軸而再膏",
    "T52n2116_004:0775b28": "美斯文之未喪　　播盛德於旌毛",
    "T52n2116_004:0775b29": "對道士持論師德一十七名。",
    "T52n2116_004:0775c01": "燕京　圓福寺長老從超　奉福寺長老德亨",
    "T52n2116_004:0775c02": "　藥師院長老從倫　法寶寺長老圓胤　資聖",
    "T52n2116_004:0775c03": "寺統攝至溫　大明府長老明津",
    "T52n2116_004:0775c04": "薊州　甘泉山長老本璉　上方長老道雲",
    "T52n2116_004:0775c05": "　灤州開覺寺長老祥邁",
    "T52n2116_004:0775c06": "北京傳教寺講主了詢",
    "T52n2116_004:0775c07": "大名府法華寺講主慶規",
    "T52n2116_004:0775c08": "龍門縣杭講主行育",
    "T52n2116_004:0775c09": "大都　延壽寺講主道壽　仰山寺律主相叡",
    "T52n2116_004:0775c10": "　資福寺講主善朗",
    "T52n2116_004:0775c11": "絳州　唯識講主祖珪　蜀川講主元一",
    "T52n2116_004:0775c12": "持論道士落髮者一十七名。",
    "T52n2116_004:0775c13": "大都天長觀一十二名。",
    "T52n2116_004:0775c14": "道錄樊志應　　道判魏志陽",
    "T52n2116_004:0775c15": "提點霍志融　　講師周志立",
    "T52n2116_004:0775c16": "講師周志全　　講師張志柔",
    "T52n2116_004:0775c17": "講師李志和　　講師衛志益",
    "T52n2116_004:0775c18": "講師張志真　　講師申志貞",
    "T52n2116_004:0775c19": "講師郭擇善　　待詔馬志寧",
    "T52n2116_004:0775c20": "真定府神霄宮講師趙志修",
    "T52n2116_004:0775c21": "西京開元觀講師張志明",
    "T52n2116_004:0775c22": "平陽路玄都觀講師李志全",
    "T52n2116_004:0775c23": "代陽勝寧觀講師石永玉",
    "T52n2116_004:0775c24": "撫州龍興觀主于志申薛道錄。并道士李掌祭暗中在逃餘者。一十七名。",
    "T52n2116_004:0775c25": "先是童謠有云。十七換頭至是驗矣",
    "T52n2116_004:0775c26": "後詩曰。",
    "T52n2116_004:0775c27": "可笑全真說化胡　　洎乎論議盡成虛",
    "T52n2116_004:0775c28": "詞窮理盡拋冠氅　　負墮頭傾剃髮鬚",
    "T52n2116_004:0775c29": "暮禮佛名慚接和　　晨參僧眾謾長噓",
    "T52n2116_004:0776a01": "自從漢代燒經後　　恥道為僧兩遍輸",
    "T52n2116_004:0776a02": "其二。",
    "T52n2116_004:0776a03": "全真論議口如緘　　納欵為僧別老聃",
    "T52n2116_004:0776a04": "昨日擎拳猶稽首　　今朝合掌便和南",
    "T52n2116_004:0776a05": "七星冠帔纔拋却　　三事衣盂尚未諳",
    "T52n2116_004:0776a06": "自做這場千古笑　　丘劉雖死也應慚",
    "T52n2116_004:0776a07": "辯偽錄卷第四"
}