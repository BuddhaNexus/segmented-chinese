{
    "T29n1563_027:0903c18": "阿毘達磨藏顯宗論卷第二十七",
    "T29n1563_027:0903c20": "尊者眾賢造",
    "T29n1563_027:0903c21": "三藏法師玄奘奉　詔譯",
    "T29n1563_027:0903c22": "辯隨眠品第六之三",
    "T29n1563_027:0903c23": "如上所辯十種隨眠。次第生時誰前誰後。諸",
    "T29n1563_027:0903c24": "隨眠起無定次第。可一切後一切生故。然有",
    "T29n1563_027:0903c25": "一類煩惱現行。前後相牽非無次第。就此一",
    "T29n1563_027:0903c26": "類辯次第者。頌曰。",
    "T29n1563_027:0903c27": "　無明疑邪身　　邊見戒見取",
    "T29n1563_027:0903c28": "　貪慢瞋如次　　由前引後生",
    "T29n1563_027:0903c29": "論曰。謂彼煩惱次第生時。先由無明於諦不",
    "T29n1563_027:0904a01": "了。不欲觀苦乃至道諦。由不了故無觀察能。",
    "T29n1563_027:0904a02": "既聞二途便懷猶豫。為苦非苦。乃至廣說。若",
    "T29n1563_027:0904a03": "遇邪論便生邪見。撥無苦諦。乃至廣說。於",
    "T29n1563_027:0904a04": "取蘊中既撥無苦。因此便起薩迦耶見。從此",
    "T29n1563_027:0904a05": "復執我有斷常。隨執一邊計為能淨。於如是",
    "T29n1563_027:0904a06": "計執為第一。見已見德緣之起貪。謂此勝他",
    "T29n1563_027:0904a07": "恃而生慢。於他所起違見生瞋。如執我徒憎",
    "T29n1563_027:0904a08": "無我見。或於己見取捨位中。必應起瞋憎嫌",
    "T29n1563_027:0904a09": "所捨。此依一類辯十隨眠。相牽現行前後次",
    "T29n1563_027:0904a10": "第。理實煩惱行次無邊。以所待緣有差別",
    "T29n1563_027:0904a11": "故。諸煩惱起由幾因緣。此起因緣乃有多種。",
    "T29n1563_027:0904a12": "隨麁就勝要唯有三。頌曰。",
    "T29n1563_027:0904a13": "　由未斷隨眠　　及隨應境現",
    "T29n1563_027:0904a14": "　非理作意起　　說惑具因緣",
    "T29n1563_027:0904a15": "論曰。由三因緣諸煩惱起。且如將起欲貪隨",
    "T29n1563_027:0904a16": "眠。未斷未遍知欲貪隨眠故。順欲貪境現在",
    "T29n1563_027:0904a17": "前故。緣彼非理作意起故。餘隨眠起。類此應",
    "T29n1563_027:0904a18": "知。未斷未遍知欲貪隨眠者。三緣故說。未",
    "T29n1563_027:0904a19": "斷遍知。謂得未斷故。對治未生故。未遍知境",
    "T29n1563_027:0904a20": "故。又斷有二。一有分斷。二無分斷。故說未斷",
    "T29n1563_027:0904a21": "未遍知言。此說隨眠由因力起。順欲貪境現",
    "T29n1563_027:0904a22": "在前者。謂有實境順欲貪纏。此若現前欲貪",
    "T29n1563_027:0904a23": "便起。此則說隨眠由境界力起。緣彼非理作",
    "T29n1563_027:0904a24": "意起者。謂有如木境界現前及有如鑽燧非",
    "T29n1563_027:0904a25": "理作意起。鑽境界木欲貪火生。此中何名非",
    "T29n1563_027:0904a26": "理作意。謂於上妙衣服花鬘嚴具塗香彫粧",
    "T29n1563_027:0904a27": "采飾嬌姿所顯女想。糞聚起有情想所住持",
    "T29n1563_027:0904a28": "心俱顛倒警覺。名非理作意。此則說隨眠由",
    "T29n1563_027:0904a29": "加行力起。若隨眠起具三因緣。云何許有阿",
    "T29n1563_027:0904b01": "羅漢退。非阿羅漢隨眠未斷。且非定許煩惱",
    "T29n1563_027:0904b02": "現前。方得名為阿羅漢退。然此且據從前煩",
    "T29n1563_027:0904b03": "惱無間引生。故說無過。以煩惱生總有二種。",
    "T29n1563_027:0904b04": "一從煩惱無間引生。二次所餘非煩惱起。若",
    "T29n1563_027:0904b05": "異此者。善無記心無間不應有煩惱起。此中",
    "T29n1563_027:0904b06": "不據次所餘生。是故不應舉退為難。或此且",
    "T29n1563_027:0904b07": "據具因緣說。實有唯託境界力生。無有因力。",
    "T29n1563_027:0904b08": "加行力者。即上所說隨眠并伴。佛說為漏瀑",
    "T29n1563_027:0904b09": "流軛取。漏謂三漏。一欲漏。二有漏。三無明",
    "T29n1563_027:0904b10": "漏。瀑流有四。一欲瀑流。二有瀑流。三見瀑",
    "T29n1563_027:0904b11": "流。四無明瀑流。軛謂四軛。如瀑流說。取謂四",
    "T29n1563_027:0904b12": "取。一欲取。二見取。三戒禁取。四我語取。如",
    "T29n1563_027:0904b13": "是漏等其體云何。頌曰。",
    "T29n1563_027:0904b14": "　欲煩惱并纏　　除癡名欲漏",
    "T29n1563_027:0904b15": "　有漏上二界　　唯煩惱除癡",
    "T29n1563_027:0904b16": "　同無記對治　　定地故合一",
    "T29n1563_027:0904b17": "　無明諸有本　　故別為一漏",
    "T29n1563_027:0904b18": "　瀑流軛亦然　　別立見利故",
    "T29n1563_027:0904b19": "　見不順住故　　非於漏獨立",
    "T29n1563_027:0904b20": "　欲有軛并癡　　見分二名取",
    "T29n1563_027:0904b21": "　無明不別立　　以非能取故",
    "T29n1563_027:0904b22": "論曰。欲界煩惱并纏除癡四十一物。總名欲",
    "T29n1563_027:0904b23": "漏。謂欲界繫根本煩惱三十一并十纏。色無",
    "T29n1563_027:0904b24": "色界煩惱除癡五十二物。總名有漏。謂上",
    "T29n1563_027:0904b25": "二界根本煩惱各二十六。色無色界雖復亦",
    "T29n1563_027:0904b26": "有惛沈掉舉而纏不應依界分別上界纏少不",
    "T29n1563_027:0904b27": "自在故由是有漏唯說煩惱若纏亦依界分別",
    "T29n1563_027:0904b28": "者。則有漏體有五十六。故品類足作如是言。",
    "T29n1563_027:0904b29": "云何有漏謂除無明。餘色無色二界所繫結",
    "T29n1563_027:0904c01": "縛隨眠隨煩惱纏。何緣合說二界煩惱為一",
    "T29n1563_027:0904c02": "有漏。同無記性同一對治同定地故。亦緣色",
    "T29n1563_027:0904c03": "聲觸為境故。不應唯說於內門轉。義准三界",
    "T29n1563_027:0904c04": "十五無明為無明漏體。故頌不別。說何緣唯",
    "T29n1563_027:0904c05": "此別立漏。名為顯無明過患勝。故謂獨能作",
    "T29n1563_027:0904c06": "生死根本。如契經說。無明為因生於貪染。乃",
    "T29n1563_027:0904c07": "至廣說。又如頌言。",
    "T29n1563_027:0904c08": "　諸所有惡趣　　此及他世間",
    "T29n1563_027:0904c09": "　皆無明為根　　貪欲所等起",
    "T29n1563_027:0904c10": "今於此中。唯據勝顯說一百八諸惑為漏。謂",
    "T29n1563_027:0904c11": "非染污思等恨等非漏所攝。唯此諸惑稽留",
    "T29n1563_027:0904c12": "有情。久住生死。或令流轉於生死中。從有頂",
    "T29n1563_027:0904c13": "天至無間獄。用強易了。是故偏說。瀑流及軛",
    "T29n1563_027:0904c14": "體與漏同。然於其中見亦別立。謂前欲漏即",
    "T29n1563_027:0904c15": "欲瀑流及欲軛。如是有漏即有瀑流及有軛。",
    "T29n1563_027:0904c16": "析出諸見為見瀑流及見軛者。以猛利故。謂",
    "T29n1563_027:0904c17": "漂合執義。立瀑流軛取。如餘煩惱。但除無明。",
    "T29n1563_027:0904c18": "總互相資能漂合執。諸見亦爾。由猛利故。離",
    "T29n1563_027:0904c19": "餘相助。能漂合執。故亦別立瀑流軛取。又諸",
    "T29n1563_027:0904c20": "煩惱皆令眾生漂淪染法離諸善品。無解邪",
    "T29n1563_027:0904c21": "解湧泛波濤。漂激眾生於善更遠。故無明見",
    "T29n1563_027:0904c22": "於此別立。若爾何不別立見漏。令住名漏。如",
    "T29n1563_027:0904c23": "後當說。見不順彼。義有別故。謂令異生及諸",
    "T29n1563_027:0904c24": "聖者等住生死。故名為漏。諸見無有令聖住",
    "T29n1563_027:0904c25": "能。漏義不全。故不別立。漂合執義聖異生殊。",
    "T29n1563_027:0904c26": "故後三門皆別立見。謂此諸惑能漂異生。容",
    "T29n1563_027:0904c27": "有令離一切善品。漂諸聖者則不可然。漂已",
    "T29n1563_027:0904c28": "能令諸異生類遍與非愛界趣生合。令聖者",
    "T29n1563_027:0904c29": "合則不可然。合已能令諸異生類無不依執。",
    "T29n1563_027:0905a01": "令聖不然。由此三門。異生異聖於中見勝。是",
    "T29n1563_027:0905a02": "故別立。有餘師說。見躁利故。於令住義獨不",
    "T29n1563_027:0905a03": "能辦。故於漏門與餘合立。若與餘合便有",
    "T29n1563_027:0905a04": "住能。如於調象王繫縛生象子。如是已顯二",
    "T29n1563_027:0905a05": "十九物。名欲瀑流。謂貪瞋慢各有五種疑四",
    "T29n1563_027:0905a06": "纏十二十八物。名有瀑流。謂貪與慢各十疑",
    "T29n1563_027:0905a07": "八。若足惛掉成三十二。色無色界各有二故。",
    "T29n1563_027:0905a08": "三十六物名見瀑流。謂三界中各十二見十",
    "T29n1563_027:0905a09": "五物名無明瀑流。謂三界無明各有五。應知",
    "T29n1563_027:0905a10": "四軛與瀑流同。四取應知體同四軛。然欲我",
    "T29n1563_027:0905a11": "語各并無明。見分為二與前軛別。即前欲軛",
    "T29n1563_027:0905a12": "并欲無明。三十四物總名欲取。謂貪瞋慢無",
    "T29n1563_027:0905a13": "明各五。疑有四并十纏。即前有軛并二界無",
    "T29n1563_027:0905a14": "明。三十八物總名我語取。謂貪慢無明各十",
    "T29n1563_027:0905a15": "疑有八。若足惛掉成。四十二。於見軛中。除",
    "T29n1563_027:0905a16": "戒禁取。餘三十物總名見取。所除六物名戒",
    "T29n1563_027:0905a17": "禁取。由此獨為聖道怨故。雙誑在家出家眾",
    "T29n1563_027:0905a18": "故。何故無明不別立取。依能取義建立取名。",
    "T29n1563_027:0905a19": "然諸無明非能取故。謂不了相說名無明。彼",
    "T29n1563_027:0905a20": "非能取不猛利故。但可與餘合立為取。已辯",
    "T29n1563_027:0905a21": "十種隨眠并纏經說為漏瀑流軛取。此隨眠",
    "T29n1563_027:0905a22": "等名有何義。頌曰。",
    "T29n1563_027:0905a23": "　微細二隨增　　隨逐與隨縛",
    "T29n1563_027:0905a24": "　住流漂合執　　是隨眠等義",
    "T29n1563_027:0905a25": "論曰。根本煩惱現在前時。行相難知。故名微",
    "T29n1563_027:0905a26": "細。是故聖者阿難陀言。我今不知。於同梵行",
    "T29n1563_027:0905a27": "起慢心不。不說全無。以慢隨眠行相微細。彼",
    "T29n1563_027:0905a28": "尚不了慢心有無。況諸異生。餘例應爾。有釋",
    "T29n1563_027:0905a29": "於一剎那極微亦有隨增。故名微細。二隨增",
    "T29n1563_027:0905b01": "者。謂於所緣及所相應。皆隨增故。如何煩惱",
    "T29n1563_027:0905b02": "有於所緣相應隨增。如前已辯。或如怨害伺",
    "T29n1563_027:0905b03": "求瑕隙。及如見毒。應知煩惱於自所緣有隨",
    "T29n1563_027:0905b04": "增義。如熱鐵丸能令水熱。及如觸毒。應知",
    "T29n1563_027:0905b05": "煩惱於自相應有隨增義。二皆同乳母令嬰",
    "T29n1563_027:0905b06": "兒隨增。乳母能令嬰兒增長。及令伎藝漸",
    "T29n1563_027:0905b07": "次積集。所緣相應令諸煩惱相續增長及得",
    "T29n1563_027:0905b08": "積集。言隨逐者。謂無始來於相續中起得隨",
    "T29n1563_027:0905b09": "逐。言隨縛者。極難離故。如四日瘧及鼠毒",
    "T29n1563_027:0905b10": "等。有說隨縛謂得恒隨。如海水行隨空行影。",
    "T29n1563_027:0905b11": "由此所說。諸因緣故。十種煩煩立隨眠名。",
    "T29n1563_027:0905b12": "依訓詞門釋此名者。謂隨流者相續中眠。故",
    "T29n1563_027:0905b13": "名隨眠。即順流者身中安住。增惛滯義。或隨",
    "T29n1563_027:0905b14": "勝者相續中眠。故名隨眠。即是趣入如實解",
    "T29n1563_027:0905b15": "位。為惛迷義。或有獄中長時隨逐。覆有情類",
    "T29n1563_027:0905b16": "故名隨眠。何故隨眠唯貪等十。非餘忿等。",
    "T29n1563_027:0905b17": "唯此十種習氣堅牢。非忿等故。稽留有情久",
    "T29n1563_027:0905b18": "住生死。或令流轉於生死中。從有頂天至無",
    "T29n1563_027:0905b19": "間獄。由彼相續於六瘡門泄過無窮。故名為",
    "T29n1563_027:0905b20": "漏。極漂善品。故名瀑流。於界趣生和合名軛。",
    "T29n1563_027:0905b21": "執取彼彼自體名取。已辯十種隨眠并纏。世",
    "T29n1563_027:0905b22": "尊說為漏流軛取。為唯爾所。為更有餘。頌曰。",
    "T29n1563_027:0905b23": "　由結等差別　　復說有五種",
    "T29n1563_027:0905b24": "論曰。即諸煩惱結縛隨眠。隨煩惱纏義有別",
    "T29n1563_027:0905b25": "故。復說五種。且結云何。頌曰。",
    "T29n1563_027:0905b26": "　結九物取等　　立見取二結",
    "T29n1563_027:0905b27": "　由二唯不善　　及自在起故",
    "T29n1563_027:0905b28": "　纏中唯嫉慳　　建立為二結",
    "T29n1563_027:0905b29": "　或二數行故　　為賤貧因故",
    "T29n1563_027:0905c01": "　遍顯隨惑故　　惱亂二部故",
    "T29n1563_027:0905c02": "論曰。結有九種。一愛結。二恚結。三慢結。四",
    "T29n1563_027:0905c03": "無明結。五見結。六取結。七疑結。八嫉結。九",
    "T29n1563_027:0905c04": "慳結。以此九種於境於生有繫縛能。故名為",
    "T29n1563_027:0905c05": "結。如契經言。苾芻當知非眼繫色非色繫眼。",
    "T29n1563_027:0905c06": "繫謂此中所有欲貪。又契經說。諸愚夫類無",
    "T29n1563_027:0905c07": "聞異生。結縛故生。結縛故死。由結縛故。從此",
    "T29n1563_027:0905c08": "世間往彼世間。或有此故令諸有情合眾多",
    "T29n1563_027:0905c09": "苦。故名為結。是眾苦惱安足處故。此中愛結",
    "T29n1563_027:0905c10": "謂三界貪。此約所依及所緣故。若於違想及",
    "T29n1563_027:0905c11": "別離欲所攝行中。令心憎背名為恚結。慢謂",
    "T29n1563_027:0905c12": "七慢。如前已說。言無明結者。謂三界無知。此",
    "T29n1563_027:0905c13": "約所依。非所緣故。以諸無漏法不墮界。故無",
    "T29n1563_027:0905c14": "明亦用彼為所緣故。見結謂三見。取結謂二",
    "T29n1563_027:0905c15": "取。何緣三見別立見結。二取別立為取結耶。",
    "T29n1563_027:0905c16": "三見二取物取等故。謂彼三見有十八物。二",
    "T29n1563_027:0905c17": "取亦然。故名物等。說此物等於義何益。於結",
    "T29n1563_027:0905c18": "義中見有益故。此言意說。如貪瞋等一一獨",
    "T29n1563_027:0905c19": "能成一結事。三見二取各十八物。和合各成",
    "T29n1563_027:0905c20": "一結事故。若異此者。應說五見各為一結。如",
    "T29n1563_027:0905c21": "貪瞋等。故見及取各十八物。共立一結方敵",
    "T29n1563_027:0905c22": "貪等。若爾身見邊見見取有十八物。戒取",
    "T29n1563_027:0905c23": "邪見十八亦然。豈非物等。不爾本釋其理決",
    "T29n1563_027:0905c24": "定。所以者何。以取等故。三見等所取。二取等",
    "T29n1563_027:0905c25": "能取。所取能取有差別故。謂於諸行執我斷",
    "T29n1563_027:0905c26": "常。或撥為無。後起二取。執見第一。或執為淨。",
    "T29n1563_027:0905c27": "不雜亂故。本釋為善。有說由物及聲等故。有",
    "T29n1563_027:0905c28": "說貪著有及財者。見結於彼繫用增上。若有",
    "T29n1563_027:0905c29": "貪著涅槃樂者。取結於彼繫用增上。疑結謂",
    "T29n1563_027:0906a01": "於四諦猶豫。此異於慧。有別法體。令心不喜",
    "T29n1563_027:0906a02": "說名為嫉。此異於瞋。有別法體。故有釋嫉。不",
    "T29n1563_027:0906a03": "耐他榮令心悋著。說名為慳。謂勿令斯捨。",
    "T29n1563_027:0906a04": "離於我。令心堅執故名為慳。何故纏中嫉慳",
    "T29n1563_027:0906a05": "二種建立為結。非餘纏耶。若立八纏。應作是",
    "T29n1563_027:0906a06": "釋。二唯不善。自在起故。謂唯此二兩義具足。",
    "T29n1563_027:0906a07": "餘六無一具兩義者。無慚無愧雖唯不善。非",
    "T29n1563_027:0906a08": "自在起。悔自在起。非唯不善。餘兩皆無。若立",
    "T29n1563_027:0906a09": "十纏。應作是釋。唯嫉慳二過失尤重。故十纏",
    "T29n1563_027:0906a10": "中立二為結。由此二種數現行故。謂生欲界",
    "T29n1563_027:0906a11": "人天趣中。此嫉與慳數數現起。又二能為賤",
    "T29n1563_027:0906a12": "貧因故。謂生欲界人天趣中。多為賤貧重苦",
    "T29n1563_027:0906a13": "所軛。現見卑賤及諸乏財。乃至極親亦不敬",
    "T29n1563_027:0906a14": "愛。又二遍顯隨煩惱故。謂隨煩惱總有二種。",
    "T29n1563_027:0906a15": "一慼俱行。二歡俱行。嫉慳遍顯如是二相。又",
    "T29n1563_027:0906a16": "此二能惱二部故。謂在家眾於財位中。由嫉",
    "T29n1563_027:0906a17": "及慳極為惱亂。若出家眾於教行中。由嫉及",
    "T29n1563_027:0906a18": "慳極為惱亂。或能惱天阿素洛眾。謂因色味",
    "T29n1563_027:0906a19": "極相擾惱。或此能惱人天二眾。如世尊告憍",
    "T29n1563_027:0906a20": "尸迦言。由嫉慳結人天惱亂。或此二能惱自",
    "T29n1563_027:0906a21": "他眾。謂由嫉故惱亂他朋。由內懷慳惱亂自",
    "T29n1563_027:0906a22": "侶。故十纏內立二為結。佛於餘處依差別門。",
    "T29n1563_027:0906a23": "即以結聲說有五種。頌曰。",
    "T29n1563_027:0906a24": "　又五順下分　　由二不超欲",
    "T29n1563_027:0906a25": "　由三復還下　　攝門根故三",
    "T29n1563_027:0906a26": "　或不欲發趣　　迷道及疑道",
    "T29n1563_027:0906a27": "　能障趣解脫　　故唯說斷三",
    "T29n1563_027:0906a28": "論曰。何等為五。謂有身見戒禁取疑欲貪瞋",
    "T29n1563_027:0906a29": "恚。如是五種於下分法能為順益。故名下分",
    "T29n1563_027:0906b01": "然下分法略有二種。一下界。謂欲界。二下有",
    "T29n1563_027:0906b02": "情。謂諸異生。雖得聖法而不能超下分界者。",
    "T29n1563_027:0906b03": "由為欲貪瞋恚二結所繫縛故。雖離欲貪而",
    "T29n1563_027:0906b04": "不能越下有情者。由為身見戒取疑結所繫",
    "T29n1563_027:0906b05": "縛故。諸有情住欲界獄中。欲貪及瞋猶如獄",
    "T29n1563_027:0906b06": "卒。由彼禁約不越獄故。身見等三如防邏者。",
    "T29n1563_027:0906b07": "設有方便超欲界獄。彼三執還置獄中故。順",
    "T29n1563_027:0906b08": "下分結。由此唯五已見諦者。由欲貪瞋不超",
    "T29n1563_027:0906b09": "下界。其義可爾。唯此但是欲界繫故。離欲貪",
    "T29n1563_027:0906b10": "者。見斷一切皆令不越下分有情。何故世尊",
    "T29n1563_027:0906b11": "唯說三種。雖有此責而佛世尊略攝門根且",
    "T29n1563_027:0906b12": "說三種。言攝門者。見所斷惑類總有三。唯一",
    "T29n1563_027:0906b13": "通二通四部故。說此三種攝彼三門。類顯彼",
    "T29n1563_027:0906b14": "故。言攝根者。身見等三。是餘三根以邊執見",
    "T29n1563_027:0906b15": "見取邪見。如其次第隨有身見戒禁取疑三",
    "T29n1563_027:0906b16": "種勝根而得轉故。說此三種攝彼三根。故順",
    "T29n1563_027:0906b17": "下分唯有此五。諸得預流六煩惱斷。何緣但",
    "T29n1563_027:0906b18": "說斷三結耶。此亦如前攝門根故。雖但有一",
    "T29n1563_027:0906b19": "通於二部。即舉彼相以顯彼體。由此故說。",
    "T29n1563_027:0906b20": "攝彼三門或有餘師作如是釋。趣異方者有",
    "T29n1563_027:0906b21": "三種障。一不欲發。謂見此餘方功德過失故",
    "T29n1563_027:0906b22": "息心不往。二迷正道。謂雖發趣而依邪路不",
    "T29n1563_027:0906b23": "至彼方。三疑正道。謂不諳悉見有二路人皆",
    "T29n1563_027:0906b24": "數遊。便於正道心懷猶豫。此於趣彼為是為",
    "T29n1563_027:0906b25": "非。如是應知。趣解脫者。亦有如是相似三障。",
    "T29n1563_027:0906b26": "謂由身見於蘊涅槃見執我斷功德過失。故",
    "T29n1563_027:0906b27": "於解脫不欲發趣。由戒禁取雖求解脫。而",
    "T29n1563_027:0906b28": "迷正路依世間道。徒經辛苦不至涅槃。由疑",
    "T29n1563_027:0906b29": "不能善自觀察。見諸邪道有多人修。便於正",
    "T29n1563_027:0906c01": "道心懷猶豫。於趣解脫為是為非。佛顯預流",
    "T29n1563_027:0906c02": "永斷如是趣解脫障。故說斷三。雖見行常亦",
    "T29n1563_027:0906c03": "不趣解脫見世道勝。亦迷失正道。撥無聖道",
    "T29n1563_027:0906c04": "者。亦不信正道。而前三種是後三根。後三必",
    "T29n1563_027:0906c05": "隨前三轉故。舉本攝末但說前三。佛於餘經",
    "T29n1563_027:0906c06": "如順下分。說順上分亦有五種。頌曰。",
    "T29n1563_027:0906c07": "　順上分亦五　　色無色二貪",
    "T29n1563_027:0906c08": "　掉舉慢無明　　令不超上故",
    "T29n1563_027:0906c09": "論曰。如是五種體有八物。掉舉等三亦界別",
    "T29n1563_027:0906c10": "故。唯修所斷名順上分。順益上分故。名順",
    "T29n1563_027:0906c11": "上分結。要斷見所斷。彼方現行故。見所斷惑",
    "T29n1563_027:0906c12": "未永斷時。亦能資彼令順下分。故要永斷見",
    "T29n1563_027:0906c13": "所斷惑方現行者。名順上分。此中既說色無",
    "T29n1563_027:0906c14": "色貪及順上言。知掉舉等亦色無色。非欲界",
    "T29n1563_027:0906c15": "繫。品類足論。即作是言。結法云何。謂九結。",
    "T29n1563_027:0906c16": "非結法云何。謂除九結所餘法。由此證成。掉",
    "T29n1563_027:0906c17": "舉一種少分是結。謂二界繫。少分非結。謂欲",
    "T29n1563_027:0906c18": "界繫。於少是結。謂聖者。於少非結。謂異生。",
    "T29n1563_027:0906c19": "有位是結。謂已離欲貪。有位非結。謂未離",
    "T29n1563_027:0906c20": "欲貪。由如是等差別不定。品類足論。不說為",
    "T29n1563_027:0906c21": "結。掉舉擾惱三摩地故。於順上分建立為結。",
    "T29n1563_027:0906c22": "即由此理順上分中。不說惛沈順等持故。已",
    "T29n1563_027:0906c23": "辯。結縛云何。頌曰。",
    "T29n1563_027:0906c24": "　縛三由三受",
    "T29n1563_027:0906c25": "論曰。以能繫縛。故立縛名。即是能遮趣離染",
    "T29n1563_027:0906c26": "義。結縛二相雖無差別。而依本母說縛有",
    "T29n1563_027:0906c27": "三。一者貪縛。二者瞋縛。三者癡縛。所餘諸",
    "T29n1563_027:0906c28": "結品類同故。攝在三中。謂五見疑同癡品類。",
    "T29n1563_027:0906c29": "慢慳二結貪品類同。嫉結同瞋。故皆三攝。",
    "T29n1563_027:0907a01": "又為顯示已見諦者餘所應作。故說三縛。",
    "T29n1563_027:0907a02": "通縛六識身。置生死獄故。又佛偏為覺慧劣",
    "T29n1563_027:0907a03": "者。顯麁相煩惱。故但說三縛。有餘師說。由",
    "T29n1563_027:0907a04": "隨三受勢力所引說縛有三。謂貪多分於自",
    "T29n1563_027:0907a05": "樂受所緣相應二種隨增。少分亦於不苦不",
    "T29n1563_027:0907a06": "樂。於自他苦及他樂捨。唯有一種所緣隨",
    "T29n1563_027:0907a07": "增。瞋亦多分於自苦受所緣相應二種隨增。",
    "T29n1563_027:0907a08": "少分亦於不苦不樂。於自他樂及他苦捨。唯",
    "T29n1563_027:0907a09": "有一種所緣隨增。癡亦多分於自捨受所緣",
    "T29n1563_027:0907a10": "相應二種隨增。少分亦於樂受苦受。於他一",
    "T29n1563_027:0907a11": "切受唯所緣隨增。是故世尊依多分理。說隨",
    "T29n1563_027:0907a12": "三受建立三縛。何類貪等遮趣離染。說名為",
    "T29n1563_027:0907a13": "縛。謂唯現行。若異此者皆成三故。則應畢竟",
    "T29n1563_027:0907a14": "遮趣離染。已分別縛。隨眠云何。頌曰。",
    "T29n1563_027:0907a15": "　隨眠前已說",
    "T29n1563_027:0907a16": "論曰。隨眠有六或七或十或九十八。如前已",
    "T29n1563_027:0907a17": "說。隨眠既已說。隨煩惱云何。頌曰。",
    "T29n1563_027:0907a18": "　隨煩惱此餘　　染心所行蘊",
    "T29n1563_027:0907a19": "論曰。能為擾亂。故名煩惱。隨諸煩惱轉。得隨",
    "T29n1563_027:0907a20": "煩惱名。有古師言。若法不具滿煩惱相。名隨",
    "T29n1563_027:0907a21": "煩惱。如月不滿得隨月名然。諸隨眠名為煩",
    "T29n1563_027:0907a22": "惱。即此亦得隨煩惱名。以是圓滿煩惱品故。",
    "T29n1563_027:0907a23": "由此故說。即諸煩惱有結縛。隨眠隨煩惱纏",
    "T29n1563_027:0907a24": "義。所餘染污心所行蘊。隨煩惱起隨惱心故。",
    "T29n1563_027:0907a25": "得隨煩惱名。不得名煩惱。以闕圓滿煩惱相",
    "T29n1563_027:0907a26": "故隨煩惱名為目幾法。經種種說。故有眾多。",
    "T29n1563_027:0907a27": "謂憤發不忍及起惡言類。如世尊告婆羅門",
    "T29n1563_027:0907a28": "言。有二十一諸隨煩惱。能惱亂心。乃至廣",
    "T29n1563_027:0907a29": "說。後當略辯。纏煩惱垢攝者且應先辯。纏相",
    "T29n1563_027:0907b01": "云何。頌曰。",
    "T29n1563_027:0907b02": "　纏八無慚愧　　嫉慳并悔眠",
    "T29n1563_027:0907b03": "　及掉舉惛沈　　或十加忿覆",
    "T29n1563_027:0907b04": "　無慚慳掉舉　　皆從貪所生",
    "T29n1563_027:0907b05": "　無愧眠惛沈　　從無明所起",
    "T29n1563_027:0907b06": "　嫉忿從瞋起　　悔從疑覆諍",
    "T29n1563_027:0907b07": "論曰。根本煩惱亦名為纏。經說欲貪纏為緣",
    "T29n1563_027:0907b08": "故。若異此者。貪等云何可得名為圓滿煩惱。",
    "T29n1563_027:0907b09": "然諸論者。離諸隨眠。就勝說纏。或八或十。謂",
    "T29n1563_027:0907b10": "品類足說有八纏。毘婆沙宗說纏有十。即於",
    "T29n1563_027:0907b11": "前八更加忿覆。如是十種。繫縛含識置生死",
    "T29n1563_027:0907b12": "獄。故名為纏。或十為因起諸惡行令拘惡趣。",
    "T29n1563_027:0907b13": "故名為纏。無慚無愧嫉慳并悔掉舉惛沈。如",
    "T29n1563_027:0907b14": "前已辯。令心昧略惛沈相應。不能持身是為",
    "T29n1563_027:0907b15": "眠相。眠雖亦有惛不相應。此唯辯纏。故作",
    "T29n1563_027:0907b16": "是說。於此頓說眠三相者。此三與眠義相順",
    "T29n1563_027:0907b17": "故。因自反損怨益而生。瞋恚為先心憤名",
    "T29n1563_027:0907b18": "忿。有餘師說。因處非處違逆而生。力能令",
    "T29n1563_027:0907b19": "心無顧而轉。乃至子上令心憤發說名為忿。",
    "T29n1563_027:0907b20": "隱藏自罪。說名為覆。罪謂可訶。即是毀犯",
    "T29n1563_027:0907b21": "尸羅軌則及諸淨命。隱藏即是匿罪欲因有",
    "T29n1563_027:0907b22": "餘釋言。捫拭名覆。謂內懷惡捫拭外邊。是",
    "T29n1563_027:0907b23": "欲令他不覺察義。前說若法從煩惱起。方可",
    "T29n1563_027:0907b24": "建立隨煩惱名。此中何法何煩惱起。無慚慳",
    "T29n1563_027:0907b25": "掉舉是貪等流。要貪為近因方得生故。無愧",
    "T29n1563_027:0907b26": "眠惛沈是無明等流。此與無明相極相隣近",
    "T29n1563_027:0907b27": "故。嫉忿是瞋等流。由此相同瞋故。悔是疑",
    "T29n1563_027:0907b28": "等流。因猶豫生故。覆有說是貪等流。有說是",
    "T29n1563_027:0907b29": "無明等流。有說是俱等流。諸有知者因愛生",
    "T29n1563_027:0907c01": "故。諸無知者因癡生故即由此相故有說言。",
    "T29n1563_027:0907c02": "心著稱譽利養恭敬。不了惡行所招當果。是",
    "T29n1563_027:0907c03": "於自罪隱匿欲因。為愛無明二等流果。隨惱",
    "T29n1563_027:0907c04": "心法說名為覆。如是十種從煩惱生。是煩惱",
    "T29n1563_027:0907c05": "等流。故名隨煩惱。餘煩惱垢其相云何。頌",
    "T29n1563_027:0907c06": "曰。",
    "T29n1563_027:0907c07": "　煩惱垢六惱　　害恨諂誑憍",
    "T29n1563_027:0907c08": "　誑憍從貪生　　害恨從瞋起",
    "T29n1563_027:0907c09": "　惱從見取起　　諂從諸見生",
    "T29n1563_027:0907c10": "論曰。於可毀事決定堅執難令捨因。說名為",
    "T29n1563_027:0907c11": "惱。由有此故。世間說為不可引導。執惡所執",
    "T29n1563_027:0907c12": "於他有情。非全不顧擬重攝受。為損惱因悲",
    "T29n1563_027:0907c13": "障惱心。說名為害。於非愛相隨念分別。生續",
    "T29n1563_027:0907c14": "忿後起心結怨名恨。於己情事方便隱匿。矯",
    "T29n1563_027:0907c15": "設謀略誘取他情。實智相違心曲名諂。於名",
    "T29n1563_027:0907c16": "利等貪為先故。欲令他惑邪示現因。正定相",
    "T29n1563_027:0907c17": "違心險名誑。心險心曲相差別者。如道如杖",
    "T29n1563_027:0907c18": "於他於自。因貪因見故有差別。憍相如前已",
    "T29n1563_027:0907c19": "具分別。有餘師說從貪所生。恃己少年無病",
    "T29n1563_027:0907c20": "壽等諸興盛事心傲名憍。有餘師言。於自相",
    "T29n1563_027:0907c21": "續興盛諸行。耽染為先不顧於他。謂己為勝",
    "T29n1563_027:0907c22": "心自舉恃。說名為憍。由不顧他與慢有異。",
    "T29n1563_027:0907c23": "如是六種從煩惱生。穢污相麁名煩惱垢。於",
    "T29n1563_027:0907c24": "此六種煩惱垢中。誑憍是貪等流。害恨是",
    "T29n1563_027:0907c25": "瞋等流。惱是見取等流諂是諸見等流。如言",
    "T29n1563_027:0907c26": "阿曲謂諸惡見。故諂定是諸見等流。此六亦",
    "T29n1563_027:0907c27": "從煩惱生故。如纏亦得隨煩惱名。已說諸纏",
    "T29n1563_027:0907c28": "及煩惱垢。今次應辯彼斷對治。諸纏垢中誰",
    "T29n1563_027:0907c29": "何所斷。頌曰。",
    "T29n1563_027:0908a01": "　纏無慚愧眠　　惛掉見修斷",
    "T29n1563_027:0908a02": "　餘及煩惱垢　　自在故唯修",
    "T29n1563_027:0908a03": "論曰。且十纏中無慚無愧。通與一切不善心",
    "T29n1563_027:0908a04": "俱。眠欲界中通與一切意識俱起。惛沈掉舉",
    "T29n1563_027:0908a05": "通與一切染污心俱。故五皆通見修所斷。餘",
    "T29n1563_027:0908a06": "嫉慳悔忿覆并垢。自在起故。唯修所斷。唯與",
    "T29n1563_027:0908a07": "脩斷他力無明。共相應故。名自在起。與自在",
    "T29n1563_027:0908a08": "起纏垢相應所有無明。唯修斷故。此諸纏垢",
    "T29n1563_027:0908a09": "誰通何性。頌曰。",
    "T29n1563_027:0908a10": "　欲三二餘惡　　上界皆無記",
    "T29n1563_027:0908a11": "論曰。欲界所繫眠惛掉三。皆通不善無記二",
    "T29n1563_027:0908a12": "性。所餘一切皆唯不善。即欲界繫七纏六垢。",
    "T29n1563_027:0908a13": "上二界中隨應所有。一切唯是無記性攝。即",
    "T29n1563_027:0908a14": "諂誑憍惛沈掉舉。此諸纏垢誰何界繫。頌",
    "T29n1563_027:0908a15": "曰。",
    "T29n1563_027:0908a16": "　諂誑欲初定　　三三界餘欲",
    "T29n1563_027:0908a17": "論曰。諂誑唯在欲界初定。寧知梵世有諂誑",
    "T29n1563_027:0908a18": "耶。以大梵王匿己情事。現相誑惑。馬勝苾",
    "T29n1563_027:0908a19": "芻。傳聞此唯異生所起。非諸聖者亦可現前。",
    "T29n1563_027:0908a20": "惛掉憍三通三界繫。所餘一切皆唯在欲。謂",
    "T29n1563_027:0908a21": "十六中五如前辯。所餘十一唯欲界繫。所說",
    "T29n1563_027:0908a22": "隨眠及隨煩惱。於中有幾唯依意地。有幾通",
    "T29n1563_027:0908a23": "依六識地起。頌曰。",
    "T29n1563_027:0908a24": "　見所斷慢眠　　自在隨煩惱",
    "T29n1563_027:0908a25": "　皆唯意地起　　餘通依六識",
    "T29n1563_027:0908a26": "論曰。一切見斷修斷慢眠。隨煩惱中自在起",
    "T29n1563_027:0908a27": "者。如是三種皆依意識。依五識身無容起故。",
    "T29n1563_027:0908a28": "所餘一切通依六識。謂修所斷貪瞋無明。及",
    "T29n1563_027:0908a29": "彼相應諸隨煩惱。即無慚愧惛掉及餘大煩",
    "T29n1563_027:0908b01": "惱地法所攝隨煩惱。即是放逸懈怠不信。依",
    "T29n1563_027:0908b02": "六識身皆容起故。理應通說諸隨煩惱。今",
    "T29n1563_027:0908b03": "此且依麁顯者說。復應思擇。如先所辯。樂",
    "T29n1563_027:0908b04": "等五受根對。今此中所辯一切煩惱隨煩惱",
    "T29n1563_027:0908b05": "何煩惱等何根相應。於此先應辯諸煩惱。頌",
    "T29n1563_027:0908b06": "曰。",
    "T29n1563_027:0908b07": "　欲界諸煩惱　　貪喜樂相應",
    "T29n1563_027:0908b08": "　瞋憂苦癡遍　　邪見憂及喜",
    "T29n1563_027:0908b09": "　疑憂餘五喜　　一切捨相應",
    "T29n1563_027:0908b10": "　上地皆隨應　　遍自識諸受",
    "T29n1563_027:0908b11": "論曰。欲界所繫諸煩惱中。貪喜樂相應。以歡",
    "T29n1563_027:0908b12": "行轉遍六識故。瞋憂苦相應。以慼行轉遍六",
    "T29n1563_027:0908b13": "識故。無明遍與前四相應。歡慼行轉遍六識",
    "T29n1563_027:0908b14": "故。與餘煩惱遍相應故。邪見通與憂喜相應。",
    "T29n1563_027:0908b15": "歡慼行轉唯意地故。如次先造罪福業故。疑",
    "T29n1563_027:0908b16": "憂相應。以慼行轉唯意地故。懷猶豫者。求決",
    "T29n1563_027:0908b17": "定知心愁慼故。餘四見慢與喜相應。以歡行",
    "T29n1563_027:0908b18": "轉唯意地故。通說皆與捨受相應。以說捨受",
    "T29n1563_027:0908b19": "癡隨增故。癡與諸惑遍相應故。煩惱相續至",
    "T29n1563_027:0908b20": "究竟時。取境奢緩起處中欲。漸漸衰微相續",
    "T29n1563_027:0908b21": "便斷。爾時煩惱與捨相順。是故皆與捨受相",
    "T29n1563_027:0908b22": "應。豈不捨根非歡非慼。如何歡慼煩惱相應。",
    "T29n1563_027:0908b23": "如處中人俱無違故。欲界既爾。上地云何。皆",
    "T29n1563_027:0908b24": "隨所應遍與自地自識俱起。諸受相應謂若",
    "T29n1563_027:0908b25": "地中具有四識。彼一一識所起煩惱。各遍自",
    "T29n1563_027:0908b26": "識。諸受相應。若諸地中。唯有意識即彼意",
    "T29n1563_027:0908b27": "識所起煩惱。遍與意識。諸受相應上諸地中。",
    "T29n1563_027:0908b28": "識有多少謂初靜慮。具四餘一受有多少。謂",
    "T29n1563_027:0908b29": "初二三四等如次。具喜樂捨喜捨樂捨。唯",
    "T29n1563_027:0908c01": "捨應知。隨諸地中所有煩惱。如應與彼識受",
    "T29n1563_027:0908c02": "相應。何緣二疑俱不決定。而上得與喜樂相",
    "T29n1563_027:0908c03": "應。非欲界疑喜受俱起。以諸煩惱在離欲",
    "T29n1563_027:0908c04": "地。雖不決定亦不憂慼。雖懷疑網無癡情",
    "T29n1563_027:0908c05": "怡。如在人間求得所愛。雖多勞倦而生樂想。",
    "T29n1563_027:0908c06": "有說色界雖復懷疑。而於疑中生善品想。故",
    "T29n1563_027:0908c07": "彼得與喜樂相應。",
    "T29n1563_027:0908c08": "說一切有部顯宗論卷第二十七"
}