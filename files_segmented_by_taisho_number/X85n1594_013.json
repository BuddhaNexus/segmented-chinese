{
    "X85n1594_013:0576c15": "佛祖綱目卷第十三(辰字號)",
    "X85n1594_013:0576c17": "甲子(周顯王十二年起)辛丑(慎靚王元年)丁未(赧王元年)癸亥(周赧王十",
    "X85n1594_013:0576c18": "七年止)",
    "X85n1594_013:0576c19": "(甲午)十二祖馬鳴傳法迦毗摩羅",
    "X85n1594_013:0576c20": "馬鳴大士。波羅柰國人。亦名功勝。以有作無作諸功",
    "X85n1594_013:0576c21": "德。最為殊勝。故名焉。既受心印於夜奢。說法度人。摧",
    "X85n1594_013:0576c22": "諸異論。有一外道。來索論義。集國王大臣及四眾。俱",
    "X85n1594_013:0576c23": "會論場。馬鳴曰。汝義以何為宗。曰凡有言說。我皆能",
    "X85n1594_013:0576c24": "破。馬鳴乃指國王曰。當今國土康寧。大王長壽。請汝",
    "X85n1594_013:0577a01": "破之。外道屈服。後於華氏國。轉妙法輪。忽有老人。座",
    "X85n1594_013:0577a02": "前仆地。馬鳴謂眾曰。此非庸流。當有異相。言訖不見。",
    "X85n1594_013:0577a03": "俄從地湧出一金色人。復化為女子。右手指馬鳴而",
    "X85n1594_013:0577a04": "說偈曰。稽首長老尊。當受如來記。今於此地上。宣通",
    "X85n1594_013:0577a05": "第一義。說偈已。瞥然不見。馬鳴曰。將有魔來。與吾較",
    "X85n1594_013:0577a06": "力。有頃風雨暴至。天地晦冥。馬鳴曰。魔之來信矣。吾",
    "X85n1594_013:0577a07": "當除之。即指空中。現一大金龍。奮發威神。震動山岳。",
    "X85n1594_013:0577a08": "馬鳴儼然於座。魔事隨滅。經七日有一小蟲。大若蟭",
    "X85n1594_013:0577a09": "螟。潛形座下。馬鳴以手取之。示眾曰。斯乃魔之所變。",
    "X85n1594_013:0577a10": "盜聽吾法耳。乃放之令去。魔不能動。馬鳴告之曰。汝",
    "X85n1594_013:0577a11": "但皈依三寶。即得神通。遂復本形。作禮懺悔。馬鳴問",
    "X85n1594_013:0577a12": "曰。汝名誰耶。眷屬多少。曰我名迦毗摩羅。有三千眷",
    "X85n1594_013:0577a13": "屬。馬鳴曰。盡汝神力變化若何。曰我化巨海。極為小",
    "X85n1594_013:0577a14": "事。馬鳴曰。汝化性海得否。曰何謂性海。我未甞知。馬",
    "X85n1594_013:0577a15": "鳴即為說性海曰。山河大地。皆依建立。三昧六通。繇",
    "X85n1594_013:0577a16": "茲發現。迦毗摩羅聞言。遂發信心。與徒眾三千。俱求",
    "X85n1594_013:0577a17": "剃度。馬鳴乃召五百羅漢與授具戒。復告之曰。如來",
    "X85n1594_013:0577a18": "大法眼藏。今當付汝。汝聽偈言。隱顯即本法。明暗元",
    "X85n1594_013:0577a19": "不二。今付悟了法。非取亦非離。付囑已。即入龍奮迅",
    "X85n1594_013:0577a20": "三昧。挺身空中。如日輪相。然後示滅。四眾藏真體於",
    "X85n1594_013:0577a21": "龍龕時周顯王四十七年甲午也。馬鳴造甘蔗論十",
    "X85n1594_013:0577a22": "萬偈。又造起信等論。善能開誘。度人無量。",
    "X85n1594_013:0577a24": "佛祖綱目卷第十三"
}