{
    "X65n1277_007:0027a01": "高峯龍泉院因師集賢語錄卷之七",
    "X65n1277_007:0027a03": "諸般佛事門",
    "X65n1277_007:0027a04": "發道文(此係遇人新喪就士。人所召引亡魂徃生佛地及安慰靈座用)",
    "X65n1277_007:0027a05": "(唱和)極樂世界(眾和)彌陀佛(四聲)觀音菩薩(眾和)摩訶薩",
    "X65n1277_007:0027a06": "(四聲)勢至菩薩(眾和)摩訶薩(四聲)海眾菩薩(眾和)摩訶薩(四聲)。",
    "X65n1277_007:0027a07": "切以色身如夢。浮世非堅。其生也石火電光。其死也",
    "X65n1277_007:0027a08": "波澄水淨。于日即有新故(某甲)世緣已盡。命謝还空。",
    "X65n1277_007:0027a09": "猶慮敷排棺槨結束衣冠。未蒙清淨有諸穢污。今憑",
    "X65n1277_007:0027a10": "法水灌洒行裝。悉令清淨俱獲嚴潔。　(淨水)貪言依",
    "X65n1277_007:0027a11": "教持誦。　(伽陀)",
    "X65n1277_007:0027a12": "　佛有閼伽水　　灌洒諸塵勞　　垢穢盡蠲除",
    "X65n1277_007:0027a13": "　悉令俱潔淨",
    "X65n1277_007:0027a14": "(淨水真言曰)唵㧞折羅舍尾吽吽(三遍)",
    "X65n1277_007:0027a15": "恭聞人生有限。逐光景以蹉跎。世事無根。任浮葉而",
    "X65n1277_007:0027a16": "迅速。假使神丹九轉印緩千鍾。縱獨戰獨興至烏江",
    "X65n1277_007:0027a17": "而自刎。任七擒七縱嘆孤境以空存。徐寅賦言不死",
    "X65n1277_007:0027a18": "何皈。武帝詩云長生不見。誅龍好手斬獸嘍囉。不知",
    "X65n1277_007:0027a19": "一性圓明。徒逞六根貪欲功名。盖世無非大夢一場。",
    "X65n1277_007:0027a20": "富貴驚人難免無常二字。雷興電滅月落花殘。溪山",
    "X65n1277_007:0027a21": "磨盡幾英雄。風火散時無老少。于日即有新故(某甲)",
    "X65n1277_007:0027a22": "傾辭人世奄化泉鄉。恐在冥途慮生沈滯。今為稱楊",
    "X65n1277_007:0027a23": "聖號。指出迷津。韻擊洪鐘。振開幽壤。仰憑法眾。恭阿",
    "X65n1277_007:0027a24": "彌陀接引新魂超昇樂國。(於此動法音讚唱)",
    "X65n1277_007:0027c01": "惟願接引新故(某甲)泉下去魂。上嚴天界。",
    "X65n1277_007:0027c02": "切以運慈缶於苦海莫若大雄。秉惠燭於昏衢無非",
    "X65n1277_007:0027c03": "調御。昔時大蠎離苦由郗氏聞諸佛供名。曩日枯魚",
    "X65n1277_007:0027c04": "上天因流水稱寶勝名號。此七大如來是四生慈父。",
    "X65n1277_007:0027c05": "廣弘誓願救拔死生。一稱其名萬罪俱滅。有是利益",
    "X65n1277_007:0027c06": "故乃宣揚。伏冀尊靈志心諦听。",
    "X65n1277_007:0027c10": "惟願接引新故(某甲)泉下去魂。上嚴天界。",
    "X65n1277_007:0027c11": "百年光景全在剎那。四大幻身豈能長久。任是堆金",
    "X65n1277_007:0027c12": "似塔。命終而難買長生。假饒積玉如山。限盡而安能",
    "X65n1277_007:0027c13": "延壽。豈不見南鄰公子綠鬢改而白髮生。北里豪家",
    "X65n1277_007:0027c14": "昨日歌而今日哭。人命似風前之燭。浮生如火裏之",
    "X65n1277_007:0027c15": "氷。夫子為六國之師由歸泉路。世尊是三界之主尚",
    "X65n1277_007:0027c16": "奄双林。堪嗟古聖今賢。難免出生入死。于日即有新",
    "X65n1277_007:0027c17": "故某甲。壽齡大限幻化歸空。繐幃伸薦拔之誠。緇侶",
    "X65n1277_007:0027c18": "盡虔恭之禱。念無生偈。擊無常鍾。願沐殊勳。超昇樂",
    "X65n1277_007:0027c19": "國。",
    "X65n1277_007:0027d01": "　(諷)諸行無常　　是生滅法　　生滅滅已　　寂滅為樂",
    "X65n1277_007:0027d02": "　如來證涅槃　　永斷於生死　　亡者志心聽",
    "X65n1277_007:0027d03": "　當得無量樂(各和三遍)",
    "X65n1277_007:0027d04": "惟願接引新故某甲。泉下去魂。上嚴生界。(於此煞鍾再擊",
    "X65n1277_007:0027d05": "三下)",
    "X65n1277_007:0027d06": "(唱云)第一鐘聲上通三十三天。第二鐘聲下達一",
    "X65n1277_007:0027d07": "十八地。第三鐘聲接引新故某甲上嚴生界(咄)。",
    "X65n1277_007:0027d08": "　亡者已拘棺槨　　魂誠歸空作略",
    "X65n1277_007:0027d09": "　聞今法樂鳴聲　　直往西方極樂",
    "X65n1277_007:0027d10": "(諷彌陀呪)亡魂承呪(和)生天界。",
    "X65n1277_007:0027d11": "開明文",
    "X65n1277_007:0027d12": "(唱)一切恭敬信禮(和)常住三寶(任舉佛號)。",
    "X65n1277_007:0027d13": "紫金嚴相。白玉舒毫。頂旋千螺。身分百億。謹熱明香",
    "X65n1277_007:0027d14": "恭伸敬白。十方盡虗空界三世過現未來一切無窮",
    "X65n1277_007:0027d15": "佛寶法寶僧寶。萬靈有感天官地官水官。四直功曹",
    "X65n1277_007:0027d16": "三界奏事。冥司五道大神。追押二魂使者。黃衣業道",
    "X65n1277_007:0027d17": "神君。奈何渡江使者。家先宗祖住宅神祇。惟願降赴",
    "X65n1277_007:0027d18": "法筵。鑒斯丹懇。即據大元國某[火*月]某縣鄉居里號住",
    "X65n1277_007:0027d19": "止陽道孝某甲。伏為亡某甲享年幾歲。於今月幾日",
    "X65n1277_007:0028a01": "傾辭世壽奄化泉鄉。命僧於家鳴鐘發道。猶慮人物",
    "X65n1277_007:0028a02": "往來踐踏宅舍。擊鼓動鍾諸般哭泣。冐犯家神恐生",
    "X65n1277_007:0028a03": "驚怖。今依教典奉法行持。摒起一宅神祇四圍禁將。",
    "X65n1277_007:0028a04": "伏請諸神懸空而立。喪車過後回鎮方隅。秘密妙言",
    "X65n1277_007:0028a05": "依教持誦。　(伽陀)",
    "X65n1277_007:0028a06": "佛有阿伽水。神識願遙知。一滴略纔沾。百凶無所",
    "X65n1277_007:0028a07": "忌。",
    "X65n1277_007:0028a08": "(淨水去穢真言曰)唵佛咶啒律摩訶鉢囉恨那碍",
    "X65n1277_007:0028a09": "吻汁吻微咭微摩那栖鳴[琛-王+口][口*暮]啒律吽吽[口*半][口*半][口*半]",
    "X65n1277_007:0028a10": "娑訶",
    "X65n1277_007:0028a11": "上來持誦威跡密言阿伽香水。摒起住宅家神已竟。",
    "X65n1277_007:0028a12": "輙備銀錢先伸奉上冥司五道大神。追押二魂使者。",
    "X65n1277_007:0028a13": "黃衣業道神君。奈何渡江使者。伏惟歆納。然後待吾",
    "X65n1277_007:0028a14": "鳴鼓之時。伏願諸神眾接引新故某人。超昇樂國。為",
    "X65n1277_007:0028a15": "念摩訶般若波羅蜜(動鈸至柩前舉)西方極樂(眾和)",
    "X65n1277_007:0028a16": "彌陀佛。",
    "X65n1277_007:0028a17": "(呪)彌陀淨土呪三遍。(舉)亡魂承呪(眾和)生天界。",
    "X65n1277_007:0028a18": "切以一真湛寂本無去以無來。萬象浮華是有生而",
    "X65n1277_007:0028a19": "有滅。故我仲尼大聖猶夢奠於兩楹。達磨宗師尚飛",
    "X65n1277_007:0028a20": "歸於隻履。凡曰古今之賢聖。莫逃生死之輪迴。是日",
    "X65n1277_007:0028a21": "即有亡某人。乍入冥途。希聞佛法。今為靈魂稱揚三",
    "X65n1277_007:0028a22": "寶。頓爽六塵。伏請志心諦聽。志心聽受。(就舉)",
    "X65n1277_007:0028a23": "　南無佛陀耶　　南無達摩耶　　南無僧伽耶",
    "X65n1277_007:0028a24": "　歸依佛無上尊　　歸依法離慾尊　　歸依僧眾中尊",
    "X65n1277_007:0028b01": "　歸依佛竟　　歸依法竟　　歸依僧竟(各和一遍)",
    "X65n1277_007:0028b02": "歸依佛者不墮地獄。歸依法者不墮餓鬼。歸依僧者",
    "X65n1277_007:0028b03": "不墮畜生。從今已往稱佛為師。稱法為師。稱僧為師。",
    "X65n1277_007:0028b04": "更莫歸依邪魔外道。惟願三寶慈悲攝受。吾今更為",
    "X65n1277_007:0028b05": "持誦七大如來資薦香魂。願超淨界。伏請亡靈志心",
    "X65n1277_007:0028b06": "諦聽。志心聽受。(於此舉)七寶如來名號(各和一遍)。",
    "X65n1277_007:0028b07": "(伽陀)",
    "X65n1277_007:0028b08": "不覺真如性。隨緣染汙塵。造罪廣無邊。志心求懺",
    "X65n1277_007:0028b09": "悔。",
    "X65n1277_007:0028b10": "(真言曰)唵三昧耶薩哆[口*梵](舉)超佛界菩薩(眾和)摩訶",
    "X65n1277_007:0028b11": "薩",
    "X65n1277_007:0028b12": "切聞昔佛住世利樂四十九年。教法流通滅度二千",
    "X65n1277_007:0028b13": "萬載。不生者西方而無去。不滅者東土以無來。滅已",
    "X65n1277_007:0028b14": "可聖可凡。生而不增不減。于日即有亡某人。世緣既",
    "X65n1277_007:0028b15": "滿。宿果已周。娑羅開覺樹之花。法樂奏無生之曲。莫",
    "X65n1277_007:0028b16": "不孝門東苦眷屬悲傷。然諸佛却有微宗。使眾生總",
    "X65n1277_007:0028b17": "無失本。大眾。法若永盡無生。思而不足了然。常興不",
    "X65n1277_007:0028b18": "滅。懼死何歸。當念無常。聽吾舉偈。亡者志心。應當諦",
    "X65n1277_007:0028b19": "聽(於此誦涅槃偈)。",
    "X65n1277_007:0028b20": "切以西方有佛號曰彌陀。樹林水鳥演法音珂。喝開",
    "X65n1277_007:0028b21": "耳聞身振娑婆。金容蓮掌垂慈悲。示度亡靈出愛河。",
    "X65n1277_007:0028b22": "現前清眾異口一音。同聲讚和十佛名號。資助去魂",
    "X65n1277_007:0028b23": "超昇淨界。亡者志心應當諦聽(於此舉十念彌陀名",
    "X65n1277_007:0028b24": "號)。",
    "X65n1277_007:0028c01": "上來稱揚十念功德已竟。敬薦亡某人。泉下初終冥",
    "X65n1277_007:0028c02": "路去魂。願超淨界。伏願華臺幡蓋空裏來迎。玉輦金",
    "X65n1277_007:0028c03": "幢昇騰接引。頂禮奉辭(眾和)和南聖眾。",
    "X65n1277_007:0028c04": "切以冥魂杳杳初無再見之期。泉路茫茫寧有重歸",
    "X65n1277_007:0028c05": "之日。重念此生之泉別。用憑薄奠以哀辭。仰冀一靈",
    "X65n1277_007:0028c06": "俯歆三醉。伏請孝眷虔誠開壺酌酒(舉柳含烟調)。",
    "X65n1277_007:0028c07": "一奠酒初斟。哀哉苦痛人心。從今一別想難尋。不",
    "X65n1277_007:0028c08": "覺淚流襟。",
    "X65n1277_007:0028c09": "二奠酒加分。亡魂執盞當巡。六親眷屬淚紛紛。從",
    "X65n1277_007:0028c10": "此別千春。",
    "X65n1277_007:0028c11": "二奠滿金杯。親姻哽咽悲哀。憑僧略為薦泉臺。願",
    "X65n1277_007:0028c12": "早往生來(至此動鈸擊鍾三下。隨聲舉唱彌陀聖號。終云惟願接引亡靈上嚴生界。",
    "X65n1277_007:0028c13": "未司發道)。",
    "X65n1277_007:0028c14": "祭奠文(發端隨意　舉佛)",
    "X65n1277_007:0028c15": "盖聞大圓遍智速證總持之門。唐藏流輝弘敷秘密",
    "X65n1277_007:0028c16": "之跡。實有難思之德。能無上道之功虔寶印之律儀",
    "X65n1277_007:0028c17": "叩金仁之剋薦。庶憑微妙之力。容霑歆享之筵。恭對",
    "X65n1277_007:0028c18": "靈幃宣揚聖教。伏冀尊魂如在靜听真言。法食飽食",
    "X65n1277_007:0028c19": "永充飢渴。甘露王飾饌施食陀羅尼謹當持誦。孝眷",
    "X65n1277_007:0028c20": "上香設拜。",
    "X65n1277_007:0028c21": "南無薩哩嚩怛多阿誐佐婆嚧枳帝唵麼囉麼囉",
    "X65n1277_007:0028c22": "三麼囉三麼曳吽(三遍)",
    "X65n1277_007:0028c23": "南無蘇魯婆曳怛馱惹哆耶怛枳他唵蘇魯嚩囉",
    "X65n1277_007:0028c24": "蘇魯嚩囉蘇魯娑婆訶(三遍)",
    "X65n1277_007:0029a01": "真言演處愁雲慘慘於長空。聖號宣時憂霧紛紛於",
    "X65n1277_007:0029a02": "永日。斯辰即有孝眷某。伏為新故某人。魂歸岱岳。魄",
    "X65n1277_007:0029a03": "奄泉扄。孝女悲而九族傷嗟。孤子哀而六親哽咽。是",
    "X65n1277_007:0029a04": "以特嚴祭奠。敬獻靈筵。贈別尊魂。用資去識。孝眷慇",
    "X65n1277_007:0029a05": "懃跪獻。緇徒特為讚揚。　(唱)大聖甘露王菩薩。",
    "X65n1277_007:0029a06": "　南柯一夢不能回　　孝眷微誠特寓哀",
    "X65n1277_007:0029a07": "　香爇沈檀薰寶炷　　酒傾醹醁捧金盃",
    "X65n1277_007:0029a08": "　苦聲苦恨哀纏臆　　悲憶悲思淚滿顋",
    "X65n1277_007:0029a09": "　惟願英魂垂饗納　　特憑妙偈薦泉臺",
    "X65n1277_007:0029a10": "切以幽明隔遠生死分離。生前既屬親姻每勞眷顧。",
    "X65n1277_007:0029a11": "死後若無奠禮難表初終。庸竭丹誠。輙修素饌。一曲",
    "X65n1277_007:0029a12": "法音陳一奠。三乘雅韻薦三魂。特酬有德之情。用答",
    "X65n1277_007:0029a13": "無違之義。伏願尊靈不昧歆享誠心。侍孝停悲虔恭",
    "X65n1277_007:0029a14": "酌献(搗練子調)。",
    "X65n1277_007:0029a15": "一奠酒。執瓶斟。亡魂不昧鑒來歆。請起盞初巡。",
    "X65n1277_007:0029a16": "二奠酒。實馨香。靈前祭饌列成行。魂識願歆甞。",
    "X65n1277_007:0029a17": "三奠酒。滿十分。靈魂不昧鑒如存。承此禮慈尊。",
    "X65n1277_007:0029a18": "聊伸三奠　特表一誠　輙有祭文　對靈宣讀。",
    "X65n1277_007:0029a19": "上來祭狀宣揚已竟。伏望尊魂歆承享鑒。然祈孝眷",
    "X65n1277_007:0029a20": "某。敬詣喪門侍服解夢折災而禍隨時散。返迴家舍",
    "X65n1277_007:0029a21": "卸衣迎祥集福而祿逐日榮。眷屬平安。門庭光顯。仰",
    "X65n1277_007:0029a22": "祈靈座普賜護持。勞鎮孝堂伏惟珍重。(舉)超佛界菩",
    "X65n1277_007:0029a23": "薩摩訶薩。",
    "X65n1277_007:0029a24": "讚祭文(發端舉彌陀佛)",
    "X65n1277_007:0029b01": "盖聞如來行化。毫光遍布於乾坤。菩薩修因。弘誓普",
    "X65n1277_007:0029b02": "周於沙界。既有昇騰威德。寧無超度幽魂。冥途杳杳",
    "X65n1277_007:0029b03": "以難資。泉路茫茫而何託。死門深切無祭何以送其",
    "X65n1277_007:0029b04": "終。親眷至情非奠何以表其禮。營辦六和餚饍。精修",
    "X65n1277_007:0029b05": "三德盤筵。惟憑梵唄。是假密言。變常食為玉饌珍饈。",
    "X65n1277_007:0029b06": "化冥財作銀鉄金鋌。祭尊靈獲飽充之樂。潤幽魂足",
    "X65n1277_007:0029b07": "豐富之榮。誦甘露王施食陀羅尼。灑閼伽乳灌炷飩",
    "X65n1277_007:0029b08": "[飢-几+它]味。能令魂識歆飡皆成甘露。致使幽徒沾享盡是",
    "X65n1277_007:0029b09": "醍醐。宣揚真呪敷遍盤筵。亡者志心應當諦听。　諷",
    "X65n1277_007:0029b10": "(真言同前)。",
    "X65n1277_007:0029b11": "祭奠文",
    "X65n1277_007:0029b12": "切以金言宣演詠祭饌以豐濃。寶鈸喧轟助靈魂而",
    "X65n1277_007:0029b13": "歆享。既獲飽充之德。未聞超度之功。慮性天而黯淡。",
    "X65n1277_007:0029b14": "恐心地以昏曚。無憑指引難假精通。幸諸佛有慈悲",
    "X65n1277_007:0029b15": "之路。許群情來雪釋之功。集七六如來。是四生慈父。",
    "X65n1277_007:0029b16": "一稱其名。萬劫離苦。昔日流水長者謂十千遊魚宣",
    "X65n1277_007:0029b17": "持聖號。是時後歸命終為十千天子獲壽無疆。故知",
    "X65n1277_007:0029b18": "利益乃可稱揚。亡者志心應當諦听。　(舉)七寶如來",
    "X65n1277_007:0029b19": "聖號。",
    "X65n1277_007:0029b20": "　立質居塵地　　冤誓值梵天　　潔意盡披宣",
    "X65n1277_007:0029b21": "　志心求懺悔",
    "X65n1277_007:0029b22": "下乎乎唵三牟尼野娑訶(三遍)",
    "X65n1277_007:0029b23": "　願滅冤[狂-王+(替-日+心)]諸業障　　願生精進悟覺場",
    "X65n1277_007:0029b24": "　願圓種智妙難量　　願獲如如證真常",
    "X65n1277_007:0029c01": "下乎乎唵逸帝律尼娑訶(三遍)",
    "X65n1277_007:0029c02": "真詮奧典聞誦而福長災消。秘密妙言聽演而冤超",
    "X65n1277_007:0029c03": "罪滅。伏願靈魂承茲祭奠。常生飽滿之情。永絕飢虗",
    "X65n1277_007:0029c04": "之相。迢迢自在越三天。歷歷逍遙超十地。三魂不昧。",
    "X65n1277_007:0029c05": "七魄儼然。勞駕雲程。伏惟珍重。(舉)生天界菩薩(和)摩",
    "X65n1277_007:0029c06": "訶薩。",
    "X65n1277_007:0029c07": "召亡文(附設俗儀)",
    "X65n1277_007:0029c08": "切以冥途杳杳泉路茫茫。悲風動處冷颼颼。陰氣逼",
    "X65n1277_007:0029c09": "人寒凜凜。自從亡魂拋棄宛若夢中。生前萬種營謀。",
    "X65n1277_007:0029c10": "死後一無隨侍。七魄不知何往。三魂未卜生方。不憑",
    "X65n1277_007:0029c11": "我佛慈悲。難使靈魂度脫。今則尤慮幽魂沉滯未獲",
    "X65n1277_007:0029c12": "降臨。惟仗金鈴振開幽壤。今準教文有破地獄真言。",
    "X65n1277_007:0029c13": "即當持誦。",
    "X65n1277_007:0029c14": "唵佉囉佉囉帝野娑婆訶",
    "X65n1277_007:0029c15": "上來持誦開地獄真言已竟。惟願呪力促起行程。望",
    "X65n1277_007:0029c16": "冥官而略展慈悲。仗使者以曲垂方便。受今虔請。接",
    "X65n1277_007:0029c17": "引亡魂來降道場。領霑功德(舉伽陀後念普召請真",
    "X65n1277_007:0029c18": "言三遍)。",
    "X65n1277_007:0029c19": "　以此振鈴申召請　　亡魂不昧悉遙聞",
    "X65n1277_007:0029c20": "　願承三寶力加持　　是夜今時來降赴",
    "X65n1277_007:0029c21": "(念普召請真言)。",
    "X65n1277_007:0029c22": "是夜銀河浪徹玉漏聲催。空中之星斗交輝。門外之",
    "X65n1277_007:0029c23": "輪蹄暫息。適陰界往來之際。乃人聞薦悼之時。爐煙",
    "X65n1277_007:0029c24": "焚慘淡之香。梵語舉慈悲之韵。欲召一靈降赴。須憑",
    "X65n1277_007:0030a01": "三請慇懃。伏冀眾慈。齊聲攀請。",
    "X65n1277_007:0030a02": "一心奉請冥司引魂使者。當界土地正神。惟願輙勞",
    "X65n1277_007:0030a03": "神眾憐愍凡情。引請亡某人香魂。伏願靈魂不昧。",
    "X65n1277_007:0030a04": "淨魄如存。承佛力以來臨。假神旛而引至。一真瑩",
    "X65n1277_007:0030a05": "淨。五福澄清。來降道場。(和)受茲薦悼。",
    "X65n1277_007:0030a06": "一心再請引魂使者。土地正神。惟願神功有感。聖德",
    "X65n1277_007:0030a07": "無遺。引請亡某人尊魂。伏願魂如在日。魄似生時。",
    "X65n1277_007:0030a08": "憑法力之弘深。仗佛慈而接引。三途永息。六趣齊",
    "X65n1277_007:0030a09": "超。來降道場。(和)受茲薦悼。",
    "X65n1277_007:0030a10": "一心三請冥司引魂使者。當界土地正神。惟願神光",
    "X65n1277_007:0030a11": "叶讚。聖跡通靈。引請亡某人親魂。伏願憑茲法水",
    "X65n1277_007:0030a12": "洗蕩身心。滌萬慮以俄空。使一塵而不染。三魂自",
    "X65n1277_007:0030a13": "在。七魄如生。來降道場。(和)受茲薦悼。香花請。香花",
    "X65n1277_007:0030a14": "請。",
    "X65n1277_007:0030a15": "上來仰感神威不違啟請。引領亡某人。英魂不昧已",
    "X65n1277_007:0030a16": "獲降臨。伏請嚴整容儀。趍赴筵中。參禮三寶。瞻仰萬",
    "X65n1277_007:0030a17": "靈。然後就座安然。歆誠薦悼。運動鈸音真言前引(如置",
    "X65n1277_007:0030a18": "亡俗則去此一畏。如不置亡俗只就此引進參佛)。",
    "X65n1277_007:0030a19": "上來憑諸佛力攝召亡魂。既荷降臨。請入香浴。某浴",
    "X65n1277_007:0030a20": "也惠香熏就。性火烹來。浸淫於七寶瑤池。成就以八",
    "X65n1277_007:0030a21": "功德水。蕩去千生垢穢。滌除萬劫昬蒙。不隨六道輪",
    "X65n1277_007:0030a22": "迴。獨露一真清淨。雖法躰本來無垢。然聖人猶且洗",
    "X65n1277_007:0030a23": "心。昔因淨梵國王曾浴釋迦太子。若有一塵不淨。難",
    "X65n1277_007:0030a24": "親三寶慈尊。惟憑呪力加持。令汝身心俱潔。我佛教",
    "X65n1277_007:0030b01": "中有沐浴真言。謹當持誦。",
    "X65n1277_007:0030b02": "南無三滿哆沒駄喃唵毗鉢枳哩薩訶(三遍)",
    "X65n1277_007:0030b03": "到波羅岸必假慈舟。出生死河須憑慧力。由慮亡魂",
    "X65n1277_007:0030b04": "久拋人世。長處幽途。忙忙比對王庭。汩汩滯拘陰府。",
    "X65n1277_007:0030b05": "是致衣衫繿縷。儀禮乖疎。裸露身形腥膻臭穢。今宵",
    "X65n1277_007:0030b06": "追崇功德。誠心倘不精嚴迓命。合會聖賢慮恐穢身",
    "X65n1277_007:0030b07": "觸犯。特備冥衣一統財帛等物。恭就此間焚化献上",
    "X65n1277_007:0030b08": "尊魂。伏惟領納。輕輕梳掠欵欵裝嚴。整頓衣裳結束",
    "X65n1277_007:0030b09": "冠帶。然後親近佛法。領受良因。我佛教中有化衣帛",
    "X65n1277_007:0030b10": "真言。謹當持誦。",
    "X65n1277_007:0030b11": "南無三滿哆沒駄喃盤遮那毗盧枳帝娑訶(三遍)",
    "X65n1277_007:0030b12": "沐浴既畢。裝束云周。靈魂當倚神旛。侍孝虔恭跪拜。",
    "X65n1277_007:0030b13": "大眾誠心而前引。尊魂竭意而後隨。歸赴道場。親承",
    "X65n1277_007:0030b14": "薦拔。高揚法樂。運動潮音。恭謹一心。歸依三寶。",
    "X65n1277_007:0030b15": "適來憑諸佛力。仗秘密言。於門首攝召亡某人。真魂",
    "X65n1277_007:0030b16": "正魄親降來臨。常聞三寶諸佛洪名聖號。即是一切",
    "X65n1277_007:0030b17": "眾生良友福田。若能歸向者即滅無量罪。又長無量",
    "X65n1277_007:0030b18": "福。然雖如是。瞻仰慈尊。放下塵勞。聽吾諷誦。亡者志",
    "X65n1277_007:0030b19": "心諦聽。志心聽受(支聲念至參佛具言上)。",
    "X65n1277_007:0030b20": "一禮一拜無量佛。從佛禮處禮真如。普禮真如遍法",
    "X65n1277_007:0030b21": "界。(眾和)河沙罪障悉消除。世世常行菩薩道。",
    "X65n1277_007:0030b22": "二禮二拜微妙法。從法禮處禮琅函。普禮琅函遍法",
    "X65n1277_007:0030b23": "界。(眾和)河沙罪障悉消除。世世常行菩薩道。",
    "X65n1277_007:0030b24": "三禮三拜羅漢僧。從僧禮處禮聲聞。普禮聲聞遍法",
    "X65n1277_007:0030c01": "界。(眾和)河沙罪障悉消除。世世常行菩薩道。",
    "X65n1277_007:0030c02": "今之夜亡過某人。參禮三寶竟。罪障一切消。惟願將",
    "X65n1277_007:0030c03": "此身心。利有情求解脫。(和)南無佛陀達摩妙僧伽曩",
    "X65n1277_007:0030c04": "謨率駄帝。",
    "X65n1277_007:0030c05": "敬白亡過某人。參禮三寶已竟。伏請隨吾揖讓。遶旋",
    "X65n1277_007:0030c06": "一匝瞻禮萬靈。然後歸靈就座聽法聞經。從茲改往",
    "X65n1277_007:0030c07": "修來。更勿迷頭認影。堅持戒定慧。斷息貪嗔癡。捨凡",
    "X65n1277_007:0030c08": "身而證法身。超人道而歸佛道。侍孝慇懃。隨吾引進",
    "X65n1277_007:0030c09": "(揖亡從右進參左聖。復從左進參右聖。然後歸靈所)。",
    "X65n1277_007:0030c10": "　尊魂既降　　淨魄歸靈　　教有真言　　用伸安慰",
    "X65n1277_007:0030c11": "(念安慰真言三遍)。",
    "X65n1277_007:0030c12": "　安然定坐　　領受薦修　　聽佛梵音　　頓超淨界",
    "X65n1277_007:0030c14": "高峰龍泉院因師集賢語錄卷之七"
}