{
    "X28n0585_005:0027b04": "讀教記卷第五",
    "X28n0585_005:0027b06": "天台沙門　法照",
    "X28n0585_005:0027b07": "玅玄(五)",
    "X28n0585_005:0027b08": "十種境界",
    "X28n0585_005:0027b09": "玅玄(五)(四)普賢觀明無生忍前有十境界即此位也。",
    "X28n0585_005:0027b10": "籤(五)(廿八)普賢觀云十境界等又云三昧力故六根漸",
    "X28n0585_005:0027b11": "淨具如經說六根淨已為諸如來摩頭授記授記即",
    "X28n0585_005:0027b12": "是入初住也故知六根即是住前十信位也。",
    "X28n0585_005:0027b13": "四教義(四)(二十)普賢觀經明修大乘人未得無生忍前",
    "X28n0585_005:0027b14": "有十種證相此即是十信之位。",
    "X28n0585_005:0027b15": "法華三昧儀(第五證相)上品慧根淨相者行者亦於行坐",
    "X28n0585_005:0027b16": "誦念之中身心豁然清淨入深禪定覺慧分明心不",
    "X28n0585_005:0027b17": "動搖於禪定中得見普賢菩薩釋迦多寶分身世尊",
    "X28n0585_005:0027b18": "及十方佛得無閡大陀羅尼獲六根清淨普現色身",
    "X28n0585_005:0027b19": "開佛知見入菩薩位廣說如普賢觀經中。",
    "X28n0585_005:0027b20": "十種境界者夷攷經文自分十段一見神力化事",
    "X28n0585_005:0027b21": "結云見是事已二見化事變現結云行者見是事",
    "X28n0585_005:0027b22": "已三見普賢說法結云深解義趣四見東方佛結",
    "X28n0585_005:0027b23": "云見一佛已五見十方佛結云見諸佛已六見十",
    "X28n0585_005:0027b24": "方佛土結云既見十方佛已七見佛與地結云見",
    "X28n0585_005:0027c01": "是地已八見座上世尊結云見諸佛已九見釋迦",
    "X28n0585_005:0027c02": "分身結云淨眼根已十見多寶佛塔結云見多寶",
    "X28n0585_005:0027c03": "佛塔已過是則入無生忍位玄文謂之境界四教",
    "X28n0585_005:0027c04": "義三昧儀謂之證相名異義同慧覺謂初普賢化",
    "X28n0585_005:0027c05": "乘白象變現境界乃至第十見靈山席得中持門",
    "X28n0585_005:0027c06": "境界智涌謂初見普賢菩薩境界乃至第十見南",
    "X28n0585_005:0027c07": "方旃檀德佛境界艸菴謂十方諸佛為一境界釋",
    "X28n0585_005:0027c08": "迦二分身三多寶四及六根清淨為十竹庵謂十",
    "X28n0585_005:0027c09": "信心為境界證悟云初標經云樂見普賢菩薩色",
    "X28n0585_005:0027c10": "身者一也樂見多寶佛塔者二也樂見釋迦三也",
    "X28n0585_005:0027c11": "及分身諸佛者四也樂得六根清淨者前別標四",
    "X28n0585_005:0027c12": "後總標六足成十也於四別中結其一曰是名始",
    "X28n0585_005:0027c13": "觀普賢菩薩最初境界復於六中結其一曰是名",
    "X28n0585_005:0027c14": "眼根初境界相四別中普賢既名境界餘多寶等",
    "X28n0585_005:0027c15": "豈更異途六中眼根復名境界餘五可知次釋云",
    "X28n0585_005:0027c16": "從不入三昧但誦持故(止)諸佛如來真實法子是",
    "X28n0585_005:0027c17": "普賢境界次從汝行大乘(止)坐獅子座是釋迦境",
    "X28n0585_005:0027c18": "界次從淨眼根已(止)見多寶佛塔是多寶境界四",
    "X28n0585_005:0027c19": "分身境界者應知普賢多寶釋迦皆有分身佛但",
    "X28n0585_005:0027c20": "作一種境界標之若了一佛分身亦了各各分身",
    "X28n0585_005:0027c21": "故經文中標在三種之後云及分身諸佛者及字",
    "X28n0585_005:0027c22": "兼之佛言巧矣餘六境界經文的然祖源記云一",
    "X28n0585_005:0027c23": "經前後二處摩頭荊溪指後為入住也。",
    "X28n0585_005:0027c24": "大師位次",
    "X28n0585_005:0028a01": "玅玄(五)(八)若大乘懺悔發初隨喜圓信之心獲一旋陀",
    "X28n0585_005:0028a02": "羅尼已不可向人說雖種種分別亦不可解況後諸",
    "X28n0585_005:0028a03": "位二乘尚不聞其名豈凡人能說此語有意大師自",
    "X28n0585_005:0028a04": "說己證也。",
    "X28n0585_005:0028a05": "籤(五)(廿一)一旋陀羅尼者此經列三陀羅尼下文釋云",
    "X28n0585_005:0028a06": "旋假入空名之為旋旋空入假名百千萬億中道實",
    "X28n0585_005:0028a07": "相名為法音今舉三中之初以劣況勝故云一旋約",
    "X28n0585_005:0028a08": "位豎明雖在六根七信已前今通明之乃在初心次",
    "X28n0585_005:0028a09": "文中言此語有意者如智者大師初見南嶽所證之",
    "X28n0585_005:0028a10": "法即此初陀羅尼也何由可向下類人說令他解己",
    "X28n0585_005:0028a11": "所證法耶此即章安述大師已證可知。",
    "X28n0585_005:0028a12": "玅玄(五)(八)十信之位伏道轉強發得似解破界內見思",
    "X28n0585_005:0028a13": "界內界外無知塵沙如經文云得三陀羅尼但名似",
    "X28n0585_005:0028a14": "道未是真道旋陀羅尼是旋假入真百千旋陀羅尼",
    "X28n0585_005:0028a15": "是旋真入俗法音方便正是伏道未得入中(云云)若",
    "X28n0585_005:0028a16": "入初住得真法音陀羅尼正破無明始名斷道見佛",
    "X28n0585_005:0028a17": "性常住第一義理名圓教無生忍。",
    "X28n0585_005:0028a18": "籤(六)(一)陀羅尼此云總持此三各能總持諸法如云一",
    "X28n0585_005:0028a19": "空一切空等假中亦然故名為總疏云旋者轉也轉",
    "X28n0585_005:0028a20": "一切法皆悉入空言百千萬億者以從數故故名為",
    "X28n0585_005:0028a21": "假中道法音能作體內方便故也此三祇是一心三",
    "X28n0585_005:0028a22": "觀持一切法通名總持此中即是相似三總持也(云云)",
    "X28n0585_005:0028a23": "若入初住得真法音者謂破無明證真法性。",
    "X28n0585_005:0028a24": "止觀(一)(二)安禪而化位居五品故經云施四百萬億那",
    "X28n0585_005:0028b01": "由佗國人一一皆與七寶又化令得六通不如初隨",
    "X28n0585_005:0028b02": "喜人百千萬倍況五品耶(云云)大經云是初依菩薩",
    "X28n0585_005:0028b03": "輔行(一上)(十四)安禪而化至五品等者此出臨終行位也",
    "X28n0585_005:0028b04": "(云云)吾不領眾必淨六根以損己益佗但位居五品",
    "X28n0585_005:0028b05": "(云云)然大師生存常願生兜率臨終乃云觀音來迎",
    "X28n0585_005:0028b06": "當知軌物隨機順緣設化不可一準故經云去引證",
    "X28n0585_005:0028b07": "大師五品功多(云云)初品最小其功尚多況第五品",
    "X28n0585_005:0028b08": "耶此證大師居第五品其德深也(云云)若準圓位五",
    "X28n0585_005:0028b09": "品六根並名初依未斷無明名具煩惱亦得名為觀",
    "X28n0585_005:0028b10": "行相似知祕密藏。",
    "X28n0585_005:0028b11": "別傳(三)思師歎曰非爾弗證非我莫識所入定者法",
    "X28n0585_005:0028b12": "華三昧前方便也所發持者初旋陀羅尼也(五品六根俱是",
    "X28n0585_005:0028b13": "圓方便位品對六根故名前也)。",
    "X28n0585_005:0028b14": "玅玄(七)(四)能旋假入空即是下中上藥艸等益亦是小",
    "X28n0585_005:0028b15": "樹益得百千旋陀羅尼即大樹益得法音方便陀羅",
    "X28n0585_005:0028b16": "尼是相似實益若有須臾聞即得究竟三菩提即得",
    "X28n0585_005:0028b17": "真實益。",
    "X28n0585_005:0028b18": "籤(七)(廿七)言旋假入空即三艸等益者五品為小艸七",
    "X28n0585_005:0028b19": "信為中艸上艸亦在五品位中以同三藏未斷惑故",
    "X28n0585_005:0028b20": "八信已上為小樹十信伏無明為大樹初住已上即",
    "X28n0585_005:0028b21": "實事益雖分七益位必在圓。",
    "X28n0585_005:0028b22": "文句(十)(卅三)三昧與陀羅尼體一而用異寂用為三昧",
    "X28n0585_005:0028b23": "持用名陀羅尼又色身變現名三昧音聲辯說名陀",
    "X28n0585_005:0028b24": "羅尼上品云初得一切色身三昧轉身得一切語言",
    "X28n0585_005:0028c01": "陀羅尼當知音聲猶是色法故言體一用異又舌根",
    "X28n0585_005:0028c02": "清淨名陀羅尼餘根清淨名三昧都是六根清淨法",
    "X28n0585_005:0028c03": "門耳。",
    "X28n0585_005:0028c04": "玅樂(十)(卅五)上品云初得等者上藥王品云過去名一",
    "X28n0585_005:0028c05": "切眾生喜見菩薩於日月淨明德佛法中得現一切",
    "X28n0585_005:0028c06": "色身三昧後重生其國於淨德王家忽然化生白其",
    "X28n0585_005:0028c07": "父言我先已得解一切語言陀羅尼既云轉身得一",
    "X28n0585_005:0028c08": "切語言即似轉身方得若云我先已得即似指先所",
    "X28n0585_005:0028c09": "得色身三昧即此三昧亦名語言陀羅尼故云猶是",
    "X28n0585_005:0028c10": "色法猶是之言表與前同故此語言與色身但是身",
    "X28n0585_005:0028c11": "口之異豈可現身不能說法但從事別其理必同故",
    "X28n0585_005:0028c12": "作異名消文最便此則圓門三昧陀羅尼必是體同",
    "X28n0585_005:0028c13": "名異三昧從定陀羅尼從慧即不思議之定慧故得",
    "X28n0585_005:0028c14": "互用準下釋中三輪具足又舌下判三昧與陀羅尼",
    "X28n0585_005:0028c15": "祇是真位六根耳。",
    "X28n0585_005:0028c16": "文句(二)(十五)空觀觀心但有名字即聞持陀羅尼假觀",
    "X28n0585_005:0028c17": "觀心無量心心心數法皆是法門即行持陀羅尼中",
    "X28n0585_005:0028c18": "觀觀心心即實相即是義持陀羅尼。",
    "X28n0585_005:0028c19": "法界次第(下)一聞持陀羅尼(亦曰名持)二分別陀羅尼(亦曰",
    "X28n0585_005:0028c20": "義持)三入音聲陀羅尼(亦曰行持)。",
    "X28n0585_005:0028c21": "淨名疏(一)(卅三)(云云)。",
    "X28n0585_005:0028c22": "或云大師正是五品即十信故得陀羅尼此又妨",
    "X28n0585_005:0028c23": "別傳吾不領眾必淨六根以損己益佗但位居五",
    "X28n0585_005:0028c24": "品之文。",
    "X28n0585_005:0029a01": "或問文句與法界次第對二持不同者何曰凡百",
    "X28n0585_005:0029a02": "對當隨便取義不可一準法界次第取出假義故",
    "X28n0585_005:0029a03": "以義持對假是中道行故以行持對中文句取行",
    "X28n0585_005:0029a04": "持是行行邊故對假義持是中道義故對中故知",
    "X28n0585_005:0029a05": "二文各有所以籤云約位豎明雖在六根七信已",
    "X28n0585_005:0029a06": "前今通明之乃在初心且初心橫通如何便證空",
    "X28n0585_005:0029a07": "持耶曰豎別約位也橫通約觀也斷惑入位與空",
    "X28n0585_005:0029a08": "相應雖在七信觀心豁解持因靜發不隔初心。",
    "X28n0585_005:0029a09": "六重本迹",
    "X28n0585_005:0029a10": "玅玄(七)(七)。",
    "X28n0585_005:0029a11": "理事&;(觀一切法空如實相但以因緣有從顛倒生)&;(安樂行)&;迹&;",
    "X28n0585_005:0029a12": "理教&;(是法不可示言辭相寂滅以方便力故為五比丘說)&;(方便品)&;迹&;",
    "X28n0585_005:0029a13": "教行&;(諸法從本來常自寂滅相佛子行道已來世得作佛)&;(方便品)&;迹&;",
    "X28n0585_005:0029a14": "體用&;(吾從成佛已來甚大久遠若斯但以方便教化眾生)&;(壽量品)&;本&;",
    "X28n0585_005:0029a15": "實權&;(是我方便諸佛亦然)&;(藥艸喻品)&;本&;",
    "X28n0585_005:0029a16": "已今&;(諸佛法久後要當說真實)&;(方便品)&;本&;",
    "X28n0585_005:0029a17": "釋籤(八)(一末)第六已今已即是迹即指迹門及諸迹教",
    "X28n0585_005:0029a18": "今即是本即指本門本門已前皆名為已踊出已後",
    "X28n0585_005:0029a19": "方名為今故云已說事理乃至權實名之為迹今說",
    "X28n0585_005:0029a20": "事理乃至權實皆名為本故知若無迹中事理乃至",
    "X28n0585_005:0029a21": "權實何能顯於長遠之本又已今之言雖異前五亦",
    "X28n0585_005:0029a22": "是一往指於壽量名為今本若望初本則應又簡已",
    "X28n0585_005:0029a23": "今不同法華已前諸經已今仍屬於迹今經所明乃",
    "X28n0585_005:0029a24": "是真明久遠之本即是已說已今為迹今說已今為",
    "X28n0585_005:0029b01": "本方是實說所以六門引證之文前三引迹後三引",
    "X28n0585_005:0029b02": "本者何然前三復通本之與迹俱有事理乃至教行",
    "X28n0585_005:0029b03": "體用等三通中復別既云本用本權非迹文能顯況",
    "X28n0585_005:0029b04": "以本門為今灼然不可引迹為是義故三引迹文三",
    "X28n0585_005:0029b05": "引本文又前之三文既在於因本因狹故但以迹例",
    "X28n0585_005:0029b06": "本故但引迹門。",
    "X28n0585_005:0029b07": "玅玄六重本迹唯體用一重是引本文為證餘五",
    "X28n0585_005:0029b08": "皆迹文也而釋籤云前三引迹後三引本者斯葢",
    "X28n0585_005:0029b09": "記主點經玄意實權已今即指迹文為本文耳故",
    "X28n0585_005:0029b10": "云今說已今為本方是實說然則前三不指迹為",
    "X28n0585_005:0029b11": "本何也曰前三既通但以迹例本後三既是通中",
    "X28n0585_005:0029b12": "復別故須指迹為本可看通別兩字此例甚多如",
    "X28n0585_005:0029b13": "文句(一)(三)明本迹一釋初引壽量我成佛已來甚大",
    "X28n0585_005:0029b14": "久遠又方便品云我本立誓願普令一切眾亦同",
    "X28n0585_005:0029b15": "得此道又五百授記品云內祕菩薩行外現是聲",
    "X28n0585_005:0029b16": "聞玅樂(一)(十一)初正引本文次方便下引迹文以迹",
    "X28n0585_005:0029b17": "中文密示本意故若顯露說即迹中本迹下文顯",
    "X28n0585_005:0029b18": "已通得引用又玅樂(三)(卅九)然此八中前七迹門第",
    "X28n0585_005:0029b19": "八本門本雖未至權實理徧故下文云是我方便",
    "X28n0585_005:0029b20": "諸佛亦然故方便之名通於本迹此既玄釋不同",
    "X28n0585_005:0029b21": "消文或云前三是從本垂迹之文後三是發迹顯",
    "X28n0585_005:0029b22": "本之文故云三引迹文或云玄譚大旨不分本迹",
    "X28n0585_005:0029b23": "之殊或云文在本門但文暫偶有同迹門文故或",
    "X28n0585_005:0029b24": "云荊溪文誤或云前三是因為迹後三是果為本",
    "X28n0585_005:0029c01": "或云別含本意故云三引本文。",
    "X28n0585_005:0029c02": "本迹比決",
    "X28n0585_005:0029c03": "玅玄(七)(九)若娑婆為墨東行千界方下一點點不點等",
    "X28n0585_005:0029c04": "盡抹為塵一塵一劫復過於是百千萬億那由佗劫",
    "X28n0585_005:0029c05": "彌勒補處以出假種智直數世界尚不能知況數其",
    "X28n0585_005:0029c06": "塵寧當得盡特是如來巧喻顯其長遠之相況以世",
    "X28n0585_005:0029c07": "智巧歷算數耶文云我以佛眼觀彼久遠猶若今也",
    "X28n0585_005:0029c08": "唯佛能知如此久遠皆是迹因非本因也。",
    "X28n0585_005:0029c09": "釋籤(八)(二)文中云娑婆為墨至寧當得盡者此引迹門",
    "X28n0585_005:0029c10": "化城品文不合引於彌勒等言彌勒不知文在本門",
    "X28n0585_005:0029c11": "或是借於本中之文來此況喻假使迹中三千塵點",
    "X28n0585_005:0029c12": "補處智力亦不能知若定用迹文則應除彌勒等二",
    "X28n0585_005:0029c13": "十五字義理即順師云恐別有意然雖引彌勒語勢",
    "X28n0585_005:0029c14": "稍殊彼本門文但云我等住阿惟越致地於是事中",
    "X28n0585_005:0029c15": "亦所不達今此文中以出假智數世界不知況其塵",
    "X28n0585_005:0029c16": "數若取知塵祇應合用出假智耳是故應用前文說",
    "X28n0585_005:0029c17": "也。",
    "X28n0585_005:0029c18": "大師引經畢斷云唯佛能知如此久遠則自彌勒",
    "X28n0585_005:0029c19": "補處而下皆不能知乃約意說耳非謂借用本迹",
    "X28n0585_005:0029c20": "文也只因記主作本迹文看神智又以本門彌勒",
    "X28n0585_005:0029c21": "不知塵點之界望不下塵猶是喻迹者非是。",
    "X28n0585_005:0029c22": "四佛迹因",
    "X28n0585_005:0029c23": "玅玄(七)(十一)或言昔為摩納值燃燈佛五華奉散布髮",
    "X28n0585_005:0029c24": "掩泥躍身虗空得無生忍佛與授記號釋迦文大品",
    "X28n0585_005:0030a01": "亦云華嚴城內得記義與此同並云斷惑故知通佛",
    "X28n0585_005:0030a02": "行因之相也或言昔為寶海梵志刪提嵐國寶藏佛",
    "X28n0585_005:0030a03": "所行大精進十方佛送華供養既為寶藏佛父又是",
    "X28n0585_005:0030a04": "彌陀之師稱其功德不可思議故知是別圓行因之",
    "X28n0585_005:0030a05": "相。",
    "X28n0585_005:0030a06": "釋籤(八)(三)昔為摩納者具如瑞應然燈授記得無生忍",
    "X28n0585_005:0030a07": "故知是通佛也昔為寶海梵志具如悲華第二云有",
    "X28n0585_005:0030a08": "菩薩名寂意問佛其餘諸佛世界清淨今佛世尊何",
    "X28n0585_005:0030a09": "故處斯五濁而說三乘佛言淨不淨土皆本願故我",
    "X28n0585_005:0030a10": "於過去恒沙阿僧祇劫此佛世界名刪提嵐劫名善",
    "X28n0585_005:0030a11": "持輪王名無諍念王四天下有一臣名曰寶海是梵",
    "X28n0585_005:0030a12": "志種善知占相時生一子三十二相八十種好諸天",
    "X28n0585_005:0030a13": "常來供養因為作字名曰寶藏後出家成道亦名寶",
    "X28n0585_005:0030a14": "藏轉法輪度眾生已次遊聚落為聖王說法已王請",
    "X28n0585_005:0030a15": "安居王之七寶亦自申供養王有千子亦各三月供",
    "X28n0585_005:0030a16": "養廣如經說乃至滿二百五十年後寶海來至佛所",
    "X28n0585_005:0030a17": "得記作佛十方微塵世界眾生凡是寶海先所化者",
    "X28n0585_005:0030a18": "一時成道寶海次勸輪王發心次勸太子發心次令",
    "X28n0585_005:0030a19": "諸天八部發心乃至三千世界皆發菩提心次於畜",
    "X28n0585_005:0030a20": "生地獄道中一一眾生前現一佛身令得離苦七年",
    "X28n0585_005:0030a21": "之中人天八部無欲心者皆興供養又是彌陀之師",
    "X28n0585_005:0030a22": "者彼授記品彼佛先入三昧現十方淨土集諸菩薩",
    "X28n0585_005:0030a23": "先授寶海記次授彌陀記次授輪王太子記云汝觀",
    "X28n0585_005:0030a24": "人天及三惡道生大悲心斷諸苦惱令住安樂今當",
    "X28n0585_005:0030b01": "字汝為觀世音等輪王太子乃至一切諸天世人莫",
    "X28n0585_005:0030b02": "不皆是梵志勸其發心故皆是師。",
    "X28n0585_005:0030b03": "瑞應經文玄籤取斷惑邊證通菩薩也而四教儀",
    "X28n0585_005:0030b04": "引布髮掩泥證三藏第二僧祇者不取得忍故也",
    "X28n0585_005:0030b05": "別圓因中以父子言則寶海為寶藏佛父以師資",
    "X28n0585_005:0030b06": "言則寶藏為寶海之師授記品文先授寶海記次",
    "X28n0585_005:0030b07": "授彌陀記則寶藏是彌陀授記之師寶海乃勸彌",
    "X28n0585_005:0030b08": "陀發心之師非謂寶海授彌陀記也籤云寶海次",
    "X28n0585_005:0030b09": "授彌陀記多寶海兩字余撿大慈與聖水古藏中",
    "X28n0585_005:0030b10": "瑞應悲華二經得其說云爾。",
    "X28n0585_005:0030b11": "四佛成道",
    "X28n0585_005:0030b12": "玅玄(七)(十二)或言道樹艸座三十四心見思俱斷(云云)",
    "X28n0585_005:0030b13": "此即三藏佛果相也或言道樹天衣為座(云云)此即",
    "X28n0585_005:0030b14": "通佛果成相也或言寂滅道場七寶華為座(云云)此",
    "X28n0585_005:0030b15": "是別佛果成相也或言道場以虗空為座(云云)此即",
    "X28n0585_005:0030b16": "圓佛果成相也。",
    "X28n0585_005:0030b17": "西域記(轉字函第八卷)菩提樹垣正中有金剛座昔賢劫初",
    "X28n0585_005:0030b18": "成與大地俱起據三千大千世界之中下極金輪上",
    "X28n0585_005:0030b19": "侵地際金剛所成周百餘步賢劫千佛坐之而入金",
    "X28n0585_005:0030b20": "剛定故曰金剛座焉(云云)菩提樹者即畢鉢羅之樹",
    "X28n0585_005:0030b21": "也(云云)。",
    "X28n0585_005:0030b22": "文句(一)(八)單現尊特相坐蓮華臺受佛職者即別佛自",
    "X28n0585_005:0030b23": "覺覺佗。",
    "X28n0585_005:0030b24": "玅樂(一)(廿四)或云三世諸佛皆色究竟成無上道並別",
    "X28n0585_005:0030c01": "佛相(云云)。",
    "X28n0585_005:0030c02": "先達謂只一金剛寶座成道四機所見不同而說",
    "X28n0585_005:0030c03": "者昧於轉法輪相以難通佛何處成道嗟夫或問",
    "X28n0585_005:0030c04": "別佛於究竟天成無上道何耶此葢教門權說耳",
    "X28n0585_005:0030c05": "有云此天在六欲四禪十天之頂以表佛居十地",
    "X28n0585_005:0030c06": "之上又以順彼天形頂冠成道又以實報土相別",
    "X28n0585_005:0030c07": "教所化純是菩薩皆是寶冠種種莊嚴。",
    "X28n0585_005:0030c08": "寂光有相",
    "X28n0585_005:0030c09": "玅玄(七)(十三)或言其佛住處名常寂光者即究竟土也",
    "X28n0585_005:0030c10": "寂光理通如鏡如器諸土別異如像如飯。",
    "X28n0585_005:0030c11": "釋籤(八)(五)言常寂光土者又二先標次釋如本門中地",
    "X28n0585_005:0030c12": "踊菩薩下方空中住從地出已亦詣虗空七寶玅塔",
    "X28n0585_005:0030c13": "彼此虗空俱是寂光寂光理通如鏡如器等者譬如",
    "X28n0585_005:0030c14": "諸天共寶器食如止觀第三記。",
    "X28n0585_005:0030c15": "釋籤(七)(三十)外謂託彼依正色心即空假中即空假中",
    "X28n0585_005:0030c16": "玅故色心體絕唯一實性無空假中色心宛然豁同",
    "X28n0585_005:0030c17": "真淨無復眾生七方便異不見國土淨穢差品而帝",
    "X28n0585_005:0030c18": "網依正終自炳然。",
    "X28n0585_005:0030c19": "玅樂(十)(十一)唯圓即觀一念三千三諦具足是則一心",
    "X28n0585_005:0030c20": "一切心一身一切身一土一切土一念俱觀若身心",
    "X28n0585_005:0030c21": "土若空假中更無前後故觀成時一心見一切心一",
    "X28n0585_005:0030c22": "身見一切身一土見一切土十方諸佛身中現故故",
    "X28n0585_005:0030c23": "於自心常寂光中徧見十方一切身土。",
    "X28n0585_005:0030c24": "淨名玄五(九)若思議解脫無有色心體若不思議有",
    "X28n0585_005:0031a01": "色心體。",
    "X28n0585_005:0031a02": "淨名疏(三)(十一)前三是權後一是實事理惑除正報即",
    "X28n0585_005:0031a03": "得佛果清淨依報即常寂光畢竟清淨。",
    "X28n0585_005:0031a04": "玅宗(上)(三)問下三淨土既皆有相則可論於金寶等事",
    "X28n0585_005:0031a05": "寂光之淨已全無相如何可說金寶華池及以瓊樹",
    "X28n0585_005:0031a06": "答經論中言寂光無相乃是已盡染礙之相非如太",
    "X28n0585_005:0031a07": "虗空無一物良由三惑究竟清淨則依正色心究竟",
    "X28n0585_005:0031a08": "明顯故大經云因滅是色獲得常色受想行識亦復",
    "X28n0585_005:0031a09": "如是仁王稱為法性五陰亦是法華世間相常大品",
    "X28n0585_005:0031a10": "色香無非中道是則名為究竟樂邦究竟金寶究竟",
    "X28n0585_005:0031a11": "華池究竟瓊樹又復此就捨穢究盡取淨窮源故苦",
    "X28n0585_005:0031a12": "域等判屬三障樂邦金寶以為寂光若就淨穢平等",
    "X28n0585_005:0031a13": "而譚則以究竟苦域泥沙而為寂光此之二說但順",
    "X28n0585_005:0031a14": "悉檀無不圓極問佛無上報是即理之事可論金等",
    "X28n0585_005:0031a15": "究竟寂光是即事之理豈有金等若其同有事理既",
    "X28n0585_005:0031a16": "混如何分於二土義耶答佛無上報是究竟始覺上",
    "X28n0585_005:0031a17": "品寂光是究竟本覺始本既極豈分二體應知二土",
    "X28n0585_005:0031a18": "縱分事理實非有無豈真善玅有而非理耶祕藏之",
    "X28n0585_005:0031a19": "理豈同小空故此事理二名一體以復本故名無上",
    "X28n0585_005:0031a20": "報事也以復本故名上寂光理也故玅樂云修得四",
    "X28n0585_005:0031a21": "德本有四德二義齊等方是遮那身土之相況淨名",
    "X28n0585_005:0031a22": "疏顯將寂光為佛依報故知定執報土有金寶等寂",
    "X28n0585_005:0031a23": "光定無斯乃迷名全不知義矣。",
    "X28n0585_005:0031a24": "玅宗(中)(七)初尅體立名前三在事故從居人修斷因果",
    "X28n0585_005:0031b01": "而立土名此土屬理故從本體三德為名。",
    "X28n0585_005:0031b02": "觀音疏記(下)(十七)大乘法性體本常住即是一切色心",
    "X28n0585_005:0031b03": "之源何者小謂色心因見思有故因縛斷其果永亡",
    "X28n0585_005:0031b04": "大說色心因惑生滅不因惑有體是法性見思若盡",
    "X28n0585_005:0031b05": "無明全在則當真諦法性色心方便生滅無明分破",
    "X28n0585_005:0031b06": "本性分顯義當中道法性色心實報生滅無明究盡",
    "X28n0585_005:0031b07": "則復本性常住色心離生滅相常寂光也。",
    "X28n0585_005:0031b08": "法性之體常住不變寂而常照名為寂光是諸佛",
    "X28n0585_005:0031b09": "之住處是眾生之性本是天下傳佛法之宗極天",
    "X28n0585_005:0031b10": "台所譚玅在於此故得玅宗斷云寂光有相然此",
    "X28n0585_005:0031b11": "寂光法性之體體備依正色心相相宛然法法即",
    "X28n0585_005:0031b12": "性豈同小乘真空法性斷空無體冥寂而已法智",
    "X28n0585_005:0031b13": "尊者玅悟寂光具足諸相故達一家所判法門名",
    "X28n0585_005:0031b14": "義無間高下己佗無不理性本具若譚一性則曰",
    "X28n0585_005:0031b15": "性雖是一而無定一之性故使三千色心相相宛",
    "X28n0585_005:0031b16": "爾豈非達本謂一性具足自佗故說二造則曰理",
    "X28n0585_005:0031b17": "事二造各具三千豈非達本並由理具方有事用",
    "X28n0585_005:0031b18": "故說三身則曰但無隨情染礙之三非無性具微",
    "X28n0585_005:0031b19": "玅身等豈非達體謂平等法身亦具三德故說四",
    "X28n0585_005:0031b20": "土則曰無明究盡則復本性常住色心常寂光也",
    "X28n0585_005:0031b21": "豈非達依正二報在一念故說五住則曰五住正",
    "X28n0585_005:0031b22": "習同在一念即惑為觀豈非達理毒性惡故說六",
    "X28n0585_005:0031b23": "即則曰應知圓家明理已具三千豈非達毗盧身",
    "X28n0585_005:0031b24": "土不逾下凡之一念故以此例之一家教觀體用",
    "X28n0585_005:0031c01": "修性種種名義種種法門無不通達也且寘此事",
    "X28n0585_005:0031c02": "然三乘偏教尚有所證豈圓人所證破壞法體而",
    "X28n0585_005:0031c03": "空寂無相耶若言圓理無相智性故異但空今問",
    "X28n0585_005:0031c04": "此之智性豈非但是覺知性耶別教菩薩何嘗不",
    "X28n0585_005:0031c05": "達但中佛性有覺知耶只由但中不具諸法便異",
    "X28n0585_005:0031c06": "圓理矣學者應知玅宗文有二義初明捨穢究盡",
    "X28n0585_005:0031c07": "取淨窮源以苦域泥沙為三土樂邦金寶為寂光",
    "X28n0585_005:0031c08": "豈非離義次約淨穢平等苦域泥沙全是寂光豈",
    "X28n0585_005:0031c09": "非即義此則若即若離二者有相今更細求只於",
    "X28n0585_005:0031c10": "淨穢平等即義之中便有離義以由圓人所見三",
    "X28n0585_005:0031c11": "土染礙全是寂光之相偏人所見染礙宛爾豈非",
    "X28n0585_005:0031c12": "即中便有離義或問所說寂光有相三諦之中為",
    "X28n0585_005:0031c13": "是何諦曰寂光之體實相玅理也實相之理三諦",
    "X28n0585_005:0031c14": "具足又問玅樂云常寂光土端醜斯亡略記(上之上三)",
    "X28n0585_005:0031c15": "云寂光無相故三皆泯又云以寂光中色質永寂",
    "X28n0585_005:0031c16": "此文云何曰寂光法性玅體之相正是真空冥寂",
    "X28n0585_005:0031c17": "之相端醜斯亡之相亡泯無相之相如是之相名",
    "X28n0585_005:0031c18": "寂光相真善玅有微玅相也雜編曰輔行云常寂",
    "X28n0585_005:0031c19": "光土清淨法身無能莊嚴無所莊嚴為眾生故而",
    "X28n0585_005:0031c20": "取三土故知寂光無染礙之相亦無依正之相評",
    "X28n0585_005:0031c21": "曰此說寂光法身皆是體性法門法法稱性故無",
    "X28n0585_005:0031c22": "能嚴所嚴非謂無相也故知四明一者深得文義",
    "X28n0585_005:0031c23": "二者玅悟法體三者通達義門淨覺反是雜編又",
    "X28n0585_005:0031c24": "曰玅樂明三身說法不說法云法定不說報通二",
    "X28n0585_005:0032a01": "義應化定說若其相即俱說俱不說前所謂法身",
    "X28n0585_005:0032a02": "寂光定無相應身諸土定有相等葢準此也評曰",
    "X28n0585_005:0032a03": "文意因破華嚴新經譯師法身說法且說法自是",
    "X28n0585_005:0032a04": "被機應用法身法體何得有說故曰法定不說今",
    "X28n0585_005:0032a05": "自明寂光性具之相安可例此而欲使性具斷無",
    "X28n0585_005:0032a06": "耶雜編又曰淨名疏云土有事理事即應身之域",
    "X28n0585_005:0032a07": "理即極智所照之境而智理虗寂本無境智之殊",
    "X28n0585_005:0032a08": "豈有能所之別但以隨機應物說有真應故明事",
    "X28n0585_005:0032a09": "理也評曰此約平等性體自行所證本離言說四",
    "X28n0585_005:0032a10": "土皆亡但隨機則說有四土且非寂光定無三土",
    "X28n0585_005:0032a11": "定有如云智理虗寂本無境智之殊亡寂光也豈",
    "X28n0585_005:0032a12": "有能所之別亡三土也。",
    "X28n0585_005:0032a13": "偏圓權實",
    "X28n0585_005:0032a14": "玅玄(七)(二十)問中間有偏圓權實而同稱是權者亦應",
    "X28n0585_005:0032a15": "同稱為偏耶答通義則爾別義不然偏圓約法法則",
    "X28n0585_005:0032a16": "已定故偏非圓圓非偏權實約教迹中施設同皆是",
    "X28n0585_005:0032a17": "假故就假論權耳。",
    "X28n0585_005:0032a18": "釋籤(八)(十)問意者本成已後中間垂迹偏圓權實同稱",
    "X28n0585_005:0032a19": "權者以是迹故故皆是權權即是偏亦可悉皆稱為",
    "X28n0585_005:0032a20": "偏耶次答別義者不例法既已定在本在迹定偏定",
    "X28n0585_005:0032a21": "圓教則不爾在本則權實俱本本故是實在迹則權",
    "X28n0585_005:0032a22": "實俱迹迹故名權。",
    "X28n0585_005:0032a23": "文句(九)(四)亦不輕慢者不倚圓篾偏重實輕權也。",
    "X28n0585_005:0032a24": "玅樂(九)(十一)不倚圓者佛尚以異方便及餘深法用助",
    "X28n0585_005:0032b01": "正道後學順教豈可固違習實尚微而篾偏小須順",
    "X28n0585_005:0032b02": "佛旨將護物機問偏圓與權實何所答通則不別別",
    "X28n0585_005:0032b03": "論小異偏圓約教權實約法法即教下所詮通於理",
    "X28n0585_005:0032b04": "智行等。",
    "X28n0585_005:0032b05": "玅玄云偏圓約法權實約教玅樂云偏圓約教權",
    "X28n0585_005:0032b06": "實約法生起文勢各有所以玅玄乃以偏圓權實",
    "X28n0585_005:0032b07": "同稱為權對偏作並故有通別之答別義不例何",
    "X28n0585_005:0032b08": "者偏圓約法則定權實約教則不爾故知不可通",
    "X28n0585_005:0032b09": "稱為偏也文句既云不倚圓篾偏又云重實輕權",
    "X28n0585_005:0032b10": "故記主因此而問亦有通別之答別則小異徧圓",
    "X28n0585_005:0032b11": "約能詮教權實約所詮法能所有殊故云小異故",
    "X28n0585_005:0032b12": "知二文義意永別艸菴謂玅樂文誤當以玄文為",
    "X28n0585_005:0032b13": "正者失矣。",
    "X28n0585_005:0033a01": "三不退",
    "X28n0585_005:0034a01": "玅玄(七)(廿二)華嚴中明阿鞞跋致多明事數。",
    "X28n0585_005:0034a02": "釋籤(八)(十二)言華嚴明阿鞞跋致多明事數者(云云)又",
    "X28n0585_005:0034a03": "不退位高下不同若是地前行不退位但聞事數知",
    "X28n0585_005:0034a04": "事即理故開權顯實得入初地念不退位能達此權",
    "X28n0585_005:0034a05": "即是實相豈可離此別求實相為對跋致故云初地",
    "X28n0585_005:0034a06": "文句(二)(十二)不退轉者約位行念論不退應四種分別",
    "X28n0585_005:0034a07": "不生三惡道位不退不生邊地諸根完具不受女身",
    "X28n0585_005:0034a08": "即行不退常識宿命即念不退具此名阿鞞跋致地",
    "X28n0585_005:0034a09": "三藏義也若六心已前輕毛菩薩信根未立其位猶",
    "X28n0585_005:0034a10": "退七心已上從初地至六地不退為凡夫二乘名位",
    "X28n0585_005:0034a11": "不退雖正使已盡而未能徧修萬行其行猶退至七",
    "X28n0585_005:0034a12": "地名行不退而猶起二乘念故有念退至八地道觀",
    "X28n0585_005:0034a13": "雙流入法流水名念不退此名阿鞞跋致地此乃三",
    "X28n0585_005:0034a14": "乘共十地之義耳地師云十住是證不退十行是位",
    "X28n0585_005:0034a15": "不退十回向是行不退十地是念不退此是別教義",
    "X28n0585_005:0034a16": "不會此經今所不用瓔珞云初地三觀現前心心寂",
    "X28n0585_005:0034a17": "滅自然流入此亦別教不退今亦不用若華嚴明初",
    "X28n0585_005:0034a18": "住得如來一身無量身具三不退此圓教不退此是",
    "X28n0585_005:0034a19": "一實事今用此判位也。",
    "X28n0585_005:0034a20": "玅樂(二)(廿一)具此名跋致者阿者無也跋致者退也第",
    "X28n0585_005:0034a21": "三祇時橫得三不退故離五障時三義俱得即是第",
    "X28n0585_005:0034a22": "三僧祇通至百劫通是三不退也至此名為上忍故",
    "X28n0585_005:0034a23": "也次通教位引六心者通教地前無位可論借別位",
    "X28n0585_005:0034a24": "名以通其位即指別教七信已上入乾慧也故云初",
    "X28n0585_005:0034b01": "地至六地方名位不退或指地前假立七賢即以忍",
    "X28n0585_005:0034b02": "位為第六心依小乘位雖云忍位名位不退望菩薩",
    "X28n0585_005:0034b03": "乘猶名為退次別教中許地論師故不破(云云)圓位",
    "X28n0585_005:0034b04": "具三不退者若先以不次寄次第說者則七信名位",
    "X28n0585_005:0034b05": "不退八信已去名行不退初住已去名念不退今從",
    "X28n0585_005:0034b06": "初住已具三德名三不退故云具也般若是位離二",
    "X28n0585_005:0034b07": "死故解脫是行諸行具故法身名念證實境故(云云)。",
    "X28n0585_005:0034b08": "淨名疏(五)(卅四)但四教各三即位行念若三藏菩薩三",
    "X28n0585_005:0034b09": "不退者三祇行行入煖頂忍即是不退轉地若約數",
    "X28n0585_005:0034b10": "論以忍法三品分三不退若傍成論約四念處為位",
    "X28n0585_005:0034b11": "不退煖頂為行不退忍法為念不退若通教者從性",
    "X28n0585_005:0034b12": "地乃至羅漢六地齊功皆位不退辟支佛地七地齊",
    "X28n0585_005:0034b13": "功菩薩修方便即行不退八地菩薩道觀雙流名念",
    "X28n0585_005:0034b14": "不退若八地與辟支佛齊九地始是念不退也若別",
    "X28n0585_005:0034b15": "教者十住是位不退行向是行不退登地三觀現前",
    "X28n0585_005:0034b16": "即念不退若圓教者十信初心為位不退中心已來",
    "X28n0585_005:0034b17": "為行不退登初發心住即念不退復次十信相似三",
    "X28n0585_005:0034b18": "不退初住分真三不退前三權後一實。",
    "X28n0585_005:0034b19": "垂裕(七)(十三)荊溪云入煖等者應引俱舍煖必至涅槃",
    "X28n0585_005:0034b20": "頂終不斷善等若通教明三不退中六地齊功等者",
    "X28n0585_005:0034b21": "以與小共故得齊名所言皆者顯乘顯地性地已去",
    "X28n0585_005:0034b22": "皆不退也十信初心等者以十信位俱分初中二心",
    "X28n0585_005:0034b23": "之別八信至十信以為中心。",
    "X28n0585_005:0034b24": "玅宗(下)(廿二)疏牒阿耨不退釋云道種菩提等以阿耨",
    "X28n0585_005:0034c01": "多羅三藐三菩提翻為無上正等覺斯是行人心之",
    "X28n0585_005:0034c02": "本性所求之果於此不退其位有三若破見思名位",
    "X28n0585_005:0034c03": "不退則永不失超凡之位習種性也伏斷塵沙名行",
    "X28n0585_005:0034c04": "不退則永不失菩薩之行當性種性及道種性也若",
    "X28n0585_005:0034c05": "破無明名念不退則永不失中道正念聖種性也。",
    "X28n0585_005:0034c06": "夫四教三不退皆約菩薩言而對當位次葢隨文",
    "X28n0585_005:0034c07": "用與爾或問空有二宗對位不同者何曰數論約",
    "X28n0585_005:0034c08": "三祇行成橫得三不退成論約隨功涉位豎得三",
    "X28n0585_005:0034c09": "不退也然則何故玅樂唯對上忍曰數論三忍分",
    "X28n0585_005:0034c10": "對三不退者以由忍法皆三祇滿位故也若玅樂",
    "X28n0585_005:0034c11": "文此取六度已滿之位故當上忍又問三藏七賢",
    "X28n0585_005:0034c12": "並未斷惑云何橫豎得三不退曰此約利根進趣",
    "X28n0585_005:0034c13": "功能而說若鈍根人未免有退又問通三四地既",
    "X28n0585_005:0034c14": "斷見惑亦位不退何故至六地方不退耶曰此約",
    "X28n0585_005:0034c15": "借別名通而說若就當教而三四地亦不退也別",
    "X28n0585_005:0034c16": "圓可知。",
    "X28n0585_005:0034c18": "讀教記卷第五"
}