{
    "T51n2086_001:0866c09": "No. 2086",
    "T51n2086_001:0866c10": "北魏僧惠生使西域記",
    "T51n2086_001:0866c12": "魏神龜元年十一月冬。大后遣崇立寺比邱",
    "T51n2086_001:0866c13": "惠生與敦煌人宋雲。向西域取經。凡得百七",
    "T51n2086_001:0866c14": "十部。皆是大乘妙典。初發京師。西行四十日。",
    "T51n2086_001:0866c15": "至赤嶺。即國之西疆也。山無草木。有鳥鼠。同",
    "T51n2086_001:0866c16": "穴。又西行二十日。至吐谷渾國。又西行三千",
    "T51n2086_001:0866c17": "五百里。至鄯善城。又西行千六百里。至且末",
    "T51n2086_001:0866c18": "城。有呂光代胡時所作佛菩薩像。又西行千",
    "T51n2086_001:0866c19": "三百七十五里。至末城。又西行二十二里。至",
    "T51n2086_001:0866c20": "捍󱇆城。有于闐供佛之塔。其旁小塔數千。縣",
    "T51n2086_001:0866c21": "幡萬計。又西行八百七十八里。至于闐國。有",
    "T51n2086_001:0866c22": "國王所造覆盆浮圖一軀。有辟支佛靴。于今",
    "T51n2086_001:0866c23": "不爛。于闐境東西三千里。",
    "T51n2086_001:0866c24": "神龜二年七月二十九日。入朱駒波國。人民",
    "T51n2086_001:0866c25": "山居。不立屠殺。食自死肉。風俗語言。與于闐",
    "T51n2086_001:0866c26": "同。文學與婆羅門同。其國疆界。可五日行遍。",
    "T51n2086_001:0866c27": "八月入渴盤陀國界。西行六百里。登葱嶺山。",
    "T51n2086_001:0866c28": "復西行三日。至鉢孟城。三日至毒龍池。為昔",
    "T51n2086_001:0866c29": "盤陀王以婆羅門呪呪之。龍徙葱嶺西。去",
    "T51n2086_001:0867a01": "此地二千餘里。自發葱嶺步步漸高。如此四",
    "T51n2086_001:0867a02": "日。乃至嶺。依約中下。實天半矣。渴盤陀國。",
    "T51n2086_001:0867a03": "正在山頂。自葱嶺已西。水皆西流入西海。世",
    "T51n2086_001:0867a04": "人云。是天地之中。九月中旬。入鉢和國。高山",
    "T51n2086_001:0867a05": "深谷。險道如常。因山為城。氈服窟居。人畜相",
    "T51n2086_001:0867a06": "依。風雪勁切。有大雪山。望若玉峯。",
    "T51n2086_001:0867a07": "十月初旬入嚈噠國。居無城郭。隨逐水草。不",
    "T51n2086_001:0867a08": "識文字。年無盈𨳝。周十二月為一歲。受諸國",
    "T51n2086_001:0867a09": "貢獻。南至牒羅。北盡勅勒。東被于闐。西及",
    "T51n2086_001:0867a10": "波斯。四十餘國。皆來朝貢。最為強大。王帳周",
    "T51n2086_001:0867a11": "四十步。器用七寶。不信佛法。殺生血食。見魏",
    "T51n2086_001:0867a12": "使拜受詔書。去京師二萬餘里。十一月入波",
    "T51n2086_001:0867a13": "斯國。境土甚狹。七月行過。人居山谷。雪光耀",
    "T51n2086_001:0867a14": "日。十一月中旬入賒彌國。漸出葱嶺。磽角危",
    "T51n2086_001:0867a15": "峻。人馬僅通。鐵鎖懸度。下不見底。十二月",
    "T51n2086_001:0867a16": "初旬入烏場國。北接葱嶺。南連天竺。土氣和",
    "T51n2086_001:0867a17": "暖。原田膴膴。民物殷阜。國王菜食長齋。晨夜",
    "T51n2086_001:0867a18": "禮佛。日中以後。始治國事。鐘聲遍界。異花供",
    "T51n2086_001:0867a19": "養。聞魏使來。膜拜受詔。國中有如來晒衣履",
    "T51n2086_001:0867a20": "石之處。其餘佛跡。所至炳然每一佛跡。輒有",
    "T51n2086_001:0867a21": "寺塔履之。比丘戒行清苦。",
    "T51n2086_001:0867a22": "至正光元年四月中旬入乾陀羅國。土地與",
    "T51n2086_001:0867a23": "烏場國相似。本名業波羅。為嚈噠所滅。遂立",
    "T51n2086_001:0867a24": "勅勒為王。國中人民。悉是婆羅門。為嚈噠□",
    "T51n2086_001:0867a25": "典。而國王好殺。不信佛法。與罽賓爭境。連年",
    "T51n2086_001:0867a26": "戰鬪。師老民怨。坐受詔書。凶慢無禮。送使一",
    "T51n2086_001:0867a27": "寺。供給甚薄。西行至新頭大河。復西行十三",
    "T51n2086_001:0867a28": "日。至佛沙伏城。城郭端直。林泉茂盛。土饒珍",
    "T51n2086_001:0867a29": "寶。風俗淳善。名僧德泉道行高奇。石像莊嚴。",
    "T51n2086_001:0867b01": "通身金箔。有迦葉波佛跡。復西行一日。乘舟",
    "T51n2086_001:0867b02": "渡一深水。三百餘步。復西南行六十里。至乾",
    "T51n2086_001:0867b03": "陀羅城。有佛涅槃後二百年。國王迦尼迦所",
    "T51n2086_001:0867b04": "造雀離浮圖凡十二重。去地七百尺。基廣三",
    "T51n2086_001:0867b05": "百餘步。悉用文石為陛。塔內佛事。千變萬",
    "T51n2086_001:0867b06": "化。金盤晃朗。寶鐸和鳴。西域浮圖。最為第",
    "T51n2086_001:0867b07": "一。復西北行。渡一大水。至那迦邏國。有佛頂",
    "T51n2086_001:0867b08": "骨及佛手書梵字石塔銘。凡在烏場國二年。",
    "T51n2086_001:0867b09": "至正光二年還闕。"
}