{
    "T35n1732_01b:0022b11": "folio_1b 大方廣佛華嚴經搜玄分齊通智",
    "T35n1732_01b:0022b12": "方軌卷第一之下",
    "T35n1732_01b:0022b14": "終南山至相寺沙門智儼述",
    "T35n1732_01b:0022b15": "第五正本宗答文。大分為二：初觀五海等",
    "T35n1732_01b:0022b16": "明其本分；二明十智，即五海之智。初文有",
    "T35n1732_01b:0022b17": "二：一明承佛神力，顯不自力能入；二正",
    "T35n1732_01b:0022b18": "觀五海，審察其法。今此通說興教所為，有",
    "T35n1732_01b:0022b19": "十義：一成佛本願，故名諸佛本願經。以此",
    "T35n1732_01b:0022b20": "準之。二成菩薩本願，可知。三利益時機，可",
    "T35n1732_01b:0022b21": "知。四末代見聞益，可知。五欲顯本有理及",
    "T35n1732_01b:0022b22": "明修成因果二行。六辨因果二位增微不",
    "T35n1732_01b:0022b23": "同，如因中果、果中因者是，及明初麁次細",
    "T35n1732_01b:0022b24": "等。七明行位相對辨通局，此望同時可",
    "T35n1732_01b:0022b25": "知。八因果行位前後通局不同。九辨修德",
    "T35n1732_01b:0022b26": "相成之相。十欲顯阿含教輪圓淨，及約時",
    "T35n1732_01b:0022b27": "事顯真應二行相。此可思之。依尋下文八",
    "T35n1732_01b:0022b28": "會通有十義，至下會文可亦準之。若橫取",
    "T35n1732_01b:0022b29": "文，相顯可知。世界海者，答上世界海，為淨",
    "T35n1732_01b:0022c01": "土行成眾生住處。眾生海者，所化生也。答上",
    "T35n1732_01b:0022c02": "眾生海。法界業海者，業用也，成下法身耳。",
    "T35n1732_01b:0022c03": "欲樂諸根海者，通答上因行二句。三世諸佛",
    "T35n1732_01b:0022c04": "海者，辨佛化用廣周，答上三身十二句及化",
    "T35n1732_01b:0022c05": "用中六句。亦可此六句屬上諸根海，但心境",
    "T35n1732_01b:0022c06": "界異，以相顯根耳。亦可相即入業用海。二",
    "T35n1732_01b:0022c07": "十智者，分五：一告、二列名、三結難思、四許",
    "T35n1732_01b:0022c08": "說、五明說意耳。即上佛所與十智，今歎能",
    "T35n1732_01b:0022c09": "顯深法故也。亦少有不同者，對根別擬故",
    "T35n1732_01b:0022c10": "異耳。佛子者，有五義，如論。十智者，一世界",
    "T35n1732_01b:0022c11": "成敗清淨智，答上果問中佛世界一問。二眾",
    "T35n1732_01b:0022c12": "生界起智，答上果問中所化眾生海一句。三",
    "T35n1732_01b:0022c13": "法界智，答上能化法藥一句。四如來自在下，",
    "T35n1732_01b:0022c14": "答上三身德十二句。此一句即答上法身中",
    "T35n1732_01b:0022c15": "佛地佛持等三句。次淨轉法輪智，答上佛行",
    "T35n1732_01b:0022c16": "一句。次力無畏不共法智，答上報佛中佛力",
    "T35n1732_01b:0022c17": "佛勝法示現菩提等三句。次光明讚歎音聲",
    "T35n1732_01b:0022c18": "智，答上佛光明一句。次三種教化智，答上佛",
    "T35n1732_01b:0022c19": "眼耳佛智海等三輪化佛德。次三昧法門不",
    "T35n1732_01b:0022c20": "壞智，答上報佛三昧，以果德體故別答之。",
    "T35n1732_01b:0022c21": "次如來自在智，答上化用德中佛海等六句。",
    "T35n1732_01b:0022c22": "下廣文，隨相準釋上五海。初世界海十智中",
    "T35n1732_01b:0022c23": "世界成壞智，亦可通說下廣答也。此之十",
    "T35n1732_01b:0022c24": "智，即三世間智：一器世間、二眾生世間、第三",
    "T35n1732_01b:0022c25": "第四智正覺。次願轉法輪智，說前三世間行。",
    "T35n1732_01b:0022c26": "六力無畏不共智，依法成治，行力治魔，無",
    "T35n1732_01b:0022c27": "畏治外道，不共治二乘。七光明音聲智，以",
    "T35n1732_01b:0022c28": "佛事善成讚揚三寶。第八三種教化智，興隆",
    "T35n1732_01b:0022c29": "三寶使不斷絕。第九三昧法門不壞智，明",
    "T35n1732_01b:0023a01": "證智。十如來種種自在智，即後得智。又此說",
    "T35n1732_01b:0023a02": "前一海即具十智耳，以智法正助各相成",
    "T35n1732_01b:0023a03": "故。為五海依下三世間轉成十身，法相似",
    "T35n1732_01b:0023a04": "故。「如是」下，三結歎難說聞。四「我當」下顯承",
    "T35n1732_01b:0023a05": "力方許說。五「欲令」下明說意。又義言觀佛",
    "T35n1732_01b:0023a06": "五海十智說自十智。又通觀因地五海十",
    "T35n1732_01b:0023a07": "智說自十智，為起說方便智與本法施設",
    "T35n1732_01b:0023a08": "不同故。又亦可下別辨文中論土者是知習",
    "T35n1732_01b:0023a09": "境也，此可思準之，亦可唯佛地耳。又亦可",
    "T35n1732_01b:0023a10": "地前人說是智習境，地上菩薩及果人說是",
    "T35n1732_01b:0023a11": "證非習也。第六起分，文分二：初辨起益、二",
    "T35n1732_01b:0023a12": "毛孔讚歎。初文分二：一正起主伴定，有二",
    "T35n1732_01b:0023a13": "句：初起定、二不壞本體。二「一切三世三昧」",
    "T35n1732_01b:0023a14": "下辨起定益用，有二：初內益、二「動地」下外",
    "T35n1732_01b:0023a15": "事益，有三，動地及二益也。初用，文二：一此眾",
    "T35n1732_01b:0023a16": "益、二「如此」下他方益。此眾益有四：一得定、",
    "T35n1732_01b:0023a17": "二得內方便、三得外用辨智、四得大悲願",
    "T35n1732_01b:0023a18": "行。第二毛孔偈讚普賢德，文十四偈，即是加",
    "T35n1732_01b:0023a19": "讚光也。分二：初八明普賢菩薩自在盡佛",
    "T35n1732_01b:0023a20": "源底、次六偈明普賢應化及土普應眾生自",
    "T35n1732_01b:0023a21": "在成義。前八中，初三身業自在、次一口業",
    "T35n1732_01b:0023a22": "自在、次一行意業自在、次三總歎三業自在",
    "T35n1732_01b:0023a23": "盡佛境界。第七菩薩令眾增喜敬，文即說",
    "T35n1732_01b:0023a24": "分，有二：初令眾喜即授說方便、二正與法。",
    "T35n1732_01b:0023a25": "初文分二：初長行明重欲說意、二正說偈",
    "T35n1732_01b:0023a26": "令喜也。偈文分五：初十約佛歎德用深廣；",
    "T35n1732_01b:0023a27": "二「普賢菩薩」下四，明普賢善入能廣利物；三",
    "T35n1732_01b:0023a28": "「無量」下二，推功在佛；四「一切剎土」下二，釋普",
    "T35n1732_01b:0023a29": "賢益其功在佛意；五有二，結德勸聽，許說",
    "T35n1732_01b:0023b01": "在當。初文分四：初二總歎；次二歎佛功用；",
    "T35n1732_01b:0023b02": "次四舉眾生界及法難思，復能遍攝促入；次",
    "T35n1732_01b:0023b03": "二舉法利益。第二文有二：初二普賢善入、",
    "T35n1732_01b:0023b04": "次二明普賢利物勝能。普眼者，具五眼自在",
    "T35n1732_01b:0023b05": "智故普也。又具十眼也，理量等知，故云普",
    "T35n1732_01b:0023b06": "耳。次第二正說廣文。諸會能說人異者，唯〈阿",
    "T35n1732_01b:0023b07": "僧祇〉、〈小相〉二品佛自說，餘品別人說也。依《大",
    "T35n1732_01b:0023b08": "論》，說有五，一佛、二弟子、三神仙、四諸天、五",
    "T35n1732_01b:0023b09": "變化，此據出聲名句味。若望授與，即通情",
    "T35n1732_01b:0023b10": "與非情。又有五種說，如下文也。就文分",
    "T35n1732_01b:0023b11": "二：初廣出世界體相，即答上果德二十一",
    "T35n1732_01b:0023b12": "問；二「乃往過去」下，答上二問因法。初文分",
    "T35n1732_01b:0023b13": "三：一總明世界因緣等莊嚴十種事義；二「爾",
    "T35n1732_01b:0023b14": "時普賢菩薩欲分別」下，明此世界海集起因",
    "T35n1732_01b:0023b15": "緣之狀相；三「法界不可壞」下，以偈頌上二段",
    "T35n1732_01b:0023b16": "文。問：何故本分觀海說智，此說分廢智說",
    "T35n1732_01b:0023b17": "海而不具明，但論世界海者，何也？答：此為",
    "T35n1732_01b:0023b18": "立文者但成信解智而未盡海源。又世界",
    "T35n1732_01b:0023b19": "由智成，說海即是智。復此略明，顯互為詮",
    "T35n1732_01b:0023b20": "相故也。又此說由是方便相故，即是智也，此",
    "T35n1732_01b:0023b21": "須思之。初文分二：一列十名、二別解。總列",
    "T35n1732_01b:0023b22": "十名莊嚴文分四：初舉數并引證、二列十",
    "T35n1732_01b:0023b23": "名、三結體、四引餘世界塵等莊嚴具成。二",
    "T35n1732_01b:0023b24": "別十中，後一初一列名不釋。何故爾？由說",
    "T35n1732_01b:0023b25": "通餘九。今約不明，欲成蓮華世界，略不明",
    "T35n1732_01b:0023b26": "壞。亦可成即壞也。凡依三乘淨土，有四種：",
    "T35n1732_01b:0023b27": "一性、二報、三事、四化可知。若依此部，一乘",
    "T35n1732_01b:0023b28": "但有二種，謂世界海及國土海。或十種，如下",
    "T35n1732_01b:0023b29": "瞿夷說。今將此十名，對《攝論》十八相圓淨",
    "T35n1732_01b:0023c01": "對辨同異。彼文攝佛別住處合有十九也，",
    "T35n1732_01b:0023c02": "佛別住大寶重閣，上已明故，此中略無，即是",
    "T35n1732_01b:0023c03": "彼論別住處也。今此起具因緣，是彼因圓淨，",
    "T35n1732_01b:0023c04": "亦通第一色相淨及三量圓淨，故偈云「眾寶",
    "T35n1732_01b:0023c05": "成及無邊際」故知。文中分二：初長行、次偈",
    "T35n1732_01b:0023c06": "頌。諸偈皆爾。長行分四，可知。三別中有",
    "T35n1732_01b:0023c07": "八：一佛神力即勝進力，攝成即佛後智也；二",
    "T35n1732_01b:0023c08": "緣起理然；三是因得；四行業果感；五普行攝",
    "T35n1732_01b:0023c09": "成；六共因所得，為生取土攝成故；七是佛依",
    "T35n1732_01b:0023c10": "果；八普願所感。偈有二十，文有三：初一總、",
    "T35n1732_01b:0023c11": "次十八以廣顯略、三後一偈結之。第二住中",
    "T35n1732_01b:0023c12": "三十半偈，初八明土相、二二十偈廣顯事安",
    "T35n1732_01b:0023c13": "住義、三有二行半五字偈顯因陀羅安住",
    "T35n1732_01b:0023c14": "相。第三形偈中有三：初三行廣顯形、二四",
    "T35n1732_01b:0023c15": "字偈下六頌土因、三「一切業海」下八半辨因",
    "T35n1732_01b:0023c16": "陀羅住持。第四體內十偈以廣顯略可知。第",
    "T35n1732_01b:0023c17": "五莊嚴中二十偈亦以廣顯略可知。第六清",
    "T35n1732_01b:0023c18": "淨十八偈中亦以廣顯略可知。第七佛出世",
    "T35n1732_01b:0023c19": "二十偈中有二：初四辨佛出世、次第二廣",
    "T35n1732_01b:0023c20": "明利益可知。第八劫，文略無頌耳。次第二",
    "T35n1732_01b:0023c21": "廣開示成立世界海因緣狀相。文中有四：",
    "T35n1732_01b:0023c22": "一辨普賢重分別意；二明淨土因有三，謂",
    "T35n1732_01b:0023c23": "時、緣、行等也；三辨相成；四常說法處，結處屬",
    "T35n1732_01b:0023c24": "人也。此中事狀廣說，餘理行教等略說，可",
    "T35n1732_01b:0023c25": "思之。第三文有三：初明風輪上香水海，辨",
    "T35n1732_01b:0023c26": "本末相成。二「香水海上」已下，復持世界性，顯",
    "T35n1732_01b:0023c27": "重成義。三「彼眾香水中」下，復持向上十二佛",
    "T35n1732_01b:0023c28": "國等七世界性，明分齊義。就初中有七子",
    "T35n1732_01b:0023c29": "段：一風等地，通是本。二寶王地。三「有斫迦羅」",
    "T35n1732_01b:0024a01": "下明有寶王映現受用如意。四「大地處」下",
    "T35n1732_01b:0024a02": "明地上有小香水海等。五明香河遶香海",
    "T35n1732_01b:0024a03": "廣作利益。六明河中有寶樹莊嚴。七有少",
    "T35n1732_01b:0024a04": "長行。一一境界有塵數莊嚴，亦可結分齊",
    "T35n1732_01b:0024a05": "耳。諸文並有二：初長行、次偈頌。第一風本末",
    "T35n1732_01b:0024a06": "中五：一風、二水、三華、四世界金剛、五金剛",
    "T35n1732_01b:0024a07": "山。風文有三，謂一總、二別、三結等。二別中有",
    "T35n1732_01b:0024a08": "十重風耳。偈文有二十，但明用相，略不辨",
    "T35n1732_01b:0024a09": "持。文有五：一有七辨因住持嚴，亦頌前",
    "T35n1732_01b:0024a10": "文；次五佛德圓周十方；次一明此土窮因",
    "T35n1732_01b:0024a11": "陀羅網體；次六明佛事隨心自在大用；次一",
    "T35n1732_01b:0024a12": "辨具普賢智行得見聞此土。次金剛地文",
    "T35n1732_01b:0024a13": "有五：初寶地、二地上海、三眾寶、四金剛地",
    "T35n1732_01b:0024a14": "出生寶、五光明。頌中十七：初九頌上五句，",
    "T35n1732_01b:0024a15": "由佛力故；次八法輪及佛充遍十方，即地",
    "T35n1732_01b:0024a16": "用也。九中，初三頌上圓珠地、次一頌金剛",
    "T35n1732_01b:0024a17": "地、次一頌寶莊嚴、次二頌海、次二頌光明。",
    "T35n1732_01b:0024a18": "斫迦羅，此云輪也。八中分二：初四身業體、",
    "T35n1732_01b:0024a19": "次四辨用。三摩尼寶王映中有五句。頌中二",
    "T35n1732_01b:0024a20": "十偈：初三就地以明映淨、次五頌華、四頌",
    "T35n1732_01b:0024a21": "雲、次二頌剎莊嚴、次四明此世界。「十方菩",
    "T35n1732_01b:0024a22": "薩常來不絕」下，明修普賢行得入無邊佛",
    "T35n1732_01b:0024a23": "剎。四明地上香海中，初總中有十四句。別",
    "T35n1732_01b:0024a24": "頌二十，頌上妙寶香等廣作佛事。五河中有",
    "T35n1732_01b:0024a25": "二：初長行、次偈頌。長行有四，可知。頌有二",
    "T35n1732_01b:0024a26": "十：初十二頌河體及光明；次八廣佛圓極自",
    "T35n1732_01b:0024a27": "在；六寶樹，文有五，可知。頌有四，偈有二：初",
    "T35n1732_01b:0024a28": "二明果行自在、次二明因行自在。七「當知」下",
    "T35n1732_01b:0024a29": "明世界清淨莊嚴及結也。第二風所持香海",
    "T35n1732_01b:0024b01": "上別持不可說佛剎世界性住。此中有二：",
    "T35n1732_01b:0024b02": "初長行、次偈頌。初文分三：初總明佛剎、二",
    "T35n1732_01b:0024b03": "「或有」下別明住。三「或須彌」下明世界形。頌",
    "T35n1732_01b:0024b04": "有二十，頌前長行中第二文。初一頌淨土",
    "T35n1732_01b:0024b05": "性相、次三略頌住、次五頌形相莊嚴、次二",
    "T35n1732_01b:0024b06": "明約業淺深顯土優劣、次三總顯優劣作",
    "T35n1732_01b:0024b07": "入深方便、次二辨成、次四明能成方便功",
    "T35n1732_01b:0024b08": "力。三明向上持世界，文有四子句：初牒上",
    "T35n1732_01b:0024b09": "香海河等并列名、二明所出蓮華、三明華",
    "T35n1732_01b:0024b10": "所持十二佛國海七世界性。四「如是」下結等",
    "T35n1732_01b:0024b11": "餘方。此有二，可知。若依下瞿夷文內，除三",
    "T35n1732_01b:0024b12": "千界外有十世界：一性、二海、三輪、四圓滿、",
    "T35n1732_01b:0024b13": "五分別、六旋、七轉、八蓮華、九須彌、十相。又",
    "T35n1732_01b:0024b14": "義言此十界互為首，餘九莊嚴，成一百句。今",
    "T35n1732_01b:0024b15": "此世界，或是蓮華、或是海，餘者共嚴也，可",
    "T35n1732_01b:0024b16": "準思之。世界成相雖有眾多，義由難解，所",
    "T35n1732_01b:0024b17": "以知耶。依此經文更有剎名，不知是何？今",
    "T35n1732_01b:0024b18": "依一義，此剎非是如上諸相，由說佛剎無",
    "T35n1732_01b:0024b19": "上諸相高下別故。依佛取處名剎名土，即",
    "T35n1732_01b:0024b20": "無別異高下。若約眾生取土，即有諸相高",
    "T35n1732_01b:0024b21": "下，文言「常轉法輪處」者，約眾生說也。若依",
    "T35n1732_01b:0024b22": "此解，文少可尋。又《大論》中第五十卷內，「復次",
    "T35n1732_01b:0024b23": "三千大千世界名一世界，一時起一時滅。如",
    "T35n1732_01b:0024b24": "是等十方如恒河沙等世界是一佛世界，如",
    "T35n1732_01b:0024b25": "是一佛世界數如恒河沙等世界是一佛世",
    "T35n1732_01b:0024b26": "界海，如是佛世界海數如十方恒河沙世界",
    "T35n1732_01b:0024b27": "是佛世界種，如是世界種十方無量是名一",
    "T35n1732_01b:0024b28": "佛世界，於一切世界中取如是分是名一",
    "T35n1732_01b:0024b29": "佛所度之分此約三乘說。」又《大經》本中十種世界：",
    "T35n1732_01b:0024c01": "一世界性，是同類義。二世界海，色類多義，復",
    "T35n1732_01b:0024c02": "深廣義。三世界輪，齊用義故。四世界圓滿，具",
    "T35n1732_01b:0024c03": "德義故。五世界分別，是不雜義。六世界旋，是",
    "T35n1732_01b:0024c04": "正旋義。七世界轉，側轉義。八世界蓮華，敷發",
    "T35n1732_01b:0024c05": "義。九世界須彌，是勝妙義。十世界相，是形貌",
    "T35n1732_01b:0024c06": "義。何故說十？欲顯無量故。問：何故一中具",
    "T35n1732_01b:0024c07": "見一切土？答：為修行者居自報土各各不",
    "T35n1732_01b:0024c08": "同，佛攝眾生所現世界及佛土等，似彼報",
    "T35n1732_01b:0024c09": "土引諸眾生，仍攝佛境盡，故使然也。又問：",
    "T35n1732_01b:0024c10": "何故《大論》明世界海與此經不同？答：彼為",
    "T35n1732_01b:0024c11": "三乘人方便漸釋，故不同也。第三頌上二大",
    "T35n1732_01b:0024c12": "段文，有七十偈，大分為九：初二十頌上成",
    "T35n1732_01b:0024c13": "壞世界海、次二頌上莊嚴及住世界、次十八",
    "T35n1732_01b:0024c14": "頌清淨世界、次五頌體世界、次五頌起具",
    "T35n1732_01b:0024c15": "因緣世界、次六頌形世界、次二頌劫世界、",
    "T35n1732_01b:0024c16": "次五頌佛出世界、餘七頌說世界。就初二",
    "T35n1732_01b:0024c17": "十句內，初十一法說、次九喻說。又此結對染",
    "T35n1732_01b:0024c18": "器世界交絡結之。所以者？為欲引下信心",
    "T35n1732_01b:0024c19": "顯入上法方便，故此準之。次第二文辨得",
    "T35n1732_01b:0024c20": "果之因緣，答前二十三問中一切菩薩所修",
    "T35n1732_01b:0024c21": "行兩問。論土因者，如經可知。文中分四：一",
    "T35n1732_01b:0024c22": "舉往世佛及土是起因緣；二「佛子彼焰光城",
    "T35n1732_01b:0024c23": "中」下辨因人，即童子也；三明見佛得定，即",
    "T35n1732_01b:0024c24": "為自分正因；四「彼佛滅後」下明復見佛得",
    "T35n1732_01b:0024c25": "定，有二可知，即為勝進因。此文具彰因門",
    "T35n1732_01b:0024c26": "理教行事、因果三世、自他主伴、人法因緣、本生",
    "T35n1732_01b:0024c27": "記別、普賢法門等具成，可準前取之。又此",
    "T35n1732_01b:0024c28": "等何以無重頌偈者？答：凡頌有二，一少攝",
    "T35n1732_01b:0024c29": "多義、二異時為後來者。此等若頌，即無上二",
    "T35n1732_01b:0025a01": "義，此可思之。初文分四：一明久遠劫數、二",
    "T35n1732_01b:0025a02": "「爾時有世界」下明土處、三「時彼林中」下明有",
    "T35n1732_01b:0025a03": "道場華座、四「過百歲」下明佛出世。第三見佛",
    "T35n1732_01b:0025a04": "得定有四：一「時彼童子」明得定，有二可知；",
    "T35n1732_01b:0025a05": "二「時普莊嚴童子」下以定力說偈；三「爾時善",
    "T35n1732_01b:0025a06": "慧王」下明王聞偈喜，復更說偈；四「爾時善慧",
    "T35n1732_01b:0025a07": "王」下明與勸大眾往佛所。童子偈文有三：",
    "T35n1732_01b:0025a08": "初生起、二正頌、三明音分齊。偈中，初四讚",
    "T35n1732_01b:0025a09": "佛難聞、次三頌佛慈光益世、次一勸眾詣",
    "T35n1732_01b:0025a10": "佛供養。王九偈中，初生起；二正頌偈，初一總",
    "T35n1732_01b:0025a11": "勸眾詣佛、次七教令嚴供具、次一教令與",
    "T35n1732_01b:0025a12": "眷屬俱供見佛。四往詣佛所，文分四：一往",
    "T35n1732_01b:0025a13": "佛所，有二可知；二「爾時如來」下佛為說經；",
    "T35n1732_01b:0025a14": "三「爾時童子」下明獲益，即自分中勝進也；四",
    "T35n1732_01b:0025a15": "「爾時功德」下辨佛壽命，起後說文。三聞經得",
    "T35n1732_01b:0025a16": "定獲益，文分四：一明得定、二童子偈讚令",
    "T35n1732_01b:0025a17": "眾得益、三「說是偈時」下正明益相；四佛說偈",
    "T35n1732_01b:0025a18": "印成，令發心者心堅固。就童子十偈，初二",
    "T35n1732_01b:0025a19": "讚佛法身、次七明佛久修願行今令眾見、",
    "T35n1732_01b:0025a20": "後一舉佛德勸菩薩修行。佛偈，文分四：初",
    "T35n1732_01b:0025a21": "三歎童子有勇猛力；次四歎普莊嚴大精進",
    "T35n1732_01b:0025a22": "力；次一授記，由供佛故成佛；次一引證，",
    "T35n1732_01b:0025a23": "勸令勇猛遍諸世界。此中因得定其位者，",
    "T35n1732_01b:0025a24": "童子第一見佛，當十信滿心自分；第二聞法，",
    "T35n1732_01b:0025a25": "當十信滿心勝進；第三見佛，當解位初心自",
    "T35n1732_01b:0025a26": "分；第四聞法，當解位初心增上也。所以知",
    "T35n1732_01b:0025a27": "者，以童子所得三昧用比上下諸位經文，",
    "T35n1732_01b:0025a28": "是以得知耳。此略無頌。何以竟會不明得",
    "T35n1732_01b:0025a29": "益者，有二意：一此經佛初成道總顯法輪",
    "T35n1732_01b:0025b01": "體，但表佛有法益在後時，未即利也；二",
    "T35n1732_01b:0025b02": "如日初出光照高原，此八會次第益菩薩",
    "T35n1732_01b:0025b03": "令其勝進，即是益也。由無中下根故，不別",
    "T35n1732_01b:0025b04": "辨益相耳。初會竟訖。",
    "T35n1732_01b:0025b05": "3 普光堂如來名號品第二會普光堂如來名號品第三",
    "T35n1732_01b:0025b06": "有四：一釋名、二來意、三宗趣、四分文釋。釋",
    "T35n1732_01b:0025b07": "名者有二：一處名，普者德普，光者智光，亦",
    "T35n1732_01b:0025b08": "可光普。二品名者，名即通名，號者別號。二",
    "T35n1732_01b:0025b09": "來意者，此有二意：一會來意、二品來意。何故",
    "T35n1732_01b:0025b10": "會來？前舉淨土為所信境、次辨能信心故",
    "T35n1732_01b:0025b11": "也。二品來意者，前辨所依土、次土中化主人",
    "T35n1732_01b:0025b12": "名故也。三宗體者，分別有二：一約人、二約",
    "T35n1732_01b:0025b13": "法。人者，化主及助化，各有體相用，如文應",
    "T35n1732_01b:0025b14": "知，但局此會。二約法出體者，謂十信行",
    "T35n1732_01b:0025b15": "法，後當分別。〈名號品〉以化悲德自在相為",
    "T35n1732_01b:0025b16": "宗，亦可是佛國海為宗。四釋文者，依大光",
    "T35n1732_01b:0025b17": "律師云：「前會普賢承力說淨土依果，此下",
    "T35n1732_01b:0025b18": "明因行。」此意從會判故也，此為前會果廣",
    "T35n1732_01b:0025b19": "而因略，此會因廣而果略故爾也。問：何故因",
    "T35n1732_01b:0025b20": "與果同會者？答：計行應別。今但為顯法依",
    "T35n1732_01b:0025b21": "人弘，故同一會不分別也。就前三品正報",
    "T35n1732_01b:0025b22": "中，初〈名號〉明佛身業、二〈四諦品〉是佛口業、三",
    "T35n1732_01b:0025b23": "〈光明覺〉辨佛意業。又亦可〈名號品〉顯土以生",
    "T35n1732_01b:0025b24": "信、二〈四諦品〉彰法是寶、三〈光覺品〉顯法增",
    "T35n1732_01b:0025b25": "微成下軌則也。就〈名號〉大分有二：初辨",
    "T35n1732_01b:0025b26": "此會序、二「是時文殊師利」下明其正說。序文",
    "T35n1732_01b:0025b27": "分四：初明住處及佛德、二「與十佛國土」下",
    "T35n1732_01b:0025b28": "辨所被機及其助化、三「諸菩薩作是念」下明",
    "T35n1732_01b:0025b29": "欲請、四「爾時世尊」下辨集餘方新眾以發",
    "T35n1732_01b:0025c01": "起。今約長分為定。何者？長分為八：一舉處",
    "T35n1732_01b:0025c02": "及化主并歎佛德明顯法因緣、二明所被",
    "T35n1732_01b:0025c03": "機、三明陳所疑事、四辨集新眾、五「文殊歎",
    "T35n1732_01b:0025c04": "曰快哉」下歎化事甚深成土難測、六〈四諦品〉",
    "T35n1732_01b:0025c05": "下教法甚深諦言設則、七〈光覺品〉下許說方",
    "T35n1732_01b:0025c06": "便顯法漸次彰其淺深、八〈明難品〉下正陳",
    "T35n1732_01b:0025c07": "行儀辨法淺深之狀相也。何意樹堂並說",
    "T35n1732_01b:0025c08": "者，為此堂在樹南同處，諸鬼神龍為佛作",
    "T35n1732_01b:0025c09": "故爾也。就初歎德，文有二：初辨證性明自",
    "T35n1732_01b:0025c10": "利、二「至無礙趣」下辨利他德。自利有五句",
    "T35n1732_01b:0025c11": "可知，利他有五可知。二列所被眾。此中有",
    "T35n1732_01b:0025c12": "四：一簡大異小、二簡始異終、三簡新異",
    "T35n1732_01b:0025c13": "舊、四歎德。就歎德，文有十，分二：初舉二",
    "T35n1732_01b:0025c14": "章門；二有八句，四句對前一門也，二二自",
    "T35n1732_01b:0025c15": "他利。三時眾請，文有四十四句問。所以此會",
    "T35n1732_01b:0025c16": "通問上位及果德者，此會是起行初并復對",
    "T35n1732_01b:0025c17": "化主，文次故爾也。亦可此問佛土，非世界",
    "T35n1732_01b:0025c18": "海，可思之。問內分三：初十問辨法身三輪",
    "T35n1732_01b:0025c19": "果，即生信之境、即先際佛法，即此會答之；次",
    "T35n1732_01b:0025c20": "「開示」下有二十問，辨中際佛法，至〈菩薩住",
    "T35n1732_01b:0025c21": "處品〉已來答之；次「佛無上」下有十四問，辨",
    "T35n1732_01b:0025c22": "後際佛法，訖〈小相品〉已來答之。大光師但",
    "T35n1732_01b:0025c23": "作三十三問，即合隨喜等十句總為一問，",
    "T35n1732_01b:0025c24": "此最好也。先際內初五問，〈名號品〉答；次二，〈四",
    "T35n1732_01b:0025c25": "諦〉答；次一，〈光覺〉答。次「隨佛剎起」等者，明難等，",
    "T35n1732_01b:0025c26": "〈三品〉等答。示成正覺，亦〈光覺〉答之，〈賢首品〉亦",
    "T35n1732_01b:0025c27": "有答相，亦可並盡〈性起品〉來答之。中際內",
    "T35n1732_01b:0025c28": "初三及第五，問位法。第四「十藏十願」下有五，",
    "T35n1732_01b:0025c29": "問行法位法可知；十願十自在等，從〈昇忉利",
    "T35n1732_01b:0026a01": "天品〉盡〈十地品〉答之；次十定等十四句，從",
    "T35n1732_01b:0026a02": "〈十明品〉訖〈菩薩住處品〉答之。後際十三問，",
    "T35n1732_01b:0026a03": "〈佛不思議品〉訖〈小相品〉答之；十願，〈十明品〉",
    "T35n1732_01b:0026a04": "答。「十自在」下，〈十無盡藏品〉答之；十頂，不見",
    "T35n1732_01b:0026a05": "別答，〈十忍品〉答此十定，定即忍也。此由品",
    "T35n1732_01b:0026a06": "分故爾，若通即對文當知。第四集新眾，文",
    "T35n1732_01b:0026a07": "有二：初明能集，此句文局而義通下會也。",
    "T35n1732_01b:0026a08": "二辨所集，即如其像者，一如器像、二如器",
    "T35n1732_01b:0026a09": "所對境像。像者，緣集似故、影現故也。即如其",
    "T35n1732_01b:0026a10": "像現神通力者，正以果德圓極體融至順、",
    "T35n1732_01b:0026a11": "冥津無外緣無不在故，能隨其行別位殊",
    "T35n1732_01b:0026a12": "故，顯會相應也。所以放光下〈覺品〉重明者，",
    "T35n1732_01b:0026a13": "此為一事表二法故，分文二處也。一為集",
    "T35n1732_01b:0026a14": "眾、二為寄法淺深。三辨所集。土同色者，表",
    "T35n1732_01b:0026a15": "功德顯外也。佛同智者，內解元也。菩薩，",
    "T35n1732_01b:0026a16": "同首也、進行始也。座同蓮華，將成果初也。",
    "T35n1732_01b:0026a17": "所以集眾等先從東方，為顯開明之初、生",
    "T35n1732_01b:0026a18": "長之始故也。第二正說文。若長分此，即第五",
    "T35n1732_01b:0026a19": "歎化主甚深。所以此會不入定者，明法體",
    "T35n1732_01b:0026a20": "不住，隨器不同，若對勝器，法深故須審。今",
    "T35n1732_01b:0026a21": "十信解劣，不表法深，加勸等準此可知。所",
    "T35n1732_01b:0026a22": "以文殊說三品為平等妙慧，智住勝境方",
    "T35n1732_01b:0026a23": "顯法故。所以文殊說此品為妙慧，善達佛",
    "T35n1732_01b:0026a24": "國海故。此文有四：初歎眾希有二句可",
    "T35n1732_01b:0026a25": "知、二「諸佛子」下略牒所問法明不思議、三",
    "T35n1732_01b:0026a26": "「何以故」下列名廣釋、四「是皆如來」下結歎攝",
    "T35n1732_01b:0026a27": "化益。第二有十句可知。第三文內，初總、次",
    "T35n1732_01b:0026a28": "別。總內分四：初責、二答、三重問、四重答。此",
    "T35n1732_01b:0026a29": "中初一總，餘十六別，可知。諸四天下列十六",
    "T35n1732_01b:0026b01": "句，所化機相不同，證成名號各異。此等名是",
    "T35n1732_01b:0026b02": "別非通，此中正舉詮顯其淨土也。二「何以",
    "T35n1732_01b:0026b03": "故」，廣文中分二：初責、次答。答文分三：一明",
    "T35n1732_01b:0026b04": "此三千大千界名號不同、二「有密訓」下明餘",
    "T35n1732_01b:0026b05": "三千界。三「如是東方」下廣解盡界名號也。",
    "T35n1732_01b:0026b06": "此既明一佛土名，何以取上下者，此為上",
    "T35n1732_01b:0026b07": "下亦無方傍亦無際，以顯教圓也。此意如",
    "T35n1732_01b:0026b08": "文耳。",
    "T35n1732_01b:0026b09": "4 四諦品四諦品第四",
    "T35n1732_01b:0026b10": "四門同前。一辨名四者，數諦者，有作無作聖",
    "T35n1732_01b:0026b11": "諦實故也。二來意。何故來者？前歎化主，此",
    "T35n1732_01b:0026b12": "歎所說教法。何故獨此會明？答：此起化初",
    "T35n1732_01b:0026b13": "故、總歎人法深勝故。三辨宗。此歎教法諦",
    "T35n1732_01b:0026b14": "實甚深為宗。四分文釋。此文分三：初略列",
    "T35n1732_01b:0026b15": "此方三千諦名、二列十方三千四諦、三「佛子",
    "T35n1732_01b:0026b16": "如此娑婆」下廣辨無邊界者。凡四諦有二：有",
    "T35n1732_01b:0026b17": "作、無作。此中文通，意唯無作真實不虛。問：何",
    "T35n1732_01b:0026b18": "故不依一諦而依四諦設則者？為通與",
    "T35n1732_01b:0026b19": "下三乘人作見聞境，成後起信入道緣故。",
    "T35n1732_01b:0026b20": "又亦可此通有作無作，為是一乘共教故，",
    "T35n1732_01b:0026b21": "一乘有作即空、一乘無作不空，此可思之",
    "T35n1732_01b:0026b22": "也。所以文殊說者妙慧善達虛實故。四諦",
    "T35n1732_01b:0026b23": "義訖。",
    "T35n1732_01b:0026b24": "5 光明覺品光明覺品第五",
    "T35n1732_01b:0026b25": "四門同前。一辨名者，如來即化主，光者智",
    "T35n1732_01b:0026b26": "體，明者用，覺者開曉於緣耳。又覺諸菩薩。",
    "T35n1732_01b:0026b27": "二來意。何故來者？將欲說故，集有緣眾并",
    "T35n1732_01b:0026b28": "顯法分齊也。三宗。為集同法眾亦顯法增",
    "T35n1732_01b:0026b29": "微，人法體相用準之。四分文釋者，此上",
    "T35n1732_01b:0026c01": "三品並通下第六會已來，增微有異、文局義",
    "T35n1732_01b:0026c02": "通，可思準之。此文有十。初文分六：初佛兩",
    "T35n1732_01b:0026c03": "足放光。二明光所照處，謂此三千世出因果",
    "T35n1732_01b:0026c04": "所有法，各有二文也。三結分齊。四由佛神",
    "T35n1732_01b:0026c05": "力故，見諸菩薩來集，有二：初總、次別。別有",
    "T35n1732_01b:0026c06": "菩薩、土、佛三文也。五文殊說偈歎佛一乘，",
    "T35n1732_01b:0026c07": "三乘小乘法是一乘信法方便也。六「如此處」",
    "T35n1732_01b:0026c08": "下結類餘方，餘九同然，略無結文。因此料",
    "T35n1732_01b:0026c09": "簡諸會放光隱伏同異者，第一會放光有十",
    "T35n1732_01b:0026c10": "意，如文，即為證法始。〈名號品〉初神力集眾，",
    "T35n1732_01b:0026c11": "顯其位相。〈光覺品〉初相輪光，顯信位所依法",
    "T35n1732_01b:0026c12": "分齊。次佛神力集眾，顯當位中所成德。此經",
    "T35n1732_01b:0026c13": "中云神力，未必放光。次菩薩說偈者，即明",
    "T35n1732_01b:0026c14": "當會所解理事法分齊，此法依位成耳。問：此",
    "T35n1732_01b:0026c15": "處顯位集眾，何故別品明，下四會不爾？欲",
    "T35n1732_01b:0026c16": "顯攝化所依佛土，及顯教諦實入其當位，",
    "T35n1732_01b:0026c17": "并與下為則故爾。佛足相輪放光，示十信",
    "T35n1732_01b:0026c18": "是行足圓備故也。此中放光分齊有二十五",
    "T35n1732_01b:0026c19": "重，初九別列、餘者總結，文相如經。第二文",
    "T35n1732_01b:0026c20": "辨光照現，可知。第四文內所以文殊在前、",
    "T35n1732_01b:0026c21": "賢首在後，為表智先福後故。又明前智行、",
    "T35n1732_01b:0026c22": "後位故也。文殊者，此云妙德，妙慧行也。又",
    "T35n1732_01b:0026c23": "此中〈光覺〉在於一時，而能別見遠近。又諸方",
    "T35n1732_01b:0026c24": "運集只是一人，而令眾異見，未必有多。又諸",
    "T35n1732_01b:0026c25": "方往來者，唯見當處集，未必見餘方交往",
    "T35n1732_01b:0026c26": "者。又諸方光及現十方所有者並見當中，",
    "T35n1732_01b:0026c27": "未見偏處者，此為以報法攝化土所有故",
    "T35n1732_01b:0026c28": "也。又亦前機自變當處自心為本，所以諸",
    "T35n1732_01b:0026c29": "事隨心，為正化者無此別相也，此可思",
    "T35n1732_01b:0027a01": "之。第五偈頌文言出文殊，意表餘十菩薩。",
    "T35n1732_01b:0027a02": "所以文殊說者，示法從慧出故。偈云總明",
    "T35n1732_01b:0027a03": "般若所證真性，相同初地行。又亦可並漸漸",
    "T35n1732_01b:0027a04": "增多故，不可偏表其十地及十菩薩頌",
    "T35n1732_01b:0027a05": "也。又亦十名顯數圓，漸多遠者顯法漸深",
    "T35n1732_01b:0027a06": "耳。大分有三：初一辨取相不應真法、二",
    "T35n1732_01b:0027a07": "有八偈辨離取應實法、次一歎解者有勝",
    "T35n1732_01b:0027a08": "能也。八中，初三辨分別無性、次三辨依他",
    "T35n1732_01b:0027a09": "不生、次二真實離相也。亦可八行俱依一境",
    "T35n1732_01b:0027a10": "觀。又今辨增相者，約因果各二種：一竪、二",
    "T35n1732_01b:0027a11": "橫。因竪約法明淨，橫即知法寬狹；果者竪",
    "T35n1732_01b:0027a12": "即自分非他分，橫則得處多少也。又下諸集",
    "T35n1732_01b:0027a13": "眾嘆德，並嘆當位分齊所成知見，下可準",
    "T35n1732_01b:0027a14": "之。第二覺首偈文。此下九偈倍為異耳。總",
    "T35n1732_01b:0027a15": "明知善惡、等慈化物益，相同二地戒行。文",
    "T35n1732_01b:0027a16": "分為二：初六明佛覺他令離二邊。二有四，",
    "T35n1732_01b:0027a17": "明菩薩利益同佛。第三財首偈，總辨平等法",
    "T35n1732_01b:0027a18": "財資成益物，相同三地，後智教流益物。文",
    "T35n1732_01b:0027a19": "中初一明佛德，性能無礙利生；次九辨幻",
    "T35n1732_01b:0027a20": "現八相，正說法身。第四寶首偈，相同四地無",
    "T35n1732_01b:0027a21": "攝義，此雖未得，但解見也。偈文中三：初五",
    "T35n1732_01b:0027a22": "明佛成其無攝、次四如自所解利眾生、次",
    "T35n1732_01b:0027a23": "一喻以顯淨。第五德首偈，相同五地中相續",
    "T35n1732_01b:0027a24": "不異義，明不住道慈悲益物。偈文中三：初五",
    "T35n1732_01b:0027a25": "辨菩薩慈悲不住道、次一正觀相續不異義、",
    "T35n1732_01b:0027a26": "次四辨令他成真實淨境。文又得十平等",
    "T35n1732_01b:0027a27": "淨，一行為一義，可知。第六目首偈，相同六",
    "T35n1732_01b:0027a28": "地無染淨義。偈文中有十七，為四：初二辨",
    "T35n1732_01b:0027a29": "執取，不見真佛，即辨失；次四成如量智者，",
    "T35n1732_01b:0027b01": "得見報佛，此即德耳；次六辨得正體智者，",
    "T35n1732_01b:0027b02": "見法身；次五明法深微，顯解分齊。又此中",
    "T35n1732_01b:0027b03": "上下有二文同異：一者一中多，一數中見十",
    "T35n1732_01b:0027b04": "故；多中一者，十數中見一故。又一即多者，一",
    "T35n1732_01b:0027b05": "數即多而不見一故；多即一者，多數即一而",
    "T35n1732_01b:0027b06": "不見多也，此可準之。又即事辨一多。二異",
    "T35n1732_01b:0027b07": "事辨一多，可思之。第七進首偈，相同七地",
    "T35n1732_01b:0027b08": "中種種法無別異義。偈文中三：初六辨空",
    "T35n1732_01b:0027b09": "中方便智、有中殊勝行，即歎德也；次十勸觀",
    "T35n1732_01b:0027b10": "實性，顯解方儀；次四明於理量二境入得",
    "T35n1732_01b:0027b11": "勝法也。第八法首偈，相同八地無增減法界",
    "T35n1732_01b:0027b12": "義。文中初二明佛成理智故能滅障；次六",
    "T35n1732_01b:0027b13": "歎佛深法益；次十二勸攝果性三世用力",
    "T35n1732_01b:0027b14": "也。於二為一對，初一辨智入法、次一結成",
    "T35n1732_01b:0027b15": "智用。又長分為十耳。外即淨土攝生，內",
    "T35n1732_01b:0027b16": "則成其自實也。第九智首法門，相同九地，",
    "T35n1732_01b:0027b17": "明大悲利他自在智。偈文中初二辨意業、次",
    "T35n1732_01b:0027b18": "十六明口業、次二辨得法無礙故大用無礙。",
    "T35n1732_01b:0027b19": "又初二總、次廣歎用相也。第十賢首偈，相",
    "T35n1732_01b:0027b20": "同十地業自在後智用也。偈文初十四正辨",
    "T35n1732_01b:0027b21": "業自在、次六喻說。十四中，初五明觀實性",
    "T35n1732_01b:0027b22": "得依果因、次九明觀業自在故得正果因。",
    "T35n1732_01b:0027b23": "初五文中，二行體、三行用。九文內分四：初",
    "T35n1732_01b:0027b24": "三明順真如觀故得菩提果、次二修事觀",
    "T35n1732_01b:0027b25": "故得法身果、次二修慈悲故得化身果、次",
    "T35n1732_01b:0027b26": "二從佛聞法故得報身果也。此品答上第",
    "T35n1732_01b:0027b27": "八佛功德勢力及第十示成正覺二問。問：何",
    "T35n1732_01b:0027b28": "故約增光覺集眾？答：為表法有淺深、行",
    "T35n1732_01b:0027b29": "有增微故也。此文與後為則，今略開諸",
    "T35n1732_01b:0027c01": "位為二十二門：六道因果即為六門，聲聞",
    "T35n1732_01b:0027c02": "辟支二人因果通說復為二門。聲聞辟支所",
    "T35n1732_01b:0027c03": "依之佛，為彼二機說四諦教及十二因緣",
    "T35n1732_01b:0027c04": "教，即分佛通因及果復為二門。聲聞緣覺",
    "T35n1732_01b:0027c05": "迴心入大乘，於初教處通因及果復為二",
    "T35n1732_01b:0027c06": "門。直進初心菩薩，通因及果復為一門。直",
    "T35n1732_01b:0027c07": "進熟教及迴心熟教，通因及果復為二門。頓",
    "T35n1732_01b:0027c08": "教因果復為一門。從愚法聲聞總攝諸位，",
    "T35n1732_01b:0027c09": "乾慧地已上菩薩及佛復為一門。普賢位中，",
    "T35n1732_01b:0027c10": "從信已上乃至十地，皆通因果菩薩及佛",
    "T35n1732_01b:0027c11": "復為五門。此依普賢阿含說。",
    "T35n1732_01b:0027c12": "6 明難品明難品第六",
    "T35n1732_01b:0027c13": "五門分別。一釋品名及來意。明難者有二：",
    "T35n1732_01b:0027c14": "一約法，明十義深微故也；二約辭，論難顯",
    "T35n1732_01b:0027c15": "義情故也。明者教，難者十義。又明者智，難",
    "T35n1732_01b:0027c16": "者論道也。來意者，何故來？眾集已，為說信",
    "T35n1732_01b:0027c17": "法成解，故來也，餘義可知。二出所治，一瞋",
    "T35n1732_01b:0027c18": "障百法明門之障。此下生解斷障，凡有四",
    "T35n1732_01b:0027c19": "義：一約生信，即初地，斷使種。二約位，即解",
    "T35n1732_01b:0027c20": "位，使習種俱斷。三約行，即十信滿心，使習種",
    "T35n1732_01b:0027c21": "等俱斷。四約實，即本來不須斷，自體淨也，",
    "T35n1732_01b:0027c22": "可準思之。又問：斷惑相云何？答：非初非中",
    "T35n1732_01b:0027c23": "後，前中後取故。云何斷？如虛空，此是三乘",
    "T35n1732_01b:0027c24": "共學義也。三明所得，得百法明門。若約行",
    "T35n1732_01b:0027c25": "門，即得華嚴三昧。四辨所成，成其信，謂十",
    "T35n1732_01b:0027c26": "信心：一信心、二念心、三精進心、四慧心、五",
    "T35n1732_01b:0027c27": "定心、六不退心、七迴向心、八護心、九戒心、",
    "T35n1732_01b:0027c28": "十願心。如經初發心住未土住前，有此十心",
    "T35n1732_01b:0027c29": "名字，增修是心一劫二劫三劫，乃得入初",
    "T35n1732_01b:0028a01": "住位中增修百法明門。十心之中心心有十，",
    "T35n1732_01b:0028a02": "故成百法。常發有行無行大願，得入習種",
    "T35n1732_01b:0028a03": "性中修行一切願，依此下文有一百四十",
    "T35n1732_01b:0028a04": "事上行願。依《瓔珞經》，有二十四行中成願，",
    "T35n1732_01b:0028a05": "即此品宗。此約別相語，通義如論應知。宗",
    "T35n1732_01b:0028a06": "者有二義：若約品，即以十深義為宗；若約",
    "T35n1732_01b:0028a07": "會，即用十信位法為宗也。五辨文者，正宗",
    "T35n1732_01b:0028a08": "文中上辨舉果勸樂生信分；自下第二修因",
    "T35n1732_01b:0028a09": "契果生解分，即所學法也。亦可是第八顯其",
    "T35n1732_01b:0028a10": "解行義，或辨法淺深之狀相也。文中分二：",
    "T35n1732_01b:0028a11": "初訖〈小相〉已來，明方便對治修成因果；二〈普",
    "T35n1732_01b:0028a12": "賢菩薩品〉下訖〈性起品〉，明自體因果，釋意可",
    "T35n1732_01b:0028a13": "知。初為修成者，依聞熏修起故。所以名",
    "T35n1732_01b:0028a14": "性起修顯者，本性今成故。又圓明因果，實覺",
    "T35n1732_01b:0028a15": "發中故。約三際辨者，此〈明難品〉訖〈賢首〉，明",
    "T35n1732_01b:0028a16": "始起於先際。二「忉利天」下善修於中際。三〈不",
    "T35n1732_01b:0028a17": "思議法品〉訖〈小相〉終，顯於後際也。次約四",
    "T35n1732_01b:0028a18": "成就者，初辨未信令信、二「忉利天」下明已",
    "T35n1732_01b:0028a19": "信成解行、三〈十地品〉下已入者成就、四〈不思",
    "T35n1732_01b:0028a20": "議〉下已成就者令解脫，餘準可知。又約修",
    "T35n1732_01b:0028a21": "成分亦好。又從此下並是序分，第六一會是",
    "T35n1732_01b:0028a22": "其正宗，前是阿含、後名義證故。又為第六",
    "T35n1732_01b:0028a23": "會中廣出本有修成體相等故知也，此可思",
    "T35n1732_01b:0028a24": "準。初信文分三：初一品明依法生解、二〈淨",
    "T35n1732_01b:0028a25": "行品〉依解成行、三〈賢首品〉明依行彰德以",
    "T35n1732_01b:0028a26": "成位耳。初文中分二：初明問答，顯十種深",
    "T35n1732_01b:0028a27": "義；二「爾時娑婆界」下顯解行入法界圓通無",
    "T35n1732_01b:0028a28": "礙，即明法益耳。初文有二：一文殊問、眾人",
    "T35n1732_01b:0028a29": "答，明妙慧導眾行；二眾人問、文殊答，明以",
    "T35n1732_01b:0028b01": "眾行成妙慧。文有十義：一緣起甚深、二教",
    "T35n1732_01b:0028b02": "化甚深、三業果甚深、四佛說法甚深、五福田",
    "T35n1732_01b:0028b03": "甚深、六正教甚深、七正行甚深、八助道甚深、",
    "T35n1732_01b:0028b04": "九一乘甚深、十佛境界甚深。所以初緣起",
    "T35n1732_01b:0028b05": "者，由菩薩初學，應先觀諸法如實因緣故",
    "T35n1732_01b:0028b06": "也。緣起者，黎耶共善等三性及無為集起故",
    "T35n1732_01b:0028b07": "也。文中問答，即為二耳。問內有四：初總告；",
    "T35n1732_01b:0028b08": "次立正義；三申問；四起後難，有二意，如",
    "T35n1732_01b:0028b09": "文，共成一緣起相違難。問意：云何心以無分",
    "T35n1732_01b:0028b10": "別為一性？云何能成種種事也。若能成者，",
    "T35n1732_01b:0028b11": "不應無分別耳。二既諸法並無知者，所作",
    "T35n1732_01b:0028b12": "云何仍有真俗事也。又解但是一問，後文是",
    "T35n1732_01b:0028b13": "結耳。問文十事，可知。答意但為無分別不",
    "T35n1732_01b:0028b14": "住故能成眾事，若知分別不可成也。問：既",
    "T35n1732_01b:0028b15": "不分別，云何成因果？答：作無主故。反示可",
    "T35n1732_01b:0028b16": "見耳。偈文分三：初一讚請勸聽以許說、二",
    "T35n1732_01b:0028b17": "有七偈法說譬況以顯理、次有三對彼前",
    "T35n1732_01b:0028b18": "法明觀行也。第二文分二：初五舉法答上",
    "T35n1732_01b:0028b19": "問、次二遣伏執。初有二：初法、次喻。所以得",
    "T35n1732_01b:0028b20": "知不住故作，偈云「諸法不自在」故。云何知",
    "T35n1732_01b:0028b21": "作時不知？偈云「求實不可得」故，餘可知耳。",
    "T35n1732_01b:0028b22": "次喻有四：初約緣成相續經時喻、次一約",
    "T35n1732_01b:0028b23": "緣起有為生滅喻、次一約因緣騰擊動成喻、",
    "T35n1732_01b:0028b24": "次一約緣起體相互依喻。伏疑云：既不分別，",
    "T35n1732_01b:0028b25": "云何流轉？偈云「由眼耳」故。復云：既也無自，",
    "T35n1732_01b:0028b26": "云何有現相？偈云「示現轉」故。文言「不相知」",
    "T35n1732_01b:0028b27": "者，非謂情知，今言有力性作也。二自不對",
    "T35n1732_01b:0028b28": "故云不相知，用自性為知法之始也。觀文",
    "T35n1732_01b:0028b29": "分三：初牒前理，對法辨觀，成分別無相",
    "T35n1732_01b:0028c01": "觀；二一依他無生觀；三一偈真實無性也。所",
    "T35n1732_01b:0028c02": "以覺首說者，知覺法始故。第二教化甚深中",
    "T35n1732_01b:0028c03": "分二：初問、後答。何意來？前攝心入理，此後",
    "T35n1732_01b:0028c04": "智度生。財是法財。問有二：初總告、次別。別",
    "T35n1732_01b:0028c05": "中有三：初一總、次十一別、三一結問也。第",
    "T35n1732_01b:0028c06": "二文有十一句相生，問文可知。問意云何？",
    "T35n1732_01b:0028c07": "如上說。若眾生無性，云何教化；若隨教化，",
    "T35n1732_01b:0028c08": "云何心住無性？答文有二：初生起、二偈答。",
    "T35n1732_01b:0028c09": "義意但以知境無性，雖在緣即離取非也，",
    "T35n1732_01b:0028c10": "但為無生故化，反示可知。偈文分二：初讚",
    "T35n1732_01b:0028c11": "問者許說勸聽、二示正義。正義文分三：初",
    "T35n1732_01b:0028c12": "三偈總示正義、次四約觀門顯示、次有二",
    "T35n1732_01b:0028c13": "偈示伏疑。初文分三：初一總示、次一正明",
    "T35n1732_01b:0028c14": "約內身示觀行、次一以內類外辨化生",
    "T35n1732_01b:0028c15": "無取。第二約觀門辨者，有四：一舉因緣無",
    "T35n1732_01b:0028c16": "始，明所觀法；次一勸觀；次一明諸法是無，",
    "T35n1732_01b:0028c17": "即約觀釋相；次一正約唯識門以遣。三伏",
    "T35n1732_01b:0028c18": "疑，有二：一既世法本然無性，眾生何故不",
    "T35n1732_01b:0028c19": "知？偈云「悉虛妄」故。二若法無者，何以種種",
    "T35n1732_01b:0028c20": "現？偈云「從緣起，無異相」故。所以財首說者，",
    "T35n1732_01b:0028c21": "能以正法財施眾生故。第三業果甚深，有",
    "T35n1732_01b:0028c22": "問答二文。問有五：初告、次立義、三問、四結、",
    "T35n1732_01b:0028c23": "五生後。第三問文有五對十句，可知。問意：",
    "T35n1732_01b:0028c24": "既性無我所，云何受苦樂？若受苦樂，云何",
    "T35n1732_01b:0028c25": "仍說無性？此是理事相違難。問：與前緣起",
    "T35n1732_01b:0028c26": "難何別？答：前是二事相違故別也。答意為苦",
    "T35n1732_01b:0028c27": "樂即性無別體，為是不違耳。偈文分二：初",
    "T35n1732_01b:0028c28": "法、次喻。喻文有九：一辨依他離性喻；二緣",
    "T35n1732_01b:0028c29": "起成有喻；三因緣現果喻；四緣果離性喻，此",
    "T35n1732_01b:0029a01": "望能熏；五因體無雜喻；六受生離作喻；七果",
    "T35n1732_01b:0029a02": "報無本喻；八勝事無根喻，此望用耳，亦可互",
    "T35n1732_01b:0029a03": "彰；九有無同性喻，此並不壞世間說第一",
    "T35n1732_01b:0029a04": "義也。所以寶首說者，能事中顯理，初得可",
    "T35n1732_01b:0029a05": "貴故。第四說法甚深，初問、次答。問文總、別二",
    "T35n1732_01b:0029a06": "文。別中分四：初辨所得法、二十句正陳問、",
    "T35n1732_01b:0029a07": "三「而法」下結、四生後難文有十種相違。問意：",
    "T35n1732_01b:0029a08": "法若非一，可隨言並實；法若不應，言教便",
    "T35n1732_01b:0029a09": "是妄。此是教義相違難。答意：所言一者，法唯",
    "T35n1732_01b:0029a10": "一不住義也。亦可一善巧，是故能貫眾教仍",
    "T35n1732_01b:0029a11": "一義成也。偈文分二：初讚問者、二約喻顯",
    "T35n1732_01b:0029a12": "示。喻中有九：第一明法能荷負萬機喻；二",
    "T35n1732_01b:0029a13": "緣滅眾惑喻；三入器無變喻，此望德用；四",
    "T35n1732_01b:0029a14": "拂動諸根喻；五應欲隨潤喻；六緣生眾德",
    "T35n1732_01b:0029a15": "喻；七揀染赴淨喻；八應物無往喻；九應緣",
    "T35n1732_01b:0029a16": "住體喻。所以德首說者，為初顯法多能故。",
    "T35n1732_01b:0029a17": "第五福田甚深，文相準前可知。問中有二：",
    "T35n1732_01b:0029a18": "初告舉正義、二成難。難中有四：初總告、",
    "T35n1732_01b:0029a19": "次別、三結、四生後。別有十句，問答相可解，",
    "T35n1732_01b:0029a20": "此是因緣相違難也。偈文有十：一緣能現果",
    "T35n1732_01b:0029a21": "喻；二對機隨解喻；三權巧令喜喻；四應感",
    "T35n1732_01b:0029a22": "令喜喻；五物感現形喻；六緣滅眾惑喻；七",
    "T35n1732_01b:0029a23": "對治諸惑喻，亦可起緣分齊；八悲情普被",
    "T35n1732_01b:0029a24": "喻；九動拂諸有喻；十毒滅三有喻。所以",
    "T35n1732_01b:0029a25": "目首說者，初見法明白故。第六正教甚深。文",
    "T35n1732_01b:0029a26": "有二：初問、次答。問中有四：初總告、二正問、",
    "T35n1732_01b:0029a27": "三結、四生後。問文約所知十法為問。問意",
    "T35n1732_01b:0029a28": "云何？若教能斷，即不須更後知因果方得",
    "T35n1732_01b:0029a29": "斷也。若要須知因果方斷者，立教有何益",
    "T35n1732_01b:0029b01": "也？答意有二：一進、二退。退者自，無益。進者",
    "T35n1732_01b:0029b02": "教，即有勝用。上難是教力相違難也。偈答文",
    "T35n1732_01b:0029b03": "分三：一勸聽開二門立宗；次一勸精進",
    "T35n1732_01b:0029b04": "以彰教力，即對初門；次八辨懈怠失，對上",
    "T35n1732_01b:0029b05": "第二門。此文初一多聞懈怠喻；二無力懈怠喻；",
    "T35n1732_01b:0029b06": "三遍修懈怠喻；四倒修懈怠喻；五過求懈怠",
    "T35n1732_01b:0029b07": "喻；六少力懈怠喻；七少治懈怠喻；八無有出",
    "T35n1732_01b:0029b08": "意喻也，又執我慢高喻。所以進首說者，初進",
    "T35n1732_01b:0029b09": "能顯成勝德故。第七正行甚深。有問、答二",
    "T35n1732_01b:0029b10": "文。問文有二：初告、次問。問中有四可知，第",
    "T35n1732_01b:0029b11": "三所陳句有八可知。問意云何？聖說云聞說",
    "T35n1732_01b:0029b12": "法有能斷煩惱。云何有聞法不斷惑；而惑",
    "T35n1732_01b:0029b13": "依心，心無所行反能斷惑也。此名聖說行",
    "T35n1732_01b:0029b14": "教相違難。答：意教不無力，但取不得方故",
    "T35n1732_01b:0029b15": "也。答文分二：初總勅聽略說、二以喻況成。",
    "T35n1732_01b:0029b16": "喻文有九，此但舉失以顯德也。一不如說",
    "T35n1732_01b:0029b17": "行喻、二隨說廢思喻、三計文迷行喻、四自謂",
    "T35n1732_01b:0029b18": "非分喻、五惡業障礙喻、六不解自說喻、七辨",
    "T35n1732_01b:0029b19": "聰持說喻、八廢正成助喻、九隱非現是喻。",
    "T35n1732_01b:0029b20": "所以法首說者，能初顯法可軌非邪故。第",
    "T35n1732_01b:0029b21": "八助道甚深，偏執此聖說，正助相違。問文有",
    "T35n1732_01b:0029b22": "五：初告、二立正義、三正問、四結、五生後。答",
    "T35n1732_01b:0029b23": "文分二：初讚問者許說，此讚者通能所；二",
    "T35n1732_01b:0029b24": "正答。答文分三：初一總答、次四會偏讚意、",
    "T35n1732_01b:0029b25": "三有四偈明正助相成不可廢意。會佛說，",
    "T35n1732_01b:0029b26": "文有二：初總、次別。文相可知，正助相成文",
    "T35n1732_01b:0029b27": "有四，可知。所以智首說者，能初善用正助",
    "T35n1732_01b:0029b28": "故。第九一乘甚深。有問、答二文。問文有二：",
    "T35n1732_01b:0029b29": "初告、二問。問中有四：初立正義、二問、三結、",
    "T35n1732_01b:0029c01": "四生後，可知。此是因果體用相違難。答意：我",
    "T35n1732_01b:0029c02": "佛因果體用皆同一法，謂法性一法，亦可一",
    "T35n1732_01b:0029c03": "大慈方便法，但眾生見異耳。偈文分六：初",
    "T35n1732_01b:0029c04": "二舉因果俱一以答上問；次二明自業各",
    "T35n1732_01b:0029c05": "異見；次一成佛本一無別精麁；次一明善行",
    "T35n1732_01b:0029c06": "者得見；次一明佛自在業隨物應機；次三",
    "T35n1732_01b:0029c07": "釋伏意，意有三可知，亦可唯一耳。所以賢",
    "T35n1732_01b:0029c08": "首說者，善開聖法順理得中故。上來辨一",
    "T35n1732_01b:0029c09": "人問多人。次下明多人問一人，即是第十",
    "T35n1732_01b:0029c10": "佛境界甚深。有問、答二文。問文有五：一告、",
    "T35n1732_01b:0029c11": "二結已說、三歎所問者辨德以進問、四正",
    "T35n1732_01b:0029c12": "問、五生後偈頌。今所問有十一相，何故先",
    "T35n1732_01b:0029c13": "文殊覆却難，今但直問者？為彰長位故也。",
    "T35n1732_01b:0029c14": "十一問內，文分四重：初三自利德、次四利他",
    "T35n1732_01b:0029c15": "德、次三所利眾，又此三通能所也。後一總",
    "T35n1732_01b:0029c16": "明所問廣大：一佛所證知分量境界、二能",
    "T35n1732_01b:0029c17": "證境因、三問所入處、四佛境界內度幾許",
    "T35n1732_01b:0029c18": "眾生、五隨順境界智、六隨眾生所說法、七",
    "T35n1732_01b:0029c19": "如量智分別知、八佛境為分別識所不識、",
    "T35n1732_01b:0029c20": "九於何境界中能令眾生決定知佛境、十",
    "T35n1732_01b:0029c21": "智照何等眾生心為境、十一如境中說何",
    "T35n1732_01b:0029c22": "等廣大義。所以文殊說者，妙慧達佛境界",
    "T35n1732_01b:0029c23": "為始故。答文有十偈：初一答上佛證境界；",
    "T35n1732_01b:0029c24": "次一答上佛境因；次一答上所入境處；次一",
    "T35n1732_01b:0029c25": "答上佛所度；次一答上何等隨佛境智；次",
    "T35n1732_01b:0029c26": "一答上佛境法隨眾生說；次一答上何等是",
    "T35n1732_01b:0029c27": "佛所知境能分別智知；次半答上識佛境、下",
    "T35n1732_01b:0029c28": "半答前何等能決定知佛境；次一答前佛境",
    "T35n1732_01b:0029c29": "界廣；次一答前境界照。亦可依問次第答。",
    "T35n1732_01b:0030a01": "次第二大文，明既得信解平等無礙，現莫二",
    "T35n1732_01b:0030a02": "之相義也。文中有二：初明承力見此剎",
    "T35n1732_01b:0030a03": "無礙、二「如是」下類通餘方齊見獲益。此文有",
    "T35n1732_01b:0030a04": "二，可知。初此方利益文中，又云初總、次別、",
    "T35n1732_01b:0030a05": "三結。別中如所行法者，如上第八智首所",
    "T35n1732_01b:0030a06": "辨，六度行法；如所行業者，如上第三寶首",
    "T35n1732_01b:0030a07": "所辨，隨所行業受報亦然等也。如世間行",
    "T35n1732_01b:0030a08": "者，如上第六進首所辨，精進速出懈怠難脫；",
    "T35n1732_01b:0030a09": "亦如第七法首所辨，修行出離多聞不得。隨",
    "T35n1732_01b:0030a10": "身行者，如上第二財首所辨，隨身隨行見",
    "T35n1732_01b:0030a11": "為教化名隨身行。隨根行者，如上第四德",
    "T35n1732_01b:0030a12": "首所辨，佛法雖一隨根分多；亦如第五目",
    "T35n1732_01b:0030a13": "首所辨，佛田雖一隨行分多，隨其行分多",
    "T35n1732_01b:0030a14": "隨其行報所生之處。持戒毀禁者，如上第一",
    "T35n1732_01b:0030a15": "覺首所辨，心性雖一隨行不同受報各異善",
    "T35n1732_01b:0030a16": "惡等別。說法果報者，如上第九賢首所辨，隨",
    "T35n1732_01b:0030a17": "眾生欲諸業及果各令見實名說果報。又",
    "T35n1732_01b:0030a18": "如向前文殊所辨佛境界法，亦得名為說",
    "T35n1732_01b:0030a19": "果報矣。又此顯現有二：一表法順理，是法",
    "T35n1732_01b:0030a20": "皆真，成聖方便；二表法體應理，功能明淨，一",
    "T35n1732_01b:0030a21": "切皆見。",
    "T35n1732_01b:0030a22": "7 淨行品淨行品第七",
    "T35n1732_01b:0030a23": "四門同前。一辨名。此中廣菩薩修行勝妙",
    "T35n1732_01b:0030a24": "淨行之相，故名淨行品也。亦可淨者德無",
    "T35n1732_01b:0030a25": "垢故，行者體。又淨者願，行者所淨耳。二",
    "T35n1732_01b:0030a26": "來意。所以來，依解起行故也。亦可前行、次",
    "T35n1732_01b:0030a27": "願故也。三以諸願為宗。四釋文者，此文有",
    "T35n1732_01b:0030a28": "二：初智首問、次文殊答。所以智首問文殊",
    "T35n1732_01b:0030a29": "答者，初願相微，非智不受；隨相發願，非妙",
    "T35n1732_01b:0030b01": "慧而不明。問中義類相從有十一事，總分",
    "T35n1732_01b:0030b02": "有二：前七云何，問自分因相；二「得是處智」下",
    "T35n1732_01b:0030b03": "明問勝分果相。就初文內，前一福因行、次",
    "T35n1732_01b:0030b04": "一福果行、次一智因行、次一智果行、次一法",
    "T35n1732_01b:0030b05": "智因行、次一證智果行、次一修滿成諸度。初",
    "T35n1732_01b:0030b06": "問有九：初三種離三毒；次一堅固不退，此",
    "T35n1732_01b:0030b07": "不同凡夫；次一自利成；次一利他勝妙，此",
    "T35n1732_01b:0030b08": "異二乘；次三離信位前假名菩薩見，又解初",
    "T35n1732_01b:0030b09": "三斷對治；次三體；後三性治也。思即知之",
    "T35n1732_01b:0030b10": "耳。第二問事有十也。第三問亦有九事。第",
    "T35n1732_01b:0030b11": "四問中有八，餘文可知。第二果內問中，勝",
    "T35n1732_01b:0030b12": "進果文有四：一入果分故堪受物養、二",
    "T35n1732_01b:0030b13": "為天神等敬護、三辨大悲行德、四辨位德",
    "T35n1732_01b:0030b14": "也。就第二文殊答，答盡，思之可知，舉一",
    "T35n1732_01b:0030b15": "願答前多問無餘耳。文有三：初長行略答、",
    "T35n1732_01b:0030b16": "二偈誦廣答、三長行結也。初文有二：初讚",
    "T35n1732_01b:0030b17": "問者，曉喻其懷，有二可知；二「佛子」下正答。",
    "T35n1732_01b:0030b18": "答文有三：初辨自利；次「去來今」下利他；三",
    "T35n1732_01b:0030b19": "「明達實相」下明勝進果行，文有二可知。第",
    "T35n1732_01b:0030b20": "二尊導者佛為一，能請故為二也。又對普",
    "T35n1732_01b:0030b21": "賢因人望果故。又自利道滿為初，今利他",
    "T35n1732_01b:0030b22": "德圓為次耳。二偈文，初牒、次偈釋答。願有",
    "T35n1732_01b:0030b23": "二種：一行前、二行後。此是行後。亦可同時，",
    "T35n1732_01b:0030b24": "由即行故。此總有二意：一即轉其見心即",
    "T35n1732_01b:0030b25": "成行體、二轉求異事成彼願事也。此願有",
    "T35n1732_01b:0030b26": "十種勢：一會事入理，如菩薩在家等；二以",
    "T35n1732_01b:0030b27": "因同果，如若在聚會等；三以自同他，如",
    "T35n1732_01b:0030b28": "見無慚愧等；四以人同法，如見疾病人等；",
    "T35n1732_01b:0030b29": "五以染同淨，如見背恩人等；六以世同出",
    "T35n1732_01b:0030c01": "世，如在房舍等；七以境成心，如若入僧房",
    "T35n1732_01b:0030c02": "等；八以體隨用，如見苦行人等；九相似類",
    "T35n1732_01b:0030c03": "成，如布施所珍等；十以實同虛，如若在伎",
    "T35n1732_01b:0030c04": "樂等。如是準之。偈有一百四十，大分為二：",
    "T35n1732_01b:0030c05": "初十一明在家菩薩法不捨世間行，餘文",
    "T35n1732_01b:0030c06": "明出家行是不住有為行。出家文有五：初",
    "T35n1732_01b:0030c07": "十五，明出家受戒法；二「若入房舍」下二十辨",
    "T35n1732_01b:0030c08": "住處，進以威儀行法；三「手執錫杖」下五十七，",
    "T35n1732_01b:0030c09": "明道路行法；四「入里乞食」下二十，明入城邑",
    "T35n1732_01b:0030c10": "聚落乞食行法；五「若入水時」下十七，明出離",
    "T35n1732_01b:0030c11": "修道行法。願有三種：一要期誓願、二行願、",
    "T35n1732_01b:0030c12": "三自體無障礙願。初未成欲成、二正成行、",
    "T35n1732_01b:0030c13": "三成已是真願。即六決定及性起等一切諸",
    "T35n1732_01b:0030c14": "願皆有三文：初一句自分境、次一句及眾",
    "T35n1732_01b:0030c15": "生、次二句攝同勝事也。又問：何故《瓔珞經》對",
    "T35n1732_01b:0030c16": "入理處願多，此經對事願多者？答：此經順",
    "T35n1732_01b:0030c17": "一乘教，在事益大；《瓔珞經》順三乘教，在理",
    "T35n1732_01b:0030c18": "益即多也，可準思之。",
    "T35n1732_01b:0030c19": "8 賢首品賢首品第八",
    "T35n1732_01b:0030c20": "四門同前。一辨名者，十信已滿位是賢聖之",
    "T35n1732_01b:0030c21": "初，為凡頂菩薩中初，故曰賢首品。二明來",
    "T35n1732_01b:0030c22": "意。何故來？行既成立，次須廣歎德用成位",
    "T35n1732_01b:0030c23": "故來也。三宗為歎德。四釋文。此品有七百",
    "T35n1732_01b:0030c24": "一十五偈半，文中有三：初文殊問；二有七",
    "T35n1732_01b:0030c25": "百七偈半，賢首正答；三賢首說。此品竟時下",
    "T35n1732_01b:0030c26": "有六偈，經家所顯諸佛證成。問文二：初長",
    "T35n1732_01b:0030c27": "行，經家總顯文殊問意之相也；次有二偈，",
    "T35n1732_01b:0030c28": "牒前淨行成是信因，以正請問。初一結前、次",
    "T35n1732_01b:0030c29": "一起後。所以文殊問賢首答者，十信位中圓",
    "T35n1732_01b:0031a01": "通之德非妙慧不受，深義淨德唯賢始得。",
    "T35n1732_01b:0031a02": "明第二答中，文有四：初十三偈，總明信位",
    "T35n1732_01b:0031a03": "發心行相；二「深心」下五百一十九偈半，廣明",
    "T35n1732_01b:0031a04": "信位德體殊能；三「一切諸佛皆共說」下一百",
    "T35n1732_01b:0031a05": "五十四偈，明所說旨深群情莫曉，以喻為況；",
    "T35n1732_01b:0031a06": "四「如我所說諸譬喻」下二十一，偈校量勸發。",
    "T35n1732_01b:0031a07": "初總文有三：初半勅聽許說、次六偈半舉廣",
    "T35n1732_01b:0031a08": "義以顯略文、次六偈正說發心功德行相。",
    "T35n1732_01b:0031a09": "二舉廣顯略文，初有三偈半明說分齊、次",
    "T35n1732_01b:0031a10": "二顯廣是深、次一成初略說。三總讚德文，",
    "T35n1732_01b:0031a11": "內有三：初半舉因緣二門總歎德；次一半",
    "T35n1732_01b:0031a12": "略辨發心緣及因通辨上二；次四表發心",
    "T35n1732_01b:0031a13": "意有二：初一明所離、次三辨所成。此三偈",
    "T35n1732_01b:0031a14": "中，初一開二門、次二釋前二也。第二五百",
    "T35n1732_01b:0031a15": "一十九半中有三：初一百三十二偈，辨自分",
    "T35n1732_01b:0031a16": "因中集菩提具；次「施戒忍辱精進禪」下三百",
    "T35n1732_01b:0031a17": "五，勝進果中集菩提具；三「神力於此得自在」",
    "T35n1732_01b:0031a18": "下八十一偈，自他無礙成就功德。初文分二：",
    "T35n1732_01b:0031a19": "初一百一十九，辨自利差別相；二「或有剎土",
    "T35n1732_01b:0031a20": "無有佛」下有十四利他行事。初文有十：初",
    "T35n1732_01b:0031a21": "十八明十信，初位相，明四不壞信；二「若信恭",
    "T35n1732_01b:0031a22": "敬一切佛」下有十，是第二位，同二地相；三「若",
    "T35n1732_01b:0031a23": "信堅固不可動」下七偈，明第三位，同三地相；",
    "T35n1732_01b:0031a24": "四「若為一切佛所護」下有八，明第四位，同",
    "T35n1732_01b:0031a25": "四地相；五「若能具足摩訶衍」下九偈，明第五",
    "T35n1732_01b:0031a26": "位，同五地相；六「若得大悲心堅固」下有八，",
    "T35n1732_01b:0031a27": "明第六位，同六地大悲為首觀等；七「若解",
    "T35n1732_01b:0031a28": "一切眾生行」下八偈，明第七位，同七地相；八",
    "T35n1732_01b:0031a29": "「若能超出四魔道」下十九偈，辨第八位，同八",
    "T35n1732_01b:0031b01": "地行相；九「若說微妙甚深法」下十三偈，明第",
    "T35n1732_01b:0031b02": "九位，同九地說法相；十「若身功德智慧具」下",
    "T35n1732_01b:0031b03": "十八偈，辨第十位，同十地相。初位文有二：",
    "T35n1732_01b:0031b04": "初十六偈，辨初位德；二「是故」下二偈，通歎十",
    "T35n1732_01b:0031b05": "位次第德。初文有二：初四辨所信境、二有",
    "T35n1732_01b:0031b06": "十二偈廣歎信德生善滅障義也。初境，文有",
    "T35n1732_01b:0031b07": "二：初二三寶、次二三種佛性。若信不可壞",
    "T35n1732_01b:0031b08": "者，何故論云善根薄喜捨等也？解有二：一",
    "T35n1732_01b:0031b09": "此明一乘頓入人；二明此種子非上心行",
    "T35n1732_01b:0031b10": "位也。亦可此信滿心一向不退，此語住信",
    "T35n1732_01b:0031b11": "滿心行十解能成行也。故諸經異說，準之",
    "T35n1732_01b:0031b12": "思攝。二「是故」下結，有二：初一法說、次一喻",
    "T35n1732_01b:0031b13": "況，二二自分因行文。第二利他中，有四：初八",
    "T35n1732_01b:0031b14": "明清淨方便八相成道化、次二無染方便化、",
    "T35n1732_01b:0031b15": "次一明大用體、次三結歎自在。二「施戒忍辱",
    "T35n1732_01b:0031b16": "精進禪」下辨勝進，文有二：初九十偈，明自",
    "T35n1732_01b:0031b17": "利行滿足佛事；二「說法教誡及神足」下有二",
    "T35n1732_01b:0031b18": "百一十五，明利他行。自利文有三：初七十",
    "T35n1732_01b:0031b19": "偈，身業不空；二「柔軟美聲如哀鸞」下四偈，口",
    "T35n1732_01b:0031b20": "業；三「眾生苦樂利無利」下十六偈，意業。聲有",
    "T35n1732_01b:0031b21": "八種者，如《梵摩喻經》說：一最好聲，其聲清雅",
    "T35n1732_01b:0031b22": "如迦陵等；二易了聲，言辭辨了；三調和聲，其",
    "T35n1732_01b:0031b23": "聲朗雄；四柔軟聲；五不誤聲；六不女聲；七尊",
    "T35n1732_01b:0031b24": "慧聲，言無憚怯如尊重人，如勝慧人言無",
    "T35n1732_01b:0031b25": "所畏；八深遠聲，臍輪發聲猶如雷振。初七十",
    "T35n1732_01b:0031b26": "偈，文有三：初十出身業用，體謂定；次「若欲",
    "T35n1732_01b:0031b27": "供養一切佛」下三十四偈，正明身業；次「欲安",
    "T35n1732_01b:0031b28": "一切」下二十六偈，明現諸法門化，亦即所作",
    "T35n1732_01b:0031b29": "事也。二勝進利他，文有三，即三輪也。初二十",
    "T35n1732_01b:0031c01": "八，明神足化；二「若見世間無正見」下九偈，說",
    "T35n1732_01b:0031c02": "法輪；三「安隱眾生」下一百七十八，宿住輪化，",
    "T35n1732_01b:0031c03": "即憶念化。此約本因說，若望現緣即是記",
    "T35n1732_01b:0031c04": "心輪也。憶念，文有三：初總、次別、三「如是等",
    "T35n1732_01b:0031c05": "比」下結。別中合有四十四事，各有三：一列",
    "T35n1732_01b:0031c06": "名及體、二光有本用、三說本因。文中有十",
    "T35n1732_01b:0031c07": "種非法語者，依下論用經本十七種語為",
    "T35n1732_01b:0031c08": "十非法語，謂侵惱語、麁獷語、苦他語、令他瞋",
    "T35n1732_01b:0031c09": "恨語，上四語為一。現前語、不現前語、鄙惡",
    "T35n1732_01b:0031c10": "語、不斷語，上四語為四。不喜聞語、聞不悅",
    "T35n1732_01b:0031c11": "語，此二語為二。瞋惱語為一。心火能燒語、",
    "T35n1732_01b:0031c12": "心熱惱語、不愛語、不樂語，上四語為一。不",
    "T35n1732_01b:0031c13": "善自壞身、亦壞他人語，此二語為一。此十非",
    "T35n1732_01b:0031c14": "法語，生他事惑，障其定也。又依《燃燈經》十",
    "T35n1732_01b:0031c15": "種非法語：一妄語、二痛心語、三麁語、四苦惡",
    "T35n1732_01b:0031c16": "語、五不喜語、六不樂語、七不愛語、八不入心",
    "T35n1732_01b:0031c17": "語、九惱他語、十結怨語也。結文有四：初四",
    "T35n1732_01b:0031c18": "舉法體、二六辨益、三有七喻、四有三結勸，",
    "T35n1732_01b:0031c19": "可知。次第三有八十一，明自他無礙成就",
    "T35n1732_01b:0031c20": "功德，有三：初「神力於此得自在」下十七，明",
    "T35n1732_01b:0031c21": "於器世間自在；二「東方世界無有餘」下十偈，",
    "T35n1732_01b:0031c22": "明於智正覺自在；三「於眼根中入正受」下五",
    "T35n1732_01b:0031c23": "十四偈，明於眾生世間自在。眾生世間，文有",
    "T35n1732_01b:0031c24": "五：初有二十四，明自身入定；二「童子身入",
    "T35n1732_01b:0031c25": "正受」下十四，於他身入定；三「一毛孔入」下四",
    "T35n1732_01b:0031c26": "偈，明自他入出自在；四「一微塵入」下十偈，於",
    "T35n1732_01b:0031c27": "外四大入定；五「是名」下結歎無盡。自身文，十",
    "T35n1732_01b:0031c28": "二入即為二十四耳。此上三世間，且約一",
    "T35n1732_01b:0031c29": "相說，理有二義：一菩薩自身作三世間、二",
    "T35n1732_01b:0032a01": "菩薩於三世間處示現自在。上文即是第二",
    "T35n1732_01b:0032a02": "門也。第三有一百五十四，明法旨深，群情",
    "T35n1732_01b:0032a03": "莫曉，引喻類答。上來正答創基建立，善根",
    "T35n1732_01b:0032a04": "行德義顯於此。而位次言之，蓋是外凡始",
    "T35n1732_01b:0032a05": "起發心之行。然經文所辨，乃云十地終于",
    "T35n1732_01b:0032a06": "入佛境界無上菩提滿足佛事。言狀矛盾，",
    "T35n1732_01b:0032a07": "其故何也？如究其實，當是一乘通宗行要，義",
    "T35n1732_01b:0032a08": "興真本而不捨於世、鑒徹玄源曠周法",
    "T35n1732_01b:0032a09": "界，妙絕情卑、功顯無外，體無不融、行無不",
    "T35n1732_01b:0032a10": "在，先後莫二、旨在一味，故果無異因之果、",
    "T35n1732_01b:0032a11": "因無異果之因，而因果之稱寄顯於緣，其",
    "T35n1732_01b:0032a12": "緣乃差、殊流同軼，虧盈自彼、於我無為。是",
    "T35n1732_01b:0032a13": "以據其所學，以彰發軫之迹功成有在，而",
    "T35n1732_01b:0032a14": "法通行局事顯常儀。或有鑒真，故須明簡。",
    "T35n1732_01b:0032a15": "圓宗之致鏡曜玄真，勝出言表，非思量境",
    "T35n1732_01b:0032a16": "界然矣。而淺識情滯，旨玄難測，反於視聽，",
    "T35n1732_01b:0032a17": "封教守詮益增情惑，自非假況以擬導達",
    "T35n1732_01b:0032a18": "其心，無由取信，故舉近事以鏡玄趣耳。",
    "T35n1732_01b:0032a19": "文有二：初二總舉龍神佛等不思議事、次「今",
    "T35n1732_01b:0032a20": "說」下廣示喻說。有二十事喻：一德行深廣相",
    "T35n1732_01b:0032a21": "形喻、二實德離非喻、三持法明了喻、四辨才",
    "T35n1732_01b:0032a22": "令喜喻、五善用令喜喻、六縮大增小喻、七定",
    "T35n1732_01b:0032a23": "用自在喻、八變化自在喻、九勝德仇怨喻、十",
    "T35n1732_01b:0032a24": "利生廣大喻、十一安生除怖喻、十二隨機應",
    "T35n1732_01b:0032a25": "現喻、十三攝行自在喻、十四解脫自在喻、十",
    "T35n1732_01b:0032a26": "五知法速疾喻、十六無礙成事喻、十七順法",
    "T35n1732_01b:0032a27": "令喜喻、十八明了增機喻、十九舉下成上喻、",
    "T35n1732_01b:0032a28": "二十窮源自在喻。如我說諸譬喻者，第四勸",
    "T35n1732_01b:0032a29": "發修行，文有二：初四，辨能說難；次七，明信者",
    "T35n1732_01b:0032b01": "難；次十，借喻況難。有五事結歎勝妙，而所",
    "T35n1732_01b:0032b02": "說既玄，其真趣義興成感應之聖心故。次第",
    "T35n1732_01b:0032b03": "三，六偈明於瑞相，讚說摩頂等，成說善也。",
    "T35n1732_01b:0032b04": "大方廣佛華嚴經搜玄分齊通智方軌卷第一",
    "T35n1732_01b:0032b05": "之下",
    "T35n1732_01b:0032b06": "　　　　　乙巳歲分司大藏都監開板"
}