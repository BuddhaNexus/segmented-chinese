{
    "X35n0652_007:0294b17": "金剛三昧經通宗記卷第七",
    "X35n0652_007:0294b19": "天台山華頂嗣祖沙門　寂震　述",
    "X35n0652_007:0294b20": "入實際品第五之上",
    "X35n0652_007:0294b21": "此為辨才分。夫欲得大辨才智者。非入實際。何以",
    "X35n0652_007:0294b22": "能之。所以第九善慧地中。為度眾生。修無礙智。一",
    "X35n0652_007:0294b23": "法無礙。二義無礙。三詞無礙。四樂說無礙。在聲聞。",
    "X35n0652_007:0294b24": "祇得少分。以其不能知詞知義。又且無三種善巧。",
    "X35n0652_007:0294c01": "不能隨眾生根性。用輭語粗語。不輭不粗語。而為",
    "X35n0652_007:0294c02": "眾生方便說法故也。若在緣覺。樂修寂滅。其所化",
    "X35n0652_007:0294c03": "導。惟現神通而已。故菩薩住此九地中。得無量善",
    "X35n0652_007:0294c04": "巧無礙智。知一切佛法。名字性相。差別平等。而不",
    "X35n0652_007:0294c05": "取著。是法無礙。又知一切諸佛。法義名義。性相差",
    "X35n0652_007:0294c06": "別平等義。了知如來隨八萬四千眾生。心行根解。",
    "X35n0652_007:0294c07": "差別音聲。而不取著。是義無礙。又知一切法。隨其",
    "X35n0652_007:0294c08": "言音。定其文字。善識字體。解其真義。廣說地道無",
    "X35n0652_007:0294c09": "差別相。而不取著。是詞無礙。又能以第一義智。善",
    "X35n0652_007:0294c10": "巧方便。隨眾生信解。以如來智。清淨行。圓滿說。然",
    "X35n0652_007:0294c11": "雖樂說如是最上。而亦不著。是樂說無礙。是皆於",
    "X35n0652_007:0294c12": "一切法。無所取著。故得無礙。又了達一切法無礙。",
    "X35n0652_007:0294c13": "故得義無礙。知義無礙。故得詞無礙。知詞知法知",
    "X35n0652_007:0294c14": "義。得不思議說。是為樂說無礙。如是。則善慧地中",
    "X35n0652_007:0294c15": "之能事畢矣。又菩薩住此地中。晝夜精勤。專求智",
    "X35n0652_007:0294c16": "明。更無餘想。唯入佛境界。親近如來。故諸佛皆隨",
    "X35n0652_007:0294c17": "其性欲。而與法門也。今此如來無問自說。起發其",
    "X35n0652_007:0294c18": "問。亦猶是耳。又此地。行力波羅蜜為勝。以故大力",
    "X35n0652_007:0294c19": "菩薩當機。然總只發明入實際義而已。所謂實際",
    "X35n0652_007:0294c20": "者。於一切法俱不可得。此不可得亦不可得。雖不",
    "X35n0652_007:0294c21": "可得。而又修於智辨以利生也。又入實際三字。先",
    "X35n0652_007:0294c22": "出於無相法中。為此品張本。",
    "X35n0652_007:0294c23": "於是如來作如是言。諸菩薩等。本利深入。可度眾生。",
    "X35n0652_007:0294c24": "若後非時。應如說法。時利不俱。順不順說。非同非異。",
    "X35n0652_007:0295a01": "相應如說。引諸情智。流入薩婆若海。無令可眾。挹彼",
    "X35n0652_007:0295a02": "虗風。悉令彼庶。一味神乳。",
    "X35n0652_007:0295a03": "此垂法弘化。以明利生之行。言菩薩得本覺之利。",
    "X35n0652_007:0295a04": "深入唵摩羅。始可利生。若於吾滅後。至非正法住",
    "X35n0652_007:0295a05": "世之時。皆應如斯說法。即使眾生未能信解。或際",
    "X35n0652_007:0295a06": "會不時。又且根性不利者。可以順說而善化。可以",
    "X35n0652_007:0295a07": "逆說而折伏。此實非可以同。亦非必求其異。但取",
    "X35n0652_007:0295a08": "其相應。而如法說之。引一切邪見鈍根眾生之情",
    "X35n0652_007:0295a09": "識。與利根眾生之心智。皆流入於薩婆若(此云一切種智)",
    "X35n0652_007:0295a10": "海中。夫般若為因。薩婆若是果。為令得此智果也。",
    "X35n0652_007:0295a11": "無令可化之眾生。徒為挹彼虗風而已。挹之為言",
    "X35n0652_007:0295a12": "酌也。酌挹其風。猶俗言吸風。然必當令彼眾庶。悉",
    "X35n0652_007:0295a13": "[(歹*又)/食]一味神妙之法乳。乃為是耳。",
    "X35n0652_007:0295a14": "世間非世間。住。非住處。五空出入。無有取捨。何以故。",
    "X35n0652_007:0295a15": "諸法空相。性非有無。非無不無。不無不有。無決定性。",
    "X35n0652_007:0295a16": "不住有無。非彼有無凡聖之皆。而能測(北藏作惻)隱。",
    "X35n0652_007:0295a17": "此示五空之法。言若世間。若非世間。若住於世間",
    "X35n0652_007:0295a18": "相。若不住於世間相。於此住非住處。觀於五空。若",
    "X35n0652_007:0295a19": "出若入。無有取捨之相生於其心。以此諸法空相。",
    "X35n0652_007:0295a20": "其性非屬有之與無。亦非無。非不無。既不無不有。",
    "X35n0652_007:0295a21": "則無決定之性。故不住於有無。然非彼有無之情。",
    "X35n0652_007:0295a22": "凡聖之智。而能測其隱微之旨也。",
    "X35n0652_007:0295a23": "諸菩薩等。若知是利。即得菩提。",
    "X35n0652_007:0295a24": "此明其法利。然此法空性相之體。亦乃本覺之利。",
    "X35n0652_007:0295b01": "若知是本覺之利。即得於菩提矣。",
    "X35n0652_007:0295b02": "爾時眾中有一菩薩。名曰大力。即從座起。前白佛言。",
    "X35n0652_007:0295b03": "尊者。如佛所說。五空出入。無有取捨。云何五空而不",
    "X35n0652_007:0295b04": "取捨。",
    "X35n0652_007:0295b05": "此咨請如來空義。",
    "X35n0652_007:0295b06": "佛言。菩薩。五空者。三有是空。六道影是空。法相是空。",
    "X35n0652_007:0295b07": "名相是空。心識義是空。菩薩如是等空。空不住空。空",
    "X35n0652_007:0295b08": "無空相。無相之法。有何取捨。入無取地。則入三空。",
    "X35n0652_007:0295b09": "此答名示義。明其空相之無取也。然佛說法。或稱",
    "X35n0652_007:0295b10": "菩薩。或稱善男子。各有所表。凡切實緊要。欲令其",
    "X35n0652_007:0295b11": "直下順理剛斷。則必曰善男子。若為後世眾生唱",
    "X35n0652_007:0295b12": "明其義。即稱菩薩。而此經中。佛與大力地藏二大",
    "X35n0652_007:0295b13": "菩薩酬問。並無善男子之稱三有。欲有色有無色",
    "X35n0652_007:0295b14": "有。皆屬有漏有為。六道。天人阿修羅地獄鬼畜生。",
    "X35n0652_007:0295b15": "皆妄心所成。不實如影。法相名相。該世間出世間。",
    "X35n0652_007:0295b16": "皆由意識。妄生分別。心與識。皆是假名。本無實義。",
    "X35n0652_007:0295b17": "如是五空之義。亦皆為利生之故。詮表曰空。須知",
    "X35n0652_007:0295b18": "空。亦不住於空。空。亦無空相。總成無相之法。又何",
    "X35n0652_007:0295b19": "容取捨於其間耶。若能入於無取之地。則又更進",
    "X35n0652_007:0295b20": "一步而入於三空矣。",
    "X35n0652_007:0295b21": "大力菩薩言。云何三空。",
    "X35n0652_007:0295b22": "此又問三空之義。",
    "X35n0652_007:0295b23": "佛言。三空者。空相亦空。空空亦空。所空亦空。如是等",
    "X35n0652_007:0295b24": "空。不住三相。不無真實。文言道斷。不可思議。",
    "X35n0652_007:0295c01": "此示名顯義。此三種空。唯九地十地。與等玅二覺",
    "X35n0652_007:0295c02": "所知。他不能解。葢言如上所舉五空之相亦空。又",
    "X35n0652_007:0295c03": "空空亦空。所空亦空。入於如是之三空。并不住此",
    "X35n0652_007:0295c04": "三種空相。則其間。豈不無真實之理。至此。文言道",
    "X35n0652_007:0295c05": "斷。真乃不可思議。",
    "X35n0652_007:0295c06": "大力菩薩言。不無真實。是相應有。",
    "X35n0652_007:0295c07": "此揀誤解為有相。",
    "X35n0652_007:0295c08": "佛言。無不住無。有不住有。不有之法。不即住無。不無",
    "X35n0652_007:0295c09": "之相。不即住有。非以有無而詮得理。菩薩。無名義相。",
    "X35n0652_007:0295c10": "不可思議。何以故。無名之名。不無於名。無義之義。不",
    "X35n0652_007:0295c11": "無於義。",
    "X35n0652_007:0295c12": "此示真實名義。言無且不住於無。有且不住於有。",
    "X35n0652_007:0295c13": "故凡不有之法。即是無。不即住於無。不無之相即",
    "X35n0652_007:0295c14": "是有。不即住於有。然此不住之中。不無真實之性。",
    "X35n0652_007:0295c15": "此亦非可以有無而為詮表。得盡其理。既不可以",
    "X35n0652_007:0295c16": "詮表。則本無名義之相可得。是真不可思議。然無",
    "X35n0652_007:0295c17": "名之名。名不自名。因義表名。故不無於有名。無義",
    "X35n0652_007:0295c18": "之義。義不自義。因名顯義。故不無於有義。",
    "X35n0652_007:0295c19": "大力菩薩言。如是名義。真實如相。如來如相。如不住",
    "X35n0652_007:0295c20": "如。如無如相。相無如故。非不如來。眾生心相。相亦如",
    "X35n0652_007:0295c21": "來。眾生之心。應無別境。",
    "X35n0652_007:0295c22": "此菩薩領解。因義明如。言如是名義。既互無自性。",
    "X35n0652_007:0295c23": "即是真實如如不動之相。亦即如來之如相。如是",
    "X35n0652_007:0295c24": "如相。俱是假立。亦不住於如。以如中本無如相。若",
    "X35n0652_007:0296a01": "相中既無如相。則非不同於如來矣。至若眾生之",
    "X35n0652_007:0296a02": "心相。是相亦同於如來。以此推之。眾生之心。又豈",
    "X35n0652_007:0296a03": "不如。自應無有別境也。",
    "X35n0652_007:0296a04": "佛言。如是。眾生之心。實無別境。何以故。心本淨故。理",
    "X35n0652_007:0296a05": "無穢故。以染塵故。名為三界。三界之心。名為別境。是",
    "X35n0652_007:0296a06": "境虗妄。從心化生。心若無妄。即無別境。",
    "X35n0652_007:0296a07": "此印如明淨。謂眾生之心。本自清淨。以理觀之。實",
    "X35n0652_007:0296a08": "無垢穢。但以貪染情塵。背真離覺。故名為三界。遂",
    "X35n0652_007:0296a09": "成三界生死垢穢有漏之妄心。是即名為眾生心",
    "X35n0652_007:0296a10": "中之別境也。雖有是境。本自虗妄。乃從清淨心中。",
    "X35n0652_007:0296a11": "幻化而生。若心無妄念。本自如如。心境一如。境外",
    "X35n0652_007:0296a12": "無心。心外無境。如此。即無別境也。",
    "X35n0652_007:0296a13": "大力菩薩言。心若在淨。諸境不生。此心淨時。應無三",
    "X35n0652_007:0296a14": "界。",
    "X35n0652_007:0296a15": "此明心淨即土淨。",
    "X35n0652_007:0296a16": "佛言。如是。菩薩。心不生境。境不生心。何以故。所見諸",
    "X35n0652_007:0296a17": "境。唯所見心。心不幻化。則無所見。菩薩。內無眾生。三",
    "X35n0652_007:0296a18": "性空寂。則無己眾。亦無他眾。乃至二入。亦不生心。得",
    "X35n0652_007:0296a19": "如是利。則無三界。",
    "X35n0652_007:0296a20": "此明心境空寂。印成淨義。言心不妄生諸境。如懸",
    "X35n0652_007:0296a21": "鏡然。境亦不生於心。本不相到。若能如是。則所見",
    "X35n0652_007:0296a22": "諸境。唯所見心。宗門下說到者裏。便截住口。却云。",
    "X35n0652_007:0296a23": "正當與麼時。且道此心。畢竟在甚麼處見。切莫擬",
    "X35n0652_007:0296a24": "議。若擬議。便屬意根卜度。設或有不識好惡漢。下",
    "X35n0652_007:0296b01": "个注脚道。境從心現。見色便見心。祇是說道理。直",
    "X35n0652_007:0296b02": "須向語默外。當體覿露處。轉得一機。直下便與釋",
    "X35n0652_007:0296b03": "迦老子一同鼻孔出氣。教乘中不會。只得注脚下",
    "X35n0652_007:0296b04": "重添注脚道。若心不幻化。則外無諸境之可見。內",
    "X35n0652_007:0296b05": "無眾生善惡無記三性。皆本空寂。如是。則無我見。",
    "X35n0652_007:0296b06": "人見。眾生見。壽者見。故曰無己眾。亦無他眾。乃至",
    "X35n0652_007:0296b07": "二入。亦不生心。則并無法見。非法見。所以般若經",
    "X35n0652_007:0296b08": "云。發阿耨多羅三藐三菩提心者。應如是知。如是",
    "X35n0652_007:0296b09": "見。如是信解。不生法相。得於如是。即得本覺之利。",
    "X35n0652_007:0296b10": "自無有三界。而超然出乎其外矣。",
    "X35n0652_007:0296b11": "大力菩薩言。云何二入。不生於心。心本不生。云何有",
    "X35n0652_007:0296b12": "入。",
    "X35n0652_007:0296b13": "此揀問二入之義。",
    "X35n0652_007:0296b14": "佛言。二入者。一謂理入。二謂行入。",
    "X35n0652_007:0296b15": "此顯二入之名。後別示二入之義。○昔達磨大師。",
    "X35n0652_007:0296b16": "略辨大乘四行。有云。夫入道多途。要而言之。不出",
    "X35n0652_007:0296b17": "二種。一謂理入。二謂行入。理入者。謂藉教悟宗。深",
    "X35n0652_007:0296b18": "信含生同一真性。但為客塵妄想所覆。不能顯了。",
    "X35n0652_007:0296b19": "若捨妄歸真。凝住壁觀。無自無他。凡聖等一。堅住",
    "X35n0652_007:0296b20": "不移。更不隨於他教。此即與理冥符。無有分別。寂",
    "X35n0652_007:0296b21": "然無為。名之理入。行入者。謂四行。其餘諸行。悉入",
    "X35n0652_007:0296b22": "此中。何等為四。一報冤行。謂修道行人。若受苦時。",
    "X35n0652_007:0296b23": "當自念言。我從往昔無數劫中。棄本從末。流浪諸",
    "X35n0652_007:0296b24": "有。多起怨憎。違害無限。今雖無犯。是我宿殃惡業",
    "X35n0652_007:0296c01": "果熟。非天非人。所能見與。甘心忍受。都無冤訴。經",
    "X35n0652_007:0296c02": "云。逢苦不憂。何以故。以識達故。此心生時。與理相",
    "X35n0652_007:0296c03": "應。體冤進道。故說言報冤行。二隨緣行。眾生無我。",
    "X35n0652_007:0296c04": "並緣業所轉。苦樂齊受。皆從緣生。縱得勝報。榮譽",
    "X35n0652_007:0296c05": "等事。是我過去宿因所構。今乃得之。緣盡還無。何",
    "X35n0652_007:0296c06": "喜之有。得失隨緣。心無增減。喜風不動。冥順於道。",
    "X35n0652_007:0296c07": "故說言隨緣行。三無所求行。世人常迷。處處貪著。",
    "X35n0652_007:0296c08": "名之為求。智者悟真。理與俗反。安心無為。形隨運",
    "X35n0652_007:0296c09": "轉。萬有斯空。無所願樂。知彼功德黑暗。常相隨逐。",
    "X35n0652_007:0296c10": "三界久居。猶如火宅。有身皆苦。誰得而安。了達此",
    "X35n0652_007:0296c11": "處。故捨諸有。息想無求。經云。有求皆苦。無求乃樂。",
    "X35n0652_007:0296c12": "了知無求。真為道行。故說言無所求行。四稱法行。",
    "X35n0652_007:0296c13": "即性淨之理。目之為法。此理眾相斯空。無染無著。",
    "X35n0652_007:0296c14": "無此無彼。經云。法無眾生。離眾生垢。法無有我。離",
    "X35n0652_007:0296c15": "我垢故。智者若能信解此理。應當稱法而行。法體",
    "X35n0652_007:0296c16": "無慳。於身命財。行檀捨施。心無恡惜。達解三空。不",
    "X35n0652_007:0296c17": "倚不著。但為去垢。稱化眾生而不取相。此為自行。",
    "X35n0652_007:0296c18": "復能利他。亦能莊嚴菩提之道。檀施既爾。餘五亦",
    "X35n0652_007:0296c19": "然。為除妄想。修行六度而無所行。故說言稱法行。",
    "X35n0652_007:0296c20": "此四。乃為行入也。按初祖此說。即依此經而立者",
    "X35n0652_007:0296c21": "也。",
    "X35n0652_007:0296c22": "理入者。深信眾生。不異真性。不一不共。但以客塵之",
    "X35n0652_007:0296c23": "所翳障。不去不來。凝住覺觀。諦觀佛性。不有不無。無",
    "X35n0652_007:0296c24": "己無他。凡聖不二。金剛心地。堅住不移。寂靜無為。無",
    "X35n0652_007:0297a01": "有分別。是名理入。",
    "X35n0652_007:0297a02": "此示理入。言順其真性之理以利生也。故曰。深信",
    "X35n0652_007:0297a03": "眾生。原不異佛之真性。今生佛體殊而不能一。凡",
    "X35n0652_007:0297a04": "聖位分而不能共者。但以客塵之所翳障耳。然須",
    "X35n0652_007:0297a05": "知心性是主。本來清淨。如明鏡然。其妄念如客。因",
    "X35n0652_007:0297a06": "相續而起。汙染心性。有塵垢之義。此猶鏡上所積",
    "X35n0652_007:0297a07": "塵垢。而翳障其光明也。若能磨瑩而去其塵垢。則",
    "X35n0652_007:0297a08": "光明之體仍在焉。然今以此修治心性之法而利",
    "X35n0652_007:0297a09": "生。先應今其坐斷意根。前念不隨之而去。後念不",
    "X35n0652_007:0297a10": "使其復來。直用當前一念。凝住覺觀。諦觀此本有",
    "X35n0652_007:0297a11": "佛性。於相不有。於理不無。無己無他。體原是一。無",
    "X35n0652_007:0297a12": "次無餘。凡聖不二。如是。則於金剛心地中。堅住不",
    "X35n0652_007:0297a13": "移。得寂靜無為之智體。悟無分別之智用。是令其",
    "X35n0652_007:0297a14": "從理而入於法空也。",
    "X35n0652_007:0297a15": "行入者。心不傾倚。影無流易。於所有處。靜念無求。風",
    "X35n0652_007:0297a16": "鼓不動。猶如大地。捐離心我。救度眾生。",
    "X35n0652_007:0297a17": "此示行入。言住於真心之行以利生也。此行字。指",
    "X35n0652_007:0297a18": "一切日用中。應緣遇物之心行。故曰心住中道。而",
    "X35n0652_007:0297a19": "不生傾欹依倚之念。於六塵緣影。而無遷流變易",
    "X35n0652_007:0297a20": "之想。於日用中。一切所有作為處。想念寂靜。永絕",
    "X35n0652_007:0297a21": "馳求。縱遇境風鼓撼而不動。猶如大地之奠安。雖",
    "X35n0652_007:0297a22": "得如此。抑且原無住著。所以捐離無妄心我。唯與",
    "X35n0652_007:0297a23": "慈運悲。以利生也。",
    "X35n0652_007:0297a24": "無生無相。不取不捨。菩薩。心無出入。無出入心。入不",
    "X35n0652_007:0297b01": "入故。故名為入。",
    "X35n0652_007:0297b02": "此明入字之義。言理性本自無生。心行本自無相。",
    "X35n0652_007:0297b03": "故不取一法。亦不捨一法。葢以真性之理。不可取",
    "X35n0652_007:0297b04": "故。真心之行。不可捨故。然心行無相。本無所出。理",
    "X35n0652_007:0297b05": "性無生。本無所入。是以菩薩利生之心。本無出入。",
    "X35n0652_007:0297b06": "然得此無出無入之心。則知入而不入。以入而不",
    "X35n0652_007:0297b07": "入。故強名之曰入。",
    "X35n0652_007:0297b08": "菩薩。如是入法。法相不空。不空之法。法不虗棄。何以",
    "X35n0652_007:0297b09": "故。不無之法。具足功德。非心非影。法爾清淨。",
    "X35n0652_007:0297b10": "此結成前義。以明入法之功。言若能入此理行二",
    "X35n0652_007:0297b11": "法。則知此法之相。實本不空。然則何以謂之不空",
    "X35n0652_007:0297b12": "之法。其法今已顯著。是必不致於虗浪棄擲者也。",
    "X35n0652_007:0297b13": "既不虗棄。必自知其不無。若既知此不無之法。是",
    "X35n0652_007:0297b14": "則具足法性之真實功德者矣。此非妄心。亦非緣",
    "X35n0652_007:0297b15": "影。實乃法性固爾清淨也。然其從不取捨。無出入。",
    "X35n0652_007:0297b16": "轉出不空。不虗棄。不無。方乃出此具足功德四字。",
    "X35n0652_007:0297b17": "○昔達磨祖師初見梁武帝。帝問。朕造寺度僧。有",
    "X35n0652_007:0297b18": "何功德。祖曰。並無功德。帝曰。何以無功德。祖曰。此",
    "X35n0652_007:0297b19": "但人天小果有漏之因。如影隨形。雖有非實。帝遂",
    "X35n0652_007:0297b20": "問。如何是真功德。祖曰。淨智玅圓。體自空寂。是為",
    "X35n0652_007:0297b21": "真實功德。帝又問。如何是聖諦第一義。祖曰。廓然",
    "X35n0652_007:0297b22": "無聖。帝曰。對朕者誰。祖曰。不識。帝不悟。祖遂渡江",
    "X35n0652_007:0297b23": "入魏。然當時天下人。咸稱武帝為佛心天子。嘗御",
    "X35n0652_007:0297b24": "註大品般若。又親為四眾。講放光般若。實能依教",
    "X35n0652_007:0297c01": "修行。只為未知真實功德。所以不悟初祖之言。後",
    "X35n0652_007:0297c02": "來聞法道大著。深悔之。及祖示滅後。又聞魏使於",
    "X35n0652_007:0297c03": "蔥嶺上遇祖。手攜隻履而返。益加追慕。乃御製碑",
    "X35n0652_007:0297c04": "文記之。有云。嗟夫。見之不見。逢之不逢。今之古之。",
    "X35n0652_007:0297c05": "悔之恨之。朕雖一介凡夫。敢師之於後。又為作贊。",
    "X35n0652_007:0297c06": "有心有也。曠劫而受沉淪。心無也。剎那而成正覺",
    "X35n0652_007:0297c07": "之語。雖然。設或當日武帝知此經之義。決不當面",
    "X35n0652_007:0297c08": "錯過達磨老子。",
    "X35n0652_007:0297c09": "大力菩薩言。云何非心非影。法爾清淨。",
    "X35n0652_007:0297c10": "此咨請未解之義。",
    "X35n0652_007:0297c11": "佛言。空如之法。非心識法。非心使所有法。非空相法。",
    "X35n0652_007:0297c12": "非色相法。非心有為不相應法。非心無為是相應法。",
    "X35n0652_007:0297c13": "非所現影。非所顯示。非自性。非差別。非名。非相。非義。",
    "X35n0652_007:0297c14": "何以故。義無如故。無如之法。亦無無如。無有無如。非",
    "X35n0652_007:0297c15": "無如有。何以故。根理之法。非理非根。離諸諍論。不見",
    "X35n0652_007:0297c16": "其相。菩薩。如是淨法。非生之所生生。非滅之所滅滅。",
    "X35n0652_007:0297c17": "此發明空如清淨法義。言如向所說。三界惟心。萬",
    "X35n0652_007:0297c18": "法唯識。只為外道邪見。不信自心故。今此空如之",
    "X35n0652_007:0297c19": "法。非心能知。非識能識。此先破心識之能。此能。即",
    "X35n0652_007:0297c20": "藏識見分也。故曰非心識法。又眾生因心識之能。",
    "X35n0652_007:0297c21": "遂有心所。謂恒依心起。與心相應。繫屬於心。具此",
    "X35n0652_007:0297c22": "三義。名為心所。其數共有五十一心所法。而心法",
    "X35n0652_007:0297c23": "唯一。是皆為心識使令之所有者。此破心識之所。",
    "X35n0652_007:0297c24": "即藏識之相分。皆因小乘我法二執所有。若大乘",
    "X35n0652_007:0298a01": "頓悟法空。即無此執。故曰非心使所有法。又不屬",
    "X35n0652_007:0298a02": "於斷見之無。故曰非空相法。又不屬於常見之有。",
    "X35n0652_007:0298a03": "故曰非色相法。又非世間有為之心。一切不相應",
    "X35n0652_007:0298a04": "法。又非出世間無為之心。本是相應之法。非同幻",
    "X35n0652_007:0298a05": "化之所現影。非是言說之所顯示。非自性真體。非",
    "X35n0652_007:0298a06": "差別智用。非有名字。非有相狀。非有義理。葢此清",
    "X35n0652_007:0298a07": "淨法中。誰與安名。義本空寂。亦無如故。今強詮之。",
    "X35n0652_007:0298a08": "而為無如之法。亦本無此無如之名。既無有無如",
    "X35n0652_007:0298a09": "之名。即非為之無如。而可有此無如矣。若更究竟",
    "X35n0652_007:0298a10": "此根源之義理。亦非實有義理可求。亦非實有根",
    "X35n0652_007:0298a11": "源可得。故離於一切言說諍論。實不可見其無如",
    "X35n0652_007:0298a12": "之相。如是清淨之法。非生之所能生而生。亦非滅",
    "X35n0652_007:0298a13": "之所能滅而滅者也。○佛說心識名相。皆為破二",
    "X35n0652_007:0298a14": "乘外道邪見。如楞伽中。五法。三自性。八識。二無我。",
    "X35n0652_007:0298a15": "種種分別科揀。無非為顯一心之法。故經云。佛語",
    "X35n0652_007:0298a16": "心為宗。又云。大乘諸度門。諸佛心第一。後代祖師。",
    "X35n0652_007:0298a17": "依唯心立性宗。依唯識立相宗。是皆同顯一心之",
    "X35n0652_007:0298a18": "法耳。後學宗之。或執相以難性。或執性以破相。性",
    "X35n0652_007:0298a19": "相角立。而是非生滅之妄心生矣。達磨大師。斥相",
    "X35n0652_007:0298a20": "指心。嘗以楞伽授二祖。謂可以印心。葢指佛語心",
    "X35n0652_007:0298a21": "為宗之語也。又傳載二祖。每常舉楞伽論說。輙自",
    "X35n0652_007:0298a22": "歎曰。此經四世之後。變為名相。一何可悲。此乃言",
    "X35n0652_007:0298a23": "後代不知此名相之建立。為顯一心。心法未明。唯",
    "X35n0652_007:0298a24": "知名相。執名相為實有。皆屬妄想。即是眾生境界。",
    "X35n0652_007:0298b01": "若知名相本空。妄想非有。獨顯一心。則為正智如",
    "X35n0652_007:0298b02": "如。是諸佛境界矣。",
    "X35n0652_007:0298b03": "大力菩薩言。不可思議。如是法相。不合成。不獨成。不",
    "X35n0652_007:0298b04": "羈不絆。不聚不散。不生不滅。亦無來相。及以去相。不",
    "X35n0652_007:0298b05": "可思議。",
    "X35n0652_007:0298b06": "此乃深領法義。亦先歎不可思議。而後言之。曰。如",
    "X35n0652_007:0298b07": "是法相吾今已知其不為眾法所合成。亦不可言",
    "X35n0652_007:0298b08": "一法之所獨成。不為一切有法所羈。不為一切無",
    "X35n0652_007:0298b09": "法所絆。不可言其有所積聚。不可言其有所散失。",
    "X35n0652_007:0298b10": "不見有一法可生。不見有一法可滅。亦無來去之",
    "X35n0652_007:0298b11": "相可得。體本如故。言已。復歎之曰。不可思議。其深",
    "X35n0652_007:0298b12": "領佛意。可知矣。",
    "X35n0652_007:0298b13": "佛言。如是。不可思議。不思議心。心亦如是。何以故。如",
    "X35n0652_007:0298b14": "不異心。心本如故。眾生佛性。不一不異。眾生之性。本",
    "X35n0652_007:0298b15": "無生滅。生滅之性。性本涅槃。性相本如。如無動故。一",
    "X35n0652_007:0298b16": "切法相。從緣無起。起相性如。如無所動。",
    "X35n0652_007:0298b17": "此印成重釋。明心真如義。佛言。如是。此又不同乎",
    "X35n0652_007:0298b18": "前。蓋言其所歎不可思議者。固應如是。但更須知",
    "X35n0652_007:0298b19": "諸佛不可思議之心。與一切眾生心。亦乃如前之",
    "X35n0652_007:0298b20": "不可思議也。葢如前所言空如之法。順理推之。本",
    "X35n0652_007:0298b21": "不異於諸佛眾生之心。以心體本同於如故。雖則",
    "X35n0652_007:0298b22": "眾生佛性。流轉不一。而歸源本不異也。以故眾生",
    "X35n0652_007:0298b23": "之性。即空如之性。其體本無生滅可得。然今目前",
    "X35n0652_007:0298b24": "所見有生滅者。乃是相耳。相中之能生滅者。性也。",
    "X35n0652_007:0298c01": "此生滅性。本與涅槃之體同。故言此性與相。本同",
    "X35n0652_007:0298c02": "於如。此如者。即寂滅之性。寂滅即是如。故如之性。",
    "X35n0652_007:0298c03": "本無生滅之動相故。然世間一切法相。雖皆從緣",
    "X35n0652_007:0298c04": "而起。而無起相可得。葢以緣起之相。其性本如。如",
    "X35n0652_007:0298c05": "之性。本無所動也。",
    "X35n0652_007:0298c06": "因緣性相。相本空無。緣緣空空。無有緣起。一切緣法。",
    "X35n0652_007:0298c07": "惑心妄見。現本不生。緣本無故。",
    "X35n0652_007:0298c08": "此明因緣空義。言如眾生妄見有十二因緣之性",
    "X35n0652_007:0298c09": "之相。不知其相。本自空無。然今雖則見有能緣之",
    "X35n0652_007:0298c10": "性。及所緣之相。須知能緣亦空。所緣亦空。其性本",
    "X35n0652_007:0298c11": "無有能所緣起之相。一切因緣相續之法。皆由眾",
    "X35n0652_007:0298c12": "生。發業潤生煩惱。惑亂於心。妄生所見。雖有相現。",
    "X35n0652_007:0298c13": "而性本不生。葢以緣起。本自無故。",
    "X35n0652_007:0298c14": "心如法理。自體空無。如彼空王。本無住處。凡夫之心。",
    "X35n0652_007:0298c15": "妄分別見。如如之相。本不有無。有無之相。見唯心識。",
    "X35n0652_007:0298c16": "此明心如法理。言心與如相。及因緣之法。真性之",
    "X35n0652_007:0298c17": "理。推其自體。皆是空無。如彼空王。葢以虗空之性。",
    "X35n0652_007:0298c18": "廣大自在。喻之為王。然其體性圓融無礙。本無有",
    "X35n0652_007:0298c19": "所住處。而凡夫之心。於此妄生分別知見。豈知如",
    "X35n0652_007:0298c20": "如之相。本不屬於有無。然今眾生。但以能所分別",
    "X35n0652_007:0298c21": "有無之相。不知其能見所見。乃是唯心唯識而已。",
    "X35n0652_007:0298c22": "菩薩。如是心法。不無自體。自體不有。不有不無。菩薩。",
    "X35n0652_007:0298c23": "無不無相。非言說地。何以故。真如之法。虗曠無相。非",
    "X35n0652_007:0298c24": "二乘所及。虗空境界。內外不測。六行之士。乃能知",
    "X35n0652_007:0299a01": "之。",
    "X35n0652_007:0299a02": "此結明心法義。言如是空如之心。與緣起之法。究",
    "X35n0652_007:0299a03": "竟亦不無自性之體。何也。若推其自性之體。固乃",
    "X35n0652_007:0299a04": "不有。逆而觀之。雖是不有。亦非不無。以緣起而自",
    "X35n0652_007:0299a05": "現故。須知此說。乃是菩薩無與不無之實相。而非",
    "X35n0652_007:0299a06": "言說可到之地也。葢真實如相之法。虗無曠大。無",
    "X35n0652_007:0299a07": "有相狀。非二乘之所能及。猶如虗空境界。無有內",
    "X35n0652_007:0299a08": "外限量。不可以測識。唯六行之士。乃能知之。後地",
    "X35n0652_007:0299a09": "藏菩薩。問相本空無。收此中之義。",
    "X35n0652_007:0299a11": "音釋",
    "X35n0652_007:0299a12": "輭(與軟同)。挹(音邑。酌也)。測(音惻。度量也)。該(改平聲。括盡也)。覿(音狄。面見也)。藉(音謝",
    "X35n0652_007:0299a13": "借也。又與籍同。如狼藉從艸。典籍從竹)。凝(音寧。不散貌)。恡(音藺。慳也)。構(音姤。結構)。瑩(榮定",
    "X35n0652_007:0299a14": "切。去聲。潔也。一作摩瑩。皎然也)。鼓(音古。吹撼也)。欹(音溪。不正也)。撼(含上聲。搖動也)。蔥(音怱)。",
    "X35n0652_007:0299a15": "斥(音尺。黜也)。輒(音出。忽然也)。絆(彼卷切。近變)。限(閑上聲)。",
    "X35n0652_007:0299a17": "金剛三昧經通宗記卷第七"
}