{
    "T42n1824_003:0034a20": "中觀論疏卷第三(本)",
    "T42n1824_003:0034a22": "釋吉藏撰",
    "T42n1824_003:0034a23": "因緣品第一",
    "T42n1824_003:0034a24": "以此二偈歎佛下第二次明釋八不。開為二。",
    "T42n1824_003:0034a25": "第一青目釋八不。第二龍樹自釋八不。就初",
    "T42n1824_003:0034a26": "為二。第一總釋兩偈意。第二別釋二偈。初",
    "T42n1824_003:0034a27": "問答釋第二偈。從不生者以下釋初偈。以此",
    "T42n1824_003:0034a28": "二偈者標二偈也。歎佛略說第一義者釋二",
    "T42n1824_003:0034a29": "偈意也。龍樹所以標二偈在論初者。有二種",
    "T42n1824_003:0034b01": "意。一為歎佛。二明第一義。歎佛者歎能說之",
    "T42n1824_003:0034b02": "人也。明第一義諦辯所說之法也。在義雖多",
    "T42n1824_003:0034b03": "唯有人法。故標斯二。又歎佛者明教用也。辯",
    "T42n1824_003:0034b04": "第一義者明教體也。教用謂顯正破邪。教體",
    "T42n1824_003:0034b05": "即八不中道。又歎佛明二智中道。辯第一義",
    "T42n1824_003:0034b06": "明二諦中道。又歎佛明說教意。辯第一義正",
    "T42n1824_003:0034b07": "明說教也。二諦二智有二種之母。若二諦生",
    "T42n1824_003:0034b08": "二智即二諦為生母。二智為子。故瓔珞經佛",
    "T42n1824_003:0034b09": "母品二諦為母也。若二智說二諦即二智為",
    "T42n1824_003:0034b10": "能說。二諦為所說二智為說母。智度論以波",
    "T42n1824_003:0034b11": "若望佛具二種因。即是二母。波若望佛能生",
    "T42n1824_003:0034b12": "於佛。即是生母。佛說波若佛是說母。然斯言",
    "T42n1824_003:0034b13": "有離有合。若合而言之二偈俱歎佛。初偈歎",
    "T42n1824_003:0034b14": "佛法身。法身即是中道。故涅槃經以中道為",
    "T42n1824_003:0034b15": "佛。後偈歎佛應身。謂應身能為眾生演說於",
    "T42n1824_003:0034b16": "教。又初之一偈明二身體。法身則俱離假實",
    "T42n1824_003:0034b17": "生滅。應身則不生而生。非滅而滅。離實生滅。",
    "T42n1824_003:0034b18": "故一八不具真應兩身。後偈歎佛能為眾生",
    "T42n1824_003:0034b19": "說此二身。滅諸戲論令一切眾生得佛二身。",
    "T42n1824_003:0034b20": "故二偈俱歎佛也。二偈俱第一者初偈法第",
    "T42n1824_003:0034b21": "一。次偈人第一。初偈教體第一。次偈教用第",
    "T42n1824_003:0034b22": "一。又初偈明諦第一。次偈明智第一。正意初",
    "T42n1824_003:0034b23": "偈明中道。後偈明正觀及經。此並明佛之中",
    "T42n1824_003:0034b24": "觀經也。佛因中發觀觀辯於心演之於口。故",
    "T42n1824_003:0034b25": "云經也。若離而言之初偈正明第一義。次偈",
    "T42n1824_003:0034b26": "正明歎佛。問初偈具明三種中道。何故偏言",
    "T42n1824_003:0034b27": "正明第一義耶。答三種中道並是第一。以其",
    "T42n1824_003:0034b28": "最上莫過故稱第一。深有所以目之為義。故",
    "T42n1824_003:0034b29": "偈中云。諸說中第一。則知。不偏主真諦。又",
    "T42n1824_003:0034c01": "云。八不雖具明二諦但第一義諦為本。故略",
    "T42n1824_003:0034c02": "明第一義。是以觀十二因緣品初云。上以聞",
    "T42n1824_003:0034c03": "摩訶衍入第一義。今欲聞穀聞法入第一義。",
    "T42n1824_003:0034c04": "故諸佛雖依二諦說法意在第一義諦。又此",
    "T42n1824_003:0034c05": "八不正是第一義悉檀。故名第一。智度論釋",
    "T42n1824_003:0034c06": "第一義悉檀。而引中論八不。故知。八不是",
    "T42n1824_003:0034c07": "第一義悉檀。問第一義悉檀是何等法。答南",
    "T42n1824_003:0034c08": "方云。是真諦頑境。北土稱實相。亦是無知。今",
    "T42n1824_003:0034c09": "明不爾。智度論云。緣是一邊。觀是一邊。因是",
    "T42n1824_003:0034c10": "一邊。果是一邊。乃至中偏虛實並是二邊。第",
    "T42n1824_003:0034c11": "一義悉檀非緣非觀非因非果。乃至非虛非",
    "T42n1824_003:0034c12": "實。故論云一切言語道斷心行處滅。但無名",
    "T42n1824_003:0034c13": "相中為眾生故強名相說。隨義目之對三悉",
    "T42n1824_003:0034c14": "檀故名第一義。待偏稱中。形虛為實。能發",
    "T42n1824_003:0034c15": "觀智稱之為境。生觀智之果。是故名因。故波",
    "T42n1824_003:0034c16": "若是一法。佛說種種名也。問何故偏明第一",
    "T42n1824_003:0034c17": "義悉檀耶。答三悉檀可破可壞。第一義不可",
    "T42n1824_003:0034c18": "破不可壞。今欲明究竟不可破不可壞。最上",
    "T42n1824_003:0034c19": "無過法。故明第一義悉檀也。又第一義悉檀",
    "T42n1824_003:0034c20": "是本。由第一義悉檀故發如實觀。故有三世",
    "T42n1824_003:0034c21": "佛。為眾生如實而說。故有十二部經及八萬",
    "T42n1824_003:0034c22": "法藏。今欲令末世眾生棄末尋本。是故偏明",
    "T42n1824_003:0034c23": "第一義悉檀也。師又云。此非世諦之第一義。",
    "T42n1824_003:0034c24": "乃是中道第一義耳。故仁王經云。有諦無諦",
    "T42n1824_003:0034c25": "中道第一義諦。所以明中道第一義者。雖牒",
    "T42n1824_003:0034c26": "八不明二諦。為欲開不二道。若不為開不二",
    "T42n1824_003:0034c27": "之道。諸佛終不說於二道。以道未曾真俗故",
    "T42n1824_003:0034c28": "名為第一。問曰諸法無量者第二偏釋後偈。",
    "T42n1824_003:0034c29": "所以知初問答釋後偈者答曰。略以八事破。",
    "T42n1824_003:0035a01": "以八不破不八戲論。故偈云。善滅諸戲論。破",
    "T42n1824_003:0035a02": "即滅也。此釋定宜用之。就初前問後答。問從",
    "T42n1824_003:0035a03": "第二偈上半生。上云。能說是因緣善滅諸戲",
    "T42n1824_003:0035a04": "論。問意云。戲論諸法無量。如外道九十六",
    "T42n1824_003:0035a05": "內學五百論師。何故但說八事便能滅耶。此",
    "T42n1824_003:0035a06": "問凡有二意。一者將法以徵不。法既無量。不",
    "T42n1824_003:0035a07": "亦應然。如病多故藥亦應多。二者將不以徵",
    "T42n1824_003:0035a08": "法。若不唯有八法亦應然。今何故法多不小",
    "T42n1824_003:0035a09": "耶。若法多不少。則破病不盡申教未圓。又",
    "T42n1824_003:0035a10": "有此問來者法門無量。云何止取汝所解八",
    "T42n1824_003:0035a11": "事。欲釋一切大乘經耶。答曰法雖無量者。第",
    "T42n1824_003:0035a12": "二釋法多而不少意也。在法雖多略說八事。",
    "T42n1824_003:0035a13": "則病無不破。教無不申也。總破之言亦是偈",
    "T42n1824_003:0035a14": "云。善滅諸戲論。諸是不一之名故也。不生",
    "T42n1824_003:0035a15": "者下第二次釋初偈。即是釋八不文。此文有",
    "T42n1824_003:0035a16": "二義故來。一者釋上總破一切法。以無生",
    "T42n1824_003:0035a17": "無滅故餘六事亦無。則二不遍破一切法。況",
    "T42n1824_003:0035a18": "復八不耶。二為釋八不文故來。就文為二周",
    "T42n1824_003:0035a19": "解釋。山中舊云。前周就第一義門釋。後周就",
    "T42n1824_003:0035a20": "世諦門釋。所以就二諦釋者。諸佛說法常依",
    "T42n1824_003:0035a21": "二諦。八不既是佛說。亦是二諦。故就二諦",
    "T42n1824_003:0035a22": "門釋也。前釋第一義。後釋世諦者。第一義為",
    "T42n1824_003:0035a23": "本。世諦為末。故前釋其本。次釋其末也。問何",
    "T42n1824_003:0035a24": "以知。前為第一義。後為世諦。答後云。世間現",
    "T42n1824_003:0035a25": "見故則知。是世諦。後既是世諦。則知。前是",
    "T42n1824_003:0035a26": "第一義諦。山中大學士道安法師處余年十",
    "T42n1824_003:0035a27": "九聽之。彼人云。前第一義諦借生以顯無生。",
    "T42n1824_003:0035a28": "故舉諸論師生以明無生。次世諦則借無生",
    "T42n1824_003:0035a29": "以顯生。故云後次萬物無生也。舉萬物無生",
    "T42n1824_003:0035b01": "欲顯成因緣生也。問上云。真諦破假生。俗諦",
    "T42n1824_003:0035b02": "破實生。若爾前破諸論義師計生。應是破假",
    "T42n1824_003:0035b03": "生後方是破實生也。答真諦則假實俱絕具",
    "T42n1824_003:0035b04": "破二生。諸論師則假實俱立。故破諸論師計",
    "T42n1824_003:0035b05": "生。則是明真諦中道也。初既假實雙破。後則",
    "T42n1824_003:0035b06": "但破於實義。亦無失也。師又云。諸論師所計",
    "T42n1824_003:0035b07": "生於如來即是第一義。如經云。一切世諦若",
    "T42n1824_003:0035b08": "於如來即第一義諦。又二周釋八不。同破一",
    "T42n1824_003:0035b09": "切有所得人顛倒定執。同申佛二諦中道。但",
    "T42n1824_003:0035b10": "初周總釋。約為三根人作四對釋之。後周別",
    "T42n1824_003:0035b11": "據一現事以解釋之。所以為異也。又初周直",
    "T42n1824_003:0035b12": "釋。後周證釋。證釋者外人聞初釋不生而不",
    "T42n1824_003:0035b13": "信受。故舉即目眼之事以顯釋之。故是證釋",
    "T42n1824_003:0035b14": "也。又初周直明即事不生。次周明本來不生。",
    "T42n1824_003:0035b15": "故後文據劫初明不生及以不來出等。興皇",
    "T42n1824_003:0035b16": "有學士云。初周破諸論師實生明不生。就世",
    "T42n1824_003:0035b17": "諦門釋。次周始得從性起假息假明於真諦。",
    "T42n1824_003:0035b18": "故後就真諦門釋。就初作四對釋之。即為四",
    "T42n1824_003:0035b19": "別。初對為二。前正釋不生不滅。次明攝法。就",
    "T42n1824_003:0035b20": "初文二。前釋不生。次例明不滅。釋不生為二。",
    "T42n1824_003:0035b21": "初牒不生章門。次釋章門。不生者標章門也。",
    "T42n1824_003:0035b22": "諸論師下第二釋章門也。就文為二。前釋生",
    "T42n1824_003:0035b23": "次釋不生。釋生為二。初總明諸論師所計。次",
    "T42n1824_003:0035b24": "別出九計。問此論破迷大乘義。大乘人亦稟",
    "T42n1824_003:0035b25": "八不。云何乃明其計生耶。答彼雖言學大乘",
    "T42n1824_003:0035b26": "但作二諦定解。謂世諦自有生真諦自無生。",
    "T42n1824_003:0035b27": "佛只說生者無生。而彼謂生異無生。故須破",
    "T42n1824_003:0035b28": "之也。有所得人明生與無生。望無所得義並",
    "T42n1824_003:0035b29": "皆是生。是故破生也。又有所得人不知無生",
    "T42n1824_003:0035c01": "生。而作世諦生義不成。是故今破生也。又小",
    "T42n1824_003:0035c02": "乘論師執諸法決定有生。不信大乘無生。則",
    "T42n1824_003:0035c03": "障八不無生。今欲破於小乘障申八不無生。",
    "T42n1824_003:0035c04": "是故破生。生病既去則無生不留。故五句一",
    "T42n1824_003:0035c05": "無所依。問今申佛八不二諦中道。云何破諸",
    "T42n1824_003:0035c06": "論師生辯真諦中道耶。答此可兩望之。若就",
    "T42n1824_003:0035c07": "佛二諦中道。則明因緣生即是不生。故名第",
    "T42n1824_003:0035c08": "一義中道。即顯非是異生而有不生。即生者",
    "T42n1824_003:0035c09": "不生。故名不生。若就破迷教之病。則破諸論",
    "T42n1824_003:0035c10": "師計生義不成。不生自屬外人。然後始得明",
    "T42n1824_003:0035c11": "因緣生即是不生。名為第一義也。師又云。佛",
    "T42n1824_003:0035c12": "只破眾生橫計生。故名無生。即名此為第一",
    "T42n1824_003:0035c13": "義。何處離此生別有第一義。論主今只申佛",
    "T42n1824_003:0035c14": "破生之教。故申第一義耳。亦言。破病故申教。",
    "T42n1824_003:0035c15": "亦可即是申此破故名申教也。問諸論師有",
    "T42n1824_003:0035c16": "幾種迷耶。答諸論師不知生無生。故迷第一",
    "T42n1824_003:0035c17": "義諦。亦不知無生生。故迷於世諦。問今列",
    "T42n1824_003:0035c18": "諸論師。與前八謬何異。答前八謬是外道所",
    "T42n1824_003:0035c19": "計。為佛所破。今諸論師是內道學。為龍樹所",
    "T42n1824_003:0035c20": "破。或謂因果一。或謂因果異者第二別列九",
    "T42n1824_003:0035c21": "計。就此文雖正破是內迷。今具明內外所立。",
    "T42n1824_003:0035c22": "以此論正破內傍破外故也。僧佉人謂因果",
    "T42n1824_003:0035c23": "一體。衛世人執因果異體。勒沙婆明亦一亦",
    "T42n1824_003:0035c24": "異。亦一猶是屬一。亦異猶是異。若提子明非",
    "T42n1824_003:0035c25": "一非異。非一猶是異。非異猶是一。故此中",
    "T42n1824_003:0035c26": "但列二家。則具含四執。佛法內根本二部。一",
    "T42n1824_003:0035c27": "大眾部謂因果一。故變種子為牙。轉少為老。",
    "T42n1824_003:0035c28": "二上座部明無轉變義。故種滅於前牙生於",
    "T42n1824_003:0035c29": "後。少滅於前老生於後。則是因果異義。毘曇",
    "T42n1824_003:0036a01": "同上座部義。成實同大眾部執也。或謂因中",
    "T42n1824_003:0036a02": "有果或謂因中無果者僧佉明一。一猶是有。",
    "T42n1824_003:0036a03": "衛世辯異異猶是無。上座明二世有。即是因",
    "T42n1824_003:0036a04": "中有果。大眾明二世無。即是因中無果。毘曇",
    "T42n1824_003:0036a05": "同上座。成實同僧祇。若言成實不同二世有",
    "T42n1824_003:0036a06": "無者是義不然。成實論文唯有二世有無兩",
    "T42n1824_003:0036a07": "品。故知。破有立無同僧祇義也。或謂自體生",
    "T42n1824_003:0036a08": "他生共生者問自他之外既有共生。一異有",
    "T42n1824_003:0036a09": "無何不爾耶。答互文現意也。外道計自性能",
    "T42n1824_003:0036a10": "生眾生。眾生若滅還歸自性。自性即是世性。",
    "T42n1824_003:0036a11": "此是從眾生種類還生眾生。外物亦爾。佛法",
    "T42n1824_003:0036a12": "中如毘曇從性大生事大。成實從理大生事",
    "T42n1824_003:0036a13": "大。並是從自性生義也。他生者十二門論云。",
    "T42n1824_003:0036a14": "有外道。謂我自作五陰苦名為自生。或云自",
    "T42n1824_003:0036a15": "在天作名為他生。毘曇人立所作因因果。一",
    "T42n1824_003:0036a16": "法生時萬法不障。萬法生時一法不障。亦是",
    "T42n1824_003:0036a17": "從他生義。成實云。學習頑境生於靈智亦是",
    "T42n1824_003:0036a18": "他生。又二世有義有果性。是自體生。二世",
    "T42n1824_003:0036a19": "無無有果性。一向假緣是他生義。共生者外",
    "T42n1824_003:0036a20": "道尼揵子計。未有天地萬物。前有一男女。共",
    "T42n1824_003:0036a21": "和合生於眾生。數人云。八相相扶共起。則",
    "T42n1824_003:0036a22": "展轉相生。成實云。四微和合有柱。五陰和合",
    "T42n1824_003:0036a23": "成人也。並共生義。或謂有生無生者有人言。",
    "T42n1824_003:0036a24": "此是猶結上七計。七計不同不出有無。故總",
    "T42n1824_003:0036a25": "結也。今謂不然。此文稱於或謂。則是別計。非",
    "T42n1824_003:0036a26": "結上也。次解云。有即是有因。無是無因。眾",
    "T42n1824_003:0036a27": "計既多不可具舉。是以最後以有因無因域",
    "T42n1824_003:0036a28": "之。亦不同此釋。破如前也。今明可有兩義。一",
    "T42n1824_003:0036a29": "者上七計明法體。此兩執辯生相。如薩婆多",
    "T42n1824_003:0036b01": "及毘婆闍婆提計法體外別有生相。故言有",
    "T42n1824_003:0036b02": "生。無生者僧祇及即法沙門部明法體外無",
    "T42n1824_003:0036b03": "別有生相。故言無生也。又有生者計生相是",
    "T42n1824_003:0036b04": "有為。如數論也。無生者計生相是無為。如",
    "T42n1824_003:0036b05": "毘婆闍婆提也。二者上明果有無義。今明因",
    "T42n1824_003:0036b06": "有無。或謂因是有法。以有為因能生諸法。因",
    "T42n1824_003:0036b07": "是無法。以無為因能生諸法。故異有因無因。",
    "T42n1824_003:0036b08": "無因乃是無有於因。今明以無為因也。問此",
    "T42n1824_003:0036b09": "是誰義。答內外法中具有此執。外道中有二",
    "T42n1824_003:0036b10": "師。如服水外道。計水能生一切萬物。即是從",
    "T42n1824_003:0036b11": "有生也。口力外道計太虛能生四大。四大能",
    "T42n1824_003:0036b12": "生藥草。藥草能生眾生。此從無生也。佛法中",
    "T42n1824_003:0036b13": "亦有此計。如琛法師計諸法本來是無從無",
    "T42n1824_003:0036b14": "生有。即是無生也。地論人計本有佛性。從此",
    "T42n1824_003:0036b15": "能生萬物違順等用。謂從有生。又釋。以世",
    "T42n1824_003:0036b16": "諦為體。真諦為義也。即有生也。真諦為體世",
    "T42n1824_003:0036b17": "諦為義。謂無生也。如是等說生相皆不然者",
    "T42n1824_003:0036b18": "第二釋不義。又開三別。一總非。二指後。三結",
    "T42n1824_003:0036b19": "成不義。總非有三意。一明夫論無生者生宛",
    "T42n1824_003:0036b20": "然而無生。亦無生宛然而生。外人既不識生",
    "T42n1824_003:0036b21": "無生。豈識無生生。故生義不成。二者外人",
    "T42n1824_003:0036b22": "既不識無生生。顛倒橫計有性實生。世諦之",
    "T42n1824_003:0036b23": "中亦無此生。故云不然。三者此之九計自相",
    "T42n1824_003:0036b24": "是非。如計一者破異執異者破一。則知。一異",
    "T42n1824_003:0036b25": "並是虛妄。故皆不成。問佛破八計生辯無生。",
    "T42n1824_003:0036b26": "龍樹破九計亦明無生。與佛何異。答經云。四",
    "T42n1824_003:0036b27": "依出世當知如佛。以同悟無生故無異也。而",
    "T42n1824_003:0036b28": "開師弟子不同者佛說無生。論主申無生。是",
    "T42n1824_003:0036b29": "故異也。是事後當廣說者第二指後破。即是",
    "T42n1824_003:0036c01": "釋無生義。通而為論二十五品並是明無生。",
    "T42n1824_003:0036c02": "所以知然者破三相品云。求生相不可得。故",
    "T42n1824_003:0036c03": "名無生。次破住滅云。當知住法即是無生。滅",
    "T42n1824_003:0036c04": "義亦爾。故知求一切法不可得。即一切法並",
    "T42n1824_003:0036c05": "無生。若別而為言。自他共三計指龍樹釋八",
    "T42n1824_003:0036c06": "不偈破。因中有果無果指四緣偈破。因果一",
    "T42n1824_003:0036c07": "異指因果品破。有生無生指三相品破。生相",
    "T42n1824_003:0036c08": "決定不可得者第三結成不義。二諦中決定",
    "T42n1824_003:0036c09": "無實性之生。故云決定不可得。問如此生相",
    "T42n1824_003:0036c10": "云何不可得。答今且寄近事以曉遠旨。就此",
    "T42n1824_003:0036c11": "中略破九家。若因果一則因自生因。果自生",
    "T42n1824_003:0036c12": "果。米自生米。飯自生飯。若異者米飯無有兩",
    "T42n1824_003:0036c13": "體。云何得異。若飯異米而飯從米生。飯亦",
    "T42n1824_003:0036c14": "異土應從土生。若米異飯而生飯。土亦異飯",
    "T42n1824_003:0036c15": "何不生飯。若米中已有飯。飯中已有不淨食",
    "T42n1824_003:0036c16": "不淨物也。若米中無飯。雖復用米終不成飯。",
    "T42n1824_003:0036c17": "又米中無飯而生飯者。亦無衣物何不生衣",
    "T42n1824_003:0036c18": "物。若飯還從飯自體生。則不從米生。若米是",
    "T42n1824_003:0036c19": "飯他而飯從米生。米中無飯自體。待誰為他",
    "T42n1824_003:0036c20": "耶。若飯從飯體生。復從米生則二俱有過。若",
    "T42n1824_003:0036c21": "言飯從本無生者。則轉無作有。若以有為因",
    "T42n1824_003:0036c22": "從有生者。有因復從誰生。是故九計決定不",
    "T42n1824_003:0036c23": "成。問外云決定有生。此是有生見。論主言決",
    "T42n1824_003:0036c24": "定無生。應是無生見也。答論主懷中未曾生",
    "T42n1824_003:0036c25": "無生。但為外人言決定有。求彼決定有無所",
    "T42n1824_003:0036c26": "有。故言決定無生耳。不滅者此第二破滅。若",
    "T42n1824_003:0036c27": "例上者亦應出諸論師種種計滅相。如九家",
    "T42n1824_003:0036c28": "不異。但生義已出不待煩文。此文意非是別",
    "T42n1824_003:0036c29": "破於滅。但明生無故即是無滅。凡有三意一",
    "T42n1824_003:0037a01": "相待破生有故滅有。生無故滅無。二者當有",
    "T42n1824_003:0037a02": "生時未有滅用。生義若廢則無生可滅。三者",
    "T42n1824_003:0037a03": "以生類滅。無生計生既是虛妄。無滅計滅義",
    "T42n1824_003:0037a04": "亦同然。以無生無滅故餘六事亦無下第二",
    "T42n1824_003:0037a05": "次明攝法。攝法者非是別破六事。但明以無",
    "T42n1824_003:0037a06": "生故即無有六。故攝六在無生之中。都是為",
    "T42n1824_003:0037a07": "顯無生義。所以明無生義者。欲顯八不無法",
    "T42n1824_003:0037a08": "不窮無言不盡。但明無生一句。尚無法不窮",
    "T42n1824_003:0037a09": "無言不盡。況具明八不耶。即是釋上總破一",
    "T42n1824_003:0037a10": "切法也。問云何無生滅即無六事。答二義。一",
    "T42n1824_003:0037a11": "者生滅是有為。既無有為亦無無為。有為無",
    "T42n1824_003:0037a12": "為無故一切法畢竟空。二者因果相生此是",
    "T42n1824_003:0037a13": "世諦。世諦無故真諦亦無。二諦無故二智亦",
    "T42n1824_003:0037a14": "無。故一切法空便無六事也。問曰不生不滅。",
    "T42n1824_003:0037a15": "以總破一切法者。第二次釋不常不斷。前問",
    "T42n1824_003:0037a16": "次答。問有四意。不生不滅已總破一切法者",
    "T42n1824_003:0037a17": "此牒前也。何故復說六事者此問後也。前問",
    "T42n1824_003:0037a18": "疑不太少。今問疑不太多。前問見所不多嫌",
    "T42n1824_003:0037a19": "能不太少。即是見病多疑藥少。今問論主以",
    "T42n1824_003:0037a20": "無生無滅故餘六則無。見少藥能治多病嫌",
    "T42n1824_003:0037a21": "不太多。若然者前問答明不不少。此一問答",
    "T42n1824_003:0037a22": "明不非多。即是折中說也。二者以後難前。今",
    "T42n1824_003:0037a23": "明不生不滅已足。而更說六者。前八事雖足",
    "T42n1824_003:0037a24": "亦應更說。若前八事為足不更說者今二事",
    "T42n1824_003:0037a25": "以足。不更說六也。三者若言不生不滅足不",
    "T42n1824_003:0037a26": "應更說六事。若更說六則六事不無。四者責",
    "T42n1824_003:0037a27": "上說。上明無生義。為成為不成。若成不應更",
    "T42n1824_003:0037a28": "說。若不成則諸法非是不生也。答曰為成不",
    "T42n1824_003:0037a29": "生不滅者此答。明不生不滅於義實足。而更",
    "T42n1824_003:0037b01": "說六者為成不生不滅義故耳。餘之三難可",
    "T42n1824_003:0037b02": "以意知不須答也。就文為二。初標為成。次釋",
    "T42n1824_003:0037b03": "為成。標為成者約法為言。無生已攝一切法。",
    "T42n1824_003:0037b04": "故菩薩唯得無生法忍。實不須說六。更說六",
    "T42n1824_003:0037b05": "者為人故說六耳。有人不受不生不滅者此",
    "T42n1824_003:0037b06": "第二釋為成義。論主破諸法生滅明無生滅。",
    "T42n1824_003:0037b07": "外人聞此便不肯受。論主破諸法斷常明不",
    "T42n1824_003:0037b08": "斷不常。外人聞之則便生信。為成此人無生",
    "T42n1824_003:0037b09": "信是故說六。所以然者彼謂諸法有因滅果",
    "T42n1824_003:0037b10": "生。聞說不生不滅。即破其因果成闡提邪見。",
    "T42n1824_003:0037b11": "是故不受。若聞因滅故不常。果續故不斷不",
    "T42n1824_003:0037b12": "失因果。是故生信。此人謂不生不滅與不斷",
    "T42n1824_003:0037b13": "不常異。故作此計也。問何人作此計耶。答",
    "T42n1824_003:0037b14": "有二種人作如此計。一者僧佉衛世乃至若",
    "T42n1824_003:0037b15": "提子等立有因果義。聞說不生不滅。則謂無",
    "T42n1824_003:0037b16": "復因果。是故不受。若言因果相續不斷不常",
    "T42n1824_003:0037b17": "則不失因果。所以生信。二者正是上九種論",
    "T42n1824_003:0037b18": "師及五百部義。智度論云。五百部聞畢竟空",
    "T42n1824_003:0037b19": "如刀傷心。畢竟空即是不生不滅。是故不受。",
    "T42n1824_003:0037b20": "若聞因果不常不斷是故生信。預是得眾生",
    "T42n1824_003:0037b21": "空。不得法空並作斯執。曇影法師述羅什言。",
    "T42n1824_003:0037b22": "亦作此解。彼云。不生則無法可寄。不常則法",
    "T42n1824_003:0037b23": "體猶存故受。無生難信不常易也。但須作此",
    "T42n1824_003:0037b24": "一釋。更有異解者並不依文義。是人情自推",
    "T42n1824_003:0037b25": "斥耳。若深求不常不斷即是不生不滅者。前",
    "T42n1824_003:0037b26": "句出外人謂異。汝謂不生滅異不常不斷。是",
    "T42n1824_003:0037b27": "故信一不信一耳。今不常即是不生。既信不",
    "T42n1824_003:0037b28": "常。即應信不生。若不信不生亦不信不常也。",
    "T42n1824_003:0037b29": "有三。初標即次釋即後結即。所以云深求者。",
    "T42n1824_003:0037c01": "明外人所以謂異者。以不深求故也。若深求",
    "T42n1824_003:0037c02": "之則知不異。何以故法若實有則不應無者",
    "T42n1824_003:0037c03": "次釋即也。此釋意明所不無異故能不無別。",
    "T42n1824_003:0037c04": "初句將滅配斷。法若實有不可令無。而前是",
    "T42n1824_003:0037c05": "有後遂無者。當知是斷。前有今無即斷前有",
    "T42n1824_003:0037c06": "今無即是滅。若斷即滅當知不斷即是不滅。",
    "T42n1824_003:0037c07": "若前有性者此將生配常。前有生性當知此",
    "T42n1824_003:0037c08": "生即是於常。故知。不常即是不生。此中以",
    "T42n1824_003:0037c09": "體為性。下云。自性即是自體。是故說不常不",
    "T42n1824_003:0037c10": "斷下第三結即也。問此文何故作斯釋耶。答",
    "T42n1824_003:0037c11": "論其大意者法實有故墮斷常。亦實有故墮",
    "T42n1824_003:0037c12": "生滅。不實故不斷不常。不實故有何生滅。故",
    "T42n1824_003:0037c13": "知即也。問生滅云何是斷常。答若兼論斷常",
    "T42n1824_003:0037c14": "者神不滅。更受後身為常。神滅不受後身為",
    "T42n1824_003:0037c15": "斷。蓋是小乘中斷常耳。今大乘中纔起一念",
    "T42n1824_003:0037c16": "有所得心即墮斷常。裁言有生即常。裁言有",
    "T42n1824_003:0037c17": "滅即斷。如金剛波若云。若裁取人相即著我",
    "T42n1824_003:0037c18": "人眾生。非但取人相著我人眾生。若起心取",
    "T42n1824_003:0037c19": "法相即著我人。以佛弟子諱著我故舉來顯",
    "T42n1824_003:0037c20": "之。有人雖聞四種破諸法下釋第三不一不",
    "T42n1824_003:0037c21": "異。問青目何故作四對釋之。答詳青目意。初",
    "T42n1824_003:0037c22": "破論師生明無生。顯無生破一切法盡。而後",
    "T42n1824_003:0037c23": "更說三對法者。為上中下三種根緣。上根聞",
    "T42n1824_003:0037c24": "不生不滅不悟無生。若聞不常不斷方悟無",
    "T42n1824_003:0037c25": "生。中根聞不常不斷不悟無生。聞不一不異",
    "T42n1824_003:0037c26": "方悟無生。下根聞六種並不悟。聞一切法根",
    "T42n1824_003:0037c27": "本無來無出方悟無生。故知。初對正顯無生。",
    "T42n1824_003:0037c28": "破病已周顯道事足。但為三根人故說餘六",
    "T42n1824_003:0037c29": "不也。就初文為二。雖聞四種破法者領前破",
    "T42n1824_003:0038a01": "也。猶以四門成諸法者此立後義也。此明不",
    "T42n1824_003:0038a02": "受前四破立後之四法。是亦不然者第二論",
    "T42n1824_003:0038a03": "主答也。又開四句。第一總非。凡有二義。一",
    "T42n1824_003:0038a04": "者明今雖立後四。已漏前四門中故不應立。",
    "T42n1824_003:0038a05": "二者前四既其虛妄。驗後四亦非真實。若一",
    "T42n1824_003:0038a06": "則無緣若異則無相續者第二略破。釋上總",
    "T42n1824_003:0038a07": "非。因果若一則不由因有果。亦不由果有因。",
    "T42n1824_003:0038a08": "緣謂緣由義也。又因果既一但有於果更無",
    "T42n1824_003:0038a09": "別因。故云一則無緣。緣猶是因也。異無相續",
    "T42n1824_003:0038a10": "者牙與穀種異。而牙續穀者牙與樹異亦應",
    "T42n1824_003:0038a11": "續樹。又因果若異因時未有果。則有所續無",
    "T42n1824_003:0038a12": "能續。若有果時則無復有因。則有能續無所",
    "T42n1824_003:0038a13": "續也。然異既無續。一亦無續。一既無緣異亦",
    "T42n1824_003:0038a14": "無緣。穀與牙異豈是牙緣。若爾樹與牙異。應",
    "T42n1824_003:0038a15": "是牙緣。成實師云。假有即實義。有異實義。今",
    "T42n1824_003:0038a16": "問四微為成即實之柱。為成異實之柱。若成",
    "T42n1824_003:0038a17": "即實之柱即是實義。有何因果相成耶。若成",
    "T42n1824_003:0038a18": "異實之柱實與柱相離。云何相成耶。後當種",
    "T42n1824_003:0038a19": "種破者第三指後品。破一異處處有文。破相",
    "T42n1824_003:0038a20": "續現行業二品。是故復說不一不異者第四",
    "T42n1824_003:0038a21": "總結。有人雖聞六種破諸法下釋第四對。此",
    "T42n1824_003:0038a22": "中但標立而不出破者。一則例上可知。二去",
    "T42n1824_003:0038a23": "來品近其文易見不煩破也。問來出中何故",
    "T42n1824_003:0038a24": "不舉即事乃明根本耶。答此有深旨。上來六",
    "T42n1824_003:0038a25": "不不其現事。而惑者不受。今欲窮其根本都",
    "T42n1824_003:0038a26": "無來處無有出處。是故當知。無有生滅及以",
    "T42n1824_003:0038a27": "一異也。問破來出中何故但明外道立義。答",
    "T42n1824_003:0038a28": "此論正破於內傍破於外。以正破內故前三",
    "T42n1824_003:0038a29": "對廣破。以傍破於外故後一對略破。又此是",
    "T42n1824_003:0038b01": "點同破。成實師有流來反去之義。地論師有",
    "T42n1824_003:0038b02": "乖真起妄之來息妄歸真之去。如此來去悉",
    "T42n1824_003:0038b03": "同外道。今列外道即是破內。問云。何破彼義。",
    "T42n1824_003:0038b04": "答汝若有眾生曾經得佛可言至本處。今既",
    "T42n1824_003:0038b05": "未有得佛者。云何言還至本處。彼解云。眾生",
    "T42n1824_003:0038b06": "本有佛性。本有如來藏。為生死作依持建立。",
    "T42n1824_003:0038b07": "今斷煩惱故得佛。故是還至本處。今問。為佛",
    "T42n1824_003:0038b08": "性自作佛。眾生作佛耶。若言眾生作佛者如",
    "T42n1824_003:0038b09": "經云。昔時鹿王我身是也。為鹿至佛耶不至",
    "T42n1824_003:0038b10": "耶。若至佛則猶是鹿。若不至佛鹿滅於前。誰",
    "T42n1824_003:0038b11": "作佛。若佛性自作佛者眾生應不得佛。問經",
    "T42n1824_003:0038b12": "亦云。從無住本立一切法。若了悟還歸無住。",
    "T42n1824_003:0038b13": "乃至顛倒從空而起。了悟還原本淨。與外道",
    "T42n1824_003:0038b14": "何異。答若必定作此解與外道亦無異。但今",
    "T42n1824_003:0038b15": "明來無所從去無所至。蓋是不來來不去去",
    "T42n1824_003:0038b16": "未曾二相也。復次萬物無生下第二周釋八",
    "T42n1824_003:0038b17": "不。生起如前。問青目何所承。而作兩周釋耶。",
    "T42n1824_003:0038b18": "答青目見論主因緣品一周就理解八不。去",
    "T42n1824_003:0038b19": "來品一周就事釋八不。今影此意還作二周",
    "T42n1824_003:0038b20": "也。二周異義上以具論。今更略敘之。前周",
    "T42n1824_003:0038b21": "約為人釋。此周顯法釋。前周為人者無生一",
    "T42n1824_003:0038b22": "句破病已周。顯道已足。但為人受悟不周故",
    "T42n1824_003:0038b23": "須具說八不。此周顯法者直顯萬法是不生",
    "T42n1824_003:0038b24": "不滅等也。釋八不即為八。初為二。前總標",
    "T42n1824_003:0038b25": "總釋。次別標別釋。萬物無生總標也。問何故",
    "T42n1824_003:0038b26": "唱萬物無生。答稟教之流安置無生義謬。今",
    "T42n1824_003:0038b27": "欲周正無生。故唱萬物不生。問何人謬耶。答",
    "T42n1824_003:0038b28": "五義。一者小乘不得法空。謂無為無生有為",
    "T42n1824_003:0038b29": "有生。又小乘人計有為無為異。智度論云。聲",
    "T42n1824_003:0038c01": "聞法中不說生死即是涅槃。唯大乘中說即",
    "T42n1824_003:0038c02": "是耳。今破此病故云有為無為一切不生。二",
    "T42n1824_003:0038c03": "者昔有不空假義。謂性實法是空故不生耳。",
    "T42n1824_003:0038c04": "因緣假不空故有生。今破此病故性之與假",
    "T42n1824_003:0038c05": "一切不生。三者心無之論謂心法不生耳。外",
    "T42n1824_003:0038c06": "萬物有生。今破此病故云萬物無生。初周約",
    "T42n1824_003:0038c07": "人辯無生。可是心無生。今明外物無生。故",
    "T42n1824_003:0038c08": "知。心之與境一切物不生。四者空假名義謂",
    "T42n1824_003:0038c09": "二諦異體。世諦自是生為體。真諦以無生為",
    "T42n1824_003:0038c10": "體。但不相離故言即耳。今對此病故云一切",
    "T42n1824_003:0038c11": "物即是不生。非是真不生也。五者真俗一體",
    "T42n1824_003:0038c12": "者終起二見。若聞有生安世諦三假之中。若",
    "T42n1824_003:0038c13": "聞無生即入真諦四絕之中。今泯其二見。若",
    "T42n1824_003:0038c14": "聞生即須知無生。聞無生即須知宛然生。故",
    "T42n1824_003:0038c15": "肇師云。道遠乎哉觸事而真。聖遠乎哉體之",
    "T42n1824_003:0038c16": "即神。何以故下第二總釋無生也。乃舉世間",
    "T42n1824_003:0038c17": "現見者。上標萬物舉境也。今釋舉智也。凡有",
    "T42n1824_003:0038c18": "三義。一無生之言難信。故舉現釋之。令其",
    "T42n1824_003:0038c19": "易解。然論主見無生者。此是現見生者無生。",
    "T42n1824_003:0038c20": "既見生無生即見無生生。見生無生是方便",
    "T42n1824_003:0038c21": "波若。見無生生是波若方便。外人不見生無",
    "T42n1824_003:0038c22": "生。亦不見無生生。故無二慧也。二者智度論",
    "T42n1824_003:0038c23": "云。諸論義師利智巧言。有能令無無能令有。",
    "T42n1824_003:0038c24": "恐龍樹同之實是有生而言無生。是故今明",
    "T42n1824_003:0038c25": "現見無生非妄談也。三者稟教之流聞說無",
    "T42n1824_003:0038c26": "生望崖不習。是故舉近世事即是無生令取",
    "T42n1824_003:0038c27": "信。為易習而行之。故云即目所見皆是無生。",
    "T42n1824_003:0038c28": "汝可諦觀察之。如大品云菩提易得耳。以一",
    "T42n1824_003:0038c29": "切法無生即得菩提也。問為是波若眼故見",
    "T42n1824_003:0039a01": "不生。為是世間顛倒眼故見不生。答釋此語",
    "T42n1824_003:0039a02": "始終凡有五轉。一者且開二轍。一者波若世",
    "T42n1824_003:0039a03": "間眼故見萬物無生。顛倒世間眼自見穀生。",
    "T42n1824_003:0039a04": "故以無生滅智照無生滅境。生滅智照生滅",
    "T42n1824_003:0039a05": "境。無生滅智不見生滅境。生滅智不見無生",
    "T42n1824_003:0039a06": "滅境。故師舊語云。聖見凡所不見。不見凡",
    "T42n1824_003:0039a07": "所見。凡見聖所不見。不見聖所見。第二轉意",
    "T42n1824_003:0039a08": "稟教之流聞於此言。便起二見。是故今明。波",
    "T42n1824_003:0039a09": "若之與世間更無有二。若見世間不生即名",
    "T42n1824_003:0039a10": "波若。見波若生便名世間。故波若世間更無",
    "T42n1824_003:0039a11": "二也。第三轉意稟教之流聞向所說。便作一",
    "T42n1824_003:0039a12": "解同於外道。猶如一人亦父亦子。亦同地論",
    "T42n1824_003:0039a13": "師義。猶如一舍若有相心取則成妄想之舍。",
    "T42n1824_003:0039a14": "若無相心取則畢竟空舍。是故今對此病。明",
    "T42n1824_003:0039a15": "萬物未曾是波若及以顛倒。亦何甞生與無",
    "T42n1824_003:0039a16": "生。約了悟名曰無生。於不了者目之為生。外",
    "T42n1824_003:0039a17": "道有一人兩望成父子。地論有一物兩觀成",
    "T42n1824_003:0039a18": "真妄。今不同此說也。第四轉意稟教之流便",
    "T42n1824_003:0039a19": "謂。若約了不了故成波若之與世間。若然終",
    "T42n1824_003:0039a20": "有一物可從二性。今對此病故明未曾有物",
    "T42n1824_003:0039a21": "及以不物。於物者為物。不物者為不物耳。第",
    "T42n1824_003:0039a22": "五轉意境既如此。在心亦然。未曾心未曾不",
    "T42n1824_003:0039a23": "心。心者為心不心者為不心。故肇師云。心",
    "T42n1824_003:0039a24": "生於有心。像出於有像。肇又云。聖人了達諸",
    "T42n1824_003:0039a25": "法於外無數。於內無心。彼已寂滅。浩然大均",
    "T42n1824_003:0039a26": "乃曰涅槃。問經中何處有世聞眼見語。而青",
    "T42n1824_003:0039a27": "目引之。答華嚴云世間淨眼品。即是事也。世",
    "T42n1824_003:0039a28": "間眼見劫初穀不生者第二別標別釋。即是",
    "T42n1824_003:0039a29": "舉別釋總也。問現見眼見此有何異。答亦得",
    "T42n1824_003:0039b01": "言異。亦得不異。言不異者現見如此。眼見如",
    "T42n1824_003:0039b02": "此。欲令分明故重說也。言異者現見語總。眼",
    "T42n1824_003:0039b03": "見語別。又現見語[貝*奈]。眼見語切。又現見舉境",
    "T42n1824_003:0039b04": "就心。眼見偏就於心。又現見簡因緣。故成",
    "T42n1824_003:0039b05": "論云。現見事中因緣無用。現見諸法無生。不",
    "T42n1824_003:0039b06": "假因緣證據方無生也。眼見簡傳聞眼親。見",
    "T42n1824_003:0039b07": "無生非傳聞所說。問既言現見無生。只應眼",
    "T42n1824_003:0039b08": "見現穀無生。何故遠舉劫初。答有二義。一",
    "T42n1824_003:0039b09": "欲窮生之本。本在劫初。本既不生。末豈生耶。",
    "T42n1824_003:0039b10": "二者欲顯諸法先來無生。非今始無生也。問",
    "T42n1824_003:0039b11": "何故舉穀耶。答世間共知。如云禾者二月種",
    "T42n1824_003:0039b12": "八月就。以調和時生就故也。季歲稔祀載並",
    "T42n1824_003:0039b13": "就禾立之。如禾下于為年。以一年知禾故也。",
    "T42n1824_003:0039b14": "歲者穢也。一年必為禾所穢。故禾邊作之。一",
    "T42n1824_003:0039b15": "年念得禾為稔。一年得禾以為祀。一年載禾",
    "T42n1824_003:0039b16": "為載。又禾是資身本。顯無生是成法身本。何",
    "T42n1824_003:0039b17": "以故離劫初穀今穀不可得者前總標無生。",
    "T42n1824_003:0039b18": "此別釋無生。又開三別。初明不離故不生。第",
    "T42n1824_003:0039b19": "二縱離即應生。第三明奪離故不生。此文難",
    "T42n1824_003:0039b20": "明。講者多加以私意。遂不釋文致成紛謬。今",
    "T42n1824_003:0039b21": "直釋之使煥然可領。不復得從諸異解也。此",
    "T42n1824_003:0039b22": "文正是釋劫初穀不生。而舉今穀者將今穀",
    "T42n1824_003:0039b23": "顯劫初穀不生耳。離劫初穀今穀不可得者。",
    "T42n1824_003:0039b24": "此是因劫初穀有今穀耳。故不離。即是因義。",
    "T42n1824_003:0039b25": "既因劫初有今穀。則今穀有因故今穀有生。",
    "T42n1824_003:0039b26": "則知。劫初無因故劫初不生。意正爾也。若劫",
    "T42n1824_003:0039b27": "初有因則不名初。既其稱初則無所因。無所",
    "T42n1824_003:0039b28": "因故不生也。問云何釋眼見劫初不生耶。答",
    "T42n1824_003:0039b29": "眼見今穀有因。故今穀有生。亦眼見劫初無",
    "T42n1824_003:0039c01": "因。故劫初無生。此零然可解。第二句縱離",
    "T42n1824_003:0039c02": "則應生者。離劫初穀只是不因劫初耳。若今",
    "T42n1824_003:0039c03": "穀不因劫初而今穀得生者。亦劫初無所因。",
    "T42n1824_003:0039c04": "而劫初應得生也。而實不爾第三句奪離。眼",
    "T42n1824_003:0039c05": "見今穀不因劫初。而今穀畢定不生者。亦眼",
    "T42n1824_003:0039c06": "見劫初無所因。則劫初亦畢竟不生也。問若",
    "T42n1824_003:0039c07": "爾論主乃不許劫初生。許其今穀生耶。答今",
    "T42n1824_003:0039c08": "因劫初。劫初尚不生。今豈得生耶。蓋是借今",
    "T42n1824_003:0039c09": "以破古。古既去今亦不存耳。是故古今畢竟",
    "T42n1824_003:0039c10": "無生矣。論文正爾。今就文外汎破之。古為",
    "T42n1824_003:0039c11": "因今為不因今。如其因今既未有。今何所因",
    "T42n1824_003:0039c12": "耶。又待後有初則後在初前。初在後後。若以",
    "T42n1824_003:0039c13": "古有今即是一時。何名今古。又當古時未稱",
    "T42n1824_003:0039c14": "為古。至今無復古。云何待耶。又若待今則應",
    "T42n1824_003:0039c15": "在今。若不在今則不待今。又古因於今古無",
    "T42n1824_003:0039c16": "自性。無自性是則無古。又古更有古則無窮。",
    "T42n1824_003:0039c17": "無窮則無因。又古生今者為滅已而生。為不",
    "T42n1824_003:0039c18": "滅生耶。滅則無古。誰生今耶。不滅則常。問若",
    "T42n1824_003:0039c19": "無生應有滅有此一問者。可有四義。一者外",
    "T42n1824_003:0039c20": "人歷法而立不必次第。第二無生對有滅名",
    "T42n1824_003:0039c21": "欹角並。三者本立有生。論主遂破生令不生。",
    "T42n1824_003:0039c22": "則生便滅壞。故應有滅也。四者生是法始滅",
    "T42n1824_003:0039c23": "是法終。既有物終。寧無物始。故致問也。答曰",
    "T42n1824_003:0039c24": "即答四問。若外人歷法而立。內亦歷法而破。",
    "T42n1824_003:0039c25": "若有無相對此猶是生滅相對。無生故無滅",
    "T42n1824_003:0039c26": "可對。無有故無無可對也。生若前有生成可",
    "T42n1824_003:0039c27": "壞生令滅。生本不成。何所滅耶。若有法始",
    "T42n1824_003:0039c28": "可有物終。既無物始。何有物終。問曰不滅應",
    "T42n1824_003:0039c29": "常者。成論者許相續是常。但非是實常耳。然",
    "T42n1824_003:0040a01": "實常則是實病。假常則是假病。終是病耳。但",
    "T42n1824_003:0040a02": "此問有總有別。總者上既明無生滅。即是常",
    "T42n1824_003:0040a03": "也。別者若有滅可非常。既不滅則應常也。答",
    "T42n1824_003:0040a04": "曰具詶總別。若有無常可得有常。既無無常",
    "T42n1824_003:0040a05": "則無復常也。別答者應有四句。一以今難今。",
    "T42n1824_003:0040a06": "二以古難古。三以今難古。四以古難今。但文",
    "T42n1824_003:0040a07": "唯有二句。上兩番以今難古。此文以古難古。",
    "T42n1824_003:0040a08": "若是常者種應不壞。現見種壞則古穀不常。",
    "T42n1824_003:0040a09": "問曰不常應斷者問亦具總別。總者既無生",
    "T42n1824_003:0040a10": "滅無常。亦無不生滅常。豈非大斷。別者若以",
    "T42n1824_003:0040a11": "種壞言不常者。此之種壞豈非斷耶。總答意",
    "T42n1824_003:0040a12": "云。若有於常可得言斷。竟無有常。何所斷耶。",
    "T42n1824_003:0040a13": "別答若言斷者牙不應續。以互續故知不斷",
    "T42n1824_003:0040a14": "也。問此與他實法不常相續不斷者。有何異",
    "T42n1824_003:0040a15": "耶。答此是他用今義。非今用他。如百論說。續",
    "T42n1824_003:0040a16": "故不斷。壞故不常。問若今他俱有。有何異",
    "T42n1824_003:0040a17": "耶。答三義不同。一者此是兩彈。非是雙取。言",
    "T42n1824_003:0040a18": "其不常者明其非是常。非謂是非常。斷亦爾。",
    "T42n1824_003:0040a19": "若他人明不斷則便是常。不常則便是斷也。",
    "T42n1824_003:0040a20": "二者此並是借外人義以破外人。借其種壞",
    "T42n1824_003:0040a21": "破其常見。借其互續彈其斷見。不如常人有",
    "T42n1824_003:0040a22": "假實道理。三者明不常不斷即是無生無滅。",
    "T42n1824_003:0040a23": "而汝謂不常不斷為世諦。不生不滅為真諦。",
    "T42n1824_003:0040a24": "故不同也。問曰若爾萬物是一亦有總別。無",
    "T42n1824_003:0040a25": "生無滅無斷無常豈非萬物渾然為一。別意",
    "T42n1824_003:0040a26": "既相續不斷便相續是一。答曰有四意。一者",
    "T42n1824_003:0040a27": "穀若作牙則牙時無穀。如泥作瓶瓶時無復",
    "T42n1824_003:0040a28": "泥。今現見牙時穀猶在。故知。穀不作牙也。二",
    "T42n1824_003:0040a29": "者正破性義。穀守穀性不復作牙。牙守牙性",
    "T42n1824_003:0040b01": "不轉作穀。若不守性則無穀牙。以無性故則",
    "T42n1824_003:0040b02": "無法也。三者穀體若滅是則無穀。以何作牙。",
    "T42n1824_003:0040b03": "穀若不滅常。是常法不得作牙。四者穀不",
    "T42n1824_003:0040b04": "作牙。牙不作穀。故云不作。作猶是也。問曰若",
    "T42n1824_003:0040b05": "不一則應異者問有兩意。一者若不許穀牙",
    "T42n1824_003:0040b06": "相作。則穀牙有異。二者論主上借異破一。外",
    "T42n1824_003:0040b07": "便謂有異。答四意。一者就名難之。牙名穀牙。",
    "T42n1824_003:0040b08": "何得異穀。穀亦爾也。二者牙若異穀名穀牙",
    "T42n1824_003:0040b09": "者。牙亦異樹應名樹牙。此是俱異難也。三",
    "T42n1824_003:0040b10": "者牙若異穀牙從穀生。牙既異樹應從樹生。",
    "T42n1824_003:0040b11": "此俱生難也。四者牙若異穀牙能生穀。牙既",
    "T42n1824_003:0040b12": "異樹應能生樹。又責其異。若言異者牙在穀",
    "T42n1824_003:0040b13": "外則有東西之別。又若言異者應在穀內如",
    "T42n1824_003:0040b14": "果在器。既不如此。何名為異。問曰應有來者",
    "T42n1824_003:0040b15": "釋不來不出。異三論師云。來應對去。但義",
    "T42n1824_003:0040b16": "相兼。舉來兼去。顯出兼入。欲示破義無窮。故",
    "T42n1824_003:0040b17": "云來出也。今謂可具兩義。一者相兼如上出",
    "T42n1824_003:0040b18": "者還去至本處。宜以來兼去也。二者外人雖",
    "T42n1824_003:0040b19": "聞六不而終謂有穀牙。以世諦之法不可無",
    "T42n1824_003:0040b20": "故。是以最後兩不領其大要。必謂有牙。若不",
    "T42n1824_003:0040b21": "從外來應從內出。是故次明不來不出。問叵",
    "T42n1824_003:0040b22": "有計內出者不。答外人見種生於牙便謂內",
    "T42n1824_003:0040b23": "出。見假水土時節人功而生故謂外來。又穀",
    "T42n1824_003:0040b24": "牙是眾生業行所感為內出。復云。是那羅延",
    "T42n1824_003:0040b25": "天所賜。故云外來。以諸外道事彼天者。謂世",
    "T42n1824_003:0040b26": "間好物及男女等皆是彼天所賜。今破此事",
    "T42n1824_003:0040b27": "故云不來不出。又計外來是外道無因生義。",
    "T42n1824_003:0040b28": "計內出是內道有因生。如十二門論因果門。",
    "T42n1824_003:0040b29": "果於因緣中畢竟不可得。是破內道計有因",
    "T42n1824_003:0040c01": "義。亦不餘處來。破外道無因生義。凡論有生",
    "T42n1824_003:0040c02": "不出斯二。是故最後兩不攝之。文易明也。初",
    "T42n1824_003:0040c03": "之二不偏就古穀。明不生滅次一不偏就今",
    "T42n1824_003:0040c04": "穀明不常。次一不偏就牙顯不斷。一異兩不",
    "T42n1824_003:0040c05": "總約牙穀。來出二不偏約牙辯。問曰汝雖釋",
    "T42n1824_003:0040c06": "不生。此是第二章論主自釋八不。問青目釋",
    "T42n1824_003:0040c07": "與論主釋此有何異。答大意是同。略有三異。",
    "T42n1824_003:0040c08": "一者青目具釋八不。論主但釋一不。二者注",
    "T42n1824_003:0040c09": "人生起八不次第。論主直釋而已。三者青目",
    "T42n1824_003:0040c10": "次第釋。論主括始領終。因緣一品明無生。釋",
    "T42n1824_003:0040c11": "八不之始。去來一品明無去。解八不之終。此",
    "T42n1824_003:0040c12": "中前問後答。問意有兩。一結前二生後。注",
    "T42n1824_003:0040c13": "人所以作此問答者凡有三義。一者恐子本",
    "T42n1824_003:0040c14": "不分。後人便謂偈與長行並是龍樹自作。欲",
    "T42n1824_003:0040c15": "分令異故作此問。二者無生理深。恐不中詣",
    "T42n1824_003:0040c16": "故注人自謙仰推龍樹。三者羅睺羅法師是",
    "T42n1824_003:0040c17": "龍樹同時人。釋八不乃作常樂我淨四德明",
    "T42n1824_003:0040c18": "之。今青目據破病而釋。今欲引龍樹證同故",
    "T42n1824_003:0040c19": "生此問。又云。恐後不信注者之言。引龍樹證。",
    "T42n1824_003:0040c20": "汝前雖破生明無生論主意何必然耶。今明",
    "T42n1824_003:0040c21": "龍樹亦作此說。即我言可信。答曰諸法不自",
    "T42n1824_003:0040c22": "生者。此下正是論主自釋八不。開為二章。第",
    "T42n1824_003:0040c23": "一因緣一品釋八不之始。第二去來一品釋",
    "T42n1824_003:0040c24": "八不之終。括始領終中間可類。釋八不之始",
    "T42n1824_003:0040c25": "為三。第一兩偈舉四門釋無生。問曰阿毘曇",
    "T42n1824_003:0040c26": "下。第二外人立四緣證有生。果為從緣生下。",
    "T42n1824_003:0040c27": "第三破四緣顯無生。舊分不詣。故今正之也。",
    "T42n1824_003:0040c28": "就兩偈為二。初偈開章門。第二偈釋章門。前",
    "T42n1824_003:0040c29": "牒八不即是標方等之中心。今之兩偈吐龍",
    "T42n1824_003:0041a01": "樹之妙悟。以龍樹撿四句生不得悟於無生。",
    "T42n1824_003:0041a02": "既不受生亦不受不生。乃至不受亦不受。無",
    "T42n1824_003:0041a03": "得無依名無生忍。今為眾生吐其所悟。故作",
    "T42n1824_003:0041a04": "四句覓生不得也。然直讀此文未覺其妙。師",
    "T42n1824_003:0041a05": "子吼以此偈歎佛。佛能悟四不生即是大覺。",
    "T42n1824_003:0041a06": "又此四不生即是無相之相名為實相。凡有",
    "T42n1824_003:0041a07": "二種四句。一無自相等四。二無為自相等四。",
    "T42n1824_003:0041a08": "外道雖復破麁未能除細。若無此四句不生。",
    "T42n1824_003:0041a09": "無猶得攝邪歸正明實相耶。問前有八謬。次",
    "T42n1824_003:0041a10": "有九家。論主云何但破四句。答八謬不出有",
    "T42n1824_003:0041a11": "因無因。三句破其有因。一句破無因。則攝八",
    "T42n1824_003:0041a12": "在四。九計並計有因生。今三句破有因。則三",
    "T42n1824_003:0041a13": "攝於九。問誰執自生等四句耶。答眾人立義",
    "T42n1824_003:0041a14": "多墮此四。如牙有可生之自體故自生。可生",
    "T42n1824_003:0041a15": "之理。可生之義。可生之性。猶是一例義耳。",
    "T42n1824_003:0041a16": "雖有可生理復假緣生。即從他生義。有可生",
    "T42n1824_003:0041a17": "理復假於緣即共生義。考此生遠由無明。無",
    "T42n1824_003:0041a18": "明無因即無因生義。生既具四句。滅亦爾。如",
    "T42n1824_003:0041a19": "或有可滅之理故得滅。是自滅義。若假治道",
    "T42n1824_003:0041a20": "方滅是他滅義。有可滅復假治道謂共滅。從",
    "T42n1824_003:0041a21": "來無滅因今始滅。是無因滅義。問何故不破",
    "T42n1824_003:0041a22": "一異有無。而破自他共耶。答有三義。一者",
    "T42n1824_003:0041a23": "下偈云。因緣所生法。我說即是空。亦為是假",
    "T42n1824_003:0041a24": "名。亦是中道義。外人執自性則具失因緣中",
    "T42n1824_003:0041a25": "假。若失其因緣中假則破一切法。是故命初",
    "T42n1824_003:0041a26": "破自即識因緣。識因緣即是中假。乃至有佛",
    "T42n1824_003:0041a27": "菩薩世間樂具也。二者破自即苞攝一切。以",
    "T42n1824_003:0041a28": "一切諸法無出自者指自為他。自無即無他。",
    "T42n1824_003:0041a29": "三者欲顯一切法本自無生。以一切法本無",
    "T42n1824_003:0041b01": "其自體。是故諸大乘經皆明本自不生今亦",
    "T42n1824_003:0041b02": "無滅。所以不破有無一異者。自體生是有。他",
    "T42n1824_003:0041b03": "生為無。共生是亦有亦無。計一是自生。計異",
    "T42n1824_003:0041b04": "是他生。今破自他共則攝得一異有無也。第",
    "T42n1824_003:0041b05": "八有生第九無生還是有無。入自他門破。偈",
    "T42n1824_003:0041b06": "為二。上三句正破於生。下一句結明無生。上",
    "T42n1824_003:0041b07": "三句明無生即是中義。下明無生即是觀義。",
    "T42n1824_003:0041b08": "為眾生說之。即是論。論主聞八不即如說行。",
    "T42n1824_003:0041b09": "今此一偈即如行而說。自有中發於觀觀發",
    "T42n1824_003:0041b10": "於中。中發觀者悟中道發生正觀。觀發中者",
    "T42n1824_003:0041b11": "眾生見諸法是自是他。則非中道。今以觀撿",
    "T42n1824_003:0041b12": "自他畢竟不可得。則是觀察中也。又上三句",
    "T42n1824_003:0041b13": "明諸法無生。下句明無生忍。又上三句是境",
    "T42n1824_003:0041b14": "界性。次句是觀智性。如是三波若等。萬義",
    "T42n1824_003:0041b15": "可知。問云何不自生。答下長行自釋。此既是",
    "T42n1824_003:0041b16": "龍樹偈首。宜寄之遊心。智度論釋無生品云。",
    "T42n1824_003:0041b17": "以眾生無生故諸法無生。悟二種無生故名",
    "T42n1824_003:0041b18": "無生法忍。眾生無生者依此四門求之不得。",
    "T42n1824_003:0041b19": "是故無生。五陰內若有眾生自體。可從眾生",
    "T42n1824_003:0041b20": "自體而生眾生。以五陰內無眾生自體。云何",
    "T42n1824_003:0041b21": "從眾生自體而生眾生。又從眾生自體而生",
    "T42n1824_003:0041b22": "眾生。是則眾生不假五陰。既假五陰。故知。",
    "T42n1824_003:0041b23": "不從眾生自體生眾生也。不他生者。惑者既",
    "T42n1824_003:0041b24": "聞不從眾生自體生於眾生則謂。假於五陰",
    "T42n1824_003:0041b25": "而生眾生。五陰望眾生則便是他。故是從他",
    "T42n1824_003:0041b26": "生義。今明。陰內若有眾生自體。可望五陰",
    "T42n1824_003:0041b27": "為他。竟無眾生自體。誰望為他。故不從他生。",
    "T42n1824_003:0041b28": "又五陰內無人假五方有。此是團空作有。又",
    "T42n1824_003:0041b29": "五內無人假五成人。五中無柱何不成柱。又",
    "T42n1824_003:0041c01": "五中無一能生一者。亦無有多何不生多。又",
    "T42n1824_003:0041c02": "五狗無師子何不生之。不共生者。惑者聞向",
    "T42n1824_003:0041c03": "二關求眾生不得。便謂陰內本有眾生自性。",
    "T42n1824_003:0041c04": "復假五陰而成。故是共生。今明。若是共生",
    "T42n1824_003:0041c05": "即合有二過。一從眾生自體生眾生過。二有",
    "T42n1824_003:0041c06": "無自有他過故不共生。無因生者惑者既聞",
    "T42n1824_003:0041c07": "眾生不從自體生。復不假五陰他生。若爾則",
    "T42n1824_003:0041c08": "是無因而有眾生。是亦不然。尚不從此二因",
    "T42n1824_003:0041c09": "生。豈得無因有眾生耶。以四處求眾生不得。",
    "T42n1824_003:0041c10": "故名眾生無生。悟眾生無生名眾生忍。諸法",
    "T42n1824_003:0041c11": "無生者今略據二法。一因成法如四微成柱。",
    "T42n1824_003:0041c12": "類上四句責之不煩作也。二相待法如長不",
    "T42n1824_003:0041c13": "自長。待短故長。長非自生。短中亦無長。故",
    "T42n1824_003:0041c14": "不從他生。若短中有長則不名短。若自他共",
    "T42n1824_003:0041c15": "有長者具前二過。一有自待長之過。二短中",
    "T42n1824_003:0041c16": "有長之過。而長不自長。又不因短。不可無因",
    "T42n1824_003:0041c17": "有長。故非無因生義。如長短既爾。生死涅槃",
    "T42n1824_003:0041c18": "等一切法皆以四門求之不得。以四處求法",
    "T42n1824_003:0041c19": "生不得。即是諸法無生。悟法無生名為法忍。",
    "T42n1824_003:0041c20": "問論主何以但云諸法不生。不云人不生。答",
    "T42n1824_003:0041c21": "法難破人易破。又法為人本。又此論正破內",
    "T42n1824_003:0041c22": "人。內人多計有法。又是略示一途。問若執有",
    "T42n1824_003:0041c23": "生四門求之不得。計有無生云何破耶。答破",
    "T42n1824_003:0041c24": "有多門。一者還用生破。若四門有生可有無",
    "T42n1824_003:0041c25": "生。四門生義不成。云何有無生乃至亦生無",
    "T42n1824_003:0041c26": "生非生無生。五句自崩。如此了悟方是無生。",
    "T42n1824_003:0041c27": "故智度論釋無生忍云。不生不滅非共非不",
    "T42n1824_003:0041c28": "共是名無生法忍。二者既以四門求生不得。",
    "T42n1824_003:0041c29": "還以四門求無生亦不得。若自無生應不待",
    "T42n1824_003:0042a01": "生。以待生說無生。故知。非自無生。若待生",
    "T42n1824_003:0042a02": "說無生便是從他無生。而生無生本無二體。",
    "T42n1824_003:0042a03": "豈是他耶。共則有二過。無生不自因。復不因",
    "T42n1824_003:0042a04": "於生云何有無生。以四門求無生不得。亦生",
    "T42n1824_003:0042a05": "無生非生無生諸句壞。故於一切法心無愛",
    "T42n1824_003:0042a06": "著。則悟無生忍。就此長行唯釋破四句生。未",
    "T42n1824_003:0042a07": "解第四句結無生。至後偈長行方乃釋之。破",
    "T42n1824_003:0042a08": "四句生即成四別。就破四句生有離有合。離",
    "T42n1824_003:0042a09": "為四難。合成二關。四難者一理奪破。二二",
    "T42n1824_003:0042a10": "體破。三失因緣破。四無窮破。合為二難者前",
    "T42n1824_003:0042a11": "一為奪。後三縱關。無有從自體生者。佛法",
    "T42n1824_003:0042a12": "大小乘無有從自體生。小乘云。至竟無能生。",
    "T42n1824_003:0042a13": "用離等侶故大乘云。未曾有一法不從因緣",
    "T42n1824_003:0042a14": "生。今既大小不攝。故直撥之。必待眾因者",
    "T42n1824_003:0042a15": "上標奪。今釋奪也。又上明無自。今借不自以",
    "T42n1824_003:0042a16": "破於自也。問何故言必待眾因耶。答外人但",
    "T42n1824_003:0042a17": "謂從己體一因生。今奪之萬化藉於眾因。豈",
    "T42n1824_003:0042a18": "獨從自己一因生耶。所言眾因者。一切諸法",
    "T42n1824_003:0042a19": "有三種因。一正因謂穀子。二緣因謂水土。三",
    "T42n1824_003:0042a20": "者生相因。既必待三因方乃得生者。豈從自",
    "T42n1824_003:0042a21": "體生耶。若從自體生者第二縱破。縱汝從自",
    "T42n1824_003:0042a22": "體生則有自體可從。有物從之。便成因果不",
    "T42n1824_003:0042a23": "同能所兩別。何得稱自。問今但轉性牙成事",
    "T42n1824_003:0042a24": "牙。寧有兩體。答若爾如隱名佛性。顯名法身。",
    "T42n1824_003:0042a25": "但是一體。則不得稱從自體生。故得一體則",
    "T42n1824_003:0042a26": "失其能從所從。不成生義。若有能生所生則",
    "T42n1824_003:0042a27": "生義得成。而失其一體。若離餘因此第三失",
    "T42n1824_003:0042a28": "因緣破。此文若從自體生者。前責其一體成",
    "T42n1824_003:0042a29": "二體。今復破其二體責能生之體。為更有所",
    "T42n1824_003:0042b01": "從為無所從。若更有所從則從從無窮。墮第",
    "T42n1824_003:0042b02": "四難。若無所從即墮無因第三難。所生亦爾。",
    "T42n1824_003:0042b03": "若更能生他即生生無窮。若不能生則所生",
    "T42n1824_003:0042b04": "亦爾。此文若逈生者初難明無有自生必待",
    "T42n1824_003:0042b05": "眾因。今明若不待因而自生者則失因緣。所",
    "T42n1824_003:0042b06": "言餘因者如牙自從牙體。而生。則牙體以外",
    "T42n1824_003:0042b07": "悉名為餘。穀則是其因。水土為緣。並不從此",
    "T42n1824_003:0042b08": "因緣生也。若生更有生是則無窮第四無窮",
    "T42n1824_003:0042b09": "難。無窮有五種。一遍從無窮。如穀內無牙能",
    "T42n1824_003:0042b10": "生牙者。一切物亦無牙亦應遍從眾物生。二",
    "T42n1824_003:0042b11": "遍生無窮。穀內無牙能生牙者。亦無眾物應",
    "T42n1824_003:0042b12": "遍生眾物。三逆推無窮。牙既從穀。穀復從他。",
    "T42n1824_003:0042b13": "四順推無窮。穀既生牙復生物。是則無窮。五",
    "T42n1824_003:0042b14": "常生無窮。以自體常在生無息時。此中無有",
    "T42n1824_003:0042b15": "遍生遍從二種無窮。若望更責二體則有逆",
    "T42n1824_003:0042b16": "推順推兩無窮。逆推是因無窮。順推是果無",
    "T42n1824_003:0042b17": "窮。若就自體常有則是常生無窮。既本有自",
    "T42n1824_003:0042b18": "體而能生一牙者。此自體應更能生無窮牙",
    "T42n1824_003:0042b19": "也。以自體只是自性自性不可改。則應常生。",
    "T42n1824_003:0042b20": "如業品云。受於果報已則應更復受。汝若言",
    "T42n1824_003:0042b21": "自體生牙竟即滅無者。既已有還無。則應本",
    "T42n1824_003:0042b22": "無今有。體既本無今有。牙亦本無今有。何得",
    "T42n1824_003:0042b23": "從本自體生。若本有自體則是常。常故常生",
    "T42n1824_003:0042b24": "無窮也。此無因無窮二難具破由來二家義。",
    "T42n1824_003:0042b25": "第一家釋無始無明云。以無有始於我者故",
    "T42n1824_003:0042b26": "名無始。此立無明有始義。破云。第二念從第",
    "T42n1824_003:0042b27": "一念生。可得有因。第一念既在初則墮無因。",
    "T42n1824_003:0042b28": "第二家云。無明無有始。故云無始無明。若爾",
    "T42n1824_003:0042b29": "第二念有始。初念復更從他生。此則無窮。自",
    "T42n1824_003:0042c01": "無他亦無者。前自中具有四以為兩雙。初雙",
    "T42n1824_003:0042c02": "自而非生。生便非自。次雙從則無窮。窮則",
    "T42n1824_003:0042c03": "無因。他生亦然。他而非生如牛馬梨[木*奈]。生而",
    "T42n1824_003:0042c04": "非他如泥瓶蒲廗。既從於他。復有從。從則無",
    "T42n1824_003:0042c05": "窮。窮則無因也。三論破他有三門。一總門。一",
    "T42n1824_003:0042c06": "切法無非是自。自外無復有他。若破自即破",
    "T42n1824_003:0042c07": "他。二相即。如他於他即是自。破自即破他。三",
    "T42n1824_003:0042c08": "相待可解。共生則有二過。此破共有兩。一者",
    "T42n1824_003:0042c09": "明無有共。本合自他名之為共。自他有故共",
    "T42n1824_003:0042c10": "有。自他無故共無。二者縱有共生便合兩過",
    "T42n1824_003:0042c11": "為共過也。無因者問何人起無因計。答鈍根",
    "T42n1824_003:0042c12": "人多起有因見。利根推斥起無因見。又有所",
    "T42n1824_003:0042c13": "得人計因即是無因。以其立因不成。雖言有",
    "T42n1824_003:0042c14": "因即是無因也。問山門有無因義不。答他因",
    "T42n1824_003:0042c15": "無因二唯是因。不得無因。不得無因豈成因",
    "T42n1824_003:0042c16": "耶。今只因是無因。故因無因不二也。問無",
    "T42n1824_003:0042c17": "因有幾種。答有二種。一者計無有於因。故名",
    "T42n1824_003:0042c18": "無因。二者計有因是無因。如初章云。有有可",
    "T42n1824_003:0042c19": "有。有是自有。故不因無也。破無因事有四過。",
    "T42n1824_003:0042c20": "一常過。二理奪。三反並。四倒感果。常過者既",
    "T42n1824_003:0042c21": "不因緣合而生。亦不從緣離而滅。不生不滅",
    "T42n1824_003:0042c22": "故是常也。又虛空不從因而是常者。萬物不",
    "T42n1824_003:0042c23": "從因亦應常也。是事不然者第二理奪破。道",
    "T42n1824_003:0042c24": "理之中非是無因。故大論云。諸法實有因緣。",
    "T42n1824_003:0042c25": "但愚癡故不知。如人從扇求風從木求火。豈",
    "T42n1824_003:0042c26": "是無因。無因則無果第三反並破。因無故果",
    "T42n1824_003:0042c27": "即無。亦應果有故因即有。若無因有果亦可",
    "T42n1824_003:0042c28": "無果有因也。若無因有果者第四倒感果破。",
    "T42n1824_003:0042c29": "理實應云無惡因得惡果。無善因得善果。而",
    "T42n1824_003:0043a01": "今不得爾者。持戒之人無地獄因。應生地獄。",
    "T42n1824_003:0043a02": "五逆之人無生天因。應生天也。復次如諸法",
    "T42n1824_003:0043a03": "自性。此偈望前偈可為三義。一者為利根唱",
    "T42n1824_003:0043a04": "四無生即解。今為鈍根重論不自生義。又三",
    "T42n1824_003:0043a05": "偈可為三根。上根聞佛八不即悟。中根聞論",
    "T42n1824_003:0043a06": "主唱四不生便解。下根待釋方悟。二者上破",
    "T42n1824_003:0043a07": "非因緣自生義。故直云不自生。今破因緣自",
    "T42n1824_003:0043a08": "生義。如毘曇有自性。而假緣生。故文云。如諸",
    "T42n1824_003:0043a09": "法自性不在於緣。一切諸法自不出不假緣",
    "T42n1824_003:0043a10": "自及假緣之自。故兩偈破之盡矣。三者初偈",
    "T42n1824_003:0043a11": "正破自他等病生。後偈則申因緣假生。故長",
    "T42n1824_003:0043a12": "行云。但眾緣和合故有名字也。問何故不言",
    "T42n1824_003:0043a13": "初偈標章門。後偈釋章門。答青目不作標章",
    "T42n1824_003:0043a14": "及釋章故也。今若作標章門釋章門者。此是",
    "T42n1824_003:0043a15": "第二解釋章門。論主前開四句釋八不。謂以",
    "T42n1824_003:0043a16": "論釋經。今此偈釋前偈。謂以論釋論。此偈",
    "T42n1824_003:0043a17": "中但釋不自不釋餘三。所以然者龍樹牒八",
    "T42n1824_003:0043a18": "不釋一。餘七可明。上雖標四解一餘三可領。",
    "T42n1824_003:0043a19": "問何故爾耶。答有四義。一者欲顯一切法只",
    "T42n1824_003:0043a20": "是無生。一切有所得並是生義。佛雖說八不",
    "T42n1824_003:0043a21": "則束歸一無生。如常云生起為生。只滅始起。",
    "T42n1824_003:0043a22": "何故非生。只生謝復是滅。故知。法起滅即是",
    "T42n1824_003:0043a23": "生。又一切法中皆有心生。假令言四絕之理。",
    "T42n1824_003:0043a24": "即有四絕心生。乃至聞想謂之言。即有想謂",
    "T42n1824_003:0043a25": "心生。故於一切法中皆有心生。今破生則一",
    "T42n1824_003:0043a26": "切想心不生。故悟無生法忍也。二者一切眾",
    "T42n1824_003:0043a27": "生以有生故。則有老病死繫縛等。今若息生",
    "T42n1824_003:0043a28": "則老病死便息。是故但明無生。三者生法既",
    "T42n1824_003:0043a29": "無。餘七自壞。四者既開四門破生。餘七亦",
    "T42n1824_003:0043b01": "類。今偈亦三義。一者欲明自攝一切法。若無",
    "T42n1824_003:0043b02": "自體則一切法無。二眾緣中無自性。亦無餘",
    "T42n1824_003:0043b03": "之三性。三無自可待。故無有三。如諸法自性",
    "T42n1824_003:0043b04": "不在於緣中者。此文可以三義釋之。一約就",
    "T42n1824_003:0043b05": "緣假破。二對緣假破。三並決破。就緣假破者",
    "T42n1824_003:0043b06": "就眾緣內撿無有自。如五陰內無人四微內",
    "T42n1824_003:0043b07": "無柱。尚無有自性。云何言從自性生耶。二對",
    "T42n1824_003:0043b08": "緣假者借於緣自牙兩斥之。若有自性則不",
    "T42n1824_003:0043b09": "假緣。若必假緣則無自性。三並決破者既本",
    "T42n1824_003:0043b10": "有自體不假緣。有亦應自體本生不假緣生",
    "T42n1824_003:0043b11": "也。而言如諸法者。若諸法實有性而言無性",
    "T42n1824_003:0043b12": "者。則不如諸法。今實無性而言無性。故言如",
    "T42n1824_003:0043b13": "諸法也。則顯外人計有自性不如諸法矣。又",
    "T42n1824_003:0043b14": "還就汝五陰緣中。無有人體性。故云如諸法",
    "T42n1824_003:0043b15": "也。以無自性故者下半非是破他。乃顯不須",
    "T42n1824_003:0043b16": "破他耳。所以不須破他者以自無故他即無。",
    "T42n1824_003:0043b17": "即詺此為破他亦得也。就緣中既無自性。指",
    "T42n1824_003:0043b18": "自為他即無他性。指自他為共即無共性。指",
    "T42n1824_003:0043b19": "有者為無即無無因性。此是切論無四句。並",
    "T42n1824_003:0043b20": "就果門辯無四句也。若奢論待於人自故有",
    "T42n1824_003:0043b21": "五陰之他。既無人自何所待故有陰他耶。合",
    "T42n1824_003:0043b22": "人與陰名之為共。竟無人自陰他。云何有共",
    "T42n1824_003:0043b23": "耶。人自因人復因於陰名為有因。竟無此二",
    "T42n1824_003:0043b24": "因。云何有無因耶。又作一勢釋此偈上半借",
    "T42n1824_003:0043b25": "緣破自。下半借自破緣。上半借緣破自。明",
    "T42n1824_003:0043b26": "有眾緣則無有自。下半明無自故則無眾緣。",
    "T42n1824_003:0043b27": "借緣以破自此是借有以破無。借自以破緣",
    "T42n1824_003:0043b28": "借無以破有。故云自無故他亦無也。又一勢",
    "T42n1824_003:0043b29": "釋此偈寄捲指顯之。捲由指有故捲無自性。",
    "T42n1824_003:0043c01": "若言由指有捲故是他性者是亦不然。指望",
    "T42n1824_003:0043c02": "捲不得是他。以更無別體故也。若捲望指為",
    "T42n1824_003:0043c03": "他而捲由指。捲望柱是他應從柱有。故得他",
    "T42n1824_003:0043c04": "則失自。得自則失他。又捲於捲是自而捲無",
    "T42n1824_003:0043c05": "自性。指於指是自指亦無自性。無自性則無",
    "T42n1824_003:0043c06": "指。云何以指而為捲他。長行為三。第一釋",
    "T42n1824_003:0043c07": "偈本。第二顯偈意。第三追釋前一句。就釋偈",
    "T42n1824_003:0043c08": "中前解上半次釋下半。諸法自性不在眾緣",
    "T42n1824_003:0043c09": "中者。如人體不在陰中柱體不在微中也。但",
    "T42n1824_003:0043c10": "眾緣和合故有名字者此有二。一為釋疑故",
    "T42n1824_003:0043c11": "來。若五陰中無人體者。何故五眾和合有人",
    "T42n1824_003:0043c12": "名。四微和合有柱名。既有別名。則知。別有自",
    "T42n1824_003:0043c13": "性。在眾緣中。是故釋云。但眾緣和合故有",
    "T42n1824_003:0043c14": "名字耳。眾緣中實無體也。二者此是借名以",
    "T42n1824_003:0043c15": "彈四家義。一外道計五陰中有實人。二犢子",
    "T42n1824_003:0043c16": "計我在五陰中。眼法在四大中。三毘曇人木",
    "T42n1824_003:0043c17": "中有火性。四莊嚴云。眾緣和合別有假體用。",
    "T42n1824_003:0043c18": "是故破云。眾緣和合但有名字。無體用也。在",
    "T42n1824_003:0043c19": "體既無。名無所附。若破開善義云。汝五陰未",
    "T42n1824_003:0043c20": "合時未有人用。亦合即有人用。此用屬眾緣。",
    "T42n1824_003:0043c21": "何得離五別有人用。若別有用則是自性也。",
    "T42n1824_003:0043c22": "自性即自體者。此句釋前章彈異計。前章破",
    "T42n1824_003:0043c23": "自體。今文破性。恐人不解。復會之。偈中言自",
    "T42n1824_003:0043c24": "性者。此是體性之性。非是理性之性。復有人",
    "T42n1824_003:0043c25": "執體而避性。復有避性而執理。今明性體理",
    "T42n1824_003:0043c26": "乃猶是異名耳。自性無故下釋下半。有二意。",
    "T42n1824_003:0043c27": "一待自說他無自故無他。二者他即是自。無",
    "T42n1824_003:0043c28": "自即無他。若破自性他性下第二顯偈意。應",
    "T42n1824_003:0043c29": "有問云。章門偈既具標四。後偈何故唯釋自",
    "T42n1824_003:0044a01": "他。不釋共與無因。答此問云。破自他即是破",
    "T42n1824_003:0044a02": "共。不須釋共。有因尚可破。何況無因。故不須",
    "T42n1824_003:0044a03": "釋無因也。又無因不無無。但無於因。故名無",
    "T42n1824_003:0044a04": "因。竟不見有因。何所無因耶。破莊子自然義",
    "T42n1824_003:0044a05": "云。汝因不自然得自然。則是相因。不自何名",
    "T42n1824_003:0044a06": "自然。又問汝有不自然則自然理不遍。若無",
    "T42n1824_003:0044a07": "不自然云何有自然。若言實是自然。但妄執",
    "T42n1824_003:0044a08": "成不自者。是亦不然。即此妄執亦是自然。云",
    "T42n1824_003:0044a09": "何有不自然。於四句求生不可得。此第三追",
    "T42n1824_003:0044a10": "解初偈是故知無生。以前未結撮故未得釋",
    "T42n1824_003:0044a11": "之。今標釋都竟始得解也。又欲發下救端。以",
    "T42n1824_003:0044a12": "四句無生則生義盡矣。",
    "T42n1824_003:0044a13": "中觀論疏卷第三(本)",
    "T42n1824_003:0044a16": "中觀論疏卷第三(末)",
    "T42n1824_003:0044a18": "釋吉藏撰",
    "T42n1824_003:0044a19": "因緣品第一",
    "T42n1824_003:0044a20": "問曰阿毘曇人云諸法從四緣生下。第二外",
    "T42n1824_003:0044a21": "人舉四緣救義。此救從三處生。一者從八不",
    "T42n1824_003:0044a22": "生。論主引經明八不無生。外人亦引經明法",
    "T42n1824_003:0044a23": "從四緣生。生與無生俱是佛說。破則俱破。申",
    "T42n1824_003:0044a24": "則俱申。若偏破生而申無生。亦應偏破無",
    "T42n1824_003:0044a25": "生而申生。是故經云。寧起身見不惡取空。",
    "T42n1824_003:0044a26": "不以是身見墮惡道中。又若破生則無世諦。",
    "T42n1824_003:0044a27": "無世諦云何有第一義耶。二者從上如諸法",
    "T42n1824_003:0044a28": "自性不在眾緣中生。外人云。以眾緣中有自",
    "T42n1824_003:0044a29": "性故假緣得生。若無自性雖復假緣終不得",
    "T42n1824_003:0044b01": "生。如涅槃經答瑠璃光難云。有漏之法以有",
    "T42n1824_003:0044b02": "生性故生能生。無漏之法無有生性故生不",
    "T42n1824_003:0044b03": "能生。佛大乘經親說有性假緣得生。汝何",
    "T42n1824_003:0044b04": "故言性不在眾緣中耶。三者從最後長行末",
    "T42n1824_003:0044b05": "生。若言四句求生不得故無生者。今亦明諸",
    "T42n1824_003:0044b06": "法從四緣生故應有生也。問此論既稱破迷",
    "T42n1824_003:0044b07": "大乘人。應大乘人引四緣救義。云何乃引毘",
    "T42n1824_003:0044b08": "曇立耶。答關內影法師云。此偈為問。蓋是青",
    "T42n1824_003:0044b09": "目傷巧處耳。所以然者論主直引四緣遍攝",
    "T42n1824_003:0044b10": "眾師。破四緣生亦遍破眾師。但青目意局故",
    "T42n1824_003:0044b11": "偏主毘曇。失在注人不應問也。今曲為青目",
    "T42n1824_003:0044b12": "通者凡有八義。一者毘曇通大小。如阿含通",
    "T42n1824_003:0044b13": "大小故。迦葉云方等阿含。又攝大乘論云。分",
    "T42n1824_003:0044b14": "別大乘義是大乘毘曇。羅什云。吾若造大乘",
    "T42n1824_003:0044b15": "阿毘曇有勝迦旃延子。以此推之則毘曇通",
    "T42n1824_003:0044b16": "於大小。二者此是點同破。如前八不不來不",
    "T42n1824_003:0044b17": "出。顯內若作此立則同外道。今顯大乘人若",
    "T42n1824_003:0044b18": "執四緣實有生則同小乘。故有所得小猶是",
    "T42n1824_003:0044b19": "外道。有所得大猶是小乘。三者部雖二十而",
    "T42n1824_003:0044b20": "五部盛興於世。五部中薩婆多偏行於世。小",
    "T42n1824_003:0044b21": "乘法中有三藏教。正量部偏弘於律。律是住",
    "T42n1824_003:0044b22": "持佛法之本。上座部偏弘經。經是三藏根本。",
    "T42n1824_003:0044b23": "佛滅後二百年中。從上座部出薩婆多部偏",
    "T42n1824_003:0044b24": "弘毘曇。毘曇是真實法。故佛滅後三百五十",
    "T42n1824_003:0044b25": "年。迦旃延解佛毘曇作八健度。六百年釋八",
    "T42n1824_003:0044b26": "健度造毘婆沙。七百年為婆沙太廣故法勝造",
    "T42n1824_003:0044b27": "毘曇。為法勝太略千年之間達磨造於雜心。",
    "T42n1824_003:0044b28": "如此皆是薩婆多部毘曇義。故毘曇盛行。問",
    "T42n1824_003:0044b29": "此部何故盛行。答此部明三世是有見有得道。",
    "T42n1824_003:0044c01": "與凡夫心相應故世多信之。又時數應爾。前",
    "T42n1824_003:0044c02": "五百年多說無相法。後五百年多說有相法。",
    "T42n1824_003:0044c03": "故有正像二時。今是像法中故多學毘曇有",
    "T42n1824_003:0044c04": "相法也。四者此部唯得人空不得法空。見諸",
    "T42n1824_003:0044c05": "法有生不信諸法無生。故障大乘無生。如五",
    "T42n1824_003:0044c06": "百部聞大乘畢竟無生如刀傷心。此皆是薩",
    "T42n1824_003:0044c07": "婆多部之枝流。今破毘曇定實有生。則遍破",
    "T42n1824_003:0044c08": "五百部也。問此部立四緣生有幾義。答有二",
    "T42n1824_003:0044c09": "義。一者執小乘生撥大乘無生。大乘無生非",
    "T42n1824_003:0044c10": "佛說。是調達作。余親聞彼僧云。大乘方等經",
    "T42n1824_003:0044c11": "是龍樹道人作故不信也。二執小乘四緣疑",
    "T42n1824_003:0044c12": "大乘經明無生。若言無生者經何故說從四",
    "T42n1824_003:0044c13": "緣生。如上云。聞大乘法說畢竟空即生見疑",
    "T42n1824_003:0044c14": "等也。五者此論破小乘生明諸法無生。即是",
    "T42n1824_003:0044c15": "具申佛大小乘權實兩教。今求生不可得。即",
    "T42n1824_003:0044c16": "知本性無生。故實有生是方便。無生是真實。",
    "T42n1824_003:0044c17": "無生是真實即顯真實相。生是方便即開方",
    "T42n1824_003:0044c18": "便門。故法華云。諸法從本來常自寂滅相。故",
    "T42n1824_003:0044c19": "知本性無生是真實義。我雖說涅槃是亦非",
    "T42n1824_003:0044c20": "真滅。故知生滅是方便也。六者問此論何處",
    "T42n1824_003:0044c21": "有斯文耶。答緣緣章云。真實微妙法此即可",
    "T42n1824_003:0044c22": "信。隨宜所說不可為實。此分明釋法華也。七",
    "T42n1824_003:0044c23": "者示破有次第。如百論初捨罪次捨福。今亦",
    "T42n1824_003:0044c24": "爾也。外道障小乘故破外道而申小乘。小乘",
    "T42n1824_003:0044c25": "障大乘故破小乘而申大乘。所以偏破毘曇",
    "T42n1824_003:0044c26": "也。問不得法空小乘不信無生。故破生申無",
    "T42n1824_003:0044c27": "生。如舍利弗毘曇明於二空。成實論等亦明",
    "T42n1824_003:0044c28": "二空。應不被破。答無生有二種。一破生明無",
    "T42n1824_003:0044c29": "生。二本性無生。小乘之人先有生拆之。方得",
    "T42n1824_003:0045a01": "無生非本性無生。是故宜破。故大品云。若法",
    "T42n1824_003:0045a02": "先有後無者諸佛菩薩即有過罪。問毘曇先",
    "T42n1824_003:0045a03": "出可得洗之。成實後興應不被破。答但令病",
    "T42n1824_003:0045a04": "同則便被破何論先後。若先論不破今迷則",
    "T42n1824_003:0045a05": "古方不治今病也。八者小乘有二。一不可轉",
    "T42n1824_003:0045a06": "入大。二可轉入大。今為可轉人即轉為大乘",
    "T42n1824_003:0045a07": "人。故法華云。為聲聞說大乘。當知。聲聞是",
    "T42n1824_003:0045a08": "迴小入大之人也。不可轉凡有二人。一聖人",
    "T42n1824_003:0045a09": "謂斷惑已盡所得究竟。故不可轉。二凡夫保",
    "T42n1824_003:0045a10": "小不受於大。又恐喪一生學業失於名利。如",
    "T42n1824_003:0045a11": "此之人憎惡大乘以大乘好破之。故大乘人",
    "T42n1824_003:0045a12": "不與聲聞而相違背。恒起憐愍心得神通智",
    "T42n1824_003:0045a13": "慧。當除其小見也。問大乘人何故不出救義。",
    "T42n1824_003:0045a14": "答有二種大乘人。一如方廣之流。聞無生乃",
    "T42n1824_003:0045a15": "更增其執心。故不救義。二者有所得大乘若",
    "T42n1824_003:0045a16": "聞無生便謂是真諦。若聞四緣生便言是世",
    "T42n1824_003:0045a17": "諦。則起生無生二見。如此之流並入小乘救",
    "T42n1824_003:0045a18": "內攝之。又有不空假生大乘人。但言空無性",
    "T42n1824_003:0045a19": "實生不空假生。亦入小乘救攝。就立中有三。",
    "T42n1824_003:0045a20": "一長行二偈本三解釋。長行有二。初立四緣",
    "T42n1824_003:0045a21": "生。次斥無生。問阿毘曇是佛說。云何秤阿毘",
    "T42n1824_003:0045a22": "曇人耶。此非毘曇人造作四緣。云何作此救",
    "T42n1824_003:0045a23": "耶。答佛說四緣如炎如夢。故四緣是非緣。緣",
    "T42n1824_003:0045a24": "雖緣非緣故不引佛說。今聞四緣作緣緣定",
    "T42n1824_003:0045a25": "實而執。故名阿毘曇人。如呵迦旃延無以生",
    "T42n1824_003:0045a26": "滅心行說實相法。生滅心猶是斷常心耳。又",
    "T42n1824_003:0045a27": "小乘名為半字。以但得緣不得非緣故也。問",
    "T42n1824_003:0045a28": "阿毘曇文前明六因後辨四緣。今何故不舉",
    "T42n1824_003:0045a29": "六因但舉四緣耶。答毘婆沙中有種種釋。一",
    "T42n1824_003:0045b01": "解云。四緣是佛說。六因非佛說。但迦旃延子",
    "T42n1824_003:0045b02": "作六因解佛四緣義耳。六因既非佛說故不",
    "T42n1824_003:0045b03": "引之。今欲引佛誠言以難論主。次解云。六因",
    "T42n1824_003:0045b04": "亦是佛說。但文脫落。故應在增一阿含六數",
    "T42n1824_003:0045b05": "法門說也。次解云。六因實是佛說。但佛散",
    "T42n1824_003:0045b06": "說。旃延後集之耳。真諦三藏云。佛在天上說",
    "T42n1824_003:0045b07": "六因經。諸天見旃延欲造毘曇故送將來。旃",
    "T42n1824_003:0045b08": "延以宿命智觀知是佛說。然終不定。故不引",
    "T42n1824_003:0045b09": "來也。第二偈本凡有三意。上半列四緣名。第",
    "T42n1824_003:0045b10": "二一句明四緣用。四緣總攝有為無為。而但",
    "T42n1824_003:0045b11": "生有為。故雜心云。從是六種因轉生有為法",
    "T42n1824_003:0045b12": "也。更無第五緣者第三辨四緣體。以四緣攝",
    "T42n1824_003:0045b13": "一切緣盡。即以一切法為體。故云更無第五",
    "T42n1824_003:0045b14": "緣也。故此一偈立三義。謂名用及體也。又分",
    "T42n1824_003:0045b15": "為二。三句立有生義。第四句明無生義。外人",
    "T42n1824_003:0045b16": "云。我亦有無生義。所言無生者乃是無第五",
    "T42n1824_003:0045b17": "緣生耳。非無四緣生也。第五緣生即品初八",
    "T42n1824_003:0045b18": "謬是也。又言更無第五緣者。論主欲總攝一",
    "T42n1824_003:0045b19": "切生義。凡有生者並在四緣之中。若四緣生",
    "T42n1824_003:0045b20": "義不成即一切畢竟無生。故言更無第五緣",
    "T42n1824_003:0045b21": "也。長行從後釋向。前偈中前列名。次用後體。",
    "T42n1824_003:0045b22": "則自末至本。長行前體次用後名。自本至末。",
    "T42n1824_003:0045b23": "各示一體也。又偈正舉四緣救義。前列名次",
    "T42n1824_003:0045b24": "辨用後明體。長行示鉤鎖相生。故接後句文",
    "T42n1824_003:0045b25": "仍即解釋。一切所有緣皆攝在四緣者。此有",
    "T42n1824_003:0045b26": "二意。一者欲明無外道等所計之緣。二者欲",
    "T42n1824_003:0045b27": "明佛經雖說種種緣並在四緣中。又如舍利",
    "T42n1824_003:0045b28": "弗毘曇乃明十緣。亦攝四緣之內。地持十因",
    "T42n1824_003:0045b29": "亦爾也。以是四緣萬物得生釋第三句。辨四",
    "T42n1824_003:0045c01": "緣用也。因緣名一切有為法釋上半。列四緣",
    "T42n1824_003:0045c02": "名也。此中帶出體以釋名。非正釋其名字。釋",
    "T42n1824_003:0045c03": "四緣名為二例。初別釋二緣名。次總釋後二",
    "T42n1824_003:0045c04": "緣。別釋初二緣者以初二緣體有廣狹故也。",
    "T42n1824_003:0045c05": "因緣緣果俱攝三聚。次第緣果通二聚。若心",
    "T42n1824_003:0045c06": "滅心生則緣果俱心。若心滅二定補處。則心",
    "T42n1824_003:0045c07": "是緣而果是非色非心也。就心中更有除取。",
    "T42n1824_003:0045c08": "所言除者除二世羅漢最後心。問此之二心",
    "T42n1824_003:0045c09": "何故非也。答有人云。過去是已滅心。故非",
    "T42n1824_003:0045c10": "也。現在是羅漢最後心。將入涅槃心無果可",
    "T42n1824_003:0045c11": "生。故亦非也。有人約成實義有三句。一緣",
    "T42n1824_003:0045c12": "而非果。即過去無明初念是也。二果而非緣。",
    "T42n1824_003:0045c13": "即羅漢最後心也。三亦緣亦果。從無明第二",
    "T42n1824_003:0045c14": "念已去至阿羅漢最後第二心。自此中間諸",
    "T42n1824_003:0045c15": "心是也。今並不同此釋。今明。此文既稱阿毘",
    "T42n1824_003:0045c16": "曇救。還用毘曇釋之。就文為二。初明所除。",
    "T42n1824_003:0045c17": "謂簡非次第。二所取。辨是次第緣也。言所除",
    "T42n1824_003:0045c18": "者二世羅漢最後心。但是次第緣果。無後心",
    "T42n1824_003:0045c19": "可生。故非緣也。不言未來羅漢。數人未來世",
    "T42n1824_003:0045c20": "亂凡聖心都無次第。故不說耳。智度論明次",
    "T42n1824_003:0045c21": "第緣有三句。一是次第亦是次第緣。除過去",
    "T42n1824_003:0045c22": "現在羅漢最後心也。二是次第不與次第緣。",
    "T42n1824_003:0045c23": "即二世羅漢最後心是也。又未來欲生心心",
    "T42n1824_003:0045c24": "數法亦是也。三非次第亦不與次第緣者。除",
    "T42n1824_003:0045c25": "未來欲生心心數法。餘未來心心數法是也。",
    "T42n1824_003:0045c26": "問二世羅漢無後果可生。云何名意根。答意",
    "T42n1824_003:0045c27": "根當體立名。雖無後果可生得名為根。如地",
    "T42n1824_003:0045c28": "雖不生草得名為。地次第緣從果立名無果",
    "T42n1824_003:0045c29": "可生。故不名次第緣。緣緣增上緣一切法者。",
    "T42n1824_003:0046a01": "第二總釋後二緣。以此二緣體無廣狹故總",
    "T42n1824_003:0046a02": "釋之。但緣緣之果是心。增上緣果通於三聚",
    "T42n1824_003:0046a03": "耳。問六因四緣云何開合。答有四句。因是親",
    "T42n1824_003:0046a04": "義。六因即開親合疎。合疎者合三緣為所作",
    "T42n1824_003:0046a05": "因。開親者開因緣為五因也。二緣門是疎義。",
    "T42n1824_003:0046a06": "故四緣合親開疎。開疎者開所作因為三緣。",
    "T42n1824_003:0046a07": "合親者合五因為因緣也。三俱開。即十二因",
    "T42n1824_003:0046a08": "緣。因之與緣俱有十二也。四俱合。經云。略",
    "T42n1824_003:0046a09": "說一有為法。婆沙亦然也。答曰。果為從緣生",
    "T42n1824_003:0046a10": "為從非緣生下。第三破四緣生明無生義。問",
    "T42n1824_003:0046a11": "為但破四緣生明無生。為明四緣生即是無",
    "T42n1824_003:0046a12": "生。答具有二義。阿毘曇人不得法空。不知",
    "T42n1824_003:0046a13": "諸法無生。謂有定性之生。此是不知第一義",
    "T42n1824_003:0046a14": "諦。既不得第一義亦不知世諦。故毘曇執生",
    "T42n1824_003:0046a15": "出二諦外。今破無此定性之生。故云無生。如",
    "T42n1824_003:0046a16": "智度論云。問曰。欲學四緣應學毘曇。云何",
    "T42n1824_003:0046a17": "乃學波若。論主答云。初學毘曇似如可解。轉",
    "T42n1824_003:0046a18": "久推求即成邪見。是故須學波若。又若諸法",
    "T42n1824_003:0046a19": "從四緣生誰復生四緣。若更有所從是則無",
    "T42n1824_003:0046a20": "窮。若無所從而自生者法亦如是。以此推之。",
    "T42n1824_003:0046a21": "故不應學毘曇也。又破諸小乘得法空義。雖",
    "T42n1824_003:0046a22": "知無生不知四緣本自無生。拆生而明無生。",
    "T42n1824_003:0046a23": "故今破之。二者今申假名四緣生義。良由諸",
    "T42n1824_003:0046a24": "法從四緣生故是無生法。若定實即不假緣。",
    "T42n1824_003:0046a25": "既其假緣即無性。無性故無生。又他若聞四",
    "T42n1824_003:0046a26": "緣即言有生。若聞無生即無四緣。今須反之。",
    "T42n1824_003:0046a27": "若聞四緣即知無生。亦聞真諦即須知有生。",
    "T42n1824_003:0046a28": "問諸法既空。云何諸法從四緣生。答如水中",
    "T42n1824_003:0046a29": "月雖空要從月從水生。雖從此二生而實無",
    "T42n1824_003:0046b01": "生。一切法亦爾也。答曰下第三破四緣生義。",
    "T42n1824_003:0046b02": "余聽師講及自講已來恒恨分此品文句不",
    "T42n1824_003:0046b03": "好。既是舊說。不敢改之。今依論意宜別科也。",
    "T42n1824_003:0046b04": "破中為三。第一破四緣能生果。果不從四緣",
    "T42n1824_003:0046b05": "生義。第二明非緣不能生果。果不從非緣生",
    "T42n1824_003:0046b06": "義。第三雙結二門。結果不從緣非緣生故無",
    "T42n1824_003:0046b07": "果。果無故結緣非緣亦無。詳論文正爾。至後",
    "T42n1824_003:0046b08": "當現也。就初又三。初三偈總破四緣生義。次",
    "T42n1824_003:0046b09": "四偈別破四緣生。後一偈結破四緣生。前三",
    "T42n1824_003:0046b10": "偈為二。初偈雙定二關。後兩偈俱設兩難。就",
    "T42n1824_003:0046b11": "初雙定二關即為二別。上半定果明破果義。",
    "T42n1824_003:0046b12": "下半定緣明破緣義。所以知爾者長行云。若",
    "T42n1824_003:0046b13": "謂有果是果為從緣生。為從非緣生。明知。上",
    "T42n1824_003:0046b14": "半定果明破果義。下半亦然。問外人前偈云。",
    "T42n1824_003:0046b15": "四緣生諸法。即是立果從四緣生義。云何更",
    "T42n1824_003:0046b16": "定為從緣為從非緣。答有三義。一者外人雖立",
    "T42n1824_003:0046b17": "果從緣生不立非緣。今責其緣成非緣。即謂",
    "T42n1824_003:0046b18": "非緣生義。今欲明緣與非緣並不能生。故須",
    "T42n1824_003:0046b19": "雙定。此即是帶破定也。二者內人立果從緣",
    "T42n1824_003:0046b20": "生。外道立果從非緣生。如八謬等。今欲遍",
    "T42n1824_003:0046b21": "破內外故雙定二關。三者論主雙定兩關者。",
    "T42n1824_003:0046b22": "大意欲使執生見摧無生義顯。不必須問答",
    "T42n1824_003:0046b23": "相對也。又恐破緣不成緣轉執非緣。則逆防",
    "T42n1824_003:0046b24": "人所以雙定。問緣非緣有幾種。答凡有三種。",
    "T42n1824_003:0046b25": "一者一法名緣非緣。如責外人緣義不得成",
    "T42n1824_003:0046b26": "於非緣。二者二法明緣非緣。如乳是酪緣非",
    "T42n1824_003:0046b27": "是瓶緣。三者內外明緣非緣。內人立四緣是",
    "T42n1824_003:0046b28": "緣。外道八謬是非緣。下半是定緣破緣。縱外",
    "T42n1824_003:0046b29": "人是緣能生果。故就緣內責之。問為是二關",
    "T42n1824_003:0046c01": "定一執。二關定兩執。答若外人但立緣能生",
    "T42n1824_003:0046c02": "果。論主即開有無二關破其生果一執。若立",
    "T42n1824_003:0046c03": "二世有無即設二關雙定兩計。長行為三。一",
    "T42n1824_003:0046c04": "者雙定。二者雙非。三者雙釋。一定如文。二俱",
    "T42n1824_003:0046c05": "不然者第二雙非。有三種二。並皆不然。一者",
    "T42n1824_003:0046c06": "上半定果。下半定緣。則緣果二俱不然。二者",
    "T42n1824_003:0046c07": "上半有緣非緣二。三者下半有果無果二也。",
    "T42n1824_003:0046c08": "何以故下第三雙釋。發起後偈也。因是法生",
    "T42n1824_003:0046c09": "果下第二兩偈俱設二難。講者多謂。初偈釋",
    "T42n1824_003:0046c10": "前偈上半破緣。次偈釋前偈下半破果。蓋是",
    "T42n1824_003:0046c11": "見近不見遠作此釋之。今明。初偈釋前偈上",
    "T42n1824_003:0046c12": "半。明破果義。次偈釋前偈下半破緣義。問此",
    "T42n1824_003:0046c13": "偈文正是難外緣成非緣。正是破緣。云何破",
    "T42n1824_003:0046c14": "果耶。答須長觀偈意。外人云。果從緣生。是故",
    "T42n1824_003:0046c15": "有果。破云。果未生時有緣果可從緣生。是故",
    "T42n1824_003:0046c16": "有果。果未生時不名緣。云何果從緣生而有",
    "T42n1824_003:0046c17": "果耶。果未生時非緣。非緣云何能生果而有",
    "T42n1824_003:0046c18": "果耶。故是正破果矣。就偈為二。上半作緣無",
    "T42n1824_003:0046c19": "定性破。下半作緣成非緣破。上半緣無定性",
    "T42n1824_003:0046c20": "破得緣名而失前後。下半緣成非緣破得前後",
    "T42n1824_003:0046c21": "而失緣名。故進退墮負也。上半有三意。一者",
    "T42n1824_003:0046c22": "緣若有定性應不由果有緣。由果有緣無定",
    "T42n1824_003:0046c23": "性。緣無定性是故無緣。二者破緣定在果前",
    "T42n1824_003:0046c24": "義。汝由緣有果緣前而果後。亦由果有緣則",
    "T42n1824_003:0046c25": "果前而緣後。三者破緣能生果義。汝由緣有",
    "T42n1824_003:0046c26": "果緣生果者亦由果有緣。則果生於緣。下半",
    "T42n1824_003:0046c27": "緣成非緣破。還翻上半三義。一者緣有定性",
    "T42n1824_003:0046c28": "則不由果有緣。則不名緣應名非緣。二者若",
    "T42n1824_003:0046c29": "果不在緣前而緣在果前。則緣不由果何得名",
    "T42n1824_003:0047a01": "緣。三者若緣生於果果不生緣。則不由果有",
    "T42n1824_003:0047a02": "緣。亦名非緣。此偈具得破數論大乘等前因",
    "T42n1824_003:0047a03": "後果義。如毘曇云。報無記果未起時。云何名",
    "T42n1824_003:0047a04": "善惡為因。大乘佛果未起時。云何名金剛心",
    "T42n1824_003:0047a05": "萬行為因耶。又並之。未生果已名緣者生果。",
    "T42n1824_003:0047a06": "竟應名非緣。又並。汝若未生果已名緣緣不",
    "T42n1824_003:0047a07": "由果者。亦未有緣時已有果。果應不由緣也。",
    "T42n1824_003:0047a08": "長行為二。一者釋此偈本。二者釋前章門",
    "T42n1824_003:0047a09": "偈。釋此偈本為二。第一總釋。第二據事別",
    "T42n1824_003:0047a10": "釋。總釋之中前釋上半緣無定性破也。諸緣",
    "T42n1824_003:0047a11": "無決定者標無定也。何以故下釋無定也。緣",
    "T42n1824_003:0047a12": "成由於果結無定也。以果後緣前故者有人",
    "T42n1824_003:0047a13": "言。由果有緣則果墮在緣前。緣墮在果後。",
    "T42n1824_003:0047a14": "有人言。緣成由果。此是由果有緣。故緣無",
    "T42n1824_003:0047a15": "定性則緣不定前。果後緣前故此是由緣故",
    "T42n1824_003:0047a16": "果。果無定性緣不定後。今並不然。自前已",
    "T42n1824_003:0047a17": "來釋上半竟。從此文去方釋下半也。就釋下",
    "T42n1824_003:0047a18": "半中此文即是牒外人義。若如上半所明緣",
    "T42n1824_003:0047a19": "得成由自於果。則緣不在前果不居後。汝今",
    "T42n1824_003:0047a20": "果遂居後。緣遂在前。所以牒之也。若未有果",
    "T42n1824_003:0047a21": "何得名為緣者正舉下半破之。若果遂在後",
    "T42n1824_003:0047a22": "緣自在前既未有果。何得名為緣。故上半得",
    "T42n1824_003:0047a23": "成緣而失緣前果後。下半若得緣前果後則",
    "T42n1824_003:0047a24": "緣成非緣。故進退屈也。如瓶下第二周據事",
    "T42n1824_003:0047a25": "別釋。亦前釋上半。若瓶未生時者釋下半也。",
    "T42n1824_003:0047a26": "是故果不從緣生者。此第二結此偈意即釋",
    "T42n1824_003:0047a27": "前章門偈。結此偈意者上來二周責緣成非",
    "T42n1824_003:0047a28": "緣。是故果不得從緣生。所以前章云。果為",
    "T42n1824_003:0047a29": "從緣生義則不成也。何況非緣者。所以有此",
    "T42n1824_003:0047b01": "文來為欲釋疑。疑云。章門雙定緣非緣。今",
    "T42n1824_003:0047b02": "何故但破不從緣生。不破從非緣生。是故釋",
    "T42n1824_003:0047b03": "云。緣尚不生何況非緣。無別非緣。但責外人",
    "T42n1824_003:0047b04": "果未生時不名緣。故緣成非緣。緣尚不生非",
    "T42n1824_003:0047b05": "緣豈生。即顯此偈不破非緣意也。果前於緣",
    "T42n1824_003:0047b06": "中下第二偈次破緣。釋章門偈下半。就偈為",
    "T42n1824_003:0047b07": "二。上半牒而呵。下半責而難。果前於緣中",
    "T42n1824_003:0047b08": "者牒也。有無俱不可者非呵也。不可凡有五",
    "T42n1824_003:0047b09": "義。一者本安有無置緣非緣中耳。緣非緣既",
    "T42n1824_003:0047b10": "不生果。安有無置何處耶。二者上緣非緣既",
    "T42n1824_003:0047b11": "不可。今有無亦不可。三者為外人密救前破",
    "T42n1824_003:0047b12": "故生。上破云。得緣名即失前後。得前後即失",
    "T42n1824_003:0047b13": "緣名。外救云。得緣名亦不朱前後。未有果",
    "T42n1824_003:0047b14": "時而緣中既有果理。待於理果故得現緣之",
    "T42n1824_003:0047b15": "名。即是現緣待當果。此是當現待。亦是因果",
    "T42n1824_003:0047b16": "相待。是故二義俱成。為此一救故更研緣",
    "T42n1824_003:0047b17": "中之果。為有為無。即是破其現因當果相待",
    "T42n1824_003:0047b18": "之義。故二偈相成也。四者有無俱壞因果道",
    "T42n1824_003:0047b19": "理。不稱可因果道理故云不可。五者不稱可",
    "T42n1824_003:0047b20": "三寶故云不可。如涅槃云。若言因中有果。當",
    "T42n1824_003:0047b21": "知是人謗佛法僧。若言無果亦有亦無非有",
    "T42n1824_003:0047b22": "非無亦謗三寶也。前無為誰緣者責也。既其",
    "T42n1824_003:0047b23": "無果不得稱為果緣。又不生非果復不得名",
    "T42n1824_003:0047b24": "為非果之緣。此之一責無言可對。前有何用",
    "T42n1824_003:0047b25": "緣者難也。若未有果可須緣。辨果已有。竟何",
    "T42n1824_003:0047b26": "用緣耶。立無果家得緣用而失緣名。立有果",
    "T42n1824_003:0047b27": "家得緣名而失緣用。是以二家俱不可。釋上",
    "T42n1824_003:0047b28": "半也。破地論人云。本有阿梨耶者何用藉十",
    "T42n1824_003:0047b29": "地緣修耶。破成實者本有涅槃何用修萬行",
    "T42n1824_003:0047c01": "耶。若言本有於當者當與空未異耶。若異",
    "T42n1824_003:0047c02": "空何用緣。未異空何能辨耶。長行為二。一",
    "T42n1824_003:0047c03": "雙非。二雙釋。不生餘物故者此有三意。一",
    "T42n1824_003:0047c04": "者泥中無瓶亦無餘物。若二俱無即二俱不",
    "T42n1824_003:0047c05": "生。二者二俱是無二俱應生。三者俱無不",
    "T42n1824_003:0047c06": "生餘物而生瓶者。亦可生於餘物而不生瓶。",
    "T42n1824_003:0047c07": "問曰以總破一切因緣下第二別破四緣。曇",
    "T42n1824_003:0047c08": "影法師云。龍樹論意無總別破。但前四偈",
    "T42n1824_003:0047c09": "破因緣。後三偈破三緣。四偈破因緣為三。",
    "T42n1824_003:0047c10": "初偈開章門雙定。次兩偈釋章門雙難。後一",
    "T42n1824_003:0047c11": "偈結破也。問何故獨以四偈破因緣。後三偈",
    "T42n1824_003:0047c12": "各破一緣耶。答次第緣冥昧世所希知。緣緣",
    "T42n1824_003:0047c13": "增上疎而少計。故須略破。四偈偏破因緣凡",
    "T42n1824_003:0047c14": "有五義。一者因緣在初。二者因緣攝因廣。謂",
    "T42n1824_003:0047c15": "攝五因。一者相應因。心王與心數同起同緣",
    "T42n1824_003:0047c16": "不相違背。二者共有因。心王心數與四相等",
    "T42n1824_003:0047c17": "同時共起名共有因。三自分因。善還生善。惡",
    "T42n1824_003:0047c18": "無記亦然。四遍因。十一偏使生一切煩惱。故",
    "T42n1824_003:0047c19": "名為遍。五報因。善惡之法能生苦樂果報。為",
    "T42n1824_003:0047c20": "報為因。攝此五因為緣故言因緣廣也。三者",
    "T42n1824_003:0047c21": "因緣親密。三緣即疎。四者因緣事顯。五者眾",
    "T42n1824_003:0047c22": "生多計。是以四偈破之。下三緣不爾。故但",
    "T42n1824_003:0047c23": "一偈破也。問青目何所見聞開於總別。答見",
    "T42n1824_003:0047c24": "下文云廣略眾緣中。即知結於總別。又見三",
    "T42n1824_003:0047c25": "偈各破三緣。即知一偈別破因緣。影師云。青",
    "T42n1824_003:0047c26": "目勇於取類劣於尋文。今撿智度論應如影",
    "T42n1824_003:0047c27": "師所說。影師又言。假令有總別意者。因緣一",
    "T42n1824_003:0047c28": "偈入於總中。下三偈各破也。今且依青目以",
    "T42n1824_003:0047c29": "三偈為總。四偈為別。四偈破四緣為四章。第",
    "T42n1824_003:0048a01": "一偈就有無門破。第二三時門破。第三實相",
    "T42n1824_003:0048a02": "門破。第四無性門破。然此四門可有二義。一",
    "T42n1824_003:0048a03": "者互用。二者合用。合用者四門共破一也。互",
    "T42n1824_003:0048a04": "用者既得有無門破因緣。亦得有無門破次",
    "T42n1824_003:0048a05": "第緣。既得三時破次第緣。亦得三時破因緣。",
    "T42n1824_003:0048a06": "但逐義便。彼計泥能生瓶穀能生牙。是因緣",
    "T42n1824_003:0048a07": "義。故宜以有無責之。彼計前心滅後心生為",
    "T42n1824_003:0048a08": "次第緣義。宜以三時責之。彼計凡之與聖並",
    "T42n1824_003:0048a09": "以心是能緣境是所緣。宜以實相絕於能所",
    "T42n1824_003:0048a10": "責之也。彼計萬法有性能為他作緣。故以無",
    "T42n1824_003:0048a11": "性門破。所言因緣者品初以釋。又解云。攝五",
    "T42n1824_003:0048a12": "因為因緣故名因緣。有人言。親者為因如穀",
    "T42n1824_003:0048a13": "子。疎者為緣如地水。故名因緣。又言。即因",
    "T42n1824_003:0048a14": "是緣。但約義異。無而辨有。於果有親生力故",
    "T42n1824_003:0048a15": "為因。果可生之義故緣也。偈中上三句總非。",
    "T42n1824_003:0048a16": "下一句結破。所以總非者可有三義。一者前",
    "T42n1824_003:0048a17": "偈已破有無。今不須破。故直非之。二者因緣",
    "T42n1824_003:0048a18": "之法名為甚深。即是中道。豈得定有定無。彼",
    "T42n1824_003:0048a19": "今乃計於有無不計因緣。此之有無乃因緣",
    "T42n1824_003:0048a20": "家障。故但非之。三者有之與無乃是外道之",
    "T42n1824_003:0048a21": "類。如二世有義可類僧佉。二世無義方類於",
    "T42n1824_003:0048a22": "衛世。亦有亦無同勒沙婆部。問二世有無親。",
    "T42n1824_003:0048a23": "是佛說。云何同外道耶。答外道前興已計有",
    "T42n1824_003:0048a24": "無。今諸部後執。何名為異。若云異者今請責",
    "T42n1824_003:0048a25": "之。既稱二世有者。為作因時方有果性。未",
    "T42n1824_003:0048a26": "作因時已有果性。若作因時方有果性。未作",
    "T42n1824_003:0048a27": "因時即無果性。當知。果性團無為有。即是二",
    "T42n1824_003:0048a28": "世無義。若言未作因時已有果性。此是本來",
    "T42n1824_003:0048a29": "常有如涅槃。又未作五逆已有五逆性。未作",
    "T42n1824_003:0048b01": "十善已有十善性。問但有性未有事。有何過。",
    "T42n1824_003:0048b02": "答後當破之。問若言二世無者因云何引果",
    "T42n1824_003:0048b03": "起耶。若引果起即有果可引。何謂無耶。若引",
    "T42n1824_003:0048b04": "無者無法是無。云何可引。故師子吼云。空",
    "T42n1824_003:0048b05": "中無刺云何言拔。若言雖復是無而有有義。",
    "T42n1824_003:0048b06": "今問有義。為出有異無。為未出有未異無耶。",
    "T42n1824_003:0048b07": "若出有異無此即是有。何謂二世無耶。若未",
    "T42n1824_003:0048b08": "出有未異無何所論有義。故知。兩計同彼外",
    "T42n1824_003:0048b09": "道。長行為五。若緣能生果此牒也。應有三種",
    "T42n1824_003:0048b10": "下第二三關定也。如前偈中說第三破也。然",
    "T42n1824_003:0048b11": "破此三句只問其因內果之理耳。若因內有",
    "T42n1824_003:0048b12": "果理。即是已出空已入有不須生。若無果理。",
    "T42n1824_003:0048b13": "未出空未入有。與太虛兔角不異不可生。半",
    "T42n1824_003:0048b14": "有同有半無同無。若不受兩半只是一理。理",
    "T42n1824_003:0048b15": "有不得無。理無不得有。以相害故即有無俱",
    "T42n1824_003:0048b16": "無。如是三種求不可得第四結也。云何言有",
    "T42n1824_003:0048b17": "因緣第五呵。即釋偈第四句也。次第緣者第",
    "T42n1824_003:0048b18": "二破次第緣。初立次破。釋次第緣有三家。第",
    "T42n1824_003:0048b19": "一成論師云。四心次第。如識滅想生。識滅為",
    "T42n1824_003:0048b20": "緣想生為果。第二毘曇人云。心王心數俱起",
    "T42n1824_003:0048b21": "俱滅以俱滅為緣。俱起為次第也。第三異部",
    "T42n1824_003:0048b22": "人云。善心滅還生善心。餘心亦爾。故名次第",
    "T42n1824_003:0048b23": "緣。評家不許此說。若不善心還生不善即無",
    "T42n1824_003:0048b24": "解脫也。但用前滅後生三世次第。不言三性",
    "T42n1824_003:0048b25": "次第也。問色法亦前滅後生。何故不立次第",
    "T42n1824_003:0048b26": "緣耶。答有三義故不立色也。一者心是神靈",
    "T42n1824_003:0048b27": "之法有相開避義。色是無知無有此能。故不",
    "T42n1824_003:0048b28": "立也。二者色得善惡並起其起即亂。心即不",
    "T42n1824_003:0048b29": "爾。三者眾生多計心神是常。故今明心念念",
    "T42n1824_003:0048c01": "生滅無有常也。問云何名次第緣耶。答五部",
    "T42n1824_003:0048c02": "雖異同以前滅為緣。後生為次第。次第是後",
    "T42n1824_003:0048c03": "果。以前滅心與後生次第果作緣故名次第",
    "T42n1824_003:0048c04": "緣。後心非越次而生。即次第而生。故名次第",
    "T42n1824_003:0048c05": "也。問叵有是心非次第緣不。答小乘義已如",
    "T42n1824_003:0048c06": "上釋。大乘中常住佛果。及地論人自性清淨",
    "T42n1824_003:0048c07": "心本來有義。非從前滅而後生。故是心而非",
    "T42n1824_003:0048c08": "次第。若作始有義佛果因金剛滅而生者。亦",
    "T42n1824_003:0048c09": "是次第緣家果。而非復次第緣也。果若未生",
    "T42n1824_003:0048c10": "時下第二正破。今先敘破次第緣意。涅槃云。",
    "T42n1824_003:0048c11": "諸行無常。是生滅法。生滅滅已寂滅為樂。此",
    "T42n1824_003:0048c12": "偈名全如意珠。諸行生滅故無常。無常故苦。",
    "T42n1824_003:0048c13": "苦故空。空故無我不淨。此談生死義周也。生",
    "T42n1824_003:0048c14": "滅滅已即名為常。常即有我樂與淨。此說涅",
    "T42n1824_003:0048c15": "槃究竟。故此一偈明義具足稱全如意珠。今",
    "T42n1824_003:0048c16": "此偈破次第緣。正令悟生滅滅已。以求此心",
    "T42n1824_003:0048c17": "生滅不可得故生滅便息。故知。此心本性不",
    "T42n1824_003:0048c18": "生不滅名無生滅觀。稱之為常。以常故即我",
    "T42n1824_003:0048c19": "樂淨。羅睺釋八不為四對。深有其意也。此偈",
    "T42n1824_003:0048c20": "為二。上之三句破次第緣。下一句結破也。就",
    "T42n1824_003:0048c21": "前破緣有離合兩破。合破者正以前心滅為",
    "T42n1824_003:0048c22": "緣。後心生為果。難意云。後心未生即前不得",
    "T42n1824_003:0048c23": "滅前則非緣。假使前滅滅名無所有。何得為",
    "T42n1824_003:0048c24": "緣。是以二門俱無前滅為緣。既無前滅為緣。",
    "T42n1824_003:0048c25": "豈有後生為果。言離破者上半就果門破緣。",
    "T42n1824_003:0048c26": "下半就緣門破緣。果門破緣有三。謂果已生",
    "T42n1824_003:0048c27": "未生生時並不得成緣。緣門破緣亦三。謂緣",
    "T42n1824_003:0048c28": "已滅未滅滅時亦不成緣。今文相兼。果中舉",
    "T42n1824_003:0048c29": "未緣即舉已已未相兼。緣果既有已未。即兼",
    "T42n1824_003:0049a01": "第三時。所言果已起不須緣者。果若未生可",
    "T42n1824_003:0049a02": "得須緣辨之。今果已起何用緣為。所言後果",
    "T42n1824_003:0049a03": "未起前心不名緣者。前滅本為後果作緣。後",
    "T42n1824_003:0049a04": "果未起與誰作緣。生時還同已未不須破也。",
    "T42n1824_003:0049a05": "滅法何能緣此句就緣門破緣。亦三。所言已",
    "T42n1824_003:0049a06": "滅不能為緣者。已滅是無無所有。不能為後",
    "T42n1824_003:0049a07": "作緣。婆藪盤豆破薩婆多云。已滅之法能為",
    "T42n1824_003:0049a08": "緣者。已死之鷄應能伺晨而不爾也。所言未",
    "T42n1824_003:0049a09": "滅不能為緣者。本以前滅為緣。前既未滅。何",
    "T42n1824_003:0049a10": "能為緣。又且有為之法無有未滅。故不名緣。",
    "T42n1824_003:0049a11": "若未滅名緣亦應未生名果。未生不名果未",
    "T42n1824_003:0049a12": "滅豈名緣。滅時還同已未不須破也。問前心",
    "T42n1824_003:0049a13": "滅後心生即是緣義。所以然者前心礙後心",
    "T42n1824_003:0049a14": "後心不得生。前心亦滅即後心無礙。故後心",
    "T42n1824_003:0049a15": "是果前心為緣。答前心自滅非後心緣。後心",
    "T42n1824_003:0049a16": "自生非前心果。此乃自滅自生。豈關前引於",
    "T42n1824_003:0049a17": "後後詶於前耶。長行為二。初釋立次釋破。諸",
    "T42n1824_003:0049a18": "心心數法於三世中次第生者初簡三聚法。",
    "T42n1824_003:0049a19": "是次第緣故偏明心法也。而言心數法者簡",
    "T42n1824_003:0049a20": "無別心數部。故明心心數法也。諸部有二。一",
    "T42n1824_003:0049a21": "明有心數。二明無心數。無心數是成實佛",
    "T42n1824_003:0049a22": "陀提婆之義。若以前生為王後起為數者。成",
    "T42n1824_003:0049a23": "實亦得有之。今文正是立有心數義也。三世",
    "T42n1824_003:0049a24": "中者正取三世次第。簡非三性次第。問諸部",
    "T42n1824_003:0049a25": "無量。何故偏明此計。答此部盛行。故偏破也。",
    "T42n1824_003:0049a26": "未來法未生下第二釋破。前釋三句正破。次",
    "T42n1824_003:0049a27": "釋第四句結破。釋三句為二。前釋上半舉果",
    "T42n1824_003:0049a28": "破緣。次釋緣門破緣。釋舉果破緣二門。一",
    "T42n1824_003:0049a29": "就未生門破。二就已生門破。可具二義。一者",
    "T42n1824_003:0049b01": "以二關責一家。果既未生現在與誰為緣。果",
    "T42n1824_003:0049b02": "若已生即不須緣。次二關破二部義。未生破",
    "T42n1824_003:0049b03": "二世無義。未生是無。與太虛不異。與誰為緣。",
    "T42n1824_003:0049b04": "若已有即是生破二世有義。異大虛即是有",
    "T42n1824_003:0049b05": "異無生。即是已生。何用緣耶。現在心心數",
    "T42n1824_003:0049b06": "法無有住時下。釋第三句緣門破緣。此可有",
    "T42n1824_003:0049b07": "二義。一者是破現在心不得為未來作緣。但",
    "T42n1824_003:0049b08": "上就果門破。今就緣門破耳。二者前長行云。",
    "T42n1824_003:0049b09": "心心數法於三世法中次第生。上破現在心",
    "T42n1824_003:0049b10": "不得為未來作緣。今破過去不得與現在為",
    "T42n1824_003:0049b11": "緣。不破未來與誰為緣者。數人未來法亂無",
    "T42n1824_003:0049b12": "次第緣。故不破也。就文為三。第一就未門難。",
    "T42n1824_003:0049b13": "二就已門。三就滅時門。就未門難有縱奪二",
    "T42n1824_003:0049b14": "意。奪意云。現在法若有一念未滅。可許未滅",
    "T42n1824_003:0049b15": "為緣。既無一念未滅。何得以未滅為緣。問諸",
    "T42n1824_003:0049b16": "部亦有明心法是不滅耶。答上座部中有一",
    "T42n1824_003:0049b17": "師云。色法亦生即滅。心法經十五剎那不滅。",
    "T42n1824_003:0049b18": "今破此義也。若有住即非有為此第二縱破",
    "T42n1824_003:0049b19": "也。縱有一念未滅即一念是常。一念非有為。",
    "T42n1824_003:0049b20": "汝義無有一念常。是云何一念未滅。若滅已",
    "T42n1824_003:0049b21": "此第二就已滅義破。亦兩。一正釋二取意。正",
    "T42n1824_003:0049b22": "釋云。滅是無所有。無有力能引起後。故非緣",
    "T42n1824_003:0049b23": "也。此句正順偈文。又正是破過去不得為現",
    "T42n1824_003:0049b24": "在作緣也。若言滅法猶有此取意也。彼意云。",
    "T42n1824_003:0049b25": "前心雖滅而有引後之力存。此是數人過去",
    "T42n1824_003:0049b26": "冥伏有義。又是迦葉鞞義。作因不滅住過去。",
    "T42n1824_003:0049b27": "待果起方謝。訶梨破之云。此是失已復失。又",
    "T42n1824_003:0049b28": "是成實人成就過去義。破云。若前心引後之",
    "T42n1824_003:0049b29": "力不滅者即是常。如前罪心不滅。即常是罪",
    "T42n1824_003:0049c01": "心。便無有福。福常是福即無有罪。故云無",
    "T42n1824_003:0049c02": "罪福也。又汝有此力附在何處。若附心體即",
    "T42n1824_003:0049c03": "心體已滅。引後之力何所附耶。又若引後力",
    "T42n1824_003:0049c04": "不滅。即力常心體自無常。即分一心為二半",
    "T42n1824_003:0049c05": "常半無常也。又若續來不滅不滅是一。一那",
    "T42n1824_003:0049c06": "是次第緣。又大論不出二意。若念念滅不自",
    "T42n1824_003:0049c07": "固。則何能生後耶。若不滅則常。如地論真識",
    "T42n1824_003:0049c08": "義。則無次第緣也。若謂滅時能與作次第緣。",
    "T42n1824_003:0049c09": "此第三破滅時。文亦二。初取意次破。彼意云。",
    "T42n1824_003:0049c10": "滅時為緣。非已滅未滅故二難壞矣。生時為",
    "T42n1824_003:0049c11": "果。非已生未生故兩難不成也。問彼家云何",
    "T42n1824_003:0049c12": "立滅時。答前心欲滅後心欲生。欲滅能動欲",
    "T42n1824_003:0049c13": "生。欲生為欲滅所動。故欲滅為緣欲生為果。",
    "T42n1824_003:0049c14": "滅時名半滅半未滅此第二破。文有三義。一",
    "T42n1824_003:0049c15": "點同破。二徵經破。三防退破。點同破者雖",
    "T42n1824_003:0049c16": "立滅時還同已未。故半滅為已。半不滅同未。",
    "T42n1824_003:0049c17": "前乃是麁已未。今為細已未也。又欲滅已滅",
    "T42n1824_003:0049c18": "即屬已分。欲滅未滅屬前未分。欲生已生屬",
    "T42n1824_003:0049c19": "前已分。欲生未生還屬未分。又欲滅未滅後",
    "T42n1824_003:0049c20": "果不得生。欲滅已滅無前為後緣後亦不得",
    "T42n1824_003:0049c21": "生。欲生未生前為誰緣。欲生已生何用前緣。",
    "T42n1824_003:0049c22": "成實義云。識滅時想生。想生時識滅。只是一",
    "T42n1824_003:0049c23": "時。今問。若生滅兩時同是一時。亦生滅兩法",
    "T42n1824_003:0049c24": "同是一法。即識想同是一識同是一想。若兩",
    "T42n1824_003:0049c25": "法不可同一法。亦兩時不可同一時。若同時",
    "T42n1824_003:0049c26": "而有兩法。即離法別有時。又常云。識滅即想",
    "T42n1824_003:0049c27": "生。中間若空便是無心人。是故識想一時。今",
    "T42n1824_003:0049c28": "問。識滅則想不得生。想生則識不得滅。以一",
    "T42n1824_003:0049c29": "時故若一滅一生便是二時。常又云。心是體。",
    "T42n1824_003:0050a01": "善惡是心上用。今問。心非善惡亦應心非能",
    "T42n1824_003:0050a02": "緣。心是能緣心是善惡。彼答。心有時起善。有",
    "T42n1824_003:0050a03": "時起惡。不當善惡。今並之心亦有時能緣。有",
    "T42n1824_003:0050a04": "時不能緣。如小乘入滅定及入無餘。即不緣",
    "T42n1824_003:0050a05": "大乘冥真即真即不緣也。汝若言心是善惡",
    "T42n1824_003:0050a06": "者。既斷善惡亦應斷心。心畢竟不可斷。即心",
    "T42n1824_003:0050a07": "非惡惡自惡。若爾解自解心非解。若爾緣自",
    "T42n1824_003:0050a08": "緣心非緣。又如佛說下第二徵經破。向作兩",
    "T42n1824_003:0050a09": "關破之彼必不受。故引佛經明一切有為法",
    "T42n1824_003:0050a10": "念念滅。豈有欲滅未欲滅名第三滅時。問此",
    "T42n1824_003:0050a11": "引何經破。答淨名云。汝今即時亦生亦老亦",
    "T42n1824_003:0050a12": "死。無量義經云。又復觀察一切諸法。即時生",
    "T42n1824_003:0050a13": "住異滅也。汝謂一念中無是欲滅者。此第三",
    "T42n1824_003:0050a14": "防退破。恐彼聞引佛經明亦生即滅便改義",
    "T42n1824_003:0050a15": "宗。是故還捉彼義防其退也。山中云。此是長",
    "T42n1824_003:0050a16": "行第三涅槃破四相也。今明。此乃破滅時中",
    "T42n1824_003:0050a17": "第三防退。非涅槃破四相也。所言欲滅未欲",
    "T42n1824_003:0050a18": "滅者山中云。滅是滅相。不滅是生相。欲滅",
    "T42n1824_003:0050a19": "是異相。不欲滅是住相。又解云。滅是滅相。不",
    "T42n1824_003:0050a20": "滅是生住兩相。欲滅是滅相所相法。不欲滅",
    "T42n1824_003:0050a21": "是生住所相法也。今依文並不如。此所言欲",
    "T42n1824_003:0050a22": "滅不欲滅者明有為之法。一念生時便有二",
    "T42n1824_003:0050a23": "義。一者始生。二者將滅。將滅之分名為欲",
    "T42n1824_003:0050a24": "滅。始生之分名不欲滅。但不欲滅語通故汎",
    "T42n1824_003:0050a25": "論四法。謂過去未來現在無為也。所以但釋",
    "T42n1824_003:0050a26": "欲滅不欲滅者。外人聞引經破便欲避之。故",
    "T42n1824_003:0050a27": "釋以示之。但釋此二法而汎論餘二。故不釋",
    "T42n1824_003:0050a28": "餘二也。又四法釋四。二法釋四。四法釋四者。",
    "T42n1824_003:0050a29": "欲滅者現在將滅分也。不欲滅現在始生分",
    "T42n1824_003:0050b01": "也。滅者過去法也。不滅未來及無為也。二法",
    "T42n1824_003:0050b02": "釋四法者如文。但取現在將滅為欲滅。除此",
    "T42n1824_003:0050b03": "以外皆是不欲滅也。是故無次第緣下第二",
    "T42n1824_003:0050b04": "結也。緣緣者第三破緣緣。今先敘破緣緣之",
    "T42n1824_003:0050b05": "意。無始來常有此心。即有能緣所緣。淨名經",
    "T42n1824_003:0050b06": "云。心有攀緣即是病本。何所攀緣。謂之三",
    "T42n1824_003:0050b07": "界。云何斷攀緣。謂無所得。今求緣緣不可得。",
    "T42n1824_003:0050b08": "即是斷眾生病本令得解脫也。前立次破。解",
    "T42n1824_003:0050b09": "緣緣有五。一云。心是能緣。境是所緣。心境合",
    "T42n1824_003:0050b10": "說故名緣緣。二解云。心是能緣。復緣前境。故",
    "T42n1824_003:0050b11": "心名緣緣。第三解云。前境是緣。能生心緣。緣",
    "T42n1824_003:0050b12": "能生緣故名緣緣。從境受名。四解云。緣緣者",
    "T42n1824_003:0050b13": "是心緣之緣。即是果也。萬法為心緣作緣。從",
    "T42n1824_003:0050b14": "果受名故云緣緣。根本集阿毘曇師作此釋。",
    "T42n1824_003:0050b15": "何以知然。大品云。因次第緣增上。而次第",
    "T42n1824_003:0050b16": "及增上既是果。則知。緣緣亦是果。故從果受",
    "T42n1824_003:0050b17": "名。即此論云。無相無緣。無緣是無能緣。無相",
    "T42n1824_003:0050b18": "明無所緣。故知。以心為能緣。萬法為能緣之",
    "T42n1824_003:0050b19": "心作緣。故云緣緣。五解云。通別兩舉。所言緣",
    "T42n1824_003:0050b20": "者是生心之緣。謂別緣也。此緣復是四緣中",
    "T42n1824_003:0050b21": "之一緣是通緣也。故通別兩舉名為緣緣也。",
    "T42n1824_003:0050b22": "偈破中上半舉佛說實相。下半明無緣緣。呵",
    "T42n1824_003:0050b23": "外人也。問前破兩緣與今破何異。答前是縱",
    "T42n1824_003:0050b24": "破。今是奪破。奪破者明實相法中無此緣緣。",
    "T42n1824_003:0050b25": "諸法無性故無此增上緣。上縱破者縱有因",
    "T42n1824_003:0050b26": "緣為有為無。縱有次第為滅不滅。又前是就",
    "T42n1824_003:0050b27": "緣假。就彼外情求於因緣及以次第。今是對",
    "T42n1824_003:0050b28": "緣假。以佛正法對破邪也。問前破二緣何故",
    "T42n1824_003:0050b29": "曲碎窮之。今破二緣但總非耶。答本立四緣。",
    "T42n1824_003:0050c01": "兩緣既壞後二易折。故但非之。又且前二緣",
    "T42n1824_003:0050c02": "於義親密。故委悉破之。後二疎慢。故但總非",
    "T42n1824_003:0050c03": "也。又破因緣故無境。破次第緣是破心。既無",
    "T42n1824_003:0050c04": "心境云何有緣緣。今縱妄情言有故破之易",
    "T42n1824_003:0050c05": "折也。又前後二門相成。上明。既不得前滅後",
    "T42n1824_003:0050c06": "生。云何得緣境耶。即以前門成後。今明。既",
    "T42n1824_003:0050c07": "不得緣境云何得生滅耶。即以後門成前。又",
    "T42n1824_003:0050c08": "各逐義便。彼既立心前滅後生。宜一一就三",
    "T42n1824_003:0050c09": "世中責之。今立能緣所緣。故引實相畢竟空",
    "T42n1824_003:0050c10": "蕩之。問破次第緣與破緣緣云何廣狹。答常",
    "T42n1824_003:0050c11": "住佛智亦緣境而非生滅。故緣緣廣也。問何",
    "T42n1824_003:0050c12": "物是緣緣耶。答凡夫六識緣於六塵。聖人真",
    "T42n1824_003:0050c13": "俗兩慧緣一切境。並是緣緣義。如諸佛所說",
    "T42n1824_003:0050c14": "下第二破緣緣。上半牒正。下半破邪。真實",
    "T42n1824_003:0050c15": "微妙法者此法絕於境智。以絕境故無境可",
    "T42n1824_003:0050c16": "緣。絕於智故無有能緣。今引五事來證釋之。",
    "T42n1824_003:0050c17": "一者華嚴云。正法性遠離一切言語道。一切",
    "T42n1824_003:0050c18": "趣非趣悉皆寂滅性。豈有能緣所緣。二智度",
    "T42n1824_003:0050c19": "論釋集散品云。緣是一邊。觀是一邊。離是二",
    "T42n1824_003:0050c20": "邊名為中道也。三影法師云。夫萬化非無宗。",
    "T42n1824_003:0050c21": "而宗者無相。此明無境。虛宗非無契。而契之",
    "T42n1824_003:0050c22": "者無心。此明無智。故內外並冥緣觀俱寂。總",
    "T42n1824_003:0050c23": "無境智也。四肇師云。法無有無之相。此明無",
    "T42n1824_003:0050c24": "境。聖無有無之知。此辨無心。無數於外無心",
    "T42n1824_003:0050c25": "於內。總結無境智。五攝嶺大師云。緣盡於",
    "T42n1824_003:0050c26": "觀觀盡於緣。緣盡於觀者凡夫二乘有所得",
    "T42n1824_003:0050c27": "大乘此諸緣盡於正觀之內。以正觀既生如",
    "T42n1824_003:0050c28": "此之緣即不生故。云緣盡於觀。在緣既盡正",
    "T42n1824_003:0050c29": "觀便息。故名觀盡於緣。非緣非觀不知何以",
    "T42n1824_003:0051a01": "美之。強名為中強稱為觀。問若無能緣所緣",
    "T42n1824_003:0051a02": "是實相者。今論主稟二諦教發生二智。則境",
    "T42n1824_003:0051a03": "是能生智是所生。智為能照。境是所照。應非",
    "T42n1824_003:0051a04": "真實也。答作如此解境智能所者亦被破。今",
    "T42n1824_003:0051a05": "明。論主因緣境智境雖生而無發。智雖照而",
    "T42n1824_003:0051a06": "無知。此境智即是非境智。故不被破。問現有",
    "T42n1824_003:0051a07": "能緣所緣。云何言無緣緣耶。答既言能所則",
    "T42n1824_003:0051a08": "不所。既言所能則非能。以能所是因緣因緣",
    "T42n1824_003:0051a09": "即寂滅。故知無能所也。長行為三。初明無緣",
    "T42n1824_003:0051a10": "緣。二釋疑。三結無緣緣。就初又二。初法說",
    "T42n1824_003:0051a11": "次舉譬。法說之中前明緣緣。次明無緣緣。有",
    "T42n1824_003:0051a12": "色無色者問何故列色無色等法。答即此色",
    "T42n1824_003:0051a13": "是緣緣。求此色不可得。故無緣緣。而不無緣",
    "T42n1824_003:0051a14": "緣義。今只明緣緣即是無緣緣。若無緣緣者",
    "T42n1824_003:0051a15": "云何得言緣緣空耶。只言色空豈得無色方",
    "T42n1824_003:0051a16": "空耶。若聞色自安置世諦。聞空置第一義。此",
    "T42n1824_003:0051a17": "是空者自空。不空者自不空耳。則是斷常二",
    "T42n1824_003:0051a18": "見。今只是有者不有。豈得無有。只明空者不",
    "T42n1824_003:0051a19": "空。豈得無空。故知。空有不二。但破偏執定有",
    "T42n1824_003:0051a20": "定無。故言非有非無耳。成論十四種色。五根",
    "T42n1824_003:0051a21": "五塵及四大也。數人十一種色。謂五根五塵",
    "T42n1824_003:0051a22": "及無作假色也。無色者心及無為等總名無",
    "T42n1824_003:0051a23": "色。有形無形者形必是色。色未必形故數人",
    "T42n1824_003:0051a24": "有三種色。一可見有對色即青黃等。二不可",
    "T42n1824_003:0051a25": "見有對色謂五根等。三不可見無對色謂無",
    "T42n1824_003:0051a26": "作色。三種色中可見有對是有形。餘是無形",
    "T42n1824_003:0051a27": "也。有漏者數人有緣縛相應縛名為有漏。無",
    "T42n1824_003:0051a28": "此二縛名為無漏。論人無相心名無漏。取相",
    "T42n1824_003:0051a29": "心名有漏。有為無為者三相所切名有為。無",
    "T42n1824_003:0051b01": "三相名無為。入於法性一切皆空者第二明",
    "T42n1824_003:0051b02": "無緣緣。問既有入法性。應有出法性。答有",
    "T42n1824_003:0051b03": "二義。就二門說之故名為出入。就差別門說",
    "T42n1824_003:0051b04": "故名為出。就無差別門說故名為入。二者約",
    "T42n1824_003:0051b05": "迷悟明其出入。以迷故名出。悟故名入。迷",
    "T42n1824_003:0051b06": "故言出實無所出。悟故言入實無所入。故華",
    "T42n1824_003:0051b07": "嚴云。一切眾生入真實無所入。亦一切眾生",
    "T42n1824_003:0051b08": "出真實無所出也。問誰是出法性人。答如薩",
    "T42n1824_003:0051b09": "婆多分別有色無色決定相者。即是出法性",
    "T42n1824_003:0051b10": "人也。無相無緣者無相無所緣。無緣無能緣",
    "T42n1824_003:0051b11": "也。譬如眾流下第二譬說也。從流入海。海是",
    "T42n1824_003:0051b12": "流海。從海出流。流是海流。無有異流之海。無",
    "T42n1824_003:0051b13": "有異海之流。若有異流之海則海非流海。若",
    "T42n1824_003:0051b14": "有異海之流則流非海流。實法可信下第二",
    "T42n1824_003:0051b15": "釋疑。疑有緣緣是佛說無緣緣亦是佛說。云",
    "T42n1824_003:0051b16": "何以無破有耶。是故釋云。無緣緣是真實說。",
    "T42n1824_003:0051b17": "有緣緣是隨宜說。所以用無以破有。問何故",
    "T42n1824_003:0051b18": "就此偈明權實耶。答此偈有二意。一者引正",
    "T42n1824_003:0051b19": "破邪。二者舉實顯權。偈既云真實微妙法。則",
    "T42n1824_003:0051b20": "知。有方便隨宜法也。是故無緣緣下第三結",
    "T42n1824_003:0051b21": "破也。增上緣者解有二家。一云。穀牙生時萬",
    "T42n1824_003:0051b22": "法不障。是以穀牙得生長增上。故萬法為增",
    "T42n1824_003:0051b23": "上果作緣。故云增上。此從果受名。次解云。穀",
    "T42n1824_003:0051b24": "牙生時萬法於牙各有增上勝力。如地有勝",
    "T42n1824_003:0051b25": "持空有容受。以萬法各有增上之力。故當體",
    "T42n1824_003:0051b26": "受增上名也。增上緣有通有別。所言通者一",
    "T42n1824_003:0051b27": "切法不障一法。故一法得生則一切法為一",
    "T42n1824_003:0051b28": "法作緣。一法不障一切法。故一切法得生則",
    "T42n1824_003:0051b29": "一法為一切法作增上緣義。但增上緣通為",
    "T42n1824_003:0051c01": "無為。而果但是有為。又雖不相障而終取一",
    "T42n1824_003:0051c02": "時因果及前緣後果。無有前後亂相生義也。",
    "T42n1824_003:0051c03": "別者如眼識從眼根生眼根望識。但是別相",
    "T42n1824_003:0051c04": "增上緣。若如成實云從勝受名。故云增上。如",
    "T42n1824_003:0051c05": "空明等生而名眼識不名色識。以從勝受名",
    "T42n1824_003:0051c06": "故名增上緣也。破增上緣者然緣緣具攝一",
    "T42n1824_003:0051c07": "切法。若破緣緣則已破一切法竟。但縱外情",
    "T42n1824_003:0051c08": "更復破耳。偈為二。上半破下半呵。破有三",
    "T42n1824_003:0051c09": "意。一者緣果無性。由果有緣緣無性也。由緣",
    "T42n1824_003:0051c10": "有果果無自性。即無自性即無法也。二者緣",
    "T42n1824_003:0051c11": "果無定。如萬法不障牙。牙是果萬法為緣。今",
    "T42n1824_003:0051c12": "牙不障萬法牙即是緣。萬法為果。故知緣果",
    "T42n1824_003:0051c13": "無有定性。三善惡無定。如施不障人天。故",
    "T42n1824_003:0051c14": "是善因者。施亦不障三塗施則是惡因。故無",
    "T42n1824_003:0051c15": "定性也。故無有有相者一有是緣有。一有是",
    "T42n1824_003:0051c16": "果有。恐外云雖無定性應有無性因果。故今",
    "T42n1824_003:0051c17": "明。有性乃有因果。無性則無因果。下半呵者",
    "T42n1824_003:0051c18": "說有是事故是事有此是牒。不然二字則呵",
    "T42n1824_003:0051c19": "之。長行為三。初釋偈。二結無增上緣。三釋佛",
    "T42n1824_003:0051c20": "立有四緣之意。初又三。前牒下半。何以故下",
    "T42n1824_003:0051c21": "以上半釋破之。有相無故已下還取下半呵",
    "T42n1824_003:0051c22": "之。是故無增上緣第二結也。問何故就十二",
    "T42n1824_003:0051c23": "明無增上緣。答細論十二相生實具四緣。一",
    "T42n1824_003:0051c24": "往麁論十二相生正是增上緣。故就十二破",
    "T42n1824_003:0051c25": "增上緣也。又此論破四緣意欲顯十二無生。",
    "T42n1824_003:0051c26": "上以破十二中三緣故。今破十二中增上緣",
    "T42n1824_003:0051c27": "也。佛隨凡夫分別有無故說者。此釋破立之",
    "T42n1824_003:0051c28": "意。論主破之經不應明有。經若明有而須破",
    "T42n1824_003:0051c29": "者即是破經。故今明。若據理則無。但隨凡",
    "T42n1824_003:0052a01": "夫分別故說有耳。佛說有無則明不二。汝但",
    "T42n1824_003:0052a02": "見二故是愚人。論主了達無二名為智者。汝",
    "T42n1824_003:0052a03": "見因緣能所二不信不二。即是破經。論主知",
    "T42n1824_003:0052a04": "佛意說二為令悟不二。即是申經也。問此中",
    "T42n1824_003:0052a05": "云何名分別有無耶。答若通約四緣則攝有",
    "T42n1824_003:0052a06": "為無為之體。故名有無。若偏據增上緣明有",
    "T42n1824_003:0052a07": "無者。有即是上是事有故是事有。無即是事",
    "T42n1824_003:0052a08": "無故是事無。蓋是隨凡夫分別十二是有無",
    "T42n1824_003:0052a09": "耳。十二本不生故不有。今亦不滅故不無也。",
    "T42n1824_003:0052a10": "略廣眾緣中此第三一偈結破。上半結下半",
    "T42n1824_003:0052a11": "呵責。青目意以前三偈總破為略。後四偈別",
    "T42n1824_003:0052a12": "破為廣。古三論師不用青目注。而四偈破因",
    "T42n1824_003:0052a13": "緣。三偈破三緣。此七偈破四緣。名之為廣。此",
    "T42n1824_003:0052a14": "下四偈結破四緣名之為略。什公云。會指無",
    "T42n1824_003:0052a15": "捲為略。散指亦無為廣。河西道朗師破四緣",
    "T42n1824_003:0052a16": "為略。破六因為廣。曇影云。破四緣合生法",
    "T42n1824_003:0052a17": "為略。四緣各生法為廣。依毘曇心法具從四",
    "T42n1824_003:0052a18": "緣生。色法從二緣生。除緣緣及次第。非色非",
    "T42n1824_003:0052a19": "心法有二分。若無想定滅盡定從三緣生。除",
    "T42n1824_003:0052a20": "緣緣餘非色不相應行如色說也。下半呵云。",
    "T42n1824_003:0052a21": "因緣中若無者。此是四緣中求果不可得言",
    "T42n1824_003:0052a22": "無。非是因中無果之無也。今且依青目意結",
    "T42n1824_003:0052a23": "上總別破者。發生下非緣決破意也。以廣略",
    "T42n1824_003:0052a24": "就緣中求果不可得。當知緣中無果。以緣中",
    "T42n1824_003:0052a25": "無果非緣亦無。若二俱是無則不應俱生果。",
    "T42n1824_003:0052a26": "是以結破也。又所以結廣略者欲生下半呵",
    "T42n1824_003:0052a27": "責故也。上雖破而未呵。夫欲呵者必須先騰",
    "T42n1824_003:0052a28": "其失方得呵失。故上半騰失下半呵失也。又",
    "T42n1824_003:0052a29": "有廣略者望十二門論意。上總別破並是廣。",
    "T42n1824_003:0052b01": "今略廣則是略。以攝上總別為今略廣。今略",
    "T42n1824_003:0052b02": "廣為上總別故也。若謂緣無果下自上來是",
    "T42n1824_003:0052b03": "第一破四緣生果竟。今第二舉非緣決之。問",
    "T42n1824_003:0052b04": "何故舉非緣決之。答四意。一者明非有非無",
    "T42n1824_003:0052b05": "義。四緣中求果不可得。故不可言有。又不",
    "T42n1824_003:0052b06": "從非緣出故則果不可無。破有無二見顯示",
    "T42n1824_003:0052b07": "中道故也。二者欲斷執生之心。雖破四緣生",
    "T42n1824_003:0052b08": "而意終謂果從四緣生。此心不去。故舉非緣",
    "T42n1824_003:0052b09": "決之。令計生心畢竟盡。三者欲防外人起邪",
    "T42n1824_003:0052b10": "見心。聞求四緣生果不得。便謂非四緣能生",
    "T42n1824_003:0052b11": "果。是故今明非緣亦不生。四欲令外人悟緣",
    "T42n1824_003:0052b12": "非緣不二。故俱破緣非緣生也。上半取意。意",
    "T42n1824_003:0052b13": "云。雖略廣求四緣中果無。而果終從四緣生。",
    "T42n1824_003:0052b14": "若果不從四緣生。離四緣外更無復法。當從",
    "T42n1824_003:0052b15": "何處生耶。又眼見果從四緣中出。是故四緣",
    "T42n1824_003:0052b16": "必定生果。又緣非緣終有異。非緣既不生。緣",
    "T42n1824_003:0052b17": "則應生。下半舉非緣決者。四緣中無果非緣",
    "T42n1824_003:0052b18": "亦無。則應等生。不爾應等不生。若等無而緣",
    "T42n1824_003:0052b19": "生非緣不生者。亦應非緣生而四緣不生也。",
    "T42n1824_003:0052b20": "問此舉何處非緣以決之耶。答從初至略廣",
    "T42n1824_003:0052b21": "偈已來。破外立四緣偈上三句竟。今此一偈",
    "T42n1824_003:0052b22": "破外人更無第五緣。彼謂世性等為第五緣。",
    "T42n1824_003:0052b23": "故非緣中無果。所以今舉非緣決之。令知緣",
    "T42n1824_003:0052b24": "與非緣一切不生。又難其四緣生成非緣。此",
    "T42n1824_003:0052b25": "非緣亦不生果。又就四緣中互論緣非緣也。",
    "T42n1824_003:0052b26": "若果從緣生此是破四緣中第三結破。開為",
    "T42n1824_003:0052b27": "二別。初一行半結無所生之果。次半偈結無",
    "T42n1824_003:0052b28": "能生緣非緣。一行半為二。初五句結破果不",
    "T42n1824_003:0052b29": "從緣生。次一句結破果不從非緣生。五句為",
    "T42n1824_003:0052c01": "二。初四句列果不從緣生。次一句結果不從",
    "T42n1824_003:0052c02": "緣生。初四句為三門。第一句列所破門。第二",
    "T42n1824_003:0052c03": "句列能破門。下半列呵責門。若果從緣生即",
    "T42n1824_003:0052c04": "是上四緣生諸法。果即所生。緣是能生。總",
    "T42n1824_003:0052c05": "舉一切能所也。是緣無自性列能破也。彼計。",
    "T42n1824_003:0052c06": "以緣有生果自性果有從緣自性。上總別二",
    "T42n1824_003:0052c07": "門求緣無能生之性。求果無所生之性。故云",
    "T42n1824_003:0052c08": "無性。又緣由果有緣無自性。果由緣有果無",
    "T42n1824_003:0052c09": "自性。又緣復賴緣緣無性也。又果生緣壞。緣",
    "T42n1824_003:0052c10": "則改變。故無性也。下半呵云。從無自性生",
    "T42n1824_003:0052c11": "者此意非是奪其自性。計其無自生。乃明都",
    "T42n1824_003:0052c12": "無能生所生性。云何乃於無生法中計有生",
    "T42n1824_003:0052c13": "耶。餘並如文。影師釋此二偈二意。初偈列品。",
    "T42n1824_003:0052c14": "次偈結品。二云。初偈緣無故果無。後偈果無",
    "T42n1824_003:0052c15": "故緣無。觀長行如吾釋也。長行破緣故說非",
    "T42n1824_003:0052c16": "緣實無非緣法者。一意云。外人四緣攝一切",
    "T42n1824_003:0052c17": "法盡。四緣以外無復非緣。而言有者蓋是橫",
    "T42n1824_003:0052c18": "計有耳。二意云。以破汝緣故緣成非緣。何",
    "T42n1824_003:0052c19": "處別有非緣而能生耶。問何以故緣非緣並",
    "T42n1824_003:0052c20": "破。但破果不破非果。答內外同見一果故果",
    "T42n1824_003:0052c21": "則無異。而內計從四緣生。外執從世性等生。",
    "T42n1824_003:0052c22": "故有緣非緣也。",
    "T42n1824_003:0052c23": "中觀論疏卷第三(末)"
}