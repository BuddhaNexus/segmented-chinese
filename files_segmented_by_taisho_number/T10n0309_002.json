{
    "T10n0309_002:0973a06": "十住斷結經卷第二",
    "T10n0309_002:0973a08": "姚秦涼州沙門竺佛念譯",
    "T10n0309_002:0973a09": "5 了空品了空品第五",
    "T10n0309_002:0973a10": "爾時最勝菩薩復白佛言：「云何修成菩薩於",
    "T10n0309_002:0973a11": "五住中當淨其地？」佛告最勝：「修成大士常當",
    "T10n0309_002:0973a12": "遠離居家財業，亦莫親近頻頭彌淫材，修善",
    "T10n0309_002:0973a13": "功德念除憎嫉，遠離俗會世間因緣，當念和",
    "T10n0309_002:0973a14": "合遠離忿諍，言當護口無亂彼此，常當自卑",
    "T10n0309_002:0973a15": "不懷貢高，雖多伎術不輕蔑人，斷除無明",
    "T10n0309_002:0973a16": "消滅五陰，息老病死諸所作為，不興塵勞亦",
    "T10n0309_002:0973a17": "復不與六十二見而共和同，不自稱譽亦不",
    "T10n0309_002:0973a18": "自卑，過世八事無有高下，常知恭順去諸苦",
    "T10n0309_002:0973a19": "惱，不行癡冥覺寤眠睡，度諸恐懼不與罪",
    "T10n0309_002:0973a20": "俱及諸心垢，斷於五陰乃至生死身魔罪魔",
    "T10n0309_002:0973a21": "死魔天魔，思惟抑制不造彼緣。如所聞慧輒",
    "T10n0309_002:0973a22": "能建立，應如斯行而無所有，諦入慧意學無",
    "T10n0309_002:0973a23": "厭足，無所貪慕亦無適莫，歡喜啟受心懷悅",
    "T10n0309_002:0973a24": "豫，身輕志定其意和雅而無煩憒。所學法本",
    "T10n0309_002:0973a25": "說法無窮，心常趣道禁法自守，好從正真",
    "T10n0309_002:0973a26": "不處邪部，唯好妙慧分別種種諸度無極，逮",
    "T10n0309_002:0973a27": "得菩薩大乘經籍，善權方便隨前應適。心復",
    "T10n0309_002:0973a28": "察解了無神通，常欲聽聞無生滅法，了十二",
    "T10n0309_002:0973a29": "緣達知無常，暢演苦諦亦無吾我，解知空定",
    "T10n0309_002:0973b01": "分別無想，深體無願曉生死苦。成就功德所",
    "T10n0309_002:0973b02": "聞勤執，貪慕三寶亦欲知俗復知道法，忠心",
    "T10n0309_002:0973b03": "附近以為伴侶，普入諸法欲除貧匱。甘受正",
    "T10n0309_002:0973b04": "道，其無智者化令成就，同功勳業。明識其本",
    "T10n0309_002:0973b05": "念避眾惡，約身智達兼利眾生，處安隱行亦",
    "T10n0309_002:0973b06": "不懷恨，欲了最妙無極之行。「復次，最勝！修成",
    "T10n0309_002:0973b07": "菩薩念諸佛法，云何得成無上道要？如所聞",
    "T10n0309_002:0973b08": "慧便能成辦，所入隨時亦不越次，聽彼音響",
    "T10n0309_002:0973b09": "然後調正，深入於觀知心所行，御身求度而",
    "T10n0309_002:0973b10": "濟眾生，不計無常亦無所著，探察因緣所可",
    "T10n0309_002:0973b11": "施設，我人壽命去來現在，成功德業分別禪",
    "T10n0309_002:0973b12": "定，空無想願護已自守，不隨貪欲遊於三",
    "T10n0309_002:0973b13": "昧而修正受。「如是，最勝！修成菩薩入百千定",
    "T10n0309_002:0973b14": "不以為難，菩薩同處靡所不到，唯不願生無",
    "T10n0309_002:0973b15": "色天上及光音天，亦不永入滅盡定中。悉知",
    "T10n0309_002:0973b16": "本際思惟執持，亦了本無而不取證。所以然",
    "T10n0309_002:0973b17": "者，皆由眾生垢未除故。知其眾生解無吾我，",
    "T10n0309_002:0973b18": "習行大慈不捨悲哀，普入一切生死之難，遠",
    "T10n0309_002:0973b19": "離貪著諸所榮冀，教諸犯法亦不為非，行權",
    "T10n0309_002:0973b20": "方便教化無方，隨前眾生心在愛欲，使觀惡",
    "T10n0309_002:0973b21": "露修不淨行，然後菩薩乃取盡證，雖現滅度",
    "T10n0309_002:0973b22": "亦不永滅。修成菩薩，所度無窮亦不可盡，各",
    "T10n0309_002:0973b23": "得其所使心無恨，不失威儀禮節之禁，出入",
    "T10n0309_002:0973b24": "安祥無有卒暴。夫欲無諍莫若自守，賢聖默",
    "T10n0309_002:0973b25": "然唯當寂靜而無言說。夫無言者，乃謂清淨",
    "T10n0309_002:0973b26": "虛無澹然，亦無方圓科限之異。賢聖默然",
    "T10n0309_002:0973b27": "者，自護身口心觀，說者勿與同處，身欲不動",
    "T10n0309_002:0973b28": "心無變易，亦無希望復無所想，是謂修成大",
    "T10n0309_002:0973b29": "士之行。欲不色惑當正其心，以正其心，便為",
    "T10n0309_002:0973c01": "達至永寂無為；若不寂靜將養已者，無得自",
    "T10n0309_002:0973c02": "稱亦莫不仁。無高下者可謂順法，所為不",
    "T10n0309_002:0973c03": "失亦無所失，解本無空便無所得失，等觀三",
    "T10n0309_002:0973c04": "世亦無差特，眼色及識無所止住，耳聲識鼻",
    "T10n0309_002:0973c05": "香識舌味識身細滑識意法識悉無有主，亦",
    "T10n0309_002:0973c06": "無所住亦無吾我。觀諸法行悉無我所，我者",
    "T10n0309_002:0973c07": "變易從本淨故，如爾審諦知無吾我。無吾我",
    "T10n0309_002:0973c08": "者是謂為慧，明了所有如無所有，亦悉空寂",
    "T10n0309_002:0973c09": "本末清淨，心常不離諸法之本，思惟遠離九",
    "T10n0309_002:0973c10": "眾生居。所以然者，輪轉沒溺周迴馳趣，不免",
    "T10n0309_002:0973c11": "九處眾生之類，身異想異諸天及人。「復次，最",
    "T10n0309_002:0973c12": "勝！或有眾生身非一種成就一想，謂梵身天，",
    "T10n0309_002:0973c13": "最初出現降形世間，貪著甘味漸失天威；復",
    "T10n0309_002:0973c14": "有眾生一身不異有若干想，謂光音天，功德",
    "T10n0309_002:0973c15": "儀容威神殊特；或有眾生一身一想，謂遍淨",
    "T10n0309_002:0973c16": "天，進趣宜則唯行極妙；復有眾生意至無量",
    "T10n0309_002:0973c17": "虛空之念，心不著有亦不趣滅，是則名曰空",
    "T10n0309_002:0973c18": "入天也；復有眾生，意繫識想遺去形體，不",
    "T10n0309_002:0973c19": "復役思有希望求，斯則名曰識入天也；復有",
    "T10n0309_002:0973c20": "眾生無所貪求，消除是非內心充足，於諸",
    "T10n0309_002:0973c21": "味著無所興想，是亦名曰不用入天；復有眾",
    "T10n0309_002:0973c22": "生建立弘誓求于無為，觀無色界而無形質，",
    "T10n0309_002:0973c23": "謂為泥洹無為無作亦無造者，精其志願會",
    "T10n0309_002:0973c24": "得生彼，壽八萬四千，劫數之期竟彼壽已，神",
    "T10n0309_002:0973c25": "當遷轉趣於五道，應所生處中陰便往，迎其",
    "T10n0309_002:0973c26": "魂神將詣胎室，然後乃知非真滅度，癡心隆",
    "T10n0309_002:0973c27": "盛便興恚怒，心念口發種罪深殃，背聖言教",
    "T10n0309_002:0973c28": "虛辭不真，誑惑世人權詐不實，乃從久遠",
    "T10n0309_002:0973c29": "經歷苦行停至泥洹必然無疑，我今云何",
    "T10n0309_002:0974a01": "更涉生死？吾今乃信知無泥洹，亦無神通得",
    "T10n0309_002:0974a02": "道之人，思念之頃神趣惡道，斯由誹謗賢聖",
    "T10n0309_002:0974a03": "之人。「如是，最勝！修成菩薩欲成無上正真之",
    "T10n0309_002:0974a04": "道等正覺者，常當思惟心念去離九眾生居，",
    "T10n0309_002:0974a05": "一切眾生我人壽命無所希望，所作因緣皆",
    "T10n0309_002:0974a06": "悉避之，亦莫思惟俗間之念，消除一切眾念",
    "T10n0309_002:0974a07": "之想。修成菩薩，復於十五殊特之心，向法次",
    "T10n0309_002:0974a08": "法進成其道，從第一法入苦法忍，增於善",
    "T10n0309_002:0974a09": "根同無漏行。從於五住至得如來，悉具善根",
    "T10n0309_002:0974a10": "思惟欲愛，五住菩薩斷除欲愛，滅不善根住",
    "T10n0309_002:0974a11": "于欲界，執忍苦慧思惟苦本，無形界中無色",
    "T10n0309_002:0974a12": "之身，不得思惟苦之無本，是故菩薩不於",
    "T10n0309_002:0974a13": "無形除欲界法，增不善根有九十事，無漏慧",
    "T10n0309_002:0974a14": "藥亦有九十，以十要法，對不善根及欲界淫",
    "T10n0309_002:0974a15": "微細之垢，餘八十法，斷除八十不善根本，雖",
    "T10n0309_002:0974a16": "非斯盡轉轉使微。盡道聖諦亦有無漏合法，",
    "T10n0309_002:0974a17": "亦有有漏合法，修成菩薩於五住中唯斷有",
    "T10n0309_002:0974a18": "漏合法，不斷無漏合法。於有為性亦有合",
    "T10n0309_002:0974a19": "法，於無為性亦有合法，爾時菩薩唯斷有為，",
    "T10n0309_002:0974a20": "未除無為相應合法。「如是，最勝！修成菩薩復",
    "T10n0309_002:0974a21": "當修行五分法性，思惟分別了知無二，戒身",
    "T10n0309_002:0974a22": "護命清淨無貪，瑕穢已除眾定已成，是謂，最",
    "T10n0309_002:0974a23": "勝！名曰定身。分別諸觀無若干想，亦復不起",
    "T10n0309_002:0974a24": "想著之念，解了無一故曰慧身。三世解脫無",
    "T10n0309_002:0974a25": "所沾污，亦不恐畏懷退轉心，是謂名曰解脫",
    "T10n0309_002:0974a26": "之身。已能成辦第九解脫，故曰解脫知見之",
    "T10n0309_002:0974a27": "身。有為緣者是解脫身，無為緣者解脫見慧",
    "T10n0309_002:0974a28": "身；有漏無漏亦復如是。是謂，最勝！修成菩薩",
    "T10n0309_002:0974a29": "便能習學色緣盡法，未能斷除非色緣盡。云",
    "T10n0309_002:0974b01": "何菩薩色緣盡法、非色緣盡？色緣盡者，若眼",
    "T10n0309_002:0974b02": "見色便生眼識，分別是非善惡之法，興意染",
    "T10n0309_002:0974b03": "著終已不離；修成菩薩便當執智御使不生，",
    "T10n0309_002:0974b04": "除去穢惡不淨之行。非色緣盡非智所及，不",
    "T10n0309_002:0974b05": "生眼識分別是非善惡之行。所以然者，非彼",
    "T10n0309_002:0974b06": "境界之所攝持。今當引喻用自覺寤，大智之",
    "T10n0309_002:0974b07": "人以譬得解。猶如有人疲極睡眠，神識安靜",
    "T10n0309_002:0974b08": "形不動搖，無觸擾者，目不見色識不流馳，",
    "T10n0309_002:0974b09": "不興想念，眼既內存外色遊逸，當時澹然，目",
    "T10n0309_002:0974b10": "不加功、識不散落，應現之色忽然便過，亦不",
    "T10n0309_002:0974b11": "停住有所滯礙。所以者何？用無所有性自空",
    "T10n0309_002:0974b12": "故。如是，最勝！修成菩薩常當思惟分別妙觀，",
    "T10n0309_002:0974b13": "斷除非色緣盡之法，亦不與俱復不施設。當",
    "T10n0309_002:0974b14": "學了知非色緣盡，非有非無亦無成敗；復當",
    "T10n0309_002:0974b15": "修行賢聖八正除於八邪，成就三昧百千定",
    "T10n0309_002:0974b16": "意，五邪心法三邪非心見，念定方便斯在諸",
    "T10n0309_002:0974b17": "地。初禪以還便有邪志，邪見顛倒不在六識，",
    "T10n0309_002:0974b18": "四邪盡在六識身中，共相連綴，不相去離。所",
    "T10n0309_002:0974b19": "以邪見不通識者，五識雖決無方便力，意識",
    "T10n0309_002:0974b20": "慧了有方便力。中禪以上亦無邪志，但有邪",
    "T10n0309_002:0974b21": "見與三十六法共相受。入初禪以還唯有邪",
    "T10n0309_002:0974b22": "志，與十八法而相受入。五識陰中，雖有邪志",
    "T10n0309_002:0974b23": "自不相知，中間禪內雖有邪見自不相應。發",
    "T10n0309_002:0974b24": "意菩薩至于四住，行於苦智忍辱之慧，消滅",
    "T10n0309_002:0974b25": "邪見遠離邪志；修成菩薩進向六住行玄通",
    "T10n0309_002:0974b26": "智，斷三界緣乃應真際。先當精勤斷於奔逸",
    "T10n0309_002:0974b27": "殃禍之病，愚癡猶豫興造五邪，遍布三界無",
    "T10n0309_002:0974b28": "空缺處，十八結本生八百法，有苦無習亦",
    "T10n0309_002:0974b29": "與相應，有習無苦亦與相應，癡愛同空而",
    "T10n0309_002:0974c01": "共相生，於苦門中無明結除，習諦無明而不",
    "T10n0309_002:0974c02": "消盡，還生於苦愛亦不除，坐佛樹下決眾疑",
    "T10n0309_002:0974c03": "心，正住佛道不懷異意，得成正覺無上道",
    "T10n0309_002:0974c04": "時，與無央數不可稱計眾生之類普使濟度，",
    "T10n0309_002:0974c05": "解知緣著諸起滅法，斯亦空寂而不可見。五",
    "T10n0309_002:0974c06": "住菩薩得非色緣盡空性法時，諸塵垢病亦",
    "T10n0309_002:0974c07": "皆消滅，常以五法制御愛著，通六識病普在",
    "T10n0309_002:0974c08": "三界，拔其根本使不增長，瞋恚五藥具六識",
    "T10n0309_002:0974c09": "身，不及上流獨在斯界。慢有五法一意識身，",
    "T10n0309_002:0974c10": "而在三處根深難動。邪見四藥一意識身，亦",
    "T10n0309_002:0974c11": "在三處往來不息。願疑四行及意識身，復在",
    "T10n0309_002:0974c12": "三處慳嫉思惟，不在三處睡眠覺寤。當念",
    "T10n0309_002:0974c13": "遠離不與雜錯，去眾煩惱不為癡冥，求脫恐",
    "T10n0309_002:0974c14": "懼不與同處，常念建立一切智心，隨諦黠慧",
    "T10n0309_002:0974c15": "如審無礙，如無有吾則無有我，除去我見",
    "T10n0309_002:0974c16": "故曰苦慧。習諸所有皆無所有，悉無本末亦",
    "T10n0309_002:0974c17": "無住處，不染愛著故曰習慧。解知習著",
    "T10n0309_002:0974c18": "為磨滅法，學正真要知無本際，悉為消滅故",
    "T10n0309_002:0974c19": "曰盡慧。達照眾心朗如雲消，玄通明徹無有",
    "T10n0309_002:0974c20": "塵垢，是謂，最勝！菩薩道慧。便能觀察為曉五",
    "T10n0309_002:0974c21": "陰，知四大本解六衰病，分別四諦暢十二緣，",
    "T10n0309_002:0974c22": "廣演三世分別一切諸使所興，曉了五陰諸",
    "T10n0309_002:0974c23": "所生滅，不見諸法有來往者有塵垢者，亦復",
    "T10n0309_002:0974c24": "不見有生老死。所以然者，由其本性不可得",
    "T10n0309_002:0974c25": "故。因緣以滅離諸著斷，諸法垢盡無有罣礙，",
    "T10n0309_002:0974c26": "言教已定亦不動搖，猶如幻化夢中所見，芭",
    "T10n0309_002:0974c27": "蕉野馬呼聲之響，鏡中之像水中泡沫，觀於",
    "T10n0309_002:0974c28": "色相我人壽命，解色如是諦無所生，觀了此",
    "T10n0309_002:0974c29": "法而悉清淨，空無所有曉是五陰，我人壽命",
    "T10n0309_002:0975a01": "實如幻化，識亦無形而不可見，不見動轉有",
    "T10n0309_002:0975a02": "其處所。復當曉了非常苦空非身之業，其知",
    "T10n0309_002:0975a03": "是者乃達五陰，諸法慧義亦無起滅邊際，所",
    "T10n0309_002:0975a04": "生地水火風不見增減。觀於法界亦無剛柔，",
    "T10n0309_002:0975a05": "究尋水性則無有水有所潤漬，思惟火界復",
    "T10n0309_002:0975a06": "不見熱，了風境界不見施張有動搖者。分別",
    "T10n0309_002:0975a07": "四大不見有起生滅增減，便能曉知言數之",
    "T10n0309_002:0975a08": "慧，廣慧深慧無比之慧，謂眼見色便生識想，",
    "T10n0309_002:0975a09": "以法界觀亦無眼視悉知虛寂，復於法界觀",
    "T10n0309_002:0975a10": "耳聽聲，亦復不見聲所從來，恍惚自生而",
    "T10n0309_002:0975a11": "復自滅，鼻香舌味細滑意法，不著不斷無有",
    "T10n0309_002:0975a12": "興衰。悉具足觀眾生性行，志操不起皆悉平",
    "T10n0309_002:0975a13": "等，不可別離無若干想，空無有異亦不可量。",
    "T10n0309_002:0975a14": "泥洹法身等如虛空，法界真際斯同虛空。「如",
    "T10n0309_002:0975a15": "是，最勝！修成大士復觀眼空而無吾我，非不",
    "T10n0309_002:0975a16": "有我，我及無我是亦悉空。解我空者，在諸衰",
    "T10n0309_002:0975a17": "入不見端緒，諦計六衰不著不斷，是謂菩薩",
    "T10n0309_002:0975a18": "於六衰法而無起滅。眼色為衰眾亂之首，設",
    "T10n0309_002:0975a19": "能視而不轉者，則六衰淨而無瑕穢，成大果",
    "T10n0309_002:0975a20": "證無復憂畏；於衰不淨則損道性。菩薩弘誓，",
    "T10n0309_002:0975a21": "行大慈悲普覆一切，為其受苦不以為痛，無",
    "T10n0309_002:0975a22": "有近遠嶮恐之難，要度眾生而不樂道，勸行",
    "T10n0309_002:0975a23": "施德修善功德，是曰修成菩薩思惟觀法。五",
    "T10n0309_002:0975a24": "陰六衰悉無處所，亦無形兆進止所趣，復以",
    "T10n0309_002:0975a25": "苦習盡道分別五陰，生者滅者有增有減而",
    "T10n0309_002:0975a26": "悉無形，生苦老苦病苦死苦，憂悲惱苦怨憎",
    "T10n0309_002:0975a27": "會苦，恩愛離苦所欲不得亦復是苦，取要言",
    "T10n0309_002:0975a28": "之五盛陰苦。是謂，最勝！名曰知苦。尋察根",
    "T10n0309_002:0975a29": "原由苦枝儻所生為習，貪著愛欲，翫之",
    "T10n0309_002:0975b01": "寶之莫知為幻，知而遠之故曰知習；諸垢永",
    "T10n0309_002:0975b02": "除更不造新，願欲畢故使不復生，色現尋滅",
    "T10n0309_002:0975b03": "不令停滯，了習常寂是謂知盡；解八正道亦",
    "T10n0309_002:0975b04": "無體性，親踈近遠住止之處，變化無窮而不",
    "T10n0309_002:0975b05": "可極，蕩除塵穢照曜愚冥，無形無聲存亡之",
    "T10n0309_002:0975b06": "體，為諸迷惑導引之首，入無為路故曰知道。",
    "T10n0309_002:0975b07": "菩薩分別四諦亦不取證，欲護一切在生死",
    "T10n0309_002:0975b08": "者。真諦之相無相無形而不可見，審解如本",
    "T10n0309_002:0975b09": "則應法性，世俗言教假號有名，其實字體不",
    "T10n0309_002:0975b10": "生不滅，無所染著得聖諦心。不念有無審解",
    "T10n0309_002:0975b11": "本者，一切諸色普悉平等，亦無高下生若干",
    "T10n0309_002:0975b12": "心，是則名曰分別聖諦。菩薩聖諦其實有一",
    "T10n0309_002:0975b13": "而無有二，無著至真無所希望，亦不想求色",
    "T10n0309_002:0975b14": "亦不想求無色，於想無想平等無二，是則名",
    "T10n0309_002:0975b15": "曰真諦之相。已獲審諦如實諦相者，便能",
    "T10n0309_002:0975b16": "曉了五陰之相，五陰所生苦毒之相，是煩惱",
    "T10n0309_002:0975b17": "相。菩薩復當思惟滅於百千之苦，皆歸空無",
    "T10n0309_002:0975b18": "磨滅之法，不起念故名曰苦諦；演暢五陰所",
    "T10n0309_002:0975b19": "出生處，除去愛著是曰習諦；若心流馳多諸",
    "T10n0309_002:0975b20": "想求，分別其意亦不貪慕，不與三世愚心同",
    "T10n0309_002:0975b21": "處，亦不住中而有僥倖，悉去塵勞是為盡諦；",
    "T10n0309_002:0975b22": "欲成無上正真道者，了苦習盡斷邪疑心。如",
    "T10n0309_002:0975b23": "是，最勝！修成菩薩於五住中當淨其地。」",
    "T10n0309_002:0975b24": "6 根門品根門品第六",
    "T10n0309_002:0975b25": "爾時最勝菩薩復白佛言：「云何上位菩薩於",
    "T10n0309_002:0975b26": "六住地而淨其行？」佛告最勝：「上位菩薩常當",
    "T10n0309_002:0975b27": "修行六度無極，不慕所有，成本果誓去聲聞",
    "T10n0309_002:0975b28": "心，欲淨國土無緣覺意，所為弘廣不為小心，",
    "T10n0309_002:0975b29": "見乞索者先自除貪，尋赴前人使得飽滿，所",
    "T10n0309_002:0975c01": "有珍奇殊妙之物，念先給人不懷悔意，遠離",
    "T10n0309_002:0975c02": "吾我去計常心，其智無量亦無窮盡，願欲聽",
    "T10n0309_002:0975c03": "採深妙之法，淨身口意不犯一切戒，常欲擁",
    "T10n0309_002:0975c04": "護諸持戒人。上位菩薩心恒慈仁，不懷傷害",
    "T10n0309_002:0975c05": "加于眾生，身自不殺不教他殺，見有殺者勸",
    "T10n0309_002:0975c06": "使修善。不盜人物如毫釐許，設有犯者教令",
    "T10n0309_002:0975c07": "改悔。又常專心不犯淫泆，若見犯者使修淨",
    "T10n0309_002:0975c08": "行。常行至誠初不兩舌離別彼此，有諍訟者",
    "T10n0309_002:0975c09": "和解令散。忠言諫喻普令行善，終不罵詈使",
    "T10n0309_002:0975c10": "人恚怒。見瞋恚者念行忍辱，不為惡口有慚",
    "T10n0309_002:0975c11": "愧心。所言護口不妄言說，於一切人思惟",
    "T10n0309_002:0975c12": "平等。不念憎嫉除其憍慢，不生恚想向于眾",
    "T10n0309_002:0975c13": "生。每自剋責願欲上及，今不行忍後致醜陋。",
    "T10n0309_002:0975c14": "常正其心不輕後學，懷抱悅心在道法者。其",
    "T10n0309_002:0975c15": "心清淨無有塵勞，愛樂深妙無比之法，四無",
    "T10n0309_002:0975c16": "所畏降伏外學，使修淨業能出其上。至心在",
    "T10n0309_002:0975c17": "道遵奉慈仁，若見沙門異學梵志，便能師事",
    "T10n0309_002:0975c18": "務令得所。所以然者，由成佛道成一切智，心",
    "T10n0309_002:0975c19": "常柔軟不行卒暴，若見他非護己不為，初不",
    "T10n0309_002:0975c20": "漏失有非法行，亦無聲聞緣覺之心，於諸所",
    "T10n0309_002:0975c21": "犯不見所犯，所生之處亦不愚闇，常行精勤",
    "T10n0309_002:0975c22": "不為懈怠，不與邪部而共周接，設見弊惡無",
    "T10n0309_002:0975c23": "返復者，不與從事言談密欵，奉戒完具未曾",
    "T10n0309_002:0975c24": "缺漏，近智慧人解深法者，亦不違遠有疲厭",
    "T10n0309_002:0975c25": "意，篤信淨戒所修真正，不為邪部之所染污，",
    "T10n0309_002:0975c26": "慎守其法如所應行，一切眾生歌歎其德。掌",
    "T10n0309_002:0975c27": "護法律清淨無瑕，所行堅固本心決了，無能",
    "T10n0309_002:0975c28": "說非言有瑕疵。所以然者，斯由行正不懷邪",
    "T10n0309_002:0975c29": "道，其戒完具不復迷惑。所演音響莫不宣",
    "T10n0309_002:0976a01": "聞，諸佛正覺之所扶持，任己娛樂亦無所求，",
    "T10n0309_002:0976a02": "常知止足無所貪慕，其心純熟眾惡已除，身",
    "T10n0309_002:0976a03": "意澹然無所欣樂，常好閑居無心親近，在於",
    "T10n0309_002:0976a04": "亂憒具能分別備悉道法，不從外道有所諮",
    "T10n0309_002:0976a05": "受。謹慎威儀未曾失禮，不以好服而為綺雅，",
    "T10n0309_002:0976a06": "誓如本願德無能逮，不以甘美而亂心意。己",
    "T10n0309_002:0976a07": "有道力制持德業，所修順戒不妄調戲，天人",
    "T10n0309_002:0976a08": "衛護使成究竟，行慈普念眾生之類。又修悲",
    "T10n0309_002:0976a09": "哀忍眾塵勞，遵奉守護使不懈怠，行平等心",
    "T10n0309_002:0976a10": "善惡無二，為一切任荷負重擔，常察觀了不",
    "T10n0309_002:0976a11": "為損耗，不聽心識馳騁眾想，不念其惡不傳",
    "T10n0309_002:0976a12": "人非，護一切意總攝牢固不興其意，隨所思",
    "T10n0309_002:0976a13": "惟念恒布施，養育一切眾生之類，使行忍辱",
    "T10n0309_002:0976a14": "不起異心，志願精進終不迴轉，禪思寂寞",
    "T10n0309_002:0976a15": "得安隱定，奉遵智慧博攬眾義，所演如海",
    "T10n0309_002:0976a16": "亦無厭足，故修廣聞學戒要法，隨逐善友欲",
    "T10n0309_002:0976a17": "達諸法，常離惡師遠諸邪學，夫邪學者非真",
    "T10n0309_002:0976a18": "正道，無猗身相貪著文飾，知諸萬物皆歸無",
    "T10n0309_002:0976a19": "常。其戒功德淨如紫金，所施意淨亦無悔恨，",
    "T10n0309_002:0976a20": "心意清淨終無虛飾，所學微妙亦不煩憒。其",
    "T10n0309_002:0976a21": "意鮮明無有垢濁，本行清淨心不焦燃，雖在",
    "T10n0309_002:0976a22": "迷惑不隨淫欲，意不懷亂常若一定，息諸結",
    "T10n0309_002:0976a23": "縛永無起滅，終不誤失靜寂通徹。戒具不缺",
    "T10n0309_002:0976a24": "無所漏失，隨其本要亦不遺捨。諸佛定根而",
    "T10n0309_002:0976a25": "悉分別，用平等心度諸眾生，從一切智入解",
    "T10n0309_002:0976a26": "脫門，遊諸三昧悉現在前。不貪身命不有一",
    "T10n0309_002:0976a27": "切亂想之念，不計我人壽命之著，亦不思惟",
    "T10n0309_002:0976a28": "名色痛想行識，不猗身口四大造色，其真諦",
    "T10n0309_002:0976a29": "想實解如本，分別造色一無有二。復當思惟",
    "T10n0309_002:0976b01": "眼色耳聲鼻香舌味身更心法，普皆清淨一",
    "T10n0309_002:0976b02": "相無相而不迷荒。諦觀諸法以過空行，無想",
    "T10n0309_002:0976b03": "無願亦無形像，度於三界不染不著，無解不",
    "T10n0309_002:0976b04": "解亦無繫縛，復不生念亦不見生。所以然者，",
    "T10n0309_002:0976b05": "一切諸法都無所生，常當慈愍不念殺盜，育",
    "T10n0309_002:0976b06": "養一切欲令生活，亦不妄取他人財寶，好憙",
    "T10n0309_002:0976b07": "恩施，不念邪淫遠離於色，初無欺詐謗讒於",
    "T10n0309_002:0976b08": "人，所說忠信受人善諫心不迷荒，見諸耆年",
    "T10n0309_002:0976b09": "恒念尊敬，所遊之方加以仁心，各使得所不",
    "T10n0309_002:0976b10": "令有恨，寬弘包容示以正教，念以平等應於",
    "T10n0309_002:0976b11": "律法，一切之類亦無抂慍。眾行以備無所",
    "T10n0309_002:0976b12": "復進，演說究竟度諸眾生，廣為一切發去覆",
    "T10n0309_002:0976b13": "蓋。上位菩薩法之大主，普演三乘無極之訓，",
    "T10n0309_002:0976b14": "德過須彌慧超江海，道踰虛空無以為譬。最",
    "T10n0309_002:0976b15": "勝！當知，用一切人愚癡懈怠、放逸迷惑不順",
    "T10n0309_002:0976b16": "法教，復當逕歷涉生死苦，退廢迷荒纏綿陰",
    "T10n0309_002:0976b17": "蓋不免三趣，是故如來愍諸不及，為遵一切",
    "T10n0309_002:0976b18": "諸法之本，悉為一法斷諸習著，二十二病更",
    "T10n0309_002:0976b19": "樂之本，此諸法者，亦無有法亦無非法，亦無",
    "T10n0309_002:0976b20": "言教都無所說。所以然者，其無法者，則無所",
    "T10n0309_002:0976b21": "生亦無所滅，為人說法不見所說。「如是，最勝！",
    "T10n0309_002:0976b22": "上位菩薩分別思惟更樂所起更樂所滅，菩",
    "T10n0309_002:0976b23": "薩觀彼有對更樂，與六更樂而為根本亦當",
    "T10n0309_002:0976b24": "知之，不為六根本亦當知之，與七更樂共相",
    "T10n0309_002:0976b25": "受入。復次菩薩，思惟觀了廣語更樂，與三更",
    "T10n0309_002:0976b26": "樂而作根本，枝流七更少有其分。復次，最勝！",
    "T10n0309_002:0976b27": "菩薩當復思惟明更樂自相應時，於餘四更",
    "T10n0309_002:0976b28": "共相受入，亦當思惟不興染著。復次菩薩無",
    "T10n0309_002:0976b29": "明更樂與三更樂自相應時，復與十一更樂",
    "T10n0309_002:0976c01": "少有其分，亦當思惟不興染著。復次，最勝！非",
    "T10n0309_002:0976c02": "明非無明更樂自相應時，餘十一更樂少有",
    "T10n0309_002:0976c03": "其分。復次菩薩愛欲更樂自相應時，十一更",
    "T10n0309_002:0976c04": "樂少有其分，假使恚怒更樂自相攝持，十一",
    "T10n0309_002:0976c05": "更樂少有其分。復次樂痛更樂復與十二更",
    "T10n0309_002:0976c06": "樂少有其分，苦痛更樂十一更樂少有其分，",
    "T10n0309_002:0976c07": "無苦無樂痛更樂亦與十三更樂少有其分。",
    "T10n0309_002:0976c08": "復次菩薩眼識更樂自相應時，與八更樂少",
    "T10n0309_002:0976c09": "有其分。耳鼻舌身亦如眼更而無有異，色",
    "T10n0309_002:0976c10": "想更樂與五更樂為體，便與七更共相牽",
    "T10n0309_002:0976c11": "連。若復聲更與三更樂為體，爾時便與十一",
    "T10n0309_002:0976c12": "更樂而共相連。若使香更與二更樂為體，爾",
    "T10n0309_002:0976c13": "時便與九更而共相連。或時味更與四更",
    "T10n0309_002:0976c14": "為體，是時便與十一更而相牽連。若使細",
    "T10n0309_002:0976c15": "滑與三更為體，便與十三更共相牽連。或",
    "T10n0309_002:0976c16": "時法更與二十二更共相為體，爾時與一",
    "T10n0309_002:0976c17": "切諸更而相牽連。上位菩薩常當思惟更樂",
    "T10n0309_002:0976c18": "興衰起滅之處，一一分別令不增減，便能消",
    "T10n0309_002:0976c19": "滅諸塵欲結。以能滅結，心亦不著計常之想，",
    "T10n0309_002:0976c20": "亦復不見我人壽命生滅著斷。「如是，最勝！六",
    "T10n0309_002:0976c21": "住菩薩以真諦心，不念有無審解空者，於諸",
    "T10n0309_002:0976c22": "更樂了別為一。菩薩當知，或時有對更樂與",
    "T10n0309_002:0976c23": "一根為體，是時別與八根相與牽連。上位菩",
    "T10n0309_002:0976c24": "薩復當思惟專意在前，一一分別心不染著。",
    "T10n0309_002:0976c25": "菩薩復當觀察，廣語更樂與五根為體，爾時",
    "T10n0309_002:0976c26": "別與八根共相牽連，亦當思惟竟不染著。菩",
    "T10n0309_002:0976c27": "薩復當思念明更樂與三更樂為體，爾時別",
    "T10n0309_002:0976c28": "與九根共相牽連。復次無明更樂自為體時，",
    "T10n0309_002:0976c29": "亦與六根共相連綴。非明非無明更樂自作",
    "T10n0309_002:0977a01": "體時，與十一根而共牽連。愛欲更樂亦與四",
    "T10n0309_002:0977a02": "根共相牽連，恚更樂復與四根共相牽連。樂",
    "T10n0309_002:0977a03": "痛更樂與二根為體，與九根共相牽連。苦痛",
    "T10n0309_002:0977a04": "更樂二根為體，復與六根共相牽連。無苦無",
    "T10n0309_002:0977a05": "樂痛更樂與一根為體，爾時復與無根共相",
    "T10n0309_002:0977a06": "牽連。復次菩薩眼更樂自為體時，與九根共",
    "T10n0309_002:0977a07": "相牽連，耳鼻舌身亦復如是。意更樂與五根",
    "T10n0309_002:0977a08": "為體，是時與八根共相牽連。色更樂與二根為",
    "T10n0309_002:0977a09": "體，便與五根共相牽連。聲更樂與三根為",
    "T10n0309_002:0977a10": "體，爾時便與八根共相牽連。復次菩薩亦當",
    "T10n0309_002:0977a11": "思惟，香更樂與六更樂為體，爾時便與九根",
    "T10n0309_002:0977a12": "共相牽連。設味更樂與二根為體，是時便與",
    "T10n0309_002:0977a13": "十一根共相牽連。或時細滑更樂與一根為",
    "T10n0309_002:0977a14": "體，便與八根共相牽連。菩薩復當觀知，法更",
    "T10n0309_002:0977a15": "樂與十九根為體，便與十三更樂共相牽連。",
    "T10n0309_002:0977a16": "假使菩薩思惟挍計，除去貪著不造更樂，便",
    "T10n0309_002:0977a17": "能充滿一切諸願，以金色光相好嚴身，光曜",
    "T10n0309_002:0977a18": "普照靡不周遍，深解諸法悉為空寂，曉知法",
    "T10n0309_002:0977a19": "本亦無有法亦無非法。所以者何？其無法者，",
    "T10n0309_002:0977a20": "則無所生亦無所滅，而為說法不見所說，非",
    "T10n0309_002:0977a21": "真實法，假號言耳。內有六受外有六入，五陰",
    "T10n0309_002:0977a22": "諸種及一切入，斯皆虛寂皆悉假號，分別章",
    "T10n0309_002:0977a23": "句及一切法，以真諦觀亦無五陰、四大諸種，",
    "T10n0309_002:0977a24": "及二十二更樂之本無有斷滅，亦無是常非",
    "T10n0309_002:0977a25": "常，亦無堅固是，謂名曰諸法無言。一切諸法",
    "T10n0309_002:0977a26": "本末清淨，皆空皆寂無有其名，一切法性及",
    "T10n0309_002:0977a27": "與名號，皆亦自然悉無所有，是諸佛教亦復",
    "T10n0309_002:0977a28": "如是。普當修習無處所法，何謂修習無處所",
    "T10n0309_002:0977a29": "法？謂習憺怕悉無所生，修於無欲行真諦法，",
    "T10n0309_002:0977b01": "習學本無而行法界，亦習本際了知悉空，一",
    "T10n0309_002:0977b02": "切諸法皆無所住，無所習行無行不行。「如是，",
    "T10n0309_002:0977b03": "最勝！六住菩薩解諸法空，復當修習威儀",
    "T10n0309_002:0977b04": "禮節，不取當來已捨過去，不念現在亦無我",
    "T10n0309_002:0977b05": "所，無所受取亦不有主，復無被服不可覩見，",
    "T10n0309_002:0977b06": "為究竟空故無有盡，設有文字亦假號耳。其",
    "T10n0309_002:0977b07": "無盡者則無所生，以其本淨志意憺怕亦",
    "T10n0309_002:0977b08": "無出生，當離所生及無所生。已所習學亦無",
    "T10n0309_002:0977b09": "聲響，不見進趣亦無退者，推尋邊幅則無有",
    "T10n0309_002:0977b10": "底，亦不無底不起不滅，是則名曰達於本空。",
    "T10n0309_002:0977b11": "講宣平等亦無想念，無近無遠亦無足跡，是",
    "T10n0309_002:0977b12": "謂為習。所言習者，入於法律，一切諸法假",
    "T10n0309_002:0977b13": "有號耳，亦無來往周旋之處，無得無失無聞",
    "T10n0309_002:0977b14": "無見，是謂常在住於法界。其能奉行如是法",
    "T10n0309_002:0977b15": "者，是名為習。云何為法？所言法者，法不念法",
    "T10n0309_002:0977b16": "亦不毀敗，復不恐難無有希望，設無希望亦",
    "T10n0309_002:0977b17": "不想報，若不念報則除一切望想之累，不遲",
    "T10n0309_002:0977b18": "當來不住現在不憶過去，如是行者便能具",
    "T10n0309_002:0977b19": "足等於三世；三世等者則無言說，不用住故",
    "T10n0309_002:0977b20": "而度眾生。最勝！當知，如來出現演此言教，使",
    "T10n0309_002:0977b21": "眾生類得度彼岸，有佛無佛法性常住，法界",
    "T10n0309_002:0977b22": "自然亦不變易，法界住者是謂寂然。復以何",
    "T10n0309_002:0977b23": "故法界自然？以無吾我故曰自然。或時菩薩",
    "T10n0309_002:0977b24": "計是我所，自謂有身意所專著，受五陰形觀",
    "T10n0309_002:0977b25": "見因緣，名色思想周旋處所，言辭往來依猗",
    "T10n0309_002:0977b26": "識知，名號假設心中稱量，觀察本末四大諸",
    "T10n0309_002:0977b27": "入，是時菩薩復作是念：『我當勸進度三界人，",
    "T10n0309_002:0977b28": "當使捐捨淫怒癡病，修習道教入三脫門。』若",
    "T10n0309_002:0977b29": "復思惟：『使眾生等到於道迹，至成羅漢得四",
    "T10n0309_002:0977c01": "果證。』或復思念，意止意斷、神足根力、七覺八",
    "T10n0309_002:0977c02": "道、空無想願、四諦真如滅於塵勞，有是思想",
    "T10n0309_002:0977c03": "內於眾生為眷屬者，則於法界而有缺減。六",
    "T10n0309_002:0977c04": "住菩薩，以是遠離，不與緣覺聲聞之心，行菩",
    "T10n0309_002:0977c05": "薩業大乘之誓，發大弘蓋曠大之意，心自",
    "T10n0309_002:0977c06": "念言：『若我作佛務求道慧，於百千行使不耗",
    "T10n0309_002:0977c07": "減。我當布施捨乎慳悋施以法財；淨其禁戒",
    "T10n0309_002:0977c08": "斷除瑕穢謹慎守行；建立忍辱刈去瞋恚體",
    "T10n0309_002:0977c09": "行柔和；若修精進，護懈怠垢，勤力遵修初",
    "T10n0309_002:0977c10": "不棄捨；若處閑居修於正受，意不亂轉逮得",
    "T10n0309_002:0977c11": "一心，從三昧起奉行其義，六度無極開化眾",
    "T10n0309_002:0977c12": "生，以求佛道。』欲成道果要由六住成等正覺",
    "T10n0309_002:0977c13": "降伏眾魔，轉無上法度脫人民，以佛永寂而",
    "T10n0309_002:0977c14": "滅度之，究盡聖慧學治住地，宣暢如來十力",
    "T10n0309_002:0977c15": "之業，十八殊勝不共之法、四無所畏，分別辯",
    "T10n0309_002:0977c16": "才通達無礙，亦不想求，於色無色無所貪慕，",
    "T10n0309_002:0977c17": "應這前人分別五陰無所起滅，生老死苦",
    "T10n0309_002:0977c18": "是惱之相識解空者，是謂苦諦。曉知五陰",
    "T10n0309_002:0977c19": "所從緣起，所見萬物皆有想求，別了其意而",
    "T10n0309_002:0977c20": "無是非，雖不求者亦不永忘，是謂習諦。不",
    "T10n0309_002:0977c21": "與去來今現在事而俱同塵，亦不住中有僥",
    "T10n0309_002:0977c22": "倖心，悉知消滅而無所有，是謂盡諦。欲致道",
    "T10n0309_002:0977c23": "者了苦習盡，以八十四聖所尊重神達之",
    "T10n0309_002:0977c24": "智，除去緣縛猶豫結網，是謂盡諦。分別四諦",
    "T10n0309_002:0977c25": "一切所現，善惡苦樂心知世間，悉了本末不",
    "T10n0309_002:0977c26": "以為求，雖不求望不取其證，是謂菩薩行於",
    "T10n0309_002:0977c27": "道諦。解了身空寂滅不起，亦無殃釁亦不除",
    "T10n0309_002:0977c28": "罪，無取無捨復無斷壞，無身不身不見施設",
    "T10n0309_002:0977c29": "有造作者，不在彼此亦無中間。「如是，最勝！上",
    "T10n0309_002:0978a01": "位菩薩常當思惟，除二十二更樂之本相連",
    "T10n0309_002:0978a02": "之殃，乃能修習崇菩薩業。是謂，最勝！上位菩",
    "T10n0309_002:0978a03": "薩於六住中而淨其行。」",
    "T10n0309_002:0978a04": "7 廣受品廣受品第七",
    "T10n0309_002:0978a05": "爾時最勝菩薩復白佛言：「云何阿毘婆帝菩",
    "T10n0309_002:0978a06": "薩於七住地而淨其行？」佛告最勝：「菩薩常當",
    "T10n0309_002:0978a07": "於七住中，必報施勞終果其願，去離計著不",
    "T10n0309_002:0978a08": "見有我，雖度眾生不見有度，亦復不見我人",
    "T10n0309_002:0978a09": "壽命，斷滅計常十八本持諸入之性，遠諸衰",
    "T10n0309_002:0978a10": "入顛倒之想，亦不願求欲生三界。常欲親附",
    "T10n0309_002:0978a11": "依佛法眾，戒念天施空無想願，亦復不見有",
    "T10n0309_002:0978a12": "入道者。雖知有空無想之證，知而不處不入",
    "T10n0309_002:0978a13": "其境，慧過無願身口意淨，悲念一切眾生之",
    "T10n0309_002:0978a14": "類復不自念，哀愍眾生等視諸法，斯空無主",
    "T10n0309_002:0978a15": "亦無所入，欲為導御勿為貢高，無所生忍報",
    "T10n0309_002:0978a16": "應之果，一道教授不猗名色，永離邪業而無",
    "T10n0309_002:0978a17": "所著。求想知滅而不迴轉，自調其意慧無所",
    "T10n0309_002:0978a18": "礙，永去三塗不染於欲。菩薩所說建立應時，",
    "T10n0309_002:0978a19": "出入進退不失儀容，一切妄想貪求之意永",
    "T10n0309_002:0978a20": "不生念。諸所受取審諦安詳，散所施設無有",
    "T10n0309_002:0978a21": "錯誤，亦無此心懷勝負意。常當思惟寂然之",
    "T10n0309_002:0978a22": "法，其寂然者，斯乃名曰不退轉法。諸佛嘉",
    "T10n0309_002:0978a23": "歎而授名號，乃得稱為無所生慧。所以者何？",
    "T10n0309_002:0978a24": "於一切法亦無有心，其無心者則無所生，無",
    "T10n0309_002:0978a25": "所生者是則堅固不退轉地。又初發意菩薩",
    "T10n0309_002:0978a26": "心者，牢固其志，常當守護弘誓之心，猶若金",
    "T10n0309_002:0978a27": "剛不可沮壞，遊於無量生死之難，一切所有",
    "T10n0309_002:0978a28": "施無希望。常有等心加於眾生，我皆當度一",
    "T10n0309_002:0978a29": "切萌類，以佛無為而滅度之，雖度眾生亦無",
    "T10n0309_002:0978b01": "有人至無為者。解一切法斯無所生，分別曉",
    "T10n0309_002:0978b02": "了一切諸法，常加精進無所遺漏，其慧普入",
    "T10n0309_002:0978b03": "靡所不達，具一切智了入妙門，諸所愛重無",
    "T10n0309_002:0978b04": "有增減，以無貪悋斷諸妄見。阿惟越致雖在",
    "T10n0309_002:0978b05": "三界不起眾想，若起想著便在邊際。在邊際",
    "T10n0309_002:0978b06": "者，計於吾我猗其所施，願及一切蒙勸助",
    "T10n0309_002:0978b07": "福，作是施者，便有三礙我人想施，流轉生死",
    "T10n0309_002:0978b08": "纏綿在俗，終不能得度世之道。「最勝！當知，於",
    "T10n0309_002:0978b09": "是菩薩若惠施時不著吾我，不見受者而有",
    "T10n0309_002:0978b10": "所取，設有所施未曾望想而求報應，菩薩所",
    "T10n0309_002:0978b11": "施勸助一切，用求無上正真之道。平等三世",
    "T10n0309_002:0978b12": "無去來今，了一法身不處生死不止滅度，教",
    "T10n0309_002:0978b13": "化一切悉無所住，柔和心性愍哀諸厄，等心",
    "T10n0309_002:0978b14": "廣濟一切眾生。親善知識諮承未及，習求經",
    "T10n0309_002:0978b15": "籍用寤疑結，數念捨家不慕居業，解了相好",
    "T10n0309_002:0978b16": "達之無形，等觀諸法明悉解正，無所從生宣",
    "T10n0309_002:0978b17": "暢一品。蠲除眾念去諸亂想，捨諸邪見滅塵",
    "T10n0309_002:0978b18": "勞穢，寂然審諦其心調和，志不懷害不隨染",
    "T10n0309_002:0978b19": "污。若入此地在其處者，乃當名曰號不退轉。",
    "T10n0309_002:0978b20": "一心入眾，恒以神通而開化之，解諸佛土空",
    "T10n0309_002:0978b21": "無所有，普悉逮致究竟之處，具足曉了眾生",
    "T10n0309_002:0978b22": "根源，隨其所好而為示現。「最勝！當知，七住",
    "T10n0309_002:0978b23": "菩薩精進勇猛如幻三昧常現在前，隨彼眾",
    "T10n0309_002:0978b24": "生心意所趣而度脫之，或入五道逐而救護，",
    "T10n0309_002:0978b25": "不捨本願從其本誓輒得成就，識別種種言",
    "T10n0309_002:0978b26": "辭所說，尋以辯才報前音響則為說法，先達",
    "T10n0309_002:0978b27": "了知命根所趣，至欲成道坐佛樹下，莊嚴道",
    "T10n0309_002:0978b28": "場功勳具足，通諸佛法靡不周悉。菩薩恒當",
    "T10n0309_002:0978b29": "思惟退不退轉，極妙之法悉達諸觀，了其邊",
    "T10n0309_002:0978c01": "際而無處所，亦無有終亦無有生。菩薩思惟",
    "T10n0309_002:0978c02": "不退智忍，明知諸法聚散堅強，永使滅度。不",
    "T10n0309_002:0978c03": "退智忍，雖處放逸了於諸法，而無馳騁。不退",
    "T10n0309_002:0978c04": "智忍，復在諸法解知五陰起無所起。不退忍",
    "T10n0309_002:0978c05": "者，解一切法無有音聲，所謂無響亦無往還；",
    "T10n0309_002:0978c06": "不退智者，存於諸法具足眾妙，六度無極周",
    "T10n0309_002:0978c07": "遍虛空而無缺減。不退忍者，雖在諸法無來",
    "T10n0309_002:0978c08": "無去，立坐臥寐無應不應；不退智者，法性",
    "T10n0309_002:0978c09": "常住住無所住，亦無窠窟有其處所。不退忍",
    "T10n0309_002:0978c10": "者，悉於諸法無尊無卑無高無下；不退智者，",
    "T10n0309_002:0978c11": "於一切法捨離斷滅計有常心。不退忍者，皆",
    "T10n0309_002:0978c12": "由眾苦而生恐懼，當知本空亦無處所；不退",
    "T10n0309_002:0978c13": "智者，於一切法去諸覆蓋，普遍如空捨除六",
    "T10n0309_002:0978c14": "事。不退忍者，復於諸法消化塵垢不念不忘；",
    "T10n0309_002:0978c15": "不退智者，一切諸法無應不應亦無合散，雖",
    "T10n0309_002:0978c16": "遊諸法蠲除塵勞永使無餘。不退忍者，因從",
    "T10n0309_002:0978c17": "其慧行無所習，悉無知者亦無不知無思無",
    "T10n0309_002:0978c18": "見；不退智者，諸法無動無能搖者，澹泊寂然",
    "T10n0309_002:0978c19": "亦無想念。不退忍者，諸法磨滅無有退轉，皆",
    "T10n0309_002:0978c20": "悉滅盡不可摸則；不退智者，於一切法本末",
    "T10n0309_002:0978c21": "無住性自如空。不退忍者，一切諸法皆在幽",
    "T10n0309_002:0978c22": "隱靜漠之地，所至無礙亦無患難；不退智",
    "T10n0309_002:0978c23": "者，法界性住常以隨時興顯諸法。不退忍者，",
    "T10n0309_002:0978c24": "一切諸法悉為空寂，不念不捨無著不著；不",
    "T10n0309_002:0978c25": "退智者，乘載諸法令度彼岸，不見彼此有度",
    "T10n0309_002:0978c26": "無度。不退忍者，不念諸法生老病死諸入憂",
    "T10n0309_002:0978c27": "惱；不退智者，攝取諸法而不可得，志在深",
    "T10n0309_002:0978c28": "妙獲六度法。不退忍者，計於諸法以離垢穢",
    "T10n0309_002:0978c29": "本末無瑕；不退智者，於一切法奉修平等亦",
    "T10n0309_002:0979a01": "不有轉。不退忍者，不見諸法種性所造了知",
    "T10n0309_002:0979a02": "為一；不退智者，於一切法亦無所求不懷憂",
    "T10n0309_002:0979a03": "慼。不退忍者，亦由諸法共相發起，無有中息",
    "T10n0309_002:0979a04": "而懷懈怠墮在邊際；不退智者，曉了本無無",
    "T10n0309_002:0979a05": "進無退亦無若干。不退忍者，斷除諸法所歸",
    "T10n0309_002:0979a06": "音響，皆悉虛空不見相貌，不捨本無法性自",
    "T10n0309_002:0979a07": "爾；不退智者，於一切法無有罣礙，無去無",
    "T10n0309_002:0979a08": "來無著無脫亦無所生。不退忍者，除諸穢惡",
    "T10n0309_002:0979a09": "行甚清淨；不退智者，宣暢諸法調定眾智，降",
    "T10n0309_002:0979a10": "伏縛著使興道心。不退忍者，悉度諸法輕慢",
    "T10n0309_002:0979a11": "之輩，乃至恩愛報應之緣；不退智者，一切諸",
    "T10n0309_002:0979a12": "法以離名句，其名本無無得無失。不退忍者，",
    "T10n0309_002:0979a13": "普使諸法無放無取不沒不生；不退智者，去",
    "T10n0309_002:0979a14": "心貪著究竟本末亦無增減；不退智者，為法",
    "T10n0309_002:0979a15": "根本出生殊勝獨步三界。不退忍者，思惟苦",
    "T10n0309_002:0979a16": "本退尋分別知所從來；不退智者，分別根門",
    "T10n0309_002:0979a17": "意識因緣。不退忍者，菩薩要誓終不差違；不",
    "T10n0309_002:0979a18": "退智者，不以今身更受胎分恒當化生。不退",
    "T10n0309_002:0979a19": "忍者，思惟陰入諸種興衰持入陰性；不退智",
    "T10n0309_002:0979a20": "者，分別身中起不淨觀，從頭至足無可貪者。",
    "T10n0309_002:0979a21": "「最勝！菩薩常當思惟分別了知，初發起學菩",
    "T10n0309_002:0979a22": "薩心者，以不退忍觀了七本，亦不生滅著斷",
    "T10n0309_002:0979a23": "之名。七住菩薩復當思惟賢聖八本，皆悉",
    "T10n0309_002:0979a24": "不見生滅著斷。設使最勝！隨所受生在彼挍",
    "T10n0309_002:0979a25": "計，若生色界，五地十六四三二一，在下位者",
    "T10n0309_002:0979a26": "正有七本。亦當思惟，無形界中復有十一，了",
    "T10n0309_002:0979a27": "知空寂。阿惟越致以能成辦苦忍苦智，習盡",
    "T10n0309_002:0979a28": "道忍及賢聖智，亦當分別八玄通忍，除五十",
    "T10n0309_002:0979a29": "二無明之漏。七住菩薩常念依初禪行六聖",
    "T10n0309_002:0979b01": "智，修二三昧及三梵堂緣於喜根，設依中禪",
    "T10n0309_002:0979b02": "而不取證，當修七智無覺有觀，心行守護空",
    "T10n0309_002:0979b03": "無想願。假使菩薩因彼二禪思惟八慧，無覺",
    "T10n0309_002:0979b04": "觀喜空無想願亦不受證。若復菩薩復念三",
    "T10n0309_002:0979b05": "禪，分別十慧不念覺觀，空無想願快樂自",
    "T10n0309_002:0979b06": "娛。是時菩薩於四禪中，復當分別十六聖智，",
    "T10n0309_002:0979b07": "亦無覺觀行三梵堂等，守護其意而不漏",
    "T10n0309_002:0979b08": "失。其能入此菩薩寶藏，行於智忍解無瘡病，",
    "T10n0309_002:0979b09": "不為五十二漏之所繫著，分別諸法次地所",
    "T10n0309_002:0979b10": "趣，逮得聖慧不退轉法。假使菩薩修行十六",
    "T10n0309_002:0979b11": "殊勝之智，終不懷抱狐疑邪見，則能消除一",
    "T10n0309_002:0979b12": "切眾結，其心堅強而不怯弱，意念牢固亦不",
    "T10n0309_002:0979b13": "昏妄，獨步三界無所忌難，志若金剛終無羸",
    "T10n0309_002:0979b14": "劣，心常慚愧羞恥不及，意能照鑒靡不通達，",
    "T10n0309_002:0979b15": "智如玄明莫不蒙曜，辯才言辭終不有滯，逮",
    "T10n0309_002:0979b16": "致總持未曾忽失，所為決了不懷沈吟，所在",
    "T10n0309_002:0979b17": "遊居輒行佛業，所造平等意無增減，言常柔",
    "T10n0309_002:0979b18": "軟不傷於人，性不卒暴審諦安詳，知人志趣",
    "T10n0309_002:0979b19": "輒為說法，分別五陰剖判諸入，曉了諸法靡",
    "T10n0309_002:0979b20": "不備悉，遙覩三世報應因緣，知人心念而為",
    "T10n0309_002:0979b21": "說法，是處非處善惡果報，慧心甚深亦無邊",
    "T10n0309_002:0979b22": "畔，明解善權隨時適化，知時進止出入行步",
    "T10n0309_002:0979b23": "識別可否，威儀禮節初不失宜，所可遊居興",
    "T10n0309_002:0979b24": "發無上正真道意。「如是，最勝！菩薩大士在在",
    "T10n0309_002:0979b25": "處處，說法度人令成道果，棄捨眾難使獲永",
    "T10n0309_002:0979b26": "安，終不生於八不閑處，所遊國界而得自在，",
    "T10n0309_002:0979b27": "聞其所說輒得度脫，其有承受奉其言教，尋",
    "T10n0309_002:0979b28": "便逮致不退轉法，曉了空慧無所從生，便成",
    "T10n0309_002:0979b29": "無上正真之道。菩薩常當施權方便，亦不自",
    "T10n0309_002:0979c01": "念，吾今以能降伏色想，本我求願今日已果，",
    "T10n0309_002:0979c02": "不生小心而隨取證，是謂菩薩無有退轉。分",
    "T10n0309_002:0979c03": "別十二因緣之法，皆由無明便致生死，尋其",
    "T10n0309_002:0979c04": "所生求不可見亦不可觀，亦非有相亦非無",
    "T10n0309_002:0979c05": "相，非不有相非不無相。達知如斯因緣之本，",
    "T10n0309_002:0979c06": "不見所行有正無正及上中下，亦復不見罪",
    "T10n0309_002:0979c07": "福報應造不善行，解了諸法悉無所生，修諸",
    "T10n0309_002:0979c08": "法本不見合散，是乃名曰因緣所起。假使無",
    "T10n0309_002:0979c09": "緣便無憂患，言無患者，無明行滅則無老死",
    "T10n0309_002:0979c10": "憂悲苦惱。通達識知別十二法，一切有因。諸",
    "T10n0309_002:0979c11": "法名號因緣合散，非我無我非彼無彼，亦復",
    "T10n0309_002:0979c12": "不見我人壽命生老無常。不見所入復非有",
    "T10n0309_002:0979c13": "入，達知識入悉無所入，如是入者則了一切",
    "T10n0309_002:0979c14": "退不退法。「是謂，最勝！不退大士若欲具足一",
    "T10n0309_002:0979c15": "切法者，當了無常苦空非身，雖知虛寂用",
    "T10n0309_002:0979c16": "眾生故而不取證。菩薩行淨不著有為，眾生",
    "T10n0309_002:0979c17": "根深不盡有為，解十二緣斯有為法，菩薩導",
    "T10n0309_002:0979c18": "引使了無為。菩薩雖處無為境界，行空無想",
    "T10n0309_002:0979c19": "無願之法，不住無為而取其證。了知無常為",
    "T10n0309_002:0979c20": "磨滅法，修行功德不懷疲極，觀彼受生眾苦",
    "T10n0309_002:0979c21": "之元，護彼眾生而自省察。觀諸法滅亦不究",
    "T10n0309_002:0979c22": "竟，觀痛意法尋無處所，觀無所生不見所生，",
    "T10n0309_002:0979c23": "觀念眾生為彼重任，觀漏無漏不滅三界，行",
    "T10n0309_002:0979c24": "四等心愍彼後學，意存無著不捨弟子緣覺",
    "T10n0309_002:0979c25": "之道。「如是，最勝！菩薩清淨意志審諦，隨人所",
    "T10n0309_002:0979c26": "好而為示現，應適眾生終無有損得一切願。",
    "T10n0309_002:0979c27": "以功德慧其心鮮潔，眼所視色索之了無，習",
    "T10n0309_002:0979c28": "行忍辱不興亂想，其有罵詈瞋恚向者，唯",
    "T10n0309_002:0979c29": "念其法。解內外空而無所有，亦不起疑而限",
    "T10n0309_002:0980a01": "於空。不自見身及與他人。所以者何？阿惟",
    "T10n0309_002:0980a02": "越致從索手脚歡喜與之，設復求頭其心倍",
    "T10n0309_002:0980a03": "悅，不逆前人無所貪惜，求妻子者即持施與",
    "T10n0309_002:0980a04": "心無變異。所說章句唯務無上正真之道，不",
    "T10n0309_002:0980a05": "大慇懃勸進於人。作金輪王帝釋梵天，為一",
    "T10n0309_002:0980a06": "切人說微妙法，發心起學為菩薩道，神通遊",
    "T10n0309_002:0980a07": "行見十方佛，禮事供養諸佛世尊。正使三千",
    "T10n0309_002:0980a08": "大千剎土滿其中寶，心終不興想著之心，一",
    "T10n0309_002:0980a09": "切所有視無所有，亦復不念是我所有，意悉",
    "T10n0309_002:0980a10": "清淨不想色求。用一法身不可見故，視一切",
    "T10n0309_002:0980a11": "人如法界住，逮得道眼神足備具。以得慧眼，",
    "T10n0309_002:0980a12": "便知所有都無所有，漸解如爾真際法性，便",
    "T10n0309_002:0980a13": "獲佛眼十八法本，分別法眼通達無礙，具足",
    "T10n0309_002:0980a14": "十力執持弘誓，便至無為不死之境。「最勝！當",
    "T10n0309_002:0980a15": "知！其所修行如一切智，習行所住故無所住，",
    "T10n0309_002:0980a16": "解了此住住無所住學亦無學。菩薩常念空",
    "T10n0309_002:0980a17": "寂之法，諸法隨順而無返逆，不以隨順而在",
    "T10n0309_002:0980a18": "平正，不以返逆而隨邊際，復不習邪墮",
    "T10n0309_002:0980a19": "於魔界，亦不學正僥倖大乘。所以然者，不棄",
    "T10n0309_002:0980a20": "捨法牢固之要，以不捨法則不犯非，以自知",
    "T10n0309_002:0980a21": "者無所復作，便能專心制持五陰，使不流馳",
    "T10n0309_002:0980a22": "便度魔界，無能中道弊菩薩心。」",
    "T10n0309_002:0980a23": "爾時最勝白世尊言：「云何不退轉菩薩住無",
    "T10n0309_002:0980a24": "所住學亦無學？」",
    "T10n0309_002:0980a25": "佛告最勝：「七住菩薩住於三界，不染三界亦",
    "T10n0309_002:0980a26": "無所習。不習學者是謂為內，不求習者是謂",
    "T10n0309_002:0980a27": "為外。雖習於外不隨弟子，觀無所學亦非緣",
    "T10n0309_002:0980a28": "學。所謂習者，生死所學菩薩所修，謂學無",
    "T10n0309_002:0980a29": "知，習無所習學無所學，習是名色習是因緣，",
    "T10n0309_002:0980b01": "習謂我見習者是愛，習是我所亦非我所，習",
    "T10n0309_002:0980b02": "者雖貪學習布施，習雖犯戒學習護戒，復不",
    "T10n0309_002:0980b03": "於戒而自貢高，習亦恚相學習忍辱，習為懈",
    "T10n0309_002:0980b04": "怠學習精進，習為亂想學習一意，習者無明",
    "T10n0309_002:0980b05": "學習智慧，習無果報學習功德，習為俗業學",
    "T10n0309_002:0980b06": "習於道，習謂無脫學習得度。如是，最勝！七住",
    "T10n0309_002:0980b07": "菩薩習無所習學無所學，至無極慧，一切諸",
    "T10n0309_002:0980b08": "法不見得失，亦無所入亦無不入，不可以色",
    "T10n0309_002:0980b09": "計有所入，痛想行識亦復如是。不從法數而",
    "T10n0309_002:0980b10": "至有極，亦復不從非法之數，得至無極。求一",
    "T10n0309_002:0980b11": "切智，當如智住，不自念法言是我作，作解了",
    "T10n0309_002:0980b12": "者為一切智。菩薩欲求一切智者，當從四大",
    "T10n0309_002:0980b13": "造色中求。所以者何？計身則礙而受四生，不",
    "T10n0309_002:0980b14": "計身者則離愛欲。菩薩住者如智之住，以過",
    "T10n0309_002:0980b15": "諸界住無所住，不計有生不為生母，若見生",
    "T10n0309_002:0980b16": "者是皆非生，以知無生號無生慧，作是等者，",
    "T10n0309_002:0980b17": "是謂平等無極無限大乘之等。」佛說是時，十",
    "T10n0309_002:0980b18": "一那術百千天子，悉得無所從生法忍，七萬",
    "T10n0309_002:0980b19": "二千人皆發無上平等道意。",
    "T10n0309_002:0980b20": "爾時座上尊大聲聞，長老迦葉、舍利弗、摩",
    "T10n0309_002:0980b21": "訶目揵連、阿那律、離越、難頭婆羅、分耨文",
    "T10n0309_002:0980b22": "陀尼弗、空須菩提等，五百羅漢，即從坐起，",
    "T10n0309_002:0980b23": "齊整袈裟右膝著地，悉以頭面著佛足下，皆",
    "T10n0309_002:0980b24": "共同時舉聲悲號，哽噎哀感以手揮淚，前白",
    "T10n0309_002:0980b25": "佛言：「我等見淺永斷聖種，佛道深邃不蒙洗",
    "T10n0309_002:0980b26": "濯。若有男子女人下至凡夫，在三塗中欲求",
    "T10n0309_002:0980b27": "道者，當發尊意至成作佛。所以者何？如佛今",
    "T10n0309_002:0980b28": "日以百千法為吾等說，不能成就發菩薩意，",
    "T10n0309_002:0980b29": "私抱悔恨永無所及。今雖得道稱為羅漢，六",
    "T10n0309_002:0980c01": "通清徹德超三有，故不如本百千萬劫，作五",
    "T10n0309_002:0980c02": "逆罪入無擇獄，冀望罪滅會有出期，漸蒙解",
    "T10n0309_002:0980c03": "脫以至滅度，便得發意成菩薩道。今已根敗",
    "T10n0309_002:0980c04": "無益時遇。所以然者，以其燒燃菩薩種故，",
    "T10n0309_002:0980c05": "器以穿漏不復容止成菩薩道。飛行蠕動有",
    "T10n0309_002:0980c06": "形之類，一足二足至百千足，皆悉依地而得",
    "T10n0309_002:0980c07": "生活，食以甘美衣著軟細，群鳥飛空繫命在",
    "T10n0309_002:0980c08": "地，吾雖得道猶養四大，我與鳥獸有何差",
    "T10n0309_002:0980c09": "別？彼雖雜垢漸漸得免畜獸之形，種德不息",
    "T10n0309_002:0980c10": "成大乘跡，諸天及人皆蒙度脫，自怨鄙陋不",
    "T10n0309_002:0980c11": "及上尊，皆懷愁憂悔本所修。」時彼會中千七",
    "T10n0309_002:0980c12": "百人未踐跡者，先修聲聞緣覺之法，畢志堅",
    "T10n0309_002:0980c13": "固發無上心，即於座上逮得無所從生法忍，",
    "T10n0309_002:0980c14": "因其敷演六度大法，宣暢四諦苦習盡道四",
    "T10n0309_002:0980c15": "恩四等，訓誨一切令發道心。",
    "T10n0309_002:0980c16": "時舍利弗承佛威神，宣告來會諸菩薩等：「聽",
    "T10n0309_002:0980c17": "我曩昔在坏器時，或從一住進至五住，還復",
    "T10n0309_002:0980c18": "退墮而在初住，復從初住至五六住，如是經",
    "T10n0309_002:0980c19": "歷六十劫中，竟復不能到不退轉，所興即悔",
    "T10n0309_002:0980c20": "亦不究竟；設當持心如淨戒者，所願必得而",
    "T10n0309_002:0980c21": "不犯俗，以智慧法靡不照明。菩薩以住不退",
    "T10n0309_002:0980c22": "轉地，亦復不計施與不施，亦不見戒、忍辱、精",
    "T10n0309_002:0980c23": "進、一心、智慧，亦復不從欲、色、無色界法，亦復",
    "T10n0309_002:0980c24": "不從身口意行，於一切法皆無所著，悉如幻",
    "T10n0309_002:0980c25": "化野馬影響，所住本末而悉清淨，無有吾我",
    "T10n0309_002:0980c26": "壽命長短，不見道俗是非名號，亦不自念我",
    "T10n0309_002:0980c27": "當求是當不求是，無憂喜想無緣無作，亦無",
    "T10n0309_002:0980c28": "所生亦無所見亦無處所。作是學者，無欲怒",
    "T10n0309_002:0980c29": "癡無增減學，不墮惡趣有退轉心，欲成至佛",
    "T10n0309_002:0981a01": "當如是習。亦不作罪亦不作福，亦不有成亦",
    "T10n0309_002:0981a02": "不無成，不想無想，諸法悉等而無差特。」時舍",
    "T10n0309_002:0981a03": "利弗說是語時，復有無央數百千眾生，皆發",
    "T10n0309_002:0981a04": "無上正真道意。",
    "T10n0309_002:0981a05": "爾時最勝前白佛言：「云何一切諸法皆如幻",
    "T10n0309_002:0981a06": "化野馬乎？」佛告最勝：「譬若如化，來不見來去",
    "T10n0309_002:0981a07": "無處所，解知諸法亦復如是，無所從來無所",
    "T10n0309_002:0981a08": "從去，性自然住不見變易，諸法無作亦無造",
    "T10n0309_002:0981a09": "者。如來身者，一為化身，二為法身。夫法身者，",
    "T10n0309_002:0981a10": "不可覩見亦無形像。化身如是虛空無形。是",
    "T10n0309_002:0981a11": "謂，最勝！阿惟越致所修行本，在諸大眾能師",
    "T10n0309_002:0981a12": "子吼，行於空慧無能逮者，功勳純熟諸法清",
    "T10n0309_002:0981a13": "淨，無極深妙不可思議巍巍難量。如是，最勝！",
    "T10n0309_002:0981a14": "不退大士於七住中而淨其行。」",
    "T10n0309_002:0981a15": "十住斷結經卷第二"
}