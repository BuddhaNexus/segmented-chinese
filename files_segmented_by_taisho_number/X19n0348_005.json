{
    "X19n0348_005:0634c12": "維摩詰所說經無我疏卷第五",
    "X19n0348_005:0634c13": "天台山幽溪沙門　傳燈　著",
    "X19n0348_005:0634c14": "○三遣大迦葉尊者二。初如來勑遣。",
    "X19n0348_005:0634c15": "佛告大迦葉。汝行詣維摩詰問疾。",
    "X19n0348_005:0634c16": "○二尊者固辭四。初總辭不堪。",
    "X19n0348_005:0634c17": "迦葉白佛言。世尊。我不堪任詣彼問疾。",
    "X19n0348_005:0634c18": "○二釋其所以二。初敘其折事。",
    "X19n0348_005:0634c19": "所以者何。憶念我昔曾於貧里而行乞。",
    "X19n0348_005:0634c20": "○二敘其折辭二。初總折不等。",
    "X19n0348_005:0634c21": "時維摩詰。來謂我言。唯大迦葉。有慈悲心。而不能普。",
    "X19n0348_005:0634c22": "捨豪富從貧乞。",
    "X19n0348_005:0634c23": "肇公曰。迦葉以。貧人昔不植福。故生貧里。若今不",
    "X19n0348_005:0634c24": "積善。後復彌甚。愍其長苦。多就乞食。淨名以其捨",
    "X19n0348_005:0635a01": "富從貧。故譏其不普也。",
    "X19n0348_005:0635a02": "燈曰。更有因緣。以迦葉行頭陀苦行。惟慕麤糲。以",
    "X19n0348_005:0635a03": "御饑寒。故偏從貧里乞也。若今之所呵。則以前釋",
    "X19n0348_005:0635a04": "為正。",
    "X19n0348_005:0635a05": "○二別明平等四。初示以乞方四。初示等心行乞。",
    "X19n0348_005:0635a06": "迦葉。住平等法。應次行乞食。",
    "X19n0348_005:0635a07": "肇公曰。生死輪轉。貴賤無常。或今貧後富。或今富",
    "X19n0348_005:0635a08": "後貧。大而觀之。苦樂不異。是以凡住平等之為法。",
    "X19n0348_005:0635a09": "應次第行乞。不宜去富而就貧也。",
    "X19n0348_005:0635a10": "燈曰。住平等法者。即下示以不受而受。心行中道。",
    "X19n0348_005:0635a11": "皆所以住平等法也。",
    "X19n0348_005:0635a12": "○二示以不受而受。",
    "X19n0348_005:0635a13": "為不食故。應行乞食。為壞和合相故。應取揣食。為不",
    "X19n0348_005:0635a14": "受故。應受彼食。",
    "X19n0348_005:0635a15": "夫法性之身。量等虗空。固不須食。色身有待。故須",
    "X19n0348_005:0635a16": "行乞。觀身實相。即有待而本無有待。以無待視有",
    "X19n0348_005:0635a17": "待。雖乞食猶不食也。夫以無待視有待。則雖急若",
    "X19n0348_005:0635a18": "緩。雖存若亡。不以貪等為宗矣。什公曰。和合相。即",
    "X19n0348_005:0635a19": "揣食。即四種食之一。燈曰。揣食固以四大和合而",
    "X19n0348_005:0635a20": "為之相矣。身待此食。乃以外四大之和合。而資內",
    "X19n0348_005:0635a21": "四大之和合也。若觀身實相。則本無和合。本無和",
    "X19n0348_005:0635a22": "合。是壞和合義。如是取食。乃以不受以為之受。亦",
    "X19n0348_005:0635a23": "不以貪等為宗也。如是乞食。乃為不受故。而行乞",
    "X19n0348_005:0635a24": "食。不受之受。是為正受。於無可受中。吾故受之。故",
    "X19n0348_005:0635b01": "曰應受彼食。",
    "X19n0348_005:0635b02": "○三示不受之方二。初示總相。",
    "X19n0348_005:0635b03": "以空聚想。入於聚落。",
    "X19n0348_005:0635b04": "聚落。即鄉村也。說文云。落。居也。人所聚居。故謂村",
    "X19n0348_005:0635b05": "落屯落院落聚落。然又有內聚落。六根是也。外聚",
    "X19n0348_005:0635b06": "落。六塵是也。金光明空品云。是身虗偽。猶如空聚。",
    "X19n0348_005:0635b07": "六入村落。結賊所止。一切自住。各不相知。今云以",
    "X19n0348_005:0635b08": "空聚想。令觀內六入猶如空聚也。入於聚落。令觀",
    "X19n0348_005:0635b09": "外六塵猶如空聚也。此示不受而受之總相。若下",
    "X19n0348_005:0635b10": "文見色與盲等。方是別示。一一句中。皆兼二義。",
    "X19n0348_005:0635b11": "○二示別相。",
    "X19n0348_005:0635b12": "所見色與盲等。所聞聲與響等。所齅香與風等。所食",
    "X19n0348_005:0635b13": "味不分別。受諸觸如智證。知諸法如幻相。無自性。無",
    "X19n0348_005:0635b14": "他性。本自不然。今則無滅。",
    "X19n0348_005:0635b15": "此別示以空聚相入於聚落也。所見色。即聚落之",
    "X19n0348_005:0635b16": "一塵。與盲等。即空聚相之一根。下去倣此。既見色",
    "X19n0348_005:0635b17": "盲等。聞聲響等。齅香風等。食味不分別。受觸智證。",
    "X19n0348_005:0635b18": "知法幻相。則令於六塵諸法。以不受而受。皆歸於",
    "X19n0348_005:0635b19": "正受也。何則。葢入聚落乞食之時。必六根徧歷於",
    "X19n0348_005:0635b20": "六塵。苟不體達以空聚入於聚落。必起緣塵分別",
    "X19n0348_005:0635b21": "之心。乃以受而為受。皆歸於邪受。何足以稱真乞",
    "X19n0348_005:0635b22": "士哉。故令當入聚時。要須見色與盲等。夫有目之",
    "X19n0348_005:0635b23": "徒。固於色而起分別矣。盲不見色。何分別哉。然而",
    "X19n0348_005:0635b24": "非曰杜視聽。絕見聞。謂之見色與盲等。要當即見",
    "X19n0348_005:0635c01": "聞。而了達乎體虗。了達乎體虗。則眼不入色。而色",
    "X19n0348_005:0635c02": "亦不入乎眼。又能如楞嚴。所謂了達眼為性見覺",
    "X19n0348_005:0635c03": "明。覺精明見。色為性色真空。性空真色。一一清淨",
    "X19n0348_005:0635c04": "本然。周遍法界。尚何緣塵分別之有。而不歸於正",
    "X19n0348_005:0635c05": "受者哉。肇公曰。得漏盡智無生智。自證成道。舉身",
    "X19n0348_005:0635c06": "柔軟快樂。而不生著。身受諸觸。宜若此也。什公曰。",
    "X19n0348_005:0635c07": "指會成拳。故無自性。指亦如是。故無他性。生公曰。",
    "X19n0348_005:0635c08": "從他生故。無自性也。既無自性。豈有他性哉。然則",
    "X19n0348_005:0635c09": "本自不然。有何滅乎。故如幻。燈曰。亦應云無共性",
    "X19n0348_005:0635c10": "無無因性。文無者略。",
    "X19n0348_005:0635c11": "○四示以受之之方三。初示即邪而正。",
    "X19n0348_005:0635c12": "迦葉。若能不捨八邪入八解脫。",
    "X19n0348_005:0635c13": "○二示以邪相入正。",
    "X19n0348_005:0635c14": "以邪相入正法。",
    "X19n0348_005:0635c15": "○三示以回為敬由。",
    "X19n0348_005:0635c16": "以一食施一切。供養諸佛及眾賢聖。然後可食。",
    "X19n0348_005:0635c17": "法智尊者云。佛之與魔。相去幾何。邪之與正。有何",
    "X19n0348_005:0635c18": "欠剩。正以法無邪正。邪正由心。心邪則諸法皆邪。",
    "X19n0348_005:0635c19": "心正則諸法皆正。故曰以真智觀眾生。眾生皆玅。",
    "X19n0348_005:0635c20": "以妄想觀諸佛。佛亦成邪。葢邪正之法。有性焉相",
    "X19n0348_005:0635c21": "焉。苟緣相以求法。則邪正不能不以之而分塗。苟",
    "X19n0348_005:0635c22": "略相以觀性。則邪正不能不以之而合轍。今令不",
    "X19n0348_005:0635c23": "捨八邪以入解脫。即邪相以入正法者。本為飲光",
    "X19n0348_005:0635c24": "先事邪教後入正道。是乃棄邪以歸正。猶撥波以",
    "X19n0348_005:0636a01": "求水。非所謂圓頓之至道也。故居士諭之。俾其不",
    "X19n0348_005:0636a02": "捨八邪入八解脫。以邪相入正相。既能以是而入",
    "X19n0348_005:0636a03": "道。復能觀食皆法界。了食唯心。則七食皆法界。粒",
    "X19n0348_005:0636a04": "粟納須彌。以茲法界之食。施於一切饑餓眾生。亦",
    "X19n0348_005:0636a05": "以之供養諸佛及諸賢聖。此則自利利他。行願無",
    "X19n0348_005:0636a06": "盡。果能具如是行。然後可以食人之食。不空受乎",
    "X19n0348_005:0636a07": "施也。肇公曰。無閡施者。凡得食。要先作意施一切",
    "X19n0348_005:0636a08": "眾生。然後自食。若得法身。則能實充足一切。如後",
    "X19n0348_005:0636a09": "一鉢飯也。若未得法身。但作意等施。即是無閡法",
    "X19n0348_005:0636a10": "施。此亦先賢之格言。初學之貽謀也。",
    "X19n0348_005:0636a11": "○二結成功德四。初約所破結成中道功德。",
    "X19n0348_005:0636a12": "如是食者。非有煩惱。非離煩惱。",
    "X19n0348_005:0636a13": "肇公曰。有煩惱食。凡夫也。離煩惱食。二乘也。若能",
    "X19n0348_005:0636a14": "如上平等而食。則是法身之食。非有煩惱而食。非",
    "X19n0348_005:0636a15": "離煩惱而食也。",
    "X19n0348_005:0636a16": "燈曰。能觀食為法界。性是中道。故非即煩惱之有",
    "X19n0348_005:0636a17": "邊。非離煩惱之空邊。",
    "X19n0348_005:0636a18": "○二約所修結成中道功德。",
    "X19n0348_005:0636a19": "非入定意。非起定意。",
    "X19n0348_005:0636a20": "肇公曰。小乘入定則不食。食則不入定。法身大士",
    "X19n0348_005:0636a21": "終日食。而終日定。故無出入之名也。",
    "X19n0348_005:0636a22": "燈曰。法身雖然。而初心豈不然。應亦觀食法界。心",
    "X19n0348_005:0636a23": "心中道。能如是觀。則雖終日食。終日不食。雖不食",
    "X19n0348_005:0636a24": "而不妨乎食。",
    "X19n0348_005:0636b01": "○三約所住結成中道功德。",
    "X19n0348_005:0636b02": "非住世間。非住涅槃。",
    "X19n0348_005:0636b03": "肇公曰。欲言住世間。法身絕常俗。欲言住涅槃。現",
    "X19n0348_005:0636b04": "食同人欲。",
    "X19n0348_005:0636b05": "○四約福田結成中道功德。",
    "X19n0348_005:0636b06": "其有施者。無大福。無小福。不為益。不為損。",
    "X19n0348_005:0636b07": "以尋常有相言之。則所施之田。而有大小。能受施",
    "X19n0348_005:0636b08": "人。而有損益。今所乞食。乃以中道無相為宗。雙非",
    "X19n0348_005:0636b09": "乎二邊。正行乎中道。能施之者。苟了乎此。則雖施",
    "X19n0348_005:0636b10": "三寶。福不為大。雖施六道。福不為小。能受之者。有",
    "X19n0348_005:0636b11": "德不為益。無德不為損。以其皆能超之故也。",
    "X19n0348_005:0636b12": "○三結成佛果。",
    "X19n0348_005:0636b13": "是為正入佛道不依聲聞。",
    "X19n0348_005:0636b14": "佛果以中道為因。既具此因。則正入佛道。聲聞法",
    "X19n0348_005:0636b15": "中。不能有此。故曰不依。",
    "X19n0348_005:0636b16": "○四結成不空。",
    "X19n0348_005:0636b17": "迦葉。若如是食。為不空食人之施也。",
    "X19n0348_005:0636b18": "夫乞食之法。為益而不為損。是故不觀食空。益於",
    "X19n0348_005:0636b19": "有。非益於涅槃。不觀食假。益於涅槃。不益於菩薩",
    "X19n0348_005:0636b20": "道。不觀食中。益於二邊。不益於佛道。益於有。則沉",
    "X19n0348_005:0636b21": "淪乎生死。益於空假。則耽湎乎偏乘。惟行中道。則",
    "X19n0348_005:0636b22": "非益非損。不益之益。是為大益。故曰不空食人施。",
    "X19n0348_005:0636b23": "○三結成已益。",
    "X19n0348_005:0636b24": "時我世尊。聞說是語。得未曾有。即於一切菩薩。深起",
    "X19n0348_005:0636c01": "敬心。復作是念。斯有家名。辯才智慧乃能如是。其誰",
    "X19n0348_005:0636c02": "不發阿耨多羅三藐三菩提心。我從是來。不復勸人",
    "X19n0348_005:0636c03": "以聲聞辟支佛行。",
    "X19n0348_005:0636c04": "此正結飲光尊者。聞此大法。獲恥小慕大。得生酥",
    "X19n0348_005:0636c05": "益也。",
    "X19n0348_005:0636c06": "○四結成不堪。",
    "X19n0348_005:0636c07": "是故不任詣彼問疾。",
    "X19n0348_005:0636c08": "約教釋者。如為不食故應行乞食等。以通別圓三",
    "X19n0348_005:0636c09": "義消之。無所不可。如曰受諸觸如智證得漏盡智",
    "X19n0348_005:0636c10": "無生智。豈非三教破通惑果位而皆能之。若曰不",
    "X19n0348_005:0636c11": "捨八邪入八解脫。以邪相入正相。非有煩惱非離",
    "X19n0348_005:0636c12": "煩惱。自非圓頓。卒莫能通。",
    "X19n0348_005:0636c13": "觀心解者。夫眼以色為食。耳以聲為食。乃至身以",
    "X19n0348_005:0636c14": "觸為食。意以法為食。摶食為體。則五塵俱該。覽入",
    "X19n0348_005:0636c15": "內根。則為法塵。觀心即空。則見色與盲等。聞聲與",
    "X19n0348_005:0636c16": "響等。觀心即假。則以一食施一切供養諸佛及眾",
    "X19n0348_005:0636c17": "賢聖。然後可食也。觀心即中。則非有煩惱。非離煩",
    "X19n0348_005:0636c18": "惱。非入定意。非起定意。非住世間。非住涅槃。無大",
    "X19n0348_005:0636c19": "福。無小福。不為益。不為損也。",
    "X19n0348_005:0636c20": "○四遣須菩提尊者二。初如來勑遣。",
    "X19n0348_005:0636c21": "佛告須菩提。汝行詣維摩詰問疾。",
    "X19n0348_005:0636c22": "肇公曰。須菩提。秦言善吉。諸弟子中。解空第一也。",
    "X19n0348_005:0636c23": "○二尊者固辭三。初總辭不堪。",
    "X19n0348_005:0636c24": "須菩提白佛言。世尊。我不堪任詣彼問疾。",
    "X19n0348_005:0637a01": "○二釋其所以三。初敘其折事。",
    "X19n0348_005:0637a02": "所以者何。憶念我昔入其舍從乞食。時維摩詰取我",
    "X19n0348_005:0637a03": "鉢盛滿飯。",
    "X19n0348_005:0637a04": "生公曰。維摩迹在居士。有吝惜之嫌。若未與食而",
    "X19n0348_005:0637a05": "便詰之者。物或謂之然也。故先盛滿飯。而不授之。",
    "X19n0348_005:0637a06": "恐須菩根得鉢便去。不盡言論勢也。",
    "X19n0348_005:0637a07": "○二敘其折辭二。初總折示其平等。",
    "X19n0348_005:0637a08": "謂我言。唯須菩提。若能於食等者。諸法亦等。諸法等",
    "X19n0348_005:0637a09": "者。於食亦等。如是行乞。乃可取食。",
    "X19n0348_005:0637a10": "總示等心觀於法界也。葢世間萬法。皆以法界圓",
    "X19n0348_005:0637a11": "融不思議真如以為之體。正以真如具不變隨緣",
    "X19n0348_005:0637a12": "之能。故隨緣所造一切諸法。一一皆真如不變之",
    "X19n0348_005:0637a13": "體。一切依正。無非法界。故曰。剎海法界也。一塵亦",
    "X19n0348_005:0637a14": "法界也。既皆法界。有何一法不即法界。是則剎海",
    "X19n0348_005:0637a15": "法界不大。一塵法界不小。今維摩正示以法界之",
    "X19n0348_005:0637a16": "體。適當善吉乞食。即以食而示其法界。令觀食等",
    "X19n0348_005:0637a17": "以等諸法。故曰。於食等者諸法亦等。諸法等者於",
    "X19n0348_005:0637a18": "食亦等。如是行法界之乞。然後可以受法界之食",
    "X19n0348_005:0637a19": "也。此猶總示。下文乃示以法等。然此亦對善吉捨",
    "X19n0348_005:0637a20": "貧從富。心不平等之聖藥。譬如還丹九轉。以之治",
    "X19n0348_005:0637a21": "榮衛不調之微疴。善吉服之。宜其不惟可以愈病",
    "X19n0348_005:0637a22": "延年。將必因之以成大覺金仙也矣。",
    "X19n0348_005:0637a23": "○二別折示其平等三。初正示平等三。初約即逆",
    "X19n0348_005:0637a24": "而順示二。初約法而示二。初約三道即三德示。",
    "X19n0348_005:0637b01": "若須菩提。不斷婬怒癡。亦不與俱。不壞於身。而隨一",
    "X19n0348_005:0637b02": "相。不滅癡愛。起於明脫。以五逆相。而得解脫。亦不解",
    "X19n0348_005:0637b03": "不縛。",
    "X19n0348_005:0637b04": "不斷婬怒癡亦不與俱。不滅癡愛起於明脫。示惑",
    "X19n0348_005:0637b05": "道即般若也。不壞於身而隨一相。示苦道即法身",
    "X19n0348_005:0637b06": "也。以五逆相而得解脫。亦不解不縛。示業道即解",
    "X19n0348_005:0637b07": "脫也。總示中云。於食等者於法亦等。於法等者於",
    "X19n0348_005:0637b08": "食亦等之所以然。正在乎此。前不云乎。法界圓融",
    "X19n0348_005:0637b09": "不思議體。作我一念之心。亦復舉體作生作佛。作",
    "X19n0348_005:0637b10": "依作正。既全法界而作。有何一法不具諸法。雖然",
    "X19n0348_005:0637b11": "須知有性善焉。性惡焉。修善焉。修惡焉。性善性惡。",
    "X19n0348_005:0637b12": "真如不變之體也。修善修惡。真如隨緣之用也。始",
    "X19n0348_005:0637b13": "既不變以隨緣。終則隨緣而不變。經云婬怒癡。即",
    "X19n0348_005:0637b14": "修染也。身相與夫五逆相。修惡也。惟其能了修染",
    "X19n0348_005:0637b15": "即性染。修惡即性惡。性之染惡與彼性淨性善。體",
    "X19n0348_005:0637b16": "本融通。一而無二。但觀修惡即是性惡。而修惡之",
    "X19n0348_005:0637b17": "相。任運是道。此正示圓修行人不必斷九界婬怒",
    "X19n0348_005:0637b18": "癡之修染。以求佛界般若之性淨。故言之若此。而",
    "X19n0348_005:0637b19": "曰亦不與俱者。此又以法奪情也。葢曰。今云不斷",
    "X19n0348_005:0637b20": "三毒者。俾即染以觀染。猶即波以觀水。非曰因其",
    "X19n0348_005:0637b21": "婬怒癡修惡即性而乃恣行三毒以之為道。若然",
    "X19n0348_005:0637b22": "者。乃成三途之道。非所謂菩提之道也。今之學大",
    "X19n0348_005:0637b23": "乘語者。每執此言。而恣行貪欲。請觀斯語。無以情",
    "X19n0348_005:0637b24": "為法可也。或問曰。此修性善惡之言。為創自天台。",
    "X19n0348_005:0637c01": "為當亦出佛經。對曰。此原出佛經。惟南岳天台。深",
    "X19n0348_005:0637c02": "得其旨。以此詮於大乘止觀并法華玄義圓頓止",
    "X19n0348_005:0637c03": "觀之中。洎荊溪四明。又更深詳其說。若論契經所",
    "X19n0348_005:0637c04": "說。則華嚴法華楞嚴圓覺等經。備明此旨。欲盡其",
    "X19n0348_005:0637c05": "義。請觀余所撰性善惡論。則能深達根源。若夫欲",
    "X19n0348_005:0637c06": "知言義了然之所自。此又秉於涅槃之明文了義。",
    "X19n0348_005:0637c07": "故涅槃三十二云。或有佛性。闡提人有。善根人無。",
    "X19n0348_005:0637c08": "或有佛性。善根人有。闡提人無。復有佛性。二人俱",
    "X19n0348_005:0637c09": "有。復有佛性。二人俱無。初二句。言修染了因佛性",
    "X19n0348_005:0637c10": "修惡緣因佛性也。葢佛斷修染修惡盡。修善滿足。",
    "X19n0348_005:0637c11": "故此修染修惡佛性。佛善根人無也。次二句。言修",
    "X19n0348_005:0637c12": "淨了因修善緣因佛性也。葢闡提之人。斷修淨修",
    "X19n0348_005:0637c13": "善盡。修惡滿足。故此修淨修善佛性。闡提人無也。",
    "X19n0348_005:0637c14": "三二句。言性善性惡正因佛性也。葢佛雖斷修染",
    "X19n0348_005:0637c15": "修惡。而性染性惡不斷。闡提雖斷修淨修善盡。而",
    "X19n0348_005:0637c16": "性淨性善不斷。惟佛不斷性染性惡。故至果地。於",
    "X19n0348_005:0637c17": "惡自在。廣用性惡法門。化度眾生。闡提不斷性善。",
    "X19n0348_005:0637c18": "故後時還起修善。對治修惡。故涅槃後分。言闡提",
    "X19n0348_005:0637c19": "成佛義。葢本乎此也。四二句。言復有佛性二人俱",
    "X19n0348_005:0637c20": "無。此言不退性也。此中既然。下亦準此。",
    "X19n0348_005:0637c21": "○二約凡夫與聖人示二。初約諦示。",
    "X19n0348_005:0637c22": "不見四諦非不見諦。",
    "X19n0348_005:0637c23": "○二約人示。",
    "X19n0348_005:0637c24": "非得果。非不得果。非凡夫。非離凡夫法。非聖人。非不",
    "X19n0348_005:0638a01": "聖人。",
    "X19n0348_005:0638a02": "○三約成結。",
    "X19n0348_005:0638a03": "雖成就一切法而。離諸法相。",
    "X19n0348_005:0638a04": "四諦者。聖人破惑所見真空之理也。所謂凡夫有",
    "X19n0348_005:0638a05": "苦。而不見諦。聖人見苦。而有苦諦。凡夫有集。而不",
    "X19n0348_005:0638a06": "見諦。聖人見集。而有集諦等。然而若有四諦可見。",
    "X19n0348_005:0638a07": "非真見諦矣。若無真諦可見。又非聖人矣。惟不見",
    "X19n0348_005:0638a08": "而又未嘗不見。此稱聖人。所見之諦既然。能見之",
    "X19n0348_005:0638a09": "人亦爾。非見諦。故非得果。非不見諦。故非凡夫。夫",
    "X19n0348_005:0638a10": "聖人之所以謂之聖者。但去凡夫之情。非離凡夫",
    "X19n0348_005:0638a11": "之法。肇公有云。聖遠乎哉觸事而真。此亦知言也。",
    "X19n0348_005:0638a12": "非得果。故非聖人。非凡夫。故非不聖人。總而結之。",
    "X19n0348_005:0638a13": "秪雖成就一切法。而離諸法相。",
    "X19n0348_005:0638a14": "○二結成食等。",
    "X19n0348_005:0638a15": "乃可取食。",
    "X19n0348_005:0638a16": "前總示云。諸法等者於食亦等。正以乞士於一切",
    "X19n0348_005:0638a17": "諸法未能若此平等。故於所乞之食。亦未能等。果",
    "X19n0348_005:0638a18": "能如向之所云云者。則能於食亦等。乃可取食也。",
    "X19n0348_005:0638a19": "○二約即逆而逆示二。初約法而示二。初蕩其佛",
    "X19n0348_005:0638a20": "法二見。",
    "X19n0348_005:0638a21": "若須菩提。不見佛。不聞法。",
    "X19n0348_005:0638a22": "○二隨其六師而墮。",
    "X19n0348_005:0638a23": "彼外道六師。富蘭那迦葉。",
    "X19n0348_005:0638a24": "什公曰。迦葉母姓也。富蘭那字也。其人起邪見。謂",
    "X19n0348_005:0638b01": "一切法無所有。如虗空不生滅。起斷滅見。無君臣",
    "X19n0348_005:0638b02": "父子忠孝之道。燈曰。此與今之羅道何異。",
    "X19n0348_005:0638b03": "末伽梨拘賖梨子。",
    "X19n0348_005:0638b04": "什公曰。末伽梨字也。拘賖梨是其母也。其人起見",
    "X19n0348_005:0638b05": "云。眾生罪垢。無因無緣也。",
    "X19n0348_005:0638b06": "刪闍夜毗羅胝子。",
    "X19n0348_005:0638b07": "什公曰。刪闍夜字也。毗羅胝母名也。其人起見。謂",
    "X19n0348_005:0638b08": "要久經生死。彌歷劫數。然後自盡苦際也。肇公曰。",
    "X19n0348_005:0638b09": "其人謂道不須求。經生死劫數。苦盡自得。如轉縷",
    "X19n0348_005:0638b10": "丸於高山。縷盡自止。",
    "X19n0348_005:0638b11": "阿耆多翅舍欽婆羅。",
    "X19n0348_005:0638b12": "肇公曰。阿耆多翅舍字也。欽婆羅麤弊衣名也。其",
    "X19n0348_005:0638b13": "人著弊衣。自拔髦。五熱炙身。以苦行為道。謂今身",
    "X19n0348_005:0638b14": "併受苦。後身常樂者也。",
    "X19n0348_005:0638b15": "迦羅鳩馱迦旃延。",
    "X19n0348_005:0638b16": "什公曰。外道字也。其人應物起見。若人問言有耶。",
    "X19n0348_005:0638b17": "即答言有。問言無耶。答言無也。",
    "X19n0348_005:0638b18": "尼犍陀若提子等。",
    "X19n0348_005:0638b19": "什公曰。尼犍陀字也。若提母名也。其人起見。謂罪",
    "X19n0348_005:0638b20": "福苦樂。盡由前世。要當必償。今雖行道。不能中斷。",
    "X19n0348_005:0638b21": "此六師盡起邪見。裸形苦行。自稱一切智。大同而",
    "X19n0348_005:0638b22": "小異耳。凡有三種六師。合十八部。第一自稱一切",
    "X19n0348_005:0638b23": "智。第二得五通。第三誦四韋陀經。上所說六師。是",
    "X19n0348_005:0638b24": "第一部也。",
    "X19n0348_005:0638c01": "是汝之師。因其出家。彼師所墮。汝亦隨墮。",
    "X19n0348_005:0638c02": "○二結成食等。",
    "X19n0348_005:0638c03": "乃可取食。",
    "X19n0348_005:0638c04": "佛初說法。以佛法為正。以外道為邪者。令人返邪",
    "X19n0348_005:0638c05": "以歸正。有所適從也。至於圓修平等。則邪正等觀。",
    "X19n0348_005:0638c06": "邪正所以等觀者。悟諸法實相無是非是故也。夫",
    "X19n0348_005:0638c07": "觀法至於諸法實相無是非是。則一槩平等。無佛",
    "X19n0348_005:0638c08": "之可見。法之可聞。亦不見有六師之可捨。邪法之",
    "X19n0348_005:0638c09": "可破矣。尋常內典破外道之言。則以六師著邪之",
    "X19n0348_005:0638c10": "必墮者。今之圓頓。既觀平等。則六師既墮而須菩",
    "X19n0348_005:0638c11": "提不妨亦墮。葢未有因等而果不等者。故曰彼師",
    "X19n0348_005:0638c12": "所墮汝亦隨墮也。此皆約修惡即性惡。即惡而惡。",
    "X19n0348_005:0638c13": "即邪而邪。不必改移。言似逆而恒順。道惟大而智",
    "X19n0348_005:0638c14": "融。自非得言表之意者。鮮不惑亂顛倒也。昔維摩",
    "X19n0348_005:0638c15": "座主。將此義問於大珠和尚。珠曰。迷循六根。號為",
    "X19n0348_005:0638c16": "六師。心外求佛。名為外道。有物可施。不名福田。心",
    "X19n0348_005:0638c17": "生受供。墮三惡道。汝若謗於佛者。是不著佛求。毀",
    "X19n0348_005:0638c18": "於法者。是不著法求。不入眾數者。是不著僧求。終",
    "X19n0348_005:0638c19": "不得滅度。是智用現前。若如是解者。便得法喜禪",
    "X19n0348_005:0638c20": "悅之樂。又曰。不斷聲色是隨墮。以不明聲色。故隨",
    "X19n0348_005:0638c21": "處墮。須向聲色有出身之路。作麼生是聲色外一",
    "X19n0348_005:0638c22": "句。答。聲不是聲。色不是色。故曰不斷指掌。當指何",
    "X19n0348_005:0638c23": "掌也。又曰。不受食。是尊貴墮。須知是那邊得來這",
    "X19n0348_005:0638c24": "邊行履不虗。此位即墮尊貴矣。今謂大珠之言。猶",
    "X19n0348_005:0639a01": "是即逆而順示。未是即逆而逆示。與夫即逆住逆",
    "X19n0348_005:0639a02": "示。用之作觀心釋一途可也。約教頓示。未敢承命。",
    "X19n0348_005:0639a03": "○三約即逆住逆示二。初約法而示五。初以邪見",
    "X19n0348_005:0639a04": "正見槩其平等。",
    "X19n0348_005:0639a05": "若須菩提。入諸邪見。不到彼岸。",
    "X19n0348_005:0639a06": "夫六十二見為如來種。則邪見原非此岸。如來原",
    "X19n0348_005:0639a07": "非彼岸。即此而彼。即彼而此。又何必到彼岸以去",
    "X19n0348_005:0639a08": "邪見哉。",
    "X19n0348_005:0639a09": "○二以有難無難槩其平等。",
    "X19n0348_005:0639a10": "住於八難。不得無難。",
    "X19n0348_005:0639a11": "夫地獄難。如來於是而得離垢三昧。畜生難。如來",
    "X19n0348_005:0639a12": "於是而得不退三昧。餓鬼難。如來於是而得心樂",
    "X19n0348_005:0639a13": "三昧。北洲難。如來於是而得熱燄三昧。盲聾瘖瘂。",
    "X19n0348_005:0639a14": "世智辨聰。佛前佛後三難。如來於是得日光如幻",
    "X19n0348_005:0639a15": "月光三昧。無想天難。如來於是得虗空三昧。是故",
    "X19n0348_005:0639a16": "八難。彌可住之。又何必得無難然後入三昧哉。",
    "X19n0348_005:0639a17": "○三以煩惱菩提槩其平等。",
    "X19n0348_005:0639a18": "同於煩惱。離清淨法。",
    "X19n0348_005:0639a19": "夫煩惱即菩提。是則煩惱性即菩提性。又何必去",
    "X19n0348_005:0639a20": "煩惱之汙濁。以求菩提之清淨法哉。",
    "X19n0348_005:0639a21": "○四以正定不定槩其平等。",
    "X19n0348_005:0639a22": "汝得無諍三昧。一切眾生亦得是定。",
    "X19n0348_005:0639a23": "眾生為著於有。故於根塵萬法。能所角立。而對敵",
    "X19n0348_005:0639a24": "遘諍。善吉能解於空。則無對待。故其所得之定名",
    "X19n0348_005:0639b01": "為無諍。於此三昧。所證空平等理。則善吉與眾生",
    "X19n0348_005:0639b02": "等。豈獨善吉得而眾人不得哉。此正約性定生佛",
    "X19n0348_005:0639b03": "等有者而言之也。涅槃云。能觀心性。名為上定。此",
    "X19n0348_005:0639b04": "之謂也。",
    "X19n0348_005:0639b05": "○五以福田惡道槩其平等。",
    "X19n0348_005:0639b06": "其施汝者。不名福田。供養汝者。墮三惡道。",
    "X19n0348_005:0639b07": "不名福田者。無相福田。名不可名。所謂深達罪福",
    "X19n0348_005:0639b08": "相。遍照於十方也。墮三惡道者。得成菩提。證性惡",
    "X19n0348_005:0639b09": "法門。垂形三途。化導眾生也。如是之福。名為真福。",
    "X19n0348_005:0639b10": "如是之供。名為真供。",
    "X19n0348_005:0639b11": "○六以波旬佛道槩其平等。",
    "X19n0348_005:0639b12": "為與眾魔共一手。作諸勞侶。汝與眾魔及諸塵勞。等",
    "X19n0348_005:0639b13": "無有異。於一切眾生。而有怨心。",
    "X19n0348_005:0639b14": "此通二義。一以諸法實相奪善吉同波旬釋。論云。",
    "X19n0348_005:0639b15": "除諸法實相。餘皆魔事。善吉雖證偏空。於中道實",
    "X19n0348_005:0639b16": "相。猶隔二百由旬。故奪之同魔。二以修惡即性與",
    "X19n0348_005:0639b17": "魔同善吉釋。修惡既即性惡。性惡融通。任運攝得",
    "X19n0348_005:0639b18": "聲聞性善故也。魔能惱人。既於眾生。而有怨心。則",
    "X19n0348_005:0639b19": "善吉同魔。亦同其怨。福田恩德。於善吉不必居也。",
    "X19n0348_005:0639b20": "○七以三寶三途槩其平等。",
    "X19n0348_005:0639b21": "謗諸佛。毀於法。不入眾數。終不得滅度。",
    "X19n0348_005:0639b22": "夫佛者覺也。菩提大道也。佛名為覺。此約實智菩",
    "X19n0348_005:0639b23": "提而言之也。法名不覺。此約真性菩提而言之也。",
    "X19n0348_005:0639b24": "僧名和合。此約方便菩提而言之也。若曰破煩惱",
    "X19n0348_005:0639c01": "證菩提。此權教之論。既有煩惱之可破。復有菩提",
    "X19n0348_005:0639c02": "之可證。是則宜返妄以歸真首必翻邪以歸正。如",
    "X19n0348_005:0639c03": "來設教。先唱三歸。正為乎此。今是圓頓至理。直下",
    "X19n0348_005:0639c04": "即是。乃煩惱即菩提。生死即涅槃。既曰煩惱即菩",
    "X19n0348_005:0639c05": "提。豈不得曰菩提即煩惱。又豈不得曰菩提即菩",
    "X19n0348_005:0639c06": "提。煩惱即煩惱若以煩惱即菩提言之。即謂之歸",
    "X19n0348_005:0639c07": "於佛。讚於法。入眾數。得滅度可也。今以煩惱即煩",
    "X19n0348_005:0639c08": "惱。菩提即菩提。如涅槃經云。煩惱不能障菩提。菩",
    "X19n0348_005:0639c09": "提不能破煩惱。此則法法住位。相相常住不必別",
    "X19n0348_005:0639c10": "返妄以歸真。別翻邪以歸正。既不歸依。即謂之謗",
    "X19n0348_005:0639c11": "於佛毀於法不入眾數。終不得滅度也。若如文殊",
    "X19n0348_005:0639c12": "師利。昔者曾起佛見。被佛貶於鐵圍兩山之間。此",
    "X19n0348_005:0639c13": "可與大珠和尚之語同。又非此中之正意矣。若如",
    "X19n0348_005:0639c14": "文殊師利。一日於祇桓精舍。手執利刃。欲害於佛。",
    "X19n0348_005:0639c15": "佛遙遮之曰。汝無嗔恚。來害於我。文殊答曰。我是",
    "X19n0348_005:0639c16": "貪欲師利。我是嗔恚師利。我是愚癡師利。方與今",
    "X19n0348_005:0639c17": "經。此旨同耳。",
    "X19n0348_005:0639c18": "○二結成食等。",
    "X19n0348_005:0639c19": "汝若如是。乃可取食。",
    "X19n0348_005:0639c20": "肇公曰。犯重罪者。不得入賢聖眾數。終不得滅度。",
    "X19n0348_005:0639c21": "若能備如上惡。乃可取食也。何者。夫捨惡從善。人",
    "X19n0348_005:0639c22": "之常情耳。然則是非經心。猶未免于累。是以等觀",
    "X19n0348_005:0639c23": "者。以存善為患。故捨善以求宗。以捨惡為累。故即",
    "X19n0348_005:0639c24": "惡而反本。然則即惡有忘累之功。捨善有無染之",
    "X19n0348_005:0640a01": "勳。故知同善未為得。同惡未為失。淨名言意。似在",
    "X19n0348_005:0640a02": "此乎。",
    "X19n0348_005:0640a03": "燈曰。肇公等觀。其談雖善。苟不明乎性具。亦恐有",
    "X19n0348_005:0640a04": "言而無旨也。",
    "X19n0348_005:0640a05": "○二茫然不知。",
    "X19n0348_005:0640a06": "時我世尊。聞此茫然。不識是何言。不知以何答。便置",
    "X19n0348_005:0640a07": "鉢欲出其舍。",
    "X19n0348_005:0640a08": "○三慰令弗懼二。初先以言慰。",
    "X19n0348_005:0640a09": "維摩詰言。唯須菩提。取鉢勿懼。",
    "X19n0348_005:0640a10": "○二示其所以二。初問答二。初問。",
    "X19n0348_005:0640a11": "於意云何。如來所作化人。若以是詰。寧有懼不。",
    "X19n0348_005:0640a12": "○二答。",
    "X19n0348_005:0640a13": "我言不也。",
    "X19n0348_005:0640a14": "○二正示二。初示。",
    "X19n0348_005:0640a15": "維摩詰言。一切諸法。如幻化相。汝今不應有所懼也。",
    "X19n0348_005:0640a16": "肇公曰。若於弟子中。解空第一。既知化之無心。亦",
    "X19n0348_005:0640a17": "知法之如化。以此而聽。曷為而懼。",
    "X19n0348_005:0640a18": "○二釋四。初示言說即法。",
    "X19n0348_005:0640a19": "所以者何。一切言說。不離是相。",
    "X19n0348_005:0640a20": "一切言說。亦諸法之一也。諸法既如幻。則言說亦",
    "X19n0348_005:0640a21": "如幻。以幻人聽幻法。彼此如幻。復何懼耶。",
    "X19n0348_005:0640a22": "○二示知幻故無懼。",
    "X19n0348_005:0640a23": "至於智者。不著文字。故無所懼。",
    "X19n0348_005:0640a24": "有智之者。能知如幻。圓覺云。如幻即離。不作方便。",
    "X19n0348_005:0640b01": "則不著文字。著則生懼。不著故無懼也。",
    "X19n0348_005:0640b02": "○三示文字即解脫。",
    "X19n0348_005:0640b03": "何以故。文字性離。無有文字。是則解脫。",
    "X19n0348_005:0640b04": "文字既如幻。則文字之性自離文字。有文字相而",
    "X19n0348_005:0640b05": "生著。則為之繫縛。而不得解脫。今知幻即離。不作",
    "X19n0348_005:0640b06": "方便。離幻即覺。亦非漸次。非惟顯性本真淨解脫。",
    "X19n0348_005:0640b07": "而智者知幻。又獲圓淨與方便淨解脫矣。",
    "X19n0348_005:0640b08": "○四結解脫即諸法。",
    "X19n0348_005:0640b09": "解脫相者。則諸法也。",
    "X19n0348_005:0640b10": "此正結成文字即解脫之所以也。",
    "X19n0348_005:0640b11": "○三聞法獲益。",
    "X19n0348_005:0640b12": "維摩詰說是法時。二百天子。得法眼淨。",
    "X19n0348_005:0640b13": "○三結成不堪。",
    "X19n0348_005:0640b14": "故我不任詣彼問疾。",
    "X19n0348_005:0640b15": "約教釋者。此章義理。不獨通於四教。亦通理內理",
    "X19n0348_005:0640b16": "外。正以一家所明。一切名言。莫不通於內義外義。",
    "X19n0348_005:0640b17": "大乘小乘。頓漸偏圓。苟不知此。則一切異名別說",
    "X19n0348_005:0640b18": "率多相類。故曰以名尋義。萬無一得。以義定名。萬",
    "X19n0348_005:0640b19": "無一失。故圓頓止觀中。約見證門理四義判之。能",
    "X19n0348_005:0640b20": "使纖毫不濫。如此章平等之義。若判之為四者。第",
    "X19n0348_005:0640b21": "一外道平等見。無論西天。如此方莊周齊物論。以",
    "X19n0348_005:0640b22": "指喻指之非指。不若以非指喻指之非指也。以馬",
    "X19n0348_005:0640b23": "喻馬之非馬。不若以非馬喻馬之非馬也。天地一",
    "X19n0348_005:0640b24": "指也。萬物一馬也。莊子葢以彼之是。即我之是。人",
    "X19n0348_005:0640c01": "惟不肯以己度人。執於有我。決定是我非彼。物論",
    "X19n0348_005:0640c02": "之所以不齊也。故以指喻指之非指。是以我指之",
    "X19n0348_005:0640c03": "是。而喻人指之非。不可也。不知彼之指亦指。安得",
    "X19n0348_005:0640c04": "以其不在我手而遂謂之非指哉。不若就彼而反",
    "X19n0348_005:0640c05": "觀之。他若有言。亦將謂我指為非指矣。如此反覆",
    "X19n0348_005:0640c06": "相喻。彼我之間。同於自是。均相非。果且有是乎。果",
    "X19n0348_005:0640c07": "且非是乎。但見無有是者無不是者。而是非於是",
    "X19n0348_005:0640c08": "乎泯矣。喻馬非馬。亦復如是。如此之說。不過理外",
    "X19n0348_005:0640c09": "一種平等之見而已。尚不與理內真證真空平等",
    "X19n0348_005:0640c10": "同。況門之與理。可同日而語哉。而肇公之解。輙引",
    "X19n0348_005:0640c11": "莊子天地一旨萬物一觀之言。以為邪正雖殊其",
    "X19n0348_005:0640c12": "性不二之旨。古師謂肇公通宗莊老。信不謬矣。次",
    "X19n0348_005:0640c13": "二乘偏空平等證。即藏通兩教。二乘之人。實證真",
    "X19n0348_005:0640c14": "空。忘泯一切。亦謂之平等。此真實證得。與外道邪",
    "X19n0348_005:0640c15": "見逈異也。三別教但中平等門。乃大乘終教。所詮",
    "X19n0348_005:0640c16": "但中。雙遮二邊。一槩平等。理雖如是。非修莫證。故",
    "X19n0348_005:0640c17": "謂之平等門。四秘藏平等理。即圓頓教中所明三",
    "X19n0348_005:0640c18": "德。一是性具。二是修成。雖是性具。全性起修。二雖",
    "X19n0348_005:0640c19": "修成。全修在性。全性起修。故一切修善修惡即是",
    "X19n0348_005:0640c20": "性善性惡。在修而言。雖分邪正。而善惡之修既全",
    "X19n0348_005:0640c21": "在性。則無有邪正善惡之可論也。今維摩詰。乃以",
    "X19n0348_005:0640c22": "理奪事。泯修言性。故其辨才無礙如此。是故觀其",
    "X19n0348_005:0640c23": "所言。雖似逆而恒順。雖似反而實正。苟不明此。徒",
    "X19n0348_005:0640c24": "言平等。全無所以也。",
    "X19n0348_005:0641a01": "觀解者。達一念心具足諸法即真即俗即中諸法",
    "X19n0348_005:0641a02": "實相。名為諸法平等。能以三種止觀觀之。名為諸",
    "X19n0348_005:0641a03": "法等者於食亦等。觀修惡即性惡。即不斷婬怒癡。",
    "X19n0348_005:0641a04": "觀之成性。即亦不與俱。并下不滅癡愛起於明脫。",
    "X19n0348_005:0641a05": "即觀一念煩惱即菩提也。不壞於身而隨一相。觀",
    "X19n0348_005:0641a06": "一念苦道即法身也。以五逆相而得解脫亦不解",
    "X19n0348_005:0641a07": "不脫。觀一念業道即解脫也。全性惡以起修惡。即",
    "X19n0348_005:0641a08": "不見四諦。全修惡而即性惡。即非不見諦。菩提即",
    "X19n0348_005:0641a09": "煩惱。則非得果非聖人。煩惱即菩提。則非凡夫非",
    "X19n0348_005:0641a10": "離凡夫法非不聖人。十界宛然。則雖成一切法。三",
    "X19n0348_005:0641a11": "千皆空。則而離諸法相。了無能觀之智。則不見佛。",
    "X19n0348_005:0641a12": "亦無所觀之法。則不聞法。觀六十二見為如來種。",
    "X19n0348_005:0641a13": "不必離見而求如來。則汝師所墮。汝亦隨墮。亦是",
    "X19n0348_005:0641a14": "入諸邪見不到彼岸。觀性具二十五有。成王三昧。",
    "X19n0348_005:0641a15": "即住於八難不得無難。同於煩惱離清淨法。觀一",
    "X19n0348_005:0641a16": "念十界皆空。即得無諍三昧。亦即一切眾生皆得",
    "X19n0348_005:0641a17": "是定。於是悟性惡法門。即其施汝者不名福田。供",
    "X19n0348_005:0641a18": "養汝者墮三惡道。為與眾魔共一手作諸勞侶等。",
    "X19n0348_005:0641a19": "煩惱即煩惱。菩提即菩提。煩惱不障菩提。菩提不",
    "X19n0348_005:0641a20": "破煩惱。即是謗佛毀法不入眾數終不得滅度。餘",
    "X19n0348_005:0641a21": "義觀之可知。",
    "X19n0348_005:0641a22": "○五遣滿慈尊者二。初如來勅遣。",
    "X19n0348_005:0641a23": "佛告富樓那彌多羅尼子。汝行詣維摩詰問疾。",
    "X19n0348_005:0641a24": "什公曰。富樓那。秦言滿。父名也。彌多羅尼。秦言善",
    "X19n0348_005:0641b01": "知識。亦言慈母名也。諸弟子中說法第一。",
    "X19n0348_005:0641b02": "○二尊者固辭三。初總辭不堪。",
    "X19n0348_005:0641b03": "富樓那白佛言世尊。我不堪任詣彼問疾。",
    "X19n0348_005:0641b04": "○二釋其所以三。初敘其折事。",
    "X19n0348_005:0641b05": "所以者何。憶念我昔於大林中。在一樹下。為諸新學",
    "X19n0348_005:0641b06": "比丘說法。",
    "X19n0348_005:0641b07": "什公曰。近毗耶離城有園林。林中有水。水名獼猴",
    "X19n0348_005:0641b08": "池。園林中有僧房。是毗耶離三精舍之一也。富樓",
    "X19n0348_005:0641b09": "那於中為新學說法。",
    "X19n0348_005:0641b10": "○二敘其折辭二。初先呵滿慈二。初呵不入定觀",
    "X19n0348_005:0641b11": "機。",
    "X19n0348_005:0641b12": "時維摩詰。來謂我言。唯富樓那。先當入定觀此人心",
    "X19n0348_005:0641b13": "然後說法。",
    "X19n0348_005:0641b14": "肇公曰。大乘自法身以上。得無礙真心。心智寂然",
    "X19n0348_005:0641b15": "未甞不定。以心常定。故能萬事普照。不假推求然",
    "X19n0348_005:0641b16": "後知也。小乘心有限礙。又不能常定。凡所觀察。在",
    "X19n0348_005:0641b17": "定則見。出定不見。且聲聞定力深者。見眾生根。極",
    "X19n0348_005:0641b18": "八萬劫耳。定力淺者。身數而已。大士所見。見及無",
    "X19n0348_005:0641b19": "窮。此新學比丘。根在大乘。應聞大道。而為說小法。",
    "X19n0348_005:0641b20": "故誨其入定也。",
    "X19n0348_005:0641b21": "○二呵差機說法六。初呵以小授大。",
    "X19n0348_005:0641b22": "無以穢食置於寶器。",
    "X19n0348_005:0641b23": "寶器。喻大乘根也。此器宜盛醍醐。以穢食授之。喻",
    "X19n0348_005:0641b24": "法不逗機也。",
    "X19n0348_005:0641c01": "○二呵視大同小。",
    "X19n0348_005:0641c02": "當知是比丘心之所念。無以琉璃同彼水精。",
    "X19n0348_005:0641c03": "琉璃。喻比丘大機。今為說小。是以琉璃貴物。視賤",
    "X19n0348_005:0641c04": "同水精也。",
    "X19n0348_005:0641c05": "○三呵以小傷大。",
    "X19n0348_005:0641c06": "汝不能知眾生根源。無得發起以小乘法。彼自無瘡。",
    "X19n0348_005:0641c07": "勿傷之也。",
    "X19n0348_005:0641c08": "小乘之人。厭生死如牢獄。視煩惱為冤家。必破煩",
    "X19n0348_005:0641c09": "惱而後證菩提。斷生死而後入涅槃。如身有癰疽。",
    "X19n0348_005:0641c10": "必針砭其肌膚腐爛其敗肉庶能有瘳。圓頓上根。",
    "X19n0348_005:0641c11": "達生死即涅槃。煩惱即菩提。譬如無瘡之身。今滿",
    "X19n0348_005:0641c12": "慈為說小法。如庸醫於無瘡之身。而強加以針砭。",
    "X19n0348_005:0641c13": "而傷其本體也。",
    "X19n0348_005:0641c14": "○四誨大弗示小。",
    "X19n0348_005:0641c15": "欲行大道。莫示小徑。無以大海內於牛跡。",
    "X19n0348_005:0641c16": "肇公曰。大物當置之大處。曷為回龍象於兔徑。注",
    "X19n0348_005:0641c17": "大海於牛跡乎。",
    "X19n0348_005:0641c18": "○五呵弗以小教。",
    "X19n0348_005:0641c19": "無以日光等彼螢火。",
    "X19n0348_005:0641c20": "比丘久發大乘。智如日光。今以小乘教之。是視日",
    "X19n0348_005:0641c21": "光等螢火也。",
    "X19n0348_005:0641c22": "○六呵智淺差機。",
    "X19n0348_005:0641c23": "富樓那。此比丘久發大乘心。中忘此意。如何以小乘",
    "X19n0348_005:0641c24": "法而教導之。我觀小乘。智慧微淺。猶如盲人。不能分",
    "X19n0348_005:0642a01": "別一切眾生根之利鈍。",
    "X19n0348_005:0642a02": "○二後為說法二。初入定加被二。初得識宿命。",
    "X19n0348_005:0642a03": "時維摩詰。即入三昧。令此比丘自識宿命。曾於五百",
    "X19n0348_005:0642a04": "佛所。植眾德本。迴向阿耨多羅三藐三菩提。",
    "X19n0348_005:0642a05": "眾生根器。皆有宿種。或善或惡。或大或小。藏於識",
    "X19n0348_005:0642a06": "田。久當必發。雖天澤無私。亦必擇其強者而先之。",
    "X19n0348_005:0642a07": "今此比丘。宿植德本。又能迴向菩提。故大士假以",
    "X19n0348_005:0642a08": "神力。發其神識。令知宿命。所以成大乘根也。",
    "X19n0348_005:0642a09": "○二豁悟本心。",
    "X19n0348_005:0642a10": "即時豁然還得本心。於是諸比丘。稽首禮維摩詰足。",
    "X19n0348_005:0642a11": "○二因為說法。",
    "X19n0348_005:0642a12": "時維摩詰。因為說法。",
    "X19n0348_005:0642a13": "○三聞法獲益。",
    "X19n0348_005:0642a14": "於阿耨多羅三藐三菩提。不復退轉。",
    "X19n0348_005:0642a15": "於三不退中。或位或行或念。葢始雖發心修行。以",
    "X19n0348_005:0642a16": "未斷惑故。尚有退轉。隔生中忘。今聞說法。復假宿",
    "X19n0348_005:0642a17": "命。乘此斷惑。以階不退。",
    "X19n0348_005:0642a18": "○三結成不堪。",
    "X19n0348_005:0642a19": "我念聲聞不觀人根。不應說法。是故不任詣彼問疾。",
    "X19n0348_005:0642a20": "約教釋者。一家判大乘之教。曰通別圓。皆形三藏",
    "X19n0348_005:0642a21": "而為小乘。是則此章大乘三教俱通。至如彼自無",
    "X19n0348_005:0642a22": "瘡弗傷之也。須約界內界外。論傷不傷。界內則以",
    "X19n0348_005:0642a23": "三藏析色明空。而為拙度。乃以無瘡為瘡。已傷之",
    "X19n0348_005:0642a24": "矣。惟通教即色而空。非色滅空。名為巧教。乃以空",
    "X19n0348_005:0642b01": "為無瘡之體。體之即神。名為弗傷。界外則以別教",
    "X19n0348_005:0642b02": "所詮但中。隔歷為三。次修次入。名之為傷。惟圓頓",
    "X19n0348_005:0642b03": "教所詮圓中。即真即俗。煩惱生死為菩提涅槃。名",
    "X19n0348_005:0642b04": "為本自無瘡弗傷之也。",
    "X19n0348_005:0642b05": "觀解者。觀一念心。三毒之中必屬一毒。名煩惱心。",
    "X19n0348_005:0642b06": "了此修染即是性染。名般若了因。煩惱既即菩提。",
    "X19n0348_005:0642b07": "不須更破煩惱別求菩提。名為本自無瘡弗傷之",
    "X19n0348_005:0642b08": "也。又此一念。屬報得識陰。乃生死心。了此修惡即",
    "X19n0348_005:0642b09": "是性惡。名解脫緣因。生死既即涅槃。不須更破生",
    "X19n0348_005:0642b10": "死別求涅槃。名為本自無瘡弗傷之也。",
    "X19n0348_005:0642b11": "○六遣迦旃延尊者二。初如來勑遣。",
    "X19n0348_005:0642b12": "佛告摩訶迦旃延。汝行詣維摩詰問疾。",
    "X19n0348_005:0642b13": "什公曰。南天竺婆羅門姓也。善解契經。",
    "X19n0348_005:0642b14": "○二尊者固辭三。初總辭不堪。",
    "X19n0348_005:0642b15": "迦旃延白佛言世尊。我不堪任詣彼問疾。",
    "X19n0348_005:0642b16": "○二釋其所以三。初先敘折事。",
    "X19n0348_005:0642b17": "所以者何。憶念昔者。佛為諸比丘略說法要。我即於",
    "X19n0348_005:0642b18": "後敷演其義。謂無常義。苦義。空義。無我義。寂滅義。",
    "X19n0348_005:0642b19": "如來說法。有二種優陀那。優陀那。此云印。一印印",
    "X19n0348_005:0642b20": "小乘經。而有五義。四義印生死。即無常苦空無我。",
    "X19n0348_005:0642b21": "佛以此印。印定生死。決定無常。不能令常。乃至決",
    "X19n0348_005:0642b22": "定無我。不能令有我。一義印涅槃。即寂滅印。佛以",
    "X19n0348_005:0642b23": "此印。印定涅槃。決定寂滅。無有煩惱生死。此對小",
    "X19n0348_005:0642b24": "乘之人。說世間出世間異也。一印印大乘。說諸法",
    "X19n0348_005:0642c01": "實相。印定生死煩惱決定是常。決定是樂。決定無",
    "X19n0348_005:0642c02": "所有。決定我無我而不二。決定法本不然今則無",
    "X19n0348_005:0642c03": "滅。今迦旃延覆佛所說。正小乘經。然佛說此法。在",
    "X19n0348_005:0642c04": "意而不在義。雖說無常。而在於常等。而迦旃延。不",
    "X19n0348_005:0642c05": "了佛意。雖破凡夫之執常。而又執乎無常。是以生",
    "X19n0348_005:0642c06": "滅心行說實相法。故大士於是呵而誨之。",
    "X19n0348_005:0642c07": "○二敘其折辭二。初總呵生滅心行。",
    "X19n0348_005:0642c08": "時維摩詰。來謂我言。唯迦旃延。無以生滅心行說實",
    "X19n0348_005:0642c09": "相法。",
    "X19n0348_005:0642c10": "佛諸如來。唯是一印。說實相法。所謂唯有一乘法",
    "X19n0348_005:0642c11": "無二亦無三。今小乘印。不得已而權說之。而意不",
    "X19n0348_005:0642c12": "在小。所謂於一佛乘分別說三。豈非小乘之印乃",
    "X19n0348_005:0642c13": "於一印開出。以袪凡夫執無常為常之情見。情見",
    "X19n0348_005:0642c14": "既除。而實相理顯。乃開方便門。示真實相。故知無",
    "X19n0348_005:0642c15": "常苦空之印。元在大而不在小。今迦旃。竟依小乘",
    "X19n0348_005:0642c16": "而說之。是以生滅心行說實相法也。",
    "X19n0348_005:0642c17": "○二別示實相之法五。初示真無常義。",
    "X19n0348_005:0642c18": "迦旃延。諸法畢竟不生不滅。是無常義。",
    "X19n0348_005:0642c19": "如來說諸法無常者。正欲袪凡夫執生滅之無常",
    "X19n0348_005:0642c20": "以為常。是則無常者無生滅之常也。生滅常之情",
    "X19n0348_005:0642c21": "執苟除。則諸法畢竟不生不滅之體現。此如來說",
    "X19n0348_005:0642c22": "無常義。其在於是。其可以生滅心行而說之哉。",
    "X19n0348_005:0642c23": "○二示真苦義。",
    "X19n0348_005:0642c24": "五受陰洞達空無所起。是苦義。",
    "X19n0348_005:0643a01": "如來說五受陰是苦者。亦欲袪凡夫執五受陰之",
    "X19n0348_005:0643a02": "苦而為有受用之樂。是則苦義者。示五受陰無凡",
    "X19n0348_005:0643a03": "夫無樂之樂。而不無五受陰洞達空無所起之樂。",
    "X19n0348_005:0643a04": "夫苦病既除。則四德之樂體現。豈不凡夫之苦義",
    "X19n0348_005:0643a05": "為聖人之樂義哉。",
    "X19n0348_005:0643a06": "○三示真空義。",
    "X19n0348_005:0643a07": "諸法究竟無所有。是空義。",
    "X19n0348_005:0643a08": "諸佛說空法。為度著於有。二乘雖破有。又復著於",
    "X19n0348_005:0643a09": "空。非獨有本空。此空亦復空。空有二俱空。是名中",
    "X19n0348_005:0643a10": "道義。中道體亦空。是為畢竟空。於畢竟空中。何甞",
    "X19n0348_005:0643a11": "無諸法。而此諸法空。名諸法實相。如來說於空。是",
    "X19n0348_005:0643a12": "此真空義。",
    "X19n0348_005:0643a13": "○四示真無我義。",
    "X19n0348_005:0643a14": "於我無我而不二。是無我義。",
    "X19n0348_005:0643a15": "我者。如來所證之真我也。無我者。無凡夫之著我",
    "X19n0348_005:0643a16": "也。是則此我即無我。無我乃真我。豈小乘之破我。",
    "X19n0348_005:0643a17": "外道之忘我。可跂及哉。",
    "X19n0348_005:0643a18": "○五示真寂滅義。",
    "X19n0348_005:0643a19": "法本不然。今則無滅。是寂滅義。",
    "X19n0348_005:0643a20": "肇公曰。小乘以三界熾然。故滅之以求無為。夫熾",
    "X19n0348_005:0643a21": "然既形。故滅名以生。大乘觀法。本自不然。今何所",
    "X19n0348_005:0643a22": "滅。不然不滅。乃真寂滅也。",
    "X19n0348_005:0643a23": "○三聞法獲益。",
    "X19n0348_005:0643a24": "說是法時。彼諸比丘。心得解脫。",
    "X19n0348_005:0643b01": "○三結成不堪。",
    "X19n0348_005:0643b02": "故我不任詣彼問疾。",
    "X19n0348_005:0643b03": "約教者。無常等五印。印定三藏小乘之經。其義可",
    "X19n0348_005:0643b04": "知。唯實相印。可印通別圓三教。若約但空以明大",
    "X19n0348_005:0643b05": "乘。則印屬通教。約但中以明大乘。則印屬別教。約",
    "X19n0348_005:0643b06": "圓中以明大乘。則印屬圓教。隨機進解。初無定在",
    "X19n0348_005:0643b07": "也。",
    "X19n0348_005:0643b08": "觀解者。觀一念心具足諸法。即真俗中實相。是不",
    "X19n0348_005:0643b09": "生不滅無常義。五陰一千當處即空。了無所起。是",
    "X19n0348_005:0643b10": "苦義。雖具諸法。而具無具相。是諸法究竟無所有。",
    "X19n0348_005:0643b11": "是空義。一心諸法。即假即空。是我無我而不二。是",
    "X19n0348_005:0643b12": "無我義。此心諸法。常自寂滅相。是法本不然今亦",
    "X19n0348_005:0643b13": "無滅。是寂滅義。",
    "X19n0348_005:0643b14": "○七遣那律尊者二。初如來勑遣。",
    "X19n0348_005:0643b15": "佛告阿那律。汝行詣維摩詰問疾。",
    "X19n0348_005:0643b16": "肇公曰。阿那律。秦言如意。剎利種也。弟子中天眼",
    "X19n0348_005:0643b17": "第一。",
    "X19n0348_005:0643b18": "○二尊者固辭三。初總辭不堪。",
    "X19n0348_005:0643b19": "阿那律白佛言世尊。我不堪任詣彼問疾。",
    "X19n0348_005:0643b20": "○二釋其所以三。初敘其折事。",
    "X19n0348_005:0643b21": "所以者何。憶念我昔於一處經行。時有梵王。名曰嚴",
    "X19n0348_005:0643b22": "淨。與萬梵俱。放淨光明。來詣我所。稽首作禮問我言。",
    "X19n0348_005:0643b23": "幾何阿那律天眼所見。我即答言。仁者。吾見此釋迦",
    "X19n0348_005:0643b24": "牟尼佛土三千大千世界。如觀掌中菴摩勒果。",
    "X19n0348_005:0643c01": "梵王亦具天眼。聞那律天眼。不知與己為同為異。",
    "X19n0348_005:0643c02": "故興此問。那律則以己之即異而同者答之。故曰",
    "X19n0348_005:0643c03": "能見大千如觀掌果。葢梵王天眼。因禪因福。隔生",
    "X19n0348_005:0643c04": "報得。那律天眼。因修因斷。即生所感。故與之異。若",
    "X19n0348_005:0643c05": "徹見大千。此則同也。",
    "X19n0348_005:0643c06": "○二敘其折辭二。初折其兩端三。初正質兩端。",
    "X19n0348_005:0643c07": "時維摩詰。來謂我言。唯阿那律。天眼所見。為作相耶。",
    "X19n0348_005:0643c08": "無作相耶。",
    "X19n0348_005:0643c09": "○二示兩端義。",
    "X19n0348_005:0643c10": "假使作相。則與外道五通等。若無作相。即是無為。不",
    "X19n0348_005:0643c11": "應有見。",
    "X19n0348_005:0643c12": "作相者。作意而有見也。無作相者。不作意也。作意",
    "X19n0348_005:0643c13": "而有見。同彼外道。作意神通。而亦有天眼通也。不",
    "X19n0348_005:0643c14": "作相者。不須作意也。既不作意。云何而有見耶。作",
    "X19n0348_005:0643c15": "相則墮於有。無。作相則墮於無。既落有無。豈真天",
    "X19n0348_005:0643c16": "眼。此第破那律非真天眼。非無似天眼也。",
    "X19n0348_005:0643c17": "○三被折默然。",
    "X19n0348_005:0643c18": "世尊。時我默然。",
    "X19n0348_005:0643c19": "○二示以中道二。初梵王啟問。",
    "X19n0348_005:0643c20": "彼諸梵。聞其言。得未曾有。即為作禮。而問曰。世孰有",
    "X19n0348_005:0643c21": "真天眼者。",
    "X19n0348_005:0643c22": "○二大士開示。",
    "X19n0348_005:0643c23": "維摩詰言。有佛世尊。得真天眼。常在三昧。悉見諸佛",
    "X19n0348_005:0643c24": "國。不以二相。",
    "X19n0348_005:0644a01": "此文其所破者二。其所示者亦二。所破二者。一者",
    "X19n0348_005:0644a02": "外道作意有見。那律入定有見。二者作相有見。不",
    "X19n0348_005:0644a03": "作相無見。所示二者。一者諸佛常在三昧而見。二",
    "X19n0348_005:0644a04": "者不以二相而見。常在三昧。乃三昧中王。不以二",
    "X19n0348_005:0644a05": "相。乃中道佛性。此之天眼。與佛眼同體而異用。葢",
    "X19n0348_005:0644a06": "諸佛惟是一眼。以有五用故謂之五眼。",
    "X19n0348_005:0644a07": "○三聞法獲益。",
    "X19n0348_005:0644a08": "於是嚴淨梵王。及其眷屬五百梵天。皆發阿耨多羅",
    "X19n0348_005:0644a09": "三藐三菩提心。禮維摩詰足已。忽然不見。",
    "X19n0348_005:0644a10": "○三結成不堪。",
    "X19n0348_005:0644a11": "故我不任詣彼問疾。",
    "X19n0348_005:0644a12": "約教釋者。眼見有五。一肉眼。凡夫所具。能見森羅",
    "X19n0348_005:0644a13": "萬象。隔皮膚不見五臟。隔紙瘼不見外物。二天眼。",
    "X19n0348_005:0644a14": "諸天所具。能徹見遠近。陶鑄無礙。有小大不同。四",
    "X19n0348_005:0644a15": "王徹見己身。忉利徹見小鐵圍內。以次而上。大小",
    "X19n0348_005:0644a16": "隨相不同。至於梵王。則徹見大千。然外道與內教",
    "X19n0348_005:0644a17": "并鬼神等五通。此皆作意而有。與諸天感相不同。",
    "X19n0348_005:0644a18": "三慧眼。兩教三乘并別圓破通惑菩薩所具。從真",
    "X19n0348_005:0644a19": "發顯。能覺真空。四法眼。出假菩薩。既破通惑。又破",
    "X19n0348_005:0644a20": "塵沙。從俗發顯。能照見俗諦之理。知病識藥。五佛",
    "X19n0348_005:0644a21": "眼。唯佛能具。破無明惑。照中諦理。又前四人。各具",
    "X19n0348_005:0644a22": "一眼。惟佛一人。具足五眼。肉眼同凡夫見森羅。即",
    "X19n0348_005:0644a23": "礙而無礙。天眼通非礙。不妨於森羅。故曰不以二",
    "X19n0348_005:0644a24": "相見於佛國。慧眼而即俗即中。法眼而即空即中。",
    "X19n0348_005:0644b01": "佛眼照中道。亦雙即二邊。今那律天眼。因修而得。",
    "X19n0348_005:0644b02": "但是半頭。若三藏果佛。則全頭而見也。是則凡夫",
    "X19n0348_005:0644b03": "所具。非真肉眼。乃至那律諸天所具。非真天眼。故",
    "X19n0348_005:0644b04": "大士先以作不作折之。然後示以惟佛世尊不以",
    "X19n0348_005:0644b05": "二相見諸佛國也。",
    "X19n0348_005:0644b06": "觀解者。五眼照屬。不外三諦。今觀一念即空假中。",
    "X19n0348_005:0644b07": "照真諦。即具慧眼。觀俗諦。即具肉眼天眼法眼。照",
    "X19n0348_005:0644b08": "中諦。則具佛眼。",
    "X19n0348_005:0644b09": "○八遣優波離尊者二。初如來勅遣。",
    "X19n0348_005:0644b10": "佛告優波離。汝行詣維摩詰問疾。",
    "X19n0348_005:0644b11": "○二尊者固辭三。初總辭不堪。",
    "X19n0348_005:0644b12": "優波離白佛言世尊。我不堪任詣彼問疾。",
    "X19n0348_005:0644b13": "○二釋其所以三。初敘其折事。",
    "X19n0348_005:0644b14": "所以者何。憶念昔者。有二比丘。犯律行。以為恥。不敢",
    "X19n0348_005:0644b15": "問佛。來問我言。唯優波離。我等犯律。誠以為恥。不敢",
    "X19n0348_005:0644b16": "問佛。願解疑悔。得免斯咎。我即為其如法解說。",
    "X19n0348_005:0644b17": "二比丘犯律行以為恥者。天台大師淨名疏云。時",
    "X19n0348_005:0644b18": "二比丘。共居蘭若。一人他行。一人露臥。婬女采薪。",
    "X19n0348_005:0644b19": "盜行不淨。伴比丘來。見而逐之。女人避走。墮坑而",
    "X19n0348_005:0644b20": "死。臥者疑犯婬。逐者疑犯殺。不敢問佛。來白波離。",
    "X19n0348_005:0644b21": "波離為其準律解釋。若犯根本。令其學悔。若犯方",
    "X19n0348_005:0644b22": "便。令其懺蘭。若本無心。令不須懺。",
    "X19n0348_005:0644b23": "○二敘其折辭七。初誨當直除滅。",
    "X19n0348_005:0644b24": "時維摩詰。來謂我言。唯優波離。無重增此二比丘罪。",
    "X19n0348_005:0644c01": "當直除滅。勿擾其心。",
    "X19n0348_005:0644c02": "犯律之人。心已懷懼。又定其罪。則令悔箭入心堅",
    "X19n0348_005:0644c03": "不可拔。是為反擾其心也。當如下示。罪性本空。所",
    "X19n0348_005:0644c04": "謂眾罪如霜露慧日能消除。故曰當直除滅。",
    "X19n0348_005:0644c05": "○二示罪性本空三。初約罪示。",
    "X19n0348_005:0644c06": "所以者何。彼罪性不在內。不在外。不在中間。",
    "X19n0348_005:0644c07": "若以罪為罪。寧無踪跡可尋。苟略罪以觀造罪之",
    "X19n0348_005:0644c08": "性。則量等虗空。內外中間。俱不可得。罪即除滅矣。",
    "X19n0348_005:0644c09": "○二約心示。",
    "X19n0348_005:0644c10": "如佛所說。心垢故眾生垢。心淨故眾生淨。心亦不在",
    "X19n0348_005:0644c11": "內。不在外。不在中間。如其心然。罪垢亦然。",
    "X19n0348_005:0644c12": "心為諸法之本。一切垢淨因之而生。既知心淨生",
    "X19n0348_005:0644c13": "淨心垢生垢。豈不得觀罪性本空而眾罪皆滅除",
    "X19n0348_005:0644c14": "乎。是故結云心然罪然也。",
    "X19n0348_005:0644c15": "○三約法示。",
    "X19n0348_005:0644c16": "諸法亦然。不出於如。",
    "X19n0348_005:0644c17": "豈惟罪然。而本淨心淨。以罪例法。則一切皆然。不",
    "X19n0348_005:0644c18": "知一切皆然。其來有本。其本者何。葢一切諸法。不",
    "X19n0348_005:0644c19": "出於真如之大本也。夫以一切諸法不出真如。則",
    "X19n0348_005:0644c20": "何有一法非真如乎。其罪性如此。可不知其所務",
    "X19n0348_005:0644c21": "而直除滅哉。",
    "X19n0348_005:0644c22": "○三直以己示。",
    "X19n0348_005:0644c23": "如優波離以心相得解脫時。寧有垢不。我言不也。維",
    "X19n0348_005:0644c24": "摩詰言。一切眾生。心相無垢。亦復如是。",
    "X19n0348_005:0645a01": "什公曰。心相。謂羅漢亦觀眾生心心實相得解脫",
    "X19n0348_005:0645a02": "也。今問其成道時。第九解脫道中。觀實相時。寧見",
    "X19n0348_005:0645a03": "此中有垢不。",
    "X19n0348_005:0645a04": "○四示其垢淨。",
    "X19n0348_005:0645a05": "唯優波離。妄想是垢。無妄想是淨。顛倒是垢。無顛倒",
    "X19n0348_005:0645a06": "是淨。取我是垢。不取我是淨。",
    "X19n0348_005:0645a07": "眾生由妄想故。生於顛倒。由顛倒故。而著於我。是",
    "X19n0348_005:0645a08": "則妄想顛倒與我皆垢也。能離此三。其心即淨。亦",
    "X19n0348_005:0645a09": "無別有他淨可得也。",
    "X19n0348_005:0645a10": "○五示其垢本二。初示生滅不住三。初法說。",
    "X19n0348_005:0645a11": "優波離。一切法生滅不住。",
    "X19n0348_005:0645a12": "一切妄想。皆因緣塵分別之所生。所以緣塵分別",
    "X19n0348_005:0645a13": "者。又皆因不達諸法本空之所致。是故欲其想滅。",
    "X19n0348_005:0645a14": "須當推其根本。了一切諸法生滅不住無法可緣。",
    "X19n0348_005:0645a15": "則緣塵分別絕。妄想顛倒我相除。一切罪相自然",
    "X19n0348_005:0645a16": "滅矣。",
    "X19n0348_005:0645a17": "○二喻說。",
    "X19n0348_005:0645a18": "如幻如電。",
    "X19n0348_005:0645a19": "○三合法。",
    "X19n0348_005:0645a20": "諸法不相待。乃至一念不住。",
    "X19n0348_005:0645a21": "葢一切諸法。依無住本而立。理無住故。事亦無住。",
    "X19n0348_005:0645a22": "無住之法。卒難理會。故立如幻如電二喻以況之。",
    "X19n0348_005:0645a23": "初喻幻法本空是以無住。次喻其去速疾是以無",
    "X19n0348_005:0645a24": "住。待者假借也。如世間之法。此假彼成。能假所就。",
    "X19n0348_005:0645b01": "以有相故。而有假待。今觀諸法。如幻如電。生者如",
    "X19n0348_005:0645b02": "斯。逝者如彼。本不相待。非獨由有年月歲時暫住",
    "X19n0348_005:0645b03": "可以相待。即一念有六十剎那。一剎那有六十生",
    "X19n0348_005:0645b04": "滅。是則生住異滅。剎那剎那不得停住。諸法如是。",
    "X19n0348_005:0645b05": "何有其相者乎。楞伽云。初生即有滅。不為愚者說。",
    "X19n0348_005:0645b06": "此之謂也。",
    "X19n0348_005:0645b07": "○二示妄見而有。有法。有喻。有合。",
    "X19n0348_005:0645b08": "諸法皆妄見。如夢如炎。如水中月。如鏡中像。以妄想",
    "X19n0348_005:0645b09": "生。",
    "X19n0348_005:0645b10": "諸法皆妄見。法也。如夢等四。喻也。以妄想生。合也。",
    "X19n0348_005:0645b11": "夢中見衣食。不能令飽煖。炎中見河水。不能濟熱",
    "X19n0348_005:0645b12": "渴。水中見月影。不可以撈摸。鏡中諸色像。不可以",
    "X19n0348_005:0645b13": "執捉。諸法亦如是。因妄見所生。無中而謂有。終不",
    "X19n0348_005:0645b14": "可取著。雖取亦不得。以不可得故。知罪性本空。",
    "X19n0348_005:0645b15": "○六結成律行。",
    "X19n0348_005:0645b16": "其知此者。是名奉律。其知此者。是名善解。",
    "X19n0348_005:0645b17": "夫戒以防非止惡得名。獨止於身口意不犯非真",
    "X19n0348_005:0645b18": "持律也。葢身三口四意三。末也。善遏其流。當杜其",
    "X19n0348_005:0645b19": "源。源者心也。苟能知罪性空。心無我。不顛倒。離妄",
    "X19n0348_005:0645b20": "想。則其心清淨。而無垢染。邪非不起。諸惡自然不",
    "X19n0348_005:0645b21": "作矣。善解律儀。其在是乎。",
    "X19n0348_005:0645b22": "○七為彼所&#;。",
    "X19n0348_005:0645b23": "於是二比丘言。上智哉。是優波離所不及。持律之上",
    "X19n0348_005:0645b24": "而不能說。我答言。自捨如來。未有聲聞及菩薩。能制",
    "X19n0348_005:0645c01": "其樂說之辯。其智慧明達。為若此也。",
    "X19n0348_005:0645c02": "○三聞法獲益。",
    "X19n0348_005:0645c03": "時二比丘。疑悔即除。發阿耨多羅三藐三菩提心。作",
    "X19n0348_005:0645c04": "是願言。令一切眾生皆得是辯。",
    "X19n0348_005:0645c05": "○三結成不堪。",
    "X19n0348_005:0645c06": "故我不任詣彼問疾。",
    "X19n0348_005:0645c07": "約教釋者。優波離為二比丘如律解說。固是三藏",
    "X19n0348_005:0645c08": "中意。然凡是比丘。號名持律。未嘗有不稟五篇七",
    "X19n0348_005:0645c09": "聚以為根本。又不可以大士之所呵遽焉棄事而",
    "X19n0348_005:0645c10": "尚理。如大士呵之本意。宜以理而融事。會小以歸",
    "X19n0348_005:0645c11": "大。大者。即衍門三教。如通別圓出家二眾。則五篇",
    "X19n0348_005:0645c12": "七聚。以為事戒。無生無量無作。以為理戒。菩薩則",
    "X19n0348_005:0645c13": "以梵網十重四十八輕。以為事戒。必事理以雙持。",
    "X19n0348_005:0645c14": "大小而兼運。此如來之本意。大士呵示之良摸也。",
    "X19n0348_005:0645c15": "觀解者。起緣塵分別之心。動身口意三業。於中生",
    "X19n0348_005:0645c16": "苦受樂受平平之受。是名犯戒。然於其中。有輕重",
    "X19n0348_005:0645c17": "之分。篇聚之異。能反究心源。達罪福無生。所謂三",
    "X19n0348_005:0645c18": "際求心心不有。心不有處妄原無。妄心無處即菩",
    "X19n0348_005:0645c19": "提。生死涅槃本平等。尚無福之可得。何有罪之可",
    "X19n0348_005:0645c20": "科。能如是觀。是名善解也。",
    "X19n0348_005:0645c21": "○九遣羅雲尊者二。初如來勅遣。",
    "X19n0348_005:0645c22": "佛告羅睺羅。汝行詣維摩詰問疾。",
    "X19n0348_005:0645c23": "什公曰。阿修羅食月時名羅睺羅。秦言覆障。謂障",
    "X19n0348_005:0645c24": "日月光明也。此尊者六年處於母胎。母胎所障。因",
    "X19n0348_005:0646a01": "以為名。聲聞法中。密行第一。因緣說長。具什公註。",
    "X19n0348_005:0646a02": "茲不繁引。",
    "X19n0348_005:0646a03": "○二尊者固辭三。初總辭不堪。",
    "X19n0348_005:0646a04": "羅睺羅白佛言世尊。我不堪任詣彼問疾。",
    "X19n0348_005:0646a05": "○二釋其所以三。初敘其折事。",
    "X19n0348_005:0646a06": "所以者何。憶念昔時。毗耶離諸長者子。來詣我所。稽",
    "X19n0348_005:0646a07": "首作禮。問我言。唯羅睺羅。汝佛之子。捨轉輪王位。出",
    "X19n0348_005:0646a08": "家為道。其出家者有何等利。我即如法為說出家功",
    "X19n0348_005:0646a09": "德之利。",
    "X19n0348_005:0646a10": "佛不出家。當作金輪王王四天下。羅雲不出家。當",
    "X19n0348_005:0646a11": "作鐵輪王王一天下。什公曰。羅雲失會。其旨有四。",
    "X19n0348_005:0646a12": "一不見人根。應非其藥。二出家功德無量。而說之",
    "X19n0348_005:0646a13": "以限。三即是實相。而以相說之。四出家之法。本為",
    "X19n0348_005:0646a14": "實相及以涅槃。羅雲不說其終當必得。故違理乖",
    "X19n0348_005:0646a15": "宗。受屈當時也。",
    "X19n0348_005:0646a16": "○二敘其折辭四。初示出家而無有為之利三。初",
    "X19n0348_005:0646a17": "呵不應說利。",
    "X19n0348_005:0646a18": "時維摩詰。來謂我言。唯羅睺羅。不應說出家功德之",
    "X19n0348_005:0646a19": "利。",
    "X19n0348_005:0646a20": "○三示無利無德。",
    "X19n0348_005:0646a21": "所以者何。無利無功德。是為出家。",
    "X19n0348_005:0646a22": "肇公曰。夫出家之意。妙存無為。無為之道。豈容有",
    "X19n0348_005:0646a23": "功德利乎。",
    "X19n0348_005:0646a24": "○三結有利有為。",
    "X19n0348_005:0646b01": "有為法者。可說有利有功德。",
    "X19n0348_005:0646b02": "○二示有無為之利二。初總示無為無有相之利。",
    "X19n0348_005:0646b03": "夫出家者。為無為法。無為法中。無利無功德。",
    "X19n0348_005:0646b04": "肇公曰。夫有無為之果。必有無為之因。果因同相。",
    "X19n0348_005:0646b05": "自然之道也。出家者為無為。即無為之因也。無為。",
    "X19n0348_005:0646b06": "無利無功德。當知出家亦然矣。",
    "X19n0348_005:0646b07": "○二別示無為有無相之利二。初先示無為之體。",
    "X19n0348_005:0646b08": "羅睺羅。夫出家者。無彼無此。亦無中間。",
    "X19n0348_005:0646b09": "肇公曰。偽出家者。惡此生死。尊彼涅槃。故有中間",
    "X19n0348_005:0646b10": "三處之異。真出家者。遣萬累。亡彼此。豈有是非三",
    "X19n0348_005:0646b11": "處之殊哉。",
    "X19n0348_005:0646b12": "○二復示無為之用九。初示所破所證。",
    "X19n0348_005:0646b13": "離六十二見。處於涅槃。",
    "X19n0348_005:0646b14": "有為有利。皆屬於邪見。無為無利。乃處於涅槃。",
    "X19n0348_005:0646b15": "○二示智聖受行。",
    "X19n0348_005:0646b16": "智者所受。聖所行處。",
    "X19n0348_005:0646b17": "有為有利。乃愚凡之行。無為無利。是聖智受行。",
    "X19n0348_005:0646b18": "○三示所降所度。",
    "X19n0348_005:0646b19": "降伏眾魔。度五道。",
    "X19n0348_005:0646b20": "出家比丘。名含三義。一怖魔。二破惡。三乞士。魔樂",
    "X19n0348_005:0646b21": "生死。其既出家。復化餘人。俱離三界。乖於魔意。魔",
    "X19n0348_005:0646b22": "用力制。翻被五縛。因既怖魔。果必降伏。降魔怨已",
    "X19n0348_005:0646b23": "說法度生。是出家之能事也。餘如前說。",
    "X19n0348_005:0646b24": "○四示所淨所得。",
    "X19n0348_005:0646c01": "淨五眼。得五力。立五根。",
    "X19n0348_005:0646c02": "二乘但得慧眼。菩薩乃得法眼。惟佛世尊方具佛",
    "X19n0348_005:0646c03": "眼。是則直至成佛。方名真出家也。信進念定慧。既",
    "X19n0348_005:0646c04": "名為根。復名為力。入道根深而後有力故也。今云",
    "X19n0348_005:0646c05": "淨五眼已。後言根力。是則根力可約六即而判。今",
    "X19n0348_005:0646c06": "是究竟即也。",
    "X19n0348_005:0646c07": "○五示不惱離惡。",
    "X19n0348_005:0646c08": "不惱於彼。離眾雜惡。",
    "X19n0348_005:0646c09": "居家自樹。各立封疆。彼此相侵。故有惱亂。出家閒",
    "X19n0348_005:0646c10": "曠。猶若虗空。返照心源。根境無犯。故能不惱於彼。",
    "X19n0348_005:0646c11": "即一切雜惡。亦皆遠離。",
    "X19n0348_005:0646c12": "○六示摧伏超越。",
    "X19n0348_005:0646c13": "摧諸外道。超越假名。",
    "X19n0348_005:0646c14": "肇公曰。日月不期去闇。而闇自除。出家不期摧外。",
    "X19n0348_005:0646c15": "而外自消。什公曰。緣會無實。但假名耳。若得其真。",
    "X19n0348_005:0646c16": "即於假不迷。故名超越。",
    "X19n0348_005:0646c17": "○七示所出所無。",
    "X19n0348_005:0646c18": "出淤泥。無繫著。無我所。無所受。無擾亂。",
    "X19n0348_005:0646c19": "出愛見之淤泥。無三界之繫著。既無能受之妄我。",
    "X19n0348_005:0646c20": "故無所受之諸受。若能如是。復何擾亂者哉。",
    "X19n0348_005:0646c21": "○八示內懷外護。",
    "X19n0348_005:0646c22": "內懷喜。護彼意。",
    "X19n0348_005:0646c23": "肇公曰夫擾亂出於多求。憂苦生於不足。出家寡",
    "X19n0348_005:0646c24": "欲。擾亂斯無。道法內充。故懷喜有餘。護彼意者。什",
    "X19n0348_005:0647a01": "公所謂能獎順眾生。不乖逆其心也。",
    "X19n0348_005:0647a02": "○九示所隨所離。",
    "X19n0348_005:0647a03": "隨禪定。離眾過。",
    "X19n0348_005:0647a04": "一切眾過。莫不皆因散亂而生。能隨禪定。則心不",
    "X19n0348_005:0647a05": "散亂。不散亂。則一切眾過自遠離矣。",
    "X19n0348_005:0647a06": "○三結成是真出家。",
    "X19n0348_005:0647a07": "若能如是。是真出家。",
    "X19n0348_005:0647a08": "○四勸諸長者子出家三。初大士以佛世難值勸。",
    "X19n0348_005:0647a09": "於是維摩詰。語諸長者子。汝等於正法中宜共出家。",
    "X19n0348_005:0647a10": "所以者何。佛世難值。",
    "X19n0348_005:0647a11": "○二長者子以父母不聽辭。",
    "X19n0348_005:0647a12": "諸長者子言。居士。我聞佛言。父母不聽。不得出家。",
    "X19n0348_005:0647a13": "○三大士以發心即出家勸。",
    "X19n0348_005:0647a14": "維摩詰言。然汝等便發阿耨多羅三藐三菩提心。即",
    "X19n0348_005:0647a15": "是出家。是即具足。",
    "X19n0348_005:0647a16": "夫所出之家有三。而所貴乎道者亦三。一家也。二",
    "X19n0348_005:0647a17": "境也。三心也。雖出父母妻子之家。而未出六塵之",
    "X19n0348_005:0647a18": "家。非真出家也。雖出六塵之家。未出心識之家。非",
    "X19n0348_005:0647a19": "真出家也。必三者俱出。方真出家矣。夫身雖出家。",
    "X19n0348_005:0647a20": "而心未出家。非真出家也。心雖出家。而身未出家。",
    "X19n0348_005:0647a21": "亦非真出家也。必身之與心。兩者俱出。真出家矣。",
    "X19n0348_005:0647a22": "此約中下之根而言之也。若上根之士。身雖處俗。",
    "X19n0348_005:0647a23": "而心恒出家。即大士所示發無上道心是真出家。",
    "X19n0348_005:0647a24": "此則空有俱出。中道亦忘。無徒切發心之名。而無",
    "X19n0348_005:0647b01": "出塵之行。庶不負大士之聖言也。",
    "X19n0348_005:0647b02": "○三聞法獲益。",
    "X19n0348_005:0647b03": "爾時三十二長者子。皆發阿耨多羅三藐三菩提心。",
    "X19n0348_005:0647b04": "○三結成不堪。",
    "X19n0348_005:0647b05": "故我不任詣彼問疾。",
    "X19n0348_005:0647b06": "約教釋者。大士所示出家。無有為之利。有無為之",
    "X19n0348_005:0647b07": "功。四教皆得言之。惟觀其進解之何如爾。夫有為",
    "X19n0348_005:0647b08": "者有也。無為者空也。藏通三乘。皆能出有相之家。",
    "X19n0348_005:0647b09": "以入無相之家。雖名出家。非真出家也。別教菩薩。",
    "X19n0348_005:0647b10": "雖能出空有之家。以入中道之家。非真出家也。必",
    "X19n0348_005:0647b11": "圓頓菩薩。二邊之家既出。即中道之家亦空。是真",
    "X19n0348_005:0647b12": "出家也。",
    "X19n0348_005:0647b13": "觀解者。觀一念心空。即出有相之家。觀一念心假。",
    "X19n0348_005:0647b14": "即出無相之家。觀一念心中雙遮二邊。即出二邊",
    "X19n0348_005:0647b15": "之家。雙照空有。即出中道之家。如是觀心。是真出",
    "X19n0348_005:0647b16": "家也。",
    "X19n0348_005:0647b17": "○十遣阿難尊者二。初如來勅遣。",
    "X19n0348_005:0647b18": "佛告阿難。汝行詣維摩詰問疾。",
    "X19n0348_005:0647b19": "○二尊者固辭三。初總辭不堪。",
    "X19n0348_005:0647b20": "阿難白佛言世尊。我不堪任詣彼問疾。",
    "X19n0348_005:0647b21": "什公曰。梵云阿難。秦言歡喜。弟子中總持第一。問",
    "X19n0348_005:0647b22": "曰。阿難持佛法藏。即其所聞。足知無病。云何不達。",
    "X19n0348_005:0647b23": "答曰。真實及方便。悉是佛語故。二說皆信。又云。阿",
    "X19n0348_005:0647b24": "難亦共為方便。",
    "X19n0348_005:0647c01": "○二釋其所以二。初敘其折事。",
    "X19n0348_005:0647c02": "所以者何。憶念昔時。世尊身小有疾。當用牛乳。我即",
    "X19n0348_005:0647c03": "持鉢。詣大婆羅門家門下立。時維摩詰。來謂我言。唯",
    "X19n0348_005:0647c04": "阿難。何為晨朝持鉢住此。我言。居士。世尊身小有疾。",
    "X19n0348_005:0647c05": "當用牛乳。故來至此。",
    "X19n0348_005:0647c06": "生公曰。晨非乞食時。必有所以。是故問之。",
    "X19n0348_005:0647c07": "○二敘其折辭三。初大士誨勅五。初誨如來無病。",
    "X19n0348_005:0647c08": "維摩詰言。止止阿難。莫作是言。如來身者。金剛之體。",
    "X19n0348_005:0647c09": "諸惡已斷。眾善普會。當有何疾。當有何惱。",
    "X19n0348_005:0647c10": "什公曰。小乘人。骨金剛。肉非金剛也。大乘中。內外",
    "X19n0348_005:0647c11": "金剛。一切實滿。有大勢力。無病處故。",
    "X19n0348_005:0647c12": "燈曰。如來與菩薩。及二乘力士。體雖不同。皆名金",
    "X19n0348_005:0647c13": "剛。以其至堅固故也。凡人死後。肉爛骨存。悉皆散",
    "X19n0348_005:0647c14": "脫。惟金剛身。乃瑣子骨。鈎鎻連環。提如練鎖。終無",
    "X19n0348_005:0647c15": "散脫。",
    "X19n0348_005:0647c16": "○二誨默往弗謗。",
    "X19n0348_005:0647c17": "默往阿難。勿謗如來。莫使異人聞此麤言。無令大威",
    "X19n0348_005:0647c18": "德諸天。及他方淨土諸來菩薩。得聞斯語。",
    "X19n0348_005:0647c19": "○三誨以劣況勝。",
    "X19n0348_005:0647c20": "阿難。轉輪聖王。以少福故。尚得無病。豈況如來無量",
    "X19n0348_005:0647c21": "福會普勝者哉。",
    "X19n0348_005:0647c22": "什公曰。有阿羅漢。名薄拘羅。往昔為賣藥師。語夏",
    "X19n0348_005:0647c23": "安居僧言。若有須藥。就我取之。眾竟無所須。唯一",
    "X19n0348_005:0647c24": "比丘小病。受一訶梨勒果。因是九十劫。生人天中。",
    "X19n0348_005:0648a01": "受無量快樂。但聞病名。而身無微患。於此生年已",
    "X19n0348_005:0648a02": "九十。亦未曾有病。況佛積善無量。病何由生。",
    "X19n0348_005:0648a03": "○四誨行矣遮謗。",
    "X19n0348_005:0648a04": "行矣阿難。勿使我等受斯恥也。外道梵志。若聞此語",
    "X19n0348_005:0648a05": "當作是念。何名為師。自疾不能救。而能救諸疾人。可",
    "X19n0348_005:0648a06": "密速去。勿使人聞。",
    "X19n0348_005:0648a07": "○五誨佛身超勝。",
    "X19n0348_005:0648a08": "當知阿難。諸如來身。即是法身。非思欲身。佛為世尊。",
    "X19n0348_005:0648a09": "過於三界。佛身無漏。諸漏已盡。佛身無為。不墮諸數。",
    "X19n0348_005:0648a10": "如此之身。當有何疾。",
    "X19n0348_005:0648a11": "有二種三界。一界內三界。是中眾生。不能免分段",
    "X19n0348_005:0648a12": "之疾。一界外三界。是中眾生。不能免變易之疾。如",
    "X19n0348_005:0648a13": "是三界。佛皆過之。尚無變易之疾。豈有分段之疾。",
    "X19n0348_005:0648a14": "漏與無漏。準說可知。是則佛身者無為之身。豈墮",
    "X19n0348_005:0648a15": "世間分段壽量之數。而云身有疾乎。",
    "X19n0348_005:0648a16": "○二尊者愧悞二。初尊者懷慚。",
    "X19n0348_005:0648a17": "時我世尊。實懷慚愧。得無近佛而謬聽耶。",
    "X19n0348_005:0648a18": "○二空聲告諭。",
    "X19n0348_005:0648a19": "即聞空中聲曰。阿難。如居士言。但為佛出五濁惡世。",
    "X19n0348_005:0648a20": "現行斯法。度脫眾生。行矣阿難。取乳勿慚。",
    "X19n0348_005:0648a21": "吳門大祐禪師云。五濁者。楞嚴云。譬如清水投之",
    "X19n0348_005:0648a22": "沙土。土失留礙。水亡清潔。泪然渾濁。由此五濁。理",
    "X19n0348_005:0648a23": "水亡清。而有五種濁名。一劫濁者。梵語劫波。此云",
    "X19n0348_005:0648a24": "時分。從減劫人壽二萬歲時。即入劫濁。四濁增劇。",
    "X19n0348_005:0648b01": "聚在此時。瞋恚增劇。刀兵起。貪欲增劇。饑饉起。愚",
    "X19n0348_005:0648b02": "癡增劇。疾疫起。三災大起。故煩惱倍隆。諸見轉熾。",
    "X19n0348_005:0648b03": "眾濁交凑。如水奔昏。二見濁者。身見邊見戒取見",
    "X19n0348_005:0648b04": "取邪見五利使。乃至六十二見等也。三煩惱濁者。",
    "X19n0348_005:0648b05": "貪嗔癡慢疑五鈍使。乃至百八煩惱等是也。四眾",
    "X19n0348_005:0648b06": "生濁者。攬五陰見慢果報。立此假名。五命濁者。剎",
    "X19n0348_005:0648b07": "那生滅。摧年促壽也。詳釋於圓中鈔。須者往檢。果",
    "X19n0348_005:0648b08": "報因緣經云。如來無疾。為化婆羅門。自恃智慧。廣",
    "X19n0348_005:0648b09": "求邪道。慳貪嫉妬。驕慢佛乘。於是如來善巧方便。",
    "X19n0348_005:0648b10": "假名有疾。權現三聖誘婆羅門。先令菩薩向婆羅",
    "X19n0348_005:0648b11": "門家化一乳牛。腹產二子。心性狼[狂-王+戾]。好傷人命。佛",
    "X19n0348_005:0648b12": "遣阿難。而往乞乳。婆羅門未諳佛意。見阿難來。嗔",
    "X19n0348_005:0648b13": "心頓起。便語妻言。我今正欲令牛踐害阿難。故言",
    "X19n0348_005:0648b14": "尊者尊者。可往牛所。任意自覓。牛見阿難。蹲踞告",
    "X19n0348_005:0648b15": "言。尊者。佛欲我乳。可當[愨-心+牛]左乳留右乳。[愨-心+牛]右乳留",
    "X19n0348_005:0648b16": "左乳。何以故。我有二子。以我乳為命爾。牛二子亦",
    "X19n0348_005:0648b17": "復蹲踞。啟告尊者。我今甘當受彼水草。此我母乳。",
    "X19n0348_005:0648b18": "盡當奉佛。婆羅門見牛如是。深生敬仰。歎未曾有。",
    "X19n0348_005:0648b19": "即將種種玅寶。及諸眷屬。持往佛所。散華供養。求",
    "X19n0348_005:0648b20": "佛悔過。佛與說法。證無生忍。此佛化婆羅門之本",
    "X19n0348_005:0648b21": "意也。約教釋者。論四教果頭之佛。約法華跨節而",
    "X19n0348_005:0648b22": "言。同是一佛。所有法報之身。皆無有病。今但論所",
    "X19n0348_005:0648b23": "垂之應。說有病無病爾。藏教果頭。既是劣應。示王",
    "X19n0348_005:0648b24": "宮生雙林滅度。生滅之身。安得無病。即今文諸天",
    "X19n0348_005:0648c01": "所告是也。若通教人所見之身。是為合身。所垂之",
    "X19n0348_005:0648c02": "應。如水之波。已不言病。況別圓法報。而言有病哉。",
    "X19n0348_005:0648c03": "蓋所垂之應。即體即用故也。",
    "X19n0348_005:0648c04": "觀解者。空假二觀。未即中道。可言有病。中道玅觀。",
    "X19n0348_005:0648c05": "雙遮雙照。何病之有。然即空假而中道。病即無病。",
    "X19n0348_005:0648c06": "即中道而空假。不妨示現而有病也。",
    "X19n0348_005:0648c07": "○三結其慧辨。",
    "X19n0348_005:0648c08": "世尊。維摩詰智慧辨才。為若此也。是故不任詣彼問",
    "X19n0348_005:0648c09": "疾。",
    "X19n0348_005:0648c10": "○二略敘五百。",
    "X19n0348_005:0648c11": "如是五百大弟子。各各向佛。說其本緣。稱述維摩詰",
    "X19n0348_005:0648c12": "所言。皆曰不任詣彼問疾。",
    "X19n0348_005:0648c13": "佛大弟子。有千二百五十人。示現受折。當不啻此。",
    "X19n0348_005:0648c14": "今舉弟子中上。上首既折。餘人可知。蓋舍利弗智",
    "X19n0348_005:0648c15": "慧第一。乃至阿難多聞第一。此十人夙昔之所長",
    "X19n0348_005:0648c16": "也。維摩彈折。則多舍其所長。而攻其所短。故舍利",
    "X19n0348_005:0648c17": "弗以宴坐彈。目連富那迦旃延三人。以說法彈。迦",
    "X19n0348_005:0648c18": "葉須菩提。以乞食彈。那律以天眼彈。優波離以持",
    "X19n0348_005:0648c19": "律彈。羅雲以出家彈。阿難以乞乳彈。夫舍所長。則",
    "X19n0348_005:0648c20": "已失其故。攻所短。則易奪其新。即以小而攻小。尚",
    "X19n0348_005:0648c21": "措口之不暇。矧以大攻小。以頓攻漸。以圓攻偏。能",
    "X19n0348_005:0648c22": "當其鋒。故諸弟子。一遭其折。鮮能置喙矣。雖然其",
    "X19n0348_005:0648c23": "中所為。又有深故焉。正以諸大弟子。心耽小行。當",
    "X19n0348_005:0648c24": "聲聞像。以出家行為第一。持律行為第二。乞士行",
    "X19n0348_005:0649a01": "為第三。宴坐行為第四。侍師行為第五。說法行為",
    "X19n0348_005:0649a02": "第六。此之六行。方是修因獲阿羅漢果。感報六通。",
    "X19n0348_005:0649a03": "乃為之果。經舉十人。合為七事。則涅槃之聖行全。",
    "X19n0348_005:0649a04": "弟子事師之道立。彈之斥之開之示之。俾回小以",
    "X19n0348_005:0649a05": "向大。獲生酥益。成法華開會之方便。經之深故。其",
    "X19n0348_005:0649a06": "在是乎。",
    "X19n0348_005:0649a08": "維摩詰所說經無我疏卷第五"
}