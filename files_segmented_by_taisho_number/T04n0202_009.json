{
    "T04n0202_009:0409c04": "賢愚經卷第九",
    "T04n0202_009:0409c06": "元魏涼州沙門慧覺等在高昌郡譯",
    "T04n0202_009:0409c07": "（四一）◎淨居天請佛洗品第三十六",
    "T04n0202_009:0409c08": "如是我聞：一時佛在舍衛國祇樹給孤獨園。",
    "T04n0202_009:0409c09": "爾時首陀會天，下閻浮提，至世尊所，請佛",
    "T04n0202_009:0409c10": "及僧，洗浴供養。世尊默然，已為許可。即設",
    "T04n0202_009:0409c11": "飲食，并辦洗具，溫室煖水，調和適體，蘇油",
    "T04n0202_009:0409c12": "浣草，皆悉備有。施設已辦，白世尊曰：「食具",
    "T04n0202_009:0409c13": "已訖，唯聖知時。」於是世尊及諸比丘，納受",
    "T04n0202_009:0409c14": "其供，盡共洗浴，并享飲食，其食甘美，世所",
    "T04n0202_009:0409c15": "希有。食竟澡漱，各還本坐。是時阿難，長跪",
    "T04n0202_009:0409c16": "合掌，白世尊曰：「此天往昔作何功德，形體",
    "T04n0202_009:0409c17": "妙好，威相奇特，光明顯赫，如大寶山？唯願",
    "T04n0202_009:0409c18": "世尊！敷演其事。」佛告阿難：「諦聽善持！吾當",
    "T04n0202_009:0409c19": "解說。乃往過去，毘婆尸佛時，此天彼世，為",
    "T04n0202_009:0409c20": "貧家子，恒行傭作，以供身口。聞毘婆尸佛",
    "T04n0202_009:0409c21": "說浴僧之德，情中欣然，思設供養，便勤作",
    "T04n0202_009:0409c22": "務，得少錢穀，用施洗具，并及飲食，請佛眾",
    "T04n0202_009:0409c23": "僧，而已盡奉。由此福行，壽終之後，生首陀",
    "T04n0202_009:0409c24": "會天，有此光相。」佛告阿難：「而此天者，非但",
    "T04n0202_009:0409c25": "今日請佛及僧，尸棄佛時亦來世間，供養",
    "T04n0202_009:0409c26": "世尊及於眾僧，乃至迦葉佛時，亦復如是。」佛",
    "T04n0202_009:0409c27": "告阿難：「此天非但承供七佛，於當來世賢",
    "T04n0202_009:0409c28": "劫之中，興千佛出，亦當一一洗佛及僧，猶",
    "T04n0202_009:0409c29": "如今日無有差別。」爾時世尊，因受天記：",
    "T04n0202_009:0410a01": "「於未來世，滿阿僧祇百劫之中，當得作",
    "T04n0202_009:0410a02": "佛，號曰淨身，十號具足，所化眾生，不可",
    "T04n0202_009:0410a03": "限量。」爾時阿難，及諸四眾，聞佛所說，歡喜",
    "T04n0202_009:0410a04": "無量，咸作是言：「如來出世，所利益大，如是",
    "T04n0202_009:0410a05": "少施，獲報彌多。」佛告阿難：「善哉善哉！如汝",
    "T04n0202_009:0410a06": "所言。」因為眾會，廣說妙法。其聞法者，有",
    "T04n0202_009:0410a07": "得道迹、往來、不還、逮應真者，發大道意，各",
    "T04n0202_009:0410a08": "各歡喜，頂受奉行。◎",
    "T04n0202_009:0410a09": "（四二）善事太子入海品第三十七(丹本此品却在九卷",
    "T04n0202_009:0410a10": "為四十二)",
    "T04n0202_009:0410a11": "如是我聞：一時佛在羅閱祇耆闍崛山中，與",
    "T04n0202_009:0410a12": "大比丘僧，圍繞說法。爾時賢者阿難，見提",
    "T04n0202_009:0410a13": "婆達多，於如來所，常懷嫉妬，驅飲醉象，",
    "T04n0202_009:0410a14": "推山鎮佛，種種方便，欲得危害。然佛慈",
    "T04n0202_009:0410a15": "心，常有矜愍，於羅睺羅及提婆達多，視之",
    "T04n0202_009:0410a16": "一等無有差別。賢者阿難，覩其如是，常懷",
    "T04n0202_009:0410a17": "怨恨，思惟在意，從座而起，偏袒右肩，長",
    "T04n0202_009:0410a18": "跪合掌，歎說是事。佛告阿難：「提婆達多不",
    "T04n0202_009:0410a19": "但今日興惡於我，宿世之時亦傷害我，然我",
    "T04n0202_009:0410a20": "於彼常慈念之。」賢者阿難即白佛言：「不審",
    "T04n0202_009:0410a21": "宿世，提婆達多，亦為傷害，爾時慈愍，其事",
    "T04n0202_009:0410a22": "云何？願具說示。」佛告阿難：「過去久遠，無數",
    "T04n0202_009:0410a23": "無量不可思議阿僧祇劫，此閻浮提，有一",
    "T04n0202_009:0410a24": "國王，名曰勒那跋彌，晉言寶鎧，領五百小",
    "T04n0202_009:0410a25": "國王，有五百夫人婇女，皆無有子。王便",
    "T04n0202_009:0410a26": "禱祠諸天日月山海樹神，經年歷紀，不獲",
    "T04n0202_009:0410a27": "子息。王大愁憂，而自念言：『我今無子，旦夕",
    "T04n0202_009:0410a28": "崩亡，國無紹繼，天下必亂。所以者何？五百",
    "T04n0202_009:0410a29": "諸臣，不相賓伏，便當力諍，強弱相[夌*欠]，抂殺",
    "T04n0202_009:0410b01": "無辜，亡國喪民，莫不由此。』念是事已，益",
    "T04n0202_009:0410b02": "增憒惱。時有天神，知王至意，於王夢中，而",
    "T04n0202_009:0410b03": "語王言：『城外林中，有二仙士，其第一仙，身",
    "T04n0202_009:0410b04": "有金色，福德聰辯，不可逮及，汝苟須子，",
    "T04n0202_009:0410b05": "可往求請，必當迴意來生王家。』王尋驚悟，",
    "T04n0202_009:0410b06": "差有喜色，即勅駕乘，單將數人，遍至推",
    "T04n0202_009:0410b07": "覓，便得見之，即向求哀，種種自說，國無繼",
    "T04n0202_009:0410b08": "嗣，憂深慮重。『貪屈大仙，來生我家，紹繼國",
    "T04n0202_009:0410b09": "嗣，去我憂患。若不見恥，唯垂見顧。』爾時",
    "T04n0202_009:0410b10": "仙人，見王殷勤，不忍拒逆，即便可之。第二",
    "T04n0202_009:0410b11": "仙人，復語王言：『我亦當往生於王家。』王大",
    "T04n0202_009:0410b12": "歡喜，便辭還宮。「經歷數時，金色仙人，即取",
    "T04n0202_009:0410b13": "命終。王大夫人，名曰蘇摩，即覺有娠。聰",
    "T04n0202_009:0410b14": "明女人，能得此智知所懷妊，分別男女，便",
    "T04n0202_009:0410b15": "自說言：『我所懷妊，必當是男。』王及宮內，聞",
    "T04n0202_009:0410b16": "此語已，欣悅無量。王勅宮內夫人婇女，盡",
    "T04n0202_009:0410b17": "共承給，稱悅其意，床褥飲食，極令細軟，將",
    "T04n0202_009:0410b18": "護進止，不臨危險。十月已滿，其大夫人，",
    "T04n0202_009:0410b19": "便生男兒，端正絕異，身紫金色，其髮紺青，",
    "T04n0202_009:0410b20": "人相具足，王及內外，觀之無厭。因召相師，",
    "T04n0202_009:0410b21": "令占相之。相師尋詣，上下觀相，歡喜踊躍，",
    "T04n0202_009:0410b22": "而白王言：『此兒相好，人中難有，聰明福德，",
    "T04n0202_009:0410b23": "不可逮及。』王聞遂喜，復告相師，可為立",
    "T04n0202_009:0410b24": "字。相師問王：『今此太子，受胎已來，有何變",
    "T04n0202_009:0410b25": "異？』王即答言：『此太子母，索來妬惡，樂人之",
    "T04n0202_009:0410b26": "過，妄舉姦非，見他人善，心不為喜；懷",
    "T04n0202_009:0410b27": "妊已來，志性改異，為人慈仁，矜愚愛智，好",
    "T04n0202_009:0410b28": "修施惠，等意護養。』相師聞此，讚言：『善哉！此",
    "T04n0202_009:0410b29": "是兒志，寄情於母。』便為立字，字迦良那伽",
    "T04n0202_009:0410c01": "梨，晉言善事。其第二夫人，名曰弗巴，第二",
    "T04n0202_009:0410c02": "仙人，亦復命終，生於第二夫人腹中，日月足",
    "T04n0202_009:0410c03": "滿，便生男兒，形體狀貌，無他殊異。復召相",
    "T04n0202_009:0410c04": "師，而瞻相之。相師披觀，而語之言：『此太子",
    "T04n0202_009:0410c05": "者，是常人耳，福德智能，為足自任。』王復勅",
    "T04n0202_009:0410c06": "之，為其立字。相師復言：『有何異事？』王語",
    "T04n0202_009:0410c07": "相師：『此太子母，索性忠良，為人慈順，樂宣",
    "T04n0202_009:0410c08": "人善；懷妊已來，返更樂惡，嫉妬賢能，見",
    "T04n0202_009:0410c09": "善不喜。』相師復言：『此亦兒志，寄之於母，故",
    "T04n0202_009:0410c10": "使然耳。』因即立字，為波婆伽梨，晉言惡",
    "T04n0202_009:0410c11": "事。「其王爾時，注心愛念迦良那伽梨，不失",
    "T04n0202_009:0410c12": "其意，即勅為起三時之殿，冬時居溫殿，春",
    "T04n0202_009:0410c13": "秋居中殿，夏時居涼殿，安置伎樂，而娛樂",
    "T04n0202_009:0410c14": "之。太子漸大，聰辯殊異，學諸世典，十八部",
    "T04n0202_009:0410c15": "經，誦持通利，善其義理。後辭出遊，王即聽",
    "T04n0202_009:0410c16": "之，勅治道陌，除去不淨，乘大白象，金",
    "T04n0202_009:0410c17": "銀校餝，千乘萬騎，導從前後，街道陌中，一",
    "T04n0202_009:0410c18": "切人民，挾道兩邊，諸樓閣上，觀者無數，",
    "T04n0202_009:0410c19": "皆言太子：『熟似梵天，威相姿貌，人中希有。』",
    "T04n0202_009:0410c20": "爾時太子，見諸乞兒，身體羸瘦，衣被弊壞，",
    "T04n0202_009:0410c21": "左捉破器，右持折杖，卑言求哀，從人乞匂。",
    "T04n0202_009:0410c22": "太子問曰：『何以乃爾？』群臣答言：『如此人輩，",
    "T04n0202_009:0410c23": "或無父母，孤窮單獨，無所依仰，癃疾狂病，",
    "T04n0202_009:0410c24": "不能作役，無一錢儲，身口所切，是使爾",
    "T04n0202_009:0410c25": "耳。』太子慈愍，心深增悼。轉復前行，見諸屠",
    "T04n0202_009:0410c26": "兒，殺害畜生，稍割稱賣。太子問言：『何以作",
    "T04n0202_009:0410c27": "此？』尋各答言：『我不必樂，祖父已來，以此為",
    "T04n0202_009:0410c28": "業，若捨此事，無以自濟。』太子聞此，長歎而",
    "T04n0202_009:0410c29": "去。轉前到田，見諸耕者，墾地蟲出，蝦蟇",
    "T04n0202_009:0411a01": "拾吞，復見有蛇，吞食蝦蟇，孔雀飛來，啄食",
    "T04n0202_009:0411a02": "其蛇。太子問人：『此作何等？』耕者答言：『此是",
    "T04n0202_009:0411a03": "我業，於中下種，後當得穀，以自供食，并",
    "T04n0202_009:0411a04": "輸王家。』太子歎曰：『人由飲食，殺害眾生，役",
    "T04n0202_009:0411a05": "身役力，辛苦乃爾。』轉復前行，見諸獵師，",
    "T04n0202_009:0411a06": "趣向群鳥，挽弓欲射，復見安網，張施在",
    "T04n0202_009:0411a07": "地，見諸禽獸，墮在其中，驚張鳴吼，不能",
    "T04n0202_009:0411a08": "得脫。太子問言：『皆作何等？』咸皆答言：『捕",
    "T04n0202_009:0411a09": "諸禽獸，以自供濟。』太子聞此，深歎捨去。到",
    "T04n0202_009:0411a10": "河池邊，見捕魚師，張網捕魚，狼藉在地，跳",
    "T04n0202_009:0411a11": "踉申縮，死者無數。太子復問，皆各答言：『我",
    "T04n0202_009:0411a12": "仰此魚，用供衣食。』太子長歎，愍哀群生。",
    "T04n0202_009:0411a13": "『為衣食故，乃當如是，殺害眾生，供俟身",
    "T04n0202_009:0411a14": "口；殃罪日滋，後報如何？』便迴還宮，憂念不",
    "T04n0202_009:0411a15": "樂，往白父王：『願賜一願。』王答之曰：『恣汝",
    "T04n0202_009:0411a16": "所欲，不相違逆。』太子白王：『出行遊觀，覩彼",
    "T04n0202_009:0411a17": "群品，為衣食故，欺誑殺害，積罪日增，意甚",
    "T04n0202_009:0411a18": "悼愍，欲得供濟。願王聽我，用於王藏，自恣",
    "T04n0202_009:0411a19": "布施，充民所乏。』王於太子，倍加愛念，聞其",
    "T04n0202_009:0411a20": "所語，不能違意，即便可之。「於是太子，即",
    "T04n0202_009:0411a21": "時宣下，告諸人民：『迦良那伽梨太子，布施",
    "T04n0202_009:0411a22": "窮困乏短之者，一切施給，皆悉來取，若有欲",
    "T04n0202_009:0411a23": "須金銀寶物衣服飲食及諸所須，當施",
    "T04n0202_009:0411a24": "與之。』即開王藏，出諸寶物，著諸城門，及置",
    "T04n0202_009:0411a25": "市中，隨人所須，一切悉給。爾時諸國，沙門",
    "T04n0202_009:0411a26": "婆羅門、貧窮孤老、癃殘疾病，強弱相扶，次第",
    "T04n0202_009:0411a27": "而至，須衣與衣，須食與食，金銀寶物，恣",
    "T04n0202_009:0411a28": "意而與。爾時人民，展轉相語，遍閻浮提，",
    "T04n0202_009:0411a29": "皆悉來集，用王寶藏，三分向二。時典藏臣，",
    "T04n0202_009:0411b01": "入白王言：『大王典領五百小國，諸國使命，",
    "T04n0202_009:0411b02": "當有往返，事須寶物，還相報遺。太子布",
    "T04n0202_009:0411b03": "施，用王內藏，三分之物，向用其二。王可思",
    "T04n0202_009:0411b04": "之，勿令後悔。』王聞是語，而告臣言：『我此",
    "T04n0202_009:0411b05": "太子，意好布施，其心猛盛，不可迴轉，若",
    "T04n0202_009:0411b06": "當禁遮儻違其意，令其憂惱，當云何耶？",
    "T04n0202_009:0411b07": "分恣其意，莫得違失。』如是數時，太子布施，",
    "T04n0202_009:0411b08": "所殘藏物，三分用二。臣復白王：『前所殘物，",
    "T04n0202_009:0411b09": "日日布施，三分之中，已更用二，餘殘少許，",
    "T04n0202_009:0411b10": "當俟信遺，不可盡用。願王熟思，後莫見",
    "T04n0202_009:0411b11": "咎。』王便思惟，而告臣曰：『吾愛此子，特復",
    "T04n0202_009:0411b12": "倍餘，不忍顯露違逆其意，若來索寶，小避",
    "T04n0202_009:0411b13": "行來，若其急索，且復與之。乍得乍不得，",
    "T04n0202_009:0411b14": "可延日月。』爾時藏臣，得王教已，太子後日，",
    "T04n0202_009:0411b15": "來索寶時，其臣託緣，餘處行來，或時索得，",
    "T04n0202_009:0411b16": "或時不得，不能一一稱其所須。太子覺之，",
    "T04n0202_009:0411b17": "而自念言：『今此藏臣，有何力能，敢違失我，",
    "T04n0202_009:0411b18": "不相承用？將是王意，故使爾耳。又人子禮，",
    "T04n0202_009:0411b19": "不應竭用父母庫藏令其盡也。今此藏中，",
    "T04n0202_009:0411b20": "所殘無幾，我當云何，得於財寶，給施一",
    "T04n0202_009:0411b21": "切令無有乏？』作是念已，即問諸人：『今",
    "T04n0202_009:0411b22": "此世間，作何事業，可得多財稱意用之？』",
    "T04n0202_009:0411b23": "有一人言：『不避劇難，遠出販賣，可得多",
    "T04n0202_009:0411b24": "財。』有一人言：『墾治田畝，不避寒暑，廣種",
    "T04n0202_009:0411b25": "五穀，可得多財。』有一人言：『多養六畜，",
    "T04n0202_009:0411b26": "隨時將護，時節蕃息，可得多財。』有一人",
    "T04n0202_009:0411b27": "言：『唯不顧命，能入大海，至龍王宮，求如",
    "T04n0202_009:0411b28": "意珠，斯事成辦，最得多財。』「於時太子聞眾",
    "T04n0202_009:0411b29": "人語，而自念言：『行估種田，畜養六畜，且",
    "T04n0202_009:0411c01": "非我宜，得利無幾。唯入大海，詣龍王宮，",
    "T04n0202_009:0411c02": "此入我意，當勤求是事。』作是念已，往白父",
    "T04n0202_009:0411c03": "王：『我欲入海，求索珍寶，給施眾生，用之",
    "T04n0202_009:0411c04": "無盡。唯願父母，當見聽許。』王及夫人，聞太",
    "T04n0202_009:0411c05": "子言，甚懷憂灼，問太子曰：『汝有何意，而",
    "T04n0202_009:0411c06": "欲入海？苟欲布施，成汝本志，我家所有藏",
    "T04n0202_009:0411c07": "內餘殘，盡當與汝，以用布施。何為自棄，",
    "T04n0202_009:0411c08": "云欲入海？又聞海中，多諸劇難，黑風羅剎，",
    "T04n0202_009:0411c09": "水浪迴波，摩竭大魚，水色之山，如斯眾難，",
    "T04n0202_009:0411c10": "安全者少，百伴共往，時有一還。汝今何急，",
    "T04n0202_009:0411c11": "沒身危險？我及汝母，無不極憂，諸王臣",
    "T04n0202_009:0411c12": "民，皆懷灼惕之懼。念捨此意，勿更紛紜。』",
    "T04n0202_009:0411c13": "於是太子，聞王此語，心在大計，志存",
    "T04n0202_009:0411c14": "拔濟，王雖留遮，意不傾動，規盡身命，成辦",
    "T04n0202_009:0411c15": "其事，布身于地，腹拍王前，因白王言：『唯願",
    "T04n0202_009:0411c16": "垂哀！遂子本心。若必拒逆，不見聽許，伏",
    "T04n0202_009:0411c17": "身此地，終不起也。』王及夫人，內外一切，見",
    "T04n0202_009:0411c18": "太子意，不可迴轉，自誓畢死，伏身于地，皆",
    "T04n0202_009:0411c19": "共解喻，曉謝令起。其言如初，執志不變，從",
    "T04n0202_009:0411c20": "一日至二日，乃至六日。王及夫人，自共議",
    "T04n0202_009:0411c21": "言：『太子不食，已經六日，到明七日，命必",
    "T04n0202_009:0411c22": "不全。此兒前後，意欲所作，要必成辦，不",
    "T04n0202_009:0411c23": "可迴轉。若令入海，猶有還理；今違其意，",
    "T04n0202_009:0411c24": "交斷人望。就當聽之，放憂在後。』王與夫",
    "T04n0202_009:0411c25": "人，相可已訖，俱共來前，各捉一手，涕淚交",
    "T04n0202_009:0411c26": "流，因語之言：『聽汝入海，可起還食。』「於時太",
    "T04n0202_009:0411c27": "子，聞王語已，歡喜而起，曉喻父母：『我雖",
    "T04n0202_009:0411c28": "入海，不久當還，唯願莫大憂念於我。』為",
    "T04n0202_009:0411c29": "辦種種餚饍飲食，已訖出外，廣行宣令：『迦",
    "T04n0202_009:0412a01": "良那伽梨，今欲入海，誰欲往者？當共俱",
    "T04n0202_009:0412a02": "進。』爾時國中，有五百賈客，咸皆來集，悉言",
    "T04n0202_009:0412a03": "欲去。是時國中有盲導師，自前已曾數返",
    "T04n0202_009:0412a04": "入海，太子聞之，即往到邊，向其殷勤，嘉言",
    "T04n0202_009:0412a05": "求曉：『汝當與我共入大海，示我行來利害",
    "T04n0202_009:0412a06": "去就。』導師答言：『我既年老，又盲無見，雖欲",
    "T04n0202_009:0412a07": "自去，私情甚難。王愛太子，隆倍異常，須臾",
    "T04n0202_009:0412a08": "離目，有懷悒遲。今聞與我，共入大海，儻",
    "T04n0202_009:0412a09": "復見拒，咎我不少。』於時太子，聞是語已，",
    "T04n0202_009:0412a10": "即便還宮，自白父王：『今此國中，有盲導師，",
    "T04n0202_009:0412a11": "前已數返，曾到大海，願王勅曉，令共我去。』",
    "T04n0202_009:0412a12": "王聞是語，自往其所，語導師言：『我此太子，",
    "T04n0202_009:0412a13": "志存入海，種種諫語，意堅不迴，事不得",
    "T04n0202_009:0412a14": "已，今聽就去。念其年少，未厭辛苦，聞汝",
    "T04n0202_009:0412a15": "前行，知海去就，望汝迴意，忍勞共往。』爾",
    "T04n0202_009:0412a16": "時導師，聞王是語，即白王言：『恨我年耆，盲",
    "T04n0202_009:0412a17": "無所見，大王所勅，豈敢有違？』王得是語，即",
    "T04n0202_009:0412a18": "自還宮。于時太子，即共導師，論定發日。還",
    "T04n0202_009:0412a19": "到王所，王問左右：『誰敬愛我，可與太子",
    "T04n0202_009:0412a20": "共往採寶。』波婆伽梨，即白王言：『願與兄",
    "T04n0202_009:0412a21": "俱，共涉大海。』王聞此語，而自念言：『今弟共",
    "T04n0202_009:0412a22": "往險厄之中，儻能濟要，勝於他人。』作是念",
    "T04n0202_009:0412a23": "已，即可聽去。「爾時太子，出三千兩金，以千",
    "T04n0202_009:0412a24": "兩辦糧，千兩辦船，復以千兩辦諸所須。",
    "T04n0202_009:0412a25": "嚴辦已訖，於是欲發。王及夫人，諸王臣民，",
    "T04n0202_009:0412a26": "啼哭送之，別於路次。於是太子，與諸同伴，",
    "T04n0202_009:0412a27": "進道而去。到於海邊，牢治其船，令有七重，",
    "T04n0202_009:0412a28": "候風時節，推著水中，以七大索，繫於海邊，",
    "T04n0202_009:0412a29": "搖鈴唱令，語眾人言：『汝等皆聽！海中眾難，",
    "T04n0202_009:0412b01": "水浪迴波，惡龍羅剎，黑風迴覆，海色之",
    "T04n0202_009:0412b02": "山，摩竭大魚，如是餘難，其數猶多。前後入",
    "T04n0202_009:0412b03": "海，吉還者少。若狐疑者，於此可還。誰能",
    "T04n0202_009:0412b04": "堅意，分捨身命，不顧父母，不戀妻子，當",
    "T04n0202_009:0412b05": "共入海，至於寶所，若得珍寶，安隱還歸，子",
    "T04n0202_009:0412b06": "孫七世，用不可盡。』作是令已，便斷一索，",
    "T04n0202_009:0412b07": "日日如是，至於七日，唱令已訖，斷第七索，",
    "T04n0202_009:0412b08": "望風舉帆，船疾如箭，徑與諸人，到彼寶",
    "T04n0202_009:0412b09": "渚。太子聰明，通達世典，識寶色相，悉知其",
    "T04n0202_009:0412b10": "價，示諸眾人諸寶好醜，勅語眾賈令隨意",
    "T04n0202_009:0412b11": "取。重告眾賈，令多少得中，多取船重，有沈",
    "T04n0202_009:0412b12": "沒之憂，少取行勞，不補其苦。勅誡已訖，獨",
    "T04n0202_009:0412b13": "與導師，別乘小船，與眾賈別，轉復前進。",
    "T04n0202_009:0412b14": "「導師問言：『此前應有白色之山，汝為見不？』",
    "T04n0202_009:0412b15": "太子言：『見。』導師語曰：『此是銀山。』轉復前",
    "T04n0202_009:0412b16": "行，導師復問：『當有紺色之山，汝見未耶？』太",
    "T04n0202_009:0412b17": "子答言：『我已見之。』導師語言：『是紺琉璃山。』",
    "T04n0202_009:0412b18": "轉更前進，復問太子：『此中應有黃色之山，",
    "T04n0202_009:0412b19": "汝為見未？』太子言：『見。』導師語之：『此是金山。』",
    "T04n0202_009:0412b20": "到金山下，坐金沙上，導師言曰：『我今羸劣，",
    "T04n0202_009:0412b21": "命必不濟，示方面已，進止道路，汝從是",
    "T04n0202_009:0412b22": "去，前當有城，其城極妙，七寶雜廁。汝到",
    "T04n0202_009:0412b23": "城門，城門若閉，其城門邊，有金剛杵，汝便",
    "T04n0202_009:0412b24": "取杵，以撞其門。城中當有五百天女，各",
    "T04n0202_009:0412b25": "齎寶珠，來用奉汝，更有一女，最特尊勝，所",
    "T04n0202_009:0412b26": "持寶珠，而有紺色，名旃陀摩尼。此如意珠，",
    "T04n0202_009:0412b27": "得便堅持，勿令失脫，其餘與者，亦可取",
    "T04n0202_009:0412b28": "之。攝錄諸根，勿復與語。我今轉極，餘命少",
    "T04n0202_009:0412b29": "少，若命終後，念識我恩，對我發哀，埋",
    "T04n0202_009:0412c01": "此沙中。』導師語竟，氣絕命終。對之悲慟，為",
    "T04n0202_009:0412c02": "之葬埋，隨其所教，前進而去。到七寶城，",
    "T04n0202_009:0412c03": "城門堅閉，見金剛杵在其門邊，如語取杵",
    "T04n0202_009:0412c04": "以撞其門，城門便開。五百天女，各持寶珠，",
    "T04n0202_009:0412c05": "來奉太子。最前一女，手所持珠，如語紺色，",
    "T04n0202_009:0412c06": "隨次第攝取，裹在衣角，便旋還來。「前太子",
    "T04n0202_009:0412c07": "別後，波婆伽梨復語眾人：『行來不易，但當",
    "T04n0202_009:0412c08": "多取。』眾人貪寶，取之過度。太子還到，其船",
    "T04n0202_009:0412c09": "已滿，放船還來，船便沈沒，諸賈人輩，乍沈",
    "T04n0202_009:0412c10": "乍浮，太子已有如意珠，故身不沒溺。波婆",
    "T04n0202_009:0412c11": "伽梨遙喚太子：『當見救濟，勿便捐棄。』太子",
    "T04n0202_009:0412c12": "聞語，即牽共浮，力勵相挽，便得出海。出海",
    "T04n0202_009:0412c13": "之後，弟語兄言：『我曹兄弟，辭父母來，入於",
    "T04n0202_009:0412c14": "大海，望不空歸。際遇不諧，喪失財寶，單身",
    "T04n0202_009:0412c15": "空到，甚可恥也。』迦良那伽梨天性忠直，即",
    "T04n0202_009:0412c16": "語弟言：『我故得寶。』弟語兄言：『當用見示。』即",
    "T04n0202_009:0412c17": "解衣裏以珠示之。弟得見珠，因而懷情，",
    "T04n0202_009:0412c18": "『念我父王恩慈不普，偏愛我兄，我不在",
    "T04n0202_009:0412c19": "意；今我二人，俱來入海，兄得異寶，我獨空",
    "T04n0202_009:0412c20": "歸。從是已後，當賤遇我，我當云何？因其",
    "T04n0202_009:0412c21": "臥寐，陰殺其兄，取其珠寶，歸語父王言，",
    "T04n0202_009:0412c22": "其兄沒海，於是乃當異愛念我。』作是念",
    "T04n0202_009:0412c23": "已，密自懷計，語其兄言：『人村漸近，我曹兄",
    "T04n0202_009:0412c24": "弟，不應俱眠，宜更坐守護持寶珠。』兄即然",
    "T04n0202_009:0412c25": "之，常共更守。波婆伽梨，次應休眠，臥地",
    "T04n0202_009:0412c26": "經時，極過常度，然後乃起。兄復次臥，由坐",
    "T04n0202_009:0412c27": "久故，睡寐極著。波婆伽梨，起入林中，林中",
    "T04n0202_009:0412c28": "有樹，其刺極利，即取兩枚，各長尺五，持來",
    "T04n0202_009:0412c29": "兄邊，兄眠甚重，一手捉刺，當其眼宕，刺",
    "T04n0202_009:0413a01": "令沒刺，收寶而去。太子苦痛，高聲急喚：『波",
    "T04n0202_009:0413a02": "婆伽梨！波婆伽梨！此中有賊。』喚經數返無",
    "T04n0202_009:0413a03": "有應者。「爾時樹神語太子言：『波婆伽梨，",
    "T04n0202_009:0413a04": "是汝之賊，刺汝眼竟，持汝珠去。』於是太",
    "T04n0202_009:0413a05": "子宛轉辛苦，匍匐而行，漸小前進，到梨師跋",
    "T04n0202_009:0413a06": "陀國。至於澤宕，值五百頭牛來到其邊，",
    "T04n0202_009:0413a07": "有一牛王，見於太子，憐敬兼懷，出舌舐",
    "T04n0202_009:0413a08": "之，餘牛悉集，愕住共視。時牧牛人，來前試",
    "T04n0202_009:0413a09": "看，乃覩太子臥在于地，見其眼中，有是長",
    "T04n0202_009:0413a10": "刺，觀其形相，又知非凡，即為拔刺，將至",
    "T04n0202_009:0413a11": "住處，常以酥乳，著其瘡中，飲食供給，隨",
    "T04n0202_009:0413a12": "其瞻養。復經數時，眼瘡漸差，主人承事，",
    "T04n0202_009:0413a13": "未曾懈廢。爾時太子，問牧牛人：『汝居此中，",
    "T04n0202_009:0413a14": "有何基業？』牧牛人答：『我在此中，無有基業，",
    "T04n0202_009:0413a15": "唯仰乳酪，賣用自濟。』太子自念：『我遭困厄，",
    "T04n0202_009:0413a16": "勞煩主人，恒供養我。今者瘡差，小能行",
    "T04n0202_009:0413a17": "來，當更方宜求易處所。』念是事已，因語主",
    "T04n0202_009:0413a18": "人：『爾所時節，共相勞煩，感念主人，恩難酬",
    "T04n0202_009:0413a19": "報。我欲前行，到於城中，展轉行乞，以自供",
    "T04n0202_009:0413a20": "活。』時牧牛舍主，聞太子言，懼其舍內妻子",
    "T04n0202_009:0413a21": "奴婢有餘厭辭聞太子耳，『若其不爾，何緣",
    "T04n0202_009:0413a22": "乃辭？』作是念已，先問舍內：『汝曹有何不",
    "T04n0202_009:0413a23": "稱之事，而令貴客辭欲索去？』舍內皆言：",
    "T04n0202_009:0413a24": "『我曹於此如兄如弟，不知何緣欲相捨去？』",
    "T04n0202_009:0413a25": "於時舍主，語太子言：『我相承侍，未有不",
    "T04n0202_009:0413a26": "稱，不可捨我轉行餘乞。』於時太子，聞舍",
    "T04n0202_009:0413a27": "主語，見其慇懃，恒護其意，且小停住。復經",
    "T04n0202_009:0413a28": "數時，便語主人：『汝供待我，隨時無乏，家內",
    "T04n0202_009:0413a29": "一切，接我隆厚。但我意中，自欲轉行到前",
    "T04n0202_009:0413b01": "城中，望遣一人，將我共往。』時牧牛人，見其",
    "T04n0202_009:0413b02": "慇懃，恐違其意令其心愁，躬自將護，共至",
    "T04n0202_009:0413b03": "城中。已到彼城，共別當還，太子語言：『汝哀",
    "T04n0202_009:0413b04": "我者，買索一琴，與我自娛。』時牧牛人，尋買",
    "T04n0202_009:0413b05": "索與，共相辭謝，於時別去。「爾時太子，素",
    "T04n0202_009:0413b06": "多伎能，歌頌文辭，極善巧妙，即於陌宕，",
    "T04n0202_009:0413b07": "激聲歌頌，彈琴以和，音甚清雅，城中人民，",
    "T04n0202_009:0413b08": "聞其音者皆樂聽觀，無有厭足，各持飲食，",
    "T04n0202_009:0413b09": "競來與之。時城中有五百乞兒，皆來依附，",
    "T04n0202_009:0413b10": "賴其飽食。梨師跋王，有一園監，為王監守",
    "T04n0202_009:0413b11": "果[木*奈]之園。[木*奈]有熟者，鸚鵡來食，手力不周，",
    "T04n0202_009:0413b12": "不能驚遮。於時園監，檐[木*奈]與王，其中好",
    "T04n0202_009:0413b13": "[木*奈]，鸚鵡啄壞，王見瞋恚，欲加刑罰。園監惶",
    "T04n0202_009:0413b14": "怖，向王自陳：『家乏人力故使爾耳，唯見",
    "T04n0202_009:0413b15": "寬恕，原匂刑罰，當索守人，更不令爾。』王",
    "T04n0202_009:0413b16": "便恕置，不問其罪。園監得脫，行求索人，",
    "T04n0202_009:0413b17": "見迦良那伽梨，匂於道邊，觀其形相，似是",
    "T04n0202_009:0413b18": "忠人，即語之曰：『汝能為我看守園不？汝若",
    "T04n0202_009:0413b19": "能者，當供所乏。』太子答言：『我眼無見，云何",
    "T04n0202_009:0413b20": "看守？』園監語言：『汝苟欲看，雖復無眼，當",
    "T04n0202_009:0413b21": "作方便，多作細繩，繫諸樹端，以諸鈴物，",
    "T04n0202_009:0413b22": "連繫相著，展轉相牽汝捉一頭；若聞有聲，",
    "T04n0202_009:0413b23": "汝便頓繩，鸚鵡驚怖無緣得住。』太子聞語，",
    "T04n0202_009:0413b24": "而答之言：『若有此事，我能為之。』共相可竟，",
    "T04n0202_009:0413b25": "即往為守。「時波婆伽梨，到父王國，王怪獨",
    "T04n0202_009:0413b26": "來，即問消息。波婆伽梨，而語王言：『我曹不",
    "T04n0202_009:0413b27": "遇，船重沈沒，迦良那伽梨并諸賈人，合諸",
    "T04n0202_009:0413b28": "珍寶，盡沒大海。我力勵浮，趣得全濟。』王及",
    "T04n0202_009:0413b29": "夫人，聞是語已，悶絕良久，無所覺識，以",
    "T04n0202_009:0413c01": "水灑面，困乃還穌。宮閤內外諸王臣民，聞",
    "T04n0202_009:0413c02": "此事者，莫不悲悼。王及夫人，語波婆伽",
    "T04n0202_009:0413c03": "梨：『迦梨太子沒海，汝何以來？何不并就死",
    "T04n0202_009:0413c04": "大海中？』合土人民，無不痛惜，朝夕哭戀，",
    "T04n0202_009:0413c05": "如喪父母。太子在宮，常愛一鴈，王告其",
    "T04n0202_009:0413c06": "鴈：『太子養汝，今入大海，奄沒不還，何",
    "T04n0202_009:0413c07": "不往看，知其所在？』因作書音，以繫鴈項。",
    "T04n0202_009:0413c08": "鴈即高翔，廣行求覓，遊彼園上，識其歌聲，",
    "T04n0202_009:0413c09": "即下試看，得見太子，鳴聲悲喜，不能自",
    "T04n0202_009:0413c10": "勝。太子聞識，即解取書，眼無所見不能",
    "T04n0202_009:0413c11": "看讀，因求紙筆作書與王，說波婆伽梨",
    "T04n0202_009:0413c12": "刺眼委曲，所更歷處，辛酸諸事。繫於鴈",
    "T04n0202_009:0413c13": "項，鴈便飛去。「梨師跋王，時有一女，端政",
    "T04n0202_009:0413c14": "殊妙，世間希有，王甚愛重，不違其意。時女",
    "T04n0202_009:0413c15": "辭王，出遊園觀，王便聽去。女至園中，見",
    "T04n0202_009:0413c16": "於太子迦良那伽梨，頭亂面垢，目無所見，",
    "T04n0202_009:0413c17": "著弊壞衣，坐林樹間。其女觀察，覩其色狀，",
    "T04n0202_009:0413c18": "心情屬向，不離其側，便坐其邊，與共談語。",
    "T04n0202_009:0413c19": "食時已到，王遣人喚，女還遣人白於王曰：",
    "T04n0202_009:0413c20": "『願送食來，欲就此食。』即送食來，女語太",
    "T04n0202_009:0413c21": "子：『我欲共汝一處坐食。』太子答言：『我是乞",
    "T04n0202_009:0413c22": "匂之人，汝是王女，云何共食？王若聞者，罪",
    "T04n0202_009:0413c23": "我不少。』其女慇懃，語太子言：『若汝不肯，",
    "T04n0202_009:0413c24": "我便不食。』如是數返，逼迫不已，而便共食。",
    "T04n0202_009:0413c25": "言遂欵篤，意漸附近，目無去離。日轉欲暮，",
    "T04n0202_009:0413c26": "王遣人喚女，女還遣人往白王曰：『我願為",
    "T04n0202_009:0413c27": "此守園人婦，不用其餘國王太子，今我專",
    "T04n0202_009:0413c28": "心，慇懃如是。唯願父王！勿違我意。』使到王",
    "T04n0202_009:0413c29": "所，具噵其事。王聞是已，不能違情，因自",
    "T04n0202_009:0414a01": "言曰：『此事災異，是女不肖。乃至若是，寶鎧",
    "T04n0202_009:0414a02": "大王，為第一太子迦良那伽梨，來求索",
    "T04n0202_009:0414a03": "之。今此太子，入海未還，乃欲為是乞兒",
    "T04n0202_009:0414a04": "作婦，辱人名字，甚為不少。我當覆頭藏",
    "T04n0202_009:0414a05": "著何處？』作是語已，復遣人喚；女言如初，執",
    "T04n0202_009:0414a06": "志不移。時王愛念，不能違意，就并將來，",
    "T04n0202_009:0414a07": "著於宮中，便令交會成為夫婦。復經數日，",
    "T04n0202_009:0414a08": "婦恒晝去，冥乃來還，夫怪問之：『汝言與我",
    "T04n0202_009:0414a09": "共為夫婦，晨去暮還，心不在此，將為他",
    "T04n0202_009:0414a10": "志故使爾耶？』婦因自誓：『我今一心，共相尊",
    "T04n0202_009:0414a11": "奉，無有他意大如毛髮。若當實爾，至誠不",
    "T04n0202_009:0414a12": "虛，令汝一目平完如故。』言誓已訖，一目尋",
    "T04n0202_009:0414a13": "復如故。復問太子：『汝之父母，為在何國？』",
    "T04n0202_009:0414a14": "太子語婦：『汝聞大王勒那跋彌名字不耶？』",
    "T04n0202_009:0414a15": "答言：『聞之。』『是我父也。彼王太子迦良那伽梨，",
    "T04n0202_009:0414a16": "汝復聞不？』答言：『聞之。』『我身是也。』婦即驚問：",
    "T04n0202_009:0414a17": "『汝復何為辛苦如是？』太子因為說其本末。婦",
    "T04n0202_009:0414a18": "聞是語，深懷歎息，語太子言：『波婆伽梨，",
    "T04n0202_009:0414a19": "懷害於汝，自古至今，未有此處。汝若得",
    "T04n0202_009:0414a20": "彼，當云何治？』答言：『波婆伽梨雖害於我，我",
    "T04n0202_009:0414a21": "於其邊，永無瞋恨。』婦復語言：『此事難信，相",
    "T04n0202_009:0414a22": "困如是，奈何不瞋？』迦良那伽梨因自誓言：",
    "T04n0202_009:0414a23": "『若我於彼波婆伽梨，無有微恨大如毛髮，",
    "T04n0202_009:0414a24": "我言至誠，不虛欺者，當令一目復得平復。』",
    "T04n0202_009:0414a25": "自誓已訖，眼悉明淨。「婦見其夫，兩目完淨，",
    "T04n0202_009:0414a26": "端正威相，未曾所覩，喜不自勝，往白其",
    "T04n0202_009:0414a27": "父：『寶鎧太子迦良那伽梨，父王識不？』王答言：",
    "T04n0202_009:0414a28": "『識。』女即言曰：『今欲見不？』王言：『今在何處？』女",
    "T04n0202_009:0414a29": "言：『我夫，則是其人。』王笑之曰：『此女癡狂，志",
    "T04n0202_009:0414b01": "亂失性，迦良那伽梨入海未還，見盲乞",
    "T04n0202_009:0414b02": "兒，名之為是。』女復白言：『願王往看。』王尋往",
    "T04n0202_009:0414b03": "視，審是太子，衣毛悚然，愧懼交懷，腹拍其",
    "T04n0202_009:0414b04": "前，向懺悔言：『實不相知，願恕其過。』密將太",
    "T04n0202_009:0414b05": "子，還著界上，便唱露言：『大王！大子迦良那",
    "T04n0202_009:0414b06": "伽梨，從大海還。』施設辦具，嚴駕象馬，躬與",
    "T04n0202_009:0414b07": "群臣，自往迎之，還來到國，廣作賓眾，莊校",
    "T04n0202_009:0414b08": "其女，方云始欲以女用配。「爾時鴈還，擔",
    "T04n0202_009:0414b09": "書到國，大王見鴈，披解看讀，始得消息，",
    "T04n0202_009:0414b10": "知大子存在，具知其所更辛酸諸事。王",
    "T04n0202_009:0414b11": "及夫人，乍悲乍喜，宮閤內外，靡不悲悼懊",
    "T04n0202_009:0414b12": "惱瞋憤，取波婆伽梨，枷鎻其身，幽閉在",
    "T04n0202_009:0414b13": "獄。勅令告下梨師跋王：『太子辛苦，在於爾",
    "T04n0202_009:0414b14": "國，云何默住不來表示？書到其時，象馬侍",
    "T04n0202_009:0414b15": "送，事若有違，吾當自往。』使便齎書，徑到",
    "T04n0202_009:0414b16": "其國。梨師跋王，奉受披讀，於是太子，語梨",
    "T04n0202_009:0414b17": "師跋王：『牧牛之人，於我有恩，我今思念，",
    "T04n0202_009:0414b18": "欲得見之，可遣使往為我喚之。』王尋召",
    "T04n0202_009:0414b19": "來。太子語王：『我眼被刺，正仰此人，供給將",
    "T04n0202_009:0414b20": "養如我父母，王若見念，當為我報。』王大歡",
    "T04n0202_009:0414b21": "喜，即時賜遺名衣上服，象馬車乘，園田舍",
    "T04n0202_009:0414b22": "宅，金銀寶物，奴婢僕使，并所典牛，盡持與",
    "T04n0202_009:0414b23": "之。其人歡喜，非其所望，便得安樂終身",
    "T04n0202_009:0414b24": "富貴。即還報使，因表事情：『太子在此，實",
    "T04n0202_009:0414b25": "所不知，辛酸諸事，伏想委曲。太子今者，已",
    "T04n0202_009:0414b26": "還得眼，即娉鄙女，為太子妻，莊嚴辦具，",
    "T04n0202_009:0414b27": "臣自衛送。』尋勅嚴具五百白象，金銀校飾，",
    "T04n0202_009:0414b28": "極令殊妙，選五百人，奉侍太子，復令擇取",
    "T04n0202_009:0414b29": "五百侍女，極取端正才能巧妙，種種寶物，",
    "T04n0202_009:0414c01": "而莊飾之。五百乘車，寶物莊校，亦令極妙，",
    "T04n0202_009:0414c02": "以送其女。梨師跋王，自與群臣數百千乘，",
    "T04n0202_009:0414c03": "亦共侍送，伎樂歌頌，圍繞前後，稱慶無量，",
    "T04n0202_009:0414c04": "進道還國。「爾時其使，到大王所，披讀書表，",
    "T04n0202_009:0414c05": "甚增喜踊，告下諸王：『悉皆來集。』即嚴象",
    "T04n0202_009:0414c06": "馬，群臣百官，夫人婇女，導從前後，躬迎太",
    "T04n0202_009:0414c07": "子，到於界宕。爾時太子，遙見父王，下車步",
    "T04n0202_009:0414c08": "進，頭面禮拜，問訊父母；父母亦下，便共抱",
    "T04n0202_009:0414c09": "持，別久念想與子相見，一悲一喜。諸王臣",
    "T04n0202_009:0414c10": "民，見其如是，欣感之情，不可具說。談論",
    "T04n0202_009:0414c11": "粗訖，即還駕乘，搥鍾鳴鼓，作眾伎樂，歡",
    "T04n0202_009:0414c12": "喜稱善，導從趣城。到城門外，太子白王：『波",
    "T04n0202_009:0414c13": "婆伽梨，今何所在？』王答之言：『如斯惡人，天",
    "T04n0202_009:0414c14": "下不覆，吾不忍見，先來幽閉，在於獄中。』太",
    "T04n0202_009:0414c15": "子白王：『今當還放。』王答之言：『其罪深重，未",
    "T04n0202_009:0414c16": "及撿挍，云何當出？』太子復言：『若不放出波婆",
    "T04n0202_009:0414c17": "伽梨，終不入城。』王即勅放，語令來出。既得脫",
    "T04n0202_009:0414c18": "出，來見太子。太子抱持，慰撫其意，然後爾",
    "T04n0202_009:0414c19": "乃入城至宮。「爾時父母，諸王臣民，男女大",
    "T04n0202_009:0414c20": "小，見於太子，視於怨家，如視赤子，波婆伽",
    "T04n0202_009:0414c21": "梨雖刺其眼，無有微恨大如毛髮，敬愛慈",
    "T04n0202_009:0414c22": "惻，倍加於前。一切大眾，皆共歎美，甚為奇",
    "T04n0202_009:0414c23": "特！天上人中，實無有比。太子到宮，與波婆",
    "T04n0202_009:0414c24": "伽梨，親欵之情，慈愛如舊，徐問其珠，今在",
    "T04n0202_009:0414c25": "何處？波婆伽梨，答太子言：『來時藏著道邊",
    "T04n0202_009:0414c26": "土中。』勅還往取，求覓不得。太子共往，到便",
    "T04n0202_009:0414c27": "見之，收取珠寶，還共歸宮。以五百寶珠，",
    "T04n0202_009:0414c28": "遺與諸王，各令取一，殘如意珠，而自留",
    "T04n0202_009:0414c29": "之。手捉其珠，便從求願：『若實當是如意珠",
    "T04n0202_009:0415a01": "者，令我父母所坐之處，有七寶座，頂上當",
    "T04n0202_009:0415a02": "有七寶大蓋。』其言已訖，如語而成。復捉其",
    "T04n0202_009:0415a03": "珠，而從求願：『令我父母宮內諸藏，及諸王",
    "T04n0202_009:0415a04": "臣所有諸藏，前所用施，悉令還滿。』即時捉",
    "T04n0202_009:0415a05": "珠，四向歷訖，一切諸藏，而皆還滿。復勅",
    "T04n0202_009:0415a06": "諸臣，告下諸國：『迦良那伽梨太子，却後七",
    "T04n0202_009:0415a07": "日，當雨七寶。』即時告下，悉皆聞知。於時太",
    "T04n0202_009:0415a08": "子，香湯洗浴，竪立大幢，以珠著頭，著新淨",
    "T04n0202_009:0415a09": "衣，手執香爐，向四方禮，口自說言：『若其實",
    "T04n0202_009:0415a10": "是如意珠者，便當普雨一切所須。』求願已",
    "T04n0202_009:0415a11": "訖，四方雲霧，即有風來，吹除糞穢，及餘不",
    "T04n0202_009:0415a12": "淨，悉自除去。次復雨水，用掩塵土。次復",
    "T04n0202_009:0415a13": "雨於百味飲食種種美味，次雨五穀，次雨",
    "T04n0202_009:0415a14": "衣服，次雨七寶，積滿天下。爾時人民，稱慶",
    "T04n0202_009:0415a15": "無量，視諸珍寶，猶如瓦石。於時太子，廣布",
    "T04n0202_009:0415a16": "宣令：『汝等已得一切所須供身之事，無所",
    "T04n0202_009:0415a17": "乏少，若能感識如是之恩，當攝身口意",
    "T04n0202_009:0415a18": "修十善道。』爾時一切，閻浮提內，感念太子",
    "T04n0202_009:0415a19": "無極之施，人聞其令，尅勵其心，奉行十",
    "T04n0202_009:0415a20": "善，不犯眾惡，命終之後，皆得生天。」佛告",
    "T04n0202_009:0415a21": "阿難：「欲知爾時迦良那伽梨太子者，今我",
    "T04n0202_009:0415a22": "身是。爾時我父勒那跋彌，今現我父淨飯王",
    "T04n0202_009:0415a23": "是。爾時母者，今現我母摩訶摩耶是。時梨師",
    "T04n0202_009:0415a24": "跋王，摩訶迦葉是。爾時妻者，今瞿夷是。爾時",
    "T04n0202_009:0415a25": "波婆伽梨者，今提婆達多是。閻浮提人蒙我",
    "T04n0202_009:0415a26": "恩者，我初得道，八萬諸天，及我弟子，得",
    "T04n0202_009:0415a27": "授記者，如此等是。阿難！我於爾時，為彼",
    "T04n0202_009:0415a28": "所害，辛苦極理，猶以慈心，而矜愛之。況我",
    "T04n0202_009:0415a29": "今日，得成佛道，煩惱都除，慈悲廣布，被彼",
    "T04n0202_009:0415b01": "少害，豈不慈愍？」佛說是已，時諸會者，聞佛",
    "T04n0202_009:0415b02": "所說，感念世尊，為於群生，經涉劇苦，而不",
    "T04n0202_009:0415b03": "退廢，歎未曾有，悲喜交懷，剋心勵志，思",
    "T04n0202_009:0415b04": "惟妙法。有得須陀洹、斯陀含、阿那含、阿羅漢",
    "T04n0202_009:0415b05": "者，種辟支佛善根者，有發無上正真道",
    "T04n0202_009:0415b06": "意者，咸共敬戴，歡喜奉行。",
    "T04n0202_009:0415b07": "賢愚經卷第九◎",
    "T04n0202_009:0415b09": "（四三）◎摩訶令奴緣品第四十八",
    "T04n0202_009:0415b10": "如是我聞：一時佛在迦維羅衛國尼拘盧",
    "T04n0202_009:0415b11": "陀僧伽藍。佛初還國，於時諸釋，觀佛威",
    "T04n0202_009:0415b12": "儀，相好殊異，身體金色，三十二相，視之無",
    "T04n0202_009:0415b13": "厭，各共群聚街陌市里，異口同音，歎說如",
    "T04n0202_009:0415b14": "來，於此眾中，無有儔類，實可敬哉！時諸比",
    "T04n0202_009:0415b15": "丘，聞是論已，並共白佛，說其諸人歎詠之",
    "T04n0202_009:0415b16": "詞。於時世尊，告諸比丘：「汝等當知，吾乃往",
    "T04n0202_009:0415b17": "昔，於此眾中，最尊最妙，不但今日。」時諸比",
    "T04n0202_009:0415b18": "丘，各共白佛：「不審，世尊！過去世時，於此眾",
    "T04n0202_009:0415b19": "中，最尊最妙，其事云何？」爾時世尊，告諸比",
    "T04n0202_009:0415b20": "丘：「諦聽諦聽！善著心中，吾當為汝，具足解",
    "T04n0202_009:0415b21": "釋，過去世事。」對曰：「唯然，願樂欲聞。」佛便為",
    "T04n0202_009:0415b22": "說：「過去無量，不可思議阿僧祇劫，此閻浮",
    "T04n0202_009:0415b23": "提，有大國王，名曰令奴，其王統領，八萬四",
    "T04n0202_009:0415b24": "千諸小國王，一萬大臣，五百太子，夫人婇",
    "T04n0202_009:0415b25": "女，合有二萬。最大夫人，字提婆跋提，最後",
    "T04n0202_009:0415b26": "懷妊，生一太子，其兒端正，身紫金色，其髮",
    "T04n0202_009:0415b27": "紺青，兩手掌中，千輻輪相，其左足底，有馬",
    "T04n0202_009:0415b28": "形相，其右足底，有白象相。其兒福德，人中",
    "T04n0202_009:0415b29": "奇尊，即依父母，而為立字提婆令奴。乳哺",
    "T04n0202_009:0415c01": "長大，令奴大王，卒遇時病，其命將終，諸小",
    "T04n0202_009:0415c02": "國王，群臣太子，咸來問病。因問大王：『假其",
    "T04n0202_009:0415c03": "終沒，諸王太子，誰應紹嗣？』時王報曰：『若我",
    "T04n0202_009:0415c04": "諸子，有能具足十功德者，乃立為王。何等",
    "T04n0202_009:0415c05": "十德？一者身紫金色，其髮紺青。二者兩手",
    "T04n0202_009:0415c06": "掌中，有金輪相，具足不缺。三者其右足",
    "T04n0202_009:0415c07": "底，有白象相。四者其左足下，有馬形相。五",
    "T04n0202_009:0415c08": "者著王衣服，與身相可，不大不小。六者坐",
    "T04n0202_009:0415c09": "王御座，威德巍巍，其坐安隱。七者諸王群",
    "T04n0202_009:0415c10": "臣，歡喜敬禮，稱善無量，入於後宮，夫人婇",
    "T04n0202_009:0415c11": "女，踊躍歡喜，作禮恭敬。八者若將至於天",
    "T04n0202_009:0415c12": "祠，泥天木像，悉為作禮。九者福德威力，能",
    "T04n0202_009:0415c13": "雨七寶，稱給一切。十者其母是誰，提婆跋",
    "T04n0202_009:0415c14": "提夫人所生。若有具足是十功德，斯乃立",
    "T04n0202_009:0415c15": "之，用作大王。』教勅已竟，無常對至，遂便命",
    "T04n0202_009:0415c16": "終。「諸王臣民，五百子中，從其大者，次以十",
    "T04n0202_009:0415c17": "事，觀相其身。此諸太子，身無金色，髮無紺",
    "T04n0202_009:0415c18": "青，手掌無輪，足底無有象馬之相；著王者",
    "T04n0202_009:0415c19": "服不相應當；坐于御座，其木師子，驚張起",
    "T04n0202_009:0415c20": "立，欲搏嚙之；諸王臣民，悉不敬禮；將至宮",
    "T04n0202_009:0415c21": "內，夫人婇女，悉不歡喜，無禮敬者；設入天",
    "T04n0202_009:0415c22": "祠，自禮天像，諸餘泥木天像，悉不作禮；語",
    "T04n0202_009:0415c23": "使雨寶，亦復不能；又復不是提婆跋提夫",
    "T04n0202_009:0415c24": "人所生。乃至五百諸大太子，於十事中，乃",
    "T04n0202_009:0415c25": "無一事。最下小子，身紫金色，其髮紺青，看",
    "T04n0202_009:0415c26": "其兩手，輪相具足，覩其脚底，象形馬相，昞",
    "T04n0202_009:0415c27": "然如畫；著王法服，與身相可；坐於御座，福",
    "T04n0202_009:0415c28": "德巍巍；諸王臣民，無不敬禮；入於後宮，夫",
    "T04n0202_009:0415c29": "人婇女，敬奉作禮；將至天祠，泥木天像，悉",
    "T04n0202_009:0416a01": "皆為禮；教使雨寶，始語即雨；問是誰生？提",
    "T04n0202_009:0416a02": "婆跋提夫人所生。十事具足，諸王臣民，即",
    "T04n0202_009:0416a03": "拜為王。至十五日，日初出時，有金輪寶，從",
    "T04n0202_009:0416a04": "東方來，輪有千輻，縱廣一由旬。王即下座，",
    "T04n0202_009:0416a05": "右膝著地，跪而言曰：『若我福德，應為王者，",
    "T04n0202_009:0416a06": "輪當稱我。』即如其言，來在殿前，住虛空中。",
    "T04n0202_009:0416a07": "白象寶者，從香山來，毛尾貫珠，若王乘上，",
    "T04n0202_009:0416a08": "象皆能飛，從朝至午，徧四天下，若以足行，",
    "T04n0202_009:0416a09": "足所觸地，即成金沙。紺馬寶者，身紺青色，",
    "T04n0202_009:0416a10": "其馬毛尾，皆悉珠色，皆雨七寶；若王乘上，",
    "T04n0202_009:0416a11": "一食之頃，遊四天下，不疲不勞。神珠寶者，",
    "T04n0202_009:0416a12": "自然而至，其珠光明，晝夜恒照百二十里，",
    "T04n0202_009:0416a13": "內復能雨於七寶，稱給一切。玉女寶者，自",
    "T04n0202_009:0416a14": "然而至，端正殊妙，稱適王意。典藏臣者，王",
    "T04n0202_009:0416a15": "須七寶，隨意給足，終無乏盡。其典兵臣，王",
    "T04n0202_009:0416a16": "若欲須四種兵時，顧視之頃，諸兵悉集，行",
    "T04n0202_009:0416a17": "陣嚴整，威力非凡。七寶既具，坐自思惟：『吾",
    "T04n0202_009:0416a18": "享斯位，皆由前身宿種福業，乃致之耳，今",
    "T04n0202_009:0416a19": "當紹繼使不斷絕。』即以香湯，洗浴其身，著",
    "T04n0202_009:0416a20": "新淨衣，手執香爐，向于東方，跪而言曰：『東",
    "T04n0202_009:0416a21": "方快士，來受我請。』即時便有二萬辟支佛，",
    "T04n0202_009:0416a22": "來至王宮；南西北方，悉皆請之，時有六萬",
    "T04n0202_009:0416a23": "辟支佛，來受王請。王與諸臣，四事供養，其",
    "T04n0202_009:0416a24": "八萬四千諸小國王，離家來久，即啟大王，",
    "T04n0202_009:0416a25": "欲辭還國，王即聽之。因啟王曰：『此中快士，",
    "T04n0202_009:0416a26": "其數甚眾，願王垂愍，減省少許，與臣供養，",
    "T04n0202_009:0416a27": "願使將來共享斯福。』於時大王，即以四方",
    "T04n0202_009:0416a28": "辟支佛，與諸小王，隨時供養，經八萬四千",
    "T04n0202_009:0416a29": "歲。諸王臣民，命終之後，皆得生天。」佛告諸",
    "T04n0202_009:0416b01": "比丘：「欲知爾時令奴王者，今現我父白淨",
    "T04n0202_009:0416b02": "王是。爾時提婆跋提夫人者，今現我母摩",
    "T04n0202_009:0416b03": "訶摩耶是。爾時提婆令奴王者，今我身是。",
    "T04n0202_009:0416b04": "爾時五百太子者，今此五百釋是。我乃爾",
    "T04n0202_009:0416b05": "時，於諸人中，最為尊妙；吾今成佛，眾相",
    "T04n0202_009:0416b06": "具足，於此眾中，最為奇妙。」時諸大會，聞佛",
    "T04n0202_009:0416b07": "所說，有得須陀洹者、斯陀含、阿那含、阿羅",
    "T04n0202_009:0416b08": "漢者，有種辟支佛因緣者，有發菩薩心成",
    "T04n0202_009:0416b09": "不退者，眾坐歡喜，頂戴奉行。",
    "T04n0202_009:0416b10": "（四四）善求惡求緣品第四十九",
    "T04n0202_009:0416b11": "如是我聞：一時佛在舍衛國祇樹給孤獨",
    "T04n0202_009:0416b12": "園。爾時提婆達多，雖復出家，利養蔽心，作",
    "T04n0202_009:0416b13": "三逆罪，推山壓佛，傷佛脚指，復縱放黑",
    "T04n0202_009:0416b14": "象，欲令害佛，別僧兩部，殺漏盡比丘尼。以",
    "T04n0202_009:0416b15": "故殺生，疑畏受後報。時有六師，即往問之，",
    "T04n0202_009:0416b16": "六師便為說諸邪見，言：「為惡無罪，為善無",
    "T04n0202_009:0416b17": "福，信敬心生，喪斷善根。」是時阿難，析體愛",
    "T04n0202_009:0416b18": "重，惋恨情深，悲哽懊惱，白世尊言：「調達愚",
    "T04n0202_009:0416b19": "癡！造不善業，壞破善根，辱釋種子。」爾時世",
    "T04n0202_009:0416b20": "尊，告阿難言：「提婆達多，非但今世為利養",
    "T04n0202_009:0416b21": "故斷破善根，過去世時亦貪利養喪身失",
    "T04n0202_009:0416b22": "命。」阿難白佛言：「世尊！提婆達多，過去世",
    "T04n0202_009:0416b23": "時，貪利喪身，其事云何？願樂欲聞。」佛告阿",
    "T04n0202_009:0416b24": "難：「善聽當說！往昔無量不可思議阿僧祇",
    "T04n0202_009:0416b25": "劫，此閻浮提，有國名波羅奈。時有薩薄名",
    "T04n0202_009:0416b26": "摩訶夜移，其婦懷妊，自然仁善，意性柔和。",
    "T04n0202_009:0416b27": "月滿生男，形體端正，父母愛念，施設美饍，",
    "T04n0202_009:0416b28": "延請親戚并諸相師，共相娛樂，抱兒示眾，",
    "T04n0202_009:0416b29": "為其立字。相師問言：『此兒受胎已來，有",
    "T04n0202_009:0416c01": "何瑞應？』其父答言：『受胎已來，其婦自然，慈",
    "T04n0202_009:0416c02": "心和善。』相師即為立字，名為善求。乳哺長",
    "T04n0202_009:0416c03": "大，好積諸德，慈愍眾生。次後懷妊，自然弊",
    "T04n0202_009:0416c04": "惡，期滿生男，形體醜陋。即請相師，為其立",
    "T04n0202_009:0416c05": "字。相師問言：『此兒懷妊，有何感應？』答言：『懷",
    "T04n0202_009:0416c06": "兒已來，受性弊惡。』於時相師，即為立字，名",
    "T04n0202_009:0416c07": "曰惡求。乳哺長大，好為惡事，恒生貪心，懷",
    "T04n0202_009:0416c08": "嫉妬意。「年各長大，欲行共賈入海求索寶",
    "T04n0202_009:0416c09": "物，各有五百侍從，前後而發。途路懸遠，中",
    "T04n0202_009:0416c10": "道乏糧，經於七日，去死不遠。是時善求，及",
    "T04n0202_009:0416c11": "諸賈人，咸共誠心，禱諸神祇，欲濟飢儉，於",
    "T04n0202_009:0416c12": "空澤中，遙見一樹枝葉欝茂，便即趣之。有",
    "T04n0202_009:0416c13": "一泉水，善求及眾，悉共誠心，求哀救護。誠",
    "T04n0202_009:0416c14": "感神應，現身語之：『斫去一枝，所須當出。』諸",
    "T04n0202_009:0416c15": "人歡喜，便斫一枝，美飲流出。斫第二枝，種",
    "T04n0202_009:0416c16": "種食出，百味具足，咸共承接，各得飽滿。斫",
    "T04n0202_009:0416c17": "第三枝，出諸妙衣，種種備具。斫第四枝，種",
    "T04n0202_009:0416c18": "種寶物，悉皆具足，莊嚴悉備，所須盡辦。惡",
    "T04n0202_009:0416c19": "求後到，眾人如前，盡得充足，便自念言：『今",
    "T04n0202_009:0416c20": "此樹枝，能出如是種種好物，況復其根？",
    "T04n0202_009:0416c21": "今當伐之，足得極妙佳好之物。』思惟心定，",
    "T04n0202_009:0416c22": "令人伐之。是時善求，聞如是語，懷憤懊",
    "T04n0202_009:0416c23": "惱，語惡求言：『我等飢乏，命在旦夕，蒙此樹",
    "T04n0202_009:0416c24": "恩，得濟餘命。云何懷此弊惡之心，而欲伐",
    "T04n0202_009:0416c25": "之？』爾時惡求，不用其言，即掘其根。善求感",
    "T04n0202_009:0416c26": "佩，不忍見之，領眾歸家。伐樹已竟，有五百",
    "T04n0202_009:0416c27": "羅剎，取此惡求及眾賈人，悉皆噉之，財物",
    "T04n0202_009:0416c28": "伴侶，一切喪失。」佛告阿難：「爾時善求者，今",
    "T04n0202_009:0416c29": "我身是。爾時父者，今現我父淨飯王是。爾",
    "T04n0202_009:0417a01": "時母者，今現我母摩訶摩耶是也。時惡求",
    "T04n0202_009:0417a02": "者，今提婆達多是。阿難！提婆達多，非但今",
    "T04n0202_009:0417a03": "日作不善事，貪利養故，世世常造。我於往",
    "T04n0202_009:0417a04": "昔，常與相值，恒教善法，而不用之，反更以",
    "T04n0202_009:0417a05": "我為怨。」爾時阿難，及四部眾，聞佛所說，悲",
    "T04n0202_009:0417a06": "喜交集，咸自勸勵，頂戴奉行。"
}
