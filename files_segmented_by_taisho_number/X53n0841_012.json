{
    "X53n0841_012:0447a04": "俱舍頌疏記　論本第十二",
    "X53n0841_012:0447a05": "富春沙門　遁麟　述",
    "X53n0841_012:0447a06": "折色至極微者若准大乘無實但是覺慧分折以為",
    "X53n0841_012:0447a07": "極微此是識心所變化非積小成若小乘中說有實",
    "X53n0841_012:0447a08": "極微以成大色折其大色至不可折名一極微分折",
    "X53n0841_012:0447a09": "名至一字者如從三十二字名折至一字名是名極",
    "X53n0841_012:0447a10": "少釋剎那中有三說初二經部後一有部初言法得",
    "X53n0841_012:0447a11": "自體頃者謂法先無體是未來得成體已滅是過去",
    "X53n0841_012:0447a12": "得體未滅名現在即此得體未滅之頃名一剎那謂",
    "X53n0841_012:0447a13": "是一念之頃即便落謝更不經停名一剎那言動法",
    "X53n0841_012:0447a14": "度一極微者極微是處量促剎那是時量促若度二",
    "X53n0841_012:0447a15": "極微已上名剎那剎那量即有前後非時極少若度",
    "X53n0841_012:0447a16": "一極微經二剎那即極微量有分折非色極小由此",
    "X53n0841_012:0447a17": "故說度一極微名一剎那(此以諸法實無行動相續道中假說動故新破此解",
    "X53n0841_012:0447a18": "煩而不述也)婆娑有多喻有云實剎那量世尊不說新有",
    "X53n0841_012:0447a19": "二釋初云日夜剎那與此剎那不同日夜剎那唯是",
    "X53n0841_012:0447a20": "筭數之法如此秤尺寸等量極少之名無佛法時此",
    "X53n0841_012:0447a21": "數常定此生滅剎那即是諸法生滅之量(云云)。",
    "X53n0841_012:0447a22": "言極微者正理云極謂色中折至究竟微謂唯是慧",
    "X53n0841_012:0447a23": "眼所見故極微言顯微極義言為一微量者微顯細",
    "X53n0841_012:0447a24": "聚眼見色中最微細也應知但天眼輪王後身菩薩",
    "X53n0841_012:0447b01": "眼所見耳金塵者金銀銅銕總名為金由此雜心名",
    "X53n0841_012:0447b02": "銅塵舊俱舍云銕塵皆局一邊也[少/兔]毛細滑故塵小",
    "X53n0841_012:0447b03": "羊牛潤膩故塵大此等諸位皆七所成者以對向六",
    "X53n0841_012:0447b04": "方及中故須七也三節為指者是竪三節如今人指",
    "X53n0841_012:0447b05": "所以頌中不說者論云三節為指世所極成故於頌",
    "X53n0841_012:0447b06": "中不別分別一弓有七尺二寸者新云古時一弓有",
    "X53n0841_012:0447b07": "八尺者即是古尋今時有六尺已下即六尺步法今",
    "X53n0841_012:0447b08": "時多用五尺步法也俱盧舍昔云拘盧舍等皆梵音",
    "X53n0841_012:0447b09": "不同也此云鳴喚謂牛鳴聲聞也無喧雜者謂是人",
    "X53n0841_012:0447b10": "牛聲不及處。疏計二里者五尺為步三百六十步為",
    "X53n0841_012:0447b11": "里故成二里或曰一皷聲聞計為五里與此論不同",
    "X53n0841_012:0447b12": "踰繕那十六里者西域記云由繕那昔云由旬又云",
    "X53n0841_012:0447b13": "踰闍那又云由延皆訛也自古聖一日軍行舊傳三",
    "X53n0841_012:0447b14": "十里今印度俗乃三十里聖教所載唯十六里矣。",
    "X53n0841_012:0447b15": "六十怛剎那為一臘縛者此計有七千二百剎那三",
    "X53n0841_012:0447b16": "十臘縛為一牟呼栗多即有二十一萬六千剎那也",
    "X53n0841_012:0447b17": "三十牟呼栗多為一晝夜總有六百四十八萬剎那",
    "X53n0841_012:0447b18": "牟呼栗多(此云須臾)言六月減夜者但言夜減兼亦攝晝",
    "X53n0841_012:0447b19": "十二月中六月減夜即同此方六月小也言一月半",
    "X53n0841_012:0447b20": "已度者謂三際中各前一月及第二月前半已度也。",
    "X53n0841_012:0447b21": "所餘半月即是第二月後半也各於此時缺一日也",
    "X53n0841_012:0447b22": "然此方亦有併小併大及閏月等舊云所以不廣明",
    "X53n0841_012:0447b23": "諸曆數者恐人躭着邪命自活故。",
    "X53n0841_012:0447b24": "壞有二壞者此有兩重二種一壞有情中分二即界",
    "X53n0841_012:0447c01": "與趣二有情與器分二故總為四也言等住二十壞",
    "X53n0841_012:0447c02": "劫者謂壞劫中無刀兵等別但與住劫時等名等住",
    "X53n0841_012:0447c03": "劫成空等劫皆准此說業力引置他方獄中者謂此",
    "X53n0841_012:0447c04": "界中若不定業者容後時受或全不受若定業者他",
    "X53n0841_012:0447c05": "方受也新云壞地獄時不越中劫應知釋趣壞中先",
    "X53n0841_012:0447c06": "釋地獄次釋畜鬼次釋人趣後釋天趣言各先壞本",
    "X53n0841_012:0447c07": "處住者鬼本住處即此州下五百踰繕那傍生在大",
    "X53n0841_012:0447c08": "海底新云先壞畜生後壞鬼趣正理又云由此准知",
    "X53n0841_012:0447c09": "壞傍生鬼趣時人身內無有諸蟲與佛身同傍生先",
    "X53n0841_012:0447c10": "壞故正理云評此說為善與此論不同北州命盡生",
    "X53n0841_012:0447c11": "欲界天者正理云北州命盡生欲界天由彼鈍根無",
    "X53n0841_012:0447c12": "離欲故生欲界天已靜慮現前轉得勝依方能離欲",
    "X53n0841_012:0447c13": "餘灾亦爾者謂水風灾壞次第與火灾同言初成梵",
    "X53n0841_012:0447c14": "宮乃至後起風輪者謂夜摩等已上是空居故從上",
    "X53n0841_012:0447c15": "來下忉利天等是地居故從風輪先成初一有情極",
    "X53n0841_012:0447c16": "光淨沒者謂是第二禪第三天沒來彼天火灾不壞",
    "X53n0841_012:0447c17": "故理實少光無量光天下生梵世蓋亦無爽從十歲",
    "X53n0841_012:0447c18": "增至八萬者若准劫章子年倍父增即父十歲子便",
    "X53n0841_012:0447c19": "二十今此不言增量或不同彼言二十刧時量皆等",
    "X53n0841_012:0447c20": "者問既初唯減無增後唯增無減如何得皆等中間",
    "X53n0841_012:0447c21": "刧耶舊解云住中初刧福[宋-木+取]勝故應合受用上妙境",
    "X53n0841_012:0447c22": "界故減時遲從第二刧已去其福微薄上稍遲下時",
    "X53n0841_012:0447c23": "疾以上時境勝由福薄故不合受用故上時遲下時",
    "X53n0841_012:0447c24": "境劣由薄福應合受用故下時疾如是乃至第十九",
    "X53n0841_012:0448a01": "刧福漸漸薄上時極遲下時極疾至第二十刧福[宋-木+取]",
    "X53n0841_012:0448a02": "薄故上時極遲故初後刧等中十八又解壽未減時",
    "X53n0841_012:0448a03": "是成刧攝從無量歲初減已去方名住劫第二十刧",
    "X53n0841_012:0448a04": "上至八萬多時經停故初後等中十八言後十九刧",
    "X53n0841_012:0448a05": "有情漸住者謂由有情業不同故不得一時成故用",
    "X53n0841_012:0448a06": "十九刧器是共業故但一刧也壞劫翻此可知然准",
    "X53n0841_012:0448a07": "此文梵王唯壽五十八劫謂成壞劫各除一故而言",
    "X53n0841_012:0448a08": "六十者約大數說或成劫纔同梵王即住壞劫臨至",
    "X53n0841_012:0448a09": "上界梵王方去故滿六十非要具受時無別體者不",
    "X53n0841_012:0448a10": "同外道餘宗別有方時也故婆娑云劫體是何有說",
    "X53n0841_012:0448a11": "是色如是說者晝夜等位無不皆是五蘊生滅以此",
    "X53n0841_012:0448a12": "成劫劫體亦然劫既通三界時分故用四蘊五蘊為",
    "X53n0841_012:0448a13": "體若空劫即以二蘊為性問空劫既言乃至極微亦",
    "X53n0841_012:0448a14": "無餘在何為色蘊解云前言無極微約壞外器不約",
    "X53n0841_012:0448a15": "虗空故無相違也婆娑又云劫是何義答分別時分",
    "X53n0841_012:0448a16": "故名為劫謂分別剎那臘縛乃至年等以成於劫以",
    "X53n0841_012:0448a17": "劫是時分中極故得總名阿僧企耶(袪致反)舊云阿僧",
    "X53n0841_012:0448a18": "祇(訛也)累前大刧為十百千者即前八十中劫是一大",
    "X53n0841_012:0448a19": "劫累此為十為千等非無數言顯不可數者謂阿僧",
    "X53n0841_012:0448a20": "祇耶唐言無數非不可數名無數也。嗢蹭(上鳥沒反下七[利-禾+登]反)",
    "X53n0841_012:0448a21": "婆喝(呼喝反)醯都(處兮反)。拈(乃兼反)姥達(莫古反)珊(音山)邏攙(又鑒",
    "X53n0841_012:0448a22": "反)忘失餘八者舊云論主出世現有五十二諸傳誦",
    "X53n0841_012:0448a23": "者忘失後八也非諸筭數至三刧無數者總結答也",
    "X53n0841_012:0448a24": "問所以但言三劫無數者何答謂釋迦菩薩唯爾許",
    "X53n0841_012:0448b01": "時修行即滿故但言三不言二四等言修大福德資",
    "X53n0841_012:0448b02": "糧等者謂修六波羅蜜多百千苦行等若餘方便亦",
    "X53n0841_012:0448b03": "得涅槃者謂有六十劫或三生方便亦得涅槃出離",
    "X53n0841_012:0448b04": "生死何用為菩薩經三無數刧修多苦行耶言下士",
    "X53n0841_012:0448b05": "者謂異生勤求自身人天等樂也非樂苦依者謂樂",
    "X53n0841_012:0448b06": "是當苦依故或樂壞苦生所以求寂滅即二乘也下",
    "X53n0841_012:0448b07": "一頌明菩薩上士勤求自荷眾苦令他有情近得人",
    "X53n0841_012:0448b08": "天之樂遠令他苦永滅得涅槃之樂也。",
    "X53n0841_012:0448b09": "於此中間諸佛出世者但從八萬歲亦不刻定時節",
    "X53n0841_012:0448b10": "即容減半年等佛出世下至百年百年已下無容佛",
    "X53n0841_012:0448b11": "出准賢刧經第十云[牛*句]留孫佛人壽四萬歲時出世",
    "X53n0841_012:0448b12": "[牛*句]那含佛人壽三萬歲時出世迦葉佛二萬歲時出",
    "X53n0841_012:0448b13": "釋迦佛百歲時出(准西域記[牛*句]留孫佛六萬歲時出[牛*句]那含四萬歲出餘與經同)又",
    "X53n0841_012:0448b14": "立世經云二十小劫世界成已住者八小劫已過十",
    "X53n0841_012:0448b15": "一小劫未至第九劫現在未盡准此今正當第九劫",
    "X53n0841_012:0448b16": "即賢劫中四佛出世以俱在此第九劫漸減位中又",
    "X53n0841_012:0448b17": "前八劫無佛出世彌勒佛第九劫出又准彌勒經今",
    "X53n0841_012:0448b18": "劫是刀兵劫契經云於刀兵劫中乃至今出此也又",
    "X53n0841_012:0448b19": "准此文後十一劫更有九百九十六佛出世時恐大",
    "X53n0841_012:0448b20": "促新云詳其賢劫似是風灾劫於六十四劫中此為",
    "X53n0841_012:0448b21": "第一劫總六十四劫為一賢劫於中千佛理亦可然",
    "X53n0841_012:0448b22": "應更詳撿有情樂增難教厭故者謂佛本出世令生",
    "X53n0841_012:0448b23": "厭苦教修出離既是樂增難可令厭故不出也劫濁",
    "X53n0841_012:0448b24": "損資具者謂劫末時資具衰損也有情濁者婆沙云",
    "X53n0841_012:0448c01": "謂劫初時此瞻部州廣博嚴淨多諸淳善福德有情",
    "X53n0841_012:0448c02": "城邑次比人民充滿至劫末時唯餘萬人准婆娑衰",
    "X53n0841_012:0448c03": "損有二一令劣惡二令數少劣惡是濁義數少非濁",
    "X53n0841_012:0448c04": "義今此明濁略不論數少言獨覺者論云謂現身中",
    "X53n0841_012:0448c05": "離稟聖教唯自悟道以能自調不調他故此有二義",
    "X53n0841_012:0448c06": "得名一至取果時不稟聖教二已得果不覺於他具",
    "X53n0841_012:0448c07": "此二義名為獨覺非唯因位不稟聖教也問獨覺亦",
    "X53n0841_012:0448c08": "能演說正法得無礙辨及憶過去所聞諸佛法教等",
    "X53n0841_012:0448c09": "具慈悲等何緣不樂調他答由彼宿習小欣樂勝解",
    "X53n0841_012:0448c10": "無說法希望故又避攝眾故不為他宣說正法怖誼",
    "X53n0841_012:0448c11": "雜故言本事者即本事經也若先是聖人不應修苦",
    "X53n0841_012:0448c12": "行者謂聖人不為前仙修苦行故明是異生轉成獨",
    "X53n0841_012:0448c13": "覺也麟角喻至資糧者以麟角獨一出世勝於部行",
    "X53n0841_012:0448c14": "要長時修方乃證果。",
    "X53n0841_012:0448c15": "言八萬歲時有轉輪王出者論云減八萬時有情富",
    "X53n0841_012:0448c16": "樂壽量減損眾惡漸盛非大人器故無輪王施設論",
    "X53n0841_012:0448c17": "中說有四種契經就勝但說金輪故契經云若王生",
    "X53n0841_012:0448c18": "在剎帝利種紹灌頂位於十五日受齋戒時沐浴其",
    "X53n0841_012:0448c19": "身受勝齋戒昇高臺殿臣僚輔翼東方忽有金輪寶",
    "X53n0841_012:0448c20": "現其輪千輻具足轂輞眾相圓滿如巧匠成舒妙光",
    "X53n0841_012:0448c21": "明來應王所此王定是金輪王轉餘輪王應知亦爾",
    "X53n0841_012:0448c22": "言銕輪王王一州者即南瞻部餘王如次兼王東西",
    "X53n0841_012:0448c23": "等有部言十方世界唯有一佛者彼宗計云勿薄伽",
    "X53n0841_012:0448c24": "梵功能有礙唯一世尊普於十方能教化故若有一",
    "X53n0841_012:0449a01": "處一佛於中無教化能餘亦應爾經部計有十方佛",
    "X53n0841_012:0449a02": "者謂多界中諸佛俱現便能饒益無量有情令得增",
    "X53n0841_012:0449a03": "上生及決定勝道故有部問云若爾何故一界無二",
    "X53n0841_012:0449a04": "如來俱時出現答以無用故又令如是知一切智尊",
    "X53n0841_012:0449a05": "甚為難遇彼所立教應速修行忽般涅槃或往餘處",
    "X53n0841_012:0449a06": "便言我等無救無依故一界中無二佛現言安穩富",
    "X53n0841_012:0449a07": "樂多諸人眾者言無三灾也安穩無疾病富樂無飢",
    "X53n0841_012:0449a08": "饉多人無刀兵輪王七寶者輪名勝自在盍象名青",
    "X53n0841_012:0449a09": "山精馬名勇疾風珠名光藏雲玉女名淨妙德藏臣",
    "X53n0841_012:0449a10": "名大典財兵名離垢眼並為王所重故名為寶於中",
    "X53n0841_012:0449a11": "象等五寶有情數攝輪珠等二寶非情數攝就有情",
    "X53n0841_012:0449a12": "中象馬是畜生藏神准知論是夜叉者謂非人也女",
    "X53n0841_012:0449a13": "及典兵並是人類佛大士相處正圓明者處正當處",
    "X53n0841_012:0449a14": "如千輻輪相正當足下明者分明如千輻輪相明顯",
    "X53n0841_012:0449a15": "圓謂圓滿如千輻等具足然餘三王相劣金輪婆娑",
    "X53n0841_012:0449a16": "云施設論說瞻部州北邊於大海際有輪王路廣一",
    "X53n0841_012:0449a17": "由繕那諸輪王若不出世水所覆沒無能遊履若出",
    "X53n0841_012:0449a18": "世時海水周減一由繕那此路乃現底布金砂旃檀",
    "X53n0841_012:0449a19": "香水自然灑潤輪王每巡此州時道從四兵而遊此",
    "X53n0841_012:0449a20": "路。",
    "X53n0841_012:0449a21": "言地味者謂地中出猶如融錫地皮餅生者地味漸",
    "X53n0841_012:0449a22": "乾成餅名地皮餅林藤者謂以藤出成林故名林藤",
    "X53n0841_012:0449a23": "食林藤已前身無便穢香稻已去方有便穢言剎帝",
    "X53n0841_012:0449a24": "利者(此云國主)及婆羅門此時但有二姓也。",
    "X53n0841_012:0449b01": "小三灾皆言十歲時人者言相續起有言一中劫末",
    "X53n0841_012:0449b02": "但有一灾餘灾是餘劫中劫起也然劫章疏說至三",
    "X53n0841_012:0449b03": "十有飢饉灾二十歲有疾疫灾十歲有刀兵灾與此",
    "X53n0841_012:0449b04": "不同相見起猛利害心者論云如今獵師見野禽獸",
    "X53n0841_012:0449b05": "隨其所執皆成利刀各遑凶狂互相殘害由具如前",
    "X53n0841_012:0449b06": "諸過失者即前躭美食及性嬾惰非法貪等不平等",
    "X53n0841_012:0449b07": "愛諸過失也訶利怛鷄昔云呵梨勒訛也慇淨心者",
    "X53n0841_012:0449b08": "慇謂慇重淨謂無染為供養也刀兵極七日者以害",
    "X53n0841_012:0449b09": "人連故也飢饉害人遲故故最長此三灾皆言七日",
    "X53n0841_012:0449b10": "者謂起時法爾也。",
    "X53n0841_012:0449b11": "由七日現者婆娑有說七日先隱持雙山下先有一",
    "X53n0841_012:0449b12": "日出世果壞時後六日出便壞世界有說一日為七",
    "X53n0841_012:0449b13": "日有說一日成七倍熱有說七日藏地下後漸出現",
    "X53n0841_012:0449b14": "如是說者謂諸有情類業增上力令世界成至劫末",
    "X53n0841_012:0449b15": "時業力盡故隨次何近處有灾火生乃至梵宮皆被",
    "X53n0841_012:0449b16": "焚燒又劫章云一日四倍熱二日現時草木燋三日",
    "X53n0841_012:0449b17": "現時溝河竭四五日出阿耨池沽六日出海水減半",
    "X53n0841_012:0449b18": "七日可知次水灾者有說三定邊雨熱灰水能壞世",
    "X53n0841_012:0449b19": "間有說從下水輪漏出如是說者有情至劫末時業",
    "X53n0841_012:0449b20": "力盡故隨於近處有灾水生由彼因緣世界便壞風",
    "X53n0841_012:0449b21": "灾起時有說從四定邊風起能壞世界有說從下風",
    "X53n0841_012:0449b22": "輪有猛風起如是說者諸有情類業力盡故隨於近",
    "X53n0841_012:0449b23": "處有灾風起生至遍淨天皆悉被壞此論三灾皆非",
    "X53n0841_012:0449b24": "婆娑正義以不取婆娑為量故隨樂而說第二靜慮",
    "X53n0841_012:0449c01": "喜受為內灾者正理云乃至潤身如水故遍身兼重",
    "X53n0841_012:0449c02": "由此皆除第四靜慮無灾者一義如疏准論文云有",
    "X53n0841_012:0449c03": "說彼地有淨居天故彼不遭諸灾所壞由彼不可生",
    "X53n0841_012:0449c04": "無色天亦復不應更往餘處正理云由此證知餘界",
    "X53n0841_012:0449c05": "無淨居天若餘世界有淨居天者應如地獄移往他",
    "X53n0841_012:0449c06": "方寧說不應更往餘處下三由淨居天威力攝持故",
    "X53n0841_012:0449c07": "無灾壞無容一地處中少不同復有壞不壞別。言宮",
    "X53n0841_012:0449c08": "殿隨滅者准婆娑有二說一云剎那無常故二說同",
    "X53n0841_012:0449c09": "此論評家取前說壽六十四劫者謂七火一水總七",
    "X53n0841_012:0449c10": "七火一七水後七火方起一風灾故成六十四也第",
    "X53n0841_012:0449c11": "六十四雖缺二十二劫(謂空刧二十及成壞劫初後二〔十〕中劫故缺二十二也)",
    "X53n0841_012:0449c12": "據全數說故言六十四然此天若劫初成時即生容",
    "X53n0841_012:0449c13": "有具六十四劫若後生者皆不具也若有定業應移",
    "X53n0841_012:0449c14": "他界。",
    "X53n0841_012:0449c15": "俱舍頌疏記"
}