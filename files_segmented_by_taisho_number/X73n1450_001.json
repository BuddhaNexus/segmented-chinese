{
    "X73n1450_001:0085b03": "東京大相國寺慧林禪院第一代圓",
    "X73n1450_001:0085b04": "照禪師別錄(并)靈巖偈頌",
    "X73n1450_001:0085b06": "蘇州靈巖山秀峰寺住持",
    "X73n1450_001:0085b07": "嗣法無際大師　慧辯錄",
    "X73n1450_001:0085b08": "元豐八年四月初十日。",
    "X73n1450_001:0085b09": "哲宗皇帝宣師入內。",
    "X73n1450_001:0085b10": "福寧殿。為",
    "X73n1450_001:0085b11": "神宗皇帝。靈駕前陞座。師謝恩罷。乃陞座。拈香。示眾",
    "X73n1450_001:0085b12": "云。福寧殿上祝名香。",
    "X73n1450_001:0085b13": "聖主令開選佛場。此是靈山親付囑。臣僧今日代宣",
    "X73n1450_001:0085b14": "揚。還有共相著力者麼。時有僧問。彌勒閣中談妙法。",
    "X73n1450_001:0085b15": "瑠璃殿上演真宗。未審是一是二。師云。兩彩一賽。進",
    "X73n1450_001:0085b16": "云。不用南詢諸友。東見文殊。師云。龍生異彩。師子潛",
    "X73n1450_001:0085b17": "蹤。進云。功流萬世而常存。道通百劫而彌固。師云。後",
    "X73n1450_001:0085b18": "五日看　僧問。九重城裏。大播真風。",
    "X73n1450_001:0085b19": "聖意興慈。如何報答。師云。唯憑今日一爐香。進云。不",
    "X73n1450_001:0085b20": "忘昔日靈山記。祖道重興出",
    "X73n1450_001:0085b21": "帝心。師云。真不掩偽。曲不藏直。進云。可謂山河同久",
    "X73n1450_001:0085b22": "固。日月共證明。師云。但知行好事。不用問前程　僧",
    "X73n1450_001:0085b23": "問。昔日梵王請佛。天雨四花。今朝",
    "X73n1450_001:0085b24": "帝主詔師。有何祥瑞。師云。彩雲籠玉殿。瑞氣靄爐香。",
    "X73n1450_001:0085c01": "進云。天垂寶蓋重重秀。地涌金蓮葉葉新。師云。剔起",
    "X73n1450_001:0085c02": "眉毛。快須薦取。進云。只如",
    "X73n1450_001:0085c03": "聖上薦嚴",
    "X73n1450_001:0085c04": "大行皇帝。仙駕向什麼處去。師云。不離當處常湛然。",
    "X73n1450_001:0085c05": "進云。此方身已謝。淨國九蓮開。師云。已在言前。",
    "X73n1450_001:0085c06": "師乃良久云。還更有問話底麼。然問亦無窮。答亦無",
    "X73n1450_001:0085c07": "盡。何謂。宗乘浩渺。非妙智而莫測其涯。相道淵微。非",
    "X73n1450_001:0085c08": "上根而罕窮其趣。誠謂昭昭法界。自他而境智全收。",
    "X73n1450_001:0085c09": "歷歷真源。彼此而聖凡俱寂。物我冥契。彼此會通。道",
    "X73n1450_001:0085c10": "本如然。目前可視。森羅萬象。全彰古佛家風。大地乾",
    "X73n1450_001:0085c11": "坤。盡顯毗盧頂相。六街鐘鼓。觀音入理之門。月殿瓊",
    "X73n1450_001:0085c12": "樓。對揚斯事。若也於斯明得。念念釋迦出世。步步彌",
    "X73n1450_001:0085c13": "勒下生。師乃顧示左右云。還會麼。豈勞妙辯而敷揚。",
    "X73n1450_001:0085c14": "何待神通而顯示。苟能如是。堪報不報之恩。共助無",
    "X73n1450_001:0085c15": "為之化。此日",
    "X73n1450_001:0085c16": "今上皇帝。恭為",
    "X73n1450_001:0085c17": "大行皇帝。降生之辰。齋僧一千員。特宣臣僧陞座。舉",
    "X73n1450_001:0085c18": "揚般若。所集功德。上資仙駕",
    "X73n1450_001:0085c19": "大行皇帝。恭願。淨域超陞。靈光不昧。金沙池畔。受生",
    "X73n1450_001:0085c20": "報化之身。寶閣門開。面覩彌陀之相。親承　佛記。決",
    "X73n1450_001:0085c21": "證菩提",
    "X73n1450_001:0085c22": "今上皇帝。恭願　御宇享轉輪之福。",
    "X73n1450_001:0085c23": "延齡臻拂石之期。萬國均休　三宮茂慶。",
    "X73n1450_001:0085c24": "太皇太后　皇太后　皇太妃。竝願。福逾滄海。壽等",
    "X73n1450_001:0086a01": "南山。安居坤極之尊。永受普天之養。久立。",
    "X73n1450_001:0086a02": "聖慈。伏惟　珍重。",
    "X73n1450_001:0086a03": "元豐八年七月二十八日",
    "X73n1450_001:0086a04": "高麗僧統義天。同伴使范舍人。蘇郎中。入慧林。訪師",
    "X73n1450_001:0086a05": "請相見。僧統云。義天在本國。聞師大名。遠涉東溟。特",
    "X73n1450_001:0086a06": "伸頂禮。請師就座。容納賤禮。師云。未曾面會。又非師",
    "X73n1450_001:0086a07": "承。焉敢受禮。左右堅請師坐。師既不獲免。乃坐受禮",
    "X73n1450_001:0086a08": "訖。師問僧統曰。承聞。久熟經論。是否。天曰。粗於華嚴",
    "X73n1450_001:0086a09": "大教留心。師曰好。華嚴經。盡是諸聖發明稱性極談。",
    "X73n1450_001:0086a10": "若非親證悟解。難明法界妙理。莫曾有悟入處否。天",
    "X73n1450_001:0086a11": "曰。昭昭於心目之間。而相不可覩。師曰。作麼生是昭",
    "X73n1450_001:0086a12": "昭於心目之間。天曰。森羅及萬象。一法之所印。師曰。",
    "X73n1450_001:0086a13": "猶是文字語言。如何是一法。天曰。無下口處。師曰。汝",
    "X73n1450_001:0086a14": "未曾悟在。諸佛意旨。密密堂堂。若非悟入。實難措口。",
    "X73n1450_001:0086a15": "祖師西來。直指人心。見性成佛。見即便見。不在思量。",
    "X73n1450_001:0086a16": "不歷文字。不涉階梯。若以世智辯聰解會。無有是處。",
    "X73n1450_001:0086a17": "所以華嚴法界觀序云。昭昭於心目之間。師顧視僧",
    "X73n1450_001:0086a18": "統云。好。若也於斯會得。不妨奇特。復云。而相不可覩。",
    "X73n1450_001:0086a19": "晃晃於色塵之內。而理不可分。非徹法之慧目。離念",
    "X73n1450_001:0086a20": "之明智。不能見自心。如此之靈通。只如與麼說。且那",
    "X73n1450_001:0086a21": "箇是自心。天曰。知之一字。眾妙之門。師云。知之一字。",
    "X73n1450_001:0086a22": "作麼生會。僧統曰。義天未曾參禪。師云。不可到寶山。",
    "X73n1450_001:0086a23": "空牛而迴。天曰。大善知識。歷劫難逢。師復云。知之一",
    "X73n1450_001:0086a24": "字。眾妙之門。到者裏。喚作禪得麼。喚作道得麼。莫是",
    "X73n1450_001:0086b01": "舉處便是麼。一時拈却。且作麼生會。天無語。時伴使",
    "X73n1450_001:0086b02": "范舍人曰。古人所謂。目擊道存。師云。只如今與諸人。",
    "X73n1450_001:0086b03": "對坐相看。可謂目擊。如何是道。范舍人曰不。可措口。",
    "X73n1450_001:0086b04": "師云。若謂不可措口。即是斷見。諸佛洪機。演出大藏",
    "X73n1450_001:0086b05": "教。曲盡方便。豈是不可措口也。眾皆無對。天禮謝而退。",
    "X73n1450_001:0086b06": "元祐元年。三月初一日",
    "X73n1450_001:0086b07": "高麗僧統。請師陞座。僧統拈香罷。師云。佛法人事。一",
    "X73n1450_001:0086b08": "時周畢。然雖如是。有問有答。亦且無妨。時有僧問。昔",
    "X73n1450_001:0086b09": "日曹溪一宿。龍潭一宵。今朝僧統暫來。未審是同是",
    "X73n1450_001:0086b10": "別。師云。目前可驗。進云。將謂少林消息斷。而今蹤跡",
    "X73n1450_001:0086b11": "儼然存。師云。曹溪一句。作麼生道。進云。有水皆含月。",
    "X73n1450_001:0086b12": "無山不帶雲。師云。得即得。爭奈說道理何。進云。不說",
    "X73n1450_001:0086b13": "道理。却請師道。師云。速禮三拜。",
    "X73n1450_001:0086b14": "僧問。先聖道。遊江海涉山川。尋師訪道為參禪。臨行",
    "X73n1450_001:0086b15": "一句。請師分付。師云。諦聽諦聽。進云。獨耀無私。對揚",
    "X73n1450_001:0086b16": "有準。師云。向後不得錯舉。進云。莫謂座間人不識。孤",
    "X73n1450_001:0086b17": "明孤影射虗堂。師云。不如禮拜　僧問。萬里來朝即",
    "X73n1450_001:0086b18": "不問。揚帆迴棹意如何。師云。洗脚上船。進云。出袖拂",
    "X73n1450_001:0086b19": "開龍洞雨。泛盃波涌鉢囊花。師云。到岸一句。作麼生",
    "X73n1450_001:0086b20": "道。進云。不因僧統來相訪。那得禪師再舉揚。師云。未",
    "X73n1450_001:0086b21": "敢相許。",
    "X73n1450_001:0086b22": "師乃云。若據祖宗門下。本分相見。不在高陞法座。展",
    "X73n1450_001:0086b23": "露言鋒。何也。直饒慧林。有四無礙辯。迅雷之機。到諸",
    "X73n1450_001:0086b24": "人前。一點也用不著。何謂也。況諸人。各各有照天照",
    "X73n1450_001:0086c01": "地底威光。人人有把定乾坤。綿綿不漏底。爍迦羅眼。",
    "X73n1450_001:0086c02": "籠今罩古。水泄不通。截生死流。踞祖佛位。妙圓超達。",
    "X73n1450_001:0086c03": "正在此時。諸仁者。若向此處明得。可謂不歷僧祗獲",
    "X73n1450_001:0086c04": "法身。然雖如是。猶是葛藤。若據祖令施行。舉目則千",
    "X73n1450_001:0086c05": "山萬水。思量則天地懸殊。更乃如何。正法眼藏。不到",
    "X73n1450_001:0086c06": "今日。此事且止。此日伏蒙館伴舍人。同",
    "X73n1450_001:0086c07": "高麗僧統大師。入寺拈香。堅請陞座。而況",
    "X73n1450_001:0086c08": "僧統大師。昔有福德。昔有願力。若非昔福深厚。何緣",
    "X73n1450_001:0086c09": "生國王家。君非願力堅固。何緣頓捨世間榮貴。而披",
    "X73n1450_001:0086c10": "法服。故其天資高遠。法器混成。能於本國。弘華嚴大",
    "X73n1450_001:0086c11": "教。已振宏綱。而又不憚萬里相遼。遠涉洪波。更務求",
    "X73n1450_001:0086c12": "師。研窮淵奧。為末代教海鱗龍。釋天星象。非",
    "X73n1450_001:0086c13": "僧統而誰能哉。誠謂不可多得者也。然華嚴大教。不",
    "X73n1450_001:0086c14": "可思議。稱性極談。唯對上機。如日獨照於高山。尚不",
    "X73n1450_001:0086c15": "入二乘之手。如此勠力流通。豈為小緣。我佛世尊。初",
    "X73n1450_001:0086c16": "成正覺。為見一切眾生。愚迷之甚。廣大灋界。而不能",
    "X73n1450_001:0086c17": "自證。廣大威神。而不能得用。所以如來嘆曰。奇哉。我",
    "X73n1450_001:0086c18": "今普見一切眾生。具有如來智慧德相。但以執著妄",
    "X73n1450_001:0086c19": "想。而不證得。於是。七處九會。稱法界性而極談。至於",
    "X73n1450_001:0086c20": "上品。有一十三千大千世界微塵數偈。中品有一四",
    "X73n1450_001:0086c21": "天下微塵數偈。下品猶有百千妙頌。是此閻浮提所",
    "X73n1450_001:0086c22": "得大教。欲令十方眾生。得見自身具有如來廣大智",
    "X73n1450_001:0086c23": "慧。於一塵而含法界。於諸剎而普見道場。一多無礙。",
    "X73n1450_001:0086c24": "大小圓融。擲大千於方外。納須彌於芥中。皆眾生之",
    "X73n1450_001:0087a01": "常分。但有心而皆爾。然既有心。何以不見。故知。若非",
    "X73n1450_001:0087a02": "徹法之慧目。離念之明智。而不能自見。若也見得。所",
    "X73n1450_001:0087a03": "謂無有形貌。而森羅大千。無有邊際。而含容萬有。念",
    "X73n1450_001:0087a04": "念爾。塵塵爾。法法爾。古今去來。大小內外。不動纖毫。",
    "X73n1450_001:0087a05": "無參差相。重重涉入。帝網交羅。雖然如是。猶是圓融",
    "X73n1450_001:0087a06": "法界。義目言詮。於其中間。且作麼生。會一塵含法界。",
    "X73n1450_001:0087a07": "於此會得。可謂一口吞盡一代時教。乃喝一喝云。不",
    "X73n1450_001:0087a08": "如會取者一喝。經中分明道。一切法門無盡海。一言",
    "X73n1450_001:0087a09": "演出盡無餘。三十年後。不得辜負慧林。僧統禮謝。師",
    "X73n1450_001:0087a10": "乃有頌。",
    "X73n1450_001:0087a11": "誰人萬頃洪波上。為法忘軀效善財。想得閻浮應罕",
    "X73n1450_001:0087a12": "有。優曇花向火中開。便下座。",
    "X73n1450_001:0087a13": "上堂云。若據祖宗門下。本分相見。不在高陞法座。展",
    "X73n1450_001:0087a14": "露言鋒。何也。所以道。言鋒若差。鄉關萬里。直須懸崖",
    "X73n1450_001:0087a15": "撒手。自肯承當。絕後再穌。欺君不得。是以。先聖巧開",
    "X73n1450_001:0087a16": "方便。遂展多門。依無住本而建立。本既無住。能應多",
    "X73n1450_001:0087a17": "緣。譬若洪鐘在簴。隨扣擊以呈音。皓月流輝。列千江",
    "X73n1450_001:0087a18": "而普應。此皆無緣之慈。隨有機而感應。不二之旨。逐",
    "X73n1450_001:0087a19": "根性以互分。教雖多途。理歸一揆。或則棒頭取證。以",
    "X73n1450_001:0087a20": "拄杖擊禪床云。切向者裏明取。喝下承當。遂喝一喝",
    "X73n1450_001:0087a21": "云。還會麼。意句交馳。並同流浪。咸均事理。頓見如來。",
    "X73n1450_001:0087a22": "拔生死之深根。得現前之三昧。況是大道顯著。妙旨",
    "X73n1450_001:0087a23": "希夷。靈智現前。滔滔應用。復顧視左右云。看看。若向",
    "X73n1450_001:0087a24": "此處明得去也。便乃心心永寂。法法靈通。不勞求其",
    "X73n1450_001:0087b01": "半偈。用捨全軀而今不得。蓋為生死為因。苦樂作本。",
    "X73n1450_001:0087b02": "不悟真常。寧通妙旨。浮世擾擾。竟日昏昏。業識相纏。",
    "X73n1450_001:0087b03": "未能頓覺。但能一心迴光。便是出塵之事。與麼說話。",
    "X73n1450_001:0087b04": "也是葛藤。撿點將來。直是白雲萬里。久立眾慈。伏惟",
    "X73n1450_001:0087b05": "珍重。",
    "X73n1450_001:0087b06": "上堂。僧問話罷。師乃云。問也無窮。答亦無盡。若論瘥",
    "X73n1450_001:0087b07": "病不假驢馱藥。何也。先聖傳授一言半句。蓋為不獲",
    "X73n1450_001:0087b08": "已而以抑而為之。若也廣說異端。殊乖道體。況是妙",
    "X73n1450_001:0087b09": "絕眾象。理統諸方。即現多門。光韜實際。以此而推。道",
    "X73n1450_001:0087b10": "由心悟。不在語言。密密堂堂。曾無間隔。不勞心意。暫",
    "X73n1450_001:0087b11": "自迴光。日用全收。彼此寧立。所以道。盡乾坤遍法界。",
    "X73n1450_001:0087b12": "都來只是箇虗妄境界。除却頓悟真乘。立搆玄道。大",
    "X73n1450_001:0087b13": "忘能所。達本無心。識破塵勞。明他魔黨。若與麼明得。",
    "X73n1450_001:0087b14": "慶快平生。若也未明。自是諸人諱却。以拄杖。擊禪牀。",
    "X73n1450_001:0087b15": "下座。",
    "X73n1450_001:0087b16": "上堂云。好諸禪德。擊三通之法鼓。演無盡之法門。侍",
    "X73n1450_001:0087b17": "者拈香。重重佛事。若據實際理地。三世諸佛不能自",
    "X73n1450_001:0087b18": "宣。六代祖師。莫能建立。若據佛事門中。須憑指注。便",
    "X73n1450_001:0087b19": "有一塵一佛國。一葉一釋迦。若帝網之垂珠。法門無",
    "X73n1450_001:0087b20": "盡。於是善財童子。覺城東際。逆覩文殊。便登妙果。遂",
    "X73n1450_001:0087b21": "指南遊。遍參知識。歷一百一十城。末後到大樓閣前。",
    "X73n1450_001:0087b22": "乃見彌勒云。我已先發阿耨多羅三藐三菩提心。未",
    "X73n1450_001:0087b23": "知菩薩。云何行菩薩行。云何修菩薩道。彌勒彈指一",
    "X73n1450_001:0087b24": "下。一相也無。善財乃問。聖者上來莊嚴。從何處去也。",
    "X73n1450_001:0087c01": "彌勒云。從來處去也。所以道。明明華藏界。滿目絕纖",
    "X73n1450_001:0087c02": "埃。是處是慈氏。無門無善財。縱橫分主伴。交互見樓",
    "X73n1450_001:0087c03": "臺。始立思量看。莊嚴何處來。師復召大眾云。末後一",
    "X73n1450_001:0087c04": "句。天下衲僧跳不出。便下座。",
    "X73n1450_001:0087c05": "荊國大王。親持圓照禪師號至。以頌謝之",
    "X73n1450_001:0087c06": "乾坤之力莫能窮。政化無私孰有功。釋子蒙恩何以",
    "X73n1450_001:0087c07": "報。白檀爐上祝　堯風。",
    "X73n1450_001:0087c08": "靈巖山居頌二十首",
    "X73n1450_001:0087c09": "蕭灑靈峯上。塵虗夏亦寒。松蘿敷翠嶺。殿塔聳雲端。",
    "X73n1450_001:0087c10": "巖洞門高下。山房路屈盤。其中實幽隱。何必畵圖看。",
    "X73n1450_001:0087c11": "引步西巖畔。搘笻一望間。滔滔太湖水。杳杳洞庭山。",
    "X73n1450_001:0087c12": "風送雲帆遠。煙收景象閑。晚來松頂上。百鷺得魚還。",
    "X73n1450_001:0087c13": "野性好居山。常思水石邊。幸當清世表。高隱妙峯前。",
    "X73n1450_001:0087c14": "飲道閑消日。棲神不記年。寂寥唯自樂。無德利人天。",
    "X73n1450_001:0087c15": "自到山中住。忽經三四秋。人間都不顧。物外絕追遊。",
    "X73n1450_001:0087c16": "壞衲隨時補。齋資逐旋求。一身無長物。獨坐思悠悠。",
    "X73n1450_001:0087c17": "盡道居山好。居山事亦難。片心如未息。方寸復何安。",
    "X73n1450_001:0087c18": "九夏寧無熱。三冬豈不寒。若能明此理。松下共盤桓。",
    "X73n1450_001:0087c19": "吳主為宮地。湖山尚宛然。興亡徒自異。風月幾曾遷。",
    "X73n1450_001:0087c20": "觸目追前事。傷心念昔賢。區區隨逝水。千古復誰還。",
    "X73n1450_001:0087c21": "居山不見山。方始是居山。未到無心地。難教得意閑。",
    "X73n1450_001:0087c22": "花開青嶂裏。鶴唳白雲間。此意無人會。終朝獨揜關。",
    "X73n1450_001:0087c23": "一登雲嶺上。更不下危巔。迥出紅塵外。深藏碧嶠邊。",
    "X73n1450_001:0087c24": "利生今已息。高臥且隨緣。若問憑何術。袈裟是福田。",
    "X73n1450_001:0088a01": "退隱居巖谷。深藏謂得謨。塵緣都不顧。世事復何圖。",
    "X73n1450_001:0088a02": "意靜玄關著。情虗此道殊。寂然庵裏坐。唯對白檀爐。",
    "X73n1450_001:0088a03": "璿璣持四象。光景急如流。世態如何久。人生得幾秋。",
    "X73n1450_001:0088a04": "何妨松石畔。且就水雲休。免向紅塵內。區區雪滿頭。",
    "X73n1450_001:0088a05": "靈巖雄嶺勢崢嶸。今古如然不變更。南北往來徒仰",
    "X73n1450_001:0088a06": "望。幾人親到上頭行。",
    "X73n1450_001:0088a07": "靈巖清曠絕囂塵。一境蕭然畫不真。好是其中堪翫",
    "X73n1450_001:0088a08": "處。森羅萬象四時新。",
    "X73n1450_001:0088a09": "靈巖四遠望崔嵬。霧捲雲收碧嶂開。一境蕭然俱物",
    "X73n1450_001:0088a10": "外。善財去後有誰來。",
    "X73n1450_001:0088a11": "靈巖聖跡妙難窮。智積親來化此中。獨立擎拳還會",
    "X73n1450_001:0088a12": "麼。飲光微笑是同風。",
    "X73n1450_001:0088a13": "靈巖聳峻更無加。四面峯巒不敢遮。時有白雲從此",
    "X73n1450_001:0088a14": "去。為霖為蓋遍天涯。",
    "X73n1450_001:0088a15": "靈巖古寺壓雲端。路險時人到亦難。唯有五湖雲水",
    "X73n1450_001:0088a16": "客。共携缾錫此中安。",
    "X73n1450_001:0088a17": "靈巖獨坐夜深時。火冷灰寒只自知。且守寂寥隨舊",
    "X73n1450_001:0088a18": "分。常光無間即無為。",
    "X73n1450_001:0088a19": "靈巖勝境妙難思。知者方知具大慈。廣博門風人莫",
    "X73n1450_001:0088a20": "測。龍蛇混雜會同時。",
    "X73n1450_001:0088a21": "靈巖山不異靈山。自是時人見不前。對此若能親曉",
    "X73n1450_001:0088a22": "得。何須特地覔西天。",
    "X73n1450_001:0088a23": "靈巖數頌略而言。若據其中未盡傳。借問山翁有何",
    "X73n1450_001:0088a24": "事。恒沙妙偈莫能宣。",
    "X73n1450_001:0088b01": "山中歲旦。免人事。二首",
    "X73n1450_001:0088b02": "報爾玄徒休賀歲。出家弗比在家同。老僧自看生來",
    "X73n1450_001:0088b03": "事。七十年過一夢中。",
    "X73n1450_001:0088b04": "自謂居山且免閑。豈勞心力賀新年。百千萬歲今朝",
    "X73n1450_001:0088b05": "事。成住壞空彈指間。",
    "X73n1450_001:0088b06": "郭氏裝觀音像。求師為讚",
    "X73n1450_001:0088b07": "寶陀巖上吉祥人。妙相真風應剎塵。慈眼普觀三界",
    "X73n1450_001:0088b08": "內。悲心廣濟勿踈親。",
    "X73n1450_001:0088b09": "天衣和尚真讚",
    "X73n1450_001:0088b10": "老師真相。應緣無量。千江月華。光非二樣。",
    "X73n1450_001:0088b11": "送一長老住秀州本覺",
    "X73n1450_001:0088b12": "老僧年邁已躘踵。唯憑吾子壯宗風。嘉禾人問真消",
    "X73n1450_001:0088b13": "息。靈嵓山在白雲中。",
    "X73n1450_001:0088b14": "送圓長老住無錫壽聖",
    "X73n1450_001:0088b15": "子今欲去繼吾宗。剔起眉毛立上風。大用不須拘逆",
    "X73n1450_001:0088b16": "順。棒頭流出思無窮。",
    "X73n1450_001:0088b17": "送周長老住臨安功臣",
    "X73n1450_001:0088b18": "隨緣任運不須忙。萬事無心是妙方。閑坐寂寥人莫",
    "X73n1450_001:0088b19": "測。自然腦後放神光。",
    "X73n1450_001:0088b20": "送齊長老住餘杭安樂山",
    "X73n1450_001:0088b21": "十載共棲湖上寺。探玄窮教兩相資。高提祖印超羣",
    "X73n1450_001:0088b22": "去。好與人天作導師。",
    "X73n1450_001:0088b23": "寄福州遜長老",
    "X73n1450_001:0088b24": "慧日峯前學道時。一言曾契祖師機。如今已續傳燈",
    "X73n1450_001:0088c01": "後。貴得吾宗無盡期。",
    "X73n1450_001:0088c02": "付通州琅山儀長老",
    "X73n1450_001:0088c03": "聞子已居雞嶺上。今朝何事過江來。不忘付囑靈山",
    "X73n1450_001:0088c04": "旨。再見文殊效善財。",
    "X73n1450_001:0088c05": "寄李宮保",
    "X73n1450_001:0088c06": "此心省後雖無事。亦要時中自琢磨。痕垢淨除全體",
    "X73n1450_001:0088c07": "現。光超三界莫能過。",
    "X73n1450_001:0088c08": "寄李觀察",
    "X73n1450_001:0088c09": "勸君修道莫因循。迅速光陰不待人。須向時中頻覺",
    "X73n1450_001:0088c10": "察。今生成取釋迦身。",
    "X73n1450_001:0088c11": "寄李御帶",
    "X73n1450_001:0088c12": "心源已曉自家珍。靈府深藏豈易陳。先德號為無價",
    "X73n1450_001:0088c13": "寶。一迴舉著一迴新。",
    "X73n1450_001:0088c14": "寄李朝奉",
    "X73n1450_001:0088c15": "老僧初到慧林時。席上惟君眾所推。一等用心須教",
    "X73n1450_001:0088c16": "徹。祖師亦是世人為。",
    "X73n1450_001:0088c17": "寄李通直",
    "X73n1450_001:0088c18": "祖師心印好任持。莫使時中有間違。一片凝然非內",
    "X73n1450_001:0088c19": "外。綿綿不漏到無為。",
    "X73n1450_001:0088c20": "寄梁昭宣",
    "X73n1450_001:0088c21": "昔日三年在慧林。唯憑巨力受恩深。如今林下將何",
    "X73n1450_001:0088c22": "報。爐上時添海岸沈。",
    "X73n1450_001:0088c23": "寄劉郡主",
    "X73n1450_001:0088c24": "卓庵堂後近如何。想得看經念佛多。日久歲深功自",
    "X73n1450_001:0089a01": "勝。何須更羨趙州婆。",
    "X73n1450_001:0089a02": "寄閭丘教授",
    "X73n1450_001:0089a03": "昔日南泉陸大夫。道傳千古播閻浮。君今已曉西來",
    "X73n1450_001:0089a04": "意。也共當時事一途。",
    "X73n1450_001:0089a05": "示陳宣義",
    "X73n1450_001:0089a06": "君今已曉祖師機。宜向時中善運為。舉目無非華藏",
    "X73n1450_001:0089a07": "界。超凡越聖剎那時。",
    "X73n1450_001:0089a08": "澄照庵居中秋夜",
    "X73n1450_001:0089a09": "山中又值中秋夜。極目長天月正圓。好是庵前松石",
    "X73n1450_001:0089a10": "上。獨行獨坐自安然。",
    "X73n1450_001:0089a11": "頌示永嘉慈照",
    "X73n1450_001:0089a12": "慈照功高不可儔。等觀含識觸緣周。已明心地同無",
    "X73n1450_001:0089a13": "礙。日用縱橫卒未休。",
    "X73n1450_001:0089a14": "聞慈照庵居。以頌寄之",
    "X73n1450_001:0089a15": "大隱居廛造竹庵。已知庵主早年參。想應決到淳淳",
    "X73n1450_001:0089a16": "地。却笑盧公強指南。",
    "X73n1450_001:0089a17": "示圓照",
    "X73n1450_001:0089a18": "圓照十方無內外。靈光獨耀莫能過。唯心淨土非來",
    "X73n1450_001:0089a19": "往。念念相應是佛陀。",
    "X73n1450_001:0089a20": "示慧光",
    "X73n1450_001:0089a21": "舉起分明古佛心。先賢從此悟圓音。但能深信終須",
    "X73n1450_001:0089a22": "得。至道無難不離今。",
    "X73n1450_001:0089a23": "呂六主簿求因緣。以頌示之",
    "X73n1450_001:0089a24": "即心是佛祖師言。古聖從來不異傳。一句了然超百",
    "X73n1450_001:0089b01": "億。十方諸佛亦同緣。",
    "X73n1450_001:0089b02": "呂太師宅。各求法名。以頌示之",
    "X73n1450_001:0089b03": "法名覺澄。寂然無比。秋天月輪。光臨眾水。",
    "X73n1450_001:0089b04": "法名普覺。萬緣都削。神珠獨存。靈光爍爍。",
    "X73n1450_001:0089b05": "法名普應。任運不定。萬像千形。唯明妙性。",
    "X73n1450_001:0089b06": "法名有覺。清淨無著。物外逍遙。如雲似鶴。",
    "X73n1450_001:0089b07": "法名常覺。神珠不昧。耀古騰今。光無內外。",
    "X73n1450_001:0089b08": "法名善通。變化無窮。或隱或顯。似雲從龍。",
    "X73n1450_001:0089b09": "法名定光。晝夜無間。萬象森羅。其中影現。",
    "X73n1450_001:0089b10": "法名善明。鑒照今古。情與無情。咸居淨土。",
    "X73n1450_001:0089b11": "法名善寧。寧即安靜。坐對森羅。心閑一境。",
    "X73n1450_001:0089b12": "法名先覺。不顧機後。大用現前。烏飛兔走。",
    "X73n1450_001:0089b13": "新定太守呂舍人。惠無縫袈裟。因成頌。奉謝",
    "X73n1450_001:0089b14": "無縫袈裟。實為難得。遠遠馳來。不待彌勒。",
    "X73n1450_001:0089b15": "送謙首座",
    "X73n1450_001:0089b16": "禪人別我歸東越。獨步雲山太高潔。鄉國夜深誰共",
    "X73n1450_001:0089b17": "觀。鏡湖萬古含秋月。",
    "X73n1450_001:0089b18": "送清立禪者",
    "X73n1450_001:0089b19": "老僧只要子功成。得後隨方任運行。此去若能傳祖",
    "X73n1450_001:0089b20": "印。善開方便利群生。",
    "X73n1450_001:0089b21": "送肇雜那",
    "X73n1450_001:0089b22": "數年學道靈嵓上。達後方知此事尊。高步毗盧南北",
    "X73n1450_001:0089b23": "去。爍迦羅眼照乾坤。",
    "X73n1450_001:0089b24": "送光化主",
    "X73n1450_001:0089c01": "千聖同傳古佛心。靈山付囑至如今。玄徒欲繼存高",
    "X73n1450_001:0089c02": "志。立處須教與眾欽。",
    "X73n1450_001:0089c03": "送圓化主",
    "X73n1450_001:0089c04": "衲子辭吾下翠微。入廛化導看臨時。但能護惜衣中",
    "X73n1450_001:0089c05": "寶。日月無窮運大慈。",
    "X73n1450_001:0089c06": "送然化主",
    "X73n1450_001:0089c07": "衲僧本自無窠臼。一錫飄然不可留。若到途中人借",
    "X73n1450_001:0089c08": "問。聲前句後應機酧。",
    "X73n1450_001:0089c09": "送玢化主",
    "X73n1450_001:0089c10": "和風拂拂水悠悠。極目千山翠欲流。衲子得時乘興",
    "X73n1450_001:0089c11": "去。萬機叢湊一言酧。",
    "X73n1450_001:0089c12": "送靖化主",
    "X73n1450_001:0089c13": "禪徒學道莫辭勞。世上人無道不高。古聖豈同容易",
    "X73n1450_001:0089c14": "得。捨身為法若塵毛。",
    "X73n1450_001:0089c15": "送照化主",
    "X73n1450_001:0089c16": "老來諸事不能前。且就靈嵓養病顏。化導已憑禪子",
    "X73n1450_001:0089c17": "去。善傳心印向人間。",
    "X73n1450_001:0089c18": "送淵山主歸德清",
    "X73n1450_001:0089c19": "子來問道夙緣追。祖意惟憑上上機。一夕便迴猶是",
    "X73n1450_001:0089c20": "鈍。隔河招手者還稀。",
    "X73n1450_001:0089c21": "謝朱明之提刑。二首",
    "X73n1450_001:0089c22": "珍茗佳篇蒙遠寄。開囊時見又重封。公卿意重無能",
    "X73n1450_001:0089c23": "報。仰望雲衢隔萬峯。",
    "X73n1450_001:0089c24": "得失人間事兩端。憑君試為審思看。英雄權勢南柯",
    "X73n1450_001:0090a01": "夢。以此觀來也一般。",
    "X73n1450_001:0090a02": "示陳秀才",
    "X73n1450_001:0090a03": "為儒為釋各隨功。道在無何趣不同。君向雲霄折仙",
    "X73n1450_001:0090a04": "桂。老僧自要寂寥中。",
    "X73n1450_001:0090a05": "示尼慧因",
    "X73n1450_001:0090a06": "龍女靈山獻寶珠。便登佛果即須臾。汝今既曉無生",
    "X73n1450_001:0090a07": "法。也共當時道不殊。",
    "X73n1450_001:0090a08": "示小師慧聚二首",
    "X73n1450_001:0090a09": "丱歲誰家子。尋師求出家。佛前頻稽首。往往落天花。",
    "X73n1450_001:0090a10": "丱歲入空門。夙生有願力。若能堅固心。久遠成利益。",
    "X73n1450_001:0090a11": "因禪人寫師真。求讚",
    "X73n1450_001:0090a12": "躘踵老朽髮如雪。敏手妙能傳醜拙。挂向松堂高壁",
    "X73n1450_001:0090a13": "間。蕭然似對秋江月。",
    "X73n1450_001:0090a14": "文朝奉。出雪峯會祖圖。呈求讚",
    "X73n1450_001:0090a15": "巍巍雪峯。應化如龍。瞻之無盡。仰之雄雄。真哉奇特。",
    "X73n1450_001:0090a16": "一月遼空。",
    "X73n1450_001:0090a17": "示周承議",
    "X73n1450_001:0090a18": "翠竇崎嶇人罕到。承君訪道上山來。一言已曉曹溪",
    "X73n1450_001:0090a19": "旨。無限迷雲喝下開。",
    "X73n1450_001:0090a20": "小師守慈。求彌陀佛。乞讚",
    "X73n1450_001:0090a21": "彌陀妙相。功德無量。付與守慈。永充供養。",
    "X73n1450_001:0090a23": "圓照禪師。元豐六年。",
    "X73n1450_001:0090a24": "神宗皇帝詔下。召師住持慧林禪院。元祐元年三",
    "X73n1450_001:0090b01": "月。得請罷慧林。",
    "X73n1450_001:0090b02": "哲宗皇帝。敕諸處不得抑令住持。任便雲遊。師歸",
    "X73n1450_001:0090b03": "休靈嵓山。一十二年。閑暇之日。或因請求。遂有歌",
    "X73n1450_001:0090b04": "頌之作。此是我師。垂慈之一端也。師元符二年。十",
    "X73n1450_001:0090b05": "二月二十八日。無疾端坐圓寂。明年正月二十八",
    "X73n1450_001:0090b06": "日。葬當山之頂。硯石池上崇寧二年五月。",
    "X73n1450_001:0090b07": "今上皇帝。敕諡法空禪師。塔賜瑞光之塔。歲度一",
    "X73n1450_001:0090b08": "僧。看守香火於戲。師之道德。聖主賢臣。推重隆厚。",
    "X73n1450_001:0090b09": "恩寵異常。除先住瑞光淨慈慧林三會道場。有語",
    "X73n1450_001:0090b10": "錄。印行於世外。惠辯今追念",
    "X73n1450_001:0090b11": "先師緒餘。慧林及靈嵓。有未鏤板。上堂偈頌。集成",
    "X73n1450_001:0090b12": "後錄。假將仕郎朱勤。命工雕印。貴不失墜。時大觀",
    "X73n1450_001:0090b13": "三年。三月三日。謹誌。",
    "X73n1450_001:0090b15": "杭州景德靈隱禪寺。住持小師法真大師守一校勘。",
    "X73n1450_001:0090b18": "附",
    "X73n1450_001:0090b20": "天衣振宗義懷禪師法嗣(雲門五世)。",
    "X73n1450_001:0090b21": "東京慧林圓照宗本禪師。常之無錫人也。族管氏。體",
    "X73n1450_001:0090b22": "皃厖碩。所事淳厚。年十九。往姑蘇承天。依永安道昇",
    "X73n1450_001:0090b23": "禪師。執舂炊。不自疲猒。遇昇入室。隨眾諮參。昇曰。道",
    "X73n1450_001:0090b24": "者竭力如此。有少勞乎。師曰。若捨一法。不名滿足菩",
    "X73n1450_001:0090c01": "提。寔欲此生身證。何勞之有。昇陰奇之。越十年。剃染",
    "X73n1450_001:0090c02": "受具。又巾侍三載。請辭遊方。至池陽。謁天衣於景德。",
    "X73n1450_001:0090c03": "衣舉。天親從彌勒內宮而下。無著問云。人間四百年。",
    "X73n1450_001:0090c04": "彼天為一晝夜。彌勒於一時中。成就五百億天子。證",
    "X73n1450_001:0090c05": "無生法忍。未審說甚麼法。天親云。只是說這箇法。如",
    "X73n1450_001:0090c06": "何是這箇法。久而開悟。一日室中問師。即心即佛時",
    "X73n1450_001:0090c07": "如何。云殺人放火。有甚麼難。於是。名播寰宇。漕使李",
    "X73n1450_001:0090c08": "公復圭。命師開法瑞光。法席日盛。武林守陳公襄。以",
    "X73n1450_001:0090c09": "承天興教二剎。命師擇居。蘇人擁道遮留。又以淨慈",
    "X73n1450_001:0090c10": "堅請。移文諭道俗曰。借師三年。為此邦植福。不敢久",
    "X73n1450_001:0090c11": "占。道俗始從。元豐五年。　神宗皇帝下詔。闢相國寺",
    "X73n1450_001:0090c12": "六十四院。為八。禪二律。驛　召師。為慧林第一祖。既",
    "X73n1450_001:0090c13": "至。　上遣使問勞。閱三日。傳　宣。就寺之三門。為士",
    "X73n1450_001:0090c14": "民演法。翌日　召對　延和殿　賜坐。師即盤足加",
    "X73n1450_001:0090c15": "趺。擬仆　上亟令近臣。益以錦座二隻。　神宗登遐。",
    "X73n1450_001:0090c16": "　命入福寧殿說法。以老乞歸林下。得　旨任便雲",
    "X73n1450_001:0090c17": "遊。州郡不得抑令住持。擊鼓辭眾。說偈曰。本是無家",
    "X73n1450_001:0090c18": "客。那堪任意遊。順風加櫓棹。船子下揚州。既出都城。",
    "X73n1450_001:0090c19": "王公貴人。送者車騎相屬。師臨別誨之曰。歲月不可",
    "X73n1450_001:0090c20": "把玩。老病不與人期。唯勤修勿怠。是真相為。聞者莫",
    "X73n1450_001:0090c21": "不感涕。晚居靈巖。其嗣法傳道者。百餘人。",
    "X73n1450_001:0090c22": "上堂曰。洪音一剖。震動乾坤。法令施行。萬機頓削。聖",
    "X73n1450_001:0090c23": "凡路絕。佛祖情忘。當此之時。東西不辨。南北不分。從",
    "X73n1450_001:0090c24": "教千古萬古黑漫漫。填溝塞壑無人會。卓拄杖。下座。",
    "X73n1450_001:0091a01": "上堂。嶮峻無過雞足峰。行人到此路難通。唯恐祖師",
    "X73n1450_001:0091a02": "門下客。不移毫末到其中。參。",
    "X73n1450_001:0091a03": "上堂。問也無妨。答亦無咎。何也。得之不為先。失之不",
    "X73n1450_001:0091a04": "為後。若達此宗。豈論空有。千聖從來也只寧。任他烏",
    "X73n1450_001:0091a05": "兔爭頭走。成住壞空彈指間。得失是非唯一口。咄。",
    "X73n1450_001:0091a06": "上堂。姑蘇臺畔。不話春秋。衲僧面前。豈論玄妙。只可",
    "X73n1450_001:0091a07": "著衣喫飯。翫水看山。夜見星晝見日。兩手扶犂水過",
    "X73n1450_001:0091a08": "膝。靈山授記只如斯。歷劫何曾異今日。",
    "X73n1450_001:0091a09": "上堂。於一毫端。現寶王剎。坐微塵裡。轉大法輪。拈起拄",
    "X73n1450_001:0091a10": "杖曰。這箇是塵。作麼生說箇轉法輪底道理。山僧今",
    "X73n1450_001:0091a11": "日。不惜眉毛。與汝諸人說破。拈起也。海水騰波。須彌",
    "X73n1450_001:0091a12": "岌峇。放下也。四海晏清。乾坤肅靜。敢問諸人。且道。拈",
    "X73n1450_001:0091a13": "起即是。放下即是。當斷不斷。兩重公案。擊禪床。下座。",
    "X73n1450_001:0091a14": "上元日。僧問。千燈互照。絲竹交音。正恁麼時。佛法在",
    "X73n1450_001:0091a15": "甚麼處。曰謝布施。云莫便是和尚為人處也無。曰大",
    "X73n1450_001:0091a16": "似不齋來。",
    "X73n1450_001:0091a17": "問。上是天。下是地。未審中間是甚麼物。曰山河大地。",
    "X73n1450_001:0091a18": "云恁麼則謝師答話。曰大地山河。云和尚何得瞞人。",
    "X73n1450_001:0091a19": "曰却是老僧罪過。",
    "X73n1450_001:0091a20": "問。如何是祖師西來意。曰韓信臨朝。云中下之流。如",
    "X73n1450_001:0091a21": "何領會。曰伏屍萬里。云早知今日事。悔不忌當初。曰",
    "X73n1450_001:0091a22": "三皇冢上草離離。",
    "X73n1450_001:0091a23": "問。春風吹古樹。殘日下前山。如何是不遷義。曰。青山",
    "X73n1450_001:0091a24": "誰管你閑事。白日廛中自有人。",
    "X73n1450_001:0091b01": "問。師唱誰家曲。宗風嗣阿誰。曰調古神清風自高。貌",
    "X73n1450_001:0091b02": "悴骨剛人不顧。云恁麼則薦福的子。雪竇親孫也。曰",
    "X73n1450_001:0091b03": "想得未知落處。",
    "X73n1450_001:0091b04": "問。如何是露地白牛。曰放出無尋處。",
    "X73n1450_001:0091b05": "問。適來消息從何而得。曰合。",
    "X73n1450_001:0091b06": "問。知師久蘊囊中寶。今日當場略借看。曰何必如此",
    "X73n1450_001:0091b07": "(以上普燈錄)。",
    "X73n1450_001:0091b08": "上堂。看看。爍爍瑞光。照大千界。百億微塵國土。百億",
    "X73n1450_001:0091b09": "大海水。百億須彌山。百億日月。百億四天下。乃至微",
    "X73n1450_001:0091b10": "塵剎土。皆於光中。一時發現。諸仁者。還見麼。若也見",
    "X73n1450_001:0091b11": "得。許汝親在瑞光。若也不見。莫道瑞光不照好。參。",
    "X73n1450_001:0091b12": "上堂。頭圓像天。足方似地。古貌稜層。丈夫意氣。趯倒",
    "X73n1450_001:0091b13": "須彌。踏翻海水。帝釋與龍王。無著身處。乃拈拄杖曰。",
    "X73n1450_001:0091b14": "却來拄杖上回避。咄。任汝神通變化。究竟須歸這裡。",
    "X73n1450_001:0091b15": "以拄杖卓一下(已上會元)。",
    "X73n1450_001:0091b16": "既至瑞光。集眾擊皷。皷輙墮。圓轉震響。眾驚。却有",
    "X73n1450_001:0091b17": "僧出呼曰。此和尚法雷震地之祥也。俄失僧所在。",
    "X73n1450_001:0091b18": "自是。法席日盛。眾至五百人。",
    "X73n1450_001:0091b19": "其住瑞光。民有屠牛者。牛逸赴本。跪若自訴。遂買而",
    "X73n1450_001:0091b20": "畜之。",
    "X73n1450_001:0091b21": "住淨慈。歲大旱。湖井皆竭。寺之西隅。有甘泉自湧。得",
    "X73n1450_001:0091b22": "金鰻魚。因浚為井。投魚其間。寺眾千餘人。汲以不竭。",
    "X73n1450_001:0091b23": "民張氏有女子死。夢其母曰。我以罪為虵。既覺。得虵",
    "X73n1450_001:0091b24": "於棺下。持以詣本。乃為說法。復置故處。俄有黑蟬翔",
    "X73n1450_001:0091c01": "棺上。而蛇失所在。母祝曰。若我女。當入籠中。當持汝。",
    "X73n1450_001:0091c02": "再詣淨慈。如其祝。本復為說法。是夕。夢女曰。二報已",
    "X73n1450_001:0091c03": "解脫矣。其顯化異數。又如此(以上僧寶傳)。",
    "X73n1450_001:0091c04": "元符二年。十二月二十八日。沐浴而臥。門弟子環列",
    "X73n1450_001:0091c05": "請偈。乞強起安坐。以化道俗。師熟眎曰。癡子。我尋常",
    "X73n1450_001:0091c06": "懶作偈。今日特地。圖箇甚麼。尋常要臥便臥。不可今",
    "X73n1450_001:0091c07": "日特地坐也。索筆大書曰。後事付守榮。擲筆憨睡而",
    "X73n1450_001:0091c08": "逝。士庶獻[宋-木+取]後供者。彌月還然　敕全身塔於寺之",
    "X73n1450_001:0091c09": "上方。閱世八十。坐夏五十二　諡法空。塔曰瑞光(續燈",
    "X73n1450_001:0091c10": "曰坐亡以上普燈)。",
    "X73n1450_001:0091c11": "哲宗加號禪師　皇叔荊王親齎勑授之。",
    "X73n1450_001:0091c12": "僧寶傳贊曰。富鄭公居洛中。見顒華嚴。誦本之語。作",
    "X73n1450_001:0091c13": "偈寄之曰。因見顒師悟入深。夤緣傳得老師心。東南",
    "X73n1450_001:0091c14": "謾說江山遠。目對靈光與妙音。王顯謨漢之。初見本",
    "X73n1450_001:0091c15": "登座以目四顧。乃證本心。予聞馬鳴曰。如來在世。眾",
    "X73n1450_001:0091c16": "生色心殊勝。圓音一演。隨類得解。今去佛之世。二千",
    "X73n1450_001:0091c17": "餘年。而能使王公貴人。聞風而悟。瞻顏而證。則常隨",
    "X73n1450_001:0091c18": "而親炙之者。可知矣。故江西八十餘人。而本則倍之。",
    "X73n1450_001:0091c19": "近代授法之盛。無能加者。非願宏法道。行契佛心。何",
    "X73n1450_001:0091c20": "以臻此哉(以上僧寶傳)。"
}