{
    "X26n0552_001:0864b02": " 心經注題辭",
    "X26n0552_001:0864b05": "壯禪量虗慧公操家三十年耳無雜聽口無雜言飯",
    "X26n0552_001:0864b06": "食雲水至者如歸子野懷孫熈遠亦皆精苦出群為",
    "X26n0552_001:0864b07": "吳中知識野懷早世委院事於遠公輙枯坐一室六",
    "X26n0552_001:0864b08": "時禮佛寒暑不輟晚參三峰相得甚驩峰之門得法",
    "X26n0552_001:0864b09": "如某某者俱以長老相目不敢傲之以其所不知峰",
    "X26n0552_001:0864b10": "順世獨居如故莫得窺其涯涘余所知者如是而已",
    "X26n0552_001:0864b11": "初不以文字相遇也冬春間時時相過袖中謖謖有",
    "X26n0552_001:0864b12": "聲輙出一編乃其心經注解持用見示余於此茫然",
    "X26n0552_001:0864b13": "又不敢如他文字漫然置賞以滋口業勸其急就正",
    "X26n0552_001:0864b14": "於今之所謂大法師如華山中峰崇光諸公一一皆",
    "X26n0552_001:0864b15": "首肯矣遂謀付梓為不朽計亦情所必至也夫佛法",
    "X26n0552_001:0864b16": "得之筆墨附會者淺心地領會者深公坐臥覃思朝",
    "X26n0552_001:0864b17": "夕吟味凡以為此而已固能上契佛旨下不謬於注",
    "X26n0552_001:0864b18": "家則此一編足矣更無事求多也世界滄涼賢人隱",
    "X26n0552_001:0864b19": "伏公但澄瑩心神保持願力來生必為大宗師演暢",
    "X26n0552_001:0864b20": "般若覺悟群迷今年事晼晚餘炤無多良賈深藏不",
    "X26n0552_001:0864b21": "求聞達是有厚望於公也。",
    "X26n0552_001:0864b22": "崇禎十四年八月二十三弟子徐波書",
    "X26n0552_001:0864c05": " 般若際決題辭",
    "X26n0552_001:0864c08": "嘗聞一人得道自有一番教法宣揚譬之燈發乎焰",
    "X26n0552_001:0864c09": "自能炤物理不容己以故明星悟後金口歎之葢歎",
    "X26n0552_001:0864c10": "此智慧德相使一切咸得聞知非憤蘊而作若夫知",
    "X26n0552_001:0864c11": "之者既有淺深宣之時不無頓漸詎令聲聞緣覺但",
    "X26n0552_001:0864c12": "止化城菩薩行深直趣寶所此在他部所帶非此中",
    "X26n0552_001:0864c13": "正說也此則有無中道緣捐九界聖凡情盡唯以是",
    "X26n0552_001:0864c14": "而造雖挂礙顛倒靡不咸離菩提涅槃果果俱就經",
    "X26n0552_001:0864c15": "王開此全是髻珠更無他耳北禪老宿量虗慧公三",
    "X26n0552_001:0864c16": "十年來一唯為此忽然漏逗借舊吐新宣此本際非",
    "X26n0552_001:0864c17": "無所得而學語者比也頃因付梓敬題其簡若此。",
    "X26n0552_001:0864c18": "崇禎辛巳中秋前一日桐溪退院頭陀正性書於淨",
    "X26n0552_001:0864c19": "梵壇東之天龍別室",
    "X26n0552_001:0865a05": "般若際決",
    "X26n0552_001:0865a08": "唐三藏法師　玄奘奉　詔譯",
    "X26n0552_001:0865a09": "明吳門北禪沙門　大慧　釋",
    "X26n0552_001:0865a10": "般若波羅蜜多心經",
    "X26n0552_001:0865a11": "般若者即智慧也此智慧於不思議中出現收放",
    "X26n0552_001:0865a12": "總不離一微塵何故以此般若是本際施設故世尊",
    "X26n0552_001:0865a13": "覩明星時便曰奇哉一切眾生皆具如來智慧德",
    "X26n0552_001:0865a14": "相豈是一剎那覩星外更有身心凡聖淨穢國土",
    "X26n0552_001:0865a15": "一切有情同證而謂之曰具也波羅蜜多者云到",
    "X26n0552_001:0865a16": "彼岸到本際之彼岸是也此本際是一切眾生自",
    "X26n0552_001:0865a17": "處舊居不從修得今人妄謂有彼岸可到直至徒",
    "X26n0552_001:0865a18": "勞祗劫到於涅槃元來寸步無移可見正當直下",
    "X26n0552_001:0865a19": "歸源不須向外求真否則必有彼此對待不泯生",
    "X26n0552_001:0865a20": "死於此經之宗趣失矣此般若心者聖凡所同稟",
    "X26n0552_001:0865a21": "共賦者也以凡夫執著妄想故有種種差別賢聖",
    "X26n0552_001:0865a22": "執著修行亦有種種差別若論本法中凡聖心行",
    "X26n0552_001:0865a23": "總歸一剎那際裏許施設是故經云一切賢聖皆",
    "X26n0552_001:0865a24": "以無為法而有差別經者常也貫通義也此一經",
    "X26n0552_001:0865b01": "之文章前後句義塵說剎說一語一默一動一靜",
    "X26n0552_001:0865b02": "真常捷徑之法總歸一剎那際中一道貫通也按",
    "X26n0552_001:0865b03": "世尊入剎那際三昧時不離菩提場而升忉利天",
    "X26n0552_001:0865b04": "乃至七處九會亦不離菩提場此即無時也無時",
    "X26n0552_001:0865b05": "者不歷須臾不遺三世隨緣赴感不失本際故。",
    "X26n0552_001:0865b06": "觀自在菩薩。",
    "X26n0552_001:0865b07": "觀者智用自在者法性無為故以能所對待而觀",
    "X26n0552_001:0865b08": "則不自在必須能所俱忘溷融無雜方為自在菩",
    "X26n0552_001:0865b09": "薩者即覺有情也又云普濟智身普遍於法界普",
    "X26n0552_001:0865b10": "濟眾生能度所度總歸於智身法身是也。",
    "X26n0552_001:0865b11": "行深般若波羅蜜多時。",
    "X26n0552_001:0865b12": "行深般若等者葢般若凡聖共有無論正報智身",
    "X26n0552_001:0865b13": "相好依報微塵剎土眾寶莊嚴及眾生依正總歸",
    "X26n0552_001:0865b14": "到本際法身常寂光土無彼無此乃為到彼岸耳",
    "X26n0552_001:0865b15": "時者即觀自在菩薩修此般若之時從古至今中",
    "X26n0552_001:0865b16": "間無時可移無法可說無動無靜亦不住於無動",
    "X26n0552_001:0865b17": "靜超世出世間法乃名深也。",
    "X26n0552_001:0865b18": "照見五蘊皆空。",
    "X26n0552_001:0865b19": "五蘊皆空者此空乃般若離心意識寂滅之空也",
    "X26n0552_001:0865b20": "既離心意識唯心可見矣所謂透過唯心方始舊",
    "X26n0552_001:0865b21": "居舊居不居便起大用現前不拘規則耳。",
    "X26n0552_001:0865b22": "度一切苦厄。",
    "X26n0552_001:0865b23": "一切苦不出三苦三苦本無故無苦即寂滅寂滅",
    "X26n0552_001:0865b24": "即自心迷此一心而有眾苦悟此一心但是淨佛",
    "X26n0552_001:0865c01": "國土遊戲神通也。",
    "X26n0552_001:0865c02": "舍利子色不異空空不異色色即是空空即是色受",
    "X26n0552_001:0865c03": "想行識亦復如是。",
    "X26n0552_001:0865c04": "梵語舍利此云鶖連母稱名故曰鶖子舍利子在",
    "X26n0552_001:0865c05": "二乘空智中推為第一今於甚深般若機將熟故",
    "X26n0552_001:0865c06": "所以詔告之不異者色空同體不異時之本際也",
    "X26n0552_001:0865c07": "正所謂離雙眸而見青黃絕色空而見是非也即",
    "X26n0552_001:0865c08": "色即空者非是柝法明空亦非混而不分其空色",
    "X26n0552_001:0865c09": "空了然明著即是無時中現相無字中說法無門",
    "X26n0552_001:0865c10": "中出入獨存不異無二之門豈非深般若乎受想",
    "X26n0552_001:0865c11": "行識等者例同心法四蘊也。",
    "X26n0552_001:0865c12": "舍利子是諸法空相不生不滅不垢不淨不增不減。",
    "X26n0552_001:0865c13": "諸法即前五蘊等法空相者即實相也實相體上",
    "X26n0552_001:0865c14": "不生不滅不垢不淨不增不減如是會五蘊歸實",
    "X26n0552_001:0865c15": "相也所言不生不滅者只此實相中無起滅故經",
    "X26n0552_001:0865c16": "云當處出生隨處滅盡非但剎那際中如是即世",
    "X26n0552_001:0865c17": "尊從兜率降王宮入胎出胎至于涅槃七十有九",
    "X26n0552_001:0865c18": "亦是當處出生隨處滅盡古德云未離兜率已誕",
    "X26n0552_001:0865c19": "王宮未出母胎度生已畢誠哉是言也此一際中",
    "X26n0552_001:0865c20": "最寂靜處無容心識心識尚無豈得以垢淨增減",
    "X26n0552_001:0865c21": "而言哉。",
    "X26n0552_001:0865c22": "是故空中無色無受想行識。",
    "X26n0552_001:0865c23": "空中無色等者在一剎那無容少許法故曰無也",
    "X26n0552_001:0865c24": "此際即是實際如來之根本智也又在剎那際中",
    "X26n0552_001:0866a01": "說法度生即是差別智也差別與根本智同時施",
    "X26n0552_001:0866a02": "設故不言其空但言無耳。",
    "X26n0552_001:0866a03": "無眼耳鼻舌身意無色聲香味觸法無眼界乃至無",
    "X26n0552_001:0866a04": "意識界。",
    "X26n0552_001:0866a05": "無眼耳鼻舌等者根塵識無出物外之像也祖云",
    "X26n0552_001:0866a06": "靈光獨耀逈脫根塵體露真常不拘文字但離妄",
    "X26n0552_001:0866a07": "緣即如如佛佛祖只是一箇鼻孔出氣此經直指",
    "X26n0552_001:0866a08": "心源以眾生不能直下承當乃將三觀以推到其",
    "X26n0552_001:0866a09": "理龍樹尊者云因緣所生法我說即是空亦名為",
    "X26n0552_001:0866a10": "假名亦名中道義此四句一口吐出契證般若之",
    "X26n0552_001:0866a11": "妙寧有過哉眾生迷此故曰無明聖人悟此名曰",
    "X26n0552_001:0866a12": "超數量何以故所謂三觀歸一心一心歸剎那一",
    "X26n0552_001:0866a13": "剎那中只無思慮無思慮則不能自立剎那心者",
    "X26n0552_001:0866a14": "故曰超數量數量外淨心中湧出法界體用緣起",
    "X26n0552_001:0866a15": "之法豈不是如來藏中塵沙妙用耳。",
    "X26n0552_001:0866a16": "無無明亦無無明盡乃至無老死亦無老死盡。",
    "X26n0552_001:0866a17": "此無十二有支緣生法也此三世緣起因果同時",
    "X26n0552_001:0866a18": "非但二乘菩薩尚不能盡其理唯佛同時具足因",
    "X26n0552_001:0866a19": "緣故稱微妙大用也論云一支具十二支支支具",
    "X26n0552_001:0866a20": "十二支共一百四十四支支支具真俗二諦何以",
    "X26n0552_001:0866a21": "故緣覺悟此便為滅諦凡夫具此成八萬四千塵",
    "X26n0552_001:0866a22": "勞便有無量生死聖人具此成八萬四千陀羅尼",
    "X26n0552_001:0866a23": "便有無量法門也何以故塵沙數門總歸一剎那",
    "X26n0552_001:0866a24": "際此一剎那際無容一法一切聖凡心盡此際亦",
    "X26n0552_001:0866b01": "能周遍法界一切智身無處不出現耳。",
    "X26n0552_001:0866b02": "無苦集滅道。",
    "X26n0552_001:0866b03": "無小乘四諦者直指聲聞即涅槃故何以故即苦",
    "X26n0552_001:0866b04": "即涅槃即集即一切種智然而會取此兩箇即字",
    "X26n0552_001:0866b05": "不費一毫許力頓契般若之理何以故無三世故",
    "X26n0552_001:0866b06": "既無三世無我人眾生壽者不修而證是故眾生",
    "X26n0552_001:0866b07": "即佛眾生與佛本一相故經云是法住法位世間",
    "X26n0552_001:0866b08": "相常住何必轉也。",
    "X26n0552_001:0866b09": "無智亦無得。",
    "X26n0552_001:0866b10": "此經中無住法也能證智慧所證涅槃亦是寄言",
    "X26n0552_001:0866b11": "無實法故經云智慧愚痴皆名般若淨穢彼此無",
    "X26n0552_001:0866b12": "異境界然世尊所言三科七大聲聞緣覺菩薩修",
    "X26n0552_001:0866b13": "證總非者不可便謂之無也此正世尊所謂一切",
    "X26n0552_001:0866b14": "事究竟堅固也今人有志進道者莫離事相中別",
    "X26n0552_001:0866b15": "立修行若離事相而別立修行則必有差訛非究",
    "X26n0552_001:0866b16": "竟矣是故正宗分中獨言無字即事相上不立言",
    "X26n0552_001:0866b17": "說文字心緣之旨正所謂達摩教外別傳最上宗",
    "X26n0552_001:0866b18": "之般若也古云在事相上覷則捷意根上卜度只",
    "X26n0552_001:0866b19": "摸索不著耳。",
    "X26n0552_001:0866b20": "以無所得故。",
    "X26n0552_001:0866b21": "即本有智慧無依無住以本法不可思議故云無",
    "X26n0552_001:0866b22": "得也。",
    "X26n0552_001:0866b23": "菩提薩埵依般若波羅蜜多故。",
    "X26n0552_001:0866b24": "菩提薩埵指修此人依者賴也仗也乃仗此剎那",
    "X26n0552_001:0866c01": "本際也。",
    "X26n0552_001:0866c02": "心無罣礙無罣礙故無有恐怖遠離顛倒夢想究竟",
    "X26n0552_001:0866c03": "涅槃。",
    "X26n0552_001:0866c04": "此是入剎那際三昧觀六道眾生三乘賢聖能證",
    "X26n0552_001:0866c05": "智慧所證涅槃總名顛倒夢想耳若能如是會取",
    "X26n0552_001:0866c06": "不失此經之旨方名大究竟大寂滅海中耳向下",
    "X26n0552_001:0866c07": "讚此經顯般若真實。",
    "X26n0552_001:0866c08": "三世諸佛依般若波羅蜜多故得阿耨多羅三藐三",
    "X26n0552_001:0866c09": "菩提。",
    "X26n0552_001:0866c10": "引能證人以證此經之不虗令聞者生實信故得",
    "X26n0552_001:0866c11": "阿耨多羅三藐三菩提者即是無上正等正覺也",
    "X26n0552_001:0866c12": "世尊入剎那際時無一法加之於上故曰無上本",
    "X26n0552_001:0866c13": "際中諸佛眾生平等無二故曰正等正覺者即本",
    "X26n0552_001:0866c14": "覺也迷此覺者名不覺悟此覺者名始覺此覺本",
    "X26n0552_001:0866c15": "無迷悟故曰本覺三覺是假名本無實法寄言正",
    "X26n0552_001:0866c16": "覺耳。",
    "X26n0552_001:0866c17": "故知般若波羅蜜多是大神呪是大明呪是無上呪",
    "X26n0552_001:0866c18": "是無等等呪。",
    "X26n0552_001:0866c19": "般若秘密者無作無止無任無滅無無亦無智慧",
    "X26n0552_001:0866c20": "光明本一相故則知此經非心所測大神呪者諸",
    "X26n0552_001:0866c21": "佛用不思議神變故大明呪者法界平等用無分",
    "X26n0552_001:0866c22": "別智了眾生故無上呪者若大心眾生悟此法者",
    "X26n0552_001:0866c23": "十住初心便與諸佛果位平等無異故無等等呪",
    "X26n0552_001:0866c24": "者佛所證無上之法一切所不及故。",
    "X26n0552_001:0867a01": "能除一切苦真實不虗故說般若波羅蜜多呪即說",
    "X26n0552_001:0867a02": "呪曰。揭諦揭諦波羅揭諦波羅僧揭諦菩提薩摩訶",
    "X26n0552_001:0867a03": "此經與呪顯密交參智者直悟塵塵三昧方契此",
    "X26n0552_001:0867a04": "經之髓也何以故聖凡共見大地森羅人畜等物",
    "X26n0552_001:0867a05": "無非般若現形揭諦娑訶句裏出沒是經以深般",
    "X26n0552_001:0867a06": "若為要綱色空不異為宗諸法空相為體提無字",
    "X26n0552_001:0867a07": "當人為用無者纖塵不立以賴無字種能含萬有",
    "X26n0552_001:0867a08": "無色無受等乃至無智無得者豈不是離言絕意",
    "X26n0552_001:0867a09": "教外深般若乎色受空等諸法者初授與比丘至",
    "X26n0552_001:0867a10": "於佛果亦容受於無字中何也諸法以空合空故",
    "X26n0552_001:0867a11": "得容受無礙耳今時人欲空見者十中有六七此",
    "X26n0552_001:0867a12": "般若畢竟離文字空色外悟得容受不容受故一",
    "X26n0552_001:0867a13": "切顛倒即涅槃也。",
    "X26n0552_001:0867a14": "般若波羅蜜多心經(終)",
    "X26n0552_001:0867a15": "論曰如上所說剎那者是本際之妙用也何以故",
    "X26n0552_001:0867a16": "本際無來去故能攝三世故剎那無住無性大機",
    "X26n0552_001:0867a17": "大用大自在故如是二法本無異故若將此際體",
    "X26n0552_001:0867a18": "上教化眾生立一字為體三科七大為用若將此",
    "X26n0552_001:0867a19": "際用上教化眾生立一字為用三科七大為體佛",
    "X26n0552_001:0867a20": "祖皆不離剎那際故假如有人入蘭若中初步踏",
    "X26n0552_001:0867a21": "著一塊磚數百磚皆到矣若次第經行百磚已原",
    "X26n0552_001:0867a22": "至初步磚者竝無移動此般若之體用亦復如是",
    "X26n0552_001:0867a23": "末法時人有執此心有者有執空者執常者執非",
    "X26n0552_001:0867a24": "常者執知者執不知者執常與無常知與不知融",
    "X26n0552_001:0867b01": "通者執一切總非者執心中無色者執色中無心",
    "X26n0552_001:0867b02": "者執心中有色者執色中有心者執遍與不遍者",
    "X26n0552_001:0867b03": "執喻者執法者如是等執不能枚舉皆為戲論如",
    "X26n0552_001:0867b04": "斯所論盡歸與一剎那際中不攝不散不來不去",
    "X26n0552_001:0867b05": "無住無依何以故性齊時齊行齊體用齊因果齊",
    "X26n0552_001:0867b06": "此心於佛齊眾生齊法界亦齊此心非即四句是",
    "X26n0552_001:0867b07": "亦非離四句有所謂一心三世三世一心舉起一",
    "X26n0552_001:0867b08": "毫端放上周沙界如斯會者方契般若心宗也。",
    "X26n0552_001:0867b09": "世尊不二中將無字心經指示迷人今人緣此無",
    "X26n0552_001:0867b10": "字對有字論之便有建立誹謗之語云何建立非",
    "X26n0552_001:0867b11": "有性建立性非無性建立性非有無俱性建立性",
    "X26n0552_001:0867b12": "非有無非性建立性云何誹謗非有言說而生常",
    "X26n0552_001:0867b13": "見言說非無言說而生斷見言說非即有無言說",
    "X26n0552_001:0867b14": "而生共見言說非離有無言說而生滅見言說是",
    "X26n0552_001:0867b15": "名建立誹謗法除圓頓教餘教修行俱不能免以",
    "X26n0552_001:0867b16": "外道魔類等於中取著故在佛祖用處團得攏擘",
    "X26n0552_001:0867b17": "得開隨手拈來無不自在雖有種種差別而於一",
    "X26n0552_001:0867b18": "剎那際法法平等稱性無二故曰自在也。",
    "X26n0552_001:0867b19": "夫般若靈明體非一異當人舉用差別非無大要",
    "X26n0552_001:0867b20": "用智者一切即一用慧者一即一切然而一多同",
    "X26n0552_001:0867b21": "異半滿不出無字大用中漏七珍八寶也所謂當",
    "X26n0552_001:0867b22": "陽拈出覿體無私非常人之所論也乃至幽冥人",
    "X26n0552_001:0867b23": "畜橫竪屈伸語默靜慮左右見聞等先會得此中",
    "X26n0552_001:0867b24": "面孔後一隻眼能除一切苦真實不虗故說般若",
    "X26n0552_001:0867c01": "波羅蜜多呪。",
    "X26n0552_001:0867c02": "　般若鋒兮難描畫　　金剛焰裏豈安身",
    "X26n0552_001:0867c03": "　不覺昏沉親切處　　回光一炤隔千層",
    "X26n0552_001:0867c04": "般若心經際決(終)"
}