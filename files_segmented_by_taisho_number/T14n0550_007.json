{
    "T14n0550_007:0877c14": "金色童子因緣經卷第七",
    "T14n0550_007:0877c16": "譯經三藏朝散大夫試鴻",
    "T14n0550_007:0877c17": "臚卿光梵大師賜紫沙門",
    "T14n0550_007:0877c18": "臣惟淨等奉　詔譯",
    "T14n0550_007:0877c19": "爾時，國主阿闍世王與無數百千臣佐眷屬，",
    "T14n0550_007:0877c20": "既至會已，覩諸勝相。乃至見彼金色童子，淨",
    "T14n0550_007:0877c21": "月輪中光明皎絜，蓮花臺上安處其座，如雲",
    "T14n0550_007:0877c22": "散空秋天滿月，復如金幢其光焰赫吉祥殊",
    "T14n0550_007:0877c23": "特。時王觀已戄然驚異，發生最上希奇之心，",
    "T14n0550_007:0877c24": "身毛喜竪面目熈怡，如海波相深增淨信，即",
    "T14n0550_007:0877c25": "向尊者阿難全身委地恪恭拜奉，舉口就足",
    "T14n0550_007:0877c26": "復伸歍敬，然後跪膝合掌，諦誠瞻仰尊者阿",
    "T14n0550_007:0877c27": "難說伽陀曰：",
    "T14n0550_007:0877c28": "「歸命最上大聖者，　　汝於今日善所作，",
    "T14n0550_007:0877c29": "普能救度此會人，　　而復拯拔於我等。",
    "T14n0550_007:0878a01": "今此我等諸人眾，　　若非尊者所攝受，",
    "T14n0550_007:0878a02": "若聲廣震於會中，　　我等一切皆破壞。",
    "T14n0550_007:0878a03": "若非尊者所救護，　　利益眾生事皆息，",
    "T14n0550_007:0878a04": "我等大眾於今時，　　大火逼迫皆焚爇。",
    "T14n0550_007:0878a05": "奇哉！尊者大勝智，　　具足最上悲愍心，",
    "T14n0550_007:0878a06": "希有如是勝所行，　　顯明宣演而奇特。",
    "T14n0550_007:0878a07": "汝今所現神變雲，　　我等咸觀未曾有，",
    "T14n0550_007:0878a08": "最上寂靜大威光，　　與如來光等無異。",
    "T14n0550_007:0878a09": "世間危苦咸皆集，　　尊者為主為歸救，",
    "T14n0550_007:0878a10": "汝能廣利諸眾生，　　如佛悲心普愛念。",
    "T14n0550_007:0878a11": "世尊普觀諸世間，　　我等皆獲大喜樂，",
    "T14n0550_007:0878a12": "今汝尊者照世間，　　任持能仁清淨教。」",
    "T14n0550_007:0878a13": "爾時，阿闍世王說是伽陀伸讚歎已，圓滿意",
    "T14n0550_007:0878a14": "願心生歡喜，速起前詣先安布彼鐵叉所，即",
    "T14n0550_007:0878a15": "舒二手承接金色童子，最極歡喜如獲愛子。",
    "T14n0550_007:0878a16": "是時童子從蓮花座自然而下，王以憐愛增",
    "T14n0550_007:0878a17": "深，趨前持抱再三撫惜，瞪目觀瞻喜色盈眸，",
    "T14n0550_007:0878a18": "說伽陀曰：",
    "T14n0550_007:0878a19": "「如我往昔得王位，　　我於彼時喜不深，",
    "T14n0550_007:0878a20": "見今逼迫艱苦中，　　得解脫者倍增喜。",
    "T14n0550_007:0878a21": "面輪出生清淨目，　　猶如優鉢羅花葉，",
    "T14n0550_007:0878a22": "光明晃曜映月光，　　我等今時獲瞻覩，",
    "T14n0550_007:0878a23": "色相圓滿復柔軟，　　功德具足眾莊嚴，",
    "T14n0550_007:0878a24": "一切身分悉周圓，　　光潤瑩明咸觀見。",
    "T14n0550_007:0878a25": "汝昔逢值於何等，　　無悲愍心極惡者，",
    "T14n0550_007:0878a26": "以汝眾所愛念人，　　將令殺害而棄置？",
    "T14n0550_007:0878a27": "汝所施作甚調寂，　　出言聞者歡喜生，",
    "T14n0550_007:0878a28": "色相端嚴世亦希，　　舉世何人不愛樂？",
    "T14n0550_007:0878a29": "於有德人何生恚，　　功德豈容過失隨？",
    "T14n0550_007:0878b01": "同彼金剛真實心，　　云何是中起差別？",
    "T14n0550_007:0878b02": "諸有鐵石為心者，　　及彼都無思慮人，",
    "T14n0550_007:0878b03": "此等破壞於識心，　　應於汝子不生愛。",
    "T14n0550_007:0878b04": "堅固金剛大熾焰，　　如人舉置於我頂，",
    "T14n0550_007:0878b05": "復如利劍斷頸胸，　　見破壞汝亦如是，",
    "T14n0550_007:0878b06": "復如猛惡大雷雹，　　從空墮擊於我心。",
    "T14n0550_007:0878b07": "今汝眾所愛樂人，　　何人教勅令殺害？",
    "T14n0550_007:0878b08": "苦哉！何人猛惡語，　　於汝造作如是業，",
    "T14n0550_007:0878b09": "何等極惡怨縛心，　　今時於汝不愛樂？",
    "T14n0550_007:0878b10": "何故死王來觸嬈？　　何人故起厭惡心？",
    "T14n0550_007:0878b11": "昔時殺汝是何人？　　汝今速應為我說。」",
    "T14n0550_007:0878b12": "爾時，金色童子聞阿闍世王如是語已，即起",
    "T14n0550_007:0878b13": "思念：「若我今時以其前事具白於王，豈非我",
    "T14n0550_007:0878b14": "於勇戾大臣造惡業邪？何以故？王性暴急斯",
    "T14n0550_007:0878b15": "須顯明，即於今時害其性命。」又復惟忖：「但",
    "T14n0550_007:0878b16": "自審觀宿業，我於先世歷諸生中，決定自造",
    "T14n0550_007:0878b17": "諸不善業，作已成熟報應斯明，是知先世業",
    "T14n0550_007:0878b18": "因不能忘報，故我今時實無過咎，為他欲殺",
    "T14n0550_007:0878b19": "而使棄置。」作是念已，決定無疑，即詣王前說",
    "T14n0550_007:0878b20": "伽陀曰：",
    "T14n0550_007:0878b21": "「如我昔於先世中，　　自所造作不善業，",
    "T14n0550_007:0878b22": "業成果熟理昭然，　　而今報應當發現。",
    "T14n0550_007:0878b23": "今日所招非愛果，　　皆由自作不善因，",
    "T14n0550_007:0878b24": "此時受報必無疑，　　王應為我善伺察。」",
    "T14n0550_007:0878b25": "童子說是伽陀已，前詣尊者阿難所，全身委",
    "T14n0550_007:0878b26": "地頂禮雙足，退住一面。",
    "T14n0550_007:0878b27": "是時，尊者阿難告童子言：「童子！此迦尸孫那",
    "T14n0550_007:0878b28": "利童女，先為蛇毒隱覆支體，汝以真實加持",
    "T14n0550_007:0878b29": "之力，令今起止速獲輕安平復如故，亦使此",
    "T14n0550_007:0878c01": "會一切大眾咸生淨信。」",
    "T14n0550_007:0878c02": "爾時，金色童子聞尊者語已，乃於一切眾生",
    "T14n0550_007:0878c03": "深心堅固，即起思念：「勇發真實加持之力，若",
    "T14n0550_007:0878c04": "法真實所說真實，我於迦尸孫那利童女，決",
    "T14n0550_007:0878c05": "定不曾生起微細煩惱，若貪、若瞋、若癡、若害，",
    "T14n0550_007:0878c06": "及餘別別心所隨煩惱等，即法真實所言真",
    "T14n0550_007:0878c07": "實，令此女人身毒銷散平復如故。」童子作是",
    "T14n0550_007:0878c08": "真實加持思念已，彼迦尸孫那利童女身毒",
    "T14n0550_007:0878c09": "銷散即時蘇省，回旋昇舉安樂如故，宛轉四",
    "T14n0550_007:0878c10": "瞻即見一切大眾集會。",
    "T14n0550_007:0878c11": "是時，一切無數百千人天大眾，異口同音發",
    "T14n0550_007:0878c12": "如是言：「奇哉！希有！金色童子心意清淨，有大",
    "T14n0550_007:0878c13": "神用、具大威力令能如是，以彼真實加持力",
    "T14n0550_007:0878c14": "故，令其迦尸孫那利童女昇舉輕安，還所愛",
    "T14n0550_007:0878c15": "命。」",
    "T14n0550_007:0878c16": "時彼迦尸孫那利童女，審復四顧普觀眾會，",
    "T14n0550_007:0878c17": "乃至見彼棄屍林中，有尊者阿難與大苾芻",
    "T14n0550_007:0878c18": "眾處半月相，眾寶光明廣大微妙，師子座中",
    "T14n0550_007:0878c19": "次第而坐，及見國主阿闍世王與無數百千",
    "T14n0550_007:0878c20": "臣佐眷屬俱在會中。又見自身先臥竹舁之",
    "T14n0550_007:0878c21": "上，青黃赤白繒綵所嚴。童女見已，心生疑怖：",
    "T14n0550_007:0878c22": "「我今或是夢所見邪？心迷亂邪？又或應知自",
    "T14n0550_007:0878c23": "業所感致如是邪？」其後彼之親族，即為如實",
    "T14n0550_007:0878c24": "廣說前事，謂言童女：「此諸事相，悉是尊者",
    "T14n0550_007:0878c25": "阿難降臨于此，以威神力令汝還命。」",
    "T14n0550_007:0878c26": "是時，童女聞此語已，即於尊者阿難發起最",
    "T14n0550_007:0878c27": "上清淨信奉希奇之心，乃自惟忖：「先在園中，",
    "T14n0550_007:0878c28": "為彼勇戾大臣起破壞意，死怖逼迫心日迷",
    "T14n0550_007:0878c29": "亂，惡分位時深自厭患，省覺女身多為損惱。",
    "T14n0550_007:0879a01": "苦哉！苦哉！女人之名，比於餘類而極卑賤，眾",
    "T14n0550_007:0879a02": "苦所集，我今云何而能捨此志所厭惡女人",
    "T14n0550_007:0879a03": "分位？」作是念已，速起離會求一妙衣，持捧",
    "T14n0550_007:0879a04": "前詣尊者阿難所，頂禮雙足以衣奉上，發生",
    "T14n0550_007:0879a05": "最上清淨信心，思念尊者阿難最上功德：「前",
    "T14n0550_007:0879a06": "以真實加持之力令我輕安，汝法真實，汝言",
    "T14n0550_007:0879a07": "真實，汝於如來諸弟子中多聞第一，勝中勝",
    "T14n0550_007:0879a08": "上，上中最上，聲聞中龍，聲聞中師子，聲聞",
    "T14n0550_007:0879a09": "中大仙，聲聞中調善者，聲聞中鉢訥摩花，聲",
    "T14n0550_007:0879a10": "聞中俱母陀花，聲聞中白蓮花，聲聞中調御",
    "T14n0550_007:0879a11": "者，聲聞中導師，聲聞中月，聲聞中日，聲聞",
    "T14n0550_007:0879a12": "中寶，聲聞中髻珠，法中多聞者，任持教法",
    "T14n0550_007:0879a13": "者，是阿羅漢，諸漏已盡所作已辦，去除重擔",
    "T14n0550_007:0879a14": "逮得己利，盡諸有結心善解脫，有大神用具",
    "T14n0550_007:0879a15": "大威德，及大光明為大施田。尊者如是有大",
    "T14n0550_007:0879a16": "功德，若法真實、言真實者，令我今日轉女人",
    "T14n0550_007:0879a17": "身成男子相。」發是言時，以尊者真實加持力",
    "T14n0550_007:0879a18": "故，迦尸孫那利童女於剎那間即轉女身成",
    "T14n0550_007:0879a19": "男子相，所成男身色相具足，端正殊妙人所",
    "T14n0550_007:0879a20": "樂觀，諸妙衣服及莊嚴具而為嚴身。是時，空",
    "T14n0550_007:0879a21": "中自然雨出種種殊妙悅意天衣，其衣廣大",
    "T14n0550_007:0879a22": "遍空如輪普覆一切，於須臾間彼棄屍林中，",
    "T14n0550_007:0879a23": "衣輪映蔽日光不現。",
    "T14n0550_007:0879a24": "爾時，彼會人天大眾見是事已，咸生驚異，尊",
    "T14n0550_007:0879a25": "者阿難有大威神功德如是。即時空中有無",
    "T14n0550_007:0879a26": "數百千俱胝那臾多天人，咸作是言：「奇哉！奇",
    "T14n0550_007:0879a27": "哉！廣大殊特實未曾有，尊者阿難具大威德，",
    "T14n0550_007:0879a28": "最上清淨作大施田。彼迦尸孫那利童女，持",
    "T14n0550_007:0879a29": "以一衣行淨施時，願力相續乃轉女身成男",
    "T14n0550_007:0879b01": "子相。大哉行願！殊勝若斯！」時諸天人俱生",
    "T14n0550_007:0879b02": "淨信，即於空中雨眾天花，復奏清妙可愛天",
    "T14n0550_007:0879b03": "樂。",
    "T14n0550_007:0879b04": "爾時迦尸孫那利男子，以尊者阿難大威德",
    "T14n0550_007:0879b05": "力，隨自所欲圓滿意願，顯觀如是現果報已，",
    "T14n0550_007:0879b06": "發生最上慶悅之心，身毛喜竪，即起前詣尊",
    "T14n0550_007:0879b07": "者阿難所，雙膝著地合掌恭敬，諦誠讚歎說",
    "T14n0550_007:0879b08": "伽陀曰：",
    "T14n0550_007:0879b09": "「歸命難得不思議，　　淨妙功德所莊嚴，",
    "T14n0550_007:0879b10": "我於今日無所依，　　由尊者故得還命。",
    "T14n0550_007:0879b11": "若我今時不得汝，　　清淨智眼所救護，",
    "T14n0550_007:0879b12": "我之餘命不能存，　　尊者今還施我命。",
    "T14n0550_007:0879b13": "奇哉！功德大力勢，　　奇哉！普施眾生喜。",
    "T14n0550_007:0879b14": "今於色逼苦難中，　　善為多人作救護。",
    "T14n0550_007:0879b15": "奇哉！汝為應供者，　　最極難得善清淨，",
    "T14n0550_007:0879b16": "我以一衣表施心，　　威神轉小成大利。",
    "T14n0550_007:0879b17": "又復一衣至微小，　　持奉尊者大牟尼，",
    "T14n0550_007:0879b18": "隨自樂欲得圓成，　　由汝善力現招果。",
    "T14n0550_007:0879b19": "如我意者女人身，　　積集廣大諸過失，",
    "T14n0550_007:0879b20": "尊者威力所加持，　　得轉女身成男子。",
    "T14n0550_007:0879b21": "轉轉還同天人相，　　天莊嚴具以嚴身，",
    "T14n0550_007:0879b22": "空中復雨妙天衣，　　繽紛而墜增歡悅。",
    "T14n0550_007:0879b23": "如是功德妙福田，　　若人不能如實作，",
    "T14n0550_007:0879b24": "斯人尠福果利虛，　　癡等煩惱怨所縛。」",
    "T14n0550_007:0879b25": "說是伽陀伸讚歎已，時彼男子顯觀如是現",
    "T14n0550_007:0879b26": "果報事，即自思念：「我今所轉色相若斯，又",
    "T14n0550_007:0879b27": "復具觀愛非愛果，理事彰明，我今不復處白",
    "T14n0550_007:0879b28": "衣舍，應求出家。」作是念已，前詣尊者阿難",
    "T14n0550_007:0879b29": "所，頂禮雙足白言：「尊者！我今願於尊者法",
    "T14n0550_007:0879c01": "中清淨出家，受具足戒成苾芻相，於尊者所",
    "T14n0550_007:0879c02": "誓修梵行。」",
    "T14n0550_007:0879c03": "是時尊者阿難即為教授出家之法，乃至成",
    "T14n0550_007:0879c04": "苾芻已，斷諸煩惱證阿羅漢果。當於爾時，日",
    "T14n0550_007:0879c05": "照商主并其妻室，先為金色童子離別憂苦",
    "T14n0550_007:0879c06": "慞惶馳逐，於王舍城中街衢巷陌，偃仆于地",
    "T14n0550_007:0879c07": "施起旋伏，進止盤桓驚憂迷亂，舉手擊身",
    "T14n0550_007:0879c08": "高聲唱言：「苦哉！我子！苦哉！我子！」哀聲逼迫",
    "T14n0550_007:0879c09": "而復涕泣。即時商主忽聞人言：「尊者阿難自",
    "T14n0550_007:0879c10": "空而來棄屍林中，為救護彼金色童子，廣為",
    "T14n0550_007:0879c11": "施作諸希有事。」日照商主并其妻室，聞是言",
    "T14n0550_007:0879c12": "已，如甘露水灌注心頂，發生極大歡喜之心，",
    "T14n0550_007:0879c13": "又如轉輪聖王受灌頂位最勝悅樂。即時從",
    "T14n0550_007:0879c14": "地宛轉而起，速速奔行出王舍大城詣棄屍",
    "T14n0550_007:0879c15": "林。到已，乃見金色童子，如秋滿月清淨皎然，",
    "T14n0550_007:0879c16": "雲翳散空羅睺去障，近于尊者阿難安庠而",
    "T14n0550_007:0879c17": "坐。又見尊者大威德力，能生希有殊勝事相，",
    "T14n0550_007:0879c18": "天人驚異廣大神化。商主見已，即於尊者阿",
    "T14n0550_007:0879c19": "難發生最上清淨信奉奇特之心，全身委地",
    "T14n0550_007:0879c20": "禮尊者足。起已，重復雙膝著地，合掌恭敬諦",
    "T14n0550_007:0879c21": "誠瞻仰，大喜增極滿目淚流，乃向尊者阿難",
    "T14n0550_007:0879c22": "一心讚歎，說伽陀曰：",
    "T14n0550_007:0879c23": "「奇哉！尊者大福力，　　廣大威神極顯彰，",
    "T14n0550_007:0879c24": "我今危逼惡難中，　　尊者善為作救護。",
    "T14n0550_007:0879c25": "奇哉！悲愍大勝德；　　奇哉！妙智悉具圓。",
    "T14n0550_007:0879c26": "汝一切智等世尊，　　最上清淨而明顯。",
    "T14n0550_007:0879c27": "如我今時為子故，　　沈沒艱危苦海中，",
    "T14n0550_007:0879c28": "尊者智慧大威光，　　方便善為我救拔。",
    "T14n0550_007:0879c29": "若我今時不得值，　　尊者悲心為攝受，",
    "T14n0550_007:0880a01": "我及妻子久已投，　　憂苦網中無出離。",
    "T14n0550_007:0880a02": "尊者今時來降此，　　大悲威力所出生，",
    "T14n0550_007:0880a03": "子已得渡憂海中，　　亦復出離憂險處。",
    "T14n0550_007:0880a04": "憂繩昔縛今得脫，　　憂行遷流今亦停，",
    "T14n0550_007:0880a05": "憂惑怖畏今已除，　　憂籠拘縶而今出。",
    "T14n0550_007:0880a06": "不為憂泥所陷溺，　　不為憂刺所傷身，",
    "T14n0550_007:0880a07": "不被憂蛇惡毒侵，　　不遭憂箭而射擊，",
    "T14n0550_007:0880a08": "不使憂劍所斷割，　　不與憂怨相值遇，",
    "T14n0550_007:0880a09": "憂惱大魚不相吞，　　不遭憂火而焚爇。",
    "T14n0550_007:0880a10": "尊者今日善所作，　　妙光普照大眾會，",
    "T14n0550_007:0880a11": "眾生淨眼悉開明，　　一切心意咸歡悅。",
    "T14n0550_007:0880a12": "尊者其名慶喜尊，　　眾生利樂喜中生，",
    "T14n0550_007:0880a13": "如是善開救度門，　　我今獲得大歡喜。」",
    "T14n0550_007:0880a14": "爾時，日照商主說是伽陀讚尊者已，即同妻",
    "T14n0550_007:0880a15": "室前詣金色童子所，以子育之心增劇憐愛，",
    "T14n0550_007:0880a16": "趨前持抱再三撫惜，大喜增盈滿目垂淚。父",
    "T14n0550_007:0880a17": "母同時舉󰭅怡目諦觀童子，說伽陀曰：",
    "T14n0550_007:0880a18": "「秋天滿月吉祥相，　　清淨身光普照明，",
    "T14n0550_007:0880a19": "多種意願悉圓成，　　父母欣復見汝面。",
    "T14n0550_007:0880a20": "紺目睛光赤銅相，　　脩廣殊妙極端嚴，",
    "T14n0550_007:0880a21": "斯由尊者所降臨，　　父母欣復見汝面。」",
    "T14n0550_007:0880a22": "金色童子因緣經卷第七"
}