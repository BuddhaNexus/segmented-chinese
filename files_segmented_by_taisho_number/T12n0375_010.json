{
    "T12n0375_010:0665a17": "大般涅槃經卷第十",
    "T12n0375_010:0665a19": "宋代沙門慧嚴等依泥洹經加之",
    "T12n0375_010:0665a20": "17 一切大眾所問品一切大眾所問品第十七",
    "T12n0375_010:0665a21": "爾時，世尊從其面門放種種色——青、黃、赤、白、紅、",
    "T12n0375_010:0665a22": "紫——光明，照純陀身。純陀遇已，與諸眷屬持",
    "T12n0375_010:0665a23": "諸餚饍疾往佛所，欲奉如來及比丘僧最",
    "T12n0375_010:0665a24": "後供養。種種器物充滿具足，持至佛所。爾",
    "T12n0375_010:0665a25": "時，有大威德天人而遮其前，周匝圍遶，謂",
    "T12n0375_010:0665a26": "純陀言：「且止，純陀！勿便奉施。」爾時，如來復",
    "T12n0375_010:0665a27": "放無量無邊種種光明。諸天大眾遇斯光已，",
    "T12n0375_010:0665a28": "尋聽純陀前至佛所奉其所施。爾時，天人",
    "T12n0375_010:0665a29": "及諸眾生各各自取所持供養至於佛前，",
    "T12n0375_010:0665b01": "長跪白佛：「唯願如來聽諸比丘受此供養。」",
    "T12n0375_010:0665b02": "時諸比丘知是時故，執持衣鉢，一心安詳。",
    "T12n0375_010:0665b03": "爾時，純陀為佛及僧布置種種師子寶座，",
    "T12n0375_010:0665b04": "懸繒幡蓋、花香、瓔珞。爾時，三千大千世界",
    "T12n0375_010:0665b05": "莊嚴微妙，猶如西方安樂國土。爾時，純陀住",
    "T12n0375_010:0665b06": "於佛前，憂悲悵怏，重白佛言：「唯願如來猶",
    "T12n0375_010:0665b07": "見哀愍，住壽一劫、若減一劫。」佛告純陀：「汝",
    "T12n0375_010:0665b08": "欲令我久住世者，宜當速奉最後，具足檀",
    "T12n0375_010:0665b09": "波羅蜜。」爾時，一切菩薩摩訶薩、天人雜類，異",
    "T12n0375_010:0665b10": "口同音唱如是言：「奇哉，純陀！成大福德，能",
    "T12n0375_010:0665b11": "令如來受其最後無上供養。我等無福，所設",
    "T12n0375_010:0665b12": "供具則為唐捐。」爾時，世尊欲令一切眾望滿",
    "T12n0375_010:0665b13": "足，於自身上一一毛孔化無量佛，一一諸",
    "T12n0375_010:0665b14": "佛各有無量諸比丘僧。是諸世尊及無量眾，",
    "T12n0375_010:0665b15": "悉皆示現受其供養。釋迦如來自受純陀",
    "T12n0375_010:0665b16": "所奉設者。爾時，純陀所持粳糧成熟之食，摩",
    "T12n0375_010:0665b17": "伽陀國滿足八斛，以佛神力皆悉充足一切",
    "T12n0375_010:0665b18": "大會。爾時，純陀見是事已，心生歡喜，踊躍",
    "T12n0375_010:0665b19": "無量；一切大眾亦復如是。爾時，大眾承佛聖",
    "T12n0375_010:0665b20": "旨，各作是念：「如來今已受我等施，不久便",
    "T12n0375_010:0665b21": "當入於涅槃。」作是念已，心生悲喜。爾時，樹",
    "T12n0375_010:0665b22": "林其地狹小，以佛神力，如針鋒處皆有無",
    "T12n0375_010:0665b23": "量諸佛世尊及其眷屬等坐而食，所食之物",
    "T12n0375_010:0665b24": "亦無差別。是時，天、人、阿修羅等啼泣悲歎，而",
    "T12n0375_010:0665b25": "作是言：「如來今日已受我等最後供養，受",
    "T12n0375_010:0665b26": "供養已當般涅槃，我等當復更供養誰？我",
    "T12n0375_010:0665b27": "今永離無上調御，盲無眼目。」爾時，世尊為",
    "T12n0375_010:0665b28": "欲安慰一切大眾而說偈言：",
    "T12n0375_010:0665b29": "「汝等莫悲歎，　　諸佛法應爾。",
    "T12n0375_010:0665c01": "我入於涅槃，　　已經無量劫，",
    "T12n0375_010:0665c02": "常受最勝樂，　　永處安隱處。",
    "T12n0375_010:0665c03": "汝今至心聽，　　我當說涅槃。",
    "T12n0375_010:0665c04": "我已離食想，　　終無飢渴患，",
    "T12n0375_010:0665c05": "今當為汝等，　　說其隨順願，",
    "T12n0375_010:0665c06": "令諸一切眾，　　咸得安隱樂，",
    "T12n0375_010:0665c07": "汝聞應修行，　　諸佛法常住。",
    "T12n0375_010:0665c08": "假使烏與梟，　　同共一樹棲，",
    "T12n0375_010:0665c09": "猶如親兄弟，　　爾乃永涅槃。",
    "T12n0375_010:0665c10": "如來視一切，　　猶如羅睺羅，",
    "T12n0375_010:0665c11": "常為眾生尊，　　云何永涅槃？",
    "T12n0375_010:0665c12": "假使蛇、鼠、狼，　　同處一穴遊，",
    "T12n0375_010:0665c13": "相愛如兄弟，　　爾乃永涅槃。",
    "T12n0375_010:0665c14": "如來視一切，　　猶如羅睺羅，",
    "T12n0375_010:0665c15": "常為眾生尊，　　云何永涅槃？",
    "T12n0375_010:0665c16": "假使七葉花，　　轉為婆師香，",
    "T12n0375_010:0665c17": "迦留為鎮頭，　　爾乃永涅槃。",
    "T12n0375_010:0665c18": "如來視一切，　　猶如羅睺羅，",
    "T12n0375_010:0665c19": "云何捨慈悲，　　永入於涅槃？",
    "T12n0375_010:0665c20": "假使一闡提，　　現身成佛道，",
    "T12n0375_010:0665c21": "永處第一樂，　　爾乃入涅槃。",
    "T12n0375_010:0665c22": "如來視一切，　　皆如羅睺羅，",
    "T12n0375_010:0665c23": "云何捨慈悲，　　永入於涅槃？",
    "T12n0375_010:0665c24": "假使一切眾，　　一時成佛道，",
    "T12n0375_010:0665c25": "遠離諸過患，　　爾乃入涅槃。",
    "T12n0375_010:0665c26": "如來視一切，　　皆如羅睺羅，",
    "T12n0375_010:0665c27": "云何捨慈悲，　　永入於涅槃？",
    "T12n0375_010:0665c28": "假使蚊蚋水，　　浸壞於大地，",
    "T12n0375_010:0665c29": "川、谷、海盈滿，　　爾乃入涅槃。",
    "T12n0375_010:0666a01": "悲心視一切，　　皆如羅睺羅，",
    "T12n0375_010:0666a02": "常為眾生尊，　　云何永涅槃？",
    "T12n0375_010:0666a03": "以是故汝等，　　應深樂正法，",
    "T12n0375_010:0666a04": "不應生憂惱，　　號泣而啼哭。",
    "T12n0375_010:0666a05": "若欲自正行，　　應修如來常，",
    "T12n0375_010:0666a06": "當觀如是法，　　長存不變易。",
    "T12n0375_010:0666a07": "復應生是念：　　『三寶皆常住。』",
    "T12n0375_010:0666a08": "是則獲大護，　　如呪枯生果。",
    "T12n0375_010:0666a09": "是名為三寶，　　四眾應善聽；",
    "T12n0375_010:0666a10": "聞已應歡喜，　　即發菩提心。",
    "T12n0375_010:0666a11": "若能計三寶，　　常住同真諦，",
    "T12n0375_010:0666a12": "此則是諸佛，　　最上之誓願。",
    "T12n0375_010:0666a13": "「若有比丘、比丘尼、優婆塞、優婆夷能以如來",
    "T12n0375_010:0666a14": "最上誓願而發願者，當知是人無有愚癡，",
    "T12n0375_010:0666a15": "堪受供養。以此願力功德果報，於世最勝，",
    "T12n0375_010:0666a16": "如阿羅漢。若有不能如是觀了三寶常",
    "T12n0375_010:0666a17": "者是旃陀羅；若有能知三寶常住實法因",
    "T12n0375_010:0666a18": "緣，離苦安樂，無有嬈害、能留難者。」爾時，人",
    "T12n0375_010:0666a19": "天大眾、阿修羅等聞是法已，心生歡喜，踊",
    "T12n0375_010:0666a20": "躍無量。其心調柔，善滅諸蓋，心無高下，威",
    "T12n0375_010:0666a21": "儀清淨，顏貌怡悅，知佛常住。是故施設諸",
    "T12n0375_010:0666a22": "天供養——散種種花、末香、塗香，鼓天伎樂——",
    "T12n0375_010:0666a23": "以供養佛。爾時，佛告迦葉菩薩言：「善男子！",
    "T12n0375_010:0666a24": "汝見是眾希有事不？」迦葉答言：「已見。世尊！",
    "T12n0375_010:0666a25": "見諸如來無量無邊不可稱計，受諸大眾人",
    "T12n0375_010:0666a26": "天所奉飯食供養。又見諸佛大身莊嚴，所坐",
    "T12n0375_010:0666a27": "之處如一針鋒，多眾圍遶，不相障礙。復見",
    "T12n0375_010:0666a28": "大眾悉發誓願說十三偈。亦知大眾各心",
    "T12n0375_010:0666a29": "念言：『如來今者獨受我供。』假使純陀所奉飯",
    "T12n0375_010:0666b01": "食碎如微塵，一塵一佛猶不周遍，以佛神",
    "T12n0375_010:0666b02": "力，悉皆充足一切大眾。唯諸菩薩摩訶薩、文",
    "T12n0375_010:0666b03": "殊師利法王子等能知如是希有事耳，悉",
    "T12n0375_010:0666b04": "是如來方便示現，聲聞大眾及阿修羅等皆",
    "T12n0375_010:0666b05": "知如來是常住法。」爾時，世尊告純陀言：「汝",
    "T12n0375_010:0666b06": "今所見為是希有奇特事不？」「實爾。世尊！我先",
    "T12n0375_010:0666b07": "所見無量諸佛，三十二相、八十種好莊嚴其",
    "T12n0375_010:0666b08": "身。今悉見為菩薩摩訶薩，巨身殊異，顏貌無",
    "T12n0375_010:0666b09": "比。唯見佛身譬如藥樹，為諸菩薩摩訶薩",
    "T12n0375_010:0666b10": "等之所圍遶。」佛告純陀：「汝先所見無量佛者",
    "T12n0375_010:0666b11": "是我所化，為欲利益一切眾生，令得歡喜。",
    "T12n0375_010:0666b12": "如是，菩薩摩訶薩等所可修行不可思議",
    "T12n0375_010:0666b13": "能作無量諸佛之事。純陀！汝今皆已成就菩",
    "T12n0375_010:0666b14": "薩摩訶薩行，得住十地，菩薩所行具足成",
    "T12n0375_010:0666b15": "辦。」迦葉菩薩白佛言：「世尊！如是如是，如佛",
    "T12n0375_010:0666b16": "所說，純陀所修成菩薩行我亦隨喜。今者",
    "T12n0375_010:0666b17": "如來欲為未來無量眾生作大明故，說是",
    "T12n0375_010:0666b18": "大乘《大涅槃經》。世尊！一切契經說有餘義？無",
    "T12n0375_010:0666b19": "餘義耶？」「善男子！我所說者，亦有餘義、亦無",
    "T12n0375_010:0666b20": "餘義。」純陀白佛言：「世尊！如佛所說：",
    "T12n0375_010:0666b21": "「『所有之物，　　布施一切，　　唯可讚歎，",
    "T12n0375_010:0666b22": "無可毀損。』",
    "T12n0375_010:0666b23": "「世尊！是義云何？持戒、毀戒，有何差別？」佛言：",
    "T12n0375_010:0666b24": "「唯除一人，餘一切施皆可讚歎。」純陀問言：",
    "T12n0375_010:0666b25": "「云何名為唯除一人？」佛言：「如此經中所說",
    "T12n0375_010:0666b26": "破戒。」純陀復言：「我今未解，唯願說之。」佛",
    "T12n0375_010:0666b27": "告純陀：「言破戒者，謂一闡提。其餘在所一",
    "T12n0375_010:0666b28": "切布施，皆可讚歎，獲大果報。」純陀復問：「一",
    "T12n0375_010:0666b29": "闡提者，其義云何？」佛告純陀：「若有比丘及比",
    "T12n0375_010:0666c01": "丘尼、優婆塞、優婆夷，發麁惡言誹謗正法，",
    "T12n0375_010:0666c02": "造是重業，永不改悔、心無慚愧，如是等人",
    "T12n0375_010:0666c03": "名為趣向一闡提道。若犯四重、作五逆罪，",
    "T12n0375_010:0666c04": "自知定犯如是重事，而心初無怖畏、慚愧，",
    "T12n0375_010:0666c05": "不肯發露，於佛正法永無護惜、建立之心，",
    "T12n0375_010:0666c06": "毀呰、輕賤、言多過咎，如是等人亦名趣向",
    "T12n0375_010:0666c07": "一闡提道。若復說言：『無佛、法、僧。』如是等人",
    "T12n0375_010:0666c08": "亦名趣向一闡提道。唯除如此一闡提輩，",
    "T12n0375_010:0666c09": "施其餘者一切讚歎。」",
    "T12n0375_010:0666c10": "爾時，純陀復白佛言：「世尊！所言破戒，其義云",
    "T12n0375_010:0666c11": "何？」佛告純陀：「若犯四重，及五逆罪、誹謗正",
    "T12n0375_010:0666c12": "法，如是等人名為破戒。」純陀復問：「如是破",
    "T12n0375_010:0666c13": "戒可拔濟不？」佛告純陀：「有因緣故則可拔",
    "T12n0375_010:0666c14": "濟。若被法服、猶未捨遠，其心常懷慚愧、",
    "T12n0375_010:0666c15": "恐怖，而自考責：『咄哉！何為犯斯重罪？何其怪",
    "T12n0375_010:0666c16": "哉！造斯苦業。』深自改悔，生護法心，欲建正",
    "T12n0375_010:0666c17": "法：『有護法者，我當供養。若有讀誦大乘典",
    "T12n0375_010:0666c18": "者，我當諮問、受持、讀誦。既通利已，復當為",
    "T12n0375_010:0666c19": "他分別廣說。』我說是人不為破戒。何以",
    "T12n0375_010:0666c20": "故？善男子！譬如日出能除一切塵翳、闇冥；",
    "T12n0375_010:0666c21": "是大涅槃微妙經典出興於世亦復如是，能",
    "T12n0375_010:0666c22": "除眾生無量劫中所作眾罪。是故，此經說護",
    "T12n0375_010:0666c23": "正法得大果報，拔濟破戒。若有毀謗是正",
    "T12n0375_010:0666c24": "法者能自改悔，還歸於法，自念所作一切不",
    "T12n0375_010:0666c25": "善，如人自害心生恐怖、驚懼、慚愧：『除此正",
    "T12n0375_010:0666c26": "法更無救護，是故應當還歸正法。』若能如",
    "T12n0375_010:0666c27": "是如說歸依，布施是人得福無量，亦名世",
    "T12n0375_010:0666c28": "間應受供養。若犯如上惡業之罪，若經一",
    "T12n0375_010:0666c29": "月、或十五日，不生歸依發露之心。若施是",
    "T12n0375_010:0667a01": "人，果報甚少。犯五逆者亦復如是，能生悔",
    "T12n0375_010:0667a02": "心，內懷慚愧：『今我所作不善之業甚為大苦，",
    "T12n0375_010:0667a03": "我當建立、護持正法。』是則不名五逆罪也。",
    "T12n0375_010:0667a04": "若施是人，得福無量。犯逆罪已，不生護法、",
    "T12n0375_010:0667a05": "歸依之心。有施是者，福不足言。「又，善男子！",
    "T12n0375_010:0667a06": "犯重罪者——汝今諦聽，我當為汝分別廣說——",
    "T12n0375_010:0667a07": "應生是心：『謂正法者，即是如來微密之藏。是",
    "T12n0375_010:0667a08": "故，我當護持、建立。』施是人者，得勝果報。「善",
    "T12n0375_010:0667a09": "男子！譬如女人懷妊垂產，值國荒亂，遠至",
    "T12n0375_010:0667a10": "他土，在一天廟即便產育。後聞舊邦安隱",
    "T12n0375_010:0667a11": "豐熟，携持其子欲還本土。路經恒河，水",
    "T12n0375_010:0667a12": "漲暴急，荷負是兒不能得渡。即自念言：",
    "T12n0375_010:0667a13": "『我寧與子一處併命，終不捨棄而獨濟也。』",
    "T12n0375_010:0667a14": "作是念已，與子俱沒。命終之後尋生天中，",
    "T12n0375_010:0667a15": "以慈念子欲令得渡。而是女人本性弊",
    "T12n0375_010:0667a16": "惡，以愛子故得生天中。犯四重禁、五無間",
    "T12n0375_010:0667a17": "罪生護法心亦復如是，雖復先為不善之",
    "T12n0375_010:0667a18": "業，以護法故，得為世間無上福田。是護法",
    "T12n0375_010:0667a19": "者有如是等無量果報。」",
    "T12n0375_010:0667a20": "純陀復言：「世尊！若一闡提能自改悔，恭敬、",
    "T12n0375_010:0667a21": "供養、讚歎三寶，施如是人得大果不？」佛",
    "T12n0375_010:0667a22": "言：「善男子！汝今不應作如是說。善男子！譬",
    "T12n0375_010:0667a23": "如有人食菴羅果，吐核置地，而復念言：『是",
    "T12n0375_010:0667a24": "果核中應有甘味。』即復還取，破而甞之。其",
    "T12n0375_010:0667a25": "味極苦，心生悔恨。恐失果種，即還收拾。種",
    "T12n0375_010:0667a26": "之於地，勤加修治，以蘇油、乳隨時溉灌。於",
    "T12n0375_010:0667a27": "意云何？寧可生不？」「不也。世尊！假使天降無",
    "T12n0375_010:0667a28": "上甘雨猶亦不生。」「善男子！彼一闡提亦復",
    "T12n0375_010:0667a29": "如是，燒滅善根，當於何所而得除罪？善",
    "T12n0375_010:0667b01": "男子！若生善心，是則不名一闡提也。善男",
    "T12n0375_010:0667b02": "子！以是義故，一切所施所得果報非無差",
    "T12n0375_010:0667b03": "別。何以故？施諸聲聞所得報異、施辟支佛",
    "T12n0375_010:0667b04": "得報亦異，唯施如來獲無上果。是故說言：",
    "T12n0375_010:0667b05": "『一切所施非無差別。』」",
    "T12n0375_010:0667b06": "純陀復言：「何故如來而說此偈？」佛告純陀：",
    "T12n0375_010:0667b07": "「有因緣故，我說此偈。王舍城中，有優婆塞",
    "T12n0375_010:0667b08": "心無淨信，奉事尼犍，而來問我布施之義。",
    "T12n0375_010:0667b09": "以是因緣故說斯偈，亦為菩薩摩訶薩等",
    "T12n0375_010:0667b10": "說祕藏義。如斯偈者，其義云何？一切者，少",
    "T12n0375_010:0667b11": "分一切。當知：菩薩摩訶薩人中之雄，攝取持",
    "T12n0375_010:0667b12": "戒，施其所須，捨棄破戒如除稊稗。",
    "T12n0375_010:0667b13": "「復次，善男子！如我昔日所說偈言：",
    "T12n0375_010:0667b14": "「『一切江河，　　必有迴曲；　　一切叢林，",
    "T12n0375_010:0667b15": "必名樹木；　　一切女人，　　必懷諂曲；",
    "T12n0375_010:0667b16": "一切自在，　　必受安樂。』」",
    "T12n0375_010:0667b17": "爾時，文殊師利菩薩摩訶薩即從座起，偏袒",
    "T12n0375_010:0667b18": "右臂，右膝著地，前禮佛足而說偈言：",
    "T12n0375_010:0667b19": "「非一切河，　　必有迴曲；　　非一切林，",
    "T12n0375_010:0667b20": "悉名樹木；　　非一切女，　　必懷諂曲；",
    "T12n0375_010:0667b21": "一切自在，　　不必受樂。",
    "T12n0375_010:0667b22": "「佛所說偈，其義有餘。唯垂哀愍，說其因緣。",
    "T12n0375_010:0667b23": "何以故？世尊！於此三千大千世界有洲名",
    "T12n0375_010:0667b24": "拘耶尼。其洲有河，端直不曲，名娑婆耶，猶",
    "T12n0375_010:0667b25": "如直繩入於西海。如是河相於餘經中佛",
    "T12n0375_010:0667b26": "未曾說，唯願如來因此方等《阿含經》中說",
    "T12n0375_010:0667b27": "有餘義，令諸菩薩深信解之。世尊！譬如有",
    "T12n0375_010:0667b28": "人先識金鑛，後不識金。如來亦爾，盡知",
    "T12n0375_010:0667b29": "法已，而所演說有餘不盡。如來雖作如",
    "T12n0375_010:0667c01": "是餘說，應當方便解其意趣。一切叢林必",
    "T12n0375_010:0667c02": "是樹木，是亦有餘。何以故？種種金、銀、琉璃寶",
    "T12n0375_010:0667c03": "樹，是亦名林。一切女人必懷諂曲，是亦有",
    "T12n0375_010:0667c04": "餘。何以故？亦有女人善持禁戒，功德成就，",
    "T12n0375_010:0667c05": "有大慈悲。一切自在必受安樂，是亦有餘。",
    "T12n0375_010:0667c06": "何以故？有自在者，轉輪聖帝；如來法王不屬",
    "T12n0375_010:0667c07": "死魔，不可滅盡；梵、釋諸天雖得自在，悉是",
    "T12n0375_010:0667c08": "無常。若得常住、無變易者，乃名自在，所謂",
    "T12n0375_010:0667c09": "大乘大般涅槃。」佛言：「善男子！汝今善得樂說",
    "T12n0375_010:0667c10": "之辯，且止，諦聽。文殊師利！譬如長者身嬰",
    "T12n0375_010:0667c11": "病苦，良醫診之，為合膏藥。是時病者貪欲",
    "T12n0375_010:0667c12": "多服。醫語之言：『若能消者則可隨意，汝今",
    "T12n0375_010:0667c13": "體羸，不應多服。當知是膏亦名甘露、亦名",
    "T12n0375_010:0667c14": "毒藥，若多服不消則名為毒。』「善男子！汝今",
    "T12n0375_010:0667c15": "勿謂是醫所說違於義理、損失膏勢。善男",
    "T12n0375_010:0667c16": "子！如來亦爾，為諸國王、后妃、太子、王子、大臣，",
    "T12n0375_010:0667c17": "因波斯匿王、王子、后妃憍慢心故，為欲調",
    "T12n0375_010:0667c18": "伏，示現恐怖，如彼良醫，故說此偈：",
    "T12n0375_010:0667c19": "「『一切江河，　　必有迴曲；　　一切叢林，",
    "T12n0375_010:0667c20": "必名樹木；　　一切女人，　　必懷諂曲；",
    "T12n0375_010:0667c21": "一切自在，　　必受安樂。』",
    "T12n0375_010:0667c22": "「文殊師利！汝今當知：如來所說無有漏失。",
    "T12n0375_010:0667c23": "如此大地可令反覆，如來之言終無漏失。",
    "T12n0375_010:0667c24": "以是義故，如來所說一切有餘。」爾時，佛讚",
    "T12n0375_010:0667c25": "文殊師利：「善哉，善哉。善男子！汝已久知如是",
    "T12n0375_010:0667c26": "之義，愍哀一切、欲令眾生得智慧故，廣",
    "T12n0375_010:0667c27": "問如來如是偈義。」爾時，文殊師利法王子復",
    "T12n0375_010:0667c28": "於佛前而說偈言：",
    "T12n0375_010:0667c29": "「於他語言，　　隨順不逆，　　亦不觀他，",
    "T12n0375_010:0668a01": "作以、不作，　　但自觀身，　　善、不善行。",
    "T12n0375_010:0668a02": "「世尊！如是說此法藥非為正說。於他語言",
    "T12n0375_010:0668a03": "隨順不逆者，唯願如來垂哀正說。何以故？",
    "T12n0375_010:0668a04": "世尊常說一切外學九十五種皆趣惡道，聲",
    "T12n0375_010:0668a05": "聞弟子皆向正路。若護禁戒、攝持威儀、守",
    "T12n0375_010:0668a06": "慎諸根，如是等人深樂大法、趣向善道。如",
    "T12n0375_010:0668a07": "來何故於九部中見有毀他則便呵責？如",
    "T12n0375_010:0668a08": "是偈義為何所趣？」佛告文殊師利：「善男子！",
    "T12n0375_010:0668a09": "我說此偈亦不盡為一切眾生，爾時唯為",
    "T12n0375_010:0668a10": "阿闍世王。諸佛世尊若無因緣終不逆說，",
    "T12n0375_010:0668a11": "有因緣故乃說之耳。善男子！阿闍世王害",
    "T12n0375_010:0668a12": "其父已，來至我所欲折伏我，作如是問：",
    "T12n0375_010:0668a13": "『云何世尊是一切智？非一切智耶？若一切",
    "T12n0375_010:0668a14": "智，調達往昔無量世中常懷惡心，隨逐如",
    "T12n0375_010:0668a15": "來欲為逆害，云何如來聽其出家？』善男子！",
    "T12n0375_010:0668a16": "以是因緣，我為是王而說此偈：",
    "T12n0375_010:0668a17": "「『於他語言，　　隨順不逆，　　亦不觀他，",
    "T12n0375_010:0668a18": "作以、不作，　　但自觀身，　　善、不善行。』",
    "T12n0375_010:0668a19": "「佛告大王：『汝今害父，已作逆罪，最重無間。",
    "T12n0375_010:0668a20": "應當發露，以求清淨。何緣乃更見他過咎？』",
    "T12n0375_010:0668a21": "善男子！以是義故，我為彼王而說是偈。「復",
    "T12n0375_010:0668a22": "次，善男子！亦為護持不毀禁戒、成就威儀、",
    "T12n0375_010:0668a23": "見他過者而說是偈。若復有人受他教誨",
    "T12n0375_010:0668a24": "遠離眾惡、復教他人令遠眾惡，如是之人",
    "T12n0375_010:0668a25": "則我弟子。」爾時，世尊為文殊師利復說偈",
    "T12n0375_010:0668a26": "言：",
    "T12n0375_010:0668a27": "「一切畏刀杖、　　無不愛壽命，",
    "T12n0375_010:0668a28": "恕己可為譬，　　勿殺、勿行杖。」",
    "T12n0375_010:0668a29": "爾時，文殊師利復於佛前而說偈言：",
    "T12n0375_010:0668b01": "「非一切畏杖、　　非一切愛命，",
    "T12n0375_010:0668b02": "恕己可為譬，　　勤作善方便。",
    "T12n0375_010:0668b03": "「如來說是法句之義亦是未盡。何以故？如",
    "T12n0375_010:0668b04": "阿羅漢、轉輪聖王、玉女、象、馬、主藏大臣，若諸",
    "T12n0375_010:0668b05": "天、人、及阿修羅執持利劍能害之者，無有",
    "T12n0375_010:0668b06": "是處。勇士、烈女、馬王、獸王、持戒比丘，雖復對",
    "T12n0375_010:0668b07": "至而不恐怖。以是義故，如來說偈亦是有",
    "T12n0375_010:0668b08": "餘。若言：『恕己可為譬』者，是亦有餘。何以",
    "T12n0375_010:0668b09": "故？若使羅漢以己喻彼，則有我想及以命",
    "T12n0375_010:0668b10": "想。若有我想及以命想，則應擁護。凡夫亦",
    "T12n0375_010:0668b11": "應見阿羅漢悉是行人，若如是者即是邪",
    "T12n0375_010:0668b12": "見。若有邪見，命終應生阿鼻地獄。又，阿羅",
    "T12n0375_010:0668b13": "漢設於眾生生害心者，無有是處；無量眾",
    "T12n0375_010:0668b14": "生亦復無能害羅漢者。」佛言：「善男子！言我",
    "T12n0375_010:0668b15": "想者，謂於眾生生大悲心，無殺害想，謂阿",
    "T12n0375_010:0668b16": "羅漢平等之心。勿謂世尊無有因緣而逆",
    "T12n0375_010:0668b17": "說也。昔日於此王舍城中有大獵師，多殺",
    "T12n0375_010:0668b18": "群鹿，請我食肉。我於爾時雖受彼請，於",
    "T12n0375_010:0668b19": "諸眾生生慈悲心如羅睺羅，而說偈言：",
    "T12n0375_010:0668b20": "「『當令汝長壽，　　久久住於世，",
    "T12n0375_010:0668b21": "受持不害法，　　猶如諸佛壽。』",
    "T12n0375_010:0668b22": "「是故，我說此偈：",
    "T12n0375_010:0668b23": "「『一切畏刀杖、　　無不愛壽命，",
    "T12n0375_010:0668b24": "恕己可為譬，　　勿殺、勿行杖。』」",
    "T12n0375_010:0668b25": "佛言：「善哉，善哉。文殊師利！為諸菩薩摩訶薩",
    "T12n0375_010:0668b26": "故，諮問如來如是密教。」",
    "T12n0375_010:0668b27": "爾時，文殊師利復說是偈：",
    "T12n0375_010:0668b28": "「云何敬父母，　　隨順而尊重？",
    "T12n0375_010:0668b29": "云何修此法，　　墮於無間獄？」",
    "T12n0375_010:0668c01": "於是，如來復以偈答：",
    "T12n0375_010:0668c02": "「若以貪愛母、　　無明以為父，",
    "T12n0375_010:0668c03": "隨順尊重是，　　則墮無間獄。」",
    "T12n0375_010:0668c04": "爾時，如來復為文殊師利重說偈言：",
    "T12n0375_010:0668c05": "「一切屬他，　　則名為苦；　　一切由己，",
    "T12n0375_010:0668c06": "自在安樂。　　一切憍慢，　　勢極暴惡；",
    "T12n0375_010:0668c07": "賢善之人，　　一切愛念。」",
    "T12n0375_010:0668c08": "爾時，文殊師利菩薩摩訶薩白佛言：「世尊！如",
    "T12n0375_010:0668c09": "來所說是亦不盡，唯願如來復垂哀愍，說",
    "T12n0375_010:0668c10": "其因緣。何以故？如長者子從師學時，為屬",
    "T12n0375_010:0668c11": "師不？若屬師者，義不成就；若不屬者，亦不",
    "T12n0375_010:0668c12": "成就；若得自在，亦不成就。是故，如來所說",
    "T12n0375_010:0668c13": "有餘。復次，世尊！譬如王子無所綜習，觸事",
    "T12n0375_010:0668c14": "不成，是亦自在、愚闇、常苦。如是，王子若言",
    "T12n0375_010:0668c15": "自在，義亦不成；若言屬他義，亦不成。以是",
    "T12n0375_010:0668c16": "義故，佛所說義名為有餘。是故，一切屬他",
    "T12n0375_010:0668c17": "不必受苦；一切自在不必受樂。一切憍慢",
    "T12n0375_010:0668c18": "勢極暴惡，是亦有餘。世尊！如諸列女，憍慢",
    "T12n0375_010:0668c19": "心故，出家學道，護持禁戒，威儀成就，守攝",
    "T12n0375_010:0668c20": "諸根不令馳散。是故，一切憍慢之結不必",
    "T12n0375_010:0668c21": "暴惡。賢善之人一切愛念，是亦有餘。如人",
    "T12n0375_010:0668c22": "內犯四重禁已，不捨法服，堅持威儀。護",
    "T12n0375_010:0668c23": "持法者見已不愛，是人命終必墮地獄。若",
    "T12n0375_010:0668c24": "有善人犯重禁已，護持法者見即驅出，罷",
    "T12n0375_010:0668c25": "道還俗。以是義故，一切賢善不必悉愛。」爾",
    "T12n0375_010:0668c26": "時，佛告文殊師利：「有因緣故，如來於此說",
    "T12n0375_010:0668c27": "有餘義。又有因緣，諸佛如來而說是法。時",
    "T12n0375_010:0668c28": "王舍城有一女人名曰善賢，還父母家，因",
    "T12n0375_010:0668c29": "至我所，歸依於我及法、眾僧，而作是言：『一",
    "T12n0375_010:0669a01": "切女人勢不自由，一切男子自在無礙。』我",
    "T12n0375_010:0669a02": "於爾時知是女心，即為宣說如是偈頌。",
    "T12n0375_010:0669a03": "文殊師利！善哉，善哉。汝今能為一切眾生",
    "T12n0375_010:0669a04": "問於如來如是密語。」文殊師利復說偈言：",
    "T12n0375_010:0669a05": "「一切諸眾生，　　皆依飲食存；",
    "T12n0375_010:0669a06": "一切有大力，　　其心無嫉妬；",
    "T12n0375_010:0669a07": "一切因飲食，　　而得諸病苦；",
    "T12n0375_010:0669a08": "一切修淨行，　　而得受安樂。",
    "T12n0375_010:0669a09": "「如是，世尊！今受純陀飲食供養，將無如來",
    "T12n0375_010:0669a10": "有恐怖耶？」爾時，世尊復為文殊而說偈",
    "T12n0375_010:0669a11": "言：",
    "T12n0375_010:0669a12": "「非一切眾生，　　盡依飲食存；",
    "T12n0375_010:0669a13": "非一切大力，　　心皆無嫉妬；",
    "T12n0375_010:0669a14": "非一切因食，　　而致諸病苦；",
    "T12n0375_010:0669a15": "非一切淨行，　　悉得受安樂。",
    "T12n0375_010:0669a16": "「文殊師利！汝若得病，我亦如是應得病苦。",
    "T12n0375_010:0669a17": "何以故？諸阿羅漢，及辟支佛、菩薩、如來，實無",
    "T12n0375_010:0669a18": "所食，為欲化彼，示現受用無量眾生所施",
    "T12n0375_010:0669a19": "之物，令其具足檀波羅蜜，拔濟地獄、畜生、",
    "T12n0375_010:0669a20": "餓鬼。若言：『如來六年苦行，身羸瘦。』者，無有",
    "T12n0375_010:0669a21": "是處。諸佛世尊獨拔諸有不同凡夫，云何",
    "T12n0375_010:0669a22": "而得身羸劣耶？諸佛世尊精勤修習獲金剛",
    "T12n0375_010:0669a23": "身，不同世人危脆之身。我諸弟子亦復如",
    "T12n0375_010:0669a24": "是，不可思議、不依於食。一切大力無嫉妬",
    "T12n0375_010:0669a25": "者，亦有餘義。如世間人，終身永無嫉妬之",
    "T12n0375_010:0669a26": "心而無大力。一切病苦因食得者，亦有餘",
    "T12n0375_010:0669a27": "義。亦見有人得客病者，所謂刺刺、刀、劍、",
    "T12n0375_010:0669a28": "鉾、槊。一切淨行受安樂者，是亦有餘。世間",
    "T12n0375_010:0669a29": "亦有外道之人，修於梵行，多受苦惱。以是",
    "T12n0375_010:0669b01": "義故，如來所說一切有餘，是名如來非無",
    "T12n0375_010:0669b02": "因緣而說此偈，有因故說。昔日於此優禪",
    "T12n0375_010:0669b03": "尼國，有婆羅門名羖羝德，來至我所欲受",
    "T12n0375_010:0669b04": "第四八戒齋法。我於爾時為說是偈。」",
    "T12n0375_010:0669b05": "爾時，迦葉菩薩白佛言：「世尊！何等名為無餘",
    "T12n0375_010:0669b06": "義耶？云何復名一切義乎？」「善男子！一切者，",
    "T12n0375_010:0669b07": "唯除助道常樂善法，是名一切，亦名無",
    "T12n0375_010:0669b08": "餘。其餘諸法，亦名有餘亦名無餘，欲令樂",
    "T12n0375_010:0669b09": "法諸善男子知此有餘及無餘義。」迦葉菩薩",
    "T12n0375_010:0669b10": "心大歡喜，踊躍無量，前白佛言：「甚奇，世尊！等",
    "T12n0375_010:0669b11": "視眾生如羅睺羅。」爾時，佛讚迦葉菩薩：「善",
    "T12n0375_010:0669b12": "哉，善哉。汝今所見微妙甚深。」",
    "T12n0375_010:0669b13": "迦葉菩薩白佛言：「世尊！唯願如來說是大",
    "T12n0375_010:0669b14": "乘《大涅槃經》所得功德。」佛告迦葉：「善男子！",
    "T12n0375_010:0669b15": "若有得聞是經名字，所得功德非諸聲聞、",
    "T12n0375_010:0669b16": "辟支佛等所能宣說，唯佛能知。何以故？不可",
    "T12n0375_010:0669b17": "思議，是佛境界。何況受持、讀誦、通利、書寫",
    "T12n0375_010:0669b18": "經卷？」",
    "T12n0375_010:0669b19": "爾時，諸天、世人及阿修羅即於佛前異口同",
    "T12n0375_010:0669b20": "音而說偈言：",
    "T12n0375_010:0669b21": "「諸佛難思議，　　法、僧亦復然，",
    "T12n0375_010:0669b22": "是故今勸請，　　唯願小停住。",
    "T12n0375_010:0669b23": "尊者大迦葉，　　及以阿難等，",
    "T12n0375_010:0669b24": "二眾之眷屬，　　不久須臾至；",
    "T12n0375_010:0669b25": "并及摩竭主，　　阿闍世大王，",
    "T12n0375_010:0669b26": "至心敬信佛，　　猶故未來此。",
    "T12n0375_010:0669b27": "唯願佛世尊，　　少垂哀愍住，",
    "T12n0375_010:0669b28": "於此大眾中，　　斷我諸疑網。」",
    "T12n0375_010:0669b29": "爾時，如來為諸大眾而說偈言：",
    "T12n0375_010:0669c01": "「我法最長子，　　是名大迦葉；",
    "T12n0375_010:0669c02": "阿難勤精進，　　能斷一切疑。",
    "T12n0375_010:0669c03": "汝等當諦觀，　　阿難多聞士，",
    "T12n0375_010:0669c04": "自然能解了，　　是常及無常；",
    "T12n0375_010:0669c05": "以是故不應，　　心懷大憂惱。」",
    "T12n0375_010:0669c06": "爾時，大眾以種種物供養如來。供養佛已，",
    "T12n0375_010:0669c07": "即發阿耨多羅三藐三菩提心，無量無邊恒",
    "T12n0375_010:0669c08": "河沙數諸菩薩等得住初地。爾時，世尊與文",
    "T12n0375_010:0669c09": "殊師利、迦葉菩薩及與純陀而受記莂。受記",
    "T12n0375_010:0669c10": "莂已，說如是言：「諸善男子！自修其心，慎莫",
    "T12n0375_010:0669c11": "放逸。我今背疾，舉體皆痛。我今欲臥，如彼",
    "T12n0375_010:0669c12": "小兒及常患者。文殊！汝等當為四部廣說",
    "T12n0375_010:0669c13": "大法。今以此法付囑於汝；乃至迦葉、阿難",
    "T12n0375_010:0669c14": "等至，復當囑付如是正法。」爾時，如來說是",
    "T12n0375_010:0669c15": "語已，為欲調伏諸眾生故，現身有疾，右",
    "T12n0375_010:0669c16": "脇而臥，如彼病人。",
    "T12n0375_010:0669c17": "18 現病品大般涅槃經現病品第十八",
    "T12n0375_010:0669c18": "爾時，迦葉菩薩白佛言：「世尊！如來已免一",
    "T12n0375_010:0669c19": "切疾病，患苦悉除，無復怖畏。世尊！一切眾",
    "T12n0375_010:0669c20": "生有四毒箭則為病因。何等為四？貪欲、瞋",
    "T12n0375_010:0669c21": "恚、愚癡、憍慢。若有病因則有病生，所謂：愛",
    "T12n0375_010:0669c22": "熱肺病、上氣吐逆、膚體㿇㿇、其心悶亂、下痢",
    "T12n0375_010:0669c23": "噦噎、小便痳瀝、眼耳疼痛、腹背脹滿、顛狂乾",
    "T12n0375_010:0669c24": "消、鬼魅所著。如是種種身心諸病，諸佛世尊",
    "T12n0375_010:0669c25": "悉無復有。今日如來何緣顧命文殊師利，而",
    "T12n0375_010:0669c26": "作是言：『我今背痛，汝等當為大眾說法。』有",
    "T12n0375_010:0669c27": "二因緣則無病苦。何等為二？一者、憐愍",
    "T12n0375_010:0669c28": "一切眾生，二者、給施病者醫藥。如來往昔已",
    "T12n0375_010:0669c29": "於無量萬億劫中修菩薩道，常行愛語，利",
    "T12n0375_010:0670a01": "益眾生不令苦惱，施疾病者種種醫藥。何",
    "T12n0375_010:0670a02": "緣於今自言有病？「世尊！世人有病，或坐、或",
    "T12n0375_010:0670a03": "臥、不安其處、或索飲食、勅誡家屬修治產",
    "T12n0375_010:0670a04": "業。何故如來默然而臥，不教弟子聲聞人等",
    "T12n0375_010:0670a05": "尸波羅蜜、諸禪解脫、三摩跋提、修諸正勤？何",
    "T12n0375_010:0670a06": "緣不說如是甚深大乘經典？如來何故不",
    "T12n0375_010:0670a07": "以無量方便教大迦葉、人中象王、諸大人等，",
    "T12n0375_010:0670a08": "令其不退阿耨多羅三藐三菩提？何故不",
    "T12n0375_010:0670a09": "治諸惡比丘，受畜一切不淨物者？「世尊！實",
    "T12n0375_010:0670a10": "無有病，云何默然右脇而臥？諸菩薩等，凡所",
    "T12n0375_010:0670a11": "給施病者醫藥，所得善根悉施眾生，而共",
    "T12n0375_010:0670a12": "迴向一切種智，為除眾生諸煩惱障、業障、報",
    "T12n0375_010:0670a13": "障。煩惱障者，貪欲、瞋恚、愚癡、忿怒纏蓋，焦惱、",
    "T12n0375_010:0670a14": "嫉妬、慳悋、姦詐、諛諂、無慚、無愧，慢、慢慢、不如",
    "T12n0375_010:0670a15": "慢、增上慢、我慢、邪慢、憍慢，放逸、貢高、懟恨、諍",
    "T12n0375_010:0670a16": "訟、邪命、諂媚、詐現異相，以利求利、惡求多",
    "T12n0375_010:0670a17": "求，無有恭敬，不隨教誨，親近惡友，貪利",
    "T12n0375_010:0670a18": "無厭，纏縛難解，欲於惡欲、貪於惡貪，身見、",
    "T12n0375_010:0670a19": "有見及以無見，頻申憙睡，欠呿不樂，貪嗜",
    "T12n0375_010:0670a20": "飲食，其心𧄼瞢，心緣異想、不善思惟，身、口",
    "T12n0375_010:0670a21": "多惡，好憙多語，諸根闇鈍，發言多虛，常為",
    "T12n0375_010:0670a22": "欲覺、恚覺、害覺之所覆蓋，是名煩惱障。業障",
    "T12n0375_010:0670a23": "者，五無間罪重惡之病。報障者，生在地獄、畜",
    "T12n0375_010:0670a24": "生、餓鬼、誹謗正法及一闡提，是名報障。如",
    "T12n0375_010:0670a25": "是三障名為大病。而諸菩薩於無量劫修",
    "T12n0375_010:0670a26": "菩提時，給施一切疾病醫藥，常作是願：『令",
    "T12n0375_010:0670a27": "諸眾生永斷如是三障重病。』「復次，世尊！菩薩",
    "T12n0375_010:0670a28": "摩訶薩修菩提時，給施一切病者醫藥，常",
    "T12n0375_010:0670a29": "作是願：『願令眾生永斷諸病，得成如來金",
    "T12n0375_010:0670b01": "剛之身。又願一切無量眾生作妙藥王，斷除",
    "T12n0375_010:0670b02": "一切諸惡重病。願諸眾生得阿伽陀藥，以是",
    "T12n0375_010:0670b03": "藥力能除一切無量惡毒。又願眾生於阿耨",
    "T12n0375_010:0670b04": "多羅三藐三菩提無有退轉，速得成就無",
    "T12n0375_010:0670b05": "上佛藥，消除一切煩惱毒箭。又願眾生勤修",
    "T12n0375_010:0670b06": "精進，成就如來金剛之心，作微妙藥療治",
    "T12n0375_010:0670b07": "眾病，不令有人生諍訟想。亦願眾生作大",
    "T12n0375_010:0670b08": "藥樹，療治一切諸惡重病。又願眾生拔出毒",
    "T12n0375_010:0670b09": "箭，得成如來無上光明。又願眾生得入如",
    "T12n0375_010:0670b10": "來智慧大藥、微密法藏。』世尊！菩薩如是已於",
    "T12n0375_010:0670b11": "無量百千萬億那由他劫發是誓願，令諸眾",
    "T12n0375_010:0670b12": "生悉無諸病。何緣如來乃於今日唱言：『有",
    "T12n0375_010:0670b13": "病。』「復次，世尊！世有病者，不能坐起、俯仰、",
    "T12n0375_010:0670b14": "進止，飲食不御、漿水不下，亦復不能教",
    "T12n0375_010:0670b15": "誡諸子修治家業。爾時，父母、妻子、兄弟、親屬、",
    "T12n0375_010:0670b16": "知識皆於是人生必死想。世尊！如來今日",
    "T12n0375_010:0670b17": "亦復如是，右脇而臥，無所論說。此閻浮提",
    "T12n0375_010:0670b18": "有諸愚人當作是念：『如來正覺必當涅槃。』",
    "T12n0375_010:0670b19": "生滅盡想。而如來性實，不畢竟入於涅槃。",
    "T12n0375_010:0670b20": "何以故？如來常住，無變易故。以是因緣，不",
    "T12n0375_010:0670b21": "應說言：『我今背痛。』",
    "T12n0375_010:0670b22": "「復次，世尊！世有病者，身體羸損，若偃、若側，",
    "T12n0375_010:0670b23": "臥著床褥。爾時，眾人心生惡賤，起必死想。",
    "T12n0375_010:0670b24": "如來今者亦復如是，當為外道九十五種之",
    "T12n0375_010:0670b25": "所輕慢、生無常想。彼諸外道當作是言：『不",
    "T12n0375_010:0670b26": "如我等以我性人、自在時節、微塵等法而",
    "T12n0375_010:0670b27": "為常住，無有變易。沙門瞿曇無常所遷，是",
    "T12n0375_010:0670b28": "變易法。』以是義故，世尊！今日不應默然右",
    "T12n0375_010:0670b29": "脇而臥。「復次，世尊！世有病者，四大增損，互",
    "T12n0375_010:0670c01": "不調適，羸瘦乏極。是故，不能隨意坐起，臥",
    "T12n0375_010:0670c02": "著床褥。如來四大無不和適，身力具足，亦無",
    "T12n0375_010:0670c03": "羸損。世尊！如十小牛力不如一大牛力、十",
    "T12n0375_010:0670c04": "大牛力不如一青牛力、十青牛力不如一",
    "T12n0375_010:0670c05": "凡象力、十凡象力不如一野象力、十野象力",
    "T12n0375_010:0670c06": "不如一二牙象力、十二牙象力不如一四",
    "T12n0375_010:0670c07": "牙象力、十四牙象力不如雪山一白象力、十",
    "T12n0375_010:0670c08": "雪山白象力不如一香象力、十香象力不如",
    "T12n0375_010:0670c09": "一青象力、十青象力不如一黃象力、十黃",
    "T12n0375_010:0670c10": "象力不如一赤象力、十赤象力不如一白",
    "T12n0375_010:0670c11": "象力、十白象力不如一山象力、十山象力不",
    "T12n0375_010:0670c12": "如一優鉢羅象力、十優鉢羅象力不如一",
    "T12n0375_010:0670c13": "波頭摩象力、十波頭摩象力不如一拘物頭",
    "T12n0375_010:0670c14": "象力、十拘物頭象力不如一分陀利象力、十",
    "T12n0375_010:0670c15": "分陀利象力不如人中一力士力、十人中力",
    "T12n0375_010:0670c16": "士力不如一鉢健提力、十鉢健提力不",
    "T12n0375_010:0670c17": "如一八臂那羅延力、十那羅延力不如一",
    "T12n0375_010:0670c18": "十住菩薩一節之力。一切凡夫身中諸節",
    "T12n0375_010:0670c19": "節不相到、人中力士節頭相到、鉢健提身",
    "T12n0375_010:0670c20": "諸節相接、那羅延身節頭相拘、十住菩薩諸",
    "T12n0375_010:0670c21": "節骨解蟠龍相結。是故，菩薩其力最大。世界",
    "T12n0375_010:0670c22": "成時，從金剛際起金剛座，上至道場菩提",
    "T12n0375_010:0670c23": "樹下。菩薩坐已，其心即時逮得十力。如來今",
    "T12n0375_010:0670c24": "者不應如彼嬰孩小兒。嬰孩小兒愚癡無智，",
    "T12n0375_010:0670c25": "無所能說。以是義故，隨意偃側，無人譏",
    "T12n0375_010:0670c26": "訶。如來世尊有大智慧照明一切，人之大",
    "T12n0375_010:0670c27": "龍，具大威德，成就神通，無上仙人，永斷疑",
    "T12n0375_010:0670c28": "網，已拔毒箭，進止安詳，威儀具足，得無所",
    "T12n0375_010:0670c29": "畏。今者何故右脇而臥，令諸人天悲愁苦惱？」",
    "T12n0375_010:0671a01": "爾時，迦葉菩薩即於佛前而說偈言：",
    "T12n0375_010:0671a02": "「瞿曇大聖德！　　願起演妙法，",
    "T12n0375_010:0671a03": "不應如小兒、　　病者臥床蓐。",
    "T12n0375_010:0671a04": "調御天人師，　　倚臥雙樹間，",
    "T12n0375_010:0671a05": "下愚凡夫見，　　當言：『必涅槃。』",
    "T12n0375_010:0671a06": "不知方等典，　　甚深佛所行，",
    "T12n0375_010:0671a07": "不見微密藏，　　猶盲不見道。",
    "T12n0375_010:0671a08": "唯有諸菩薩、　　文殊師利等，",
    "T12n0375_010:0671a09": "能解是甚深，　　譬如善射人。",
    "T12n0375_010:0671a10": "三世諸世尊，　　大悲為根本，",
    "T12n0375_010:0671a11": "如是大慈悲，　　今為何所在？",
    "T12n0375_010:0671a12": "若無大悲者，　　是則不名佛；",
    "T12n0375_010:0671a13": "佛若必涅槃，　　是則不名常。",
    "T12n0375_010:0671a14": "唯願無上尊，　　哀受我等請，",
    "T12n0375_010:0671a15": "利益於眾生，　　摧伏諸外道。」",
    "T12n0375_010:0671a16": "爾時，世尊大悲熏心，知諸眾生各各所念，將",
    "T12n0375_010:0671a17": "欲隨順、畢竟利益，即從臥起，結跏趺坐。顏",
    "T12n0375_010:0671a18": "貌熙怡，如融金聚；面目端嚴，猶月盛滿；形容",
    "T12n0375_010:0671a19": "清淨，無諸垢穢。放大光明充遍虛空，其光",
    "T12n0375_010:0671a20": "大盛過百千日，照于東方、南、西、北方、四維、上、",
    "T12n0375_010:0671a21": "下諸佛世界，惠施眾生大智之炬，悉令得",
    "T12n0375_010:0671a22": "滅無明黑闇，令百千億那由他眾生安止",
    "T12n0375_010:0671a23": "不退菩提之心。爾時，世尊心無疑慮，如師子",
    "T12n0375_010:0671a24": "王。以三十二大人之相、八十種好莊嚴其",
    "T12n0375_010:0671a25": "身。於其身上一切毛孔，一一毛孔出一蓮",
    "T12n0375_010:0671a26": "花。其花微妙，各具千葉，純真金色，琉璃為",
    "T12n0375_010:0671a27": "莖、金剛為鬚、玟瑰為臺，形大團圓，猶如車",
    "T12n0375_010:0671a28": "輪。是諸蓮花各出種種雜色光明，青、黃、赤、白、",
    "T12n0375_010:0671a29": "紫、頗梨色。是諸光明皆悉遍至阿鼻地獄、想",
    "T12n0375_010:0671b01": "地獄、黑繩地獄、眾合地獄、叫喚地獄、大叫喚地",
    "T12n0375_010:0671b02": "獄、焦熱地獄、大焦熱地獄。是八地獄其中眾",
    "T12n0375_010:0671b03": "生，常為諸苦之所逼切，所謂燒煮、火炙、斫刺、",
    "T12n0375_010:0671b04": "㓟剝。遇斯光已，如是眾苦悉滅無餘，安隱",
    "T12n0375_010:0671b05": "清涼，快樂無極。是光明中宣說如來祕密之",
    "T12n0375_010:0671b06": "藏，言：「諸眾生皆有佛性。」眾生聞已，即便命終",
    "T12n0375_010:0671b07": "生人天中。乃至八種寒氷地獄，所謂阿波波",
    "T12n0375_010:0671b08": "地獄、阿吒吒地獄、阿羅羅地獄、阿娑娑地獄、",
    "T12n0375_010:0671b09": "優鉢羅地獄、波頭摩地獄、拘物頭地獄、分陀利",
    "T12n0375_010:0671b10": "地獄。是中眾生常為寒苦之所逼惱，所謂",
    "T12n0375_010:0671b11": "擘裂、身體碎壞、互相殘害。遇斯光已，如是",
    "T12n0375_010:0671b12": "等苦亦滅無餘，即得調和，溫暖適身。是光",
    "T12n0375_010:0671b13": "明中亦說如來祕密之藏，言：「諸眾生皆有佛",
    "T12n0375_010:0671b14": "性。」眾生聞已，即便命終生人天中。爾時，於此",
    "T12n0375_010:0671b15": "閻浮提界及餘世界所有地獄皆悉空虛，無",
    "T12n0375_010:0671b16": "受罪者，除一闡提。餓鬼眾生，飢渴所逼，以",
    "T12n0375_010:0671b17": "髮纏身，於百千歲未曾得聞漿水之名。",
    "T12n0375_010:0671b18": "遇斯光已，飢渴即除。是光明中亦說如來微",
    "T12n0375_010:0671b19": "密祕藏，言：「諸眾生皆有佛性。」眾生聞已，即便",
    "T12n0375_010:0671b20": "命終生人天中，令諸餓鬼亦悉空虛，除謗",
    "T12n0375_010:0671b21": "大乘方等正典。畜生眾生，互相殺害、共相殘",
    "T12n0375_010:0671b22": "食。遇斯光已，恚心悉滅。是光明中亦說如",
    "T12n0375_010:0671b23": "來祕密之藏，言：「諸眾生皆有佛性。」眾生聞已，",
    "T12n0375_010:0671b24": "即便命終生人天中。當爾之時，畜生亦盡，",
    "T12n0375_010:0671b25": "除謗正法。是一一花各有一佛，圓光一尋，",
    "T12n0375_010:0671b26": "金色晃曜，微妙端嚴最上無比，三十二相、八",
    "T12n0375_010:0671b27": "十種好莊嚴其身。是諸世尊，或有坐者、或",
    "T12n0375_010:0671b28": "有行者、或有臥者、或有住者，或震雷音、或",
    "T12n0375_010:0671b29": "澍洪雨、或放電光、或扇大風、或出煙焰身",
    "T12n0375_010:0671c01": "如火聚。或復示現七寶諸山、池、泉、河水、山",
    "T12n0375_010:0671c02": "林、樹木，或復示現七寶國土、城邑、聚落、宮殿、",
    "T12n0375_010:0671c03": "屋宅，或復示現象、馬、師子、虎、狼、孔雀、鳳凰、諸",
    "T12n0375_010:0671c04": "鳥。或復示現令閻浮提所有眾生悉見地獄、",
    "T12n0375_010:0671c05": "畜生、餓鬼，或復示現欲界六天。復有世尊",
    "T12n0375_010:0671c06": "或說陰界諸入多諸過患，或復有說四聖",
    "T12n0375_010:0671c07": "諦法，或復有說諸法因緣，或復有說諸業",
    "T12n0375_010:0671c08": "煩惱皆因緣生，或復有說我與無我，或復",
    "T12n0375_010:0671c09": "有說苦、樂二法，或復有說常、無常等，或復",
    "T12n0375_010:0671c10": "有說淨與不淨。復有世尊為諸菩薩演",
    "T12n0375_010:0671c11": "說所行六波羅蜜，或復有說諸大菩薩所得",
    "T12n0375_010:0671c12": "功德，或復有說諸佛世尊所得功德，或復有",
    "T12n0375_010:0671c13": "說聲聞之人所得功德。或復有說隨順一",
    "T12n0375_010:0671c14": "乘、或復有說三乘成道。或有世尊左脇出",
    "T12n0375_010:0671c15": "水、右脇出火。或有示現初生、出家、坐於道",
    "T12n0375_010:0671c16": "場、菩提樹下轉妙法輪、入于涅槃。或有世",
    "T12n0375_010:0671c17": "尊作師子吼，令此會中有得一果、二果、三",
    "T12n0375_010:0671c18": "果、至第四果。或復有說出離生死無量因",
    "T12n0375_010:0671c19": "緣。爾時，於此閻浮提中所有眾生遇斯光",
    "T12n0375_010:0671c20": "已，盲者見色、聾者聽聲、啞者能言、拘躄能",
    "T12n0375_010:0671c21": "行，貧者得財、慳者能施、恚者慈心、不信者",
    "T12n0375_010:0671c22": "信。如是，世界無一眾生修行惡法，除一闡",
    "T12n0375_010:0671c23": "提。爾時，一切天、龍、鬼神、乾闥婆、阿修羅、迦樓",
    "T12n0375_010:0671c24": "羅、緊那羅、摩睺羅伽、羅剎、健陀、憂摩陀、阿婆",
    "T12n0375_010:0671c25": "魔羅、人非人等悉共同聲唱如是言：「善哉，",
    "T12n0375_010:0671c26": "善哉。無上天尊多所利益。」說是語已，踊躍",
    "T12n0375_010:0671c27": "歡喜，或歌、或舞、或身動轉，以種種花散佛",
    "T12n0375_010:0671c28": "及僧，所謂天優鉢羅花、拘物頭花、波頭摩花、",
    "T12n0375_010:0671c29": "分陀利花、曼陀羅花、摩訶曼陀羅花、曼殊沙",
    "T12n0375_010:0672a01": "花、摩訶曼殊沙花、散陀那花、摩訶散陀那花、",
    "T12n0375_010:0672a02": "盧脂那花、摩訶盧脂那花、香花、大香花、適意",
    "T12n0375_010:0672a03": "花、大適意花、愛見花、大愛見花、端嚴花、第一",
    "T12n0375_010:0672a04": "端嚴花。復散諸香，所謂沈水、多伽樓香、栴檀、",
    "T12n0375_010:0672a05": "欝金、和合雜香、海岸聚香。復以天上寶幢、幡",
    "T12n0375_010:0672a06": "蓋、諸天伎樂——箏、笛、笙、瑟、箜篌、鼓吹——供養於佛。",
    "T12n0375_010:0672a07": "而說偈言：",
    "T12n0375_010:0672a08": "「我今稽首大精進，　　無上正覺兩足尊，",
    "T12n0375_010:0672a09": "天人大眾所不知，　　唯有瞿曇乃能了。",
    "T12n0375_010:0672a10": "世尊往昔為我故，　　於無量劫修苦行，",
    "T12n0375_010:0672a11": "如何一旦棄本誓，　　而便捨命欲涅槃？",
    "T12n0375_010:0672a12": "一切眾生不能見，　　諸佛世尊祕密藏，",
    "T12n0375_010:0672a13": "以是因緣難得出，　　輪轉生死墜惡道。",
    "T12n0375_010:0672a14": "如佛所說阿羅漢，　　一切皆當至涅槃，",
    "T12n0375_010:0672a15": "如是甚深佛行處，　　凡夫下愚誰能知？",
    "T12n0375_010:0672a16": "施諸眾生甘露法，　　為斷除彼諸煩惱；",
    "T12n0375_010:0672a17": "若有服此甘露已，　　不復受生、老、病、死。",
    "T12n0375_010:0672a18": "如來世尊已療治，　　百千無量諸眾生，",
    "T12n0375_010:0672a19": "令其所有諸重病，　　一切消滅無遺餘。",
    "T12n0375_010:0672a20": "世尊久已捨病苦，　　故得名為第七佛，",
    "T12n0375_010:0672a21": "唯願今日雨法雨，　　潤漬我等功德種。」",
    "T12n0375_010:0672a22": "是諸大眾及人天，　　如是請已默然住。",
    "T12n0375_010:0672a23": "說是偈時，蓮花臺中一切諸佛——從閻浮提",
    "T12n0375_010:0672a24": "遍至淨居——悉皆聞之。爾時，佛告迦葉菩薩：",
    "T12n0375_010:0672a25": "「善哉，善哉。善男子！汝已具足如是甚深微妙",
    "T12n0375_010:0672a26": "智慧，不為一切諸魔、外道之所破壞。善男",
    "T12n0375_010:0672a27": "子！汝已安住，不為一切諸惡邪風之所傾",
    "T12n0375_010:0672a28": "動。善男子！汝已成就樂說辯才，已曾供養",
    "T12n0375_010:0672a29": "過去無量恒河沙等諸佛世尊，是故能問如",
    "T12n0375_010:0672b01": "來正覺如是之義。「善男子！我於往昔無量無",
    "T12n0375_010:0672b02": "邊億那由他百千萬劫已除病根，永離倚",
    "T12n0375_010:0672b03": "臥。迦葉！過去無量阿僧祇劫有佛出世，號",
    "T12n0375_010:0672b04": "無上勝如來、應供、正遍知、明行足、善逝、世間解、",
    "T12n0375_010:0672b05": "無上士、調御丈夫、天人師、佛、世尊，為諸聲聞",
    "T12n0375_010:0672b06": "說是大乘《大涅槃經》，開示分別顯發其義。我",
    "T12n0375_010:0672b07": "於爾時亦為彼佛而作聲聞，受持如是大",
    "T12n0375_010:0672b08": "涅槃典，讀誦、通利、書寫經卷、廣為他人開",
    "T12n0375_010:0672b09": "示、分別解說其義，以是善根迴向阿耨多羅",
    "T12n0375_010:0672b10": "三藐三菩提。「善男子！我從是來，未曾有惡",
    "T12n0375_010:0672b11": "煩惱業緣墮於惡道、誹謗正法、作一闡提、",
    "T12n0375_010:0672b12": "受黃門身、無根、二根、反逆父母、殺阿羅漢、",
    "T12n0375_010:0672b13": "破塔壞僧、出佛身血、犯四重禁。從是已",
    "T12n0375_010:0672b14": "來，身心安隱，無諸苦惱。「迦葉！我今實無一切",
    "T12n0375_010:0672b15": "疾病。所以者何？諸佛世尊久已遠離一切病",
    "T12n0375_010:0672b16": "故。迦葉！是諸眾生不知大乘方等密教，便",
    "T12n0375_010:0672b17": "謂如來真實有疾。",
    "T12n0375_010:0672b18": "「迦葉！如言：『如來，人中師子。』而如來者實非",
    "T12n0375_010:0672b19": "師子，如是之言即是如來祕密之教。迦葉！",
    "T12n0375_010:0672b20": "如言：『如來，人中大龍。』而我已於無量劫中",
    "T12n0375_010:0672b21": "捨離是業。迦葉！如言：『如來，是人、是天。』而我",
    "T12n0375_010:0672b22": "真實非人、非天，亦非鬼神、乾闥婆、阿修羅、迦",
    "T12n0375_010:0672b23": "樓羅、緊那羅、摩睺羅伽，非我、非命，非可養",
    "T12n0375_010:0672b24": "育、非人士夫，非作、非不作，非受、非不受，",
    "T12n0375_010:0672b25": "非世尊、非聲聞，非說、非不說。如是等語皆",
    "T12n0375_010:0672b26": "是如來祕密之教。",
    "T12n0375_010:0672b27": "「迦葉！如言：『如來猶如大海、須彌山王。』而如",
    "T12n0375_010:0672b28": "來者實非醎味、同於石山，當知是語亦是如",
    "T12n0375_010:0672b29": "來祕密之教。迦葉！如言：『如來如分陀利。』而",
    "T12n0375_010:0672c01": "我實非分陀利也，如是之言即是如來祕密",
    "T12n0375_010:0672c02": "之教。迦葉！如言：『如來猶如父母。』而如來者",
    "T12n0375_010:0672c03": "實非父母，如是之言亦是如來祕密之教。迦",
    "T12n0375_010:0672c04": "葉！如言：『如來是大船師。』而如來者實非船",
    "T12n0375_010:0672c05": "師，如是之言亦是如來祕密之教。迦葉！如",
    "T12n0375_010:0672c06": "言：『如來猶如商主。』而如來者實非商主，如",
    "T12n0375_010:0672c07": "是之言亦是如來祕密之教。迦葉！如言：『如",
    "T12n0375_010:0672c08": "來能摧伏魔。』而如來者實無惡心欲令他",
    "T12n0375_010:0672c09": "伏，如是之言皆是如來祕密之教。迦葉！如",
    "T12n0375_010:0672c10": "言：『如來能治癰瘡。』而我實非治癰瘡師，如",
    "T12n0375_010:0672c11": "是之言亦是如來祕密之教。「迦葉！如我先說：",
    "T12n0375_010:0672c12": "『若有善男子、善女人善能修治身、口、意業，捨",
    "T12n0375_010:0672c13": "命之時，雖有親族取其屍骸，或以火燒、或",
    "T12n0375_010:0672c14": "投大水、或棄塚間，狐、狼、禽獸競共食噉，然",
    "T12n0375_010:0672c15": "心意識即生善道。而是心法實無去、來，亦無",
    "T12n0375_010:0672c16": "所至，直是前後相似、相續，相貌不異。』如是之",
    "T12n0375_010:0672c17": "言即是如來祕密之教。「迦葉！我今言病亦復",
    "T12n0375_010:0672c18": "如是，亦是如來祕密之教。是故，顧命文殊師",
    "T12n0375_010:0672c19": "利：『吾今背痛，汝等當為四眾說法。』「迦葉！如",
    "T12n0375_010:0672c20": "來正覺實無有病，右脇而臥，亦不畢竟入於",
    "T12n0375_010:0672c21": "涅槃。迦葉！是大涅槃即是諸佛甚深禪定，如",
    "T12n0375_010:0672c22": "是禪定非是聲聞、緣覺行處。「迦葉！汝先所",
    "T12n0375_010:0672c23": "問：『如來何故倚臥不起、不索飲食、誡勅家",
    "T12n0375_010:0672c24": "屬修治產業？』迦葉！虛空之性亦無坐起、求",
    "T12n0375_010:0672c25": "索飲食、勅誡家屬修治產業，亦無去、來，生、",
    "T12n0375_010:0672c26": "滅，老、壯，出、沒，傷、破，解脫、繫縛，亦不自說、亦不",
    "T12n0375_010:0672c27": "說他，亦不自解、亦不解他，非安、非病。善男",
    "T12n0375_010:0672c28": "子！諸佛世尊亦復如是，猶如虛空，云何當",
    "T12n0375_010:0672c29": "有諸病苦耶？",
    "T12n0375_010:0673a01": "「迦葉！世有三人其病難治：一、謗大乘，二、五",
    "T12n0375_010:0673a02": "逆罪，三、一闡提。如是三病，世中極重，悉非",
    "T12n0375_010:0673a03": "聲聞、緣覺之所能治。善男子！譬如有病，必",
    "T12n0375_010:0673a04": "死難治。若有瞻病、隨意、醫藥，若無瞻病、隨",
    "T12n0375_010:0673a05": "意、醫藥，如是之病定不可治，當知是人必",
    "T12n0375_010:0673a06": "死不疑。善男子！是三種人亦復如是，若",
    "T12n0375_010:0673a07": "有聲聞、緣覺、菩薩，或有說法、或不說法，不",
    "T12n0375_010:0673a08": "能令其發阿耨多羅三藐三菩提心。「迦葉！",
    "T12n0375_010:0673a09": "譬如病人，若有瞻病、隨意、醫藥則可令差，",
    "T12n0375_010:0673a10": "若無此三則不可差。聲聞、緣覺亦復如是，",
    "T12n0375_010:0673a11": "從佛菩薩得聞法已，即便能發阿耨多羅",
    "T12n0375_010:0673a12": "三藐三菩提心，非不聞法能發心也。「迦葉！",
    "T12n0375_010:0673a13": "譬如病人，若有瞻病、隨意、醫藥，若無瞻病、",
    "T12n0375_010:0673a14": "隨意、醫藥，皆悉可差。有一種人亦復如是，",
    "T12n0375_010:0673a15": "或值聲聞、不值聲聞，或值緣覺、不值緣",
    "T12n0375_010:0673a16": "覺，或值菩薩、不值菩薩，或值如來、不值",
    "T12n0375_010:0673a17": "如來，或得聞法、或不聞法，自然得成阿",
    "T12n0375_010:0673a18": "耨多羅三藐三菩提，所謂有人或為自身、或",
    "T12n0375_010:0673a19": "為他身，或為怖畏、或為利養，或為諛諂、或",
    "T12n0375_010:0673a20": "為誑他，書寫如是《大涅槃經》，受持、讀誦、供",
    "T12n0375_010:0673a21": "養、恭敬、為他說者。",
    "T12n0375_010:0673a22": "「迦葉！有五種人於是大乘大涅槃典有病",
    "T12n0375_010:0673a23": "行處，非如來也。何等為五？一、斷三結得",
    "T12n0375_010:0673a24": "須陀洹果，不墮地獄、畜生、餓鬼，人天七返，",
    "T12n0375_010:0673a25": "永斷諸苦，入於涅槃。迦葉！是名第一人",
    "T12n0375_010:0673a26": "有病行處，是人未來過八萬劫，便當得成",
    "T12n0375_010:0673a27": "阿耨多羅三藐三菩提。「迦葉！第二人者，斷三",
    "T12n0375_010:0673a28": "結縛，薄貪、恚、癡，得斯陀含果，名一往來，",
    "T12n0375_010:0673a29": "永斷諸苦，入於涅槃。迦葉！是名第二人有",
    "T12n0375_010:0673b01": "病行處，是人未來過六萬劫，便當得成阿",
    "T12n0375_010:0673b02": "耨多羅三藐三菩提。「迦葉！第三人者，斷五下",
    "T12n0375_010:0673b03": "結，得阿那含果，更不來此，永斷諸苦，入於",
    "T12n0375_010:0673b04": "涅槃。是名第三人有病行處，是人未來過",
    "T12n0375_010:0673b05": "四萬劫，便當得成阿耨多羅三藐三菩提。「迦",
    "T12n0375_010:0673b06": "葉！第四人者，永斷貪欲、瞋恚、愚癡，得阿羅",
    "T12n0375_010:0673b07": "漢果，煩惱無餘，入於涅槃，亦非麒麟獨一",
    "T12n0375_010:0673b08": "之行。是名第四人有病行處，是人未來過",
    "T12n0375_010:0673b09": "二萬劫，便當得成阿耨多羅三藐三菩提。",
    "T12n0375_010:0673b10": "「迦葉！第五人者，永斷貪欲、瞋恚、愚癡，得辟",
    "T12n0375_010:0673b11": "支佛道，煩惱無餘，入於涅槃，真是麒麟獨一",
    "T12n0375_010:0673b12": "之行。是名第五人有病行處，是人未來過十",
    "T12n0375_010:0673b13": "千劫，便當得成阿耨多羅三藐三菩提。「迦",
    "T12n0375_010:0673b14": "葉！是名第五人有病行處，非如來也。」",
    "T12n0375_010:0673b15": "大般涅槃經卷第十"
}