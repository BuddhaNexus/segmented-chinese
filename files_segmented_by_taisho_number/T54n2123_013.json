{
    "T54n2123_013:0119a22": "諸經要集卷第十三",
    "T54n2123_013:0119a24": "西明寺沙門釋道世集",
    "T54n2123_013:0119a25": "受報部第二十二(此有九緣)",
    "T54n2123_013:0119a26": "述意緣報類緣現報緣生報緣",
    "T54n2123_013:0119a27": "後報緣定報緣不定緣善報緣",
    "T54n2123_013:0119a28": "惡報緣",
    "T54n2123_013:0119a29": "述意緣第一",
    "T54n2123_013:0119b01": "夫善惡之業用。寔三報之徵祥。猶形影之相",
    "T54n2123_013:0119b02": "須。譬六趣之明驗。其三報者。以悅天后之耳",
    "T54n2123_013:0119b03": "目。翻九色之深恩。孤投禽王之全命。交受五",
    "T54n2123_013:0119b04": "兀之切酷。斯為現報也。群徒潛淪於幽壑。",
    "T54n2123_013:0119b05": "神陟輪飄而不改。身酸歷代之殃舋。不曉王",
    "T54n2123_013:0119b06": "子之喪目。斯生報也。外道縱禍於非想。迷",
    "T54n2123_013:0119b07": "法永惑於始終。為著翅之暴狸。飛沈受困而",
    "T54n2123_013:0119b08": "難計。斯為後報也。玄鑒三代溺喪之流。深",
    "T54n2123_013:0119b09": "蛇來變坏形之累。使悟四諦三明之室。令出",
    "T54n2123_013:0119b10": "三報五苦之闇也。",
    "T54n2123_013:0119b11": "報類緣第二",
    "T54n2123_013:0119b12": "如優婆塞戒經云。佛言。善男子。眾生造業。",
    "T54n2123_013:0119b13": "有其四種。一者現報(今身作極善惡業即身受之是名現報)二者生",
    "T54n2123_013:0119b14": "報(今身造業次後身受是名生報)三者後報(今身造業次後未受更第二第三生已去受者是名後報)",
    "T54n2123_013:0119b15": "四者無報(猶無他等業是)此無報業。復有四種。一時定",
    "T54n2123_013:0119b16": "報不定(此於三時決定不改由業有可轉故報不定)二報定時不定(由業力定",
    "T54n2123_013:0119b17": "報不可改然時有可轉故時不定)三時報俱定(由業定故感時亦定)四時報",
    "T54n2123_013:0119b18": "俱不定(由業不決定故時報亦不定)眾生作業有具不具。若",
    "T54n2123_013:0119b19": "先念後作名作具足。若先不念直造作者。名",
    "T54n2123_013:0119b20": "作不具足。復有作不具足者。謂作業已定。果",
    "T54n2123_013:0119b21": "報不定。復有作已亦具足者。謂作業已定當",
    "T54n2123_013:0119b22": "得報。復有作已不具足者。果報雖定時節不",
    "T54n2123_013:0119b23": "定。復有作已亦具足者。時報俱定。復有作已",
    "T54n2123_013:0119b24": "不具足者。持戒正見。復有作已亦具足者。毀",
    "T54n2123_013:0119b25": "戒邪見。復有作已不具足者。三時生悔。復有",
    "T54n2123_013:0119b26": "作已亦具足者。三時不悔。如惡既爾。善亦如",
    "T54n2123_013:0119b27": "是。",
    "T54n2123_013:0119b28": "現報緣第三",
    "T54n2123_013:0119c01": "如佛說行七行現報經云。爾時世尊告諸比",
    "T54n2123_013:0119c02": "丘。有七種人。可所事可敬。是世間無上福",
    "T54n2123_013:0119c03": "田。云何七種人。一者行慈。二者行悲。三者行",
    "T54n2123_013:0119c04": "喜。四者行捨。五者行空。六者行無相。七者行",
    "T54n2123_013:0119c05": "無願。其有眾生行此七法。於現法中獲其果",
    "T54n2123_013:0119c06": "報。阿難白佛言。何故不說須陀洹斯陀含阿",
    "T54n2123_013:0119c07": "那含阿羅漢辟支佛。乃說此七事乎。世尊告",
    "T54n2123_013:0119c08": "曰。行慈七人。其行與須陀洹乃至佛等。其事",
    "T54n2123_013:0119c09": "不同。雖供養須陀洹等。不現得報。然供養此",
    "T54n2123_013:0119c10": "人者。於現世得報。是故阿難。當勤勇猛成辦",
    "T54n2123_013:0119c11": "七法。",
    "T54n2123_013:0119c12": "又雜寶藏經云。昔乾陀衛國。有一屠兒。將五",
    "T54n2123_013:0119c13": "百頭小牛。盡欲刑犍。時有內官以金錢贖",
    "T54n2123_013:0119c14": "牛。作群放去。以是因緣。現身即得男報具足。",
    "T54n2123_013:0119c15": "還到王家。遣人通白。某甲在外。王言。是我家",
    "T54n2123_013:0119c16": "人自恣而去。本曾通白。今何故爾。王時即喚",
    "T54n2123_013:0119c17": "問其所以。答王言曰。向見屠兒將五百頭小",
    "T54n2123_013:0119c18": "牛而欲刑治。臣即贖放。以是因緣。身體得具。",
    "T54n2123_013:0119c19": "故不敢入。王聞喜愕。深於佛法生信敬心。夫",
    "T54n2123_013:0119c20": "以華報所感如此。況其果報豈可量也。",
    "T54n2123_013:0119c21": "又新婆沙論云。昔有屠販牛人。驅牛涉路。人",
    "T54n2123_013:0119c22": "多糧盡。飢渴熱乏。息而議曰。此等群牛終非",
    "T54n2123_013:0119c23": "己物。宜割取舌以濟飢虛。即時以鹽塗諸牛",
    "T54n2123_013:0119c24": "口。牛貪鹹味。出舌舐之。即用利刀一時截取。",
    "T54n2123_013:0119c25": "以火煨炙而共食之。食已相與臨水澡漱。俱",
    "T54n2123_013:0119c26": "嚼楊枝。揩齒既了。擘以割舌。惡業力故。諸",
    "T54n2123_013:0119c27": "人舌根猶如爛果。一時俱落(此皆現報以業重故)。",
    "T54n2123_013:0119c28": "生報緣第四",
    "T54n2123_013:0119c29": "如涅槃經云。善男子。如人捨命受大苦時。宗",
    "T54n2123_013:0120a01": "親圍繞號哭懊惱。其人惶怖莫知依救。雖有",
    "T54n2123_013:0120a02": "五情無所知覺。肢節戰動不能自轉。身體虛",
    "T54n2123_013:0120a03": "冷暖氣欲盡。見先所修善惡報相。如日垂沒。",
    "T54n2123_013:0120a04": "山陵埠阜影現東移。理無西逝。眾生業果亦",
    "T54n2123_013:0120a05": "復如是。此陰滅時彼陰續生。如燈生闇滅。闇",
    "T54n2123_013:0120a06": "滅燈生。善男子。如蠟印印泥。印與泥合。印滅",
    "T54n2123_013:0120a07": "文成。而是蠟印。不變在泥。亦非泥出。不餘處",
    "T54n2123_013:0120a08": "來。以印因緣而生是文。現在陰滅中陰陰生。",
    "T54n2123_013:0120a09": "是現在陰終不變。為中陰五陰。中陰五陰亦",
    "T54n2123_013:0120a10": "非自生。不從餘來。因現陰故生中陰陰。如印",
    "T54n2123_013:0120a11": "印泥。印壞文成。名雖無差。而時節各異。是故",
    "T54n2123_013:0120a12": "我說。中陰五陰。非肉眼天眼所見。是中陰中",
    "T54n2123_013:0120a13": "有三種食。一者思食。二者觸食。三者意食。中",
    "T54n2123_013:0120a14": "陰二種。一善業果。二惡業果。因善業故。得善",
    "T54n2123_013:0120a15": "覺觀。因惡業故。得惡覺觀。父母交會和合之",
    "T54n2123_013:0120a16": "時。隨業因緣向受生處。於母生愛。於父生瞋。",
    "T54n2123_013:0120a17": "父精出時謂是己有。見已心悅而生歡喜。以",
    "T54n2123_013:0120a18": "是三種煩惱因緣。中陰陰壞生後五陰。如印",
    "T54n2123_013:0120a19": "印泥。印壞文成。生時諸根有具不具。具者見",
    "T54n2123_013:0120a20": "色則生於貪。生於貪故。則名為愛。狂故生貪。",
    "T54n2123_013:0120a21": "是名無明。貪愛無明二因緣故。所見境界皆",
    "T54n2123_013:0120a22": "悉顛倒。",
    "T54n2123_013:0120a23": "又修行道地經云。人行不純。或善或惡。當至",
    "T54n2123_013:0120a24": "人道。父母合會。精不失時。子來應生。其母胎",
    "T54n2123_013:0120a25": "通無所拘礙。心懷歡喜而無邪念。則為柔軟",
    "T54n2123_013:0120a26": "堪任受子。其精不清不濁。中適不強。亦無腐",
    "T54n2123_013:0120a27": "敗。亦不赤黑。不為風寒眾毒雜錯。與小便別。",
    "T54n2123_013:0120a28": "應來生者。精神便起。設是男子。不與女人共",
    "T54n2123_013:0120a29": "俱合者。五欲與通。男子敬念欲向女人。父時",
    "T54n2123_013:0120b01": "精下。其神欣喜。謂是吾許。爾時即失中止五",
    "T54n2123_013:0120b02": "陰。便入胞胎。父母精合。既在胞胎。倍用歡",
    "T54n2123_013:0120b03": "躍。是為色陰。歡喜之時。為痛樂陰。念於精",
    "T54n2123_013:0120b04": "時。是為想陰。因本罪福緣得入胎。是為行陰。",
    "T54n2123_013:0120b05": "神處胎中。則為識陰。如是和合。名曰五陰。若",
    "T54n2123_013:0120b06": "在胎時即得二根。意根身根也。至七日住中",
    "T54n2123_013:0120b07": "而不增減。又至二七日其胎稍轉。譬如薄酪。",
    "T54n2123_013:0120b08": "至三七日似如生酪。至四七日精凝如熟酪。",
    "T54n2123_013:0120b09": "至五七日胎精遂變。猶如生酥。至六七日變",
    "T54n2123_013:0120b10": "如息肉。至七七日轉如段肉。至八七日其堅",
    "T54n2123_013:0120b11": "如坏。至九七日變為五胞。兩肘兩髀及頭頸",
    "T54n2123_013:0120b12": "從中出也。至十七日復有五胞。二手腕二脚",
    "T54n2123_013:0120b13": "腕。及生其頭。至十一七日。續生十四胞。五",
    "T54n2123_013:0120b14": "手指五足指及眼耳鼻口。此從中出。至十二",
    "T54n2123_013:0120b15": "七日。是諸胞相轉漸成就。至十三七日。則現",
    "T54n2123_013:0120b16": "腹相。至十四七日。則生肝肺心及其脾腎。至",
    "T54n2123_013:0120b17": "十五七日。則生大腸。至十六七日。則生小腸。",
    "T54n2123_013:0120b18": "至十七七日。則有胃處。至十八七日。生藏",
    "T54n2123_013:0120b19": "熟藏起此二處。至十九七日。則生髀。及[跳兆+專]",
    "T54n2123_013:0120b20": "腸骨。手掌足趺。臂節筋連。至二十七日。生",
    "T54n2123_013:0120b21": "陰臍乳頤頸形相。至二十一七日。體骨各分。",
    "T54n2123_013:0120b22": "隨其所應。兩骨在頭。三十二骨著口七骨著",
    "T54n2123_013:0120b23": "頸。兩骨著髀。兩骨著肘。四骨著臂。十二骨",
    "T54n2123_013:0120b24": "著胸。十八骨著背。兩骨著臗。四骨著膝。四十",
    "T54n2123_013:0120b25": "骨著足。復有微骨。總有一百八。與體肉合。具",
    "T54n2123_013:0120b26": "十八骨。著在兩脇。二骨著肩。如是身骨凡有",
    "T54n2123_013:0120b27": "三百而相連結。其骨柔軟如初生瓠。至二十",
    "T54n2123_013:0120b28": "二七日。其骨稍堅如未熟瓠。至二十三七日。",
    "T54n2123_013:0120b29": "其骨轉堅。譬如胡桃。此三百骨各相連綴。足",
    "T54n2123_013:0120c01": "骨著足。膝骨著膝。如是[跳兆+專]骨髀骨。臗骨脊骨。",
    "T54n2123_013:0120c02": "胸骨脇骨。肩骨項骨。頤骨臂腕手足諸骨等。",
    "T54n2123_013:0120c03": "各自轉相連著。如是聚骨。猶如幻化。隨風所",
    "T54n2123_013:0120c04": "由牽引舉動。至二十四七日。生一百筋連著",
    "T54n2123_013:0120c05": "其身。至二十五七日。生七千脈尚未具成。至",
    "T54n2123_013:0120c06": "二十六七日。諸脈悉徹具足成就。如蓮根孔。",
    "T54n2123_013:0120c07": "至二十七七日。有三百六十三筋皆成。至二",
    "T54n2123_013:0120c08": "十八七日。其肌始生。至二十九七日肌肉稍",
    "T54n2123_013:0120c09": "厚。至三十七日。纔有皮像。至三十一七日。皮",
    "T54n2123_013:0120c10": "轉厚堅。至三十二七日。皮革轉成。至三十三",
    "T54n2123_013:0120c11": "七日。耳鼻脣指諸膝節成。至三十四七日。生",
    "T54n2123_013:0120c12": "九十九萬毛髮孔。猶尚未成。至三十五七日。",
    "T54n2123_013:0120c13": "毛孔具成。至三十六七日。爪甲始成。至三十",
    "T54n2123_013:0120c14": "七七日。其母腹中。若干風起。開兒目耳鼻口。",
    "T54n2123_013:0120c15": "或有風起。染其髮毛。或端正或醜陋。又有風",
    "T54n2123_013:0120c16": "起。成體顏色。或白赤黑。有好有醜。皆由宿",
    "T54n2123_013:0120c17": "行。在此七日中。生風寒熱。大小便通至三十",
    "T54n2123_013:0120c18": "八七日。在母腹中。隨其本行自然風起。宿行",
    "T54n2123_013:0120c19": "善者。便有香風可其身意。柔軟無假正其骨",
    "T54n2123_013:0120c20": "節。令其端正。莫不愛敬。本行惡者。則起臭風",
    "T54n2123_013:0120c21": "令身不安。不可心意。吹其骨節。令瘻邪曲。",
    "T54n2123_013:0120c22": "使不端正。又不能男。人所不喜。是為三十八",
    "T54n2123_013:0120c23": "七日。九月不滿四日。其兒身體骨節則成為",
    "T54n2123_013:0120c24": "人。其小兒體而有二分。一分從父。一分從母。",
    "T54n2123_013:0120c25": "身諸髮毛。頰眼舌喉。心肝脾腎。腸血軟者",
    "T54n2123_013:0120c26": "從母生也。自餘爪齒骨節。髓腦筋脈堅者從",
    "T54n2123_013:0120c27": "父生也。其小兒在母腹中。處生藏之下熟藏",
    "T54n2123_013:0120c28": "之上。若是男兒。背外而面向內在其左脇也。",
    "T54n2123_013:0120c29": "若是女子。背母而面向外處在右脇也。居苦",
    "T54n2123_013:0121a01": "痛臭處污露不淨。一切骨節縮不得伸。捐在",
    "T54n2123_013:0121a02": "革囊。腹網纏裹。藏血塗染。所處逼迮。依因",
    "T54n2123_013:0121a03": "屎尿處溺瑕穢。若斯其於九月。此餘四日。",
    "T54n2123_013:0121a04": "宿有善行。初日後日。發心念言。吾在園觀。亦",
    "T54n2123_013:0121a05": "在天上。其行惡者。謂在泥犁世間之獄至三",
    "T54n2123_013:0121a06": "日即中愁不樂。到四日時。母腹風起。或上或",
    "T54n2123_013:0121a07": "下。轉其兒身。而令倒懸頭向產門。其有福者。",
    "T54n2123_013:0121a08": "時心念言。我投浴池水中遊戲。如墮高床花",
    "T54n2123_013:0121a09": "香之處也。其無福者。自發念言。吾從山墮",
    "T54n2123_013:0121a10": "投於樹岸溝坑溷中。或如地獄羅網蕀上。",
    "T54n2123_013:0121a11": "曠野石間劍戟之中。愁憂不樂。善惡之報不",
    "T54n2123_013:0121a12": "同若此。其小兒生既墮地。外風所吹。人之",
    "T54n2123_013:0121a13": "手觸。暖水洗之。逼迫毒痛。猶如瘡病也。以是",
    "T54n2123_013:0121a14": "苦惱。恐畏死亡。便有癡惑。是故迷憒不識",
    "T54n2123_013:0121a15": "來去。生在地血惡露臭處。鬼魅來嬈。癎邪所",
    "T54n2123_013:0121a16": "中。死屍所觸。蠱道顛鬼。各伺犯之。如四交道",
    "T54n2123_013:0121a17": "墮肉段地。烏鵄鵰狼各來諍之。諸邪妖鬼。",
    "T54n2123_013:0121a18": "欲得兒便。周匝圍繞。亦復如是。若宿行善德。",
    "T54n2123_013:0121a19": "邪不得其便。兒已長大。團哺養身。適得穀",
    "T54n2123_013:0121a20": "氣。其體即生八十種蟲。兩種在髮根。一名舌",
    "T54n2123_013:0121a21": "蝭。二名重蝭。三種在頭。名曰堅固傷損毀",
    "T54n2123_013:0121a22": "害。一種在腦。兩種在腦表。一名蜇蛛。二名耗",
    "T54n2123_013:0121a23": "擾。三名憒亂。兩種在額。一名甲下。二名朽",
    "T54n2123_013:0121a24": "腐。兩種在眼。一名舌蝭。二名重蝭。兩種在",
    "T54n2123_013:0121a25": "耳。一名識味。二名現味莫。兩種在耳根。一",
    "T54n2123_013:0121a26": "名赤。二名復赤。兩種在鼻。一名肥。二名復",
    "T54n2123_013:0121a27": "肥。兩種在口。一名搖。二名動搖。兩種在齒",
    "T54n2123_013:0121a28": "中。一名惡弊。二名凶暴。三種在齒根。名曰喘",
    "T54n2123_013:0121a29": "息休止捽滅。一種在舌。名曰甘美。一種在舌",
    "T54n2123_013:0121b01": "根。名曰柔軟。一種在上斷。名曰往來。一種在",
    "T54n2123_013:0121b02": "咽。名為嗽喉。兩種在瞳子。一名生。二名不",
    "T54n2123_013:0121b03": "熟。兩種在肩。一名垂。二名復垂。一種在臂。",
    "T54n2123_013:0121b04": "名為住立。一種在手。名為周旋。兩種在胸。一",
    "T54n2123_013:0121b05": "名額坑。二名廣普。一種在心。名為班駮。一種",
    "T54n2123_013:0121b06": "在乳。名曰[豸*重]現。一種在臍。名為圍繞。兩種",
    "T54n2123_013:0121b07": "在脇。一名為月。二名月面。兩種在脊。一名月",
    "T54n2123_013:0121b08": "行。二名月貌。一種在背骨間。名為安豐。一種",
    "T54n2123_013:0121b09": "在皮裏。名為虎爪。兩種在肉。一名消膚。二名",
    "T54n2123_013:0121b10": "燒樹。四種在骨。一名為甚毒。二名習毒。三名",
    "T54n2123_013:0121b11": "細骨。四名雜毒五種在髓。一名殺害。二名",
    "T54n2123_013:0121b12": "無殺。三名破壞。四名雜骸。五名白骨。兩種在",
    "T54n2123_013:0121b13": "腸。一名螳蜋。二螳蜋嘴。兩種在細腸。一名",
    "T54n2123_013:0121b14": "兒子。二名膓子。一種在肝。名為銀喍。一種",
    "T54n2123_013:0121b15": "在生藏。名曰枝牧。一種在熟藏。名為太息。",
    "T54n2123_013:0121b16": "一種在穀道。名為重身。三種在糞中。一名筋。",
    "T54n2123_013:0121b17": "二名目結。三名目編髮。兩種在尻。一名流",
    "T54n2123_013:0121b18": "下。二名重流。五種在胞。一名肉姓。二名惡",
    "T54n2123_013:0121b19": "族。三名臥寤。四名而寤。五名護計。一種在",
    "T54n2123_013:0121b20": "髀。名為撾枝。一種在膝。名為現傷。一種在",
    "T54n2123_013:0121b21": "[跳兆+專]。名為鐵嘴。一種在足指。名為燒然。一稱在",
    "T54n2123_013:0121b22": "足心。名為食皮。是為八十種蟲。處在一身晝",
    "T54n2123_013:0121b23": "夜食體。",
    "T54n2123_013:0121b24": "其人身中因風起病。有百一種。寒熱共合。",
    "T54n2123_013:0121b25": "各有百一。凡合計之。四百四病。在人身中。如",
    "T54n2123_013:0121b26": "木生火還自燒然。病亦如是。如木因體興。",
    "T54n2123_013:0121b27": "反來危人。如身中蟲。擾動不安。三十六物。假",
    "T54n2123_013:0121b28": "名為人。以偽蓋之誑惑凡愚。妄起愛念共相",
    "T54n2123_013:0121b29": "親附。智者視虛安可近之。譬如陶器終有破",
    "T54n2123_013:0121c01": "壞。此身虛偽會有夭壽。貴賤同迷。至死不知。",
    "T54n2123_013:0121c02": "譬如大城四門失火位次燒之。乃到東門皆",
    "T54n2123_013:0121c03": "令灰燼。生老病死亦復如是。",
    "T54n2123_013:0121c04": "又瑜伽論云。又於胎中。經三十八七日。此之",
    "T54n2123_013:0121c05": "胎藏。一切支分。皆悉具足。從此已後。復經",
    "T54n2123_013:0121c06": "四日。方乃出生。此說極滿足者。或經九月。或",
    "T54n2123_013:0121c07": "復過此。若唯經八月。此名圓滿。若經七月六",
    "T54n2123_013:0121c08": "月。不名圓滿。或復缺減。故法華經偈云。",
    "T54n2123_013:0121c09": "　受胎之微形　　世世常增長",
    "T54n2123_013:0121c10": "　薄德少福人　　眾苦所逼迫",
    "T54n2123_013:0121c11": "又三昧經云。說身內火界漸增。水界漸微。是",
    "T54n2123_013:0121c12": "故伽羅邏稠漸堅。乃至肉團。眾生由此薄",
    "T54n2123_013:0121c13": "福。從小至大皆受其苦。又禪祕要經云。人身",
    "T54n2123_013:0121c14": "三分。臍為中原。頭為殿堂。額為天門。",
    "T54n2123_013:0121c15": "又處胎經云。人受胎時。初七日有四大。二七",
    "T54n2123_013:0121c16": "日展轉風吹向脇。乃至三十八七日。風名花",
    "T54n2123_013:0121c17": "令向產門。",
    "T54n2123_013:0121c18": "又譬喻經云。風[牚*支]水。水[牚*支]地。地[牚*支]火。強者",
    "T54n2123_013:0121c19": "為男。弱者為女。風水相[牚*支]為男。地水相[牚*支]為",
    "T54n2123_013:0121c20": "女。",
    "T54n2123_013:0121c21": "又解脫道論云。人身地界。碎之為塵。一斛二",
    "T54n2123_013:0121c22": "升。",
    "T54n2123_013:0121c23": "又增一經云。一人身中。骨有三百二十。毛",
    "T54n2123_013:0121c24": "孔有九萬九千。筋脈各有五百。身蟲有八十",
    "T54n2123_013:0121c25": "戶。",
    "T54n2123_013:0121c26": "又五道受生經云。兒生三歲。凡飲一百八十",
    "T54n2123_013:0121c27": "斛乳。除其胎中食亦分之。東弗于逮人。飲一",
    "T54n2123_013:0121c28": "千八百斛乳。西拘耶尼人。飲一萬八百斛乳。",
    "T54n2123_013:0121c29": "北欝單越人。七日成身。初生之日置百路道",
    "T54n2123_013:0122a01": "行人授指與[口*束]。所以不飲乳也(此之斛斗是古小斗三斗當今一",
    "T54n2123_013:0122a02": "斗舊人身形姝大不同今小兒恐怪乳多故別疏記)。",
    "T54n2123_013:0122a03": "後報緣第五",
    "T54n2123_013:0122a04": "如婆沙論云。有一屠兒。七生已來常屠。不落",
    "T54n2123_013:0122a05": "三塗。然生人天往來。此由七生已前曾施辟",
    "T54n2123_013:0122a06": "支一食福力故。令七生不墮惡道。然此人七",
    "T54n2123_013:0122a07": "生已來。所作屠罪之業。過七生已次第受之。",
    "T54n2123_013:0122a08": "無有得脫。善惡俱爾(此是後報也)。",
    "T54n2123_013:0122a09": "又智度論云。舍利弗雖復聰明。然非一切智。",
    "T54n2123_013:0122a10": "於佛智中譬如嬰兒。如阿婆檀那經中。佛在",
    "T54n2123_013:0122a11": "祇桓住。晡時經行。舍利弗從佛經行。是時",
    "T54n2123_013:0122a12": "有鷹逐鴿。鴿飛來佛邊住。佛經行過之。影",
    "T54n2123_013:0122a13": "覆鴿上。鴿身安隱怖畏即除。不復作聲。從舍",
    "T54n2123_013:0122a14": "利弗影到。鴿便作聲戰怖如初。舍利弗白佛",
    "T54n2123_013:0122a15": "言。佛及我身俱無三毒。以何因緣佛影覆鴿。",
    "T54n2123_013:0122a16": "鴿便無聲不復恐怖。我影覆上。鴿便作聲戰",
    "T54n2123_013:0122a17": "慄如故。佛言。汝三毒習氣未盡。以是故。汝影",
    "T54n2123_013:0122a18": "覆時恐怖不除。佛語舍利弗。汝觀此鴿宿世",
    "T54n2123_013:0122a19": "因緣。幾世作鴿。舍利弗。即時入宿命智三昧。",
    "T54n2123_013:0122a20": "觀見此鴿。從鴿中來。乃至八萬大劫。常作鴿",
    "T54n2123_013:0122a21": "身。過是已往不能復見。舍利弗從三昧起白",
    "T54n2123_013:0122a22": "佛言。是鴿八萬大劫中。常作鴿身。過是已前",
    "T54n2123_013:0122a23": "不能復知。佛言。汝若不能盡知過去世。試觀",
    "T54n2123_013:0122a24": "未來世。此鴿何時當脫。舍利弗即入三昧。觀",
    "T54n2123_013:0122a25": "見乃至八萬大劫。亦未免鴿身。過是已往不",
    "T54n2123_013:0122a26": "復能知。不審此鴿何時當脫。佛告舍利弗。此",
    "T54n2123_013:0122a27": "鴿除諸聲聞辟支佛所知齊限。復於恒河沙",
    "T54n2123_013:0122a28": "等大劫中。常作鴿身。罪訖得出。輪轉五道中。",
    "T54n2123_013:0122a29": "後得為人。經五百世中。乃得利根。是時有佛。",
    "T54n2123_013:0122b01": "度無量阿僧祇眾生。然後入無餘涅槃。遺法",
    "T54n2123_013:0122b02": "在世。是人作五戒優婆塞。從比丘聞讚佛功",
    "T54n2123_013:0122b03": "德。於是初發心願。願值佛。後於三阿僧祇劫。",
    "T54n2123_013:0122b04": "行六波羅蜜十地具。得作佛時。度無量眾生",
    "T54n2123_013:0122b05": "已而入涅槃。是時舍利弗。向佛懺悔白佛言。",
    "T54n2123_013:0122b06": "我於一鳥尚不能知其本末。何況諸緣。我知",
    "T54n2123_013:0122b07": "佛智慧如是者。為佛智慧故。寧入阿鼻地獄。",
    "T54n2123_013:0122b08": "受無量劫苦。不以為難。",
    "T54n2123_013:0122b09": "定報緣第六",
    "T54n2123_013:0122b10": "如佛說義足經云。佛告梵志言。世有五事。不",
    "T54n2123_013:0122b11": "可得避。亦無脫者。何等為五。一當耗減法。二",
    "T54n2123_013:0122b12": "當亡棄法。三當病瘦法。四當老朽法。五當死",
    "T54n2123_013:0122b13": "去法。此之五法。欲使不耗減。是不可得。",
    "T54n2123_013:0122b14": "又佛說四不可得經云。佛與比丘及諸菩薩。",
    "T54n2123_013:0122b15": "明旦持鉢入舍衛城分衛。四輩皆從。諸天龍",
    "T54n2123_013:0122b16": "神。各齎花香伎樂。追從於上。時佛道眼。覩見",
    "T54n2123_013:0122b17": "兄弟同產四人。遠家棄業。山處閑居。得五神",
    "T54n2123_013:0122b18": "通。皆號仙人。宿對來至自知壽盡。悉欲避",
    "T54n2123_013:0122b19": "終。各各思議。吾等神足。飛騰自恣。在所至到",
    "T54n2123_013:0122b20": "無所罣礙。今反當為非常所得便。危失身命。",
    "T54n2123_013:0122b21": "當造方便免斯患難。不可就也。於是一人則",
    "T54n2123_013:0122b22": "踊在空中。而自藏形。無常之對安知吾處。一",
    "T54n2123_013:0122b23": "人則入市中人閙之處。廣大無量。在中避命。",
    "T54n2123_013:0122b24": "無常之對趣得一人。何必求吾。一人則退入",
    "T54n2123_013:0122b25": "于大海。三百三十六萬里。下不至底。上不至",
    "T54n2123_013:0122b26": "表。處於其中間。無常之對何所求耶。一人則",
    "T54n2123_013:0122b27": "計。竊至大山無人之處。擘山兩解。入中還合。",
    "T54n2123_013:0122b28": "無常之對安知吾處。於時四人各各避命。竟",
    "T54n2123_013:0122b29": "不得脫。藏在空中者。便自墮地。猶果熟落。其",
    "T54n2123_013:0122c01": "在山中者。于彼喪已。禽獸所噉。在大海中",
    "T54n2123_013:0122c02": "者。則時夭命。魚鱉所食。入市中者。在于眾",
    "T54n2123_013:0122c03": "人而自終沒。於是世尊。覩之如斯。謂此四人",
    "T54n2123_013:0122c04": "暗昧不達。欲捨宿對。三毒不除。不至三達無",
    "T54n2123_013:0122c05": "極之慧。古今以來誰脫此患。佛則頌曰。",
    "T54n2123_013:0122c06": "　雖欲藏在空　　善處大海中",
    "T54n2123_013:0122c07": "　假使入諸山　　而欲自翳形",
    "T54n2123_013:0122c08": "　欲求不死地　　未曾可獲定",
    "T54n2123_013:0122c09": "　是故精進學　　無身乃為寧",
    "T54n2123_013:0122c10": "佛告諸比丘。世有四事。不可獲致。何等為四。",
    "T54n2123_013:0122c11": "一曰。年幼顏色煒燁。髮黑齒白。形貌光澤。",
    "T54n2123_013:0122c12": "氣力堅強。行步舉止。出入自遊。上車乘馬。眾",
    "T54n2123_013:0122c13": "人瞻戴。莫不愛敬。一旦忽耄。頭白齒落。面皺",
    "T54n2123_013:0122c14": "皮緩。體重拄杖。短氣呻吟。欲使常少不至老",
    "T54n2123_013:0122c15": "者。終不可得。",
    "T54n2123_013:0122c16": "二謂身體強健。骨髓實盛。行步無雙。飲食自",
    "T54n2123_013:0122c17": "恣。莊飾頭首。謂為無比。張弓捻矢。把執兵",
    "T54n2123_013:0122c18": "仗。有所危害。不省曲直。罵詈衝口。謂為豪",
    "T54n2123_013:0122c19": "強。自計吾我無有衰耗。疾病卒至。伏之著",
    "T54n2123_013:0122c20": "床。不能動搖。身痛如搒。耳鼻口目。不聞聲",
    "T54n2123_013:0122c21": "香美味細滑。坐起須人。污露自出。身臥其",
    "T54n2123_013:0122c22": "上。眾患難喻。假使欲免常安無病。終不可",
    "T54n2123_013:0122c23": "得。",
    "T54n2123_013:0122c24": "三謂欲求長壽在世無極。得于病死。命既甚",
    "T54n2123_013:0122c25": "短。懷萬歲慮。壽少憂多。不察非常。五欲自",
    "T54n2123_013:0122c26": "恣。放心逸意。殺盜婬亂。兩舌惡口。妄言綺",
    "T54n2123_013:0122c27": "語。貪嫉邪見。不孝父母。不順師友。輕身尊",
    "T54n2123_013:0122c28": "長。反逆無道悕望豪富。謂可永存。譏謗聖道。",
    "T54n2123_013:0122c29": "以邪無雙。噓天獨步。慕于世榮。不識天地",
    "T54n2123_013:0123a01": "表裏所由。不別四大因緣合成。猶如幻師。不",
    "T54n2123_013:0123a02": "了古今所興之世。不受倡導。不知生所從來",
    "T54n2123_013:0123a03": "死之所歸。心存天地謂是吾許。非常對至如",
    "T54n2123_013:0123a04": "風吹雲。冀念長生。命忽然終。不得自在。欲使",
    "T54n2123_013:0123a05": "不爾終不可得也。",
    "T54n2123_013:0123a06": "四謂父母兄弟。室家親族。朋友知識。恩愛榮",
    "T54n2123_013:0123a07": "樂。財物富貴。官爵俸祿。騎乘遊觀。妻妾子",
    "T54n2123_013:0123a08": "息。以自嬌恣。飲食快意。兒郎僕使。趨行綺",
    "T54n2123_013:0123a09": "視。顧影而步。輕蔑眾人。計己無雙。奴客庸",
    "T54n2123_013:0123a10": "馬。獸類畜生。出入自在。無有期度。不察前",
    "T54n2123_013:0123a11": "後。謂其眷屬從使之眾意可常得。宿對卒至",
    "T54n2123_013:0123a12": "如湯消雪。心乃懷懼請求濟患。安得如願。呼",
    "T54n2123_013:0123a13": "噏命斷魂神獨逝。父母兄弟。妻子親族。朋",
    "T54n2123_013:0123a14": "友知識。恩愛眷屬。皆自獨留。官爵財物。僕從",
    "T54n2123_013:0123a15": "各散。馳走如星。欲求不死終不可得也。佛告",
    "T54n2123_013:0123a16": "比丘。古今已來。天地成立。無免此苦四難之",
    "T54n2123_013:0123a17": "患。以斯四苦。佛興于世。",
    "T54n2123_013:0123a18": "不定緣第七",
    "T54n2123_013:0123a19": "如十住毘婆沙論云。善知不定法者。諸法未",
    "T54n2123_013:0123a20": "生未可分別。如佛分別業經中說。佛告阿難。",
    "T54n2123_013:0123a21": "有人身行善業。口行善業。意行善業。是人命",
    "T54n2123_013:0123a22": "終而墮地獄。有人身行惡業。口行惡業。意行",
    "T54n2123_013:0123a23": "惡業。是人命終而生天上。阿難白佛言。何故",
    "T54n2123_013:0123a24": "如是。佛言。是人先世罪福因緣已熟。今世罪",
    "T54n2123_013:0123a25": "福因緣未熟。或臨命終。正見邪見。善惡心起。",
    "T54n2123_013:0123a26": "垂終之心其力大故。又增一阿含經云。爾時",
    "T54n2123_013:0123a27": "世尊告諸比丘。今有四人出現於世。云何為",
    "T54n2123_013:0123a28": "四。或有人先苦而後樂。或有人先樂而後苦。",
    "T54n2123_013:0123a29": "或有人先苦而後苦。或有人先樂而後樂。云",
    "T54n2123_013:0123b01": "何有人先苦而後樂。或有一人。生卑賤家衣",
    "T54n2123_013:0123b02": "食不充。然無邪見。以知昔日施德之報。感得",
    "T54n2123_013:0123b03": "富貴之家。不作施德恒值貧賤無有衣食。便",
    "T54n2123_013:0123b04": "向懺悔改往所作。所有遺餘與人等分。若生",
    "T54n2123_013:0123b05": "人中。多財饒寶無所乏短。是謂此人先苦後",
    "T54n2123_013:0123b06": "樂。何等人先樂而後苦。或有人生豪族家衣",
    "T54n2123_013:0123b07": "食充足。然彼人恒懷邪見。與邊見共相應。後",
    "T54n2123_013:0123b08": "生地獄中。若得作人。在貧窮家無有衣食。是",
    "T54n2123_013:0123b09": "謂此人先樂後苦。何等人先苦而後苦。或有",
    "T54n2123_013:0123b10": "人先生貧賤家衣食不充。然懷邪見。與邊見",
    "T54n2123_013:0123b11": "共相應。後生地獄。若生人中。極為貧賤衣食",
    "T54n2123_013:0123b12": "不充。是謂先苦而後苦。何等人先樂而後樂。",
    "T54n2123_013:0123b13": "或有人先生富貴家多財饒寶。敬重三尊恒",
    "T54n2123_013:0123b14": "行惠施。後生人天。恒受富貴多饒財寶。是謂",
    "T54n2123_013:0123b15": "此人先樂而後樂。",
    "T54n2123_013:0123b16": "爾時佛告比丘曰。或有眾生先苦後樂。或有",
    "T54n2123_013:0123b17": "先樂後苦。或有先苦後亦苦。或有先樂後亦",
    "T54n2123_013:0123b18": "樂。若人壽百歲正可十十耳。或百歲之中作",
    "T54n2123_013:0123b19": "諸功德。或百歲之中造諸惡業。彼於異時。或",
    "T54n2123_013:0123b20": "冬受樂夏受苦。或少時作福長時作罪。後生",
    "T54n2123_013:0123b21": "之時。少時受福長時受罪。若復少時作罪長",
    "T54n2123_013:0123b22": "時作福。後生之時。少時受罪長時受樂。或先",
    "T54n2123_013:0123b23": "長時作罪後復長作罪。彼人後生之時。先",
    "T54n2123_013:0123b24": "苦後亦苦。若復少時作福長復作福。彼於後",
    "T54n2123_013:0123b25": "生之時。先樂後亦樂。爾時世尊告諸比丘。有",
    "T54n2123_013:0123b26": "四人出現於世。云何為四。或有人身樂心不",
    "T54n2123_013:0123b27": "樂。或有人心樂身不樂。或有人身心俱樂。或",
    "T54n2123_013:0123b28": "有人身心俱不樂。何等人身樂心不樂。是作",
    "T54n2123_013:0123b29": "福凡夫人。於四事供養衣被飲食臥具醫藥。",
    "T54n2123_013:0123c01": "無所乏短。但不免三惡道苦。是謂身樂心不",
    "T54n2123_013:0123c02": "樂。何等人心樂身不樂。所謂阿羅漢。不作功",
    "T54n2123_013:0123c03": "德。於四事供養之中。不能自辦。但免三惡道",
    "T54n2123_013:0123c04": "苦。是謂心樂身不樂。何等人身心俱不樂。所",
    "T54n2123_013:0123c05": "謂凡夫之人。不作功德。不得四事供養。復不",
    "T54n2123_013:0123c06": "免三惡道苦。是謂身心俱不樂。何等人身心",
    "T54n2123_013:0123c07": "俱樂。所謂作功德。阿羅漢四事供養無所乏",
    "T54n2123_013:0123c08": "短。復免三惡道苦。是謂身心俱樂。",
    "T54n2123_013:0123c09": "善報緣第八",
    "T54n2123_013:0123c10": "如彌勒菩薩所問經論云。問云何布施果。答",
    "T54n2123_013:0123c11": "曰。略說布施。有一種果。所謂受用果。受用果",
    "T54n2123_013:0123c12": "復有二種果。所謂現在受用果。未來受用果。",
    "T54n2123_013:0123c13": "復有三種果。即此二種。復加般若。復有四",
    "T54n2123_013:0123c14": "種果。何謂四種。一有果而無用。二有用而無",
    "T54n2123_013:0123c15": "果。三有果亦有用。四無果亦無用。初有果而",
    "T54n2123_013:0123c16": "無用者。謂不至心施。不自手施。輕心布施。彼",
    "T54n2123_013:0123c17": "如是施。雖得無量種種果報。而不能受用。如",
    "T54n2123_013:0123c18": "舍衛天主。雖得無量種種珍寶。而不能受用。",
    "T54n2123_013:0123c19": "二有用而無果者。謂自不施。見他行施。起隨",
    "T54n2123_013:0123c20": "喜心。以是義故。雖得受用。而自無果。如天子",
    "T54n2123_013:0123c21": "物。一切沙門婆羅門等。雖得衣食及以受用。",
    "T54n2123_013:0123c22": "而自無果。又如轉輪聖王四兵。雖得衣食而",
    "T54n2123_013:0123c23": "不得果。三有果亦有用者。謂至心施。不輕心",
    "T54n2123_013:0123c24": "施。如樹提伽諸長者等是。四無果亦無用者。",
    "T54n2123_013:0123c25": "謂布施已因即滅盡。或為出世聖道障故。猶",
    "T54n2123_013:0123c26": "如遠離煩惱聖人。復有五種果。謂得命色力",
    "T54n2123_013:0123c27": "樂辯等。因食得命是故施食。即是施命。以是",
    "T54n2123_013:0123c28": "因緣。後得長命。如是施色施力施樂施辯才",
    "T54n2123_013:0123c29": "等。皆亦如是。",
    "T54n2123_013:0124a01": "復有五種勝果。所謂施與父母病人法師菩",
    "T54n2123_013:0124a02": "薩。得勝果報。父母恩養。生長身命。是故施者",
    "T54n2123_013:0124a03": "得勝果報。又病人者。孤獨可愍。以是義故。起",
    "T54n2123_013:0124a04": "慈悲心。施病人者得勝果報。又說法者。能生",
    "T54n2123_013:0124a05": "法身。增長法身。永達善惡。平正非平正。顛",
    "T54n2123_013:0124a06": "倒非顛倒。是故施者得勝果報。又諸菩薩。悉",
    "T54n2123_013:0124a07": "能攝取。利益眾生。起慈悲心。以攝取三寶。不",
    "T54n2123_013:0124a08": "斷絕因。以是義故。施菩薩者得勝果報。以菩",
    "T54n2123_013:0124a09": "薩發心勇猛悲願力大。不同餘福。其心狹劣",
    "T54n2123_013:0124a10": "也。",
    "T54n2123_013:0124a11": "又增一阿含經云。世尊告諸比丘。今當說四",
    "T54n2123_013:0124a12": "梵之福。云何為四。一若有信善男子善女人。",
    "T54n2123_013:0124a13": "未曾起偷婆處。於中能起。第二補治故寺。第",
    "T54n2123_013:0124a14": "三和合聖眾。第四若多薩阿竭。初轉法輪時。",
    "T54n2123_013:0124a15": "諸天世人。勸請轉法輪。是謂四種受梵之福。",
    "T54n2123_013:0124a16": "比丘白世尊曰。梵天之福竟為多少。世尊告",
    "T54n2123_013:0124a17": "曰。閻浮里地。其中眾生所有功德。正與一輪",
    "T54n2123_013:0124a18": "王功德等。閻浮地人。及一輪王之德。與瞿",
    "T54n2123_013:0124a19": "耶尼一人功德等。其閻浮里地。及瞿耶尼二",
    "T54n2123_013:0124a20": "方之福。故不如彼弗于逮一人之福。其三",
    "T54n2123_013:0124a21": "方人福。不如欝單曰一人之福。其四天下人",
    "T54n2123_013:0124a22": "福。不如四天王之福。乃至四天下人福。及六",
    "T54n2123_013:0124a23": "欲天福。不如一梵天王之福。若有善男子善",
    "T54n2123_013:0124a24": "女人。求其福者。此是其量也。",
    "T54n2123_013:0124a25": "又中阿含經云。爾時世尊。告諸比丘。若能受",
    "T54n2123_013:0124a26": "持七種人者。得生帝釋處。即說偈言。",
    "T54n2123_013:0124a27": "　供養於父母　　及家之尊長",
    "T54n2123_013:0124a28": "　柔和恭遜辭　　離麁言兩舌",
    "T54n2123_013:0124a29": "　調伏慳悋心　　常修真實語",
    "T54n2123_013:0124b01": "　彼三十三天　　見行此法者",
    "T54n2123_013:0124b02": "　咸各作是言　　當來生此天",
    "T54n2123_013:0124b03": "又雜寶藏經偈云。",
    "T54n2123_013:0124b04": "　福業如果熟　　不以神祀得",
    "T54n2123_013:0124b05": "　人乘持戒車　　後得至天上",
    "T54n2123_013:0124b06": "　定知如燈滅　　得至於無為",
    "T54n2123_013:0124b07": "　一切由行得　　求天何所為",
    "T54n2123_013:0124b08": "惡報緣第九",
    "T54n2123_013:0124b09": "夫有形則影現。有聲則響應。未見形存而影",
    "T54n2123_013:0124b10": "亡。聲續而響乖。善惡相報。理路然矣。幸願深",
    "T54n2123_013:0124b11": "信。不猜來肖。輕重苦報。具依下述。如身行殺",
    "T54n2123_013:0124b12": "生。或剝切臠截。炮熬甜蠣。飛鷹走狗。射獵",
    "T54n2123_013:0124b13": "眾生者。則墮屠裂釿割地獄中。蒸煮燒炙眾",
    "T54n2123_013:0124b14": "生者。則墮鑊湯鑪炭地獄中。以此殺生故。於",
    "T54n2123_013:0124b15": "地獄中。窮年極劫。具受劇苦。受苦既畢。復墮",
    "T54n2123_013:0124b16": "畜生。作諸牛馬猪羊。驢騾駱駝。雞狗魚鳥。車",
    "T54n2123_013:0124b17": "熬蛤蟍。為人所殺。螺蜆之類。不得壽終。還",
    "T54n2123_013:0124b18": "以身肉供充餚葅。在山禽獸。無量生死。若",
    "T54n2123_013:0124b19": "無微善永無免期。脫有片福劣復人身。或於",
    "T54n2123_013:0124b20": "胞胎墮落。出生喪亡。或十二十未有所知。從",
    "T54n2123_013:0124b21": "冥入冥。人所矜念。當知短命皆緣殺生也。",
    "T54n2123_013:0124b22": "又地持論云。殺生之罪。能令眾生墮三惡道。",
    "T54n2123_013:0124b23": "若生人中。得二種果報。一者短命。二者多",
    "T54n2123_013:0124b24": "病。如是十惡。一一皆備五種果報。一者殺生",
    "T54n2123_013:0124b25": "何故受地獄苦。以其殺生。苦眾生故。所以身",
    "T54n2123_013:0124b26": "壞命終。地獄眾苦皆來切己。二者殺生何故",
    "T54n2123_013:0124b27": "出為畜生。以殺生無有慈惻行。乖人倫故。地",
    "T54n2123_013:0124b28": "獄罪畢受畜生身。三者殺生何故復為餓鬼。",
    "T54n2123_013:0124b29": "以其殺生必緣慳心。貪著滋味。復為餓鬼。四",
    "T54n2123_013:0124c01": "者殺生何故生人而得短壽。以其殺生殘害",
    "T54n2123_013:0124c02": "物命。故得短壽。五者殺生何故兼得多病。以",
    "T54n2123_013:0124c03": "殺生違適。眾患競集。故得多病。當知殺生是",
    "T54n2123_013:0124c04": "大苦也。",
    "T54n2123_013:0124c05": "又雜寶藏經云。時有一鬼。白目連言。我常兩",
    "T54n2123_013:0124c06": "肩有眼胸有口鼻。常無有頭。何因緣故。目連",
    "T54n2123_013:0124c07": "答言。汝前世時。恒作魁膾弟子。若殺人時。汝",
    "T54n2123_013:0124c08": "常有歡喜心。以繩著髻挽之。以是因緣故。受",
    "T54n2123_013:0124c09": "如此罪。此是惡行花報。地獄苦果。方在後也。",
    "T54n2123_013:0124c10": "復有一鬼。白目連言。我身常如塊肉。無有手",
    "T54n2123_013:0124c11": "脚眼耳鼻等。恒為蟲鳥所食。罪苦難堪。何因",
    "T54n2123_013:0124c12": "緣故爾。答言。汝前世時。常與他藥。墮他兒",
    "T54n2123_013:0124c13": "胎。是故受如此罪。此是花報。地獄苦果。方",
    "T54n2123_013:0124c14": "在後身。又緣其殺生。貪害滋多。以滋多故。便",
    "T54n2123_013:0124c15": "無義讓而行劫盜。今身偷盜不與而取。死即",
    "T54n2123_013:0124c16": "當墮鐵窟地獄。於遐劫中受諸苦惱。受苦既",
    "T54n2123_013:0124c17": "畢墮畜生中。身常負重。驅蹴捶打。無有餘",
    "T54n2123_013:0124c18": "息。所食之味唯以水草。處此之中無量生死。",
    "T54n2123_013:0124c19": "以本因緣。若遇微善。劣復人身。恒為僕隷。",
    "T54n2123_013:0124c20": "驅策走使不得自在。償債未畢。不得聞法。緣",
    "T54n2123_013:0124c21": "此受苦輪迴無窮。當知此苦皆緣偷盜。今身",
    "T54n2123_013:0124c22": "隱蔽光明。不以光明供養三寶。反取三寶光",
    "T54n2123_013:0124c23": "明。以用自照。死即當墮黑耳黑繩黑暗地獄。",
    "T54n2123_013:0124c24": "於遐劫中受諸苦惱。受苦既畢。墮蟣虱中不",
    "T54n2123_013:0124c25": "耐光明。在此之中無量生死。以本因緣。若遇",
    "T54n2123_013:0124c26": "微善。劣復人身。形容黶黑。垢膩不淨。臭處穢",
    "T54n2123_013:0124c27": "惡。人所厭遠。雙眼盲瞎不覩天地。當知隱蔽",
    "T54n2123_013:0124c28": "光明。亦緣偷盜故。",
    "T54n2123_013:0124c29": "故地持經云。劫盜之罪。亦令眾生墮三惡道。",
    "T54n2123_013:0125a01": "若生人中。得二種果報。一者貧窮。二者共財",
    "T54n2123_013:0125a02": "不得自在。劫盜何故墮於地獄。以其劫盜剝",
    "T54n2123_013:0125a03": "奪偷竊人財。苦眾生故。身死即入寒氷地獄。",
    "T54n2123_013:0125a04": "備受諸苦。劫盜何故出為畜生。以其不行人",
    "T54n2123_013:0125a05": "道故。受畜生報。身常負重。以肉供人償其宿",
    "T54n2123_013:0125a06": "債。何故復墮餓鬼。緣以慳貪便行劫盜。是以",
    "T54n2123_013:0125a07": "畜生罪畢。復為餓鬼。何故為人貧窮。緣其劫",
    "T54n2123_013:0125a08": "奪使物空乏。所以貧窮。何故共財不得自在。",
    "T54n2123_013:0125a09": "緣其劫盜偷奪沒官。若有財錢。則為五家所",
    "T54n2123_013:0125a10": "共。不得自在。當知劫盜二大苦也。",
    "T54n2123_013:0125a11": "又雜寶藏經說。時有一鬼。白目連言。大德我",
    "T54n2123_013:0125a12": "腹極大如甕。咽喉手足甚細如針。不得飲食。",
    "T54n2123_013:0125a13": "何因緣故受如此苦。目連答言。汝前世時。作",
    "T54n2123_013:0125a14": "聚落主自恃豪貴。飲酒縱橫。輕欺餘人。奪其",
    "T54n2123_013:0125a15": "飲食。飢困眾生。由是因緣受如此罪。此是",
    "T54n2123_013:0125a16": "花報。地獄苦果。方在後也。",
    "T54n2123_013:0125a17": "復有一鬼。白目連言。常有二熱鐵輪。在我兩",
    "T54n2123_013:0125a18": "腋下。轉身體燋爛。何因緣故爾。目連答言。",
    "T54n2123_013:0125a19": "汝前世時。與眾僧作餅。盜取二番。挾兩腋",
    "T54n2123_013:0125a20": "底。是故受如此罪。此是花報。後方受地獄苦",
    "T54n2123_013:0125a21": "果。",
    "T54n2123_013:0125a22": "又緣以盜故心不貞正。恣情婬佚。今身婬佚。",
    "T54n2123_013:0125a23": "現世凶危。常自驚恐。或為夫主邊人所知。臨",
    "T54n2123_013:0125a24": "時得殃。刀杖加形。首足分離。乃至失命。死",
    "T54n2123_013:0125a25": "入地獄。臥之鐵床。或抱銅柱。獄鬼然火。以燒",
    "T54n2123_013:0125a26": "其身。地獄罪畢。當受畜生。雞鴨鳥雀犬豕飛",
    "T54n2123_013:0125a27": "蛾。如是無量生死。於遐劫中受諸苦惱。受苦",
    "T54n2123_013:0125a28": "既畢。以本因緣。若遇微善。劣復人身。閨門婬",
    "T54n2123_013:0125a29": "亂。妻妾不貞。若有寵愛。為人所奪。常懷恐",
    "T54n2123_013:0125b01": "怖。多危少安。當知危苦皆緣邪婬生也。",
    "T54n2123_013:0125b02": "故地持論云。邪婬之罪。亦令眾生墮三惡道。",
    "T54n2123_013:0125b03": "若生人中。得二種果報。一者婦不貞潔。二者",
    "T54n2123_013:0125b04": "得不隨意眷屬。邪婬何故墮於地獄。以其邪",
    "T54n2123_013:0125b05": "婬干犯非分侵物為苦。所以命終受地獄苦。",
    "T54n2123_013:0125b06": "何故邪婬出為畜生。以其邪婬不順人理。所",
    "T54n2123_013:0125b07": "以出獄受畜生身。何故邪婬復為餓鬼。以其",
    "T54n2123_013:0125b08": "婬佚皆因慳愛。慳愛罪故。復為餓鬼。何故邪",
    "T54n2123_013:0125b09": "婬婦不貞潔緣犯他妻故。所得婦常不貞正。",
    "T54n2123_013:0125b10": "何故邪婬不得隨意眷屬。以其邪婬奪人所",
    "T54n2123_013:0125b11": "寵故。其眷屬不得隨意。所以復為人之所奪。",
    "T54n2123_013:0125b12": "當知邪婬三大苦也。",
    "T54n2123_013:0125b13": "如雜寶藏經說。昔有一鬼。白目連言。我以物",
    "T54n2123_013:0125b14": "自蒙籠頭。亦常畏人來殺我。心常怖懼。不可",
    "T54n2123_013:0125b15": "堪忍。何因緣故爾。答言汝前世時。婬犯外",
    "T54n2123_013:0125b16": "色。常畏人見。或畏其夫主捉縛打殺。或畏官",
    "T54n2123_013:0125b17": "法戮之都市。常懷恐怖。恐怖相續。故受如此",
    "T54n2123_013:0125b18": "罪。此是惡行花報。後方受地獄苦果。又緣其",
    "T54n2123_013:0125b19": "邪婬故。發言皆妄。今身若妄。苦惱眾生。死",
    "T54n2123_013:0125b20": "則當墮啼哭地獄。於遐劫中受諸苦惱。受苦",
    "T54n2123_013:0125b21": "既畢墮餓鬼中。在此苦惱無量生死。以本因",
    "T54n2123_013:0125b22": "緣。若遇微善。劣復人身。多諸疾病。尫羸虛",
    "T54n2123_013:0125b23": "弱。頓乏楚痛。自嬰苦毒。人不愛念。當知此苦",
    "T54n2123_013:0125b24": "皆緣妄語生也。",
    "T54n2123_013:0125b25": "故地持論云。妄語之罪。亦令眾生墮三惡道。",
    "T54n2123_013:0125b26": "若生人中。得二種果報。一者多被誹謗。二者",
    "T54n2123_013:0125b27": "為人所誑。何故妄語墮於地獄。緣其妄語不",
    "T54n2123_013:0125b28": "實。使人虛爾生苦。是以身死受地獄苦。何故",
    "T54n2123_013:0125b29": "妄語出為畜生。以其欺妄乖人誠信。所以出",
    "T54n2123_013:0125c01": "獄受畜生報。何故妄語復為餓鬼。緣其妄語",
    "T54n2123_013:0125c02": "皆因慳欺慳欺罪故。復為餓鬼。何故為人多",
    "T54n2123_013:0125c03": "被誹謗。以其妄語不誠實故。何故妄語為人",
    "T54n2123_013:0125c04": "所誑。以其妄語欺誘人故。當知妄語四大苦",
    "T54n2123_013:0125c05": "也。又緣其妄語。便致兩舌。今身言無慈愛。",
    "T54n2123_013:0125c06": "讒謗毀辱。惡口雜亂。死即當墮拔舌烊銅犁",
    "T54n2123_013:0125c07": "耕地獄。於遐劫中受諸苦惱。受苦即畢墮畜",
    "T54n2123_013:0125c08": "生中。噉食糞穢。如鵜鶘鳥。無有舌根。在此",
    "T54n2123_013:0125c09": "之中無量生死。以本因緣若遇微善。劣復人",
    "T54n2123_013:0125c10": "身。舌根不具。口氣臭惡。瘖啞謇澁。齒不齊",
    "T54n2123_013:0125c11": "白。滋歷疎少。脫有善言人不信用。當知讒亂",
    "T54n2123_013:0125c12": "皆緣兩舌生也。",
    "T54n2123_013:0125c13": "故地持論云。兩舌之罪。亦令眾生墮三惡道。",
    "T54n2123_013:0125c14": "若生人中。得二種果報。一者得弊惡眷屬。二",
    "T54n2123_013:0125c15": "者得不和眷屬。何故兩舌墮於地獄。緣其兩",
    "T54n2123_013:0125c16": "舌離人親愛。愛離苦故。受地獄苦。何故兩",
    "T54n2123_013:0125c17": "舌出為畜生。緣其兩舌鬪亂事同野干。受畜",
    "T54n2123_013:0125c18": "生身。何故兩舌復為餓鬼。以其兩舌亦緣慳",
    "T54n2123_013:0125c19": "嫉。慳嫉罪故。復為餓鬼。何故兩舌為人得弊",
    "T54n2123_013:0125c20": "惡眷屬。緣以兩舌。使人朋儔皆生惡故。何故",
    "T54n2123_013:0125c21": "兩舌得不和眷屬。緣以兩舌離人親好使不",
    "T54n2123_013:0125c22": "和合故。當知兩舌五大苦也。",
    "T54n2123_013:0125c23": "又緣其兩舌言輒麁惡。今身緣以惡口故。鬪",
    "T54n2123_013:0125c24": "亂殘害。更相侵伐。殺諸眾生。死即當墮刀兵",
    "T54n2123_013:0125c25": "地獄。於遐劫中受諸苦惱。受苦既畢。墮畜生",
    "T54n2123_013:0125c26": "中。拔脚賣膀。輸肶喪脾。於遐劫中受諸苦",
    "T54n2123_013:0125c27": "惱。受苦既畢。在此之中無量生死。以本因緣。",
    "T54n2123_013:0125c28": "若遇微善。劣復人身。四支不具。閹刖剠劓。",
    "T54n2123_013:0125c29": "形骸殘毀。鬼神不衛。人所輕棄。當知殘害",
    "T54n2123_013:0126a01": "眾生。皆緣惡口生也。",
    "T54n2123_013:0126a02": "故地持論云。惡口之罪。亦令眾生墮三惡道。",
    "T54n2123_013:0126a03": "若生人中。得二種果報。一者常聞惡音。二者",
    "T54n2123_013:0126a04": "所可言說。恒有諍訟。何故惡口墮於地獄。以",
    "T54n2123_013:0126a05": "其惡口皆欲害人。人聞為苦。所以命終受地",
    "T54n2123_013:0126a06": "獄苦。何故惡口出為畜生。以其惡口罵人以",
    "T54n2123_013:0126a07": "為畜生。所以出獄即為畜生。何故惡口復為",
    "T54n2123_013:0126a08": "餓鬼。緣其慳悋。干觸惡罵。所以畜生苦畢",
    "T54n2123_013:0126a09": "復為餓鬼。何故惡口為人常聞惡音。以其發",
    "T54n2123_013:0126a10": "言麁鄙。所聞常惡。何故惡口所可言說。恒有",
    "T54n2123_013:0126a11": "諍訟。以其惡口違逆眾德聽有所說言。常致",
    "T54n2123_013:0126a12": "諍訟。當知惡口六大苦也。",
    "T54n2123_013:0126a13": "又緣其惡口言輒淨綺都無義益。無義益故。",
    "T54n2123_013:0126a14": "今身則生憍慢。死即當墮束縛地獄。於遐劫",
    "T54n2123_013:0126a15": "中受諸苦惱。受苦既畢墮畜生中。唯念水草。",
    "T54n2123_013:0126a16": "不識父母恩養。在此之中無量生死。以本因",
    "T54n2123_013:0126a17": "緣。若遇微善。劣復人身。生在邊地。不知忠",
    "T54n2123_013:0126a18": "孝仁義。不見三寶。若在中國。矬陋踒僂。人",
    "T54n2123_013:0126a19": "所陵蔑。當知憍慢。皆緣無義調戲不節生",
    "T54n2123_013:0126a20": "也。",
    "T54n2123_013:0126a21": "故地持論云。無義語罪。亦令眾生墮三惡道。",
    "T54n2123_013:0126a22": "若生人中。得二種果報。一者所有言語人不",
    "T54n2123_013:0126a23": "信受。二者有所言說不能明了。何故無義語",
    "T54n2123_013:0126a24": "墮於地獄。語既非義。事成損彼。所以命終受",
    "T54n2123_013:0126a25": "地獄苦。何故無義語出為畜生。緣語無義。人",
    "T54n2123_013:0126a26": "倫理乖。所以出地獄受畜生身。何故無義語",
    "T54n2123_013:0126a27": "復為餓鬼。語無義故。慳惑所障。因慳惑故。復",
    "T54n2123_013:0126a28": "為餓鬼。何故無義語罪出生為人。有所言語",
    "T54n2123_013:0126a29": "人不信受。緣語無義非可承受。何故無義語。",
    "T54n2123_013:0126b01": "有所言說不能明了。語既無義。皆緣暗昧。暗",
    "T54n2123_013:0126b02": "昧報故不能明了。當知無義語七大苦也。",
    "T54n2123_013:0126b03": "又緣無義語故。不能謙讓。使貪欲無厭。今",
    "T54n2123_013:0126b04": "身慳貪不布施。死即當墮沸屎地獄。於遐劫",
    "T54n2123_013:0126b05": "中受諸苦惱。受苦既畢。墮畜生餓鬼中無",
    "T54n2123_013:0126b06": "有衣食。資仰於人所噉糞穢不與不得。在此",
    "T54n2123_013:0126b07": "之中無量生死。以本因緣。若遇微善。劣復人",
    "T54n2123_013:0126b08": "身。飢寒裸露。困乏常無。人既不與。求亦不",
    "T54n2123_013:0126b09": "得。縱有纖毫。輒遇剝奪。守苦無方。亡身喪",
    "T54n2123_013:0126b10": "命。當知不布施。皆緣貪欲生也。",
    "T54n2123_013:0126b11": "故地持論云。貪欲之罪。亦令眾生墮三惡道。",
    "T54n2123_013:0126b12": "若生人中。得二種果報。一者多欲。二者無有",
    "T54n2123_013:0126b13": "厭足。何故貪欲墮於地獄。緣其貪欲作動身",
    "T54n2123_013:0126b14": "口。而苦於物。所以身死受地獄苦。何故貪欲",
    "T54n2123_013:0126b15": "出為畜生。緣此貪欲動乖人倫。是故出獄即",
    "T54n2123_013:0126b16": "為畜生。何故貪欲復為餓鬼。緣此貪欲得必",
    "T54n2123_013:0126b17": "貪惜。貪惜罪故。復為餓鬼。何故貪欲而復多",
    "T54n2123_013:0126b18": "欲。緣此貪欲所欲彌多。何故貪欲無有厭足。",
    "T54n2123_013:0126b19": "緣此貪欲貪求無厭。當知貪欲八大苦也。",
    "T54n2123_013:0126b20": "又緣貪欲不適意故。則有憤怒而起嗔恚。今",
    "T54n2123_013:0126b21": "身若多嗔恚者。死即當墮泥犁地獄。於歷劫",
    "T54n2123_013:0126b22": "中具受眾苦。受苦既畢墮畜生中。作毒蛇",
    "T54n2123_013:0126b23": "蚖蝮虎豹豺狼。在此之中無量生死。以本因",
    "T54n2123_013:0126b24": "緣。若遇微善。劣復人身。復多嗔恚。面貌醜",
    "T54n2123_013:0126b25": "惡。人所憎惡。非唯不與親友。實亦眼不憙見。",
    "T54n2123_013:0126b26": "當知忿恚皆緣嗔惱生也。",
    "T54n2123_013:0126b27": "故地持論云。瞋恚之罪。亦令眾生墮三惡道。",
    "T54n2123_013:0126b28": "若生人中。得二種果報。一者常為一切求其",
    "T54n2123_013:0126b29": "長短。二者常為眾人之所惱害。何故瞋惱墮",
    "T54n2123_013:0126c01": "於地獄緣此瞋惱恚害苦物故。受地獄苦。何",
    "T54n2123_013:0126c02": "故瞋惱出為畜生。緣此瞋惱不能仁恕。所以",
    "T54n2123_013:0126c03": "出獄受畜生身。何故瞋惱復為餓鬼。緣此瞋",
    "T54n2123_013:0126c04": "惱從慳心起。慳心罪故。復為餓鬼。何故瞋惱。",
    "T54n2123_013:0126c05": "常為一切求其長短。緣此瞋惱不能含容故。",
    "T54n2123_013:0126c06": "為一切求其長短。何故瞋惱。常為眾人之所",
    "T54n2123_013:0126c07": "惱害。緣此瞋惱惱害於人。人亦惱害。當知",
    "T54n2123_013:0126c08": "瞋惱九大苦也。",
    "T54n2123_013:0126c09": "又緣其瞋惱而懷邪僻。不信正道。今身邪見。",
    "T54n2123_013:0126c10": "遮人聽法誦經。自不餐採。死即當墮聾癡",
    "T54n2123_013:0126c11": "地獄。於遐劫中受諸苦惱。受苦既畢墮畜生",
    "T54n2123_013:0126c12": "中。聞三寶四諦之聲。不知是善。殺害鞭打",
    "T54n2123_013:0126c13": "之聲。不知是惡。在此之中無量生死。以本因",
    "T54n2123_013:0126c14": "緣。若遇微善。劣復人身。生在人中。聾瞽不聞",
    "T54n2123_013:0126c15": "石壁不異。美言善響絕不覺知。當知阻礙聽",
    "T54n2123_013:0126c16": "法。皆緣邪見生也。",
    "T54n2123_013:0126c17": "故地持論云。邪見之罪。亦令眾生墮三惡道。",
    "T54n2123_013:0126c18": "若生人中。得二種果報。一者生邪見家。二者",
    "T54n2123_013:0126c19": "其心諂曲。何故邪見墮於地獄。緣以邪見唯",
    "T54n2123_013:0126c20": "向邪道。及以神俗謗佛法僧。不崇三寶。既不",
    "T54n2123_013:0126c21": "崇信。斷人正路致令遭苦。所以命終入阿鼻",
    "T54n2123_013:0126c22": "獄。何故邪見復為畜生。緣以邪見不識正理。",
    "T54n2123_013:0126c23": "所以出獄受畜生報。何故邪見復為餓鬼。緣",
    "T54n2123_013:0126c24": "此邪見慳心堅著。乖僻不捨。不捨慳著。復為",
    "T54n2123_013:0126c25": "餓鬼。何故邪見生邪見家。緣此邪見僻習纏",
    "T54n2123_013:0126c26": "心。所以為人生邪見家。何故邪見其心諂曲。",
    "T54n2123_013:0126c27": "緣此邪見不中正故。所以為人心常諂曲。當",
    "T54n2123_013:0126c28": "知邪見十大苦也。",
    "T54n2123_013:0126c29": "如是一一微細。眾惡罪業。無量無邊。皆入地",
    "T54n2123_013:0127a01": "獄。備受諸苦。非可算數而知。且略言耳。若能",
    "T54n2123_013:0127a02": "反惡為善。即是我師。",
    "T54n2123_013:0127a03": "又八師經云。佛為梵志說八師之法。佛言一",
    "T54n2123_013:0127a04": "謂兇暴。殘害物命。或為怨家所見刑戮。或為",
    "T54n2123_013:0127a05": "王法所見誅治。滅及門族。死入地獄。燒煮拷",
    "T54n2123_013:0127a06": "掠。萬毒皆更。求死不得。罪竟乃出。或為餓",
    "T54n2123_013:0127a07": "鬼。當為畜生。屠割剝裂。死輒更刃。魂神展",
    "T54n2123_013:0127a08": "轉。更相殘害。吾見殺者其罪如此。不敢復殺。",
    "T54n2123_013:0127a09": "是吾一師。佛於是說偈言。",
    "T54n2123_013:0127a10": "　兇者心不仁　　強弱相傷殘",
    "T54n2123_013:0127a11": "　殺生當過生　　結積累劫怨",
    "T54n2123_013:0127a12": "　受罪短命死　　驚怛遭暴患",
    "T54n2123_013:0127a13": "　吾用畏是故　　慈心伏魔官",
    "T54n2123_013:0127a14": "二謂盜竊。強劫人財。或為財主。刀杖加刑應",
    "T54n2123_013:0127a15": "時瓦解。或為王法收繫著獄。拷掠搒笞五毒",
    "T54n2123_013:0127a16": "皆至。戮之都市。門族灰滅。死入地獄。以手",
    "T54n2123_013:0127a17": "捧火。烊銅灌口。求死不得。罪竟乃出。當為",
    "T54n2123_013:0127a18": "餓鬼。意欲飲水水化為膿。所飲食物。物化",
    "T54n2123_013:0127a19": "為炭。身常負重。眾惱自隨。或為畜生。死輒更",
    "T54n2123_013:0127a20": "刃。以肉供人償其宿債。吾見盜者其罪如此。",
    "T54n2123_013:0127a21": "不敢復盜。是吾二師。佛於是說偈言。",
    "T54n2123_013:0127a22": "　盜者不與取　　劫竊人財寶",
    "T54n2123_013:0127a23": "　亡者無多少　　忿恚愁毒惱",
    "T54n2123_013:0127a24": "　死受六畜形　　償其宿債負",
    "T54n2123_013:0127a25": "　吾用畏是故　　棄國施財寶",
    "T54n2123_013:0127a26": "三謂邪婬。犯人婦女。或為夫主邊人所知。臨",
    "T54n2123_013:0127a27": "時得殃。刀杖加形。首足分離。禍及門族。或",
    "T54n2123_013:0127a28": "為王法。收捕著獄。酷毒掠治。身自當辜。死入",
    "T54n2123_013:0127a29": "地獄。臥之鐵床。或抱銅拄。獄鬼然火以燒",
    "T54n2123_013:0127b01": "其身。地獄罪畢。當受畜生。若後為人。闔門",
    "T54n2123_013:0127b02": "婬亂。遠佛違法。不親賢眾。常懷恐怖。多危",
    "T54n2123_013:0127b03": "少安。吾見是故。不敢復婬。是吾三師。佛於是",
    "T54n2123_013:0127b04": "說偈言。",
    "T54n2123_013:0127b05": "　婬為不淨行　　迷惑失正道",
    "T54n2123_013:0127b06": "　形消魂魄驚　　傷命而早夭",
    "T54n2123_013:0127b07": "　受罪頑癡荒　　死復墮惡道",
    "T54n2123_013:0127b08": "　故吾妻子施　　建志樂山藪",
    "T54n2123_013:0127b09": "四謂兩舌。惡口妄言。綺語。譖人無罪。謗毀三",
    "T54n2123_013:0127b10": "尊。舌致捶杖。亦致滅門。死入地獄。獄中鬼神",
    "T54n2123_013:0127b11": "拔出其舌。以牛犁之。烊銅灌口。求死不得。",
    "T54n2123_013:0127b12": "罪畢乃出。當為畜生。常食草蕀。若後為人。",
    "T54n2123_013:0127b13": "言不見信。口中恒臭。多被誹謗罵詈之聲。臥",
    "T54n2123_013:0127b14": "輒惡夢。有口不得食。佛經之至味。吾見是故。",
    "T54n2123_013:0127b15": "不敢惡口。是吾四師。佛於是說偈言。",
    "T54n2123_013:0127b16": "　欺者有四過　　讒佞傷賢良",
    "T54n2123_013:0127b17": "　受身癡聾盲　　謇吃口臭腥",
    "T54n2123_013:0127b18": "　顛狂不能信　　死墮拔舌囹",
    "T54n2123_013:0127b19": "　吾修四淨口　　自致八音聲",
    "T54n2123_013:0127b20": "五謂嗜酒。酒為毒氣。主成諸惡。王道毀仁澤",
    "T54n2123_013:0127b21": "滅。臣慢上忠敬朽。父禮亡母失慈。子兇虐孝",
    "T54n2123_013:0127b22": "道敗。夫失信婦奢婬。九族諍財產耗。亡國危",
    "T54n2123_013:0127b23": "身無不由之。酒之亂道三十有五。吾見是故。",
    "T54n2123_013:0127b24": "絕酒不飲。是吾五師。佛於是說偈言。",
    "T54n2123_013:0127b25": "　醉者為不孝　　怨禍從內生",
    "T54n2123_013:0127b26": "　迷惑清高士　　亂德敗淑貞",
    "T54n2123_013:0127b27": "　故吾不飲酒　　慈心濟群民",
    "T54n2123_013:0127b28": "　淨慧度八難　　自致覺道圓",
    "T54n2123_013:0127b29": "六謂年老。夫老之為苦。頭白齒落。目視冥冥。",
    "T54n2123_013:0127c01": "耳聽不聰。盛去衰至。皮緩面皺。百節疲痛。",
    "T54n2123_013:0127c02": "行步苦極。坐起呻吟。憂悲心惱。識神轉滅。",
    "T54n2123_013:0127c03": "便旋即忘。命日促盡。言之流涕。吾見無常",
    "T54n2123_013:0127c04": "災變如此。故行求道。不欲更之。是吾六師。",
    "T54n2123_013:0127c05": "佛於是說偈言。",
    "T54n2123_013:0127c06": "　吾念世無常　　人生要當老",
    "T54n2123_013:0127c07": "　盛去日衰羸　　形枯而白首",
    "T54n2123_013:0127c08": "　憂勞百病生　　坐起愁痛惱",
    "T54n2123_013:0127c09": "　吾用畏是故　　棄國行求道",
    "T54n2123_013:0127c10": "七謂病瘦。肉盡骨立。百節皆痛。猶被杖楚。",
    "T54n2123_013:0127c11": "四大進退。手足不任。氣力虛竭。坐起須人。",
    "T54n2123_013:0127c12": "口燥脣焦。筋斷鼻坼。目不見色。耳不聞音。不",
    "T54n2123_013:0127c13": "淨流出。身臥其上。心懷苦惱。言輒悲哀。今",
    "T54n2123_013:0127c14": "觀世人。年盛力壯。華色煒曄。福盡罪至。無",
    "T54n2123_013:0127c15": "常百變。吾覩此患。故行求道。不欲更之。是吾",
    "T54n2123_013:0127c16": "七師。佛於是說偈言。",
    "T54n2123_013:0127c17": "　念人衰老時　　百病同時生",
    "T54n2123_013:0127c18": "　水消而火起　　刀風解其形",
    "T54n2123_013:0127c19": "　骨體筋脈離　　大命要當傾",
    "T54n2123_013:0127c20": "　吾用畏是故　　求道願不生",
    "T54n2123_013:0127c21": "八謂人死。四百四病同時俱作。四大欲散魂",
    "T54n2123_013:0127c22": "神不安。風去息絕。火滅身冷。風先火次。魂靈",
    "T54n2123_013:0127c23": "去失。身體侹直。無所復知。旬日之間。肉壞",
    "T54n2123_013:0127c24": "血流。膖脹爛臭。無一可取。身中有蟲。還食其",
    "T54n2123_013:0127c25": "肉。筋脈爛盡。骨節能散。髑髏脾脛。各自異",
    "T54n2123_013:0127c26": "處。飛鳥走獸。競來食之。天龍鬼神。帝王人",
    "T54n2123_013:0127c27": "民。貧富貴賤無免此患。吾見斯變。故行求",
    "T54n2123_013:0127c28": "道。不欲更之。是吾八師。佛於是說偈言。",
    "T54n2123_013:0127c29": "　惟念老病死　　三界之大患",
    "T54n2123_013:0128a01": "　福盡而命終　　棄之於黃泉",
    "T54n2123_013:0128a02": "　身爛還歸土　　魂魄隨因緣",
    "T54n2123_013:0128a03": "　吾用畏是故　　學道求泥洹",
    "T54n2123_013:0128a04": "梵志於是心即開解。遂得道跡。長跪受戒為",
    "T54n2123_013:0128a05": "清信士。不殺不盜。不婬不欺。奉孝不醉。歡",
    "T54n2123_013:0128a06": "喜為佛作禮而去。故書云。五色令人目盲。五",
    "T54n2123_013:0128a07": "音令人耳聾。五味令人口爽。大怒傷陰。大喜",
    "T54n2123_013:0128a08": "敗陽。麗色伐性之斧。美味腐身之毒。能悟此",
    "T54n2123_013:0128a09": "旨。斯為大師也。",
    "T54n2123_013:0128a10": "頌曰。",
    "T54n2123_013:0128a11": "　心境相乘　　業結牽纏　　七識起發",
    "T54n2123_013:0128a12": "　八識成因　　三界受報　　六趣遷延",
    "T54n2123_013:0128a13": "　隨處起業　　觸處拘連　　五陰勞倦",
    "T54n2123_013:0128a14": "　九惱邅迍　　自非慈聖　　何慧爽神",
    "T54n2123_013:0128a15": "　含情普洽　　機悟玄津　　舒則利物",
    "T54n2123_013:0128a16": "　卷則收恩",
    "T54n2123_013:0128a17": "諸經要集卷第十三"
}