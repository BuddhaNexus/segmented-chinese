{
    "T26n1525_004:0247c26": "彌勒菩薩所問經論卷第四",
    "T26n1525_004:0247c28": "後魏天竺三藏菩提流支譯",
    "T26n1525_004:0247c29": "「又成就修行者，以起一切種修行清淨故。",
    "T26n1525_004:0248a01": "此明何義？以諸菩薩起一切種清淨十善業",
    "T26n1525_004:0248a02": "道，是名菩薩成就修行。如《十地修多羅》中說，",
    "T26n1525_004:0248a03": "『是菩薩復深思惟，行十不善業道集因緣故，",
    "T26n1525_004:0248a04": "則墮地獄畜生餓鬼；行十善業道集因緣故，",
    "T26n1525_004:0248a05": "則生人中乃至生有頂處。』又是上十善業道",
    "T26n1525_004:0248a06": "與智慧觀和合修行其心狹劣故，心厭畏三",
    "T26n1525_004:0248a07": "界故，遠離大悲故，從他聞聲而通達故，聞",
    "T26n1525_004:0248a08": "聲意解成聲聞乘。又是上十善清淨業道不",
    "T26n1525_004:0248a09": "從他聞故，自正覺故，不能具足大悲方便故，",
    "T26n1525_004:0248a10": "而能通達深因緣法，成辟支佛乘。又是上上",
    "T26n1525_004:0248a11": "十善業道清淨具足，其心廣大無量故，為諸",
    "T26n1525_004:0248a12": "眾生起悲愍故，方便所攝故，善起大願故，不",
    "T26n1525_004:0248a13": "捨一切眾生故，觀佛智廣大故，菩薩地清淨",
    "T26n1525_004:0248a14": "波羅蜜清淨入深廣行成。又是上上十善業",
    "T26n1525_004:0248a15": "道，一切種清淨十力，力故集一切佛法令成",
    "T26n1525_004:0248a16": "就故，是故我應等行十善業道，修行一切種",
    "T26n1525_004:0248a17": "令清淨具足故，是名菩薩成就修行。",
    "T26n1525_004:0248a18": "「又成就修行者，以為利益一切眾生修行十",
    "T26n1525_004:0248a19": "善業道故。此明何義？以諸菩薩不著自樂修",
    "T26n1525_004:0248a20": "行十善業道，為利益眾生見我能利益眾生，",
    "T26n1525_004:0248a21": "以慈悲心非直自利能自利已，復能令他住",
    "T26n1525_004:0248a22": "十善業道，是故菩薩成就修行。以是義故，《十",
    "T26n1525_004:0248a23": "地修多羅》中說：『是故我當先住善法，亦令他",
    "T26n1525_004:0248a24": "人住於善法。』是故成就修行。又如《十地修多",
    "T26n1525_004:0248a25": "羅》中說：『是菩薩復於一切眾生中，生安隱心、",
    "T26n1525_004:0248a26": "柔軟心、慈心、悲心、憐愍心、利益心、守護心、我",
    "T26n1525_004:0248a27": "心、平等心、師心、生尊心。又菩薩復作此念：「是",
    "T26n1525_004:0248a28": "諸眾生墮於邪見，惡意惡心行惡道稠林。我",
    "T26n1525_004:0248a29": "應令彼眾生行真實道、住正見道如實法中。」』如",
    "T26n1525_004:0248b01": "是等。是故名為成就修行。」",
    "T26n1525_004:0248b02": "「又成就修行者，修行善業道畢竟無盡故。此",
    "T26n1525_004:0248b03": "明何義？以諸菩薩為不斷絕三寶，修行不斷",
    "T26n1525_004:0248b04": "絕，常修行善業道無盡，是故名為成就修行。",
    "T26n1525_004:0248b05": "如《無盡意修多羅》中說：『大德舍利弗！諸菩薩",
    "T26n1525_004:0248b06": "摩訶薩尸波羅蜜無盡，以常修行故。何以故？",
    "T26n1525_004:0248b07": "凡夫戒者，在所受生是故有盡，人中十善盡",
    "T26n1525_004:0248b08": "故有盡，欲界諸天福報功德盡故有盡，色界",
    "T26n1525_004:0248b09": "諸天以禪無量盡故有盡，無色界天取入諸",
    "T26n1525_004:0248b10": "定盡故有盡，外道仙人所有諸戒退失神通",
    "T26n1525_004:0248b11": "盡故有盡，一切聲聞學無學戒入涅槃際盡",
    "T26n1525_004:0248b12": "故有盡，辟支佛戒無大悲心盡故有盡。舍利",
    "T26n1525_004:0248b13": "弗！菩薩淨戒皆無有盡。何以故？於是戒中出",
    "T26n1525_004:0248b14": "一切戒，如種無盡果亦無盡，是菩提種不可",
    "T26n1525_004:0248b15": "盡故，如來戒禁亦無有盡。』",
    "T26n1525_004:0248b16": "「又成就修行者，遠離身見煩惱垢故。此明何",
    "T26n1525_004:0248b17": "義？以諸菩薩十善業道離我見等垢，彼時名",
    "T26n1525_004:0248b18": "為清淨業道，是故菩薩成就修行，即彼修多",
    "T26n1525_004:0248b19": "羅中說：『清淨戒者所謂不著我相戲論。』如是",
    "T26n1525_004:0248b20": "等。是故名為成就修行。",
    "T26n1525_004:0248b21": "「又成就修行者，以成就一切種清淨故。此明",
    "T26n1525_004:0248b22": "何義？以諸菩薩修行善業道一切種、一切眷",
    "T26n1525_004:0248b23": "屬清淨，彼時菩薩名善業道成就修行應知。",
    "T26n1525_004:0248b24": "如彼修多羅中說，無盡意言：『唯舍利弗！菩薩",
    "T26n1525_004:0248b25": "戒眾六十六事清淨，修治亦不可盡。何等名",
    "T26n1525_004:0248b26": "為六十六事？一者、於他眾生不起惱苦；二者、",
    "T26n1525_004:0248b27": "於他財物不生竊盜；三者、於他婦女終不邪",
    "T26n1525_004:0248b28": "視；四者、於諸眾生無有欺誑；五者、初不兩舌，",
    "T26n1525_004:0248b29": "於自眷屬知止足故；六者、無有惡口，忍麁獷",
    "T26n1525_004:0248c01": "故；七者、無有綺語，常善說故；八者、於他樂事",
    "T26n1525_004:0248c02": "不貪嫉故；九者、初無瞋恚，忍惡言故；十者、正",
    "T26n1525_004:0248c03": "見不邪，賤餘道故；十一者、深信於佛，心不濁",
    "T26n1525_004:0248c04": "故；十二者、信順於法，善法法故；十三者、信敬",
    "T26n1525_004:0248c05": "於僧，尊重聖眾故；十四者、五體投地志念佛",
    "T26n1525_004:0248c06": "故；十五者、五體投地思惟法故；十六者、五體",
    "T26n1525_004:0248c07": "投地宗敬僧故；十七者、堅持禁戒一切無犯，",
    "T26n1525_004:0248c08": "乃至小禁不放捨故；十八者、持不缺戒，不依",
    "T26n1525_004:0248c09": "餘乘故；十九者、持不穿戒，離惡處生故；二十",
    "T26n1525_004:0248c10": "者、持不荒戒，不雜諸結故；二十一者、持不污",
    "T26n1525_004:0248c11": "戒，專長白法故；二十二者、持是深戒，隨意迴",
    "T26n1525_004:0248c12": "向得自在故；二十三者、持讚歎戒，智者不呵",
    "T26n1525_004:0248c13": "故；二十四者、持純善戒，正念知故；二十五",
    "T26n1525_004:0248c14": "者、持不呵戒，一切戒不散故；二十六者、持善",
    "T26n1525_004:0248c15": "堅戒，防護諸根故；二十七者、持名聞戒，諸佛",
    "T26n1525_004:0248c16": "所念故；二十八者、持知足戒，無不厭故；二十",
    "T26n1525_004:0248c17": "九者、持少欲戒，斷貪惜故；三十者、持性淨戒，",
    "T26n1525_004:0248c18": "身心寂滅故；三十一者、持阿蘭若戒，離憒閙",
    "T26n1525_004:0248c19": "故；三十二者、持聖種戒，不求他意故；三十",
    "T26n1525_004:0248c20": "三者、持威儀戒，一切善根得自在故；三十四",
    "T26n1525_004:0248c21": "者、持如說戒，人無不歡喜故；三十五者、持慈",
    "T26n1525_004:0248c22": "心戒，護眾生故；三十六者、持悲心戒，能忍諸",
    "T26n1525_004:0248c23": "苦故；三十七者、持喜心戒，不懈怠故；三十八",
    "T26n1525_004:0248c24": "者、持捨心戒，離愛恚故；三十九者、持自省戒，",
    "T26n1525_004:0248c25": "心善分別故；四十者、持不求短缺戒，護他心",
    "T26n1525_004:0248c26": "故；四十一者、持善攝戒，善守護故；四十二者、",
    "T26n1525_004:0248c27": "持慧施戒，教化眾生故；四十三者、持忍辱戒，",
    "T26n1525_004:0248c28": "心無恚礙故；四十四者、持精進戒，不退還故；",
    "T26n1525_004:0248c29": "四十五者、持禪定戒，長諸禪支故；四十六者、",
    "T26n1525_004:0249a01": "持智慧戒，多聞善根無厭足故；四十七者、持",
    "T26n1525_004:0249a02": "多聞戒，博學堅牢故；四十八者、持親近善知",
    "T26n1525_004:0249a03": "識戒，助成菩提故；四十九者、持遠離惡知識",
    "T26n1525_004:0249a04": "戒，捨遠離惡道故；五十者、持不惜身戒，觀無",
    "T26n1525_004:0249a05": "常相故；五十一者、持不惜命戒，勤行善根故；",
    "T26n1525_004:0249a06": "五十二者、持不悔戒，心清淨故；五十三者、持",
    "T26n1525_004:0249a07": "不邪命戒，心行清淨故；五十四者、持不焦戒，",
    "T26n1525_004:0249a08": "畢竟清淨故；五十五者、持不燒戒，修善行業",
    "T26n1525_004:0249a09": "故；五十六者、持無慢戒，心下不憍故；五十七",
    "T26n1525_004:0249a10": "者、持不掉戒，遠離諸欲故；五十八者、持不高",
    "T26n1525_004:0249a11": "戒，心平直故；五十九者、持柔和戒，心無抵突",
    "T26n1525_004:0249a12": "故；六十者、持調伏戒，無惱害故；六十一者、持",
    "T26n1525_004:0249a13": "寂滅戒，心無垢穢故；六十二者、持順語戒，如",
    "T26n1525_004:0249a14": "說行故；六十三者、持化眾生戒，不離攝法故；",
    "T26n1525_004:0249a15": "六十四者、持護正法戒，不違如實故；六十五",
    "T26n1525_004:0249a16": "者、持如頌成就戒，於諸眾生心平等故；六十",
    "T26n1525_004:0249a17": "六者、持親近佛戒，入佛三昧具足一切諸佛",
    "T26n1525_004:0249a18": "法故。』是故名為成就修行。",
    "T26n1525_004:0249a19": "「又成就修行者，以成不共果故。此明何義？以",
    "T26n1525_004:0249a20": "諸菩薩成就修行十善業道攝取菩提心，以",
    "T26n1525_004:0249a21": "是義故得菩提時成不共果，是故名為成就",
    "T26n1525_004:0249a22": "修行應知。如《聖者娑伽羅龍王經》中說：『龍王！",
    "T26n1525_004:0249a23": "離殺生人得十種清淨法，遠離殺生，一切善",
    "T26n1525_004:0249a24": "根迴向阿耨多羅三藐三菩提，彼人得菩提",
    "T26n1525_004:0249a25": "時心自在故，壽命無量。』如是等。」",
    "T26n1525_004:0249a26": "問曰：「應說業道義，云何業道義？」答曰：「次說，",
    "T26n1525_004:0249a27": "云何說以造作故名為業相？即業名道，能趣",
    "T26n1525_004:0249a28": "地獄故名業道。又身口七業即自體相名為",
    "T26n1525_004:0249a29": "業道，餘三者意相應心，又即彼業能作道故",
    "T26n1525_004:0249b01": "名業道。此明何義？唯心是業，彼心七業共起",
    "T26n1525_004:0249b02": "名道，餘三共相應名為業道。」問曰：「若即業名",
    "T26n1525_004:0249b03": "道，皆悉能趣地獄等者，何故餘三非是業道？」",
    "T26n1525_004:0249b04": "答曰：「如彼七業，此三能作彼根本故、以相應",
    "T26n1525_004:0249b05": "故、不能如彼業故，不名業道。」問曰：「一切美",
    "T26n1525_004:0249b06": "味、飲酒、食肉、捲手摑打、一切戲笑，如是等惡",
    "T26n1525_004:0249b07": "行，一切禮拜、供養、恭敬、遠離飲酒等，如是等",
    "T26n1525_004:0249b08": "善行，何故不說以為業道？」答曰：「遠離飲酒",
    "T26n1525_004:0249b09": "等，唯是心業能起七業，非身口業，是故非業",
    "T26n1525_004:0249b10": "道；若作與心相應，亦是業道。」",
    "T26n1525_004:0249b11": "問曰：「若即彼業能作道名為業道，如是相解",
    "T26n1525_004:0249b12": "業道者，一切法於心皆應名業道。若爾，何故",
    "T26n1525_004:0249b13": "但說十種業道，不說無量業道？」答曰：「以勝重",
    "T26n1525_004:0249b14": "故。此明何義？以諸惡行及善行中十業道",
    "T26n1525_004:0249b15": "重，餘非重故，不說無量。」問曰：「此義不然。何",
    "T26n1525_004:0249b16": "以故？以業不定故。此明何義？或有近遠方",
    "T26n1525_004:0249b17": "便為重、正業為輕，是故不應但說十業以為",
    "T26n1525_004:0249b18": "業道，不說無量。」答曰：「不然。何以故？十業多",
    "T26n1525_004:0249b19": "重、近遠方便多輕。又世間眾生多畏十業，不",
    "T26n1525_004:0249b20": "畏近遠方便。又十業道能作深重逼惱，餘者",
    "T26n1525_004:0249b21": "不能，是故汝說業不定者，是義已答。又汝向",
    "T26n1525_004:0249b22": "言一切法於心皆應名業道者，此義不然。何",
    "T26n1525_004:0249b23": "以故？七業一向極重，意三亦輕亦重，飲酒",
    "T26n1525_004:0249b24": "等不爾。以是義故，但說彼十名為業道，不說",
    "T26n1525_004:0249b25": "餘者名為業道。」問曰：「遠離殺生者，殺生等相",
    "T26n1525_004:0249b26": "應說？」答曰：「殺生有八種：一者、故心；二者、他；三",
    "T26n1525_004:0249b27": "者、定不定眾生相；四者、疑心；五者、起捨命方便；",
    "T26n1525_004:0249b28": "六者、作；七者、不作相；八者、無作相。是等名為",
    "T26n1525_004:0249b29": "殺生身業。身口意業名為殺生。故心者。」問曰：",
    "T26n1525_004:0249c01": "「有人言：不作心殺成殺生罪，譬如觸火。此明",
    "T26n1525_004:0249c02": "何義？如火能燒，若故心觸、不故心觸皆能燒",
    "T26n1525_004:0249c03": "人。殺生亦爾，若故心殺、不故心殺，悉皆應得",
    "T26n1525_004:0249c04": "殺生罪報。」答曰：「不然。何以故？若無心殺得罪",
    "T26n1525_004:0249c05": "報者，則阿羅漢不得涅槃。此明何義？以阿羅",
    "T26n1525_004:0249c06": "漢斷世間因，有不作心而殺眾生，如是亦應",
    "T26n1525_004:0249c07": "還生世間，而實不然。以是義故，不故心殺不",
    "T26n1525_004:0249c08": "得罪報。又言如火者，此義不然。何以故？以",
    "T26n1525_004:0249c09": "惡業中無惡心隔故。此明何義？猶如彼火，薪",
    "T26n1525_004:0249c10": "炭等隔，觸而不燒，如是彼惡業中無惡心隔，",
    "T26n1525_004:0249c11": "雖復殺生不能與報，是故火喻義不相應。」問",
    "T26n1525_004:0249c12": "曰：「云何死者受苦，而殺生者不得罪報？」答曰：",
    "T26n1525_004:0249c13": "「以心不壞故。又此義不然。何以故？離逼惱眾",
    "T26n1525_004:0249c14": "生有罪，離利益眾生有福，如斷善根、慈悲、無",
    "T26n1525_004:0249c15": "諍、滅盡定等，得罪得福。」",
    "T26n1525_004:0249c16": "問曰：「何故名他？」答曰：「非自命故。」問曰：「以",
    "T26n1525_004:0249c17": "何義故自斷命者不得罪報？」答曰：「以無可殺、",
    "T26n1525_004:0249c18": "殺者故。此明何義？若有他人是可殺者，能殺",
    "T26n1525_004:0249c19": "生人得殺生罪。以自殺者無可殺境，即更無",
    "T26n1525_004:0249c20": "殺者，以無殺者故，自斷命不得惡報。又過",
    "T26n1525_004:0249c21": "去陰不續殺生等陰，是故自殺不得殺罪。」問",
    "T26n1525_004:0249c22": "曰：「自殺身者，起於殺心斷人命根，破壞五",
    "T26n1525_004:0249c23": "陰捨離人趣，殺業成就，何故不得殺生罪報？」",
    "T26n1525_004:0249c24": "答曰：「若爾，阿羅漢人應得殺罪。此明何義？以",
    "T26n1525_004:0249c25": "死相羅漢自害其身斷己命故，彼阿羅漢亦",
    "T26n1525_004:0249c26": "應獲得斷命之罪。而彼無罪。何以故？以離",
    "T26n1525_004:0249c27": "瞋心等故，是故自殺不得殺罪。",
    "T26n1525_004:0249c28": "「又定不定眾生相者，定眾生相、不定眾生相，",
    "T26n1525_004:0249c29": "彼眾生相名為定不定眾生相。又定眾生相",
    "T26n1525_004:0250a01": "者，有百千人作心於中定殺某人，是名為定，",
    "T26n1525_004:0250a02": "若殺彼人得成殺罪，若殺餘人不得殺罪。不",
    "T26n1525_004:0250a03": "定者，以捨一切故隨殺得罪，以彼處不離",
    "T26n1525_004:0250a04": "眾生相故。「疑者，疑心殺生亦得殺罪，以彼",
    "T26n1525_004:0250a05": "是眾生。既捨眾生，其心雖疑，以捨慈悲心殺",
    "T26n1525_004:0250a06": "眾生故得殺生罪。「起捨命方便者。此明何義？",
    "T26n1525_004:0250a07": "若殺者於彼事中起不善心，必欲斷彼眾生",
    "T26n1525_004:0250a08": "命根，非慈悲心、無護罪心，捨眾生心作殺方",
    "T26n1525_004:0250a09": "便是名為起。",
    "T26n1525_004:0250a10": "「又作不作相無作相者，作者所作事，不作者",
    "T26n1525_004:0250a11": "所不作事，彼作事共起，雖作業滅而善無記",
    "T26n1525_004:0250a12": "法相續不斷。」問曰：「云何不作而名為業？」答",
    "T26n1525_004:0250a13": "曰：「以能與作事作因、與作果事作因。此明何",
    "T26n1525_004:0250a14": "義？處處亦有因中說果、果中說因，如如來",
    "T26n1525_004:0250a15": "經中說，可見可觸名無作色，以作不可見不",
    "T26n1525_004:0250a16": "可觸而作，名為可見可觸。以彼不作說名可",
    "T26n1525_004:0250a17": "見可觸，如是彼處若身所依身事刀杖等殺",
    "T26n1525_004:0250a18": "生，名為作不作，得名身業。又如自在人口",
    "T26n1525_004:0250a19": "勅令殺仙人，瞋心欲殺眾生；受勅使者依",
    "T26n1525_004:0250a20": "自在人口勅而殺信仙夜叉，依仙瞋心而殺",
    "T26n1525_004:0250a21": "眾生。彼自在人及仙人等作殺生因，使人夜",
    "T26n1525_004:0250a22": "叉身業成時，彼自在人及以仙人俱得成就",
    "T26n1525_004:0250a23": "不作身業。又如受戒人，臨受戒時身動口",
    "T26n1525_004:0250a24": "說，及受戒時默然而住身口不動，師羯磨已，",
    "T26n1525_004:0250a25": "彼人成就無作身業，此亦如是。又如口業事，",
    "T26n1525_004:0250a26": "而口不言但動頭眴目奮眉舉手如是等相表",
    "T26n1525_004:0250a27": "前事者，亦得成就不作口業。又應身作業，",
    "T26n1525_004:0250a28": "而身不動口說種種身業方便，彼事成時亦",
    "T26n1525_004:0250a29": "得成就不作身業。「有人言：口意亦得成就殺",
    "T26n1525_004:0250b01": "生，此殺生業是口意業非是身業。雖有此言，",
    "T26n1525_004:0250b02": "是義不然。何以故？若即口說心念之時成殺",
    "T26n1525_004:0250b03": "生者，可是口業？可是意業？此明何義？若口與",
    "T26n1525_004:0250b04": "意是殺業體，自在人勅殺某眾生，仙人心念",
    "T26n1525_004:0250b05": "殺某眾生，即勅念時彼命應斷，而此事不然。",
    "T26n1525_004:0250b06": "以彼使人信仙夜叉身業成時成殺生事。若",
    "T26n1525_004:0250b07": "不如是，彼自在人口言殺時，及彼仙人起瞋",
    "T26n1525_004:0250b08": "心時應即成殺，而實不成。又復有過，彼自在",
    "T26n1525_004:0250b09": "人口勅殺生，使人未殺，彼自在人得證見道，",
    "T26n1525_004:0250b10": "受勅使者後方殺生。若口勅殺已成殺者，證",
    "T26n1525_004:0250b11": "見道已然後殺生。而此義不然，以得遠離彼",
    "T26n1525_004:0250b12": "殺生因破戒等惡心，是故不以口意二業為",
    "T26n1525_004:0250b13": "殺生體。何以故？以業無差別故。此明何義？",
    "T26n1525_004:0250b14": "以善、不善、無記等業相各異故。以無差別相，",
    "T26n1525_004:0250b15": "如是身口意業則無差別，而遠近方便身口",
    "T26n1525_004:0250b16": "意等成殺生業，此則不遮。」",
    "T26n1525_004:0250b17": "問曰：「口言殺者，為畢竟成、為不成耶？」答曰：",
    "T26n1525_004:0250b18": "「不成。何以故？以過時等故。此明何義？以何",
    "T26n1525_004:0250b19": "等時、以何等方便、以何等處？彼人殺時過自",
    "T26n1525_004:0250b20": "在人說時處等，殺者得罪，教者無罪。身業者，",
    "T26n1525_004:0250b21": "依身作業名為身業。此明何義？依身作業，",
    "T26n1525_004:0250b22": "隨身所作名為身業。」",
    "T26n1525_004:0250b23": "問曰：「無命可殺，云何斷命得殺生罪？」答曰：",
    "T26n1525_004:0250b24": "「雖無實命，斷和合體名為殺生，如斷樹林滅",
    "T26n1525_004:0250b25": "燈炷等，若有神我神我是常，無殺生義。」問曰：",
    "T26n1525_004:0250b26": "「害何等陰名之為殺？為害過去、為害未來、為",
    "T26n1525_004:0250b27": "害現在？若害過去過去已滅，若害未來未來",
    "T26n1525_004:0250b28": "未到，若害現在剎那不住。」答曰：「有人說言：住",
    "T26n1525_004:0250b29": "現在世，壞未來世，和合陰體。復有人言：壞未",
    "T26n1525_004:0250c01": "來、現在。此明何義？以現在陰中刀杖能到能",
    "T26n1525_004:0250c02": "作害事。復有人言：五陰自滅非因緣滅。復",
    "T26n1525_004:0250c03": "有人言：現在陰中唯壞色陰，以刀杖等能割",
    "T26n1525_004:0250c04": "能觸，餘四陰者不可割觸故。復有人言：殺害",
    "T26n1525_004:0250c05": "五陰，自餘四陰雖不可觸而依色陰住，色陰",
    "T26n1525_004:0250c06": "壞故彼亦隨壞，如破瓶故水乳亦失。復有人",
    "T26n1525_004:0250c07": "言：唯害無記陰，以無記陰中刀杖能觸，以",
    "T26n1525_004:0250c08": "無觸陰有其二種、一切業有三種，如向所說",
    "T26n1525_004:0250c09": "應知。」問曰：「如來修多羅中說有二種業：一者、",
    "T26n1525_004:0250c10": "起業；二者、作業。此二種業廣說有三，謂身口",
    "T26n1525_004:0250c11": "意業。此三種業云何差別？為從依說、為從體",
    "T26n1525_004:0250c12": "說、為從起說？若從依說，即是一業，以一切業",
    "T26n1525_004:0250c13": "依止身故。若從體說，即是一業，以一切業唯",
    "T26n1525_004:0250c14": "口業故。若從起說，即是一業，以一切業從心",
    "T26n1525_004:0250c15": "起故。」答曰：「依三次第有三種業。此明何義？",
    "T26n1525_004:0250c16": "由心思惟即是心業，依彼心業起身口業。以",
    "T26n1525_004:0250c17": "依心故起身口業，如是次第應知，彼作無作",
    "T26n1525_004:0250c18": "應知，彼身口業差別應知。又身業作者依身",
    "T26n1525_004:0250c19": "威儀，依止身作彼彼形相，是名身作業。」",
    "T26n1525_004:0250c20": "問曰：「以身去來動轉名為身業，不去不來不",
    "T26n1525_004:0250c21": "名為業？」答曰：「若言去來是身業者，此事不",
    "T26n1525_004:0250c22": "然。何以故？一切有為法剎那不住故。剎那不",
    "T26n1525_004:0250c23": "住者隨何處滅？不去不來。云何而言去來動",
    "T26n1525_004:0250c24": "轉名為身業。」問曰：「此義不然。何以故？若一",
    "T26n1525_004:0250c25": "切法剎那不住，可如是說，亦見有法剎那間",
    "T26n1525_004:0250c26": "住非是不住，云何而言無去無來？」答曰：「此義",
    "T26n1525_004:0250c27": "不然。何以故？以有為法畢竟不住。此明何",
    "T26n1525_004:0250c28": "義？以彼一切有為諸法，無因無緣自然而滅",
    "T26n1525_004:0250c29": "故。此復何義？以可作法是有因緣而滅，法者",
    "T26n1525_004:0251a01": "即是無物，若無物者彼法不作，以有為法無",
    "T26n1525_004:0251a02": "因無緣自然滅故。若法即生時不滅。後亦不",
    "T26n1525_004:0251a03": "應滅，若不滅者應是定實，若是定實不應變",
    "T26n1525_004:0251a04": "異，若如是者，不應從彼滅因緣滅。」問曰：「我",
    "T26n1525_004:0251a05": "見有法從因緣滅，如薪等法從彼火等因緣",
    "T26n1525_004:0251a06": "而滅。一切量中現見量勝，以是義故，一切法",
    "T26n1525_004:0251a07": "滅從於因緣。」答曰：「云何知薪等法依於火等",
    "T26n1525_004:0251a08": "因緣而滅？我言無因自然而滅，此義應思，為",
    "T26n1525_004:0251a09": "因火等薪等法滅故不見耶？為無因緣自然",
    "T26n1525_004:0251a10": "而滅故不見耶？此義云何？本相續因緣滅，餘",
    "T26n1525_004:0251a11": "更不生，是故不見，非因緣滅，如風滅燈手滅",
    "T26n1525_004:0251a12": "鈴聲，如是等知是比智知。」答曰：「已說非可作",
    "T26n1525_004:0251a13": "事故。此明何義？若有一法從因緣滅，應一切",
    "T26n1525_004:0251a14": "法皆因緣滅，不應有法非因緣滅，猶如生法，",
    "T26n1525_004:0251a15": "一切皆悉從因緣生，無有法生不從因緣，如",
    "T26n1525_004:0251a16": "心、聲、焰非因緣滅，以彼不待因緣滅故。」問曰：",
    "T26n1525_004:0251a17": "「此義不然。何以故？以後心生前心滅，後聲",
    "T26n1525_004:0251a18": "生前聲滅，以彼先法待後法故，是故得知從",
    "T26n1525_004:0251a19": "因緣滅。」答曰：「此義不然。何以故？以彼心聲",
    "T26n1525_004:0251a20": "不相待故。此明何義？以有疑知決定知故，二",
    "T26n1525_004:0251a21": "法不俱，苦樂貪恚等皆亦如是。又以前心聲",
    "T26n1525_004:0251a22": "疾後心聲遲，云何不疾心聲而能害彼疾心",
    "T26n1525_004:0251a23": "疾聲？是故法滅不從因緣。」問曰：「雖燈與焰念",
    "T26n1525_004:0251a24": "念不住，以無因住而有滅法及滅非法，依彼",
    "T26n1525_004:0251a25": "滅法滅於燈焰，是故應依因緣而滅。」答曰：「此",
    "T26n1525_004:0251a26": "義不然。何以故？以無物法，云何能作滅因？又",
    "T26n1525_004:0251a27": "生因滅法非法剎那不住，剎那心剎那心中",
    "T26n1525_004:0251a28": "終不能作生因滅因，如是一切有為諸法不",
    "T26n1525_004:0251a29": "從因滅應知。「又答：若依火等能作薪等滅因，",
    "T26n1525_004:0251b01": "如是生因即是滅因。此明何義？依何等火焰",
    "T26n1525_004:0251b02": "生何等色，即彼火焰能作熟勝、熟勝滅因，以",
    "T26n1525_004:0251b03": "是故即生因是滅因，更無異因。而此義不如",
    "T26n1525_004:0251b04": "是，云何此一法能令法生、能令法滅？又，異異",
    "T26n1525_004:0251b05": "火焰中如是因差別虛妄分別，如因灰汁、苦",
    "T26n1525_004:0251b06": "酒、雪日、地水、穀米能生熟異，熟異等色，彼處云",
    "T26n1525_004:0251b07": "何分別？」問曰：「不然。何以故？以火煎水，水由火",
    "T26n1525_004:0251b08": "盡，火為滅因。」答曰：「如向解釋，云何得知水因",
    "T26n1525_004:0251b09": "火滅非自然滅？」問曰：「若爾，火何所作？」答曰：「火",
    "T26n1525_004:0251b10": "界增上，依彼火力水力漸微，乃至後時水相",
    "T26n1525_004:0251b11": "續體斷絕不起，是火所作非火所滅。是故一",
    "T26n1525_004:0251b12": "切有為之法自然而滅，無因緣滅，以彼滅法",
    "T26n1525_004:0251b13": "剎那不住是故即滅，如是成就諸法剎那不",
    "T26n1525_004:0251b14": "住剎那不住，是故此法不彼處去。」問曰：「我於",
    "T26n1525_004:0251b15": "餘處猶見此法，若法不去，云何而得於餘處",
    "T26n1525_004:0251b16": "見、於餘處識？」答曰：「如草火焰，是故不去。是故",
    "T26n1525_004:0251b17": "身威儀名身作法，此義已成，非謂異身別有",
    "T26n1525_004:0251b18": "實法。如一方生色名為長色，依彼長色更見",
    "T26n1525_004:0251b19": "餘色名為短色，依四方故見四方色，依圓物",
    "T26n1525_004:0251b20": "故名為圓色，如是長短方圓高下諸色。譬如",
    "T26n1525_004:0251b21": "挑火，一廂直去不斷不絕相續而見名為",
    "T26n1525_004:0251b22": "長火，周匝四廂不斷不絕名為圓火，隨種種",
    "T26n1525_004:0251b23": "轉見種種火，如是離火更無別有實形相法。",
    "T26n1525_004:0251b24": "若離火外有形相法，應為二根所伺，眼根見",
    "T26n1525_004:0251b25": "長、身根觸短，以一色入非二根見，如觸法",
    "T26n1525_004:0251b26": "長短等。如是色中應知，觸法唯心，非是現根",
    "T26n1525_004:0251b27": "可捉可知，如見火色觸中生念知，如嗅華香",
    "T26n1525_004:0251b28": "色中生念，此法應如是，依餘法念餘法而無",
    "T26n1525_004:0251b29": "一觸法，於威儀中實有依觸法得餘法，是故",
    "T26n1525_004:0251c01": "無實身威儀法。」問曰：「此義不然。何以故？若於",
    "T26n1525_004:0251c02": "闇夜遠見土牆等色，或長或短此應是實。」",
    "T26n1525_004:0251c03": "答曰：「但見色，不了虛妄分別長短等色，如不",
    "T26n1525_004:0251c04": "異蟻子等見行見圍，此亦如是，異身威儀更",
    "T26n1525_004:0251c05": "無實法，唯身威儀名為作法，不離身外別有",
    "T26n1525_004:0251c06": "作法。向說心思惟者，心中分別我如是如是",
    "T26n1525_004:0251c07": "作，能生身口業名為心業，若身所作名為身",
    "T26n1525_004:0251c08": "業，若口所作名為口業，不異三業別有實法。」",
    "T26n1525_004:0251c09": "問曰：「異身口業實有別法。何以故？以有三種",
    "T26n1525_004:0251c10": "無垢色增長不作業道等故。此明何義？以如",
    "T26n1525_004:0251c11": "來修多羅中說色攝三種。何者為三？一者、有",
    "T26n1525_004:0251c12": "色可見可礙；二者、有色不可見可礙；三者、有",
    "T26n1525_004:0251c13": "色不可見不可礙。無垢色者，謂無漏色。何者",
    "T26n1525_004:0251c14": "無漏色？無漏色者謂無漏法。何者無漏法？",
    "T26n1525_004:0251c15": "謂於過去未來現在色中不生瞋愛，乃至識",
    "T26n1525_004:0251c16": "中不生瞋愛，以是義故名無漏法。若如是者，",
    "T26n1525_004:0251c17": "離無作法何處有色不可見不可礙是無漏？",
    "T26n1525_004:0251c18": "故知應有無作法離身口意業增長者。如來",
    "T26n1525_004:0251c19": "修多羅中說：『有信者善男子、善女人修行七",
    "T26n1525_004:0251c20": "種功德，行住睡寤等日夜常生功德增長功",
    "T26n1525_004:0251c21": "德。』若離身口業更無無作，云何異心法而得",
    "T26n1525_004:0251c22": "增長？是故當知，離身口業有無作法。又自不",
    "T26n1525_004:0251c23": "作業使他作業，若無無作此云何成？「又復非",
    "T26n1525_004:0251c24": "但使人作業即得名為成就業道，以彼業未",
    "T26n1525_004:0251c25": "成復更有過。雖作業未有實體成就，以如",
    "T26n1525_004:0251c26": "來經中說：『諸比丘！外入十一入不攝，不可見",
    "T26n1525_004:0251c27": "不可礙。』而不說非色。此為何義故如是說？以",
    "T26n1525_004:0251c28": "如來見法入中攝無作色故如是說。「又復作",
    "T26n1525_004:0251c29": "難，若無無作法亦應無八聖道，以定中無正",
    "T26n1525_004:0252a01": "語、正業及以正命，當知決定有無作法。又復",
    "T26n1525_004:0252a02": "有難，若無無作法，離波羅提木叉亦應無無",
    "T26n1525_004:0252a03": "作戒，以受戒竟後即無故，以在睡眠及顛",
    "T26n1525_004:0252a04": "狂等諸失心者，亦名比丘、比丘尼故，當知決",
    "T26n1525_004:0252a05": "定有無作法。復有修多羅中如來說言離破",
    "T26n1525_004:0252a06": "戒橋梁，若無無作法，云何說言離破戒橋",
    "T26n1525_004:0252a07": "梁？是故當知有無作法。」",
    "T26n1525_004:0252a08": "答曰：「此難極繁，雖有種種眾多言說而義",
    "T26n1525_004:0252a09": "皆不然。何以故？汝向雖引如來修多羅中說",
    "T26n1525_004:0252a10": "色三種，而汝不解如來經意。此義云何？一",
    "T26n1525_004:0252a11": "切聖人禪定力見三昧境界色，依三昧力而",
    "T26n1525_004:0252a12": "生彼色，彼色非是眼根境界故不可見，餘一",
    "T26n1525_004:0252a13": "切物所不能障故不可礙。」問曰：「若言非是眼",
    "T26n1525_004:0252a14": "根境界不可障礙，云何名色？」答曰：「汝離心意",
    "T26n1525_004:0252a15": "有無作色，云何得名為無作色？又答：此色乃",
    "T26n1525_004:0252a16": "是無漏境界聖智三昧色，不同世間有漏之",
    "T26n1525_004:0252a17": "色。又言無漏色者，即是依彼三昧禪定力色",
    "T26n1525_004:0252a18": "名為無垢，聖人於無漏三昧中說無漏法。「又",
    "T26n1525_004:0252a19": "有人言：阿羅漢色及以外色名為無漏，以離",
    "T26n1525_004:0252a20": "有漏法故。我不受此義。又增長功德者，此義",
    "T26n1525_004:0252a21": "云何？法如是故，如是如是施主施物數數受",
    "T26n1525_004:0252a22": "用，如是如是數數受用者，依受用人功德力",
    "T26n1525_004:0252a23": "故，雖施主異心而依本心念，修相續體細細",
    "T26n1525_004:0252a24": "轉勝。以轉勝故，於未來世而得成就多福德",
    "T26n1525_004:0252a25": "果。依此義故，如來說言多生功德增長功德，",
    "T26n1525_004:0252a26": "非離心離色有無作法。」問曰：「云何異身心依",
    "T26n1525_004:0252a27": "異身心，異身心中相續轉細增長福德？」答曰：",
    "T26n1525_004:0252a28": "「云何異身心依異身心，異身心中有無作法？",
    "T26n1525_004:0252a29": "又答：而此義不然，我依於心身業口業有善",
    "T26n1525_004:0252b01": "惡功德，依本心作不失本心有相續體，癲狂",
    "T26n1525_004:0252b02": "睡等常得增長。不作者，己自不作、使他人作，",
    "T26n1525_004:0252b03": "云何而得成於業道？此明何義？以依使者於",
    "T26n1525_004:0252b04": "他眾生起於害法，是故使者細相續體轉轉",
    "T26n1525_004:0252b05": "生麁，以是義故未來世中能生多過。亦復不",
    "T26n1525_004:0252b06": "但使人作惡，自作惡者作惡事竟，未來世中",
    "T26n1525_004:0252b07": "亦生多過，是故於彼未來身體相續轉生名",
    "T26n1525_004:0252b08": "為業道，以於因中明果義故。離破戒橋梁者，",
    "T26n1525_004:0252b09": "汝今為有狂癲病耶！而作是說。若狂癲者",
    "T26n1525_004:0252b10": "速覓陳酥服令除愈，不應種種非法言說。」",
    "T26n1525_004:0252b11": "問曰：「何故增我有無作法，而汝自立從心起",
    "T26n1525_004:0252b12": "於細相續體有增長法。」答曰：「我不增汝有無",
    "T26n1525_004:0252b13": "作法，而汝所說法無如是義。此明何義？以依",
    "T26n1525_004:0252b14": "心故身口行事，行事訖竟成就業道。汝所有",
    "T26n1525_004:0252b15": "法離心身口，於佛法中無如是義，是尼乾子",
    "T26n1525_004:0252b16": "微塵、世性、時方等法離心而有，無心善惡如",
    "T26n1525_004:0252b17": "是等法智者不受，是故不立離於色心、身心",
    "T26n1525_004:0252b18": "之外有無作法。」",
    "T26n1525_004:0252b19": "彌勒菩薩所問經論卷第四"
}