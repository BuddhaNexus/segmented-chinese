{
    "T26n1531_001:0328a09": "No. 1531",
    "T26n1531_001:0328a10": "文殊師利菩薩問菩提經論",
    "T26n1531_001:0328a11": "卷上一名伽耶山頂經論",
    "T26n1531_001:0328a13": "天親菩薩造",
    "T26n1531_001:0328a14": "元魏天竺三藏菩提流支譯",
    "T26n1531_001:0328a15": "見諸眾生煩惱縛，　　起菩提願為救拔，",
    "T26n1531_001:0328a16": "如是正覺慈悲尊，　　頂禮造論釋經故。",
    "T26n1531_001:0328a17": "我論能盡煩惱怨，　　救護諸有斷惡道，",
    "T26n1531_001:0328a18": "如是二種最勝利，　　一切外道論中無。",
    "T26n1531_001:0328a19": "此修多羅所攝有九分：一、序分；二、所應聞弟",
    "T26n1531_001:0328a20": "子成就分；三、三昧分；四、能觀清淨分；五、所觀",
    "T26n1531_001:0328a21": "法分；六、起分；七、說分；八、菩薩功德勢力分；",
    "T26n1531_001:0328a22": "九、菩薩行差別分。",
    "T26n1531_001:0328a23": "如是我聞：一時婆伽婆住伽耶城伽耶山頂",
    "T26n1531_001:0328a24": "塔初得菩提，與大比丘眾滿足千人俱，其先",
    "T26n1531_001:0328a25": "悉是辮髮梵志，應作已作所作已辦，棄捨",
    "T26n1531_001:0328a26": "重擔、逮得己利、盡諸有結，正智心得解脫，一",
    "T26n1531_001:0328a27": "切心得自在、已到彼岸，皆是阿羅漢。諸菩薩",
    "T26n1531_001:0328a28": "摩訶薩無量無邊，皆從十方世界來集，有大",
    "T26n1531_001:0328a29": "威德，皆得諸忍、諸陀羅尼、諸深三昧，具諸神",
    "T26n1531_001:0328b01": "通。其名曰：文殊師利菩薩、觀世音菩薩、得大",
    "T26n1531_001:0328b02": "勢菩薩、香象菩薩、勇施菩薩、勇修行智菩薩",
    "T26n1531_001:0328b03": "等而為上首。如是諸菩薩摩訶薩，其數無量。",
    "T26n1531_001:0328b04": "并諸天、龍、夜叉、乾闥婆、阿修羅、迦樓羅、緊那羅、",
    "T26n1531_001:0328b05": "摩睺羅伽、人非人等大眾圍遶。",
    "T26n1531_001:0328b06": "論曰：如是我聞一時等，集法者語。住伽耶城",
    "T26n1531_001:0328b07": "者，示現所住處成就故。伽耶山頂者，示現",
    "T26n1531_001:0328b08": "彼形相大眾行住處故。塔者，示現為彼能供",
    "T26n1531_001:0328b09": "養者興供養故。初得菩提者，即彼成佛時故。",
    "T26n1531_001:0328b10": "與大比丘眾者，以其大故；以不增不損故，滿",
    "T26n1531_001:0328b11": "足千比丘。辮髮梵志者，此明學無學比丘。是",
    "T26n1531_001:0328b12": "名聽者成就。餘者次說諸菩薩行差別。彼菩",
    "T26n1531_001:0328b13": "薩行有二種攝法所攝。何等為二？一者因攝；",
    "T26n1531_001:0328b14": "二者果攝。又伽耶山頂塔者，根本序分，以無",
    "T26n1531_001:0328b15": "量諸佛所住處故，示現彼處諸佛如來集故。",
    "T26n1531_001:0328b16": "此法門者，諸佛如來所攝護故。應聞此修",
    "T26n1531_001:0328b17": "多羅者，攝取成就，學無學其先悉是辮髮梵",
    "T26n1531_001:0328b18": "志。",
    "T26n1531_001:0328b19": "又無學者有八種德。何等為八？一者所作畢",
    "T26n1531_001:0328b20": "竟，如經「應作已作」故。二者畢竟過於應作已",
    "T26n1531_001:0328b21": "作，如經「所作已辦」故。三者遠離三昧障，如經",
    "T26n1531_001:0328b22": "「棄捨重擔」故。四者捨離所受重擔，如經「逮得",
    "T26n1531_001:0328b23": "己利」故。彼重擔者，所謂五陰。五者證涅槃，如",
    "T26n1531_001:0328b24": "經「盡諸有結」故。六者過三界，如經「正智心得",
    "T26n1531_001:0328b25": "解脫」故。七者依不顛倒受教修行，如經「一切",
    "T26n1531_001:0328b26": "心得自在已到彼岸」故，以善遠離諸煩惱故。",
    "T26n1531_001:0328b27": "八者如實修行四如意足，如經「皆是阿羅漢」",
    "T26n1531_001:0328b28": "故。又阿羅漢者，能受信者所施物故，故名應",
    "T26n1531_001:0328b29": "供。又學有二種。何等為二？一者善畢竟持戒",
    "T26n1531_001:0328c01": "學道故；二者如心所求畢竟滿足故。次說三",
    "T26n1531_001:0328c02": "昧分。",
    "T26n1531_001:0328c03": "經曰：爾時世尊獨靜無人，入於諸佛甚深三",
    "T26n1531_001:0328c04": "昧，觀察法界。",
    "T26n1531_001:0328c05": "論曰：入三昧觀察者，示現非是思量境界故。",
    "T26n1531_001:0328c06": "又入三昧者，示現不同聲聞辟支佛故。此明",
    "T26n1531_001:0328c07": "非聲聞辟支佛境界故。已說三昧分。次說能",
    "T26n1531_001:0328c08": "觀清淨分。",
    "T26n1531_001:0328c09": "經曰：而作是念：我得阿耨多羅三藐三菩提，",
    "T26n1531_001:0328c10": "得一切智慧，所作已辦，除諸重擔，度諸有險",
    "T26n1531_001:0328c11": "道，滅無明、得真明，拔諸箭、斷渴愛，成法船、擊",
    "T26n1531_001:0328c12": "法鼓、吹法螺、建法幢，轉生死種、示涅槃性，閉",
    "T26n1531_001:0328c13": "塞邪道、開於正路，離諸罪田、示于福田。",
    "T26n1531_001:0328c14": "論曰：能觀清淨者，示現已得菩提故，如經「而",
    "T26n1531_001:0328c15": "作是念：我得阿耨多羅三藐三菩提」故。得菩",
    "T26n1531_001:0328c16": "提者，示現勝彼聲聞辟支佛證智故，如經「得",
    "T26n1531_001:0328c17": "一切智慧」故。彼得一切智慧者，有十七種。何",
    "T26n1531_001:0328c18": "等十七？一者本願滿足，如經「所作已辦」故。二",
    "T26n1531_001:0328c19": "者捨離所取重擔，如經「除諸重擔」故。又重擔",
    "T26n1531_001:0328c20": "者，所謂五陰。三者善斷一切諸煩惱障，如經",
    "T26n1531_001:0328c21": "「度諸有嶮道」故。四者善斷一切智障，如經「滅",
    "T26n1531_001:0328c22": "無明」故。五者證如實妙法，如經「得真明」故。六",
    "T26n1531_001:0328c23": "者離一切邪箭，如經「拔諸箭」故。七者離諸",
    "T26n1531_001:0328c24": "顛，如經「斷渴愛」故。八者成就出世間慧，如",
    "T26n1531_001:0328c25": "經「成法船」故。九者轉妙法輪，如經「擊法鼓」故。",
    "T26n1531_001:0328c26": "十者出無我妙聲，善能降伏一切諸魔，如經",
    "T26n1531_001:0328c27": "「吹法螺」故。十一者善能降伏一切外道，如經",
    "T26n1531_001:0328c28": "「建法幢」故。十二者善斷一切諸結因緣，如經",
    "T26n1531_001:0328c29": "「轉生死種」故。十三者說世間出世間妙法，如",
    "T26n1531_001:0329a01": "經「示現涅槃性」故。十四者善能遠離顛倒取",
    "T26n1531_001:0329a02": "相，如經「閉塞邪道」故。十五者轉八聖道，如",
    "T26n1531_001:0329a03": "經「開於正路」故。十六者善能遠離外道福田，",
    "T26n1531_001:0329a04": "如經「離諸罪田」故。十七者示現三寶福田，如",
    "T26n1531_001:0329a05": "經「示于福田」故。已說能觀清淨分。次說所觀",
    "T26n1531_001:0329a06": "法分。",
    "T26n1531_001:0329a07": "經曰：我今當觀彼法。誰得阿耨多羅三藐三",
    "T26n1531_001:0329a08": "菩提？以何等智得阿耨多羅三藐三菩提？何",
    "T26n1531_001:0329a09": "者是所證阿耨多羅三藐三菩提法？",
    "T26n1531_001:0329a10": "論曰：以何等人能證菩提？以何等智能證菩",
    "T26n1531_001:0329a11": "提？何者是所證菩提？觀彼三法，於三世中",
    "T26n1531_001:0329a12": "虛妄分別無有實體。",
    "T26n1531_001:0329a13": "經曰：為以身得、為以心得？若以身得，身則無",
    "T26n1531_001:0329a14": "知無覺，如草如木如塊如影，無所識知，四大",
    "T26n1531_001:0329a15": "所造、從父母生，其性無常，假以衣服飲食臥",
    "T26n1531_001:0329a16": "具澡浴而得存立。此法必歸敗壞磨滅。",
    "T26n1531_001:0329a17": "論曰：經言「為以身得、為以心得」者，示現身心",
    "T26n1531_001:0329a18": "不證菩提故。此明何義？以離身心更無實者。",
    "T26n1531_001:0329a19": "如愚癡人虛妄分別，無有如是證菩提者故。",
    "T26n1531_001:0329a20": "以何等人能證菩提？彼法於三世中虛妄分",
    "T26n1531_001:0329a21": "別無實體者，以非身得菩提示現。有八種法",
    "T26n1531_001:0329a22": "示現彼身不證菩提。何等為八？一者無作者，",
    "T26n1531_001:0329a23": "如經「若以身得，身則無知無覺」故。二者虛妄",
    "T26n1531_001:0329a24": "取相成就，如經「如草如木如塊如影」故。三者",
    "T26n1531_001:0329a25": "遠離諸想，如經「無所識知」故。四者以諸因緣",
    "T26n1531_001:0329a26": "和合故生，如經「四大所造」故。五者體本不淨，",
    "T26n1531_001:0329a27": "如經「從父母生」故。六者念不住，如經「其性無",
    "T26n1531_001:0329a28": "常」故。七者如危朽物不可常保，如經「假以衣",
    "T26n1531_001:0329a29": "服飲食臥具澡浴而得存立」故。八者體是不",
    "T26n1531_001:0329b01": "實，如經「此法必歸敗壞磨滅」故。已說非身得",
    "T26n1531_001:0329b02": "菩提示現。以何等人得菩提者，彼法於三世",
    "T26n1531_001:0329b03": "中虛妄分別無有實體。次說以何等智能證",
    "T26n1531_001:0329b04": "菩提。彼法於三世中虛妄分別無實體者，以",
    "T26n1531_001:0329b05": "非心得菩提示現。",
    "T26n1531_001:0329b06": "經曰：若以心得，心則如幻，從眾緣生，無處無",
    "T26n1531_001:0329b07": "相、無物無所有。",
    "T26n1531_001:0329b08": "論曰：有六種法示現彼心不得菩提。何等為",
    "T26n1531_001:0329b09": "六？一者見顛倒法虛妄誑惑愚癡凡夫，如經",
    "T26n1531_001:0329b10": "「心則如幻」故。二者依善不善諸因緣生，如經",
    "T26n1531_001:0329b11": "「從眾緣生」故。三者無定住處，如經「無處」故。四",
    "T26n1531_001:0329b12": "者虛妄分別取相實不可得，如經「無相」故。五",
    "T26n1531_001:0329b13": "者自性空，如經「無物」故。六者遠行，如經「無",
    "T26n1531_001:0329b14": "所有」故。已說非心得菩提示現。以何等智得",
    "T26n1531_001:0329b15": "菩提者，彼法於三世中虛妄分別無有實體。",
    "T26n1531_001:0329b16": "次說何者是所證菩提？彼法於三世中虛妄",
    "T26n1531_001:0329b17": "分別無有實體。",
    "T26n1531_001:0329b18": "經曰：菩提者但有名字，世俗故說。無聲無色",
    "T26n1531_001:0329b19": "無成無行無入，不可見不可依，去來道斷過",
    "T26n1531_001:0329b20": "諸言說，出於三界，無見無聞無覺無著無觀，",
    "T26n1531_001:0329b21": "離戲論，無諍無示，不可觀不可見，無嚮無",
    "T26n1531_001:0329b22": "字離言語道。",
    "T26n1531_001:0329b23": "論曰：經言「菩提者但有名字世俗故說」者，示",
    "T26n1531_001:0329b24": "現可證法但有名，用虛妄分別，其體無實故。",
    "T26n1531_001:0329b25": "彼但有名字，世俗故說。有二十三種。何等二",
    "T26n1531_001:0329b26": "十三？一者無事，如經「無聲」故。二者過覺境",
    "T26n1531_001:0329b27": "界，如經「無色」故。三者諸法體空，如經「無成」",
    "T26n1531_001:0329b28": "故。四者離諸相，如經「無行」故。五者過一切世",
    "T26n1531_001:0329b29": "間凡夫境界，如經「無入」故。六者過識境界，如",
    "T26n1531_001:0329c01": "經「不可見」故。七者無可依處，如經「不可依」故。",
    "T26n1531_001:0329c02": "八者不生滅，如經「去來道斷」故。九者過一切",
    "T26n1531_001:0329c03": "世間名字，如經「過諸言說」故。十者善不善行",
    "T26n1531_001:0329c04": "諸法不可得，如經「出於三界」故。十一者離見",
    "T26n1531_001:0329c05": "者，如經「無見」故。十二者過耳識境界，如經「無",
    "T26n1531_001:0329c06": "聞」故。十三者過意識境界，如經「無覺」故。十四",
    "T26n1531_001:0329c07": "者不住，如經「無著」故。十五者如虛空，如經",
    "T26n1531_001:0329c08": "「無觀」故。十六者無為，如經「離戲論」故。十七",
    "T26n1531_001:0329c09": "者無諸患、離諸漏，如經「無諍」故。十八者過小",
    "T26n1531_001:0329c10": "智境界，如經「無示」故。十九者無量，如經「不",
    "T26n1531_001:0329c11": "可觀」故。二十者他不能見，如經「不可見」故。二",
    "T26n1531_001:0329c12": "十一者內心無知，如經「無嚮」故。二十二者無",
    "T26n1531_001:0329c13": "物可見，如經「無字」故。二十三者不可說，如經",
    "T26n1531_001:0329c14": "「離言語」故。",
    "T26n1531_001:0329c15": "經曰：如是能證菩提者，以何等智證菩提者，",
    "T26n1531_001:0329c16": "所證菩提法者，如是諸法但有名字，但假名",
    "T26n1531_001:0329c17": "說、但和合名說、依世俗名說、無分別分別",
    "T26n1531_001:0329c18": "說，假成無成、無物離物，無取、不可說、無著。彼",
    "T26n1531_001:0329c19": "處無人證、無所用證亦無法可證。如是通",
    "T26n1531_001:0329c20": "達，是則名為得阿耨多羅三藐三菩提，無異",
    "T26n1531_001:0329c21": "離異、無菩提相。",
    "T26n1531_001:0329c22": "論曰：次說云何證菩提者，彼亦但有假名名",
    "T26n1531_001:0329c23": "字，依世俗說，虛妄分別無實體故。彼依世俗",
    "T26n1531_001:0329c24": "名說有六種。何等為六？一者不實分別，如經",
    "T26n1531_001:0329c25": "「無分別分別說」故。二者體空，如經「假成無成」",
    "T26n1531_001:0329c26": "故。三者我不可得，如經「無物離物」故。四者過",
    "T26n1531_001:0329c27": "世間慧，如經「無取」故。五者過言語道，如經",
    "T26n1531_001:0329c28": "「不可說」故。六者遠離我我所，如經「無著」故。又",
    "T26n1531_001:0329c29": "經言「彼處無人證、無所用證亦無法可證。如",
    "T26n1531_001:0330a01": "是通達，是則名為得阿耨多羅三藐三菩提」",
    "T26n1531_001:0330a02": "者。此明何義？明能證人、明所用證智、明所證",
    "T26n1531_001:0330a03": "境界。彼如是法，以何等法用妙正智慧，如",
    "T26n1531_001:0330a04": "實知所見所知所證，是名得阿耨多羅三藐",
    "T26n1531_001:0330a05": "三菩提故。又經言「無異離異、無菩提相」者，此",
    "T26n1531_001:0330a06": "明何義？無異離異二句，明彼證法清淨寂靜",
    "T26n1531_001:0330a07": "故。無菩提相義，如向所說。已說所觀事分。",
    "T26n1531_001:0330a08": "次起分者，此中復有何義？以三昧事訖故，",
    "T26n1531_001:0330a09": "以說時至故，是故應起。又於此中有二種義：",
    "T26n1531_001:0330a10": "一者以三昧中所觀察義，欲為文殊師利說",
    "T26n1531_001:0330a11": "故；二者文殊師利問、如來答故。何故如來唯",
    "T26n1531_001:0330a12": "告文殊師利而不告餘者？以依對文殊師利",
    "T26n1531_001:0330a13": "說此法故。又復何故唯對文殊師利說此法",
    "T26n1531_001:0330a14": "門？以此所說法門深故，是故告彼深智慧菩",
    "T26n1531_001:0330a15": "薩。又何以故唯文殊師利問？以如來但告文",
    "T26n1531_001:0330a16": "殊師利故。是故文殊師利問，隨順義故。彼所",
    "T26n1531_001:0330a17": "發問，以心清淨問，答清淨故。次顯說分。",
    "T26n1531_001:0330a18": "經曰：爾時文殊師利法王子在大會中，立佛",
    "T26n1531_001:0330a19": "右面，執大寶蓋以覆佛上。時文殊師利默知",
    "T26n1531_001:0330a20": "世尊所念如是，即白佛言：世尊！若菩提如",
    "T26n1531_001:0330a21": "是相者，善男子善女人云何於菩提發心住？",
    "T26n1531_001:0330a22": "佛告文殊師利：善男子善女人應如是知",
    "T26n1531_001:0330a23": "菩提相而發心住。文殊師利言：世尊！菩提",
    "T26n1531_001:0330a24": "相者當云何知！佛告文殊師利：菩提相者出",
    "T26n1531_001:0330a25": "於三界，過一切世俗名字語言，過一切嚮無",
    "T26n1531_001:0330a26": "發心發，滅諸發是發菩提心住。是故文殊師",
    "T26n1531_001:0330a27": "利！諸菩薩摩訶薩過一切發是發心住。文殊",
    "T26n1531_001:0330a28": "師利！無發是發菩提心住。文殊師利！發菩提",
    "T26n1531_001:0330a29": "心者，無物發住是發菩提心住。文殊師利！發",
    "T26n1531_001:0330b01": "菩提心者，無障礙住是發菩提心住。文殊師",
    "T26n1531_001:0330b02": "利！發菩提心者，如法性住是發菩提心住。文",
    "T26n1531_001:0330b03": "殊師利！發菩提心者，不執著一切法是發菩",
    "T26n1531_001:0330b04": "提心住。文殊師利！發菩提心者，不破壞如實",
    "T26n1531_001:0330b05": "際是發菩提心住。文殊師利！發菩提心者，不",
    "T26n1531_001:0330b06": "移不益不異不一是發菩提心住。文殊師利！",
    "T26n1531_001:0330b07": "發菩提心者，如鏡中像、如熱時焰、如影、如嚮、",
    "T26n1531_001:0330b08": "如虛空、如水中月，應當如是發菩提心住。",
    "T26n1531_001:0330b09": "論曰：彼發清淨有九種。何等為九？一者捨",
    "T26n1531_001:0330b10": "一切戲論，如經「文殊師利！無發是發菩提心",
    "T26n1531_001:0330b11": "住」故。二者捨取諸法，如經「文殊師利！發菩提",
    "T26n1531_001:0330b12": "心者，無物發住是發菩提心住」故。三者如虛",
    "T26n1531_001:0330b13": "空，如經「文殊師利！發菩提心者，無障礙住是",
    "T26n1531_001:0330b14": "發菩提心住」故。四者寂靜，如經「文殊師利！發",
    "T26n1531_001:0330b15": "菩提心者，如法性住是發菩提心住」故。五者",
    "T26n1531_001:0330b16": "捨取常無常相，如經「文殊師利！發菩提心者，",
    "T26n1531_001:0330b17": "不執著一切法是發菩提心住」故。六者不毀",
    "T26n1531_001:0330b18": "道不捨道，如經「文殊師利！發菩提心者，不破",
    "T26n1531_001:0330b19": "壞如實際是發菩提心住」故。七者離謗離著，",
    "T26n1531_001:0330b20": "如經「文殊師利！發菩提心者，不移不益不異",
    "T26n1531_001:0330b21": "不一是發菩提心住」故。八者入一切法一相，",
    "T26n1531_001:0330b22": "如經「文殊師利！發菩提心者，如鏡中像、如熱",
    "T26n1531_001:0330b23": "時焰、如影、如響、如虛空、如水中月，應當如是",
    "T26n1531_001:0330b24": "發菩提心住」故，又如實修行般若波羅蜜。餘",
    "T26n1531_001:0330b25": "四句過三界等者，如前所說應知。已顯說分。",
    "T26n1531_001:0330b26": "次說菩薩功德勢力分。",
    "T26n1531_001:0330b27": "經曰：爾時會中有天子名月淨光德，得不退",
    "T26n1531_001:0330b28": "阿耨多羅三藐三菩提心，問文殊師利言：諸",
    "T26n1531_001:0330b29": "菩薩摩訶薩，初觀何法故行菩薩行？依何法",
    "T26n1531_001:0330c01": "故行菩薩行？文殊師利答言：天子！諸菩薩",
    "T26n1531_001:0330c02": "摩訶薩行，以大悲為本，為諸眾生。天子又問：",
    "T26n1531_001:0330c03": "文殊師利！諸菩薩摩訶薩大悲，以何為本？文",
    "T26n1531_001:0330c04": "殊師利答言：天子！諸菩薩摩訶薩大悲，以",
    "T26n1531_001:0330c05": "直心為本。天子又問：文殊師利！諸菩薩摩訶",
    "T26n1531_001:0330c06": "薩直心，以何為本？文殊師利答言：天子！諸",
    "T26n1531_001:0330c07": "菩薩摩訶薩直心，以於一切眾生平等心為",
    "T26n1531_001:0330c08": "本。天子又問：文殊師利！諸菩薩摩訶薩於一",
    "T26n1531_001:0330c09": "切眾生平等心，以何為本？文殊師利答言：天",
    "T26n1531_001:0330c10": "子！諸菩薩摩訶薩於一切眾生平等心，以無",
    "T26n1531_001:0330c11": "異離異行為本。天子又問：文殊師利！諸菩",
    "T26n1531_001:0330c12": "薩摩訶薩無異離異行，以何為本？文殊師利",
    "T26n1531_001:0330c13": "答言：天子！諸菩薩摩訶薩無異離異行，以深",
    "T26n1531_001:0330c14": "淨心為本。天子又問：文殊師利！諸菩薩摩",
    "T26n1531_001:0330c15": "訶薩深淨心，以何為本？文殊師利答言：天",
    "T26n1531_001:0330c16": "子！諸菩薩摩訶薩深淨心，以阿耨多羅三藐",
    "T26n1531_001:0330c17": "三菩提心為本。天子又問：文殊師利！諸菩薩",
    "T26n1531_001:0330c18": "摩訶薩阿耨多羅三藐三菩提心，以何為本？",
    "T26n1531_001:0330c19": "文殊師利答言：天子！諸菩薩摩訶薩阿耨多",
    "T26n1531_001:0330c20": "羅三藐三菩提心，以六波羅蜜為本。天子又",
    "T26n1531_001:0330c21": "問：文殊師利！諸菩薩摩訶薩六波羅蜜，以何",
    "T26n1531_001:0330c22": "為本？文殊師利答言：天子！諸菩薩摩訶薩六",
    "T26n1531_001:0330c23": "波羅蜜，以方便慧為本。天子又問：文殊師",
    "T26n1531_001:0330c24": "利！諸菩薩摩訶薩方便慧，以何為本？文殊師",
    "T26n1531_001:0330c25": "利答言：天子！諸菩薩摩訶薩方便慧，以不放",
    "T26n1531_001:0330c26": "逸為本。天子又問：文殊師利！諸菩薩摩訶",
    "T26n1531_001:0330c27": "薩不放逸，以何為本？文殊師利答言：天子！",
    "T26n1531_001:0330c28": "諸菩薩摩訶薩不放逸，以三善行為本。天子",
    "T26n1531_001:0330c29": "又問：文殊師利！諸菩薩摩訶薩三善行，以何",
    "T26n1531_001:0331a01": "為本？文殊師利答言：天子！諸菩薩摩訶薩",
    "T26n1531_001:0331a02": "三善行，以十善業道為本。天子又問：文殊師",
    "T26n1531_001:0331a03": "利：諸菩薩摩訶薩十善業道，以何為本？文殊",
    "T26n1531_001:0331a04": "師利答言：天子！諸菩薩摩訶薩十善業道，以",
    "T26n1531_001:0331a05": "持戒為本。天子又問：文殊師利！諸菩薩摩",
    "T26n1531_001:0331a06": "訶薩持戒，以何為本？文殊師利答言：天子！",
    "T26n1531_001:0331a07": "諸菩薩摩訶薩持戒，以正憶念為本。天子又",
    "T26n1531_001:0331a08": "問：文殊師利！諸菩薩摩訶薩正憶念，以何為",
    "T26n1531_001:0331a09": "本？文殊師利答言：天子！諸菩薩摩訶薩正",
    "T26n1531_001:0331a10": "憶念，以正觀為本。天子又問：文殊師利！諸",
    "T26n1531_001:0331a11": "菩薩摩訶薩正觀，以何為本？文殊師利答言：",
    "T26n1531_001:0331a12": "天子！諸菩薩摩訶薩正觀，以堅念不忘為本。",
    "T26n1531_001:0331a13": "論曰：諸菩薩摩訶薩功德勢力有二種。何等",
    "T26n1531_001:0331a14": "為二？一者如心所求一切滿足；二者無障礙",
    "T26n1531_001:0331a15": "樂說辯才說法。如心所求一切滿足者，以起",
    "T26n1531_001:0331a16": "上上勝勝法故。彼起上上勝勝法者，有十四",
    "T26n1531_001:0331a17": "種。何等十四？一者受教不忘，如經「天子又",
    "T26n1531_001:0331a18": "問：文殊師利！諸菩薩摩訶薩正觀，以何為本？",
    "T26n1531_001:0331a19": "文殊師利答言：天子！諸菩薩摩訶薩正觀，以",
    "T26n1531_001:0331a20": "堅念不忘為本」故。二者善取正教觀有為法，",
    "T26n1531_001:0331a21": "如經「天子又問：文殊師利！諸菩薩摩訶薩正",
    "T26n1531_001:0331a22": "憶念，以何為本？文殊師利答言：天子！諸菩薩",
    "T26n1531_001:0331a23": "摩訶薩正憶念，以正觀為本」故。三者無彼處",
    "T26n1531_001:0331a24": "過，如經「天子又問：文殊師利！諸菩薩摩訶薩",
    "T26n1531_001:0331a25": "持戒，以何為本？文殊師利答言：天子！諸菩薩",
    "T26n1531_001:0331a26": "摩訶薩持戒，以正憶念為本」故。四者不隨順",
    "T26n1531_001:0331a27": "諸過，如經「天子又問：文殊師利！諸菩薩摩訶",
    "T26n1531_001:0331a28": "薩十善業道，以何為本？文殊師利答言：天子！",
    "T26n1531_001:0331a29": "諸菩薩摩訶薩十善業道，以持戒為本」故。五",
    "T26n1531_001:0331b01": "者善修十善業道，如經「天子又問：文殊師利！",
    "T26n1531_001:0331b02": "諸菩薩摩訶薩三善行，以何為本？文殊師利",
    "T26n1531_001:0331b03": "答言：天子！諸菩薩摩訶薩三善行，以十善業",
    "T26n1531_001:0331b04": "道為本」故。六者身口意業三法清淨，如經「天",
    "T26n1531_001:0331b05": "子又問：文殊師利！諸菩薩摩訶薩不放逸，以",
    "T26n1531_001:0331b06": "何為本？文殊師利答言：天子！諸菩薩摩訶薩",
    "T26n1531_001:0331b07": "不放逸，以三善行為本」故。七者戒清淨，如",
    "T26n1531_001:0331b08": "經「天子又問：文殊師利！諸菩薩摩訶薩方便",
    "T26n1531_001:0331b09": "慧，以何為本？文殊師利答言：天子！諸菩薩摩",
    "T26n1531_001:0331b10": "訶薩方便慧，以不放逸為本」故。八者隨順利",
    "T26n1531_001:0331b11": "益一切眾生，如經「天子又問：文殊師利！諸菩",
    "T26n1531_001:0331b12": "薩摩訶薩六波羅蜜，以何為本？文殊師利答",
    "T26n1531_001:0331b13": "言：天子！諸菩薩摩訶薩六波羅蜜，以方便慧",
    "T26n1531_001:0331b14": "為本」故。九者滿足一切助菩提法，如經「天子",
    "T26n1531_001:0331b15": "又問：文殊師利！諸菩薩摩訶薩阿耨多羅三",
    "T26n1531_001:0331b16": "藐三菩提心，以何為本？文殊師利答言：天子！",
    "T26n1531_001:0331b17": "諸菩薩摩訶薩阿耨多羅三藐三菩提心，以",
    "T26n1531_001:0331b18": "六波羅蜜為本」故。十者不疲倦，如經「天子",
    "T26n1531_001:0331b19": "又問：文殊師利！諸菩薩摩訶薩深淨心，以何",
    "T26n1531_001:0331b20": "為本？文殊師利答言：天子！諸菩薩摩訶薩深",
    "T26n1531_001:0331b21": "淨心，以阿耨多羅三藐三菩提心為本」故。十",
    "T26n1531_001:0331b22": "一者業果清淨，如經「天子又問：文殊師利！諸",
    "T26n1531_001:0331b23": "菩薩摩訶薩無異離異行，以何為本？文殊師",
    "T26n1531_001:0331b24": "利答言：天子！諸菩薩摩訶薩無異離異行，以",
    "T26n1531_001:0331b25": "深淨心為本」故。十二者修行清淨，如經「天子",
    "T26n1531_001:0331b26": "又問：文殊師利！諸菩薩摩訶薩於諸眾生平",
    "T26n1531_001:0331b27": "等心，以何為本？文殊師利答言：天子！諸菩薩",
    "T26n1531_001:0331b28": "摩訶薩於諸眾生平等心，以無異離異行為",
    "T26n1531_001:0331b29": "本」故。十三者作利益一切眾生清淨，如經「天",
    "T26n1531_001:0331c01": "子又問：文殊師利！諸菩薩摩訶薩直心，以何",
    "T26n1531_001:0331c02": "為本？文殊師利答言：天子！諸菩薩摩訶薩直",
    "T26n1531_001:0331c03": "心，以於一切眾生平等心為本」故。十四者心",
    "T26n1531_001:0331c04": "清淨，如經「天子又問：文殊師利！諸菩薩摩訶",
    "T26n1531_001:0331c05": "薩大悲，以何為本？文殊師利答言：天子！諸菩",
    "T26n1531_001:0331c06": "薩摩訶薩大悲，以直心為本」故。又經言「爾時",
    "T26n1531_001:0331c07": "會中有天子名月淨光德，得不退阿耨多羅",
    "T26n1531_001:0331c08": "三藐三菩提心，問文殊師利言：諸菩薩摩訶",
    "T26n1531_001:0331c09": "薩，初緣何法故行菩薩行？依何法故行菩薩",
    "T26n1531_001:0331c10": "行？文殊師利答言：諸菩薩摩訶薩行，大悲",
    "T26n1531_001:0331c11": "為本，為諸眾生」，如是等修多羅，從後向前解",
    "T26n1531_001:0331c12": "釋應知。已說如心所求一切滿足。次說無障",
    "T26n1531_001:0331c13": "礙樂說辯才說法。",
    "T26n1531_001:0331c14": "經曰：天子又問：文殊師利！諸菩薩摩訶薩有",
    "T26n1531_001:0331c15": "幾種心，能成就因、能成就果？文殊師利答",
    "T26n1531_001:0331c16": "曰：天子！諸菩薩摩訶薩有四種心，能成就",
    "T26n1531_001:0331c17": "因能成就果。何等為四？一者初發心；二者行",
    "T26n1531_001:0331c18": "發心；三者不退發心；四者一生補處發心。",
    "T26n1531_001:0331c19": "復次天子！初發心如種種子，第二行發心如",
    "T26n1531_001:0331c20": "芽生增長，第三不退發心如莖葉華果初始",
    "T26n1531_001:0331c21": "成就，第四一生補處發心如果等有用。復次",
    "T26n1531_001:0331c22": "天子！初發心如車匠集材智，第二行發心如",
    "T26n1531_001:0331c23": "斫治材木淨智，第三不退發心如安施材木",
    "T26n1531_001:0331c24": "智，第四一生補處發心如車成運載智。復次",
    "T26n1531_001:0331c25": "天子！初發心如月始生，第二行發心如月五",
    "T26n1531_001:0331c26": "日，第三不退發心如月十日，第四一生補處",
    "T26n1531_001:0331c27": "發心如月十四日，如來智慧如月十五日。復",
    "T26n1531_001:0331c28": "次天子！初發心能過聲聞地，第二行發心能",
    "T26n1531_001:0331c29": "過辟支佛地，第三不退發心能過不定地，第",
    "T26n1531_001:0332a01": "四一生補處發心安住定地。復次天子！初發",
    "T26n1531_001:0332a02": "心如學初章智，第二行發心如差別諸章智，",
    "T26n1531_001:0332a03": "第三不退發心如算數智，第四一生補處發",
    "T26n1531_001:0332a04": "心如通達諸論智。",
    "T26n1531_001:0332a05": "復次天子！初發心從因生，第二行發心從智",
    "T26n1531_001:0332a06": "生，第三不退發心從斷生，第四一生補處發",
    "T26n1531_001:0332a07": "心從果生。復次天子！初發心因攝，第二行",
    "T26n1531_001:0332a08": "發心智攝，第三不退發心斷攝，第四一生補",
    "T26n1531_001:0332a09": "處發心果攝。復次天子！初發心因生，第二行",
    "T26n1531_001:0332a10": "發心智生，第三不退發心斷生，第四一生補",
    "T26n1531_001:0332a11": "處發心果生。復次天子！初發心因差別分，第",
    "T26n1531_001:0332a12": "二行發心智差別分，第三不退發心斷差別",
    "T26n1531_001:0332a13": "分，第四一生補處發心果差別分。復次天子！",
    "T26n1531_001:0332a14": "初發心如取藥草方便，第二行發心如分別",
    "T26n1531_001:0332a15": "藥草方便，第三不退發心如病服藥方便，第",
    "T26n1531_001:0332a16": "四一生補處發心如病得差方便。復次天子！",
    "T26n1531_001:0332a17": "初發心學法王家生，第二行發心學法王",
    "T26n1531_001:0332a18": "法，第三不退發心能具足學法王法，第四一",
    "T26n1531_001:0332a19": "生補處發心學法王法能得自在。",
    "T26n1531_001:0332a20": "論曰：無礙樂說辯才說法，有四種發菩提心",
    "T26n1531_001:0332a21": "攝取十地，以種種差別說故。彼種種差別有",
    "T26n1531_001:0332a22": "十二句。經言「天子又問：文殊師利！諸菩薩",
    "T26n1531_001:0332a23": "摩訶薩有幾種心，能成就因、能成就果？文殊",
    "T26n1531_001:0332a24": "師利答言：天子！諸菩薩摩訶薩有四種心，能",
    "T26n1531_001:0332a25": "成就因能成就果。何等為四？一者初發心；二",
    "T26n1531_001:0332a26": "者行發心；三者不退發心；四者一生補處發",
    "T26n1531_001:0332a27": "心」者，初發心能與第二行發心作因，第二行",
    "T26n1531_001:0332a28": "發心能與第三不退發心作因，第三不退發",
    "T26n1531_001:0332a29": "心能與第四一生補處發心作因。此句明上",
    "T26n1531_001:0332b01": "上因勝勝不失故。又經言「復次天子！初發",
    "T26n1531_001:0332b02": "心如種種子，第二行發心如芽生增長，第三",
    "T26n1531_001:0332b03": "不退發心如莖葉華果初始成就，第四一生",
    "T26n1531_001:0332b04": "補處發心如果等有用」等者，示現從清淨因",
    "T26n1531_001:0332b05": "成就清淨果故。又經言「復次天子！初發心如",
    "T26n1531_001:0332b06": "車匠集材智」者，以依諸願則能攝取一切佛",
    "T26n1531_001:0332b07": "法故。「第二行發心如斫治材木淨智」者，以成",
    "T26n1531_001:0332b08": "就清淨戒故。「第三不退發心如安施材木智」",
    "T26n1531_001:0332b09": "者，以依慧方便修一切行皆相應故。「第四一",
    "T26n1531_001:0332b10": "生補處發心如車成運載智」者，以不捨先許",
    "T26n1531_001:0332b11": "重擔故。又經言「復次天子！初發心如月",
    "T26n1531_001:0332b12": "始生，第二行發心如月五日，第三不退發心",
    "T26n1531_001:0332b13": "如月十日，第四一生補處發心如月十四日，",
    "T26n1531_001:0332b14": "如來智慧如月十五日」等者，以示現上上大",
    "T26n1531_001:0332b15": "力清淨故。又經言「復次天子！初發心能過",
    "T26n1531_001:0332b16": "聲聞地」者，以初地前菩薩利根，觀察一切",
    "T26n1531_001:0332b17": "菩提分法故。「第二行發心能過辟支佛地」者，",
    "T26n1531_001:0332b18": "以初地前菩薩依般若勝智，能集諸菩薩無",
    "T26n1531_001:0332b19": "量行故。「第三不退發心能過不定地」者，此已",
    "T26n1531_001:0332b20": "入初地得證智故。又過聲聞辟支佛地者，以",
    "T26n1531_001:0332b21": "過一切功用行故。「第四一生補處發心安住",
    "T26n1531_001:0332b22": "定地」者，以善住王子地故。又經言「復次天",
    "T26n1531_001:0332b23": "子！初發心如學初禪智」者，以觀下地法故。「第",
    "T26n1531_001:0332b24": "二行發心如差別諸章智」者，以智慧增長差",
    "T26n1531_001:0332b25": "別故。「第三不退發心如算數智」者，以方便智",
    "T26n1531_001:0332b26": "能數一切法故。「第四一生補處發心如通達",
    "T26n1531_001:0332b27": "諸論智」者，以得證智故。又經言「復次天子！",
    "T26n1531_001:0332b28": "初發心從因生」者，以自性清淨本來成就故。",
    "T26n1531_001:0332b29": "「第二行發心從智生」者，以攝取世間出世間",
    "T26n1531_001:0332c01": "聞慧方便故。「第三不退發心從斷生」者，以過",
    "T26n1531_001:0332c02": "一切世間戲論故。「第四一生補處發心從果",
    "T26n1531_001:0332c03": "生」者，以自然成就一切行故。又經言「復次天",
    "T26n1531_001:0332c04": "子！初發心因攝」者，以信行助道淳熟故，又以",
    "T26n1531_001:0332c05": "觀初地境界故。「第二行發心智攝」者，以依境",
    "T26n1531_001:0332c06": "界淳熟觀功用行故。「第三不退發心斷攝」者，",
    "T26n1531_001:0332c07": "以依修行境界未得佛法觀故。「第四一生補",
    "T26n1531_001:0332c08": "處發心果攝」者，以依果淳熟，隨所有佛國土",
    "T26n1531_001:0332c09": "應成佛處即成佛故。又經言「復次天子！初",
    "T26n1531_001:0332c10": "發心因生」者，以不顛倒修行善根性故。「第二",
    "T26n1531_001:0332c11": "行發心智生」者，以不顛倒法究竟性故。「第三",
    "T26n1531_001:0332c12": "不退發心斷生」者，以不顛倒修行性故。「第四",
    "T26n1531_001:0332c13": "一生補處發心果生」者，以得心自在故。又經",
    "T26n1531_001:0332c14": "言「復次天子！初發心因差別分」者，以攝取",
    "T26n1531_001:0332c15": "無量善根故。「第二行發心智差別分」者，以無",
    "T26n1531_001:0332c16": "量無邊法門畢竟究竟故。「第三不退發心斷",
    "T26n1531_001:0332c17": "差別分」者，以入無量三昧門故。「第四一生補",
    "T26n1531_001:0332c18": "處發心果差別分」者，以無量神通奮迅隨意",
    "T26n1531_001:0332c19": "自在用故。又經言「復次天子！初發心如取藥",
    "T26n1531_001:0332c20": "草方便」者，以攝取對治煩惱病法故。「第二行",
    "T26n1531_001:0332c21": "發心如分別藥草方便」者，以知對治煩惱病",
    "T26n1531_001:0332c22": "隨相應藥故。「第三不退發心如病服藥方便」",
    "T26n1531_001:0332c23": "者，以依知諸方便隨相應受用故。「第四一",
    "T26n1531_001:0332c24": "生補處發心如病得差方便」者，以煩惱病滅",
    "T26n1531_001:0332c25": "故。又經言「復次天子！初發心學法王家生」",
    "T26n1531_001:0332c26": "者，以降伏一切聲聞辟支佛故。「第二行發心",
    "T26n1531_001:0332c27": "學法王法」者，以學一切得勝處故。「第三不退",
    "T26n1531_001:0332c28": "發心能具足學法王法」者，以得修道勝果故。",
    "T26n1531_001:0332c29": "「第四一生補處發心學法王法能得自在」者，",
    "T26n1531_001:0333a01": "以於一切法中能得自在無障礙故。",
    "T26n1531_001:0333a02": "文殊師利菩薩問菩提經論卷上"
}