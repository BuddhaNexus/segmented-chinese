{
    "T34n1723_03a:0694b19": "folio_3a 妙法蓮華經玄贊卷第三本",
    "T34n1723_03a:0694b21": "沙門基撰",
    "T34n1723_03a:0694b22": "方便品1方便品",
    "T34n1723_03a:0694b23": "略開三門：一來意，二釋名，三出體。來意有",
    "T34n1723_03a:0694b24": "三：一者依八品為正宗中，蓮華有出水、開",
    "T34n1723_03a:0694b25": "敷之二德，妙法具果秀、行竦之兩能。又經下",
    "T34n1723_03a:0694b26": "言今此經中唯說一乘，故以破二、會二歸",
    "T34n1723_03a:0694b27": "於一乘為法華之正主，故三周說逗彼三",
    "T34n1723_03a:0694b28": "根。此品初說一乘為利鶖子，鶖子上根最",
    "T34n1723_03a:0694b29": "初於〈譬喻品〉中領解，佛為述成授記，乃至",
    "T34n1723_03a:0694c01": "天子說偈竟，是第一周。〈譬喻品〉中舍利弗",
    "T34n1723_03a:0694c02": "請，我今無復疑悔下，佛說譬喻利彼中根，",
    "T34n1723_03a:0694c03": "中根四人信解佛說，〈藥草喻品〉為重述成，",
    "T34n1723_03a:0694c04": "便為授記，是第二周。〈化城喻品〉說往結緣",
    "T34n1723_03a:0694c05": "化城不實，利彼下根，滿慈子領、佛印述訖，",
    "T34n1723_03a:0694c06": "便授五百及學無學記，是第三周。自下更無",
    "T34n1723_03a:0694c07": "說一乘處，故但一乘是法華體。今既眾集",
    "T34n1723_03a:0694c08": "緣和警之已畢，機器符會正可陳宗，且法",
    "T34n1723_03a:0694c09": "說一乘利上根性，故〈序品〉後〈方便品〉來。二",
    "T34n1723_03a:0694c10": "者依十九品為正宗中，〈方便品〉下初十二品",
    "T34n1723_03a:0694c11": "明一乘境，〈安樂〉、〈涌出〉明一乘行，〈如來壽量〉",
    "T34n1723_03a:0694c12": "至〈常不輕〉合此五品明一乘果，說境令",
    "T34n1723_03a:0694c13": "知乘之權實，勸應捨權而取於實，聲聞悟",
    "T34n1723_03a:0694c14": "此遂便得記。於中分三：初之八品正明權",
    "T34n1723_03a:0694c15": "實、三根得記。次之三品歎人美法、勸募持",
    "T34n1723_03a:0694c16": "行。後〈持〉一品稟命捨權持行實法。科初八",
    "T34n1723_03a:0694c17": "品與前無別，故〈序品〉後〈方便品〉來。三者論",
    "T34n1723_03a:0694c18": "云：「自此已下示現所說因果相，此意從前〈序",
    "T34n1723_03a:0694c19": "品〉之後，明經宗旨所說因果體相相狀。」此有",
    "T34n1723_03a:0694c20": "三釋：一云所說諸佛智慧為果，能詮智慧",
    "T34n1723_03a:0694c21": "教門名因，如門為入室之所由，故教為顯",
    "T34n1723_03a:0694c22": "理之處，蓮華但說二義因、果，故即智、詮。",
    "T34n1723_03a:0694c23": "二云三請已後明一大事，開、示、悟、入，前三",
    "T34n1723_03a:0694c24": "為果、後一為因，正是一乘之宗旨，初揚智",
    "T34n1723_03a:0694c25": "門之意，欲發鶖子等疑，令其固請說一",
    "T34n1723_03a:0694c26": "乘故，蓮華二義雖解《無量義經》，果秀因開，",
    "T34n1723_03a:0694c27": "此亦未爽通理，由此即以開示悟入為",
    "T34n1723_03a:0694c28": "果及因。三云初智及門，門因智果，開示悟",
    "T34n1723_03a:0694c29": "入三果入因，教、理、行、果俱法華故，令識",
    "T34n1723_03a:0695a01": "昔者教行方便說三，今談乘體理果唯一，",
    "T34n1723_03a:0695a02": "聽三乘之教、解一乘之理，行三乘之因、證",
    "T34n1723_03a:0695a03": "一乘之果，法華意也。如前已釋，此品具明",
    "T34n1723_03a:0695a04": "經所說宗因之與果，故〈序品〉後〈方便品〉來。",
    "T34n1723_03a:0695a05": "釋名者，「便」方連反，今為去音。佛智有二：一",
    "T34n1723_03a:0695a06": "真實智、二方便智。真實智有二：一者實法、二",
    "T34n1723_03a:0695a07": "者實智。實法亦二：一體實，謂有為無為；二真",
    "T34n1723_03a:0695a08": "實，謂真如妙理。實智亦爾：一如體實智，即觀",
    "T34n1723_03a:0695a09": "體實無漏真智，對凡妄智不知名實智，根",
    "T34n1723_03a:0695a10": "本、後得二智俱是。二證真實智，唯正體智，",
    "T34n1723_03a:0695a11": "此有五對：一對知妄名實智，二對知事",
    "T34n1723_03a:0695a12": "名實智，三對知相名實智，四對知詮名",
    "T34n1723_03a:0695a13": "實智，此之四種實智皆是唯觀第四真智，餘",
    "T34n1723_03a:0695a14": "四所對如次皆是四世俗智。五對知權智",
    "T34n1723_03a:0695a15": "名實智，謂一乘理、智，對知二權智，此依",
    "T34n1723_03a:0695a16": "證智以第四真智對後三俗智；若依趣入",
    "T34n1723_03a:0695a17": "智，以第三真智對第三俗智。方便智有",
    "T34n1723_03a:0695a18": "三或四：一進趣方便，謂見道前七方便智，",
    "T34n1723_03a:0695a19": "進趣向果名為方便，所學有則曰方，隨位",
    "T34n1723_03a:0695a20": "修順宜曰便。二施為方便，謂方便善巧波羅",
    "T34n1723_03a:0695a21": "蜜多，後智妙用能行二利故名方便。此則",
    "T34n1723_03a:0695a22": "有三：一教行方便，言音可則曰方，稟教",
    "T34n1723_03a:0695a23": "獲安名便；二證行方便，空理正直曰方，智",
    "T34n1723_03a:0695a24": "順正理名便；三不住方便，莅真入俗曰方，",
    "T34n1723_03a:0695a25": "自他俱利名便。上三皆是第二施為。三集成",
    "T34n1723_03a:0695a26": "方便，諸法同體巧相集成故名方便。且真",
    "T34n1723_03a:0695a27": "如中具恒沙佛法，以智為門、以識為門皆",
    "T34n1723_03a:0695a28": "攝一切故。〈菩薩地〉云：「此法善巧成，是故名",
    "T34n1723_03a:0695a29": "方便」。《十地》云：「總、同、成、別、異、壞，以總對別",
    "T34n1723_03a:0695b01": "之方便也。」苞總有則曰方，以少含多名便。",
    "T34n1723_03a:0695b02": "四權巧方便，實無此事，應物權現故言方",
    "T34n1723_03a:0695b03": "便，謂以三業方便化也。此對實智名為",
    "T34n1723_03a:0695b04": "方便，利物有則曰方，隨時而濟名便。此",
    "T34n1723_03a:0695b05": "體即於施為中出，更無別義，故體唯三。今",
    "T34n1723_03a:0695b06": "此有三：一接下方便唯引於下，二顯上方",
    "T34n1723_03a:0695b07": "便唯顯深妙，三通彰方便遍於上下。一接下",
    "T34n1723_03a:0695b08": "方便者，此經下云「十方佛土中唯有一乘法，",
    "T34n1723_03a:0695b09": "無二亦無三，除佛方便說」，又云「正直捨",
    "T34n1723_03a:0695b10": "方便，但說無上道」，於前四中權巧方便也。",
    "T34n1723_03a:0695b11": "此乃有三：一身方便，執持糞器而著垢衣，",
    "T34n1723_03a:0695b12": "伽耶成道等是。二語方便，下云「我此九部法",
    "T34n1723_03a:0695b13": "入大乘為本」，又趣波羅奈轉四諦法輪等",
    "T34n1723_03a:0695b14": "是。三意方便，下云「尋念過去佛所行方便力，",
    "T34n1723_03a:0695b15": "我今所得道亦應說三乘」等，是上同古佛",
    "T34n1723_03a:0695b16": "下順有情。《佛地經》云「成所作智起三業化」，",
    "T34n1723_03a:0695b17": "正與此同。依此解云，施為可則曰方，善逗",
    "T34n1723_03a:0695b18": "機宜曰便。《往生論》云「正直曰方，外已為便」，",
    "T34n1723_03a:0695b19": "方是方術，便謂穩便，便之方名方便。二顯",
    "T34n1723_03a:0695b20": "上名方便者，《無垢稱》云「有方便故解，無",
    "T34n1723_03a:0695b21": "方便故縛」，此經下云「我設是方便令得入",
    "T34n1723_03a:0695b22": "佛慧，一切諸如來以無量方便度脫諸眾",
    "T34n1723_03a:0695b23": "生」，入佛無漏智初設方便顯後佛智故，即",
    "T34n1723_03a:0695b24": "四方便中施為方便，理妙可則曰方，巧用能",
    "T34n1723_03a:0695b25": "顯曰便，其義深遠其語巧妙，便通教理，方",
    "T34n1723_03a:0695b26": "之便名方便。三通彰方便，下經大眾疑云「何",
    "T34n1723_03a:0695b27": "故世尊慇懃稱歎方便而作是言：佛所得法",
    "T34n1723_03a:0695b28": "甚深難解，有所言說意趣難知」，方便是總，",
    "T34n1723_03a:0695b29": "下二句別。「佛所得法」是顯上，明今一實；「有",
    "T34n1723_03a:0695c01": "所言說」是接下，彰昔三權。又云「佛悉知是已",
    "T34n1723_03a:0695c02": "以諸緣譬喻言辭方便力令一切歡喜」，接",
    "T34n1723_03a:0695c03": "下顯上二皆通故，即十二種方便喜巧波羅",
    "T34n1723_03a:0695c04": "蜜多，隨應配攝，方者統情機之法軌，便",
    "T34n1723_03a:0695c05": "者濟物理之要宜，方謂方軌方法，便謂要",
    "T34n1723_03a:0695c06": "便宜便，情謂有情，機謂機要，統攝機情機",
    "T34n1723_03a:0695c07": "要之軌法名方，貫人貫法故，物謂人物，理",
    "T34n1723_03a:0695c08": "謂道理，濟益人物道理之要宜名便，濟人",
    "T34n1723_03a:0695c09": "益法故，此言意顯濟人益法之軌則故言",
    "T34n1723_03a:0695c10": "方便，亦方亦便故名方便。由此義推乃通",
    "T34n1723_03a:0695c11": "三釋。三種合是十二種方便善巧波羅蜜多，",
    "T34n1723_03a:0695c12": "隨應配攝。《瑜伽》四十五說十二種中，初六",
    "T34n1723_03a:0695c13": "依內脩證，後六依外成熟。內六種者：悲心",
    "T34n1723_03a:0695c14": "顧戀，了知諸行，欣佛妙智，不捨生死，輪迴",
    "T34n1723_03a:0695c15": "不染，熾然精進。外六種者：令以少施等善",
    "T34n1723_03a:0695c16": "感無量果，令以少戒等力引大善根，憎",
    "T34n1723_03a:0695c17": "聖教者除其恚惱，處中住者令其趣入，已",
    "T34n1723_03a:0695c18": "趣入者令其成熟，已成熟者令得解脫。此",
    "T34n1723_03a:0695c19": "中接下即外成熟，此中顯上即內成熟，此",
    "T34n1723_03a:0695c20": "中通彰合是內外一十二種。十二種中為成",
    "T34n1723_03a:0695c21": "後四，復脩六種方便善巧：一隨順會通，將",
    "T34n1723_03a:0695c22": "為說法，先現軟美可愛身語令生愛敬，",
    "T34n1723_03a:0695c23": "於法起樂，漸次為說，彼不解空密意言教，",
    "T34n1723_03a:0695c24": "一切諸法無性無事無生無滅如幻夢等，",
    "T34n1723_03a:0695c25": "如理和會，彼經不說一切法體都無所有，",
    "T34n1723_03a:0695c26": "但無所執可說自性，據第一義非其自性，",
    "T34n1723_03a:0695c27": "既彼性事都無所有，有何生滅？又如幻夢",
    "T34n1723_03a:0695c28": "非如顯現，又非彼事都無所有，故說如",
    "T34n1723_03a:0695c29": "幻令彼了知。二共立要契，見有來求，先",
    "T34n1723_03a:0696a01": "共立契令知恩德供養恭敬持淨戒等，然後",
    "T34n1723_03a:0696a02": "與之。三異分意樂，共立契已彼不速行，以",
    "T34n1723_03a:0696a03": "利益意先許不與，先為親友隨順化導，彼",
    "T34n1723_03a:0696a04": "不依學現憤恚相，所作乖違詐不隨益，此",
    "T34n1723_03a:0696a05": "等權時外現棄捨，非內意樂不為救拔。四",
    "T34n1723_03a:0696a06": "逼迫所作，有自在力於親屬等能正教誡，",
    "T34n1723_03a:0696a07": "不知恩德毀戒等者，或斷所求、驅擯訶",
    "T34n1723_03a:0696a08": "捶，令正脩習。五施恩報恩，於曾彼所有大",
    "T34n1723_03a:0696a09": "恩德，彼期酬報勸令脩善名大報恩。六究",
    "T34n1723_03a:0696a10": "竟清淨，果道滿已住知足天，乃至下生成",
    "T34n1723_03a:0696a11": "等正覺，令生欣樂，往生隨下，請轉法輪廣",
    "T34n1723_03a:0696a12": "為饒益。此中方便即是六中隨順會通，會",
    "T34n1723_03a:0696a13": "昔三權通今一實，《決擇》、《唯識》又說有二種：",
    "T34n1723_03a:0696a14": "一拔濟方便善巧，即外六種；二迴向方便善",
    "T34n1723_03a:0696a15": "巧，即內六種。如其所應皆此所攝。出體",
    "T34n1723_03a:0696a16": "性者，方便乃智以慧為性，無分別智內𰩑",
    "T34n1723_03a:0696a17": "真境，後得智中利他說法，能起方便之妙",
    "T34n1723_03a:0696a18": "用故，以後得智為性，《唯識》等說後五波羅",
    "T34n1723_03a:0696a19": "蜜多皆後得智為性故，其能所詮性又各別，",
    "T34n1723_03a:0696a20": "因智為顯；今從根本故智為性。下釋本",
    "T34n1723_03a:0696a21": "文，第一周中有四：初世尊曉喻，次鶖子領",
    "T34n1723_03a:0696a22": "解，次如來述成，後佛為記別。同中下根文各",
    "T34n1723_03a:0696a23": "四故，此四之中初一即〈方便品〉，後三皆在",
    "T34n1723_03a:0696a24": "〈譬喻品〉中。佛曉喻中論判為五：初歎法勝",
    "T34n1723_03a:0696a25": "妙分；「吾從成佛」下，第二歎法師功德分；「爾時",
    "T34n1723_03a:0696a26": "眾中漏盡阿羅漢」下，第三大眾定疑分；「佛告",
    "T34n1723_03a:0696a27": "舍利弗止止不須復說，若說是事一切世間",
    "T34n1723_03a:0696a28": "皆當驚疑」下，第四定記分；「舍利弗諸佛出",
    "T34n1723_03a:0696a29": "於五濁惡世」下，第五斷疑分，法為佛師，人由",
    "T34n1723_03a:0696b01": "法以成德，人為能顯，法假人以弘宣故。",
    "T34n1723_03a:0696b02": "初歎法妙、後歎人勝，諸聲聞等於自所證",
    "T34n1723_03a:0696b03": "已為決定，聞歎所說遂有疑生，故有定疑",
    "T34n1723_03a:0696b04": "分。佛心所為先已定訖，唱止邀其固請，亦",
    "T34n1723_03a:0696b05": "令惡人退席，既爾分明解釋其義，故有定",
    "T34n1723_03a:0696b06": "記分。眾人之內聞前所說又有疑者，佛為",
    "T34n1723_03a:0696b07": "重解，故有斷疑分，遂成五分。或分為二：",
    "T34n1723_03a:0696b08": "初歎法及師妙，眾遂疑生；後佛更為定記解",
    "T34n1723_03a:0696b09": "釋，眾復疑生重釋此疑，故分二也。一品之",
    "T34n1723_03a:0696b10": "中今科為四：初二深先唱警察群生之心，",
    "T34n1723_03a:0696b11": "次四眾驚疑發揚鶖子之情，三開斯實相",
    "T34n1723_03a:0696b12": "啟彼權門，四勸發喜心令欣作佛，品末三",
    "T34n1723_03a:0696b13": "行頌是。",
    "T34n1723_03a:0696b14": "經「爾時世尊至所不能知」贊曰：二深先唱",
    "T34n1723_03a:0696b15": "警察群生之心。文中有二：初長行、後偈頌。",
    "T34n1723_03a:0696b16": "長行有二：初歎所證所說法妙，「吾從成佛」下",
    "T34n1723_03a:0696b17": "歎如來身能證能說法師勝妙，初中有二：初",
    "T34n1723_03a:0696b18": "總標勝妙，後「所以者何」下釋斯勝妙。初中復",
    "T34n1723_03a:0696b19": "二：初顯自在從定而起，後告鶖子正陳所",
    "T34n1723_03a:0696b20": "說。「安」者徐也，「詳」者審也。論云：「以如實智觀",
    "T34n1723_03a:0696b21": "從三昧安詳而起，起已告舍利弗者，示現",
    "T34n1723_03a:0696b22": "如來得自在力故，如來入定無能驚寤故。",
    "T34n1723_03a:0696b23": "觀無量義處定名如實智觀，佛定殊勝，入",
    "T34n1723_03a:0696b24": "已餘人不能驚佛令從定起，非佛自出",
    "T34n1723_03a:0696b25": "餘不能令出，故自從定起。又顯於定中",
    "T34n1723_03a:0696b26": "入出縱任得自在故，即由二義故從定起。",
    "T34n1723_03a:0696b27": "雖是無量義處三昧，多是第四禪，功德勝故。",
    "T34n1723_03a:0696b28": "不告餘人獨告舍利弗者，隨深智慧與如",
    "T34n1723_03a:0696b29": "來相應故，謂舍利弗聲聞之中最為上品，",
    "T34n1723_03a:0696c01": "智慧利根一聞即解最先悟入，佛凡說法必",
    "T34n1723_03a:0696c02": "應機根，由彼智慧最為第一，根法相符故",
    "T34n1723_03a:0696c03": "名相應。相應者隨順義，非是智慧相似名",
    "T34n1723_03a:0696c04": "為相應，根合佛法名相應，故不告菩薩。」",
    "T34n1723_03a:0696c05": "論有五義：一為諸聲聞所作事故，妙法蓮",
    "T34n1723_03a:0696c06": "華為聲聞說，聲聞所作捨於權乘非菩薩",
    "T34n1723_03a:0696c07": "故。二為諸聲聞迴向大菩提故，令其發心",
    "T34n1723_03a:0696c08": "趣大果故。三護諸聲聞恐怯弱故，若告菩",
    "T34n1723_03a:0696c09": "薩即諸聲聞謂此一乘非為已分，心生怯",
    "T34n1723_03a:0696c10": "弱不能進脩，今告聲聞令除此意，是汝",
    "T34n1723_03a:0696c11": "等分除怯弱心。四為令餘人善思念故，令",
    "T34n1723_03a:0696c12": "餘聲聞善思念之，其舍利弗已蒙佛告，我",
    "T34n1723_03a:0696c13": "是彼流亦應被告，深生信仰起脩學心。",
    "T34n1723_03a:0696c14": "五為諸聲聞不起所作已辦心故，昔諸聲",
    "T34n1723_03a:0696c15": "聞謂所得滅果滿證圓所作已辦，今歎法",
    "T34n1723_03a:0696c16": "妙告彼不知，令捨小心。菩薩於五事全",
    "T34n1723_03a:0696c17": "不相應，故雖利根佛不正告，傍告無爽，",
    "T34n1723_03a:0696c18": "告三乘人有疑悔者令皆斷故，正告不",
    "T34n1723_03a:0696c19": "定性兼任持所餘故。所歎之法略有二種：",
    "T34n1723_03a:0696c20": "一者智慧，二智慧門。故論云：「有二甚深：一",
    "T34n1723_03a:0696c21": "證甚深謂智慧，二阿含甚深謂智慧門。」智慧",
    "T34n1723_03a:0696c22": "門者即能詮教，智慧甚深即所詮理。梵云",
    "T34n1723_03a:0696c23": "阿笈摩，此名為教，或翻為傳，上古諸佛傳",
    "T34n1723_03a:0696c24": "至今故。此甚深義通教及理，然理正得甚",
    "T34n1723_03a:0696c25": "深之名，門深乃稱難見覺等。二乘不知亦",
    "T34n1723_03a:0696c26": "通此二，自餘別屬理教二法，論意如此。論",
    "T34n1723_03a:0696c27": "說智慧者謂一切種、一切智智義故，一切",
    "T34n1723_03a:0696c28": "智人之智名一切智智，體通性相名一切",
    "T34n1723_03a:0696c29": "種，即佛果位涅槃、菩提，或一切智者無分",
    "T34n1723_03a:0697a01": "別智，重言智者是後得智，義者境也，即一切",
    "T34n1723_03a:0697a02": "智智之境，故名一切智智義。何謂彼境？謂",
    "T34n1723_03a:0697a03": "一切種，一切種者謂若空若有、有為無為、有",
    "T34n1723_03a:0697a04": "漏無漏，若教若理名一切種。種謂種類，法體",
    "T34n1723_03a:0697a05": "種類眾多非一，攝一切盡名一切種，謂此",
    "T34n1723_03a:0697a06": "一切種是一切智智之境，即此一切種境名",
    "T34n1723_03a:0697a07": "為所詮之智慧也。今以理窮，智慧有五，攝",
    "T34n1723_03a:0697a08": "一切法盡方名一切種。一智慧性，謂真如，",
    "T34n1723_03a:0697a09": "故下經云「唯佛究竟盡諸法實相」。論自釋云",
    "T34n1723_03a:0697a10": "「如來藏性為體，攬法成人，人之所成即是",
    "T34n1723_03a:0697a11": "智慧」，故引下為證。二智慧相，即無漏，能觀",
    "T34n1723_03a:0697a12": "正體後得二智為體，下云「方便知見皆已具",
    "T34n1723_03a:0697a13": "足盡思共度量不能測佛智」等是。三智慧",
    "T34n1723_03a:0697a14": "伴，塵沙萬德有為功德是，下云「如來知見",
    "T34n1723_03a:0697a15": "廣大深遠，無量無礙力無所畏皆具足」等是。",
    "T34n1723_03a:0697a16": "四智慧因，謂能詮教及萬行是，下云「其智慧",
    "T34n1723_03a:0697a17": "門難解難入」。論云阿含甚深，又論引經云",
    "T34n1723_03a:0697a18": "「如來能說一切法、種種言詞」，又云「盡行諸佛",
    "T34n1723_03a:0697a19": "無量道法」等是。五智慧境，謂若空若有、有為",
    "T34n1723_03a:0697a20": "無為、真俗諦境，下云「如是相如是性」等是。",
    "T34n1723_03a:0697a21": "今智慧門既是方便，能詮教深故所詮理深，",
    "T34n1723_03a:0697a22": "即餘四慧。義雖可爾，然依諸教，五甚深中",
    "T34n1723_03a:0697a23": "多唯慧性真如為體，以阿含甚深即昔三教，",
    "T34n1723_03a:0697a24": "故證甚深即一乘體，無上甚深是大菩提，",
    "T34n1723_03a:0697a25": "故《勝鬘經》中說「一乘體唯真如故」，即〈化城品〉",
    "T34n1723_03a:0697a26": "之寶所也。今此經中依實勝慧，唯取智性",
    "T34n1723_03a:0697a27": "智相為體，菩提菩提斷皆名菩提，智及智",
    "T34n1723_03a:0697a28": "處皆名般若，攝一切故。火宅牛車即智相",
    "T34n1723_03a:0697a29": "故，牛車言作，各與一故；寶所舊有，即智性",
    "T34n1723_03a:0697b01": "故，眾共取故；示悟知見即是二故，由此有",
    "T34n1723_03a:0697b02": "故餘三自成，下云「一大事因緣」即唯此二。",
    "T34n1723_03a:0697b03": "若因若果，謂此智慧是一乘真理，其智慧門",
    "T34n1723_03a:0697b04": "是三乘權教，總標實權理教二別，欲令二",
    "T34n1723_03a:0697b05": "乘捨權取實行因證果，故《勝鬘》由此說二",
    "T34n1723_03a:0697b06": "乘等四智究竟得涅槃者是佛方便，欲令",
    "T34n1723_03a:0697b07": "捨二權而取一實故。其證甚深，論有二義：",
    "T34n1723_03a:0697b08": "一體妙、二難了。體妙者，論云「證甚深有五種」。",
    "T34n1723_03a:0697b09": "難了者，論云：「又甚深者，一切聲聞辟支佛所",
    "T34n1723_03a:0697b10": "不能知故。」其五甚深，古來唯依真如解：一",
    "T34n1723_03a:0697b11": "者義深，差別義也；二者體深，自體性也；三內",
    "T34n1723_03a:0697b12": "證深，正智內證、餘智不得故；四依止深，法界",
    "T34n1723_03a:0697b13": "法性諸佛本故；五無上深，體最勝故，謂大菩",
    "T34n1723_03a:0697b14": "提即是所證無上正等正覺果也。若兼觀照",
    "T34n1723_03a:0697b15": "智性、智相合名五證，義甚深者其義甚深，",
    "T34n1723_03a:0697b16": "謂正智如之用故；體甚深者謂真如，法本",
    "T34n1723_03a:0697b17": "性故；內證甚深者重顯正智，內冥如故所以",
    "T34n1723_03a:0697b18": "名深；依止深者重顯真如，一切德本所以",
    "T34n1723_03a:0697b19": "名深；無上深者謂大菩提，大菩提者如來所",
    "T34n1723_03a:0697b20": "證阿耨多羅三藐三菩提。無著《金剛般若論》",
    "T34n1723_03a:0697b21": "云：「無上菩提是法身理，三藐三菩提是報",
    "T34n1723_03a:0697b22": "身智」，故即通顯此之二種，體過一切所以",
    "T34n1723_03a:0697b23": "名深，此為本意。若通義解，或隨所應所",
    "T34n1723_03a:0697b24": "詮，四慧皆有義、體、證、依四深，或智慧相、",
    "T34n1723_03a:0697b25": "性、伴、境四法，如次配初四種甚深，唯無上",
    "T34n1723_03a:0697b26": "深在大菩提，諸德主故。又非喻所喻、思議",
    "T34n1723_03a:0697b27": "所思議故名甚深。上來解深唯在智慧不",
    "T34n1723_03a:0697b28": "通慧門，准論解經，慧門亦有五：論名總",
    "T34n1723_03a:0697b29": "句阿含深故即五難是，無量者智性、智相、智",
    "T34n1723_03a:0697c01": "伴、智境如其次第，體遍、用寬、德備、法廣，如",
    "T34n1723_03a:0697c02": "空無限、德數無窮，終必無盡，故名無量。",
    "T34n1723_03a:0697c03": "然今但說智性、智相二種智慧名為無量，",
    "T34n1723_03a:0697c04": "體、德、作用皆具無限，無窮盡故。其門甚",
    "T34n1723_03a:0697c05": "深亦有二義：一體妙、二難了。體妙者，論引經",
    "T34n1723_03a:0697c06": "云：「其智慧門難見、難覺、難知、難解、難入，",
    "T34n1723_03a:0697c07": "具彼五難。難了者，二乘不知故。一由智義",
    "T34n1723_03a:0697c08": "深故其門難見，二由智體深故其門難覺，",
    "T34n1723_03a:0697c09": "三由智內證深故其門難知，四由智依止",
    "T34n1723_03a:0697c10": "深故其門難解，五由智無上深故其門難",
    "T34n1723_03a:0697c11": "入。」以教五難別配智慧五種甚深。又智有",
    "T34n1723_03a:0697c12": "二：一凡、二聖。凡有二智：一現、二比。凡現智",
    "T34n1723_03a:0697c13": "不知名難見，比智不知名難覺。聖智有二：",
    "T34n1723_03a:0697c14": "一有漏、二無漏。有漏世俗智不了名難知。",
    "T34n1723_03a:0697c15": "無漏智有二：一根本、二後得。初無漏智不",
    "T34n1723_03a:0697c16": "知名難解，後無漏智不知名難入，入者證",
    "T34n1723_03a:0697c17": "解。今此經中唯有二無漏智，不知故言",
    "T34n1723_03a:0697c18": "難解難入，總顯證、教二難了，云「一切聲聞、",
    "T34n1723_03a:0697c19": "辟支佛所不能知，唯佛能知故。」佛今所以",
    "T34n1723_03a:0697c20": "歎二深者，論自解云：「為諸大眾生尊重心，",
    "T34n1723_03a:0697c21": "畢竟欲聞如來說故，為下將說一乘真實",
    "T34n1723_03a:0697c22": "佛所得法甚深難解之由漸故，先歎智深，",
    "T34n1723_03a:0697c23": "彰下所歎有所言說意趣難知二乘為權",
    "T34n1723_03a:0697c24": "之由漸故，先歎門深，令其發心希所聞",
    "T34n1723_03a:0697c25": "也。不爾唯應歎智慧深，總攬萬德以成佛",
    "T34n1723_03a:0697c26": "故。」",
    "T34n1723_03a:0697c27": "經「所以者何至意趣難解」。贊曰：此釋前標",
    "T34n1723_03a:0697c28": "阿含甚深。此中有二：初徵、後顯。「所以者",
    "T34n1723_03a:0697c29": "何」者，佛所得法所謂解脫，三乘同坐解脫",
    "T34n1723_03a:0698a01": "之床，二乘亦得，方便言教亦已依學，如何今",
    "T34n1723_03a:0698a02": "說此之二種，二乘不知不見。又此徵意，",
    "T34n1723_03a:0698a03": "佛之智慧二乘未得，可名甚深其智慧門；二",
    "T34n1723_03a:0698a04": "乘已得，何名甚深，云二乘不知？若依初解",
    "T34n1723_03a:0698a05": "所以者何，所得解脫三乘雖同，般若、法身，",
    "T34n1723_03a:0698a06": "相、性智慧，彼所未得，汝定不知，且智慧門",
    "T34n1723_03a:0698a07": "彼亦未了，故此以下但解阿含八種甚深，欲",
    "T34n1723_03a:0698a08": "顯二乘尚不能知教之甚深，況佛智慧。依",
    "T34n1723_03a:0698a09": "第二解所以者何，前徵教門深所以者，今",
    "T34n1723_03a:0698a10": "當具顯，故此已下但顯教深。論牒經有八",
    "T34n1723_03a:0698a11": "句，今此文唯六句，准論應言，佛曾親近百",
    "T34n1723_03a:0698a12": "千萬億無數諸佛，盡行諸佛無量道法，勇猛",
    "T34n1723_03a:0698a13": "精進名稱普聞，成就甚深未曾有法，難解法",
    "T34n1723_03a:0698a14": "者如來能知，隨宜所說，意趣難解，一切聲",
    "T34n1723_03a:0698a15": "聞，辟支佛所不能知，加今經中第六句難",
    "T34n1723_03a:0698a16": "解法者如來能知，加第八句一切聲聞、辟支",
    "T34n1723_03a:0698a17": "佛所不能知，故成八深。第一句佛曾親近百",
    "T34n1723_03a:0698a18": "千萬億無數諸佛者受持讀誦甚深，此顯世",
    "T34n1723_03a:0698a19": "尊經三大劫供養二十六恒河沙佛，於彼",
    "T34n1723_03a:0698a20": "諸佛所受持讀誦此法門故，所以甚深，非",
    "T34n1723_03a:0698a21": "如彼二乘略即能解，故名甚深。第二句盡",
    "T34n1723_03a:0698a22": "行諸佛無量道法者，脩行甚深，諸佛福智二",
    "T34n1723_03a:0698a23": "利道行皆盡行故，非如二乘略脩因故，名",
    "T34n1723_03a:0698a24": "為甚深，下皆准知。第三句勇猛精進者，果行",
    "T34n1723_03a:0698a25": "甚深，果謂果決，精純勇捍堪耐勞倦所作皆",
    "T34n1723_03a:0698a26": "成名為果決，或由精進所作善成，今獲勝",
    "T34n1723_03a:0698a27": "果名果甚深，一句投火半偈捨身，六年苦",
    "T34n1723_03a:0698a28": "行七日翹足，非不專精懃勞得故。第四句",
    "T34n1723_03a:0698a29": "名稱普聞者，增長功德心甚深，由名遠振凡",
    "T34n1723_03a:0698b01": "聖普聞，勗勵已身懃加脩斷，自功德心倍",
    "T34n1723_03a:0698b02": "加增長，或名遠振他聞之故，皆悉增長功",
    "T34n1723_03a:0698b03": "德之心，一切聞知故成甚深。第五句成就甚",
    "T34n1723_03a:0698b04": "深未曾有法者，快妙事心甚深，由所成法是",
    "T34n1723_03a:0698b05": "未曾有快妙勝事，能成之心亦為快妙，快妙",
    "T34n1723_03a:0698b06": "心說故教難知。第六句難解法者，如來能知",
    "T34n1723_03a:0698b07": "者無上甚深，由極難解法如來能知，故此法",
    "T34n1723_03a:0698b08": "門得成無上；或難解法體即無上，唯佛能",
    "T34n1723_03a:0698b09": "知，故是甚深。第七句隨宜所說意趣難解者，",
    "T34n1723_03a:0698b10": "入甚深，入甚深者名字章句意難得故，佛",
    "T34n1723_03a:0698b11": "自住持入解此意，不同外道自不能解何",
    "T34n1723_03a:0698b12": "令他解，說因緣法極甚深故。入有二義：一",
    "T34n1723_03a:0698b13": "難入解佛自解故，二隨宜所說令他入法",
    "T34n1723_03a:0698b14": "故，意趣難解名為甚深。第八句一切聲聞辟",
    "T34n1723_03a:0698b15": "支佛所不能知者，不共聲聞、辟支佛所作住",
    "T34n1723_03a:0698b16": "持甚深，不同二乘所作外利所作、內利住",
    "T34n1723_03a:0698b17": "持故成甚深。上來總說，由近諸佛，受持、讀",
    "T34n1723_03a:0698b18": "誦、脩行、果決、增長功德心、證快妙事、成",
    "T34n1723_03a:0698b19": "無上法、故隨宜說、難可得解、二乘不了，",
    "T34n1723_03a:0698b20": "其智慧門名為甚深難解入故，況佛智慧",
    "T34n1723_03a:0698b21": "非甚深哉！",
    "T34n1723_03a:0698b22": "經「舍利弗至種種譬喻」。贊曰：上歎所證、所",
    "T34n1723_03a:0698b23": "說法勝妙，下歎如來能證、能說法師勝妙。",
    "T34n1723_03a:0698b24": "依論牒經，次下應云：何以故？舍利弗！諸佛",
    "T34n1723_03a:0698b25": "如來自在說因成就故。舍利弗！如來成就",
    "T34n1723_03a:0698b26": "種種方便、種種知見、種種念觀、種種言詞。此",
    "T34n1723_03a:0698b27": "上為總，下釋上言。舍利弗！吾從成佛已來，",
    "T34n1723_03a:0698b28": "於彼彼處廣演言教，無數方便引導眾生，",
    "T34n1723_03a:0698b29": "令離諸著等。展轉意言，由如來身於所證",
    "T34n1723_03a:0698c01": "理成就自在說因圓滿，是以今說所證智",
    "T34n1723_03a:0698c02": "慧及智慧門，二皆甚深。何等名為說因成",
    "T34n1723_03a:0698c03": "就？謂種種方便、種種知見、種種念觀、種種言",
    "T34n1723_03a:0698c04": "詞，此中初三合名因緣。因緣，道理也。言詞，",
    "T34n1723_03a:0698c05": "名譬喻，言詞多說諸譬喻故。准論解經，「譬",
    "T34n1723_03a:0698c06": "喻」以上名為總句，「廣演」以下名為別句。展轉",
    "T34n1723_03a:0698c07": "訓釋，論有三解：初論自別釋初四句，次論",
    "T34n1723_03a:0698c08": "以經下諸句兩番配此四句，其後二番中，",
    "T34n1723_03a:0698c09": "初三義一處明，第四義一處明。初番別解云，",
    "T34n1723_03a:0698c10": "如來成就四種功德故，能化度眾生。一往",
    "T34n1723_03a:0698c11": "成就，謂種種方便從兜率天退，乃至示現",
    "T34n1723_03a:0698c12": "入涅槃故，能往十方起難思化，八相成道",
    "T34n1723_03a:0698c13": "利益眾生，權巧智用故名方便。八相者，《大",
    "T34n1723_03a:0698c14": "般若經》第五百六十八卷說：「一從兜率天沒",
    "T34n1723_03a:0698c15": "即入胎相，二嬰兒，三童子，四苦行，五成道，六",
    "T34n1723_03a:0698c16": "降魔，七轉法輪，八入般涅槃。」何故示現八",
    "T34n1723_03a:0698c17": "相者？彼經云：「爾時最勝天王復白佛言：云",
    "T34n1723_03a:0698c18": "何菩薩行深般若，為度有情示現諸相？佛",
    "T34n1723_03a:0698c19": "告最勝：甚深般若相不可得，諸菩薩相亦不",
    "T34n1723_03a:0698c20": "可得，但由方便善巧威力，為有情類示現",
    "T34n1723_03a:0698c21": "入胎乃至涅槃種種化相。諸天計常謂無墮",
    "T34n1723_03a:0698c22": "落，是故菩薩為破彼執示現入胎，因令彼",
    "T34n1723_03a:0698c23": "天起無常念，世間最勝於欲不染，尚有墮",
    "T34n1723_03a:0698c24": "落，況餘天眾而得常耶？故勿放逸勤加精",
    "T34n1723_03a:0698c25": "進繫念脩道，如見日輪尚有墮沒，即知",
    "T34n1723_03a:0698c26": "螢火不得久住。復有諸天放逸著樂，不脩",
    "T34n1723_03a:0698c27": "正法恣情遊戲，雖與菩薩同處天宮，不",
    "T34n1723_03a:0698c28": "往禮拜不諮受法，各作是念：今旦受樂",
    "T34n1723_03a:0698c29": "明詣菩薩當受法寶。共相謂言：我與菩",
    "T34n1723_03a:0699a01": "薩常此同住，修行，何晚？是故菩薩如救頭",
    "T34n1723_03a:0699a02": "燃，破放逸行示現墮落。如是示現有二因",
    "T34n1723_03a:0699a03": "緣：一令諸天離放逸故，二令有情咸得見",
    "T34n1723_03a:0699a04": "故。乃至第八復有諸天人樂聞圓寂，菩薩",
    "T34n1723_03a:0699a05": "為彼示現涅槃。」《攝大乘論》第九卷中有少差",
    "T34n1723_03a:0699a06": "別。《華嚴經》中示現十相，皆廣如彼。二教化",
    "T34n1723_03a:0699a07": "成就，謂種種知見示現染淨諸因故。由具",
    "T34n1723_03a:0699a08": "知見，於化身中能示現有一切染因集能",
    "T34n1723_03a:0699a09": "招苦，一切淨因道能證滅，或示現染淨諸",
    "T34n1723_03a:0699a10": "法道理。因者所以、道理義故。前能現身，此",
    "T34n1723_03a:0699a11": "於身中示有諸法染淨道理。論下解此與",
    "T34n1723_03a:0699a12": "第四別，此依證法，彼依說法故。三功德畢",
    "T34n1723_03a:0699a13": "竟成就，謂種種念觀，以說彼法成就因",
    "T34n1723_03a:0699a14": "緣如法相應故。此意說言，以說種種念觀",
    "T34n1723_03a:0699a15": "等法，彼念觀等佛皆成就，如所說法本末因",
    "T34n1723_03a:0699a16": "緣皆相應故。言相應者，契會證義。四說成",
    "T34n1723_03a:0699a17": "就，謂種種言詞，以四無礙，依何等何等名",
    "T34n1723_03a:0699a18": "字章句，隨何等何等眾生能受，而為說故。",
    "T34n1723_03a:0699a19": "依何等者，何等義也，即義無礙解。何等名字",
    "T34n1723_03a:0699a20": "章句者，何等之名字章句，法無礙解也。隨何",
    "T34n1723_03a:0699a21": "等者，隨何等方眾生言音而為說故，即詞無",
    "T34n1723_03a:0699a22": "礙解。何等眾生能受為說者，何等眾生根器能",
    "T34n1723_03a:0699a23": "受，佛便為說，辨才無礙解也。此四之中，第一",
    "T34n1723_03a:0699a24": "能起化身八相成道，第二能示現有染淨諸",
    "T34n1723_03a:0699a25": "法道理，第三如所說法皆畢竟得，第四具",
    "T34n1723_03a:0699a26": "四無礙。由佛法師具此四種說因成就成",
    "T34n1723_03a:0699a27": "勝妙故，其所說法亦為勝妙。論解四句已，",
    "T34n1723_03a:0699a28": "重解第二句第四句差別云：「教化成就依證",
    "T34n1723_03a:0699a29": "法故，說成就者依說法故，依自所證苦集",
    "T34n1723_03a:0699b01": "滅道染淨道理次第為他說，名第二教化成",
    "T34n1723_03a:0699b02": "就。依說法說，義法詞辨次第為他說，名第",
    "T34n1723_03a:0699b03": "四說成就，皆無亂故。」或前四種，第一句是化",
    "T34n1723_03a:0699b04": "身德，第二句是報身德，第三句是法身德，",
    "T34n1723_03a:0699b05": "第四句四辨具足，由此三身四辨具足故能",
    "T34n1723_03a:0699b06": "起說。三身具故智慧甚深，四辨具故慧門甚",
    "T34n1723_03a:0699b07": "深，故此因緣即前三種，方便、知見、念觀三也。",
    "T34n1723_03a:0699b08": "譬喻即是種種言詞。",
    "T34n1723_03a:0699b09": "經「廣演言教至令離諸著」。贊曰：上依論文",
    "T34n1723_03a:0699b10": "一番別釋總四句已，論復第二以下經句",
    "T34n1723_03a:0699b11": "配此四句，此即第一種種方便。次下「所以",
    "T34n1723_03a:0699b12": "者何」，如來方便知見波羅蜜皆已具足，為",
    "T34n1723_03a:0699b13": "第二種種知見。次「舍利弗如來知見至解脫",
    "T34n1723_03a:0699b14": "三昧」，為第三句種種念觀。次「深入無際乃至",
    "T34n1723_03a:0699b15": "本末究竟等」，為第四句種種言詞。論雖以",
    "T34n1723_03a:0699b16": "下經文別配上總四句，然初以兩番釋上",
    "T34n1723_03a:0699b17": "三句已，復以兩番釋後一句，彼論文長，乍",
    "T34n1723_03a:0699b18": "披難解，應依此讀。此中初番釋云：「復有義，",
    "T34n1723_03a:0699b19": "種種方便者，示現外道邪法種種過失，諸佛",
    "T34n1723_03a:0699b20": "正法種種功德故。如經『舍利弗吾從成佛",
    "T34n1723_03a:0699b21": "已來，廣演言教無數方便引導眾生，於諸",
    "T34n1723_03a:0699b22": "著處令得解脫。』」文雖少異，大意亦同。釋無",
    "T34n1723_03a:0699b23": "數方便更有四番：一方便者方便令入諸",
    "T34n1723_03a:0699b24": "善法故，二斷諸疑故，三令入增上勝智",
    "T34n1723_03a:0699b25": "故，四依四攝法攝取眾生令得解脫故。",
    "T34n1723_03a:0699b26": "此六釋中迴邪入正、進善破惡，自入勝智、",
    "T34n1723_03a:0699b27": "令他解脫，如次配之。以此方便引攝將",
    "T34n1723_03a:0699b28": "導一切眾生令離諸著；著者執本，愛染生",
    "T34n1723_03a:0699b29": "死之根本故。論云：「諸著者，彼彼處著，或著",
    "T34n1723_03a:0699c01": "界、著地、著分、著乘。著界者著三界。著地",
    "T34n1723_03a:0699c02": "者著戒取、三昧初禪定地，乃至非想非非",
    "T34n1723_03a:0699c03": "想、滅盡定地，即以九次第定為地，戒取、見",
    "T34n1723_03a:0699c04": "取執此三昧故名著地。著分者著在家分",
    "T34n1723_03a:0699c05": "已同類，作種種業邪見等故；著出家分名",
    "T34n1723_03a:0699c06": "聞利養，能起種種覺察煩惱等故。著乘著",
    "T34n1723_03a:0699c07": "聲聞乘樂持小戒求四果等故，著於大乘",
    "T34n1723_03a:0699c08": "著利養供養恭敬等故。由著分別觀種種",
    "T34n1723_03a:0699c09": "法相乃至分別佛地故。」",
    "T34n1723_03a:0699c10": "經「所以者何至皆已具足」。贊曰：此第二句。",
    "T34n1723_03a:0699c11": "論初番云：「復種種知見者，自身成就不可思",
    "T34n1723_03a:0699c12": "議境界，與聲聞、菩薩故，如經『舍利弗！如來",
    "T34n1723_03a:0699c13": "知見、方便到於彼岸故』，到彼岸者勝餘一切",
    "T34n1723_03a:0699c14": "諸菩薩故。」文少不同，義意無別。「知見」者，真",
    "T34n1723_03a:0699c15": "俗二智體，根本智名知、後得智名見。「方便」",
    "T34n1723_03a:0699c16": "者，此智妙用方便善巧，由自成就不思議境",
    "T34n1723_03a:0699c17": "界，故具知見與聲聞等名為方便。「波羅蜜」",
    "T34n1723_03a:0699c18": "者到彼岸義，明佛成就二勝智體，故能成",
    "T34n1723_03a:0699c19": "就不可思議境界，已到彼岸勝餘一切；由",
    "T34n1723_03a:0699c20": "具方便二智妙用，復能令他到於彼岸，故",
    "T34n1723_03a:0699c21": "能以此不可思議境界知見，亦與聲聞菩",
    "T34n1723_03a:0699c22": "薩。",
    "T34n1723_03a:0699c23": "經「舍利弗至解脫三昧」。贊曰：此第三句。論",
    "T34n1723_03a:0699c24": "初番云：「復種種念觀者，如經『舍利弗！如來知",
    "T34n1723_03a:0699c25": "見，廣大深遠無障無礙，力、無所畏、不共法，",
    "T34n1723_03a:0699c26": "根、力、菩提分，禪定、解脫、三昧、三摩跋提，皆已",
    "T34n1723_03a:0699c27": "具足故。』」文意大同，多少有別。今言知見，廣",
    "T34n1723_03a:0699c28": "者無邊，大者無上，深者難測，遠者時長窮",
    "T34n1723_03a:0699c29": "未來故。此上乃是諸德總句。二智為性故",
    "T34n1723_03a:0700a01": "云知見，又此諸德亦是二智眷屬所攝故云",
    "T34n1723_03a:0700a02": "知見。「無量」已下諸德別句。依此經文，「無量」者",
    "T34n1723_03a:0700a03": "四無量，即論牒經無障也。「無礙」者四無礙解。",
    "T34n1723_03a:0700a04": "「力」謂十力，「無所畏」者四無所畏。論本牒經中",
    "T34n1723_03a:0700a05": "不共法，十八不共法也。「根」謂五根，「力」謂五力，",
    "T34n1723_03a:0700a06": "「菩提分」謂三十七，此上四種經本所無。「禪」",
    "T34n1723_03a:0700a07": "謂色界四靜慮，「定」謂四無色定，「解脫」謂八解",
    "T34n1723_03a:0700a08": "脫，「三昧」者謂三三昧，「三摩跋提」謂九等至，",
    "T34n1723_03a:0700a09": "此之一種經本亦無。論牒經中有十三門，今",
    "T34n1723_03a:0700a10": "此經中合有八門功德名為念觀，體即明記",
    "T34n1723_03a:0700a11": "之慧解，故不可廣解。義門各應略為分別，",
    "T34n1723_03a:0700a12": "四無量以五門分別：一列名、二釋名、三辨",
    "T34n1723_03a:0700a13": "行相、四出體性、五辨差別。列名者，謂慈無",
    "T34n1723_03a:0700a14": "量、悲無量、喜無量、捨無量。釋名者，一緣無",
    "T34n1723_03a:0700a15": "量境、緣一切有情起此四故；二起無量行，",
    "T34n1723_03a:0700a16": "行解亦復極廣大故；三感無量果，得大梵",
    "T34n1723_03a:0700a17": "福成如來故，名為無量；四者是數，帶數釋",
    "T34n1723_03a:0700a18": "也。辨行相者，法界有情總為三類：一無苦",
    "T34n1723_03a:0700a19": "無樂者，無倒與樂名慈，無瞋為體。二有苦",
    "T34n1723_03a:0700a20": "者，拔苦名悲，不害為體。三有樂者，助喜名",
    "T34n1723_03a:0700a21": "喜，不嫉善根為體。復於無苦無樂者起離",
    "T34n1723_03a:0700a22": "癡想，於有苦者起離瞋想，於有樂者起",
    "T34n1723_03a:0700a23": "離貪想，平等欲令離諸惡故名捨。令捨",
    "T34n1723_03a:0700a24": "惡故，善捨為體。出體性者，合以三法，謂無",
    "T34n1723_03a:0700a25": "瞋、不害及捨，不嫉體即無瞋，無別法故。辨",
    "T34n1723_03a:0700a26": "差別者，此各有三：一有情緣，作有情想；二",
    "T34n1723_03a:0700a27": "者法緣，不見有情唯作法想；三無緣，復於",
    "T34n1723_03a:0700a28": "諸法離分別心，作真如想故名無緣，或法",
    "T34n1723_03a:0700a29": "無量緣諸教法。此三之中，初共外道，次共",
    "T34n1723_03a:0700b01": "二乘，後唯菩薩。初三安樂，後一利益，感果",
    "T34n1723_03a:0700b02": "可知。與大慈、大悲、大喜、大捨有差別者，",
    "T34n1723_03a:0700b03": "彼唯實觀唯佛所起，緣三界生，并無癡俱，",
    "T34n1723_03a:0700b04": "此通假實通凡聖起，緣界不定，非無癡俱。",
    "T34n1723_03a:0700b05": "四無礙解以三門分別：一列名，二辨相，",
    "T34n1723_03a:0700b06": "三出體。列名者：一法無礙解，二義無礙解，",
    "T34n1723_03a:0700b07": "三詞無礙解，四辨才無礙解。辨相者，法謂能",
    "T34n1723_03a:0700b08": "詮名句文教，義謂所詮真俗諦理，詞謂諸方",
    "T34n1723_03a:0700b09": "音聲，辨才謂七種辨才。緣此四智無所拘",
    "T34n1723_03a:0700b10": "礙，名無礙解。有多差別，如〈決擇〉、〈菩薩地〉及",
    "T34n1723_03a:0700b11": "《十地論》說。出體者，此四即以無漏後得智",
    "T34n1723_03a:0700b12": "為體，非證真故；義無礙解亦通正智，初地",
    "T34n1723_03a:0700b13": "分得，九地任運離障圓成，佛果滿足。十力",
    "T34n1723_03a:0700b14": "略以五門分別：一辨名，二出體，三行相，四",
    "T34n1723_03a:0700b15": "次第，五諸門。辨名有二：一列名，二釋名。列",
    "T34n1723_03a:0700b16": "名者，一處非處智力；二自業智力，《大般若》五",
    "T34n1723_03a:0700b17": "十三名業異熟智力；三靜慮解脫等持等至",
    "T34n1723_03a:0700b18": "智力，彼名靜慮解脫等持等至雜染清淨智",
    "T34n1723_03a:0700b19": "力；四根勝劣智力；五種種勝解智力；六種",
    "T34n1723_03a:0700b20": "種界智力；七遍趣行智力，彼名遍行智力；",
    "T34n1723_03a:0700b21": "八宿住隨念智力；九死生智力；十漏盡智力。",
    "T34n1723_03a:0700b22": "釋名者，初總、後別。總名力者，能摧怨敵義，",
    "T34n1723_03a:0700b23": "不可屈伏義。《瑜伽．菩薩地》第四十九、五十，",
    "T34n1723_03a:0700b24": "及〈決擇〉五十七，《菩薩藏經》第五，《顯揚》第四，《對",
    "T34n1723_03a:0700b25": "法》第十四，《大般若經》皆釋此相，與一切種利",
    "T34n1723_03a:0700b26": "樂有情功能相應，畢竟勝伏一切魔怨，大威",
    "T34n1723_03a:0700b27": "力故說名為力，故以威勢能摧難屈名力。",
    "T34n1723_03a:0700b28": "《對法》云「善降眾魔善記問論，故名十力。十",
    "T34n1723_03a:0700b29": "者是數，力用不同有此十種，故名十力。」",
    "T34n1723_03a:0700c01": "依六釋中帶數釋也。釋別名者，因果相當",
    "T34n1723_03a:0700c02": "名之為處，若不相當名為非處，故《瑜伽》",
    "T34n1723_03a:0700c03": "云：「淨不淨果非不平等，如實轉因是名為",
    "T34n1723_03a:0700c04": "處。」處者建立義，依義起義能建立果為依，",
    "T34n1723_03a:0700c05": "能起於果法故，因立處名。不平等因與上",
    "T34n1723_03a:0700c06": "相違，是名非處。於此二種，一切智、無滯智、",
    "T34n1723_03a:0700c07": "清淨智、離增上慢名之為智，力義如前。",
    "T34n1723_03a:0700c08": "各自所作三世三業，或順現受或順生受、順",
    "T34n1723_03a:0700c09": "後受、不定受名為自業，於此正知名自業智",
    "T34n1723_03a:0700c10": "力。此於善惡業異熟果中而生智解，亦名",
    "T34n1723_03a:0700c11": "業異熟智力。靜慮者四靜慮，解脫者八解脫，",
    "T34n1723_03a:0700c12": "等持者一切有心定，等至者一切有心無心定，",
    "T34n1723_03a:0700c13": "於此正知名靜慮解脫等持等至智力。此等",
    "T34n1723_03a:0700c14": "諸定通有漏無漏，加名雜染清淨。根者信等",
    "T34n1723_03a:0700c15": "五根，此耎中上名為勝劣，於此正知名根勝",
    "T34n1723_03a:0700c16": "劣智力。若從他信以為其先，或觀諸法以",
    "T34n1723_03a:0700c17": "為其先，成耎中上。愛樂勝解名種種勝解，",
    "T34n1723_03a:0700c18": "於此正知名種種勝解智力。若廣建立種種",
    "T34n1723_03a:0700c19": "姓，或一乘或三乘或四乘或五乘，或貪瞋癡",
    "T34n1723_03a:0700c20": "等分行等，乃至有情八十千行名種種界，",
    "T34n1723_03a:0700c21": "界是姓故，於此正知名種種界智力。若即",
    "T34n1723_03a:0700c22": "如是諸趣門中隨順正行，如貪行者修不淨",
    "T34n1723_03a:0700c23": "觀等名遍趣行，或趣一切五趣之行，或諸",
    "T34n1723_03a:0700c24": "外道沙門婆羅門，各各異見品類諸行，或此",
    "T34n1723_03a:0700c25": "世他世無罪趣行名遍趣行，於此正知名",
    "T34n1723_03a:0700c26": "遍趣行智力，能於遍行諸趣之行而了知",
    "T34n1723_03a:0700c27": "故，亦名遍行行。若於種種有情眾中，四方",
    "T34n1723_03a:0700c28": "名字假設安立品類差別，隨先過去所有",
    "T34n1723_03a:0700c29": "自體八言說句：一如是名，二生類，三種姓，",
    "T34n1723_03a:0701a01": "四飲食，五受苦樂，六長壽，七久住，八壽量邊",
    "T34n1723_03a:0701a02": "際。於此八中隨念六種略所行行，有無量",
    "T34n1723_03a:0701a03": "種宿住隨念。六略行者：一呼召假名，二剎帝",
    "T34n1723_03a:0701a04": "利等色類差別，三父母，四飲食方軌，五興衰，",
    "T34n1723_03a:0701a05": "六壽量。此等宿住是過去境，住宿世故，",
    "T34n1723_03a:0701a06": "於此宿住而起隨念念俱行智，名宿住隨",
    "T34n1723_03a:0701a07": "念智力。諸有情類臨欲終沒名為死時，住",
    "T34n1723_03a:0701a08": "在中有名為生時，於善惡趣死時生時皆",
    "T34n1723_03a:0701a09": "能正知名死生智力。一切諸法漏及隨眠無",
    "T34n1723_03a:0701a10": "餘永斷，名為漏盡，於此正知名漏盡智",
    "T34n1723_03a:0701a11": "力。智者是體，力是作用，然智即力更無別性。",
    "T34n1723_03a:0701a12": "此中宿住隨念相應智力，是隣近釋。自餘最",
    "T34n1723_03a:0701a13": "初處非處乃至漏盡是所觀境，智力是能",
    "T34n1723_03a:0701a14": "觀智。處非處乃至漏盡之智力，皆依主釋。",
    "T34n1723_03a:0701a15": "宿住是境，隨念相應智力是能觀，亦依主釋。",
    "T34n1723_03a:0701a16": "二出體者，〈決擇分〉五十七云「佛具知根，慧",
    "T34n1723_03a:0701a17": "根為體」，《對法論》云「若定若慧，及彼相應",
    "T34n1723_03a:0701a18": "諸心心所」，〈菩薩地〉云「謂總五根為其自性」。",
    "T34n1723_03a:0701a19": "雖復三文不同，然體有五：一最勝體，故〈決",
    "T34n1723_03a:0701a20": "擇分〉佛具知根慧根為性。二引生體，故《對",
    "T34n1723_03a:0701a21": "法》云若定若慧。三剋實體，〈菩薩地〉云五根",
    "T34n1723_03a:0701a22": "為性，由慧勝故，且說十力慧為自性，所以",
    "T34n1723_03a:0701a23": "但言處非處等智力，不言信力精進等力，",
    "T34n1723_03a:0701a24": "依此即會〈決擇〉文訖。四相應體，《對法》又云",
    "T34n1723_03a:0701a25": "「及彼相應諸心心所四蘊為性」。五眷屬體，",
    "T34n1723_03a:0701a26": "五蘊為性，定共、道共無漏色等助為體故。",
    "T34n1723_03a:0701a27": "此雖無文，理必應爾，遮犯戒垢助摧怨",
    "T34n1723_03a:0701a28": "故。餘之三門如《無垢稱疏》第二卷說。四無",
    "T34n1723_03a:0701a29": "所畏以五門分別：一辨名、二出體、三行相、",
    "T34n1723_03a:0701b01": "四次第、五諸門，亦如《菩薩藏經》第五、《大般若》",
    "T34n1723_03a:0701b02": "五十三、《顯揚》第四、《瑜伽》五十、《對法》十四。辨",
    "T34n1723_03a:0701b03": "名有二：一列名，二釋名。列名者，一正等覺",
    "T34n1723_03a:0701b04": "無畏，二漏盡無畏，三障法無畏，四出苦道無",
    "T34n1723_03a:0701b05": "畏。釋名有二，一總、二別。總者，四是數名；無所",
    "T34n1723_03a:0701b06": "畏者，於此四處能自了知坦然無畏，心無",
    "T34n1723_03a:0701b07": "怯劣無所疑慮都無驚懼，故名無畏。別名",
    "T34n1723_03a:0701b08": "者，正覺諸法、等覺諸法，名正等覺。諸煩惱",
    "T34n1723_03a:0701b09": "漏種現俱斷，故名漏盡。說障礙法，染必為",
    "T34n1723_03a:0701b10": "障，故言障法。說出離道，諸聖修習決定出",
    "T34n1723_03a:0701b11": "苦，名出苦道。於此四中得無所畏，皆依",
    "T34n1723_03a:0701b12": "主釋。出體性者，五十七云，以信、進、念、",
    "T34n1723_03a:0701b13": "定、慧及具知根為性。《對法》云「若定若慧及",
    "T34n1723_03a:0701b14": "彼相應諸心心所」，又言「若起作用後得智為",
    "T34n1723_03a:0701b15": "性，若住自性正智為體」。此體有五，據勝二",
    "T34n1723_03a:0701b16": "智為體，發起定、慧為體，談實五根為體，相",
    "T34n1723_03a:0701b17": "應四蘊為性，眷屬五蘊為體。行相者，如經",
    "T34n1723_03a:0701b18": "言「世尊自稱我是正等覺者」，復有沙門或非",
    "T34n1723_03a:0701b19": "沙門從他方來，佛慰勞言安樂住不？乞食",
    "T34n1723_03a:0701b20": "得不？遂於此中有立難云：言正等覺無所",
    "T34n1723_03a:0701b21": "未知，今問於他一何相返？我於此難正見",
    "T34n1723_03a:0701b22": "無由：得安穩住無怖無畏，自稱我處大",
    "T34n1723_03a:0701b23": "仙尊位。所以者何？攝受來者令發勝心，",
    "T34n1723_03a:0701b24": "聞佛慰問發道心故，欲令諸人審諦於",
    "T34n1723_03a:0701b25": "事，佛知尚問，況餘不知？亦為後人作其軌",
    "T34n1723_03a:0701b26": "範，見來發心應為引攝，非佛不知，仍言",
    "T34n1723_03a:0701b27": "等覺。又如經言，我諸漏盡。後時天授行諸",
    "T34n1723_03a:0701b28": "惡行，佛常罵之；執日調順，佛常耎語。遂有難",
    "T34n1723_03a:0701b29": "言：言諸漏盡煩惱並亡，呵叱天授、愛語執",
    "T34n1723_03a:0701c01": "日，貪、瞋未滅漏寧盡耶？一何乖返！我於",
    "T34n1723_03a:0701c02": "此難正見無由：得安穩住無怖無畏，自",
    "T34n1723_03a:0701c03": "稱我處大仙尊位，天授譬之惡馬，楚毒方",
    "T34n1723_03a:0701c04": "調，若不叱呵返言怖我；執日喻之慧象",
    "T34n1723_03a:0701c05": "隨逐人心，故以耎言即能調順，非有貪",
    "T34n1723_03a:0701c06": "瞋漏不盡也。又如經言，佛為弟子說障礙",
    "T34n1723_03a:0701c07": "法，染必為障，復不遮彼預流一來有妻子",
    "T34n1723_03a:0701c08": "等。遂有難言：染必為障，聖畜妻子一何乖",
    "T34n1723_03a:0701c09": "返？我於此難正見無由：安穩無怖處大仙",
    "T34n1723_03a:0701c10": "位，邪行障諸聖道，畜妻障離欲道，初二果",
    "T34n1723_03a:0701c11": "人既未離欲，性戒久成故除邪行，不斷妻",
    "T34n1723_03a:0701c12": "子斯有何失？故諸染法非不障也。又如經",
    "T34n1723_03a:0701c13": "言，我為弟子說出離道，諸聖修習決定出",
    "T34n1723_03a:0701c14": "離，決定通達，復有無學迦留陀夷埋足糞",
    "T34n1723_03a:0701c15": "壞，鴦掘魔羅獄火焚身。遂有難言：聖道久脩",
    "T34n1723_03a:0701c16": "望離眾苦，無學既還受苦，何用修道之為？",
    "T34n1723_03a:0701c17": "一何乖返！我於此難正見無由：安穩無怖",
    "T34n1723_03a:0701c18": "處大仙位，實得無學苦果定亡，為現因",
    "T34n1723_03a:0701c19": "必有苦報，由此聖者有現受苦起後教",
    "T34n1723_03a:0701c20": "故；或苦異熟無學不受，惡業盡故，有必障果",
    "T34n1723_03a:0701c21": "不成無學。彼言無學受彼苦者，現居有",
    "T34n1723_03a:0701c22": "學猶未離欲，定成無學故與其名，縱得",
    "T34n1723_03a:0701c23": "神通非不還等，世五通故。或無學苦非是",
    "T34n1723_03a:0701c24": "業招，諸異熟苦必已出故，如《涅槃經》第二",
    "T34n1723_03a:0701c25": "十九解三時業，至無學位排諸惡業一切",
    "T34n1723_03a:0701c26": "不受，說未入聖名為定業，其入聖已不",
    "T34n1723_03a:0701c27": "名定業，廣如彼說，故阿羅漢定無苦果。",
    "T34n1723_03a:0701c28": "後之二門亦如《無垢稱》第二卷疏。禪謂色界",
    "T34n1723_03a:0701c29": "四靜慮，謂初有尋有伺靜慮，第二離尋伺",
    "T34n1723_03a:0702a01": "喜，第三離喜樂，第四已離喜樂捨念清淨",
    "T34n1723_03a:0702a02": "靜慮。定是四無色，謂空處、識處、無所有處、",
    "T34n1723_03a:0702a03": "非想非非想處。解脫，謂八解脫，以三門",
    "T34n1723_03a:0702a04": "分別：一列名字，二顯行相，三出體性。列名",
    "T34n1723_03a:0702a05": "字者，依《瑜伽》第十二、十五、七十三，〈攝事分〉",
    "T34n1723_03a:0702a06": "第四，并《對法》十三，《顯揚》第四、第二及第二",
    "T34n1723_03a:0702a07": "十，《菩薩藏經》第四等說：一有色觀諸色解脫，",
    "T34n1723_03a:0702a08": "二內無色想觀外諸色解脫，三淨解脫身作",
    "T34n1723_03a:0702a09": "證具足住，四空無邊處解脫，五識無邊處解",
    "T34n1723_03a:0702a10": "脫，六無所有處解脫，七非想非非想處解",
    "T34n1723_03a:0702a11": "脫，八想受滅解脫身作證具足住。顯行相",
    "T34n1723_03a:0702a12": "者，《俱舍》第二十九說，內有色想觀外諸色",
    "T34n1723_03a:0702a13": "名初解脫，內未伏除見者色想，觀外諸色",
    "T34n1723_03a:0702a14": "以為不淨，名觀外色。今則不然，准《對法》文，",
    "T34n1723_03a:0702a15": "初修業者，身在欲界已離欲界欲，未依無",
    "T34n1723_03a:0702a16": "色定伏除見者色想，未離色界欲故。若久",
    "T34n1723_03a:0702a17": "習業已離色界欲，見者色想安立現前，而觀",
    "T34n1723_03a:0702a18": "欲界一切所有內外諸色作光明想，由前三",
    "T34n1723_03a:0702a19": "解脫引發勝處、遍處等故，即觀勝處所攝",
    "T34n1723_03a:0702a20": "少多等色作光明想，由除變化障故作光",
    "T34n1723_03a:0702a21": "明想，不除貪欲故不作不淨想。《瑜伽》唯云",
    "T34n1723_03a:0702a22": "未得無色定，未離色界染，觀外諸色，是初",
    "T34n1723_03a:0702a23": "解脫者，唯依初業說故。第二解脫，《俱舍論》",
    "T34n1723_03a:0702a24": "說，內已伏除見者色想，唯觀外境而為不",
    "T34n1723_03a:0702a25": "淨，名內無色想觀外諸色。大乘不然，准《對",
    "T34n1723_03a:0702a26": "法》云「久習業者，已依無色定伏除見者色",
    "T34n1723_03a:0702a27": "想，初習業者見者無色想安立現前，而觀外",
    "T34n1723_03a:0702a28": "色作少多等想，不同於初觀內外色皆作",
    "T34n1723_03a:0702a29": "光明，未自在故。」今此唯觀已離欲色作少多",
    "T34n1723_03a:0702b01": "等名觀外色，已離染故立以外名，觀心漸",
    "T34n1723_03a:0702b02": "勝故稍略觀。故《瑜伽》云「又不思惟彼想明",
    "T34n1723_03a:0702b03": "相，但於外色而作勝解，即觀少多等不",
    "T34n1723_03a:0702b04": "作光明等，若於是處已得離欲說彼為",
    "T34n1723_03a:0702b05": "外，故唯觀彼已離染色名之為外。又由初",
    "T34n1723_03a:0702b06": "解脫觀色不言外，其內有色亦不言內，通",
    "T34n1723_03a:0702b07": "緣內外根塵等色作光明想，故今此第二內",
    "T34n1723_03a:0702b08": "有色，有根等色故，其觀外色，唯觀外塵",
    "T34n1723_03a:0702b09": "作少多等，不緣根等作少多等故。」《瑜伽》又",
    "T34n1723_03a:0702b10": "云「無色界定不現在前者，此說觀外色",
    "T34n1723_03a:0702b11": "不依無色定，無色定不能緣外色故，或已",
    "T34n1723_03a:0702b12": "離色界欲，不依無色定伏除色想，但依色",
    "T34n1723_03a:0702b13": "界定，見者無色想而現在前，故作是說。」上二",
    "T34n1723_03a:0702b14": "解脫初作光明想，後作少多想，初寬後狹",
    "T34n1723_03a:0702b15": "兩觀有殊。《顯揚》二十說，此二解脫除變化障，",
    "T34n1723_03a:0702b16": "為於變化得自在故。變化既通，四靜慮有",
    "T34n1723_03a:0702b17": "故，初二解脫通依四靜慮，初作多依，初二定",
    "T34n1723_03a:0702b18": "有但在根本非近分地，彼欣趣脩都無通",
    "T34n1723_03a:0702b19": "果，此容預脩有通果故，不同《俱舍》初二靜",
    "T34n1723_03a:0702b20": "慮能除欲界初靜慮中顯色貪故作不淨觀。",
    "T34n1723_03a:0702b21": "第三解脫，《俱舍論》說，清淨相轉作淨光明鮮，",
    "T34n1723_03a:0702b22": "行相轉故，唯第四靜慮離八災患心澄淨",
    "T34n1723_03a:0702b23": "故，餘地雖有相似解脫而不建立，非增上",
    "T34n1723_03a:0702b24": "故。今者大乘謂如有一已得捨念圓滿清白，",
    "T34n1723_03a:0702b25": "以此為依修習清淨聖行圓滿，於內淨不",
    "T34n1723_03a:0702b26": "淨諸色已得展轉相待想、展轉相入想、展轉",
    "T34n1723_03a:0702b27": "一味想，是第三解脫行相，謂待諸淨色，於",
    "T34n1723_03a:0702b28": "餘色中謂為不淨，非不相待，若唯見一類",
    "T34n1723_03a:0702b29": "淨與不淨二覺無故，是名初想。又於淨中",
    "T34n1723_03a:0702c01": "不淨性所隨入，於不淨中淨性所隨入，由",
    "T34n1723_03a:0702c02": "於被障薄皮所覆，共謂為淨之中現有三",
    "T34n1723_03a:0702c03": "十六種不淨物故，是第二想。如是展轉，總一",
    "T34n1723_03a:0702c04": "切色合為一味清淨想解，是第三想，乃名成",
    "T34n1723_03a:0702c05": "就。唯第四靜慮地有捨念淨故，論說超過",
    "T34n1723_03a:0702c06": "諸苦樂故，一切動亂已寂靜故，善磨瑩故，",
    "T34n1723_03a:0702c07": "餘地不然故唯第四，此亦內無色想而觀",
    "T34n1723_03a:0702c08": "外色。由前已說故略不論，而立異稱。次",
    "T34n1723_03a:0702c09": "四無色解脫，《俱舍論》說以四無色定善為",
    "T34n1723_03a:0702c10": "性，非無記染，已解脫故，亦非散善性微劣",
    "T34n1723_03a:0702c11": "故。近分解脫道亦得解脫名，無間不然，",
    "T34n1723_03a:0702c12": "所緣下故，彼要背下地方名解脫，故多說",
    "T34n1723_03a:0702c13": "根本者，近分非全故。今者大乘皆已離自地",
    "T34n1723_03a:0702c14": "欲，依自根本地重觀自地境，思惟勝解，令",
    "T34n1723_03a:0702c15": "障更遠，引生勝德。謂如有一於彼空處已",
    "T34n1723_03a:0702c16": "得離欲，即於空處思惟勝解，是名空處解",
    "T34n1723_03a:0702c17": "脫行相；於彼識處已得離欲，即於是識思",
    "T34n1723_03a:0702c18": "惟勝解，是名識處解脫行相；於無所有處",
    "T34n1723_03a:0702c19": "已得離欲，於識無邊處思惟勝解，是名無",
    "T34n1723_03a:0702c20": "所有處解脫行相。空識二名，自地所緣行相為",
    "T34n1723_03a:0702c21": "稱，無所有處以識無有為自地名，故於識",
    "T34n1723_03a:0702c22": "處思惟勝解，於有頂地已得離染，更不於",
    "T34n1723_03a:0702c23": "餘而作勝解，乃至遍於想可生處，即於是",
    "T34n1723_03a:0702c24": "處而作勝解，無所有處名想可生處，今緣",
    "T34n1723_03a:0702c25": "此無所有心心所名非想非非想處，故遍於",
    "T34n1723_03a:0702c26": "此思惟勝解，至下當知。上說離染依無",
    "T34n1723_03a:0702c27": "學說，故《瑜伽》云：「前七解脫於已解脫而生",
    "T34n1723_03a:0702c28": "勝解，身證者得。」若依《唯識》有二師說，一",
    "T34n1723_03a:0702c29": "云伏初定已上染得滅定，二云伏第四定",
    "T34n1723_03a:0703a01": "已上染得滅定。無所有處已下染可有伏",
    "T34n1723_03a:0703a02": "義，令障轉遠引生勝德；有頂一地定未能",
    "T34n1723_03a:0703a03": "伏。故《瑜伽》第十二，空識二解脫，有說離自",
    "T34n1723_03a:0703a04": "地染言。上之二地無說離自地染字，有學",
    "T34n1723_03a:0703a05": "無學影略說故，唯在根本亦非近分。滅盡",
    "T34n1723_03a:0703a06": "解脫大小俱說，即滅盡定而無行相，棄想、",
    "T34n1723_03a:0703a07": "受故。然將入時有二行相，謂依非想非非",
    "T34n1723_03a:0703a08": "想處及無相界想，初脩、久熟二入明故。出",
    "T34n1723_03a:0703a09": "體性者，《俱舍論》說，前三無貪性，眷屬五蘊",
    "T34n1723_03a:0703a10": "性，次四無色定善為性，第八滅定性。大",
    "T34n1723_03a:0703a11": "乘之中七十三卷解五法中云，世間出世間",
    "T34n1723_03a:0703a12": "正智為體，有漏者以分別中世間正智為",
    "T34n1723_03a:0703a13": "體，無漏者即無分別智及後得智，唯慧為性，",
    "T34n1723_03a:0703a14": "緣色非色及真如境，離諸定障引生勝德，",
    "T34n1723_03a:0703a15": "非餘能故。若相應體，初七以四蘊為性，眷",
    "T34n1723_03a:0703a16": "屬五蘊性，故《對法》云：「若定若慧及彼相應諸",
    "T34n1723_03a:0703a17": "心心所，無色界中計有定道無表色故，第",
    "T34n1723_03a:0703a18": "八解脫以二十二法種子上厭心功能為體，",
    "T34n1723_03a:0703a19": "即不相應行蘊所攝。」三昧梵語，此云等持，",
    "T34n1723_03a:0703a20": "即三等持，謂空、無相、無願，三等持至下當",
    "T34n1723_03a:0703a21": "釋。《般若》五十三「三境俱同俱緣空故」。然依",
    "T34n1723_03a:0703a22": "論引經更有五德，恐繁不述。論重釋上三",
    "T34n1723_03a:0703a23": "句中，復第二番釋次上三句云：「又第一成",
    "T34n1723_03a:0703a24": "就可化眾生依止善知識故，謂能引導有",
    "T34n1723_03a:0703a25": "菩提性可化眾生未發心者，令依善友",
    "T34n1723_03a:0703a26": "離諸著故，名為方便引導眾生。第二成就",
    "T34n1723_03a:0703a27": "根熟眾生，令得解脫故，謂令久脩已發心",
    "T34n1723_03a:0703a28": "者得解脫故，名方便知見波羅蜜。第三成",
    "T34n1723_03a:0703a29": "就，力、家、自在淨降伏故，謂佛內成種種功",
    "T34n1723_03a:0703b01": "德，是故外能屈伏煩惱、蘊、死、天魔，名之",
    "T34n1723_03a:0703b02": "為力；其禪定等皆是世尊所栖止處、名之",
    "T34n1723_03a:0703b03": "為家；由力自在故能降伏，由家自在故淨",
    "T34n1723_03a:0703b04": "諸障。又由栖止禪定等為家故，得自在神",
    "T34n1723_03a:0703b05": "通業等，由成無量無礙力等故，能淨諸",
    "T34n1723_03a:0703b06": "障、降伏外道等，名如來知見廣大深遠。」依",
    "T34n1723_03a:0703b07": "論本重兩番釋經上三句已。次以經下七",
    "T34n1723_03a:0703b08": "句釋上第四標句種種言詞，亦兩番解：初配",
    "T34n1723_03a:0703b09": "經，後重釋。",
    "T34n1723_03a:0703b10": "經「深入無際至未曾有法」。贊曰：以七句釋",
    "T34n1723_03a:0703b11": "第四言詞。此經唯有初之五句，第六句",
    "T34n1723_03a:0703b12": "𨷂、第七句少，至文當悉。論云：「第四說成",
    "T34n1723_03a:0703b13": "就有七種，此即初句種種成就，理事、空有、",
    "T34n1723_03a:0703b14": "世出世間、未曾有法皆深入故，洞曉無涯",
    "T34n1723_03a:0703b15": "故，能起彼種種言詞。」「際」涯畔也。",
    "T34n1723_03a:0703b16": "經「舍利弗至悅可眾心」。贊曰：此第二句。論",
    "T34n1723_03a:0703b17": "名語言成就。佛得五種美妙音聲，說諸法",
    "T34n1723_03a:0703b18": "故。《大智度論》說，五種音聲從佛口出：一",
    "T34n1723_03a:0703b19": "甚深如雷，二清徹遠聞聞者悅樂，三入心",
    "T34n1723_03a:0703b20": "敬愛，四諦了易解，五聽者無厭能辨有漏",
    "T34n1723_03a:0703b21": "無漏等義。甚深如雷名種種分別諸法，諦",
    "T34n1723_03a:0703b22": "了易解名巧說諸法，諸法之言通上分別，",
    "T34n1723_03a:0703b23": "慈悲愍念聽者無厭，名言詞柔軟、清徹遠",
    "T34n1723_03a:0703b24": "聞、聞者悅樂、入心敬愛名悅可眾心。初三各",
    "T34n1723_03a:0703b25": "一，後一攝二。",
    "T34n1723_03a:0703b26": "經「舍利弗至不須復說」。贊曰：此第三句。論",
    "T34n1723_03a:0703b27": "名相成就。然論牒經無「取要言之」以下、「佛悉",
    "T34n1723_03a:0703b28": "成就」以上文，唯有「止」以下文。論云：「有法器眾",
    "T34n1723_03a:0703b29": "生心已滿足故名相成就。法器有二：一真、",
    "T34n1723_03a:0703c01": "二假。真即舍利弗等，假謂增上慢者。為真",
    "T34n1723_03a:0703c02": "法器眾生，聖心已滿者，心樂妙法唱止現",
    "T34n1723_03a:0703c03": "相，令其邀請。佛今所唱止不須說何等法",
    "T34n1723_03a:0703c04": "耶？為假法器眾生，自謂聖心已滿足者，心",
    "T34n1723_03a:0703c05": "不樂法，在座未去，唱止現相令其起去，",
    "T34n1723_03a:0703c06": "諸法解脫我已得訖，更有何法止不說耶？",
    "T34n1723_03a:0703c07": "故名為相。如世間人共會一處，亦有樂",
    "T34n1723_03a:0703c08": "聞、不樂聞語時，能語言止不須說，說之",
    "T34n1723_03a:0703c09": "何益？令樂者請話，不樂者起去。今為前真",
    "T34n1723_03a:0703c10": "者令問取一乘，故名為相。」",
    "T34n1723_03a:0703c11": "經「所以者何至難解之法」。贊曰：此第四句。",
    "T34n1723_03a:0703c12": "論名堪成就。本無徵詞，一切可化眾生知",
    "T34n1723_03a:0703c13": "如來成就希有功德堪能說法故，謂舍利",
    "T34n1723_03a:0703c14": "弗等善根熟者，名可化眾生，知佛成就第",
    "T34n1723_03a:0703c15": "一希有難解功德堪說法故。",
    "T34n1723_03a:0703c16": "經「唯佛與佛至諸法實相」。贊曰：此第五句。",
    "T34n1723_03a:0703c17": "論名無量種成就說不可盡。實相者謂如來",
    "T34n1723_03a:0703c18": "藏法身之體，性不變故，佛智具知此實相",
    "T34n1723_03a:0703c19": "體，窮源底故名為究盡。不但成就有為萬",
    "T34n1723_03a:0703c20": "德，無為萬德佛亦究盡，故言無量種成就",
    "T34n1723_03a:0703c21": "說不可盡。此經脫第六覺體成就，如來能知",
    "T34n1723_03a:0703c22": "一切法，佛自證得故。亦少第七隨順眾生",
    "T34n1723_03a:0703c23": "意為說脩行法成就，如來能說一切法故，",
    "T34n1723_03a:0703c24": "此經所言「所謂諸法如是相」等是。此第七所",
    "T34n1723_03a:0703c25": "說諸法，佛所現見無所不見，上來初番論",
    "T34n1723_03a:0703c26": "解經中言詞七句已。論第二番復以七句",
    "T34n1723_03a:0703c27": "解種種言詞，配此七句云：第一種種法門",
    "T34n1723_03a:0703c28": "攝取眾生入於佛法故，深入無際。第二",
    "T34n1723_03a:0703c29": "令不散亂住故，以教貫眾生，令不散",
    "T34n1723_03a:0704a01": "亂專心住境希欲聞故，遂能種種分別諸",
    "T34n1723_03a:0704a02": "法。第三令取故，令根熟者問取一乘故，唱",
    "T34n1723_03a:0704a03": "止不須說。第四令得解脫故，令根熟者皆",
    "T34n1723_03a:0704a04": "得解脫故，佛成就難解之法。第五令彼脩",
    "T34n1723_03a:0704a05": "行成就得對治法故，令脩行者得於真際",
    "T34n1723_03a:0704a06": "性對治法故，能究盡諸法實相。第六能令",
    "T34n1723_03a:0704a07": "脩行進趣成就故，令脩行者進趣成就，得",
    "T34n1723_03a:0704a08": "淨妙智，由此如來能知諸法。第七令得脩",
    "T34n1723_03a:0704a09": "行不退失故，令彼脩行得滿足者，復為他",
    "T34n1723_03a:0704a10": "說不失利益故。佛能說一切法要，由佛自",
    "T34n1723_03a:0704a11": "成此七種故，能令眾生漸隨所作。以論配",
    "T34n1723_03a:0704a12": "上經文七句，鉤瑣相起如理應知。初四住",
    "T34n1723_03a:0704a13": "權，次二住實，後一外化。何故配經方便、知",
    "T34n1723_03a:0704a14": "見、念觀三句作第三番釋也？論云：「又與教",
    "T34n1723_03a:0704a15": "化成就者，依證法故如是次第，謂方便者，",
    "T34n1723_03a:0704a16": "令根未熟可化眾生令依善友；其知見者，",
    "T34n1723_03a:0704a17": "根熟眾生令得解脫；其念觀者，解脫眾生令",
    "T34n1723_03a:0704a18": "成力、家諸功德故。」此依次第證法而說教",
    "T34n1723_03a:0704a19": "化眾生，何故配經言詞七句作第三番說",
    "T34n1723_03a:0704a20": "也？論云：「依說法說故，如是次第如次前說。」",
    "T34n1723_03a:0704a21": "次第可知恐繁不述，是故論云：「又與教化",
    "T34n1723_03a:0704a22": "成就者，依證法故。又說成就者，依說法故。」",
    "T34n1723_03a:0704a23": "此二種法如向前說。論云：「依此二種法有何",
    "T34n1723_03a:0704a24": "次第？依之而得脩行者問證及說次第而",
    "T34n1723_03a:0704a25": "依修行。」即彼前文句再說應知者，前論再",
    "T34n1723_03a:0704a26": "說方便、知見、念觀三種，依證次第再解言",
    "T34n1723_03a:0704a27": "詞七句次第，依說次第故如是次第。說既",
    "T34n1723_03a:0704a28": "如是，依之修學即證次第，結前義也。勸學",
    "T34n1723_03a:0704a29": "者知，或此料簡初番別解四句中，第二教",
    "T34n1723_03a:0704b01": "化成就。第四說成就二種差別。",
    "T34n1723_03a:0704b02": "經「所謂諸法至究竟等」。贊曰：此顯第七句。",
    "T34n1723_03a:0704b03": "佛所說法依證而說，故論引經有五句，謂",
    "T34n1723_03a:0704b04": "何等法、云何法、何似法、何相法、何體法。論",
    "T34n1723_03a:0704b05": "有四釋：第一番依捨權就實乘解，初說三",
    "T34n1723_03a:0704b06": "乘名何等法；次於一一乘起種種事說，",
    "T34n1723_03a:0704b07": "名云何法；次依三乘門修行清淨，名何似",
    "T34n1723_03a:0704b08": "法；次明三乘唯一相故名何相法；後究竟",
    "T34n1723_03a:0704b09": "唯一佛乘無二乘體，故名何體法。第二番",
    "T34n1723_03a:0704b10": "依展轉訓釋法。何等法謂有為無為法，云",
    "T34n1723_03a:0704b11": "何法謂因緣、非因緣等，以因緣生釋有為，",
    "T34n1723_03a:0704b12": "非因緣生釋無為。何似法謂常、無常法等，",
    "T34n1723_03a:0704b13": "以常釋非因緣生，無常釋因緣生。何相法",
    "T34n1723_03a:0704b14": "謂生等三相法、不生等三相法，以有生等",
    "T34n1723_03a:0704b15": "法釋前無常，以不生等釋常。何體法謂五",
    "T34n1723_03a:0704b16": "蘊體、非五蘊體法，五陰即生等，非陰非生",
    "T34n1723_03a:0704b17": "等。第三番但解後三句，唯依有為解，其",
    "T34n1723_03a:0704b18": "初二句不異於前，所以不解。論云：「何似法",
    "T34n1723_03a:0704b19": "者，謂無常、有為、因緣法；何相法者，謂可見",
    "T34n1723_03a:0704b20": "相等法；何體法者，謂五陰能取所取，五陰",
    "T34n1723_03a:0704b21": "是苦集體故，亦是道諦故。」如論可解。第",
    "T34n1723_03a:0704b22": "四番依說法法用說，何等法者，謂以名句",
    "T34n1723_03a:0704b23": "字身說故；云何法者，依如來所說之法而",
    "T34n1723_03a:0704b24": "說之故；何似法者，能教化可教化眾生故，",
    "T34n1723_03a:0704b25": "何相法者，依音聲取故，謂令聽者依於音",
    "T34n1723_03a:0704b26": "聲取所詮法故；何體法者，假名體法相故，",
    "T34n1723_03a:0704b27": "雖令依聲取所詮法，法性離言故。所詮",
    "T34n1723_03a:0704b28": "者假名體法非稱法實，不令依文便生執",
    "T34n1723_03a:0704b29": "著。然今經文恐人不解，翻譯之家遂依第",
    "T34n1723_03a:0704c01": "二展轉訓釋法而釋。然少不次，以義正之",
    "T34n1723_03a:0704c02": "不違聖教；若別義釋，便是人情非為聖",
    "T34n1723_03a:0704c03": "教。如是相、如是性合是第一何等法，相是有",
    "T34n1723_03a:0704c04": "為、性是無為故。如是體者是第五何體法，",
    "T34n1723_03a:0704c05": "謂五蘊體非五蘊體故，合而為文。如是力、",
    "T34n1723_03a:0704c06": "如是作者合是第三何似法，力謂常法，常法",
    "T34n1723_03a:0704c07": "有力能故；作謂無常法，有造作故。如是",
    "T34n1723_03a:0704c08": "因、如是緣、如是果、如是報合是第二云何法，",
    "T34n1723_03a:0704c09": "因、緣、果、報之中，有為是因緣所生法，無為非",
    "T34n1723_03a:0704c10": "因緣所生法。建立果義名因，成辦報義",
    "T34n1723_03a:0704c11": "名緣；親得果名因，疎得果名緣；四果名",
    "T34n1723_03a:0704c12": "果，異熟名報。如是本末是第四何相法，",
    "T34n1723_03a:0704c13": "生等三相法是末，體是事故；不生等三相是",
    "T34n1723_03a:0704c14": "本、體是理故。究竟等者，重解理本，法性究竟",
    "T34n1723_03a:0704c15": "也。本論牒經更有何等、云何、何似、何相、何",
    "T34n1723_03a:0704c16": "體，佛重以此顯前五義更無別理。",
    "T34n1723_03a:0704c17": "法華經玄贊卷第三本",
    "T34n1723_03a:0704c18": "保安三年十月廿四日移點已了，以興福寺",
    "T34n1723_03a:0704c19": "圓如房本。法隆寺覺印為令法久住為之。以",
    "T34n1723_03a:0704c20": "左然可為正云云。"
}