{
    "T10n0292_005:0644a04": "度世品經卷第五",
    "T10n0292_005:0644a06": "西晉月氏三藏竺法護譯",
    "T10n0292_005:0644a07": "普智菩薩復問普賢：「何謂為觀？何謂為顧視？",
    "T10n0292_005:0644a08": "何謂為嚬申？何謂師子吼？何謂施淨？何謂",
    "T10n0292_005:0644a09": "戒淨？何謂忍淨？何謂進淨？何謂禪淨？何謂",
    "T10n0292_005:0644a10": "智淨？何謂慈淨？何謂哀淨？何謂喜淨？何謂護",
    "T10n0292_005:0644a11": "淨？何謂為義？何謂為法？何謂積德？何謂慧",
    "T10n0292_005:0644a12": "業？何謂明達？何謂法典？何謂行法？何謂奉",
    "T10n0292_005:0644a13": "法？何謂為魔？何謂為魔業？何謂棄魔業？何",
    "T10n0292_005:0644a14": "謂見佛？何謂佛事？何謂自大？何謂聖業？何",
    "T10n0292_005:0644a15": "謂菩薩為魔所固？何謂佛建立？何謂建立",
    "T10n0292_005:0644a16": "法？何謂處兜術天？何謂現歿兜術天？何謂住",
    "T10n0292_005:0644a17": "胎？何謂現其安詳？何謂修生？何謂因欣笑？",
    "T10n0292_005:0644a18": "何謂行七步？何謂現幼童？何謂在中宮？何謂",
    "T10n0292_005:0644a19": "棄國捐王？何謂勤苦行？何謂詣道場？何謂",
    "T10n0292_005:0644a20": "坐樹下？何謂在樹下致未曾有法？何謂降魔",
    "T10n0292_005:0644a21": "宮？何謂成佛道？何謂轉法輪？何謂轉清白",
    "T10n0292_005:0644a22": "法？何謂如來、至真取大滅度？」",
    "T10n0292_005:0644a23": "普賢菩薩報普智曰：「善哉問也，乃為一切",
    "T10n0292_005:0644a24": "重啟斯義，何一快乎！諦聽諦聽，善思念",
    "T10n0292_005:0644a25": "之，與諸大眾受教而聽。」普賢曰：「菩薩觀有",
    "T10n0292_005:0644a26": "十事。何謂為十？觀其真諦，造立善業；見微妙",
    "T10n0292_005:0644a27": "色，悉達其原；察如壽終及見生者，亦不貪猗",
    "T10n0292_005:0644a28": "憒閙眾會；見一切根而分別之，化諸敗根；觀",
    "T10n0292_005:0644a29": "察諸法，不壞法界；面見諸法，逮得佛眼；逮",
    "T10n0292_005:0644b01": "智慧聖，隨應說法無所從生，法忍究竟；逮成",
    "T10n0292_005:0644b02": "諸佛之法不退轉地，除諸塵勞、三界眾難、聲",
    "T10n0292_005:0644b03": "聞緣覺一切徑路；觀阿惟顏，於諸佛法而得",
    "T10n0292_005:0644b04": "自在；現歡悅法，善解道意而能普現十方",
    "T10n0292_005:0644b05": "所有；是為菩薩十事觀也。",
    "T10n0292_005:0644b06": "「菩薩顧視有十事。何謂為十？見諸乞求，不懷",
    "T10n0292_005:0644b07": "害心，從其所願而令歡悅；覩犯禁者，皆建",
    "T10n0292_005:0644b08": "立於一切智戒；見諸眾生懷瞋恚意，解忍",
    "T10n0292_005:0644b09": "辱意，以此佛仁而誘進之；見懈怠者已，不離",
    "T10n0292_005:0644b10": "行而勸助之，使學大乘；覩心亂者，化建立",
    "T10n0292_005:0644b11": "之，不憒覺地；諸通敏慧察惡智者，為未曾",
    "T10n0292_005:0644b12": "懷諸邪見，使無有餘已；以真察其善友，如",
    "T10n0292_005:0644b13": "來所學建立佛法；如所聞經觀其本原，修",
    "T10n0292_005:0644b14": "無上義；眄於眾生悉懷憔悴，顯示大哀；顧",
    "T10n0292_005:0644b15": "諸佛法，逮成正覺、諸通敏慧；是為菩薩十顧",
    "T10n0292_005:0644b16": "視也。",
    "T10n0292_005:0644b17": "「菩薩頻申有十事。何謂為十？「如象頻申，諸天、",
    "T10n0292_005:0644b18": "龍、神、阿須倫、迦留羅、甄陀羅、摩睺勒、一切",
    "T10n0292_005:0644b19": "眾會無能及者。「如龍象長所乘造，心欲為代",
    "T10n0292_005:0644b20": "眾生而負重擔。「為如蛟龍興雲澍雨、演電",
    "T10n0292_005:0644b21": "光[火*僉]、出正雷音，根、力、覺、意、禪、脫、三昧，暢甘",
    "T10n0292_005:0644b22": "露水，流布法雨。「大鳳凰王頻申，拔諸無明、",
    "T10n0292_005:0644b23": "愚癡、眾冥，深入根株消息愛泉，濟其根原罣",
    "T10n0292_005:0644b24": "礙之門，免出欲心、毒害、塵勞、瑕疵、諸穢。「師子",
    "T10n0292_005:0644b25": "頻申，以離恐懼、大慧等劍在於大眾消伏外",
    "T10n0292_005:0644b26": "學。「勇猛頻申，除諸怨敵、愛欲、瑕疵、垢濁、眾",
    "T10n0292_005:0644b27": "冥，消伏難化，如大將師降伏嚴敵。「聖慧頻",
    "T10n0292_005:0644b28": "申，棄去五陰、四大、諸入、十二因緣，令不增",
    "T10n0292_005:0644b29": "長，而慧顯現極尊勢法。「總持頻申，意遊甚",
    "T10n0292_005:0644c01": "強，一切所聞輒能受持未曾遺忘，己能受",
    "T10n0292_005:0644c02": "持為他人說。「辯才頻申，應機卒答，所演章",
    "T10n0292_005:0644c03": "句不可稱計、分別班宣無能障翳、可悅眾",
    "T10n0292_005:0644c04": "生無所侵欺，究竟本末。「如佛頻申，處於師",
    "T10n0292_005:0644c05": "子殊勝之座，降魔官屬，具足普智、諸通敏",
    "T10n0292_005:0644c06": "慧，一心念頃應時平等，逮成智慧，為最正",
    "T10n0292_005:0644c07": "覺，悉能明達，護輒成如志，致無上正真之道。",
    "T10n0292_005:0644c08": "是為菩薩十事頻申。",
    "T10n0292_005:0644c09": "「菩薩師子吼有十事。何謂為十？「『吾當成佛，懷",
    "T10n0292_005:0644c10": "逮聖道、大師子吼，度未度者、濟未脫者、安不",
    "T10n0292_005:0644c11": "安者，其無為者令取泥曰愍傷眾生。』「佛教",
    "T10n0292_005:0644c12": "法誨、聖眾之訓，順不違之。「於如來所而有反",
    "T10n0292_005:0644c13": "復，以堅固願淨諸佛土，悉能勇達。「謹慎禁",
    "T10n0292_005:0644c14": "戒，除諸惡趣，使僉消歇，為師子吼。「身當備",
    "T10n0292_005:0644c15": "悉佛身、口、心莊嚴相好，求諸功勳而無飽",
    "T10n0292_005:0644c16": "足。「具滿佛慧，慕聖明宜不以懈惓，降伏眾",
    "T10n0292_005:0644c17": "魔使無害事，奉正真行去塵勞業。「解見諸",
    "T10n0292_005:0644c18": "法無我、無人，無壽、無命，空、無相願。「心如虛",
    "T10n0292_005:0644c19": "空，清淨無垢，尋即解諸典，能逮得無所從",
    "T10n0292_005:0644c20": "生法忍，為師子吼。「最後究竟菩薩清淨，離垢",
    "T10n0292_005:0644c21": "解明，顯耀感動諸佛國土。「告眾釋、梵、四天王：",
    "T10n0292_005:0644c22": "『所見諮嗟生、未生者，以無限礙、無極大慧諦",
    "T10n0292_005:0644c23": "觀覺意，已成無上正真之道，悉無所受而大",
    "T10n0292_005:0644c24": "歡悅。』「又，行七步：『吾於世尊極豪無雙，當除",
    "T10n0292_005:0644c25": "眾生生、老、病、死。』言如所行，為師子吼。是為菩",
    "T10n0292_005:0644c26": "薩十師子吼。",
    "T10n0292_005:0644c27": "「菩薩施淨有十事。何謂為十？等施眾生，心無",
    "T10n0292_005:0644c28": "偏黨，隨所喜樂而布施之；具足諸願，不亂布",
    "T10n0292_005:0644c29": "施、不斷哀業；應時布施，解於眾人諸根原故；",
    "T10n0292_005:0645a01": "不必故施，悉離眾沈吟；善施布施，悉捨心",
    "T10n0292_005:0645a02": "所愛；不惜內外所有愛施，究竟淨於所與之",
    "T10n0292_005:0645a03": "故；所施與者勸助佛道，棄於有為及與無",
    "T10n0292_005:0645a04": "為；開化是等，所施與人至令究暢；成道場",
    "T10n0292_005:0645a05": "故，施淨三場；施受者處，念於諸法等如空",
    "T10n0292_005:0645a06": "故；是為菩薩十事施淨。若住於此，逮於如來",
    "T10n0292_005:0645a07": "無上大施。",
    "T10n0292_005:0645a08": "「菩薩戒淨有十事。何謂為十？身行清淨，護其",
    "T10n0292_005:0645a09": "三事；口言清淨，棄口四過；捨心三穢，無瞋恚、",
    "T10n0292_005:0645a10": "癡，將養禁戒，一切無犯；見有過者隨時安之，",
    "T10n0292_005:0645a11": "消貪欲業、去恚愚冥；其德照明天上世間，守",
    "T10n0292_005:0645a12": "於道心，思樂大乘；奉諸如來而學正教、而無",
    "T10n0292_005:0645a13": "為戒，默隨律禁；除諸眾生殃釁、眾罪，遠離眾",
    "T10n0292_005:0645a14": "惡；順從一切眾德之本，斷眾邪見；不以禁",
    "T10n0292_005:0645a15": "戒而懷自大；撫育群黎，遵大哀力；是為菩",
    "T10n0292_005:0645a16": "薩十戒清淨。",
    "T10n0292_005:0645a17": "「菩薩忍淨復有十事。何謂為十？若人罵詈、加",
    "T10n0292_005:0645a18": "以惡聲，默而不應則忍清淨，亦護眾生；加以",
    "T10n0292_005:0645a19": "瓦石而打擲之、刀杖加身，受而不挍，護彼我",
    "T10n0292_005:0645a20": "故；設有瞋恚、怒恨向之而慈愍之，本性無",
    "T10n0292_005:0645a21": "害；若輕蔑者，不懷惡念，明耀堪任；若來歸",
    "T10n0292_005:0645a22": "念能將順之，寧失身命，忍不違之；捐捨自",
    "T10n0292_005:0645a23": "大，不輕未學、不自貪身，視如虛空；忍觀若",
    "T10n0292_005:0645a24": "幻，諸有惡向心不懷害；無彼、我想，任順塵",
    "T10n0292_005:0645a25": "勞、消除眾毒；諸菩薩慧、柔和之忍興顯滅",
    "T10n0292_005:0645a26": "盡；一切諸法、諸通慧界，人無所仰；是為菩",
    "T10n0292_005:0645a27": "薩十淨忍也。",
    "T10n0292_005:0645a28": "「菩薩精進淨有十事。何謂為十？「身行進淨，恭",
    "T10n0292_005:0645a29": "敬自歸於諸菩薩，則為賢聖寂定眾祐。「口言",
    "T10n0292_005:0645b01": "勤力，聞諸如來所可宣暢悉識念持，歎諸",
    "T10n0292_005:0645b02": "佛德，如所聞法為眾生說，不以勞惓。「心念鮮",
    "T10n0292_005:0645b03": "潔，慈悲喜護，禪思脫門定意正受，不廢善",
    "T10n0292_005:0645b04": "權，志不怯劣。「常修精進，不懷諛諂，進清白",
    "T10n0292_005:0645b05": "行而懷質直。「諸所應行不為雜碎，志性勤",
    "T10n0292_005:0645b06": "和，所遊至處常有超異。「其慧轉增，眾清白",
    "T10n0292_005:0645b07": "法遂以熾盛。其明光光，無戒、無虛。「布施調",
    "T10n0292_005:0645b08": "意，明識仁和；戒、聞、施與永無放逸，啟受不",
    "T10n0292_005:0645b09": "廢。「當詣佛樹降伏魔怨，為淨精進斷婬、怒、",
    "T10n0292_005:0645b10": "癡、愛欲、塵勞、諸著、邪見、陰蓋、罣礙，成慧光明。",
    "T10n0292_005:0645b11": "「常諦思惟，逮善明心，不懷惱熱，畢所造業，亦",
    "T10n0292_005:0645b12": "能致得諸佛之法。「無應不應，為常勤修，心所",
    "T10n0292_005:0645b13": "啟受永以歡悅。「其身、口、心等視無視，而諦",
    "T10n0292_005:0645b14": "曉了普門之界，隨其所知而順從之。「成就法",
    "T10n0292_005:0645b15": "明，勢以強和越諸住地，樂諸佛說，解諸",
    "T10n0292_005:0645b16": "佛身，無有諸漏。「現來入胎出生在俗，棄國",
    "T10n0292_005:0645b17": "捐王成最正覺，而轉法輪示大滅度，而咸",
    "T10n0292_005:0645b18": "悉備普賢之行。是十進淨。",
    "T10n0292_005:0645b19": "「菩薩禪淨有十事。何謂為十？常欲出家，志存",
    "T10n0292_005:0645b20": "一心則為清淨；棄一切貪，得善親友，應時致",
    "T10n0292_005:0645b21": "寂，等解道故；習在閑居修鮮潔行，不計吾",
    "T10n0292_005:0645b22": "我、亦無所慕；除諸睡眠而去眾閙，樂於寂",
    "T10n0292_005:0645b23": "靜；其心勤修，寂諸根門；己慧一心，不為一切",
    "T10n0292_005:0645b24": "枷鎖、危諂、凶人之所蔽礙；道路覺意應時寂",
    "T10n0292_005:0645b25": "然，一切所修以慧觀察；思於一心，以善權",
    "T10n0292_005:0645b26": "故更復還反；來入欲界有所發起，履神通",
    "T10n0292_005:0645b27": "跡，分別一切眾生諸根，使入寂靜；樂無所有，",
    "T10n0292_005:0645b28": "澹泊之門致佛定意；是十禪淨。",
    "T10n0292_005:0645b29": "「菩薩智淨復有十事。何謂為十？以淨智慧解",
    "T10n0292_005:0645c01": "其報應，不望果實，度於一切；目所見者常",
    "T10n0292_005:0645c02": "懷安和而不諍訟，了知斷絕，亦不計常；入",
    "T10n0292_005:0645c03": "於因緣，隨真諦慧棄諸邪見，攝於眾生未曾",
    "T10n0292_005:0645c04": "休廢；覩諸群黎心念所行，瞻之自然，猶若",
    "T10n0292_005:0645c05": "幻化；大辯才慧入於聖明，為清淨智，分別章",
    "T10n0292_005:0645c06": "句，所宣無礙；遠一切魔、眾外異學、聲聞、緣",
    "T10n0292_005:0645c07": "覺，入諸如來善權之慧；見諸佛淨，眾生其",
    "T10n0292_005:0645c08": "淨；覩諸法寂，觀諸剎土自然如空，普智慧",
    "T10n0292_005:0645c09": "淨，遊於此中至無為相；逮得總持，宣暢辯",
    "T10n0292_005:0645c10": "才，住權方便、諸度無極，所可遊步與眾超",
    "T10n0292_005:0645c11": "異；一心念頃解諸法等，慧如金剛，不懷恚",
    "T10n0292_005:0645c12": "恨，無恐懼想，為清淨智，皆逮諸法聖頂之",
    "T10n0292_005:0645c13": "慧；是十智淨。",
    "T10n0292_005:0645c14": "「菩薩慈淨有十事。何謂為十？等慈眾生，淨心",
    "T10n0292_005:0645c15": "無若干；常行愍哀，荷為眾人而撫育故；將護",
    "T10n0292_005:0645c16": "身慈，勉濟群黎生、老、死難；不捨群萌，興眾德",
    "T10n0292_005:0645c17": "本；行解脫仁，皆能斷除眾生塵欲；不忘道意，",
    "T10n0292_005:0645c18": "訓誨眾生；入通慧心，無害人民；普演等曜，遍",
    "T10n0292_005:0645c19": "慈如空；將護一切，遵修法愍；化如真諦無漏",
    "T10n0292_005:0645c20": "之慈，因得來入菩薩寂然；是為菩薩十慈淨",
    "T10n0292_005:0645c21": "也。",
    "T10n0292_005:0645c22": "「菩薩有十大哀淨。何謂為十？無雙大哀為己",
    "T10n0292_005:0645c23": "身故，不厭大哀為眾生故；遭眾苦惱不以",
    "T10n0292_005:0645c24": "悒結，愍哀惡趣，諸在八難假使生彼而勉",
    "T10n0292_005:0645c25": "濟之；生天人間興大淨悲，宣講非常，愍于一",
    "T10n0292_005:0645c26": "切諸墮邪見；無央數劫因被德鎧不捨未度，",
    "T10n0292_005:0645c27": "安己無退，哀勸眾生使獲大安；造一切業無",
    "T10n0292_005:0645c28": "所希望，己心愍淨，憐念諸倒；住世無智，使遠",
    "T10n0292_005:0645c29": "依倚，應時說法；一切諸法本淨自然，悉虛無",
    "T10n0292_005:0646a01": "實，為諸客塵之所沾污，菩薩知是故於眾",
    "T10n0292_005:0646a02": "生興大悲哀，令不淨者永得淨處；無垢顯耀",
    "T10n0292_005:0646a03": "而為說法，分別諸法譬如空中飛行鳥跡；",
    "T10n0292_005:0646a04": "群萌於此一切經義冥不解了，菩薩以故興",
    "T10n0292_005:0646a05": "大悲哀；為現大慧取滅度矣，真諦履跡；是為",
    "T10n0292_005:0646a06": "菩薩十大哀淨。",
    "T10n0292_005:0646a07": "「菩薩喜淨有十事。何謂為十？欣然發大心，以",
    "T10n0292_005:0646a08": "喜悅為淨，一切所有施而不悋，無所逼惱，",
    "T10n0292_005:0646a09": "不懷怯弱；教毀戒者，眾生有惡皆能忍之；",
    "T10n0292_005:0646a10": "通諸願故、用經義故，不惜身命、不以惱熱；為",
    "T10n0292_005:0646a11": "歡悅淨，不念惱熱；樂以法樂，棄捐一切貪欲",
    "T10n0292_005:0646a12": "之樂；顯示眾生經典之要，令捨諸貪利養之",
    "T10n0292_005:0646a13": "恩；見佛無厭，奉敬自歸；法無所壞，喜悅為",
    "T10n0292_005:0646a14": "淨，皆以禪一心至於脫門；定意正受而自娛",
    "T10n0292_005:0646a15": "樂，復以此法開化他人，寂然能仁；禪無瞋",
    "T10n0292_005:0646a16": "恨，以慧為上，棄諸邪見，具菩薩行則為喜",
    "T10n0292_005:0646a17": "淨；是為十喜淨。",
    "T10n0292_005:0646a18": "「菩薩護淨有十事。何謂為十？一切人民貪樂",
    "T10n0292_005:0646a19": "有為，化於眾生使至無為，則為淨護；本性在",
    "T10n0292_005:0646a20": "於無俗之法，反遊世間，見不應器不懷危",
    "T10n0292_005:0646a21": "害；覩應法者顯以方便，志清淨法，不慕聲",
    "T10n0292_005:0646a22": "聞緣覺之業、學不學事，不貪一切愛欲之樂、",
    "T10n0292_005:0646a23": "在業塵勞；心常專精在於經典，厭於聲聞、緣",
    "T10n0292_005:0646a24": "覺生死；不住處所，不喜世俗之所言談、危他",
    "T10n0292_005:0646a25": "人辭；離不隨時聲聞、緣覺以此言說亂失",
    "T10n0292_005:0646a26": "菩薩，不與同塵；所化眾生如己解力，拔濟四",
    "T10n0292_005:0646a27": "大，寂滅諸入；不知法者，以時觀看其有菩",
    "T10n0292_005:0646a28": "薩本曾現化在如來地；菩薩所觀以離二",
    "T10n0292_005:0646a29": "事，無卒、無暴，不舉、不下；離於多念、妄想之患，",
    "T10n0292_005:0646b01": "而常寂定，處真諦法，逮得法忍；是十護",
    "T10n0292_005:0646b02": "淨。",
    "T10n0292_005:0646b03": "「菩薩義理有十事。何謂為十？若聞法者，以何",
    "T10n0292_005:0646b04": "為要曉了法義？解達空者，知本無事；分別諸",
    "T10n0292_005:0646b05": "法；修寂靜義；恬泊之故，解無所有；不著諸",
    "T10n0292_005:0646b06": "音，為如真諦；等于三世；入於法界平和味故，",
    "T10n0292_005:0646b07": "本無義者；如來所歸真諦本際，解之如審；大",
    "T10n0292_005:0646b08": "滅度義，斷勤苦患；修菩薩行，除諸所受；是為",
    "T10n0292_005:0646b09": "十義。",
    "T10n0292_005:0646b10": "「菩薩有十法。何謂為十？修至誠法，言行相應，",
    "T10n0292_005:0646b11": "無諍訟法；棄捐一切諸所貪求，無所訟事；消",
    "T10n0292_005:0646b12": "除塵勞、[火*僉]熾之欲，為寂然業；離諸惱熱，捨於",
    "T10n0292_005:0646b13": "貪欲；消眾恩愛，眾垢之患無所想念；休息因",
    "T10n0292_005:0646b14": "緣諸所作為，無所生法，等如虛空；習無為法，",
    "T10n0292_005:0646b15": "釋諸所生起運之事；已達本淨，解於自然，",
    "T10n0292_005:0646b16": "無所染污；斷一切病，徑至滅度法；興菩薩行，",
    "T10n0292_005:0646b17": "猶執持故；是菩薩十法。",
    "T10n0292_005:0646b18": "「菩薩積德復有十事。何謂為十？若能勸人發",
    "T10n0292_005:0646b19": "菩薩心，為積功德、不斷三寶，勸於十事而順",
    "T10n0292_005:0646b20": "福行？「棄捐一切諸不善法，修正經典，興智慧",
    "T10n0292_005:0646b21": "業，為菩薩福。「其在三界無能及者，修德無",
    "T10n0292_005:0646b22": "厭，欲濟一切眾生之界，內外所有皆能惠施，",
    "T10n0292_005:0646b23": "為捨一切貪求之業。「具足相好，修大精進而",
    "T10n0292_005:0646b24": "不迴還。「剪心刺棘、纏綿之患，永不思念諸",
    "T10n0292_005:0646b25": "上、中、下眾德之本。「勸助佛道，以權方便受清",
    "T10n0292_005:0646b26": "淨教，棄眾邪見，修眾德本及興大哀。「現正士",
    "T10n0292_005:0646b27": "行而獨遊步，奉敬歸命諸如來尊，見諸菩薩",
    "T10n0292_005:0646b28": "敬之如佛，安諸群黎，堅固護意。「無央數劫積",
    "T10n0292_005:0646b29": "功累德含此德本，道在己身如觀手掌。「施一",
    "T10n0292_005:0646c01": "人已，尋開化之，不懷愁慼、亦不後悔；一切眾",
    "T10n0292_005:0646c02": "生亦復如是，先施與之，然後開化。「集眾德",
    "T10n0292_005:0646c03": "本，折伏其心，見道如掌，不懷愁悔。是為菩",
    "T10n0292_005:0646c04": "薩廣大其志猶若虛空，積於十德入於無極",
    "T10n0292_005:0646c05": "廣大之智。",
    "T10n0292_005:0646c06": "「菩薩有十慧業。何謂為十？「以博聞為善親友，",
    "T10n0292_005:0646c07": "與其俱同，影在其後，啟受奉敬，趍走給使，",
    "T10n0292_005:0646c08": "給所當得，奉其教命，無細碎意。棄捐自大，謙",
    "T10n0292_005:0646c09": "下恭順，卑身遜辭，伏心下意。性不剛[革*卬]，不",
    "T10n0292_005:0646c10": "為卒暴；性不麁獷，禁戒平正。意志柔和，顏",
    "T10n0292_005:0646c11": "貌熙怡，離於虛偽。先人問訊，性行質直，不妄",
    "T10n0292_005:0646c12": "倿憒、不懷諛諂。「以慧為業，為己應器，意性",
    "T10n0292_005:0646c13": "和雅，曉了所趣。其心不亂，住於羞恥，奉六思",
    "T10n0292_005:0646c14": "念，顯示六字——施、戒、忍、進、寂、智——之本，順六堅法",
    "T10n0292_005:0646c15": "而不迴還。「入十解慧，常求法義，好法、樂法、",
    "T10n0292_005:0646c16": "慕索正法。所聞無厭，捨世談話，不與同塵；",
    "T10n0292_005:0646c17": "離方俗言，講道度世而遠小乘。志在微妙",
    "T10n0292_005:0646c18": "大乘之業，其心所念無有異業；求六度無極，",
    "T10n0292_005:0646c19": "其所求者未曾遠離。「修四梵行，習於明曜柔",
    "T10n0292_005:0646c20": "順之法，作性黠慧，曉知問事，離諸邪徑，導",
    "T10n0292_005:0646c21": "利正路。心所思念以用班宣，調和己心護",
    "T10n0292_005:0646c22": "他人心。「所謂慧業：奉修要行，常欲捨家，雖遊",
    "T10n0292_005:0646c23": "三界，樂於寂靜。自察己心，不隨惡念，消去三",
    "T10n0292_005:0646c24": "惡——身、口、意事——心觀究竟自然之事，淨己彼心。",
    "T10n0292_005:0646c25": "「觀於五陰猶如幻化，察於四種如毒蛇虺，視",
    "T10n0292_005:0646c26": "諸衰入亦如空聚、幻化、野馬、水月、夢影、山中",
    "T10n0292_005:0646c27": "之響、如鏡中像、如畫虛空、如無形輪。其譬如",
    "T10n0292_005:0646c28": "是，說其本末。「一切諸法無可捉持，無有比類，",
    "T10n0292_005:0646c29": "如日之影，無常、無斷，無來、無去。一切諸法",
    "T10n0292_005:0647a01": "無有住處，以觀諸法所入如是微妙之業然",
    "T10n0292_005:0647a02": "後乃信，是為菩薩解名萬物適起尋滅第七",
    "T10n0292_005:0647a03": "慧業。「入一切法、聞一切法，無我、無人，無壽、無",
    "T10n0292_005:0647a04": "命，無心思議，無婬、怒、癡，身無所有亦無觀",
    "T10n0292_005:0647a05": "業，無垢、無生，無有色習、無有衣食，習至無",
    "T10n0292_005:0647a06": "為。已聞如此，忻然信之，不懷狐疑，是為第",
    "T10n0292_005:0647a07": "八慧業。「信解具足，精進隨時，諸根寂定，觀澹",
    "T10n0292_005:0647a08": "泊事，靜然澹默，於一切念無造、無知。戒無",
    "T10n0292_005:0647a09": "形像，無我、無人、亦無所行，不住貪身，究竟文",
    "T10n0292_005:0647a10": "字，無有瘡疣、無所得忍，無進、無怠，無雙、無",
    "T10n0292_005:0647a11": "隻。其身、口、心無所修行精進之要，於一切法",
    "T10n0292_005:0647a12": "及與眾生皆以等心，悉無所住，不此際、不度",
    "T10n0292_005:0647a13": "岸，離於彼此無行、不行，所遵為慧，作是思",
    "T10n0292_005:0647a14": "惟，第九慧業。「度諸希望眾想之患，見諸因緣、",
    "T10n0292_005:0647a15": "覩見諸法為清淨業；見諸正覺觀諸澹泊，",
    "T10n0292_005:0647a16": "見諸法界諸法為清淨業；見諸正覺觀於眾",
    "T10n0292_005:0647a17": "生、察諸剎土為甚清淨；見諸剎土如空清",
    "T10n0292_005:0647a18": "淨，觀諸澹泊；見諸法界則慧清淨；覩諸聖",
    "T10n0292_005:0647a19": "慧，法甚清淨。是十慧業。",
    "T10n0292_005:0647a20": "「菩薩興通達有十事。何謂為十？善持佛法",
    "T10n0292_005:0647a21": "為興通達；究竟精進以為道義；離諸邪見則",
    "T10n0292_005:0647a22": "為顯明；智慧為明，諸根顯達；修等精進以為",
    "T10n0292_005:0647a23": "正解；勸助聖慧，入于順業，興於盡慧；除罪塵",
    "T10n0292_005:0647a24": "勞，選擇智慧；發天眼明，本宿清淨，識於往",
    "T10n0292_005:0647a25": "古所可遊居；修諸神通，觀眾生原；盡一切",
    "T10n0292_005:0647a26": "漏，發起正慧；是為菩薩興神通句。",
    "T10n0292_005:0647a27": "「菩薩法典有十事。何謂為十？雖求諸法為無",
    "T10n0292_005:0647a28": "所慕，捨諸諛諂，則以精進而求諸法；志遠世",
    "T10n0292_005:0647a29": "俗，以無著意而樂諸法；不貪身命，消除一",
    "T10n0292_005:0647b01": "切塵勞之難而好道法；不惑利養，汲汲之念",
    "T10n0292_005:0647b02": "為己他人；愍眾群黎而慕經典，不獨為己；所",
    "T10n0292_005:0647b03": "以求法，欲入慧故；不貪住法，道利行故；而",
    "T10n0292_005:0647b04": "愛敬法，不以輕戲而易弄之；愍傷眾生，故",
    "T10n0292_005:0647b05": "求法義；不捨道心、欲斷群萌狐疑之結，故求",
    "T10n0292_005:0647b06": "經義；消眾猶豫、求佛道業，欲使備悉故求經",
    "T10n0292_005:0647b07": "典，不樂異乘；是為菩薩十事求法也。",
    "T10n0292_005:0647b08": "「菩薩行法有十事。何謂為十？化諸愚戇，至心",
    "T10n0292_005:0647b09": "慇懃入眾德本；信無所懷，度諸罣礙，解法",
    "T10n0292_005:0647b10": "自然，篤行要義；住於經典，奉道慧已而不離",
    "T10n0292_005:0647b11": "義；遵奉道慧，以法為念，越八邪地、入八正",
    "T10n0292_005:0647b12": "路、順從八等；斷諸結網，截生死流，現真諦",
    "T10n0292_005:0647b13": "義，逆水而度——謂須陀洹——不自放逸，等於他",
    "T10n0292_005:0647b14": "人，不行諂飾；所遊居處常修道德，周遊往",
    "T10n0292_005:0647b15": "來，不樂三界，尋時所生，不懷沈吟；奉諸漏",
    "T10n0292_005:0647b16": "盡為不復還，造六神通、樂八解門，因本三",
    "T10n0292_005:0647b17": "昧而修正受以為身船，宣四辯才為無所",
    "T10n0292_005:0647b18": "著；以樂一品入緣起事，樂一味業，好寂為",
    "T10n0292_005:0647b19": "本，無思、無想；入於己地，自聞其慧——唯修神",
    "T10n0292_005:0647b20": "通則為緣覺——心志微妙，樂入明根；其心常",
    "T10n0292_005:0647b21": "念欲度眾生，積功福業、十力、無畏，具足一切",
    "T10n0292_005:0647b22": "諸佛道業；是為菩薩十修光業。",
    "T10n0292_005:0647b23": "「菩薩奉法有十事。何謂為十？奉敬善友則為",
    "T10n0292_005:0647b24": "行法；諸天勸助則為行法；常聽諸佛及世尊",
    "T10n0292_005:0647b25": "教則行十法；愍傷眾生，不斷生死，則為行",
    "T10n0292_005:0647b26": "法；悉能究竟，勤修道業，不懷結恨，則為行",
    "T10n0292_005:0647b27": "法；以諸同學修大乘者勤行精進諸菩薩業，",
    "T10n0292_005:0647b28": "則為行法；遵修隨義，棄諸邪業，則為行法；降",
    "T10n0292_005:0647b29": "伏一切諸魔塵欲則為行法；住於聖覺，見眾",
    "T10n0292_005:0647c01": "生根而為說經，則為行法；修治廣大無量道",
    "T10n0292_005:0647c02": "業，不捨道意，則為行法；是為菩薩奉行十",
    "T10n0292_005:0647c03": "法。",
    "T10n0292_005:0647c04": "「菩薩有十魔。何謂為十？猗於身魔而著五陰、",
    "T10n0292_005:0647c05": "為塵欲魔之所得便、亦為罪魔之所覆蓋、自",
    "T10n0292_005:0647c06": "興起意是為心魔、其死魔者棄所生處、其天",
    "T10n0292_005:0647c07": "魔者多念諸想為放逸行、廢德本魔隨人著",
    "T10n0292_005:0647c08": "冥、亂定意魔多所慕樂、似善友魔外像如真、",
    "T10n0292_005:0647c09": "令不奉修道慧之本魔使離正願；是為十",
    "T10n0292_005:0647c10": "魔。",
    "T10n0292_005:0647c11": "「菩薩魔業復有十事。何謂為十？「違菩薩心，捨",
    "T10n0292_005:0647c12": "眾德本，偏心布施。「見犯戒者而懷瞋恚，遠",
    "T10n0292_005:0647c13": "諸懷恨、捨眾懈怠、避於亂心、得諸邪智、捨",
    "T10n0292_005:0647c14": "法師行、不勸法器。「若宣經典，唯歎衣食、勸",
    "T10n0292_005:0647c15": "破壞器、而復勞厭諸度無極。「若復戒勅，所",
    "T10n0292_005:0647c16": "聞正法不能奉行、釋雅訓誨。「懈怠心怯，不",
    "T10n0292_005:0647c17": "順道教，心懷眾想，習諸惡友，遠善親友，樂聲",
    "T10n0292_005:0647c18": "聞、緣覺。「得所生處樂離愛欲、寂滅其心，志",
    "T10n0292_005:0647c19": "厭菩薩而誹謗之，求人長短、欲斷利養、惡眼",
    "T10n0292_005:0647c20": "視師、誹謗正法。「所未聞經，聞之呰毀。聞餘",
    "T10n0292_005:0647c21": "法師有所講說，不肯善聽，輕慢調戲，歎己惡",
    "T10n0292_005:0647c22": "彼。慕世談話、雜句之辭、嚴飾之言，樂諸合偶",
    "T10n0292_005:0647c23": "句誄之業、好聞聲聞緣覺之業，所講言教",
    "T10n0292_005:0647c24": "蔽深妙義，闡雜句飾為不應器。若說深法而",
    "T10n0292_005:0647c25": "不肯受，不求佛道反住邪徑。越於度脫，習不",
    "T10n0292_005:0647c26": "吉祥，捨永安業而敬樂此。「歸命邪偽，未解、未",
    "T10n0292_005:0647c27": "度，不修吉祥、不從真諦，恭恪啟受亦不誦",
    "T10n0292_005:0647c28": "讀。「心懷自大不能謙下，有所言說輒自高",
    "T10n0292_005:0647c29": "畜。「念害眾生，不求道慧、不志寂然，常懷雜",
    "T10n0292_005:0648a01": "碎所修正律，則為魔業。是為菩薩十魔業也，",
    "T10n0292_005:0648a02": "棄捐魔事，求佛道業。",
    "T10n0292_005:0648a03": "「菩薩有十事棄捐魔事。何謂為十？與善親友",
    "T10n0292_005:0648a04": "而俱相隨；捨諸自大，為棄眾害、自傷己身、無",
    "T10n0292_005:0648a05": "毀損事；信佛深法，未曾誹謗；心不捨遠正教",
    "T10n0292_005:0648a06": "之志；一切普智、精勤深要達無放逸；修行",
    "T10n0292_005:0648a07": "菩薩住於法藏之業；求一切典不得博聞，",
    "T10n0292_005:0648a08": "如大江海不厭眾流；念諸如來在十方界者",
    "T10n0292_005:0648a09": "以用護己；普思達意，信樂發善在於眾德；",
    "T10n0292_005:0648a10": "菩薩為黨，無有二行；是為十事棄捐魔業。",
    "T10n0292_005:0648a11": "「菩薩有十事見諸佛道。何謂為十？佛住于世，",
    "T10n0292_005:0648a12": "無所依倚成最正覺；建立諸聖，導利正業；",
    "T10n0292_005:0648a13": "信喜諸佛所演報應；歸趣所化威神之德；",
    "T10n0292_005:0648a14": "入于諸佛，不自大本；等進一切諸佛法界；心",
    "T10n0292_005:0648a15": "常志念奉敬眾聖；以佛定意，無有放逸、亦無",
    "T10n0292_005:0648a16": "所著；佛所解達則為本淨；如心所覺，廣大其",
    "T10n0292_005:0648a17": "心；是為菩薩十事見諸佛也。",
    "T10n0292_005:0648a18": "「菩薩有十為佛事。何謂為十？「以時勸人為佛",
    "T10n0292_005:0648a19": "事，修平等事而得由生。「於臥夢中得見正覺，",
    "T10n0292_005:0648a20": "為宿德本之所誘進。所未聞經而念思惟，不",
    "T10n0292_005:0648a21": "疑佛事。「棄慳貪心，而消聲聞、緣覺之心，亦",
    "T10n0292_005:0648a22": "復除去犯戒、瞋恚、亂意、惡智、諸所著心、躊躇",
    "T10n0292_005:0648a23": "沈吟、戲故之心、自大心，莊嚴相好如來形像。",
    "T10n0292_005:0648a24": "「前世功德之所牽引，淨除眾疑及諸蔽礙眾",
    "T10n0292_005:0648a25": "想之法，於佛道業不懷猶豫。「飢乏之時，聞說",
    "T10n0292_005:0648a26": "經典、修所講法，所聞能持，逮致聖慧。「興顯",
    "T10n0292_005:0648a27": "神通，勸化無量，利益眾生，是為第六諸佛道",
    "T10n0292_005:0648a28": "業，為甚清淨。「設魔事興，以權方便修若干",
    "T10n0292_005:0648a29": "行，因虛空中各演異音。若輕他人、若憂魔",
    "T10n0292_005:0648b01": "事，其音演法而開化之，便解道法。假使聞",
    "T10n0292_005:0648b02": "者，加精進行，是七佛事，廣大意故。「又，護逆",
    "T10n0292_005:0648b03": "心，亦護不隨聲聞、緣覺滅盡之業。抑制諸根，",
    "T10n0292_005:0648b04": "未純淑者不與解脫。宿本所造諸佛道願",
    "T10n0292_005:0648b05": "而奉行之，隨生死者為斷諸漏。若在眾行",
    "T10n0292_005:0648b06": "合集執持，為顯大哀而成其行，使合無為，是",
    "T10n0292_005:0648b07": "八佛事，不隨斷行。「佛子！欲知此離滅度達己",
    "T10n0292_005:0648b08": "眾生，解知無人而不恐畏。求智德本，初發心",
    "T10n0292_005:0648b09": "者於慧無厭有所興發，己身、萬物、一切諸",
    "T10n0292_005:0648b10": "相常不離此。見佛色相、諸行已離貪著、不猗",
    "T10n0292_005:0648b11": "諸法，志求無為一切愍慧。於一切法不戴仰",
    "T10n0292_005:0648b12": "人，淨其佛土，解了諸相如虛空剎。「開化眾",
    "T10n0292_005:0648b13": "生不以為勞，亦不棄捐無我之相；變神通慧",
    "T10n0292_005:0648b14": "在於法界而不動移，亦復不捨菩薩興業。諸",
    "T10n0292_005:0648b15": "通慧光而照曜之，而轉法輪悅眾生心，亦復",
    "T10n0292_005:0648b16": "不越無所有法。示現如來所建變化不離菩",
    "T10n0292_005:0648b17": "薩，現大滅度，棄捐眾惡，普現五趣所生之處。",
    "T10n0292_005:0648b18": "如是，佛子！以此比類寂然之行奉修諸法，是",
    "T10n0292_005:0648b19": "為十業興諸佛事。",
    "T10n0292_005:0648b20": "「菩薩自大有十事。何謂為十？輕慢眾祐、耆年、",
    "T10n0292_005:0648b21": "尊長、賢聖之黨，不孝父母、沙門、梵志、修平等",
    "T10n0292_005:0648b22": "行、正真之訓，不行恭恪心所念業。不順法",
    "T10n0292_005:0648b23": "師、奉尊法者、宣妙法等、承大乘教、履慧道",
    "T10n0292_005:0648b24": "跡、執持謙典，不肯謙下稽首禮敬，憍慢自",
    "T10n0292_005:0648b25": "恣，不奉師教、不諦聽受、亦不思惟。「在於眾",
    "T10n0292_005:0648b26": "中，諸講法者坐顯妙法，不讚法師言曰善哉，",
    "T10n0292_005:0648b27": "將無眾人欽敬彼人。心起自大，自顯其功，蔽",
    "T10n0292_005:0648b28": "他人德，計獨有我。「心自生念，多所輕蔑，既懷",
    "T10n0292_005:0648b29": "自大：『我知，我解。』「謗訕有德、淨修行者，說其瑕",
    "T10n0292_005:0648c01": "穢，未曾諮嗟功勳之義，若見歎者心懷慘慼。",
    "T10n0292_005:0648c02": "「既知法義、律教若茲、佛言至誠，可尊敬者",
    "T10n0292_005:0648c03": "乃不喜之、憎惡學士并毀經典、謗訕正籍",
    "T10n0292_005:0648c04": "更受餘義，求處高座、求經法短，欲得慕求他",
    "T10n0292_005:0648c05": "人奉敬。「見諸尊長、英雄之黨、又修梵行不",
    "T10n0292_005:0648c06": "起迎，逆稽首禮節。若見明者，面色慘慼，顏貌",
    "T10n0292_005:0648c07": "不悅，不演好辭，常懷惡心，觀取長短、少少",
    "T10n0292_005:0648c08": "之失。「隨於自大，不肯往詣至明智所、不肯逐",
    "T10n0292_005:0648c09": "後謙下恭順、不肯問訊諮受經義，不知何",
    "T10n0292_005:0648c10": "善、何者不善、當修何義長夜獲安、不遭眾",
    "T10n0292_005:0648c11": "難。「與愚黨俱，日向闇冥，癡蔽益甚，以騃之",
    "T10n0292_005:0648c12": "故顯不恭順、以騃自害而懷自大。以貢高",
    "T10n0292_005:0648c13": "故，離於佛教，耗盡宿世眾德之本、不興新",
    "T10n0292_005:0648c14": "福。「強起幼少欲令下屈、說不當說、舉動凶",
    "T10n0292_005:0648c15": "竪、多喜諍訟、毀於博智，驅出精舍而自放",
    "T10n0292_005:0648c16": "恣，墮大嶮峪。「又，於道心勢力之正憍豪自",
    "T10n0292_005:0648c17": "恣，謂得尊位。於百千劫不值佛世，況當復",
    "T10n0292_005:0648c18": "遭遇聞經法？是為菩薩自大十事，菩薩棄是",
    "T10n0292_005:0648c19": "便逮十慧。",
    "T10n0292_005:0648c20": "「菩薩慧業復有十事。何謂為十？「所造事業",
    "T10n0292_005:0648c21": "執聖之義，解知福果終不朽腐。「心習道念，",
    "T10n0292_005:0648c22": "常知念佛，習善知友，謙恪隨順。「於彼奉敬啟",
    "T10n0292_005:0648c23": "受尊長，精進修慧，志法、樂法、元元求法。「慕",
    "T10n0292_005:0648c24": "於博聞而無厭足，思惟隨順。應當念者，勤勤",
    "T10n0292_005:0648c25": "行之；不應念者，輒棄捐之。「見諸眾生不懷輕",
    "T10n0292_005:0648c26": "慢，見眾菩薩視之如佛。「愛法如己，奉念如",
    "T10n0292_005:0648c27": "來如愛身命，勤歸諸佛。其身、口、意謹慎無",
    "T10n0292_005:0648c28": "犯，舌根所宣初無口過，歸命聖明，不遠佛",
    "T10n0292_005:0648c29": "道。「精修慧業，未曾諍亂十二緣起，棄諸邪",
    "T10n0292_005:0649a01": "見、拔冥樹根、消滅闇昧，逮得諸法智慧光",
    "T10n0292_005:0649a02": "明。「勸順十事誘進之業，智度無極，念之如母；",
    "T10n0292_005:0649a03": "以權方便，計之為父。「入佛道業，志性慧解",
    "T10n0292_005:0649a04": "施、戒、博聞，慕求寂滅，志積慧德不以為勞。",
    "T10n0292_005:0649a05": "「佛所宣業除去諸魔、眾罪、塵勞，消去陰蓋、一",
    "T10n0292_005:0649a06": "切罣礙。「開化眾生順從佛教，精勤奉法，淨諸",
    "T10n0292_005:0649a07": "佛土，神通三達現在目前。是為十慧。",
    "T10n0292_005:0649a08": "「菩薩有十事魔所必固。何謂為十？心懷怯",
    "T10n0292_005:0649a09": "弱，魔得其便；其心多念；憒憒怱怱，性不安",
    "T10n0292_005:0649a10": "和；多求無厭，為魔所亂；專持一法，自以為是；",
    "T10n0292_005:0649a11": "為魔所困，不能慇懃興顯正願；為欲所迷、",
    "T10n0292_005:0649a12": "塵勞所縛，志不寂靜；厭於周旋、欲斷生死，為",
    "T10n0292_005:0649a13": "魔所迴，不能精進勤修道法而反退還；不",
    "T10n0292_005:0649a14": "肯開化一切眾生，唯自護己，不念苦人；狐疑",
    "T10n0292_005:0649a15": "經典、誹謗正法，不肯順從；是為十事魔所建",
    "T10n0292_005:0649a16": "立。",
    "T10n0292_005:0649a17": "「菩薩有十事佛所以立。何謂為十？從初發心",
    "T10n0292_005:0649a18": "為佛所護，世世所生不忘道意；覺知魔事",
    "T10n0292_005:0649a19": "能降伏之，使其退還；假使得聞諸度無極，",
    "T10n0292_005:0649a20": "明徹在心，聽便奉行；知生死苦，雖知為苦不",
    "T10n0292_005:0649a21": "以為勞；觀深妙法，不得果證；為諸聲聞、緣",
    "T10n0292_005:0649a22": "一覺種而說經法，不隨彼學之所好說；觀",
    "T10n0292_005:0649a23": "於自然無所有義；不住無為，於有為、無為不",
    "T10n0292_005:0649a24": "想有二；佛所護者，不以遠故而懷悒慼；入",
    "T10n0292_005:0649a25": "一切智、諸通之慧，在菩薩行顯於自在、亦",
    "T10n0292_005:0649a26": "無所斷；是為菩薩十事佛所建立。",
    "T10n0292_005:0649a27": "「菩薩復有十事法建立法。何謂為十？「樂知一",
    "T10n0292_005:0649a28": "切萬物無常，為建立法。「一切諸法皆是苦惱。",
    "T10n0292_005:0649a29": "「又，計諸法悉無吾我。「泥洹寂滅永無處所。「計",
    "T10n0292_005:0649b01": "於諸法悉從緣轉，因虛偽退。「從習不順合於",
    "T10n0292_005:0649b02": "無明，十二緣起至老、病、死。「除不順念，無明則",
    "T10n0292_005:0649b03": "除；無明已除，生、老、病、死永悉除矣。「其三脫",
    "T10n0292_005:0649b04": "門成諸聲聞；倚於空閑生緣覺法；六度無",
    "T10n0292_005:0649b05": "極、四等、四恩興發大乘。「解十方土，分別諸",
    "T10n0292_005:0649b06": "法，了於眾生，遊諸慧明無所不通，為佛境",
    "T10n0292_005:0649b07": "界。「蠲除諸念、斷去諸受、入於自然，過去當",
    "T10n0292_005:0649b08": "來至滅度義，是菩薩法所建立。",
    "T10n0292_005:0649b09": "「菩薩處兜術天復有十事。何謂為十？「處於欲",
    "T10n0292_005:0649b10": "界，為諸天子說欲；恍惚、豪自恣者示無常",
    "T10n0292_005:0649b11": "事；諸有成就共同會者說別離法，勸發道心。",
    "T10n0292_005:0649b12": "「在兜術天是初始教。「在於色界，為諸天子講",
    "T10n0292_005:0649b13": "善解脫、三昧正受無所興起。「彼於禪定若",
    "T10n0292_005:0649b14": "有罣礙——生恩愛故、為貪身故——而現迷惑，分別",
    "T10n0292_005:0649b15": "塵勞解如真諦，然後乃消一切諸色皆住顛",
    "T10n0292_005:0649b16": "倒。其不解者，思念計淨謂為常存。悉不可",
    "T10n0292_005:0649b17": "貪，當歸無常別離之業，勸發道心，是為二事。",
    "T10n0292_005:0649b18": "「又，族姓子！菩薩處在兜術天時，淨光三昧而",
    "T10n0292_005:0649b19": "自正受，演身光耀普遍三千大千世界。隨眾",
    "T10n0292_005:0649b20": "生本應當度者，演若干品百種異音，眾人得",
    "T10n0292_005:0649b21": "聞此經法音，其心坦然而得開解，悉得遷生",
    "T10n0292_005:0649b22": "兜術天上。適得生天，菩薩尋時勸發道心，是",
    "T10n0292_005:0649b23": "為三事。「菩薩處在兜術天時，以無罣礙菩薩",
    "T10n0292_005:0649b24": "道眼見於十方諸佛國土諸菩薩等各在兜",
    "T10n0292_005:0649b25": "術。適見此已，集大法會，顯無極變，現來入",
    "T10n0292_005:0649b26": "胎而復示生，棄國捐王，詣佛樹下莊嚴道",
    "T10n0292_005:0649b27": "場，講說前世所造立行。因宿本行令其得入",
    "T10n0292_005:0649b28": "無極大慧，不移所在而復普現若干形變，開",
    "T10n0292_005:0649b29": "化群萌，是為四事。「菩薩處在兜術天時，十方",
    "T10n0292_005:0649c01": "兜術諸菩薩等悉來見之，謙下恭順。於時，菩",
    "T10n0292_005:0649c02": "薩咸令歡悅，使其所願皆得備悉。口演大",
    "T10n0292_005:0649c03": "法，隨諸菩薩所立住行應當除者宜當奉",
    "T10n0292_005:0649c04": "行、當可證明而為說法。聞其所講，歡喜踊",
    "T10n0292_005:0649c05": "躍，各還本土，歸兜術天，是為五事。「菩薩在",
    "T10n0292_005:0649c06": "於兜術天時，見魔波旬豪貴貪欲，與大營",
    "T10n0292_005:0649c07": "從相圍遶來欲亂菩薩，即住降制諸魔金",
    "T10n0292_005:0649c08": "剛履跡之場。智度無極，執權方便，道慧面首",
    "T10n0292_005:0649c09": "而懷仁和，寂靜禁戒以斯威神而建立之。",
    "T10n0292_005:0649c10": "如應說法，令魔波旬不得其便，見於菩薩所",
    "T10n0292_005:0649c11": "顯感動悉發無上正真道意，是為六事。「菩薩",
    "T10n0292_005:0649c12": "在兜術天時知諸天人厭於欲界、志樂法會，",
    "T10n0292_005:0649c13": "令欲界中諸有宮殿自然演聲而出音言：『今",
    "T10n0292_005:0649c14": "日菩薩當現宮人，若有覩者欲意自生，咸共",
    "T10n0292_005:0649c15": "請會。』適聞此音，無央數億百千姟天悉來",
    "T10n0292_005:0649c16": "集彼。應時菩薩現諸宮人——其諸天子古昔",
    "T10n0292_005:0649c17": "以來所未見聞——端正殊妙，世之希有。見之",
    "T10n0292_005:0649c18": "大悅，視無厭足，悉作伎樂。因從伎樂演法音",
    "T10n0292_005:0649c19": "聲：『一切萬物皆歸無常，目之所覩悉為苦",
    "T10n0292_005:0649c20": "本。諸法無我、無身壽命，悉當歸空。無為寂",
    "T10n0292_005:0649c21": "安奉菩薩行，當得至佛，具諸通慧。』來會諸",
    "T10n0292_005:0649c22": "天聞此法音心懷慼然，不樂貪欲，咸發道",
    "T10n0292_005:0649c23": "心，是為七事。「菩薩若在兜術天時不歿其",
    "T10n0292_005:0649c24": "形，普現十方不可稱限無數佛土，詣諸如來，",
    "T10n0292_005:0649c25": "稽首作禮，聽所說法。視諸佛尊，輒為班宣阿",
    "T10n0292_005:0649c26": "惟顏事，因本際來詣通慧地菩薩道住，使",
    "T10n0292_005:0649c27": "人一切道義具足。無極普智，發心之頃悉令",
    "T10n0292_005:0649c28": "解了，是為八事。「菩薩若在兜術天時以其威",
    "T10n0292_005:0649c29": "神有奉佛法，名好殊特，普遍十方諸佛國土",
    "T10n0292_005:0650a01": "供養如來，無量清淨宣不可計，現諸法界，歸",
    "T10n0292_005:0650a02": "虛空界。諸天人民見此供養，不可計人皆發",
    "T10n0292_005:0650a03": "無上正真道意，是為九事。「菩薩若在兜術天",
    "T10n0292_005:0650a04": "時入於無量諸法道柔，演慧光明，現於十方",
    "T10n0292_005:0650a05": "不可稱限諸佛世界。若干色像、不可計限威",
    "T10n0292_005:0650a06": "儀禮節各各則異，所作隨時，為分別說。若",
    "T10n0292_005:0650a07": "干種法、剖判訓誨，隨眾生心、本行志願各令",
    "T10n0292_005:0650a08": "解達，是為十事。是為菩薩在兜術天所現十",
    "T10n0292_005:0650a09": "事，然後乃生現於人間。",
    "T10n0292_005:0650a10": "「菩薩現沒兜術天有十事。何謂為十？「於時菩",
    "T10n0292_005:0650a11": "薩在兜術天，有光名曰安隱清淨。演此明",
    "T10n0292_005:0650a12": "曜從足底出，照於三千大千世界皆為大明。",
    "T10n0292_005:0650a13": "其在惡趣三塗之難——地獄、餓鬼、畜生之厄——周",
    "T10n0292_005:0650a14": "旋往返，適蒙此光皆獲大安，息眾苦患。適",
    "T10n0292_005:0650a15": "遇安已，心自念言：『諸賢者等更有異人來生",
    "T10n0292_005:0650a16": "此界。』於冥覩明，相見喜驚，斯為菩薩現捨兜",
    "T10n0292_005:0650a17": "術天，是為一事。「復次，在兜術天，光名勸助，從",
    "T10n0292_005:0650a18": "其眉間演是明時，遍照三千大千世界，耀諸",
    "T10n0292_005:0650a19": "宿世所行。菩薩適演此明耀大千國、請諸菩",
    "T10n0292_005:0650a20": "薩已，於時菩薩德行已備，捨兜術天。諸天、",
    "T10n0292_005:0650a21": "龍、神一切皆來供養菩薩，其心欣然，悉發道",
    "T10n0292_005:0650a22": "意，是為二事。「菩薩若在兜術天時，光名淨界，",
    "T10n0292_005:0650a23": "從其右掌復演此光，普照三千大千世界則",
    "T10n0292_005:0650a24": "成嚴淨。彼諸緣覺、無諸漏者，即時其光徙著",
    "T10n0292_005:0650a25": "異國；其不徙者，便捨壽命而般泥洹；諸外異",
    "T10n0292_005:0650a26": "學、裸形露精、迷惑倒見、眾生之類亦復見，",
    "T10n0292_005:0650a27": "徙著於他方。所見徙者如來聖旨，亦是黎",
    "T10n0292_005:0650a28": "庶緣此因緣而見開化，是為三事。「在兜術",
    "T10n0292_005:0650a29": "天時，有光名曰離垢顯耀，從菩薩身演此明",
    "T10n0292_005:0650b01": "耀，照下諸天乃上至阿迦膩吒二十四天處",
    "T10n0292_005:0650b02": "兜術宮。諸天子等各各心念言：『今日菩薩捨",
    "T10n0292_005:0650b03": "兜術天。』各懷愁慼，各各執取華香、雜香、擣香、",
    "T10n0292_005:0650b04": "繒蓋、幢幡，鼓諸琴箏歌頌其德而作伎樂，詣",
    "T10n0292_005:0650b05": "菩薩所而供養之。稽首禮敬，奉事不休至成",
    "T10n0292_005:0650b06": "佛道、現大滅度，是為四事。「又，族姓子！菩薩若",
    "T10n0292_005:0650b07": "在兜術天時，有光名曰莫能勝幢因頭冠幘",
    "T10n0292_005:0650b08": "體瓔珞，於其心藏演此明耀，其中暢出普照",
    "T10n0292_005:0650b09": "十方諸金剛神。應時百億金剛諸神皆來集",
    "T10n0292_005:0650b10": "會，侍菩薩後，成佛已去至大滅度，是為五",
    "T10n0292_005:0650b11": "事。「復次，有光名解眾生，應時菩薩從身諸",
    "T10n0292_005:0650b12": "毛演此明耀，悉照三千大千世界、輝菩薩體、",
    "T10n0292_005:0650b13": "照諸天人一切宮殿，應時各念：『吾等開士當",
    "T10n0292_005:0650b14": "化眾生，奉敬如來。』是為六事。「復次，有光名積",
    "T10n0292_005:0650b15": "善住，因從菩薩大寶珠藏演無極明。此光明",
    "T10n0292_005:0650b16": "珠化出大殿，往至菩薩生處家國，於其家中",
    "T10n0292_005:0650b17": "光照十方郡國、縣邑、州域、大邦、諸有家居。其",
    "T10n0292_005:0650b18": "應化者咸來就之，生其土界，是為七事。「復次，",
    "T10n0292_005:0650b19": "有光名普嚴宮，演此明耀，菩薩尋時出普嚴",
    "T10n0292_005:0650b20": "淨大寶閣殿與大寶殿，住於母胎，近其右",
    "T10n0292_005:0650b21": "脇。光明這照，應時其母普得安隱，住於一",
    "T10n0292_005:0650b22": "切德。功勳之護菩薩母胎，菩薩處此大寶宮",
    "T10n0292_005:0650b23": "殿遊居，是為八事。「復次，有光名曰停住，而出",
    "T10n0292_005:0650b24": "菩薩於足底下。其諸天子——處在欲界及諸梵",
    "T10n0292_005:0650b25": "天——常懷恭恪，奉敬菩薩。因其命盡欲終之時，",
    "T10n0292_005:0650b26": "故謂：『菩薩！續在故處光明來照，雖在天上堪",
    "T10n0292_005:0650b27": "奉如來。』光明遍照，諸天子等即更安住，不",
    "T10n0292_005:0650b28": "復壽終，供養菩薩乃至成佛、現大滅度，是為",
    "T10n0292_005:0650b29": "九事。「復次，有光名若干目，因從菩薩諸好",
    "T10n0292_005:0650c01": "中出，演此明時，現眾菩薩各各異變、無量功",
    "T10n0292_005:0650c02": "德。彼諸天人遙見菩薩住兜術天——或現來",
    "T10n0292_005:0650c03": "下入母胎中、或見甫生、或見出家、或見成",
    "T10n0292_005:0650c04": "佛、或見轉法輪、或見滅度——是為十事在兜",
    "T10n0292_005:0650c05": "術天現沒來生。「計是菩薩十品光明，而顯具",
    "T10n0292_005:0650c06": "足無央數億百千明曜，出菩薩身，不計床座、",
    "T10n0292_005:0650c07": "樓閣、宮殿。所出光曜現若干種菩薩事業所",
    "T10n0292_005:0650c08": "可興為，巍巍如此，普備道法。",
    "T10n0292_005:0650c09": "度世品經卷第五"
}