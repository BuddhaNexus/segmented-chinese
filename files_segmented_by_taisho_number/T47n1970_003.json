{
    "T47n1970_003:0259a25": "龍舒增廣淨土文卷第三",
    "T47n1970_003:0259a27": "國學進士王日休譔",
    "T47n1970_003:0259a28": "孟子云。人皆可以為堯舜。荀子云。塗之人",
    "T47n1970_003:0259a29": "可以為禹。常不輕菩薩云。我不敢輕於汝",
    "T47n1970_003:0259b01": "等。汝等皆可作佛。是人人可以為聖賢。人",
    "T47n1970_003:0259b02": "人可以作佛。西方淨土乃要捷門庭。無人",
    "T47n1970_003:0259b03": "不可以修。故為普勸修持。",
    "T47n1970_003:0259b04": "普勸修持一",
    "T47n1970_003:0259b05": "或人問孔子曰。人有遷家而忘其妻者。有諸。",
    "T47n1970_003:0259b06": "孔子曰。又有甚焉。桀紂則忘其身。若以道眼",
    "T47n1970_003:0259b07": "觀之。今人皆忘其身矣。何則自早晨開目離",
    "T47n1970_003:0259b08": "寢。至夜間就寢閉目。無非塵勞。未甞暫省吾",
    "T47n1970_003:0259b09": "身。是皆忘其身也。且人之於身。以日言之。莫",
    "T47n1970_003:0259b10": "大於飢渴。必為飲食之備。以歲言之。莫大於",
    "T47n1970_003:0259b11": "寒暑。必為裘葛之備。以終身言之。莫大於死",
    "T47n1970_003:0259b12": "生。而不為淨土之備。何哉。且若人有百斤",
    "T47n1970_003:0259b13": "之金。猝有大難。不能負挈以行。必捨而去之。",
    "T47n1970_003:0259b14": "若抱金而與之俱死。世必謂之大愚。是皆知",
    "T47n1970_003:0259b15": "此身重於百斤之金也。然平日則區區趨名",
    "T47n1970_003:0259b16": "競利。雖百錢之物亦不肯棄捨。而不自愛其",
    "T47n1970_003:0259b17": "身何哉。或責以盜竊。或呵以禽畜。則怫然而",
    "T47n1970_003:0259b18": "怒。有至於終身怨憾而不可解者。有至於毆",
    "T47n1970_003:0259b19": "擊而成獄訟者。彼盜竊禽畜之名無損於吾",
    "T47n1970_003:0259b20": "身。乃惡之如是。是徒惜吾身之名。以不知惜",
    "T47n1970_003:0259b21": "吾身之實。何哉。且吾身之實非他。強名曰死。",
    "T47n1970_003:0259b22": "而實未甞死者是也。人徒見其捨此敗軀而",
    "T47n1970_003:0259b23": "去。乃謂之死。不知捨此則往彼矣。然其所",
    "T47n1970_003:0259b24": "往之處豈可不預備哉。故西方之說誠不可",
    "T47n1970_003:0259b25": "廢。",
    "T47n1970_003:0259b26": "普勸修持二",
    "T47n1970_003:0259b27": "人生時。父母妻子屋宅田園牛羊車馬。以至",
    "T47n1970_003:0259b28": "臺凳器皿衣服帶索等物。不問大小。或祖父",
    "T47n1970_003:0259b29": "以傳於己。或自己營造而得。或子孫或他人",
    "T47n1970_003:0259c01": "為己緝累而得。色色無非己物。且如窓紙雖",
    "T47n1970_003:0259c02": "微。被人扯破猶有怒心。一針雖微。被人將",
    "T47n1970_003:0259c03": "去猶有吝心。倉庫既盈心猶未足。金帛已多",
    "T47n1970_003:0259c04": "營猶未止。舉眼動步無非愛著。一宿在外已",
    "T47n1970_003:0259c05": "念其家。一僕未歸已憂其失。種種事務無非",
    "T47n1970_003:0259c06": "掛懷。一旦大限到來。盡皆拋去。雖我此身。猶",
    "T47n1970_003:0259c07": "是棄物。況身外者乎。靜心思之。恍如一夢。故",
    "T47n1970_003:0259c08": "莊子曰。且有大覺。然後知此其大夢也。古人",
    "T47n1970_003:0259c09": "有言。一日無常到。方知夢裡人。萬般將不去。",
    "T47n1970_003:0259c10": "唯有業隨身。妙哉此言也。予故用此後兩句",
    "T47n1970_003:0259c11": "添以兩句而成一偈云。萬般將不去。唯有業",
    "T47n1970_003:0259c12": "隨身。但念阿彌陀。定生極樂國。蓋業者謂善",
    "T47n1970_003:0259c13": "業惡業。此皆將得去者。豈可不以淨土為業",
    "T47n1970_003:0259c14": "乎。有了明長老。為眾普說指此身而言曰。此",
    "T47n1970_003:0259c15": "為死物。其內鱍鱍地者為活物。莫於死物上",
    "T47n1970_003:0259c16": "作活計。宜於活物上作活計。余深愛此語。故",
    "T47n1970_003:0259c17": "常為人言之。凡貪種種外物以奉其身者。皆",
    "T47n1970_003:0259c18": "是死物上作活計也。世人雖未能免。此當於",
    "T47n1970_003:0259c19": "營生奉身之中。挪頃刻之暇迴光自照。以留",
    "T47n1970_003:0259c20": "心於淨土。乃活物上作活計也。且如汲汲營",
    "T47n1970_003:0259c21": "生。雖致富如石崇貴極一品。終有數盡之期。",
    "T47n1970_003:0259c22": "豈若淨土之無盡也。",
    "T47n1970_003:0259c23": "普勸修持三",
    "T47n1970_003:0259c24": "人初未甞死。而死之名乃自此身體上得之。",
    "T47n1970_003:0259c25": "何則以神之來而託於此。其形由是而長。故",
    "T47n1970_003:0259c26": "謂之生。以神之去而離於此。其形由是而壞。",
    "T47n1970_003:0259c27": "故謂之死。是神者我也。形者我所舍也。我有",
    "T47n1970_003:0259c28": "去來故舍有成壞。然則生者非生也。以神之",
    "T47n1970_003:0259c29": "來而形成耳。死者非死也。以神之去而形壞",
    "T47n1970_003:0260a01": "耳。世之人不識其神。徒見其形。乃悅生而惡",
    "T47n1970_003:0260a02": "死。可不為悲乎。且神之來也何自而來哉。蓋",
    "T47n1970_003:0260a03": "隨業緣而來神之去也。何自而去也。蓋隨業",
    "T47n1970_003:0260a04": "緣而去業者何哉。其所作者人間之業。神則",
    "T47n1970_003:0260a05": "隨之而生於人間。所作者天上之業。神則隨",
    "T47n1970_003:0260a06": "之而生於天上。若作阿脩羅之業。神則隨之",
    "T47n1970_003:0260a07": "生於阿脩羅。若作三惡道之業。神則隨之生",
    "T47n1970_003:0260a08": "於三惡道。是輪迴六趣無有出期。然則神者",
    "T47n1970_003:0260a09": "自無始以來投胎易殼。不得久留於一所。所",
    "T47n1970_003:0260a10": "以然者何哉。以吾所造之業。非久而不盡者。",
    "T47n1970_003:0260a11": "故神之舍於業也。業盡則形壞。形壞則神無",
    "T47n1970_003:0260a12": "所舍。又隨吾今世所造之業而往矣。譬如人",
    "T47n1970_003:0260a13": "造屋宇必居其中。人飲食必享其味。故造如",
    "T47n1970_003:0260a14": "是業。必受如是之報。蓋自然之理也。然則吾",
    "T47n1970_003:0260a15": "今世所為。豈可以不慎哉。欲直脫輪迴求離",
    "T47n1970_003:0260a16": "苦惱者。無如西方淨土。故不可以不修也。",
    "T47n1970_003:0260a17": "普勸修持四",
    "T47n1970_003:0260a18": "此世界中人生皆如水泡。生滅不常。或一歲",
    "T47n1970_003:0260a19": "二歲。或一十二十。幸而至四十五十亦難矣。",
    "T47n1970_003:0260a20": "雖有至七十者。古來猶稀。人只見眼前老者。",
    "T47n1970_003:0260a21": "不思不待老而去者多矣。況世間無非是苦。",
    "T47n1970_003:0260a22": "但不思省故不覺知。不稱意時固為苦矣。如",
    "T47n1970_003:0260a23": "或稱意亦無多時。父母妻兒姻親眷屬。或疾",
    "T47n1970_003:0260a24": "病死。或殺傷離散。或自己大限忽然而至。平",
    "T47n1970_003:0260a25": "生罪惡豈得全無。且以目前言之。起一不正",
    "T47n1970_003:0260a26": "念。說一不正語。視一不正色。聽一不正聲。為",
    "T47n1970_003:0260a27": "一不正事。無非過惡。況所食者眾生之肉。",
    "T47n1970_003:0260a28": "所衣者亦殺眾生而得。又況所有過惡不止",
    "T47n1970_003:0260a29": "於食肉。人繇不思。則已思之。誠可畏也。自少",
    "T47n1970_003:0260b01": "至老自生至死。積累既多。纏綿堅固無由解",
    "T47n1970_003:0260b02": "脫。閉眼之後不免隨業緣去。杳杳冥冥不知",
    "T47n1970_003:0260b03": "在何處。或墜地獄受諸苦極。或為畜生受人",
    "T47n1970_003:0260b04": "宰殺。或生餓鬼飢火燒身。或入修羅嗔恨所",
    "T47n1970_003:0260b05": "迫。雖有善業得生天上人間。受盡福報依舊",
    "T47n1970_003:0260b06": "輪迴。漂流汩沒無有出期。唯有西方淨土。最",
    "T47n1970_003:0260b07": "為超脫輪迴之捷徑。色身難得。趁康健時辦",
    "T47n1970_003:0260b08": "此大事。當常作念。云。吾曾自無始以來輪迴",
    "T47n1970_003:0260b09": "六道。不曾知此法門。故不得出離。今日知之。",
    "T47n1970_003:0260b10": "豈可不即時下手。年高者固當勉力。年少者",
    "T47n1970_003:0260b11": "亦不可因循。命終徑生極樂世界。迴視死入",
    "T47n1970_003:0260b12": "陰府見閻王受恐怖者。不可同年而語矣。",
    "T47n1970_003:0260b13": "普勸修持五",
    "T47n1970_003:0260b14": "譬如人入大城中。必先覓安下處。却出幹事。",
    "T47n1970_003:0260b15": "抵暮昏黑。則有投宿之地。先覓安下處者。修",
    "T47n1970_003:0260b16": "淨土之謂也。抵暮昏黑者。大限到來之謂也。",
    "T47n1970_003:0260b17": "有投宿之地者。生蓮花中不落惡趣之謂也。",
    "T47n1970_003:0260b18": "又如春月遠行。先須備雨具。驟雨忽至。則",
    "T47n1970_003:0260b19": "無淋灕狼狽之患。先備雨具者。修淨土之謂。",
    "T47n1970_003:0260b20": "驟雨忽至者。大命將盡之謂也。無淋灕狼狽",
    "T47n1970_003:0260b21": "之患者。不至沈淪惡趣受諸苦惱之謂也。且",
    "T47n1970_003:0260b22": "先覓安下處者。不害其幹事。先備雨具者。不",
    "T47n1970_003:0260b23": "害其行遠塗。是修淨土者皆不妨一切世務。",
    "T47n1970_003:0260b24": "人何為而不修乎。予一相識平生多殺魚之",
    "T47n1970_003:0260b25": "罪。晚年得疾有似中風。予憐其罪惡疾苦。乃",
    "T47n1970_003:0260b26": "往見之。勸念阿彌陀佛。堅不肯念。但與予說",
    "T47n1970_003:0260b27": "雜。豈非無惡業所障疾病所昏。已不能迴心",
    "T47n1970_003:0260b28": "念善。閉眼之後將奈之何。故修此者宜急早",
    "T47n1970_003:0260b29": "回首也。世間晝必有夜。寒必有暑。人所共知。",
    "T47n1970_003:0260c01": "不可隱者。若曰生必有死。人乃諱之。不肯說",
    "T47n1970_003:0260c02": "出。何大蔽也。蓋不知所謂我者初不曾死。唯",
    "T47n1970_003:0260c03": "業緣盡而去耳。故不可不修淨土。以求蓮華",
    "T47n1970_003:0260c04": "中生。而受清靈之身無極之壽。以脫一切生",
    "T47n1970_003:0260c05": "死苦惱也。",
    "T47n1970_003:0260c06": "普勸修持六",
    "T47n1970_003:0260c07": "下品下生者。乃臨終時。地獄形相已現。能至",
    "T47n1970_003:0260c08": "心十念南謨阿彌陀佛。則變地獄形相為蓮",
    "T47n1970_003:0260c09": "華。亦生淨土。此佛慈悲至深。威力至大。故能",
    "T47n1970_003:0260c10": "如此。是所謂十念者。乃生前自念十聲念阿",
    "T47n1970_003:0260c11": "彌陀佛。非謂身後請人念也。生前自念者。臨",
    "T47n1970_003:0260c12": "命終時。佛與菩薩自來迎接。故必生淨土。身",
    "T47n1970_003:0260c13": "後請人念者未可知也。經云。身後人為作功",
    "T47n1970_003:0260c14": "果七分得一。生前自作者得千百倍報。人何",
    "T47n1970_003:0260c15": "苦不於生前每日十聲念佛必待死。而請人",
    "T47n1970_003:0260c16": "念乎。又云。譬如銕石雖重。賴舟船力可以渡",
    "T47n1970_003:0260c17": "江。一針雖輕。不賴舟船江不可渡。蓋謂人有",
    "T47n1970_003:0260c18": "重罪。仗佛力者可生淨土。罪惡雖輕。不仗",
    "T47n1970_003:0260c19": "佛力亦不得生。又如平生為惡。一日招安遂",
    "T47n1970_003:0260c20": "為良民。仗佛力而消罪惡者亦復如是。又如",
    "T47n1970_003:0260c21": "蟣蟲萬死萬生不能一里。若附人身千里可",
    "T47n1970_003:0260c22": "至。仗佛力而生淨土者亦復如是。切勿疑也。",
    "T47n1970_003:0260c23": "有罪惡念佛而不可以往生。但起見佛得道",
    "T47n1970_003:0260c24": "還度一切冤親之心。則無不生也。或云。人平",
    "T47n1970_003:0260c25": "生為惡。殺害眾生。苦虐人民。臨死念佛。亦得",
    "T47n1970_003:0260c26": "往生。其所殺所苦之眾生懷冤枉之心。何時",
    "T47n1970_003:0260c27": "而可解乎。答云。生淨土得道之後。皆度脫",
    "T47n1970_003:0260c28": "一切冤親。豈不勝冤。冤相報彼此無出期者",
    "T47n1970_003:0260c29": "乎。",
    "T47n1970_003:0261a01": "普勸修持七",
    "T47n1970_003:0261a02": "予為此淨土說。欲勸一切見者聞者。廣大其",
    "T47n1970_003:0261a03": "心。以佛之心為心。使人人知之而盡生淨土。",
    "T47n1970_003:0261a04": "當起念。云。此法門人若知之。如己知之。豈不",
    "T47n1970_003:0261a05": "快哉。人若不知。如己不知。豈不痛哉。若止於",
    "T47n1970_003:0261a06": "自修。則是聲聞之徒。名為小乘。蓋如車乘之",
    "T47n1970_003:0261a07": "小者。僅得自濟已。而此佛所謂斷佛種也。能",
    "T47n1970_003:0261a08": "廣勸人者。名為大乘菩薩。蓋如車乘之大者。",
    "T47n1970_003:0261a09": "人我兼濟之。謂此獲無量福報。所以能至佛",
    "T47n1970_003:0261a10": "地也。十方恒河沙數諸佛皆共讚歎阿彌陀",
    "T47n1970_003:0261a11": "佛功德不可思議。謂不可以心思。不可以言",
    "T47n1970_003:0261a12": "議也。其功德如此。可謂至矣。何所施而不可。",
    "T47n1970_003:0261a13": "故能勸一人修淨土。以此善緣消釋罪惡可",
    "T47n1970_003:0261a14": "也。增崇福壽可也。莊嚴往生功德可也。追薦",
    "T47n1970_003:0261a15": "亡者亦可也。然必至誠呪願。無不獲其功果。",
    "T47n1970_003:0261a16": "觀房翥傳可見。其略矣。況勸一人以上至五",
    "T47n1970_003:0261a17": "人十人乎。又況使其受勸者轉以相勸。遞相",
    "T47n1970_003:0261a18": "繼續而不已乎。如是則西方之說可遍天下。",
    "T47n1970_003:0261a19": "苦海眾生可盡生淨土矣。勸人善道。名為法",
    "T47n1970_003:0261a20": "施。此淨土法門為法施之大者。遂超出輪迴。",
    "T47n1970_003:0261a21": "非其他法施之比。故其福報不可窮盡。故大",
    "T47n1970_003:0261a22": "慈菩薩勸修西方偈云。能勸二人修。比自己",
    "T47n1970_003:0261a23": "精進勸至十餘人。福德已無量。如勸百與千。",
    "T47n1970_003:0261a24": "名為真菩薩。又能過萬數。即是阿彌陀。觀此",
    "T47n1970_003:0261a25": "則知。西方之說者豈可不廣大其心。而使人",
    "T47n1970_003:0261a26": "人共知此道。以積無量福報乎。",
    "T47n1970_003:0261a27": "普勸修持八",
    "T47n1970_003:0261a28": "且若人苦飢者與之一食。苦寒者與之一衣。",
    "T47n1970_003:0261a29": "已為大慧。況彼沈淪六道無有出期。我指示",
    "T47n1970_003:0261b01": "以此法門。使直脫輪迴受無窮無極之壽樂。",
    "T47n1970_003:0261b02": "其慧豈可窮盡哉。金剛經云。若人以恒河沙",
    "T47n1970_003:0261b03": "等身布施。如是無量百千萬億劫。不如有人",
    "T47n1970_003:0261b04": "聞此經典信心不退。其福勝彼。蓋以布施",
    "T47n1970_003:0261b05": "者不免受世間福報有時而盡。若信此經典。",
    "T47n1970_003:0261b06": "則有悟真性之漸。其為福則無時而盡。所以",
    "T47n1970_003:0261b07": "勝於彼也。以予勸之。豈唯信金剛經者如此。",
    "T47n1970_003:0261b08": "若勸人以淨土。其福報亦然。何則淨土更無",
    "T47n1970_003:0261b09": "輪迴。已不退轉。直至成佛而後已。生於彼者",
    "T47n1970_003:0261b10": "雖未成佛。乃成佛之楷梯。是勸一人修淨",
    "T47n1970_003:0261b11": "土。乃成就一眾生作佛也。凡作佛者必度無",
    "T47n1970_003:0261b12": "量之眾生。彼所度之眾生皆由我而始。則其",
    "T47n1970_003:0261b13": "福報豈不勝於以恒河沙等身布施無量百千",
    "T47n1970_003:0261b14": "萬億劫乎。",
    "T47n1970_003:0261b15": "普勸修持九",
    "T47n1970_003:0261b16": "凡受師友之訓誨恩地之提挈交遊之禮遇。",
    "T47n1970_003:0261b17": "悉皆告以淨土而為之報。以至與一切人或",
    "T47n1970_003:0261b18": "有一飯一茶之恩或一言一坐之接。下至僕",
    "T47n1970_003:0261b19": "隷有事我之勞。凡吾受用處一切致力者。皆",
    "T47n1970_003:0261b20": "以此告之。使脫離苦海。非唯此耳。凡一切",
    "T47n1970_003:0261b21": "知與不知識與不識。皆欲以是化之使共生",
    "T47n1970_003:0261b22": "淨土。又非唯此耳。釋迦佛在世時。有一國難",
    "T47n1970_003:0261b23": "化。佛言。與目連有緣。使往化之。其國人皆從",
    "T47n1970_003:0261b24": "化。人問佛云。與目連有何因緣。佛言。往昔世",
    "T47n1970_003:0261b25": "目連嘗為樵人。於山間驚起一群蜂子。目連",
    "T47n1970_003:0261b26": "乃發善言云。我得道後盡度此蜂子。今此一",
    "T47n1970_003:0261b27": "城人者乃當時蜂子也。目連發此善言故為",
    "T47n1970_003:0261b28": "有緣。由此觀之。非徒於一切人當勸修淨土。",
    "T47n1970_003:0261b29": "一切飛禽走獸下至蜎飛蠕動之類。凡有形",
    "T47n1970_003:0261c01": "相可見者。吾因見之。皆當為阿彌陀佛數聲。",
    "T47n1970_003:0261c02": "發善願云。願汝等盡生極樂世界。我得道後",
    "T47n1970_003:0261c03": "盡度汝等。非徒於有形相可見者如是。其形",
    "T47n1970_003:0261c04": "相不可見者。吾亦當作是念作是言。如此則",
    "T47n1970_003:0261c05": "吾善念甚熟。於一切眾生皆為有緣。吾上品",
    "T47n1970_003:0261c06": "上生必矣。他時化度無不樂從者也。",
    "T47n1970_003:0261c07": "龍舒增廣淨土文卷第三(終)"
}