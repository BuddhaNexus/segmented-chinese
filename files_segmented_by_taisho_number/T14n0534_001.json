{
    "T14n0534_001:0815a05": "佛說月光童子經",
    "T14n0534_001:0815a07": "西晉月氏三藏竺法護譯",
    "T14n0534_001:0815a08": "聞如是：一時，佛遊王舍城靈鷲山，與大比",
    "T14n0534_001:0815a09": "丘眾千人俱，聖通無礙悉皆應真，漏結已",
    "T14n0534_001:0815a10": "解生死已斷，穢冥已索慧明獨存；菩薩二萬，",
    "T14n0534_001:0815a11": "神通聖達統都三界，總攝諸法權慧無方，逮",
    "T14n0534_001:0815a12": "佛神德住無所住。爾時，世尊遊於王舍大城",
    "T14n0534_001:0815a13": "之中，廣演道義開化群生，天神、地神、海靈、",
    "T14n0534_001:0815a14": "鬼神、帝王、臣民、三界眾生皆來稽首，供養",
    "T14n0534_001:0815a15": "神化。世無佛時，外道興隆，猶如冥夜炬燭",
    "T14n0534_001:0815a16": "為明；天下有佛群邪盡歇，譬如日出火",
    "T14n0534_001:0815a17": "無復光，國中本事外道邪見不蘭迦葉等六",
    "T14n0534_001:0815a18": "師，佛以正真之道訓誨天下。是時，六師盡",
    "T14n0534_001:0815a19": "廢不見信奉，諸異道等心懷嫉妬，謀欲毀佛",
    "T14n0534_001:0815a20": "還望敬事。於是，六師召其門徒、合眾弟子會",
    "T14n0534_001:0815a21": "於一處，共集論議：「吾等道德高遠名著四海，",
    "T14n0534_001:0815a22": "眾儒共宗國主所奉，人民男女莫不信仰，於",
    "T14n0534_001:0815a23": "十六大國盡世供養。吾德如風民應如草，靡",
    "T14n0534_001:0815a24": "不稽首各等足下者；今佛出世現神道化，",
    "T14n0534_001:0815a25": "吾等便為人棄不見信奉，乃令我等飲食",
    "T14n0534_001:0815a26": "不甘臥起不安，出入行步恒懷愁憒，心中",
    "T14n0534_001:0815a27": "欝毒悉欲發狂，當作何計以毀辱之？逐使",
    "T14n0534_001:0815a28": "出國令人不見，爾乃還復吾供養耳。」共議此",
    "T14n0534_001:0815a29": "已，各相謂言：「羅閱大城之中有勢強長者，國",
    "T14n0534_001:0815b01": "相大臣名為申日，信奉吾等執心不二，恒毀",
    "T14n0534_001:0815b02": "佛道以為虛偽，惟有此人勢力威強，能助",
    "T14n0534_001:0815b03": "我等毀辱除去。」於是六師即從坐起，將五",
    "T14n0534_001:0815b04": "百弟子到王舍大城詣申日家。申日見諸",
    "T14n0534_001:0815b05": "師來，即下正殿迎為作禮，施好榻机飯食",
    "T14n0534_001:0815b06": "畢盥，拱手對坐。諸師告曰：「吾等故與大眾",
    "T14n0534_001:0815b07": "來造長者，欲議一事願垂聽省。」申日白言：",
    "T14n0534_001:0815b08": "「惟蒙訓誨，願樂欲聞。」六師俱曰：「吾等此國",
    "T14n0534_001:0815b09": "之師，功名勳著群儒稽首，國主致敬大臣",
    "T14n0534_001:0815b10": "所奉，於十六大國獨言隻步。長者所知，佛出",
    "T14n0534_001:0815b11": "於世自稱聖智，幻術欺巧倒正反說，欲與",
    "T14n0534_001:0815b12": "吾等列聖併智，齊威等神幻惑人民。國",
    "T14n0534_001:0815b13": "人愚冥信奉其道，疑惑天下沮敗善心，更",
    "T14n0534_001:0815b14": "謂吾等無有道德不見信奉。長者豪強，帝王",
    "T14n0534_001:0815b15": "所欽國民伏信，威振四海天下望風，深惟",
    "T14n0534_001:0815b16": "師徒終始義重，記功列勳傳之來世，願為",
    "T14n0534_001:0815b17": "吾等毀辱除之，令滅不見，復吾供養，豈不快",
    "T14n0534_001:0815b18": "哉！」長者啟白：「敬承來告，憶昔往日，我之愚",
    "T14n0534_001:0815b19": "兄奉佛之故毀辱諸師，從此以來實懷忿",
    "T14n0534_001:0815b20": "恚，每欲規圖執事靡由。今被聖教合我本心，",
    "T14n0534_001:0815b21": "當展力效命盡節於師。」諸梵志曰：「吾向",
    "T14n0534_001:0815b22": "共議，欲令長者當於門中，鑿作五丈六尺",
    "T14n0534_001:0815b23": "深坑，以炭火適半細鐵為椽土薄覆上，設",
    "T14n0534_001:0815b24": "眾飲食以毒著中，若火坑不焚毒飯足害，",
    "T14n0534_001:0815b25": "便往請佛。佛常自云有三達之智，神通",
    "T14n0534_001:0815b26": "無礙，照見未然，明禍福之原、吉凶所趣，實",
    "T14n0534_001:0815b27": "無此分，而但誑惑萬姓，審有此智當不受請，",
    "T14n0534_001:0815b28": "若無此智必自受之，今欲以此規圖於佛。」",
    "T14n0534_001:0815b29": "申日聞之，欣然大悅讚言：「善哉！誠如大師之",
    "T14n0534_001:0815c01": "所教勅，此謀深密高妙實為奇異，以此圖",
    "T14n0534_001:0815c02": "之何憂不獲。輒如聖教，作火坑毒飯，嚴以",
    "T14n0534_001:0815c03": "待之。」爾時，不蘭迦葉五百弟子，見申日計共",
    "T14n0534_001:0815c04": "謀同，歡喜踊躍不能自勝，咸共起住，同聲",
    "T14n0534_001:0815c05": "舉手稱讚申日：「善哉！真是聖明第一弟子。」申",
    "T14n0534_001:0815c06": "日重啟：「今自憂之，必自嚴辦，比令明日諸師",
    "T14n0534_001:0815c07": "當見。」長者禮已，諸師各還。於是，申日勅外",
    "T14n0534_001:0815c08": "嚴駕導從前後，便詣佛所，下車却蓋，解劍脫",
    "T14n0534_001:0815c09": "履，拱手直進，稽首足畢，長跪白佛：「唯然，世尊！",
    "T14n0534_001:0815c10": "飢渴神化樂仰清風，世事多緣奉敬靡由，今",
    "T14n0534_001:0815c11": "故請現稽首稟化。」佛告賢者：「明日至心",
    "T14n0534_001:0815c12": "向於如來。」申日啟言：「明日欲設微飯，惟",
    "T14n0534_001:0815c13": "願世尊與諸聖眾降德屈神。」是時，世尊愍其",
    "T14n0534_001:0815c14": "狂愚，欲濟脫之，默然受請。申日內喜，心自",
    "T14n0534_001:0815c15": "念言：「果如規計。」禮畢辭退。過六師所，諸師",
    "T14n0534_001:0815c16": "迎問：「為受請不？」申日啟白：「承諸師威力，已",
    "T14n0534_001:0815c17": "受我請，果如所圖。」諸師及五百弟子皆大",
    "T14n0534_001:0815c18": "歡喜不能自勝，諸梵志等普喜並言：「長者",
    "T14n0534_001:0816a01": "速還，作火坑、毒飯，嚴以待之。」長者還家，勅",
    "T14n0534_001:0816a02": "外密令，中門外掘作火坑、毒飯嚴以待之。長",
    "T14n0534_001:0816a03": "者有子，名曰月光，厥年十六，天姿挺特儀",
    "T14n0534_001:0816a04": "容端正，博通群籍貫綜神摸，天文、地理靡不",
    "T14n0534_001:0816a05": "照焉，高名動世群儒師仰，慈悲愍世生死",
    "T14n0534_001:0816a06": "之苦，降德普入欲度眾生，諫父申日：「佛為",
    "T14n0534_001:0816a07": "大聖三界之尊，道德清淨言教真正，三達",
    "T14n0534_001:0816a08": "之聖慈悲喜護，心過慈母當蒙得度，更興",
    "T14n0534_001:0816a09": "逆惡悕望天福，豈不惑哉？「昔者，世尊求道之",
    "T14n0534_001:0816a10": "日，坐於道場元吉樹下，第六天魔見佛高",
    "T14n0534_001:0816a11": "遠三毒已滅，穢冥以索慧明獨存，神聖無",
    "T14n0534_001:0816a12": "上諸天所宗，上帝親下萬神侍衛，內懷嫉妬",
    "T14n0534_001:0816a13": "心中煩毒，念其道成當必勝我，飲食不甘",
    "T14n0534_001:0816a14": "伎樂不御，即昇正殿召博聞臣，議設方計",
    "T14n0534_001:0816a15": "毀敗其道。群臣啟曰：『菩薩神聖道力無上，",
    "T14n0534_001:0816a16": "威震三界德伏十方，非是臣等所可謀向。』",
    "T14n0534_001:0816a17": "「於時魔王赫威奮發震曜天地，召諸鬼兵",
    "T14n0534_001:0816a18": "興軍聚眾，帶甲億萬旌旗曀日光曜蔽天，宣",
    "T14n0534_001:0816a19": "勅士眾皆使變化，奇形異類數百千種，蟲頭",
    "T14n0534_001:0816a20": "人軀鬼魅可畏，擔山負石口眼吐火，圍遶",
    "T14n0534_001:0816a21": "菩薩齊聲踏地，牛吼唱噭震動八荒，山崩地",
    "T14n0534_001:0816a22": "裂樹木摧折，海水波蕩踊沸六原，溢流",
    "T14n0534_001:0816a23": "浩汗高波滔天。百姓驚怖巢木栖山，潛龍妄",
    "T14n0534_001:0816a24": "踊，鷙鳥驚翔，師子慴竄，金翅鳥王魔竭",
    "T14n0534_001:0816a25": "大魚順流低仰，群神怖悸逃走遁藏，千變",
    "T14n0534_001:0816a26": "萬化群凶相將，毒惡逆類彌漫縱橫，一時",
    "T14n0534_001:0816a27": "集惡向於世尊。「佛直以放慈心之力，舉手",
    "T14n0534_001:0816a28": "指之，群惡鬼兵一時伏擗，齊心叉手頭",
    "T14n0534_001:0816a29": "面自歸。當于爾時，如來即便降伏，彌天之",
    "T14n0534_001:0816b01": "惡化為弟子，雖獲得勝無憂喜想。以是方",
    "T14n0534_001:0816b02": "之火坑、毒飯何足言乎？須彌之毒大千剎火，",
    "T14n0534_001:0816b03": "刀劍矛刃亦不能動佛一毛也，今以火坑、毒",
    "T14n0534_001:0816b04": "飯欲毀於佛，譬如蚊虻之勢欲墜大山，蠅",
    "T14n0534_001:0816b05": "蠛之翅欲障日月，徒自毀碎，不如早悔首",
    "T14n0534_001:0816b06": "過免罪。「天龍、鬼神、世間、人民、梵釋、魔王莫不",
    "T14n0534_001:0816b07": "稽顙受佛化者。如來之身金剛德體，眾惡盡",
    "T14n0534_001:0816b08": "滅萬善積著，相好光明神器無喻，永除五道",
    "T14n0534_001:0816b09": "之大冥，獲無上正真之獨明，處眾聖之上猶",
    "T14n0534_001:0816b10": "星中之月，如日初出照於朝陽，廣陳道化",
    "T14n0534_001:0816b11": "導世凶愚，懷慈四等愍傷眾生，施恩濟苦",
    "T14n0534_001:0816b12": "心過慈母。佛之道德神化如此，願父改悔",
    "T14n0534_001:0816b13": "歸命三尊。」爾時，長者申日罪蓋所蔽心不開",
    "T14n0534_001:0816b14": "解，告子月光：「假使如來之德如子所歎，佛",
    "T14n0534_001:0816b15": "有神通照見未然者，當豫知我作火坑、毒",
    "T14n0534_001:0816b16": "飯，今何以故受吾之請？以此推之知無遠慮。」",
    "T14n0534_001:0816b17": "月光復言：「佛實有三達之智、六通之明、大慈",
    "T14n0534_001:0816b18": "四等靡不貫綜，常度愚闇不逆人意。」申日",
    "T14n0534_001:0816b19": "心迷執愚不捨，明旦遣人請佛，使者受教詣",
    "T14n0534_001:0816b20": "世尊所，長跪白佛言：「長者申日啟言：『日時",
    "T14n0534_001:0816b21": "已至飯食以具，惟願舉眾降德自屈。』」爾",
    "T14n0534_001:0816b22": "時，世尊心自念言：「今受申日之請不與常同，",
    "T14n0534_001:0816b23": "當放威神感動十方，令子心伏必就大道",
    "T14n0534_001:0816b24": "廣化無涯，并化六師及九十六種外道。」於",
    "T14n0534_001:0816b25": "時，世尊放大光明，上照三十三天，下徹十八",
    "T14n0534_001:0816b26": "地獄，極佛境界皆大光明神通。菩薩、羅漢、緣",
    "T14n0534_001:0816b27": "覺，梵釋天王、海靈地祇及諸鬼兵，各將部",
    "T14n0534_001:0816b28": "黨億萬無數，聞度申日，皆來詣佛，稽首足",
    "T14n0534_001:0816b29": "畢，翼從左右。佛告諸比丘：「執持應器，當就",
    "T14n0534_001:0816c01": "長者申日請。」諸比丘咸曰：「受教。」肅然嚴持",
    "T14n0534_001:0816c02": "地即金色，當佛頂上有七步香雲紅黃青",
    "T14n0534_001:0816c03": "紺紫白蓮華，自然涌出俠道兩邊。佛甫出",
    "T14n0534_001:0816c04": "門，告空無吉祥菩薩等六十萬人在前導從，",
    "T14n0534_001:0816c05": "或行虛空，或現於地，佛處中央，其餘無限",
    "T14n0534_001:0816c06": "之眾皆隨佛後，光明赫奕遏日絕月晃照一",
    "T14n0534_001:0816c07": "切，天施寶蓋華下如雪，天龍、飛鳥不敢歷",
    "T14n0534_001:0816c08": "上，三界眾生無見頂者，天樂皆下同時俱",
    "T14n0534_001:0816c09": "作，毒蟲隱伏吉鳥翔鳴，佛不蹈地相輪印成，",
    "T14n0534_001:0816c10": "光明晃耀七日熾盛。寶樹、藥樹、諸眾果樹，",
    "T14n0534_001:0816c11": "睥睨[跳-兆+叵][跳-兆+我]低仰如人跪禮之形。閱叉、金翅、",
    "T14n0534_001:0816c12": "厭鬼、魅鬼，各將營從莊嚴分部，千百為眾",
    "T14n0534_001:0816c13": "手執伎樂，或持香華、七寶瓔珞、天繒幡蓋。十",
    "T14n0534_001:0816c14": "方來會，天人亦下樂器亦鳴。盲視聾聽瘂言",
    "T14n0534_001:0816c15": "躄行，怨憎和慈，迷寤醉醒，婦女釵釧相掁",
    "T14n0534_001:0816c16": "作聲，飛鳥、走獸皆作人形。百歲枯木自然華",
    "T14n0534_001:0816c17": "生，餓鬼飽滿地獄安寧，琵琶箏笛擊鼓亂鳴。",
    "T14n0534_001:0816c18": "佛以神德變化火坑，即成七寶紫紺浴池八",
    "T14n0534_001:0816c19": "味之水，底有金沙邊有蓮華，魚鼈黿鼉池",
    "T14n0534_001:0817a01": "中喜踊，飛鳥、走獸音聲相和，池邊行列絲竹",
    "T14n0534_001:0817a02": "衣樹，樹間皆懸羅縠緹繡，珊瑚、寶樹、水精、",
    "T14n0534_001:0817a03": "琉璃、黃金、白銀為枝葉，紫磨黃金為繩，連",
    "T14n0534_001:0817a04": "綿交錯樹間，垂天瓔珞互相連結，風起吹",
    "T14n0534_001:0817a05": "之轉相掁觸，妙音百種自然宣出，歎佛神德",
    "T14n0534_001:0817a06": "至未曾有，皆說無常苦空非身之聲，使悲者",
    "T14n0534_001:0817a07": "更喜喜者更悲。其七寶樹上則有群鳥：孔雀、",
    "T14n0534_001:0817a08": "鸚鵡、金翅鳥王、赤觜神鳥、鳳皇吉鳥、拘耆",
    "T14n0534_001:0817a09": "那羅吉祥鳥，比數百千種，光色顯赫群飛",
    "T14n0534_001:0817a10": "樹間，哀鸞百種感動人情咸來集聽，走獸息",
    "T14n0534_001:0817a11": "食飛禽止聽，形異心同歸命世尊。當于爾時，",
    "T14n0534_001:0817a12": "海靈、地祇、三界眾生其來從者，見火坑變",
    "T14n0534_001:0817a13": "為浴池，天地震動，神變若此道德殊絕，皆看",
    "T14n0534_001:0817a14": "申日。申日見之，心動神驚衣毛起竪，慞惶怖",
    "T14n0534_001:0817a15": "悸精神失守，心自念言：「咄哉！迷惑！我之逆惡",
    "T14n0534_001:0817a16": "所為無邊。」顧謂六師：「坐汝畜類沈吾湯火，",
    "T14n0534_001:0817a17": "我今如何？」六師恐怖慚恥無言，懼獲重罪即",
    "T14n0534_001:0817a18": "各逃竄。於是，申日與子月光、夫人、婇女、眷屬",
    "T14n0534_001:0817a19": "男女、外道伴黨俱出迎佛。遙覩世尊洪焰",
    "T14n0534_001:0817a20": "暉赫晃若寶山，天姿紫金巨容丈六，神顏從",
    "T14n0534_001:0817a21": "容諸根寂定，相三十二好八十種，天中之",
    "T14n0534_001:0817a22": "天道德堂堂，十力世尊天人中王，佛以神",
    "T14n0534_001:0817a23": "德照愚冥心。申日意解，如迷得正，狂病瘳除，",
    "T14n0534_001:0817a24": "五情內發悲喜交集，即前首罪，五體投地稽",
    "T14n0534_001:0817a25": "首作禮：「唯然，世尊！恕我盲冥，不識正真用",
    "T14n0534_001:0817a26": "信惡言，興毒害意欲危天尊，幸賴慈化乞原",
    "T14n0534_001:0817a27": "罪咎，垂哀接濟得免大罪，願前就坐。」即時，",
    "T14n0534_001:0817a28": "如來升于正殿，眾坐已定。申日慚怖心不",
    "T14n0534_001:0817a29": "自安，前白佛言：「為盲冥所誤，信妖邪之言",
    "T14n0534_001:0817b01": "以為真諦，如狂服藥病更增劇，始今覩佛，",
    "T14n0534_001:0817b02": "邪病得除，所為無道飯食之中，悉皆著毒不",
    "T14n0534_001:0817b03": "可供養，以御大聖。願待須臾更嚴食具。」佛告",
    "T14n0534_001:0817b04": "長者：「便持飯來，不足更設，貪婬、瞋恚、愚癡、邪",
    "T14n0534_001:0817b05": "見世之重毒，吾無此毒，毒已滅盡，毒不害我。」",
    "T14n0534_001:0817b06": "申日下食，香徹八難，餓鬼得安。食已行水，眾",
    "T14n0534_001:0817b07": "會寂然。申日退坐，垂泣啟言：「唯然，世尊！恕",
    "T14n0534_001:0817b08": "我迷惑，敢圖逆惡向於如來，自揆罪重應",
    "T14n0534_001:0817b09": "入地獄，湯火痛考長夜受苦，將脫何由？佛",
    "T14n0534_001:0817b10": "為大慈三界之救，愍念眾生濟其塗炭，昨",
    "T14n0534_001:0817b11": "不誡我令我罪成，得無世尊不豫知也。」佛告",
    "T14n0534_001:0817b12": "申日：「昔定光世尊授我莂時：『汝却後無數阿",
    "T14n0534_001:0817b13": "僧祇劫，當於五濁惡世作佛，廣度眾生如我",
    "T14n0534_001:0817b14": "今日，當有長者申日，火坑、毒飯，規圖害汝。』我",
    "T14n0534_001:0817b15": "乃爾時得明慧三昧，時已豫知汝姓字，況",
    "T14n0534_001:0817b16": "於昨日而當不知。」申日歡喜言：「世尊乃豫",
    "T14n0534_001:0817b17": "知無數劫事，我既覺悟會得免罪，今我盡",
    "T14n0534_001:0817b18": "心自歸於佛，所為之非願，令重罪而得微輕。」",
    "T14n0534_001:0817b19": "佛本有誓不捨愚惑，即告申日：「善哉！長者！能",
    "T14n0534_001:0817b20": "自覺悔重罪必除，吾當為汝演說道義，令",
    "T14n0534_001:0817b21": "汝心解。」對曰：「唯然，天中天！願樂欲聞，畢死",
    "T14n0534_001:0817b22": "善道盡心不忘。」則時世尊謦揚洪音，出八種",
    "T14n0534_001:0817b23": "聲演萬億音，廣說無量法言：八解、四諦、三脫、",
    "T14n0534_001:0817b24": "六度，探道法要微妙之行，解三界空諸法",
    "T14n0534_001:0817b25": "因緣造為罪福，觀病選藥如應說法。申日情",
    "T14n0534_001:0817b26": "悟坦然，心開疑解結除，[火*霍]然無想寂然入",
    "T14n0534_001:0817b27": "定，即於座上逮不退轉，喜踊升空去地百",
    "T14n0534_001:0817b28": "四十丈，從空來下稽首于地，嗚佛足、摩佛足，長",
    "T14n0534_001:0817b29": "跪自陳：「今已覺悟從佛得度，欣然嘆佛，佛十",
    "T14n0534_001:0817c01": "力雄哉！如來神力震伏十方無敢當者，火坑、",
    "T14n0534_001:0817c02": "毒飯豫自消亡；佛無憂哉！一切刀劍不能",
    "T14n0534_001:0817c03": "害傷，急箭勁刃皆化作華；佛勇猛哉！如來",
    "T14n0534_001:0817c04": "皆能降伏邪道九十六種，異口同音皆歎大",
    "T14n0534_001:0817c05": "道；佛金剛哉！佛若金山晃照一切，闇冥壞敗",
    "T14n0534_001:0817c06": "慧火獨明，超度群聖之上德過虛空，辯才不",
    "T14n0534_001:0817c07": "盡開闡法言告於大千，調諸剛強令使熟",
    "T14n0534_001:0817c08": "成，威震三界獨而無侶，離諸塵勞淨若天金，",
    "T14n0534_001:0817c09": "雨諸法寶飽滿一切，施以無盡七大之財，觀",
    "T14n0534_001:0817c10": "心選藥先壞魔兵，如應開法靡不得度，九十",
    "T14n0534_001:0817c11": "六種邪道隱蔽。」當于，申日歎佛法時，無限之",
    "T14n0534_001:0817c12": "眾其來大會，皆樂法音，得福得度不可稱計。",
    "T14n0534_001:0817c13": "天地震動，樂器作聲，第七梵王宣聞法言，琵",
    "T14n0534_001:0817c14": "琶磬鼓千種伎樂自然而鳴，忉利天帝華散",
    "T14n0534_001:0817c15": "佛上，歎佛聖德至未曾有。當此之時，莫不歡",
    "T14n0534_001:0817c16": "喜，稽首作禮而去。",
    "T14n0534_001:0817c17": "佛說月光童子經"
}