{
    "T38n1767_031:0212a08": "大般涅槃經疏卷第三十一",
    "T38n1767_031:0212a10": "隋章安頂法師撰",
    "T38n1767_031:0212a11": "唐天台沙門湛然再治",
    "T38n1767_031:0212a12": "迦葉品之四",
    "T38n1767_031:0212a13": "迦葉白下。第二明異虛空義。又兩番問答。此",
    "T38n1767_031:0212a14": "初番問者。正言佛性涅槃虛空等並非三世。",
    "T38n1767_031:0212a15": "虛空非三世而名為無。涅槃非三世而名為",
    "T38n1767_031:0212a16": "常。同無三世何不同有。佛答為三。一章門。二",
    "T38n1767_031:0212a17": "解釋。三結酬。先唱章門如文。云何名下次釋",
    "T38n1767_031:0212a18": "三門皆有所以。涅槃等三為利益故相待而",
    "T38n1767_031:0212a19": "說。空無利益故無相待。但得是無不名為常。",
    "T38n1767_031:0212a20": "私謂言利益者。只為將護末代權機者。不宜",
    "T38n1767_031:0212a21": "聞於生死是涅槃。二乘是如來。瓦礫是佛性。",
    "T38n1767_031:0212a22": "忽有機緣不可不說。但依下答其言有歸。法",
    "T38n1767_031:0212a23": "華已說豈可固違。故經云世間相常住。世間",
    "T38n1767_031:0212a24": "之言豈過五陰國土等耶。況陰界入色大小",
    "T38n1767_031:0212a25": "兩乘不唯正報。一切世間下第三結酬。以虛",
    "T38n1767_031:0212a26": "空無待故所以名無。涅槃有待故名為常。問",
    "T38n1767_031:0212a27": "涅槃對非涅槃。虛空亦對非虛空。何故非待。",
    "T38n1767_031:0212a28": "解云。欲互顯故。涅槃本絕而名為待。虛空本",
    "T38n1767_031:0212a29": "待而名為絕。涅槃相待故得是有明是妙有。",
    "T38n1767_031:0212b01": "虛空絕待故得是無明是妙無。此即不例。後",
    "T38n1767_031:0212b02": "番迦葉因佛上答即設並云。如來向云涅槃",
    "T38n1767_031:0212b03": "有對是故名有。虛空無對即是無者。四大無",
    "T38n1767_031:0212b04": "對亦應是無。四大無對而是有者。虛空無對",
    "T38n1767_031:0212b05": "亦應是有。此文不易。故一切世間無非四大",
    "T38n1767_031:0212b06": "對。猶名四大有者。一切世間凡所有物。皆是",
    "T38n1767_031:0212b07": "四大即皆是有。無非四大對於四大。雖復作",
    "T38n1767_031:0212b08": "並佛竟不答。但牒虛空以對涅槃。問何故不",
    "T38n1767_031:0212b09": "答亦有深意。迦葉本云。四大無對是故名有。",
    "T38n1767_031:0212b10": "虛空亦應無對是有。今明四大雖無外計非",
    "T38n1767_031:0212b11": "四大來對於四大。而四大中自有相對。如地",
    "T38n1767_031:0212b12": "水等各自相對。而虛空中更無有物自相對",
    "T38n1767_031:0212b13": "者。所以是無。此並虛出故佛不答。佛答有三。",
    "T38n1767_031:0212b14": "初牒問非之。何以故下二釋。明涅槃有十五",
    "T38n1767_031:0212b15": "句所以有。虛空無十五句故所以無。若有離",
    "T38n1767_031:0212b16": "於下。第三正答有五句。先明虛空若有應同",
    "T38n1767_031:0212b17": "四大有三世攝。如世人說下。第二明虛空若",
    "T38n1767_031:0212b18": "有應同心數。自有三句。虛空若同下。第三明",
    "T38n1767_031:0212b19": "若有待者是三世攝。若三世攝下。第四明應",
    "T38n1767_031:0212b20": "是四陰但同四陰。除色一事餘名四陰。四陰",
    "T38n1767_031:0212b21": "非見虛空亦然。陰三世攝空亦然耶。是故離",
    "T38n1767_031:0212b22": "四陰下。第五結非有。此意正明法。若是有可",
    "T38n1767_031:0212b23": "論相待。空既是無無何所待。復次諸外道言",
    "T38n1767_031:0212b24": "下。第三破外道計空又二。初正破執。次結同",
    "T38n1767_031:0212b25": "異。就正破又二。先別破八執。次總舉五大例",
    "T38n1767_031:0212b26": "破。初別破八執。一破空是光明。二破空是住",
    "T38n1767_031:0212b27": "處。三破空是次第。四破空在三處。五破空是",
    "T38n1767_031:0212b28": "可作。六破空在無閡處。七雙破兩執。八重破",
    "T38n1767_031:0212b29": "空是住處。初破空是光明者。數家亦謂二十",
    "T38n1767_031:0212c01": "一色空屬明色。於中又二。先牒執。次破之。文",
    "T38n1767_031:0212c02": "云亦可說言虛空是常者。具足應云亦不可",
    "T38n1767_031:0212c03": "說是常。文中略故而無不字。虛空雖無不可",
    "T38n1767_031:0212c04": "說常。終是無常。但此外道不解空義云空是",
    "T38n1767_031:0212c05": "色。乃是空中容於光色。何得乃言空是色耶。",
    "T38n1767_031:0212c06": "言亦可者應言不可。語略故爾。復有人言下。",
    "T38n1767_031:0212c07": "第二破空是住處。亦先牒次破三結。光宅云。",
    "T38n1767_031:0212c08": "既言真諦有重數。亦言虛空有處所。如東西",
    "T38n1767_031:0212c09": "二室一滿一空。當知有處。亦同此破。復有說",
    "T38n1767_031:0212c10": "言下。第三破空是次第。言次第者。如簫管中",
    "T38n1767_031:0212c11": "及門向內。數人云。窓內見於外間之空。先於",
    "T38n1767_031:0212c12": "第一窓櫺中見。復於第二第三中見。此是次",
    "T38n1767_031:0212c13": "第。亦先牒次破。若復說言下。第四破空在於",
    "T38n1767_031:0212c14": "三處。即有三計。亦二。先牒。次破彼計。一云",
    "T38n1767_031:0212c15": "空還在空處有中無空。二云空在有處無處",
    "T38n1767_031:0212c16": "無空。三云在有無處如濕爛物當爛。未爛即",
    "T38n1767_031:0212c17": "名有空。破執如文。如說虛空可作下。第五破",
    "T38n1767_031:0212c18": "空是作法。亦先牒執。次破之。今時數論等各",
    "T38n1767_031:0212c19": "計。穿地斫樹等悉皆得空。並是作空世間人",
    "T38n1767_031:0212c20": "說下。第六破無閡處。先牒執。次破彼執。於中",
    "T38n1767_031:0212c21": "二。初具不具下先兩句定。次若具下難。只問",
    "T38n1767_031:0212c22": "無閡處為空者。此空為具足容十方空為。不",
    "T38n1767_031:0212c23": "具足容十方空耶。若具十方虛空者。當知十",
    "T38n1767_031:0212c24": "方無有虛空。若不併著者亦是此有彼無。若有",
    "T38n1767_031:0212c25": "人說下。第七雙破兩執。一執空與有並。二執",
    "T38n1767_031:0212c26": "虛空在於物中。先牒兩執。二俱不然下。正破",
    "T38n1767_031:0212c27": "先總倡不然。次何以故下。雙破兩執又二。前",
    "T38n1767_031:0212c28": "破空與有並。次破器中。初文又二。先作三章",
    "T38n1767_031:0212c29": "門。次次第解釋。三章門者。一異業合如飛鳥",
    "T38n1767_031:0213a01": "集樹。唯鳥來棲樹樹不來棲鳥。亦如物來",
    "T38n1767_031:0213a02": "合空空不來合物。二二業共合如兩羊相觸。",
    "T38n1767_031:0213a03": "空亦合物物亦合空。三已合共合如二雙指",
    "T38n1767_031:0213a04": "合者。物用與物已合。物只是體用是物家。動",
    "T38n1767_031:0213a05": "用此二事體用已合。空用與空已合。空即是",
    "T38n1767_031:0213a06": "空體用即是空。所容受用。此體用已合復更",
    "T38n1767_031:0213a07": "以物合空。如兩指先已合後更兩兩共合。若",
    "T38n1767_031:0213a08": "言異業下。次釋上三章。先釋第一文自有三。",
    "T38n1767_031:0213a09": "一無常難。二常難。三亦常無常難。今初先作",
    "T38n1767_031:0213a10": "無常難中。言一是物業即是動業。二虛空業",
    "T38n1767_031:0213a11": "即是空業。言空業合物空則無常。物既無常",
    "T38n1767_031:0213a12": "而空與其合。豈不無常。若物來合空物則不",
    "T38n1767_031:0213a13": "遍者。此既合彼應隨空亦遍。復應物隨空是",
    "T38n1767_031:0213a14": "常。百論中或心神等覺以覺等神破(云云)。然今",
    "T38n1767_031:0213a15": "在言小異而其還於此執。正言物既不遍云",
    "T38n1767_031:0213a16": "何合空。言則是無常者。空亦無常耶。若言虛",
    "T38n1767_031:0213a17": "空是常下。第二作常難又二。先牒執非之。次",
    "T38n1767_031:0213a18": "正難。難意並之令併無常。若言虛空亦常無",
    "T38n1767_031:0213a19": "常下。第三作常無常難。彼意或言。合物之空",
    "T38n1767_031:0213a20": "自是無常。不合物空恒自是常。云亦常無常",
    "T38n1767_031:0213a21": "者。今直難云無有是處。謂法相中無有一法",
    "T38n1767_031:0213a22": "半常半無常者。若共業合下。釋第二章門又",
    "T38n1767_031:0213a23": "二。此初牒執非之。何以故下正破。言若空與",
    "T38n1767_031:0213a24": "業合業亦應遍者。謂空體與用合用亦應遍。",
    "T38n1767_031:0213a25": "若空用遍則應遍與物合不得更有離物之空。",
    "T38n1767_031:0213a26": "不應說有合與不合。若言已合共合下。釋第",
    "T38n1767_031:0213a27": "三章門又二。此先牒章門非之。何以故下正",
    "T38n1767_031:0213a28": "破。其中有法譬合言先無後有者。謂空之與",
    "T38n1767_031:0213a29": "物先時不合後時方合。則是本無今有。應是",
    "T38n1767_031:0213b01": "無常。然此唯破後合不破前合。所以然者。前",
    "T38n1767_031:0213b02": "空體與空業用。物體與物業用。不有則已有",
    "T38n1767_031:0213b03": "則俱時。豈可得言先時無合後時方合。而淺",
    "T38n1767_031:0213b04": "識者謂空是體有。若來時方有空用。物亦如",
    "T38n1767_031:0213b05": "是體移動時方有動用。只此前合亦是本無",
    "T38n1767_031:0213b06": "今有。破則應云無常。只此先無今有。破者即",
    "T38n1767_031:0213b07": "具破於前後二合。正破後雙合。旁破前單合。",
    "T38n1767_031:0213b08": "若言虛空在物下。破其後執明空在物中又",
    "T38n1767_031:0213b09": "三。初牒執非之。次正難。後結句。此初牒執非",
    "T38n1767_031:0213b10": "之。何以故下正難又二。初作理責。次作並難。",
    "T38n1767_031:0213b11": "初又為三。此初正責。若言有器空在器中者。",
    "T38n1767_031:0213b12": "本無器時空在何處。若有住處下。第二難應",
    "T38n1767_031:0213b13": "有多空。未有器時已有一空。後有器時復有",
    "T38n1767_031:0213b14": "一空。寧非多空。如其多者下。第三結過。凡結",
    "T38n1767_031:0213b15": "三過。一不得言常。謂先是無器之空今是有",
    "T38n1767_031:0213b16": "器之空。寧得是常。二者不得言一。可解。三者",
    "T38n1767_031:0213b17": "不得言遍。有器時空非無器時空。空寧得遍。",
    "T38n1767_031:0213b18": "若使虛空離空有住下。第二並難。若謂無器",
    "T38n1767_031:0213b19": "時空離有器時空而有住處者。物亦離空而",
    "T38n1767_031:0213b20": "有住處。是故當知下。第三結句可見。若有說",
    "T38n1767_031:0213b21": "言指住下。第八重破空是住處。亦先牒次破。",
    "T38n1767_031:0213b22": "所言指住處者。若言即指一切住處為虛空",
    "T38n1767_031:0213b23": "住處。既有四方。方若異者空應四方隨空住",
    "T38n1767_031:0213b24": "處。有法若從因緣下。第二總結舉五大住例",
    "T38n1767_031:0213b25": "破可尋。虛空無故非是過去下。破外道執中",
    "T38n1767_031:0213b26": "次結同異。所言同者。涅槃虛空同無三世。所",
    "T38n1767_031:0213b27": "言異者涅槃是常虛空是無。又三。初明空非",
    "T38n1767_031:0213b28": "三世。次舉兔角亦非。是故我說下。三結同異。",
    "T38n1767_031:0213b29": "善男子我終不與下。明用中第三習解。除惑",
    "T38n1767_031:0213c01": "之用亦言無爭之用。何以除惑。已得中道觀",
    "T38n1767_031:0213c02": "故能去之。若無此觀何由能斷。大分為二。先",
    "T38n1767_031:0213c03": "明如來習解已滿故不與世爭。二明諸菩薩",
    "T38n1767_031:0213c04": "等觀解除惑。前文又三。一觀解。二論義。三結",
    "T38n1767_031:0213c05": "成不爭之用。此即初文。世間智人體中道理",
    "T38n1767_031:0213c06": "雙說有無。佛亦如是不違彼說。復是由佛得",
    "T38n1767_031:0213c07": "中道故故與物和。所以不爭。豈非中道觀解",
    "T38n1767_031:0213c08": "之用。世間愚人所述乖理不當法相。言有言",
    "T38n1767_031:0213c09": "無違於佛旨如與佛爭。況世間人。迦葉菩薩",
    "T38n1767_031:0213c10": "言下。第二論義有四番問答。此初番先問次",
    "T38n1767_031:0213c11": "答。答中有三。初唱十法。次列十法。三結不",
    "T38n1767_031:0213c12": "爭。倡結二文之中皆有沾字。須作點音。次第",
    "T38n1767_031:0213c13": "二番問答論世智所說有無。問可見。答中定",
    "T38n1767_031:0213c14": "於法體又二。先明有。次明無。次第三番問中",
    "T38n1767_031:0213c15": "二。先正作相違之問。次結佛有顛倒。答中明",
    "T38n1767_031:0213c16": "不相違各有所據。眾生之色從煩惱生故色",
    "T38n1767_031:0213c17": "是無。佛色不然故得是有。次第四問答明色",
    "T38n1767_031:0213c18": "常無常相。問含二意。一問云何色陰從煩惱",
    "T38n1767_031:0213c19": "生而是無常。二問云何色不從煩惱生而得",
    "T38n1767_031:0213c20": "是常。答中具明二義。今問中略故但舉色從",
    "T38n1767_031:0213c21": "煩惱生是無常一邊。佛答有三。一明觀與不",
    "T38n1767_031:0213c22": "觀為常無常之本。二正明常無常果。三結所",
    "T38n1767_031:0213c23": "屬之人。初文又二。初總明觀與不觀。次單明",
    "T38n1767_031:0213c24": "觀者。亦可云先略後廣。廣中唯明一義。前文",
    "T38n1767_031:0213c25": "又四。此即一明生三漏是所觀境。智者應當",
    "T38n1767_031:0213c26": "下二出能觀人。如人將盲下三出不能觀者。",
    "T38n1767_031:0213c27": "有四種人下。第四雙舉二人。前二如文。第三",
    "T38n1767_031:0213c28": "文中不觀之人。人譬三漏。盲譬眾生。棘譬惡",
    "T38n1767_031:0213c29": "道。欲明三漏牽諸眾生令墮三惡。縱出惡道",
    "T38n1767_031:0214a01": "法身破壞。法身破壞故三身盡壞。四雙結兩",
    "T38n1767_031:0214a02": "人中有四句。前二即是觀不觀者。後二即是任",
    "T38n1767_031:0214a03": "業之人。若人能觀下。第二單出能觀人又二。",
    "T38n1767_031:0214a04": "先單出人。次廣明其人又二。初總後別。總中",
    "T38n1767_031:0214a05": "又二。此初正明觀漏。有六句。復作是念下。二",
    "T38n1767_031:0214a06": "明其自能勤修。亦有五句。是故我於下。第二",
    "T38n1767_031:0214a07": "別明觀漏亦二。初正明觀漏。次明能自勤修。",
    "T38n1767_031:0214a08": "前文有三。此初先觀因有法譬合。有智之人",
    "T38n1767_031:0214a09": "下。次觀果報。觀果報已下。三觀於輕重。智者",
    "T38n1767_031:0214a10": "若知下。二明自能勤修。亦有法譬合。有人能",
    "T38n1767_031:0214a11": "知煩惱下。二正明常無常果又二。先明不從",
    "T38n1767_031:0214a12": "煩惱生則得常果。次明從煩惱生得無常果。",
    "T38n1767_031:0214a13": "知煩惱煩惱因下。三結所屬人又二。先結得",
    "T38n1767_031:0214a14": "常果者即是如來。次明得無常果者是凡夫。",
    "T38n1767_031:0214a15": "世間智者下。第三還結成不爭之用。迦葉白",
    "T38n1767_031:0214a16": "佛下。第二明菩薩除惑。即是諸菩薩等習此觀",
    "T38n1767_031:0214a17": "解離諸結漏。若無中道力用云何能令惑使俱",
    "T38n1767_031:0214a18": "盡。又四。一觀漏體。二觀漏因。三觀漏果。四結",
    "T38n1767_031:0214a19": "觀智。初觀漏體有三番問答。此初文先問三漏",
    "T38n1767_031:0214a20": "之體。佛答中三漏為三。初明欲漏又三。一出",
    "T38n1767_031:0214a21": "體。二引證。三結名初出體。內惡覺觀即內心。",
    "T38n1767_031:0214a22": "因於外緣即是外境。是故我昔下第二引證。",
    "T38n1767_031:0214a23": "此偈出出耀經。佛將阿難共行。見一女人將",
    "T38n1767_031:0214a24": "兒汲水。見一男子遂生染心瞻目不已。因繫",
    "T38n1767_031:0214a25": "兒頸內兒井中。乃說偈自責云。欲欲我知汝",
    "T38n1767_031:0214a26": "根本。意以思想生。我不思想汝。則汝不得生。",
    "T38n1767_031:0214a27": "說者或小不同。但明三漏兩處不同。前德王",
    "T38n1767_031:0214a28": "品以欲界一切煩惱除無明是欲漏。上二界煩",
    "T38n1767_031:0214a29": "惱除無明是有漏。總三界無明是無明漏。今",
    "T38n1767_031:0214b01": "文所明以欲界中愛為欲漏。上二界愛為有",
    "T38n1767_031:0214b02": "漏。無明與我見合為無明漏。是故一切下。第",
    "T38n1767_031:0214b03": "三結名。次明有漏中亦三。初出漏體。次簡異",
    "T38n1767_031:0214b04": "欲漏。三結名。次明無明漏中又二。初出體。次",
    "T38n1767_031:0214b05": "明能生諸漏。此初一行餘出體。從無明即一切",
    "T38n1767_031:0214b06": "下。第二明能生諸漏。文有三。倡釋結。迦葉言",
    "T38n1767_031:0214b07": "如來下。第二番問答。先問何以異說。如是二",
    "T38n1767_031:0214b08": "法下佛答有三。初倡兩章門。一互因果。二互",
    "T38n1767_031:0214b09": "增長。不善思惟下。第二釋章門。先釋互為因",
    "T38n1767_031:0214b10": "果。其能生長下釋增長。如子生牙下第三譬",
    "T38n1767_031:0214b11": "結。迦葉白佛下。第三番問答。問意言佛前說",
    "T38n1767_031:0214b12": "第三漏云是無明。今復云何從無明生。佛言",
    "T38n1767_031:0214b13": "如我所說下。佛答又三。先倡有兩無明。若說",
    "T38n1767_031:0214b14": "無明下。第二釋兩無明又二。先明無明漏是",
    "T38n1767_031:0214b15": "內無明。次解從生是外漏內心不了。是一無明",
    "T38n1767_031:0214b16": "而外復生煩惱是外無明。若說無明漏下。第",
    "T38n1767_031:0214b17": "三結兩果。言無明漏名無始終者。謂得無始",
    "T38n1767_031:0214b18": "無終果。十二因緣無明最初。而能生於行識",
    "T38n1767_031:0214b19": "等果。如是因緣三世輪轉名無始終。若得中",
    "T38n1767_031:0214b20": "觀能焦因緣成有始終。翻彼生死歸涅槃終。",
    "T38n1767_031:0214b21": "從無明生陰入等者。謂從無明生於諸漏亦",
    "T38n1767_031:0214b22": "招陰果。迦葉白佛下。第二觀漏因有兩番問",
    "T38n1767_031:0214b23": "答。此即初問。智者當觀下。佛答有四。此初明",
    "T38n1767_031:0214b24": "外因。何緣轉下作中下。第二明內因。菩薩作",
    "T38n1767_031:0214b25": "是觀時下。第三明為觀得道。是故我於下。第",
    "T38n1767_031:0214b26": "四引證。迦葉言眾生一身下。次番問答。初問。",
    "T38n1767_031:0214b27": "次如一器中下佛答。先譬次合。初譬中言如",
    "T38n1767_031:0214b28": "一器者譬一神明。有種種子者譬成就諸惑。",
    "T38n1767_031:0214b29": "得雨各生者。謂得取相各自相生。若取好相",
    "T38n1767_031:0214c01": "生貪。取惡相生瞋。次合譬云。愛因緣故生煩",
    "T38n1767_031:0214c02": "惱者。還復取相名之為愛。或復說愛未必明",
    "T38n1767_031:0214c03": "取相。迦葉言下。第三觀漏果亦兩問答。此初",
    "T38n1767_031:0214c04": "問答中又二。先明報果。次明習果。就報果中",
    "T38n1767_031:0214c05": "有三種苦及三無常者二解。一云。三苦即苦",
    "T38n1767_031:0214c06": "苦行苦壞苦。三無常者一生滅二流動三大",
    "T38n1767_031:0214c07": "期。二云。此謂三界為三苦。三無常者即是三",
    "T38n1767_031:0214c08": "界皆無常也。迦葉言佛有無漏下。第二番簡",
    "T38n1767_031:0214c09": "無漏果報。問中有二。初略次廣初略問又三。",
    "T38n1767_031:0214c10": "一倡有無漏果。二明智者斷果。三問斷無漏",
    "T38n1767_031:0214c11": "果不。諸得道人下。第二廣問亦三。此初倡有",
    "T38n1767_031:0214c12": "無漏之果。如其智者下。第二明云何言斷。如",
    "T38n1767_031:0214c13": "其斷者下。第三問云何言有。問意云。有有漏",
    "T38n1767_031:0214c14": "果復有無漏果。聖人若當斷無漏果者。云何",
    "T38n1767_031:0214c15": "能得聖人果報。然佛答有二意。一云當體為",
    "T38n1767_031:0214c16": "言。即無漏無有果報。今言有者是因中說果。",
    "T38n1767_031:0214c17": "佛答有三。初舉因果互說。次明無漏無果。三",
    "T38n1767_031:0214c18": "明無煩惱果。前文三句。初倡如來有兩種說。",
    "T38n1767_031:0214c19": "如世間人下。第二明世人之說。我亦如是下。",
    "T38n1767_031:0214c20": "第三出如來之說。言身從心至梵天邊者。是",
    "T38n1767_031:0214c21": "因中說果。謂色界為身初禪之定為心。定是",
    "T38n1767_031:0214c22": "意業所以名心。所以常謂色界為心。生身是",
    "T38n1767_031:0214c23": "為定心。心實非身。但能得身故名為身。即是",
    "T38n1767_031:0214c24": "因中說果果中說因。可見。一切聖人下。第二",
    "T38n1767_031:0214c25": "明無漏無果。果謂三界中但以漏業得報。故",
    "T38n1767_031:0214c26": "云無無漏果。下句復云無漏果者。此是因中",
    "T38n1767_031:0214c27": "說果。因此無漏能得佛果。因實非果。能得果",
    "T38n1767_031:0214c28": "故名因為果。有智之人下。第三明無煩惱果",
    "T38n1767_031:0214c29": "又二。初明斷惑。次智者下明修道。聖道者下",
    "T38n1767_031:0215a01": "第四結觀智。",
    "T38n1767_031:0215a02": "迦葉品之五",
    "T38n1767_031:0215a03": "起卷是第三單明生善兩番問答。初為三。一",
    "T38n1767_031:0215a04": "緣起。二正問。三結問。緣起中法譬合(云云)。若",
    "T38n1767_031:0215a05": "從是義下二正問。用煩惱為眾生眾生復是",
    "T38n1767_031:0215a06": "煩惱。煩惱為眾生即是因苦而無善。眾生復",
    "T38n1767_031:0215a07": "是煩惱即是果苦不善。若爾俱不善云何而",
    "T38n1767_031:0215a08": "得生於善法。何得復有妙藥王耶。若言下三",
    "T38n1767_031:0215a09": "結問。佛答為三。初歎問。次合前譬。三結能修",
    "T38n1767_031:0215a10": "之人即佛性力。初歎如文。雪山下次合前譬。",
    "T38n1767_031:0215a11": "然前妙藥譬於佛性。今云藥王即淨梵行。在",
    "T38n1767_031:0215a12": "言少異。若有眾生下三結如文迦葉白佛下",
    "T38n1767_031:0215a13": "第二問答。正出所生之行此更問前意。何等",
    "T38n1767_031:0215a14": "眾生有清淨梵行。佛答為二。初總答所問。次",
    "T38n1767_031:0215a15": "別答。初總中先譬次合。佛答意者。眾生亦不",
    "T38n1767_031:0215a16": "盡具有此梵行。如世果子其已是果。但此果",
    "T38n1767_031:0215a17": "不必併生於子。鳥食火燒水爛則不能生。不",
    "T38n1767_031:0215a18": "被三事即能生子。眾生亦爾。不能修者是煩",
    "T38n1767_031:0215a19": "惱果。而於果上復生惑因。若修善者即但有",
    "T38n1767_031:0215a20": "惑果無有惑因。即此眾生身中有清淨梵行。",
    "T38n1767_031:0215a21": "眾生觀受下第二別答明修觀解。文為五。一",
    "T38n1767_031:0215a22": "觀受。二觀想。三觀欲。四觀業。五觀十二因",
    "T38n1767_031:0215a23": "緣。此之五觀但成兩科。前四觀五陰。後一觀",
    "T38n1767_031:0215a24": "因緣。觀五陰中何故不觀識色兩陰。識初起",
    "T38n1767_031:0215a25": "時未別苦樂。論人云。識得實法想得假名。未",
    "T38n1767_031:0215a26": "能分別是故不觀。色陰麁淺故亦不觀。三",
    "T38n1767_031:0215a27": "陰猛盛所以觀之。於三陰中受想不開。行陰",
    "T38n1767_031:0215a28": "開二。謂欲業是。所以然者行陰過重是故開",
    "T38n1767_031:0215a29": "之。觀中一一例皆有四。一觀受體。二觀受因。",
    "T38n1767_031:0215b01": "三觀受果。四明修道。初觀受體。夫受心者只",
    "T38n1767_031:0215b02": "是果報。言近因者以受是五果之末。從於此",
    "T38n1767_031:0215b03": "處復起三因生諸煩惱名觸因緣。言因緣者",
    "T38n1767_031:0215b04": "觸名不定無別自體。亦可說識為觸。亦可說",
    "T38n1767_031:0215b05": "想為觸。此是次第因緣。言無明觸即是煩惱",
    "T38n1767_031:0215b06": "前心。言明觸者即是無漏前心。言非明無明",
    "T38n1767_031:0215b07": "觸者即是有漏諸善前心。復當更觀下第二",
    "T38n1767_031:0215b08": "觀受因。前討受因無所從生。後明從和合生。",
    "T38n1767_031:0215b09": "次觀果報下即第三觀果。若人能作如是下",
    "T38n1767_031:0215b10": "第四修道。文云觸有三種。一無明觸者。若行",
    "T38n1767_031:0215b11": "心作惡即識想受三名無明觸。行心起善即",
    "T38n1767_031:0215b12": "前三心名為明觸。行在無記非善非惡。即前",
    "T38n1767_031:0215b13": "三心名非明無明觸。又一解如次。文云明觸",
    "T38n1767_031:0215b14": "即入聖道。餘之二觸增長諸惡。復次善男子",
    "T38n1767_031:0215b15": "下。第二觀想例前為四。此言想者非謂想陰。",
    "T38n1767_031:0215b16": "以行心中別有想倒。又思惟中名想倒心倒。",
    "T38n1767_031:0215b17": "見諦之中名為見倒。今乃總論不得名見通",
    "T38n1767_031:0215b18": "名為想。又云無色界為一切想者。無色界中",
    "T38n1767_031:0215b19": "乃有不用處非謂一切。但前二是一切故以",
    "T38n1767_031:0215b20": "為名觀想體中又二。先正觀體。次問答(云云)。初",
    "T38n1767_031:0215b21": "問中云滅受想名解脫者。數人云。得解脫者",
    "T38n1767_031:0215b22": "不止滅。此二心滅一切心乃得解脫。今偏言",
    "T38n1767_031:0215b23": "二心者過患多故受心修禪想修無色。受心",
    "T38n1767_031:0215b24": "味禪想計無色以為涅槃。論家不爾。緣世諦",
    "T38n1767_031:0215b25": "名想受。緣真諦名慧心。世諦想心可滅得脫。",
    "T38n1767_031:0215b26": "真諦慧心不可滅。與數大同。故迦葉難云。滅",
    "T38n1767_031:0215b27": "一切法名為解脫。豈滅兩心得解脫耶。佛答",
    "T38n1767_031:0215b28": "須滅一切方得解脫。佛或時總說即攝一切。或",
    "T38n1767_031:0215b29": "時別說。今說受想二滅即得解脫。此則總論",
    "T38n1767_031:0215c01": "已說一切。文中初云。因眾生說聞者解法者。",
    "T38n1767_031:0215c02": "即是因於眾生說善惡等法聞即得解。又云。",
    "T38n1767_031:0215c03": "因法說眾生眾生得解者。先說善法須近。惡",
    "T38n1767_031:0215c04": "法須捨。眾生聞此即能得解。此兩意正酬前",
    "T38n1767_031:0215c05": "問。次觀想因亦二。先正觀因。次兩番問答。三",
    "T38n1767_031:0215c06": "觀果四修道悉如文。復次智者觀欲下。第三",
    "T38n1767_031:0215c07": "觀欲即是煩惱門。亦例有四。此初觀欲。體正",
    "T38n1767_031:0215c08": "是內心。今但舉外塵者。能生心欲故名塵為",
    "T38n1767_031:0215c09": "欲。此即因中說果。倒想因緣便生於受下。第",
    "T38n1767_031:0215c10": "二觀欲因。次觀下三觀果報。是故下四修道。",
    "T38n1767_031:0215c11": "復次智者下。第四觀業亦為四。先觀體。文云。",
    "T38n1767_031:0215c12": "受想觸欲是煩惱者。數論二解。一云。受想觸",
    "T38n1767_031:0215c13": "欲心王起時數即隨起。此中云受想者。即是",
    "T38n1767_031:0215c14": "十通。心數中四數。受即痛數。既屬通心俱通",
    "T38n1767_031:0215c15": "善惡。心數起善即名為善。心數起惡即名煩",
    "T38n1767_031:0215c16": "惱。今據起惡言之。論云無王數異。此中云受",
    "T38n1767_031:0215c17": "想四者。即是四心但無色陰。觸即是識。欲即",
    "T38n1767_031:0215c18": "行陰。若行起善即名為善。若行起惡即名煩",
    "T38n1767_031:0215c19": "惱。此中正明作惡義也。又言能作生業不作",
    "T38n1767_031:0215c20": "受業者二釋。一云。由此煩惱因緣不絕故云",
    "T38n1767_031:0215c21": "生業。而不能分別五蓋果報諸受差別。故不",
    "T38n1767_031:0215c22": "作受。二云。由此煩惱潤業得生。故言能作生",
    "T38n1767_031:0215c23": "業。而不能招。捨受二捨中容捨心。既是煩惱",
    "T38n1767_031:0215c24": "云何能潤生。於受樂受正是樂心。復不能潤。",
    "T38n1767_031:0215c25": "此並論潤業生義。與業共行則有二種者。欲",
    "T38n1767_031:0215c26": "出業體比論業時。猶有於惑故言與業共行。",
    "T38n1767_031:0215c27": "而業法不同故具為生受二業。又云身口二",
    "T38n1767_031:0215c28": "業亦名為業亦名果者。其能造作即名為業。",
    "T38n1767_031:0215c29": "復暢口意即名為果。意但是業無自暢義故",
    "T38n1767_031:0216a01": "不名果。又云正業是意。以意正是業體故也。",
    "T38n1767_031:0216a02": "期業為身口業者。以身口自然符會。有若期",
    "T38n1767_031:0216a03": "契故云期業也。第三觀果報又二。初正解四",
    "T38n1767_031:0216a04": "業。次兩番問答料簡。初如文。初番問如文。答",
    "T38n1767_031:0216a05": "中云無漏名果不名報者。或時云果報不異。",
    "T38n1767_031:0216a06": "此中判別。私謂無漏是習果。故但云果不得",
    "T38n1767_031:0216a07": "云報。次番問如文。答中云又言十不善法有",
    "T38n1767_031:0216a08": "上中下。重苦入地獄。輕苦入餓鬼。不重不輕",
    "T38n1767_031:0216a09": "在畜生。十善有四報在四洲。閻浮年命果報",
    "T38n1767_031:0216a10": "最劣下業之果。而言上上者。取其修道行善",
    "T38n1767_031:0216a11": "邊勝。四有智之人下修道。復次智者觀業煩",
    "T38n1767_031:0216a12": "惱已下。第五是觀十二緣。文亦有四。謂煩惱",
    "T38n1767_031:0216a13": "業有苦。但今文準前受想等皆具四門。今文",
    "T38n1767_031:0216a14": "但云煩惱等。私云十二緣中體因果報三義具",
    "T38n1767_031:0216a15": "足。能觀之智即是修道。且依現文即是果報。",
    "T38n1767_031:0216a16": "以此文推煩惱得苦。業亦得苦。不應云煩惱",
    "T38n1767_031:0216a17": "不能招報。十地經分十二因緣為三道。謂煩",
    "T38n1767_031:0216a18": "惱業苦。無明愛取是煩惱道。行有是業道。識",
    "T38n1767_031:0216a19": "等及老死是苦道。此中為四長出於有。即指",
    "T38n1767_031:0216a20": "現在五果為有。生死為苦。苦之與有此亦無",
    "T38n1767_031:0216a21": "定。而上文明八苦。不取識名色但取老死。故",
    "T38n1767_031:0216a22": "作此說。然此四句若具存其相。一從煩惱生",
    "T38n1767_031:0216a23": "煩惱。二從煩惱生業。三從煩惱生有。四從煩",
    "T38n1767_031:0216a24": "惱生苦。次更約業。一從業生業。二從業生惑。",
    "T38n1767_031:0216a25": "三從業生有。四從業生苦。後兩句亦爾。即應",
    "T38n1767_031:0216a26": "十六句。今文但九句。亦有經本說十二句者。",
    "T38n1767_031:0216a27": "但九句少十二句多。準理應有十一句。何者",
    "T38n1767_031:0216a28": "十二因緣次第相生。如因無明生行因行生",
    "T38n1767_031:0216a29": "識乃至因生生老死。老死不知更生何等。若",
    "T38n1767_031:0216b01": "爾只十一句。但出經者安十二時。意欲彰於",
    "T38n1767_031:0216b02": "十二因緣。今此不足只是廣略不同。夫相生",
    "T38n1767_031:0216b03": "者有前生後後逆生前。復有跨節相生。且作",
    "T38n1767_031:0216b04": "初句煩惱生煩惱。無明是本。即是煩惱而生",
    "T38n1767_031:0216b05": "愛取。煩惱生業即是無明生行。煩惱生有者",
    "T38n1767_031:0216b06": "即是無明生識等。煩惱生苦即生老死。第二",
    "T38n1767_031:0216b07": "句從業生業者從行生有。從業生煩惱者行",
    "T38n1767_031:0216b08": "生無明。從業生有者行生識等。從業生苦者",
    "T38n1767_031:0216b09": "即是行生老死。第三句從有生有者識生六",
    "T38n1767_031:0216b10": "入等。從有生煩惱者即識生無明。從有生業",
    "T38n1767_031:0216b11": "者識生行。從有生苦者即識生老死。第四句",
    "T38n1767_031:0216b12": "從苦生苦是從生生老死。從苦生煩惱者從",
    "T38n1767_031:0216b13": "老死生無明。從苦生業者即老死生行有。從",
    "T38n1767_031:0216b14": "苦生有者即識等五果。文云。內外愛則有愛。",
    "T38n1767_031:0216b15": "苦者經有二文。一云受苦。二云愛苦。愛義稍",
    "T38n1767_031:0216b16": "弱義解皆通。言受者由此受故則受於苦。言",
    "T38n1767_031:0216b17": "愛苦者經中多言恩愛為苦。就觀因緣。今亦",
    "T38n1767_031:0216b18": "準前四觀不同。體中為四。一明因果相生。二",
    "T38n1767_031:0216b19": "觀五道皆苦。三觀三界皆苦。四觀八苦。初又",
    "T38n1767_031:0216b20": "二。初正辨相生。後結十二義。相生九句並相",
    "T38n1767_031:0216b21": "關如文。有智之人觀地下。第二觀五道苦。就",
    "T38n1767_031:0216b22": "五道中具有十二因緣。中煩惱等四。地獄即",
    "T38n1767_031:0216b23": "是苦。煩惱即是煩惱。業即是業體即是有。例",
    "T38n1767_031:0216b24": "餘道亦然。智者深觀三界下。第三觀三界皆",
    "T38n1767_031:0216b25": "苦。然三界未必皆苦。唯三塗是苦。人天至第",
    "T38n1767_031:0216b26": "三禪皆樂。第四禪是捨。此且一邊。若依如來",
    "T38n1767_031:0216b27": "初成道時。手指上下三界皆苦。智者若能下。",
    "T38n1767_031:0216b28": "第四觀八苦智者深觀下。第二觀苦因。文云。",
    "T38n1767_031:0216b29": "苦因即愛無明者。小乘中業煩惱為苦因。大",
    "T38n1767_031:0216c01": "乘中即愛有無明為苦因。小乘業為苦本無",
    "T38n1767_031:0216c02": "明為旁。是故文云。愛為集諦皆用煩惱為苦",
    "T38n1767_031:0216c03": "本。文云。愛無明有內外者。有二義。且出愛內",
    "T38n1767_031:0216c04": "外者。見外色境生心想著名為外愛。自心起",
    "T38n1767_031:0216c05": "染名為內愛。見他人身是外愛。見自己身是",
    "T38n1767_031:0216c06": "內愛。無明者內心不了名內無明。不別外事",
    "T38n1767_031:0216c07": "即外無明。文云。愛因緣取取因緣愛者。此如",
    "T38n1767_031:0216c08": "十二因緣。順則愛緣取。逆則取緣愛。此二義",
    "T38n1767_031:0216c09": "者還是取愛互相因待。如無明緣行行緣無",
    "T38n1767_031:0216c10": "明。亦因亦果。三觀果報。四智者下修道如文。",
    "T38n1767_031:0216c11": "迦葉白佛云何下。品中第二歎經。分文為三。",
    "T38n1767_031:0216c12": "一正就教歎。二就行歎。三就佛歎。初正難教。",
    "T38n1767_031:0216c13": "能生中道佛性遂使闡提還生善根。是故歎",
    "T38n1767_031:0216c14": "教。依教而行此行希有。是故歎行。佛是教主",
    "T38n1767_031:0216c15": "是故歎佛。此即歎三寶也。初教中文有二番",
    "T38n1767_031:0216c16": "問答。初問意者云何梵行之緣。此非正問梵",
    "T38n1767_031:0216c17": "行之體。佛答一切法是此乃通答。一切諸法",
    "T38n1767_031:0216c18": "皆能生行。此文意在涅槃滿教含一切法。後",
    "T38n1767_031:0216c19": "義自現。第二番問答正是歎經。問意者經能",
    "T38n1767_031:0216c20": "生行云何通。言一切法。是佛答二。先歎。後",
    "T38n1767_031:0216c21": "答。答中意者只此涅槃是一切法。又二。先廣",
    "T38n1767_031:0216c22": "舉二十五譬。後善男子下結指涅槃歎此經",
    "T38n1767_031:0216c23": "也。第二十五中云割習氣者。輕品同斷。今斷",
    "T38n1767_031:0216c24": "最輕無明以習氣為言。若三藏通教皆先斷",
    "T38n1767_031:0216c25": "正後斷習。正是界內正習。若依別教先斷界",
    "T38n1767_031:0216c26": "內正習。次斷界外正。次斷界外習。依圓教界",
    "T38n1767_031:0216c27": "內外正習一時同斷。今文云。斷習者。即是歎",
    "T38n1767_031:0216c28": "圓教同斷之意非方便也如我先說下。第二",
    "T38n1767_031:0216c29": "就行為歎為二。初明道品。次明十想。此有兩",
    "T38n1767_031:0217a01": "義。一為行之要。二皆是大行。言行要者。菩薩",
    "T38n1767_031:0217a02": "應修六度四等為行之要。何得以聲聞道品",
    "T38n1767_031:0217a03": "十想為要。此明道品取真解之位已上。十想",
    "T38n1767_031:0217a04": "取方便之位。此是似解。正觀是入道宗。寧非",
    "T38n1767_031:0217a05": "要耶。又以大涅槃心修則非二乘法。言大行",
    "T38n1767_031:0217a06": "者欲攝眾善。無非大士之所行故。初明道品",
    "T38n1767_031:0217a07": "於中為二。初正明道品體。次明道品因緣。初",
    "T38n1767_031:0217a08": "體又三。一明真解為是。二明有漏則非。三還",
    "T38n1767_031:0217a09": "結真是。莊嚴解道品云。三四是外凡所觀。二",
    "T38n1767_031:0217a10": "五是內凡能觀。八七是真聖作觀。開善云不",
    "T38n1767_031:0217a11": "爾。三十七品通內外凡。三四二五並是內凡",
    "T38n1767_031:0217a12": "似解之觀。八七皆是真聖觀之。八正是見諦。",
    "T38n1767_031:0217a13": "七覺是思惟。觀師彈莊嚴云。大品明三十七",
    "T38n1767_031:0217a14": "品是出世法。云何三四是外凡。彈開善云。此",
    "T38n1767_031:0217a15": "文世第一法非淨梵行。三十七品是清淨梵",
    "T38n1767_031:0217a16": "行。云何外凡而能觀之。天台明道品多種。具",
    "T38n1767_031:0217a17": "在止觀道品文中。莊嚴據約位道品。開善據",
    "T38n1767_031:0217a18": "通修道品。皆是一塗(云云)。就初明是有四。第一",
    "T38n1767_031:0217a19": "明三十七品為梵行之宗。若離如是下。第二",
    "T38n1767_031:0217a20": "明離道品則不得果。以是因緣下。第三結是。",
    "T38n1767_031:0217a21": "何以故下。第四釋是之意。迦葉白佛有漏之",
    "T38n1767_031:0217a22": "法下。第二明非有四番問答。此初番問中明有",
    "T38n1767_031:0217a23": "漏善非。問意云。有漏之善亦資生無漏。何故",
    "T38n1767_031:0217a24": "不說以為梵行。答以其體是倒故。是故不得",
    "T38n1767_031:0217a25": "言是。倒者不明有漏之善有常無常等倒。但",
    "T38n1767_031:0217a26": "既是有漏則有執心不能無得。故名為倒。迦",
    "T38n1767_031:0217a27": "葉白佛世第一法下。第二問答。問意欲舉世",
    "T38n1767_031:0217a28": "法為難故先定義宗。佛言有漏者佛答。開善",
    "T38n1767_031:0217a29": "云。五方便皆帶取相實是有漏。然又是相似",
    "T38n1767_031:0217b01": "無漏。但未能斷漏。不攝無漏之異故言有漏。",
    "T38n1767_031:0217b02": "然其體實不執。故難文即云性非倒也。世尊",
    "T38n1767_031:0217b03": "雖是有漏下。第三問答正難。問意云。雖復謂",
    "T38n1767_031:0217b04": "為有漏而能生解體非顛倒。既其若是何故",
    "T38n1767_031:0217b05": "非梵行。佛答有二。此初言向無漏故不名倒",
    "T38n1767_031:0217b06": "者。明此觀發無漏故不名倒。而自體有執。次",
    "T38n1767_031:0217b07": "又言世第一法唯是一心者。正取隣於苦忍",
    "T38n1767_031:0217b08": "為第一法。則唯一剎那心。今佛答意。明我說",
    "T38n1767_031:0217b09": "梵行本令眾生發心相續。世法即唯一心是",
    "T38n1767_031:0217b10": "故不取。迦葉白佛眾生五識下。第四問答。問",
    "T38n1767_031:0217b11": "中舉五識為問文云。眾生五識非是顛倒者",
    "T38n1767_031:0217b12": "諸解不同。有說識陰未有取相。或言識心有",
    "T38n1767_031:0217b13": "相。但輕後三心。而今問家云。五識非倒者。謂",
    "T38n1767_031:0217b14": "但一往得境。未分別三假參差之相。故說非",
    "T38n1767_031:0217b15": "倒。而復云非一心者。如眼見色即心心相續",
    "T38n1767_031:0217b16": "若爾者不得不為梵行。佛答云然是有漏復",
    "T38n1767_031:0217b17": "是顛倒。故知識心已有取相。又云體非真實",
    "T38n1767_031:0217b18": "非著想故倒。下文釋云。生男女想乃至舍宅",
    "T38n1767_031:0217b19": "缾衣等想者。識心未得男女形心缾衣等解。",
    "T38n1767_031:0217b20": "此乃想心而有。此文者欲。明想時何故有執。",
    "T38n1767_031:0217b21": "正由前識心已著色聲故生今想著。舉果明",
    "T38n1767_031:0217b22": "因也。善男子三十七品下。第三結是也。善男",
    "T38n1767_031:0217b23": "子若有菩薩於三十七品下。第二明道品因",
    "T38n1767_031:0217b24": "緣即能知九義。九義即是道品之用。婆沙中",
    "T38n1767_031:0217b25": "明道品有九性。此則是性。若論其體各有所",
    "T38n1767_031:0217b26": "據。言九性者。一戒。二定。三慧。四念。五信。六",
    "T38n1767_031:0217b27": "精進。七喜。八猗。九捨。約道品中惟三是戒。",
    "T38n1767_031:0217b28": "即正語業命。八種是定。四如意為四定。五定",
    "T38n1767_031:0217b29": "根。六定力。七定覺。八正定。九種是慧。四念",
    "T38n1767_031:0217c01": "處為四。慧根慧力為六。擇法覺分為七。正見",
    "T38n1767_031:0217c02": "正思惟為九。四種是念。念根念力正念念覺",
    "T38n1767_031:0217c03": "分。兩種是信。信根信力。八種是精進。四正勤",
    "T38n1767_031:0217c04": "為四。根力為六。正精進及精進覺分為八。所",
    "T38n1767_031:0217c05": "餘各一。此文有五。一列名。二明體。三釋義。",
    "T38n1767_031:0217c06": "四約法。五料簡。此第一列名。然此九義即為",
    "T38n1767_031:0217c07": "三別。初四是道品之因。中三是道品之體。後",
    "T38n1767_031:0217c08": "二是道品之果。言前四因者。根是欲欲發心",
    "T38n1767_031:0217c09": "求於菩提。因是明無明。善因是明。惡因是無",
    "T38n1767_031:0217c10": "明。攝是收攝不令散失。增是善思惟思惟作",
    "T38n1767_031:0217c11": "善。所以此四是因。主是念。導是定。勝是慧。",
    "T38n1767_031:0217c12": "既云念定慧寧非是體。實是解脫即少分。畢",
    "T38n1767_031:0217c13": "竟即涅槃果。此二豈非是果。迦葉白佛下第",
    "T38n1767_031:0217c14": "二明體。先問。次答。答又二。先讚問。次正答。",
    "T38n1767_031:0217c15": "答中云因名明觸者。即善知識之緣。善男子",
    "T38n1767_031:0217c16": "善欲即是下。第三釋九義即為九文。此先釋",
    "T38n1767_031:0217c17": "欲為根本又。二先釋。次料簡。釋中二。先答。",
    "T38n1767_031:0217c18": "次譬。次料簡中有兩番問答。世尊云何明觸",
    "T38n1767_031:0217c19": "下第二釋。觸最有多句。以觸無定。然則隨有",
    "T38n1767_031:0217c20": "觸對之義皆得說也。文云。因正命故得淨根",
    "T38n1767_031:0217c21": "戒。前明正命已。是木叉。木叉云戒。此中又未",
    "T38n1767_031:0217c22": "明定共道共。何以知然。下文自云。因淨根戒",
    "T38n1767_031:0217c23": "得樂寂靜始是得定能善思惟。始是得慧既",
    "T38n1767_031:0217c24": "未明定慧。云何已有道定戒耶。而今得木叉",
    "T38n1767_031:0217c25": "竟。在道定前而說淨根戒者。有二釋。初云。前",
    "T38n1767_031:0217c26": "明正命是木叉戒正是堅持不犯。此復明淨",
    "T38n1767_031:0217c27": "根者。更明此戒漸細乃能攝護五根不令起",
    "T38n1767_031:0217c28": "過。故謂淨根。二云。不言淨於五根。但菩薩自",
    "T38n1767_031:0217c29": "有信等諸根。戒有能生之義。即戒為根。此戒",
    "T38n1767_031:0218a01": "既淨能生定慧等法。故謂淨根戒。十住論。優",
    "T38n1767_031:0218a02": "婆塞戒經。並有淨根之說。受名攝取下第三",
    "T38n1767_031:0218a03": "釋攝受。前明觀受。受是生煩惱之始攝取煩",
    "T38n1767_031:0218a04": "惱。今明受生道品。故還謂受為攝取。因善思",
    "T38n1767_031:0218a05": "惟下第四釋增。謂因思惟故心解增進故名",
    "T38n1767_031:0218a06": "為增。其中先倡。次釋。若觀能破下第五釋念。",
    "T38n1767_031:0218a07": "有法譬合也。既入定已下第六釋導。謂定能",
    "T38n1767_031:0218a08": "導生於智故有導名。是三十七品下第七釋",
    "T38n1767_031:0218a09": "勝。有法譬合。意言慧能正斷故名為勝。雖因",
    "T38n1767_031:0218a10": "修習下第八釋實。先舉定伏非實。次正明智",
    "T38n1767_031:0218a11": "斷是實。是三十七品下第九釋畢竟。其中二。",
    "T38n1767_031:0218a12": "先明四沙門果猶非畢竟。後正明得大涅槃",
    "T38n1767_031:0218a13": "乃為究竟。而文言除斷三十七品所行之事。",
    "T38n1767_031:0218a14": "謂得果之日因中有為諸慧悉捨。復次善愛",
    "T38n1767_031:0218a15": "念。心下。第四明約法又三。一約法。二約人。",
    "T38n1767_031:0218a16": "三就譬。此初就法明。其中九法為三意。前四",
    "T38n1767_031:0218a17": "是因。中三是體。後二是果。復次欲者即發心",
    "T38n1767_031:0218a18": "下第二就人。此中九法為二。前四就因。後五",
    "T38n1767_031:0218a19": "就果。然因中通內凡。果地通學與無學。復次",
    "T38n1767_031:0218a20": "欲名為識下第三就譬。此又三解。一開善云。",
    "T38n1767_031:0218a21": "此舉十二因緣是九法之境。道品緣此境也。",
    "T38n1767_031:0218a22": "二者今之所用此是就譬明此。九法次第如",
    "T38n1767_031:0218a23": "十二緣相生。此九法亦爾。次第相生。然此十",
    "T38n1767_031:0218a24": "二因緣有三事難解。一不具足。二識支重出。",
    "T38n1767_031:0218a25": "三不次第。所以不具者正為存略。而略行不",
    "T38n1767_031:0218a26": "略無明者。以無明是因緣根本。所以識支重",
    "T38n1767_031:0218a27": "出者。一正是識支。二謂觸為識。所以不次第",
    "T38n1767_031:0218a28": "者。正欲明因緣輪轉無窮不定次第。迦葉菩",
    "T38n1767_031:0218a29": "薩言根本因增下。第五料簡。先問次答。答有",
    "T38n1767_031:0218b01": "五復次。初復次云根者初發可解。因者即是",
    "T38n1767_031:0218b02": "相似。是即初後兩心相續不斷。增者滅相似",
    "T38n1767_031:0218b03": "得相似者即滅前相似心。更復得後相似之",
    "T38n1767_031:0218b04": "心。而但簡三法。其中有三道之說。見道即見",
    "T38n1767_031:0218b05": "諦道修道即思惟道。唯除羅漢果。無學即羅",
    "T38n1767_031:0218b06": "漢。迦葉菩薩言如佛所說下。第二就十想明",
    "T38n1767_031:0218b07": "行。先問次答。答中有三。初總標。次解釋。三總",
    "T38n1767_031:0218b08": "結。此初總標十想次列。然論其體實是慧也。",
    "T38n1767_031:0218b09": "以想名說之。初作觀時未能明了想像其事。",
    "T38n1767_031:0218b10": "後觀成時從方便立名亦名為想。若論其位則",
    "T38n1767_031:0218b11": "通淺深。以其初習亦名十想。大品中亦有十",
    "T38n1767_031:0218b12": "想。釋論云。初習名九想。成就名十想。名數大",
    "T38n1767_031:0218b13": "略與此是同。但有兩異。一者大品賸有不淨想",
    "T38n1767_031:0218b14": "斷想。二者大品無有多過罪想及無愛想。其",
    "T38n1767_031:0218b15": "中離惡想即離解脫想。盡想即滅想但此十想",
    "T38n1767_031:0218b16": "為二。前六明觀行。後四明出離。就前六為二。",
    "T38n1767_031:0218b17": "初三是正觀。謂苦無常無我。後之三想相成",
    "T38n1767_031:0218b18": "而已。古來二解。一云。別相主對以死想成無",
    "T38n1767_031:0218b19": "常。不可樂想成苦。厭離食想成無我。言食厭",
    "T38n1767_031:0218b20": "成無我者。然世間人於食生貪者。只由計我",
    "T38n1767_031:0218b21": "欲美其色故。佛知無我即不貪求精好飲食。",
    "T38n1767_031:0218b22": "故知厭食成無我想。不可樂成苦想者。所以",
    "T38n1767_031:0218b23": "瑞應經云。三界皆苦何可樂者。死想成無常",
    "T38n1767_031:0218b24": "者此最易見。以死故無常。言通相成者。只由",
    "T38n1767_031:0218b25": "食厭不可樂死故無我。亦只由食厭不可樂死",
    "T38n1767_031:0218b26": "故苦。由食厭不可樂死故無常。後四想者多",
    "T38n1767_031:0218b27": "過罪想通厭世間。離解脫想與滅想為異者三",
    "T38n1767_031:0218b28": "解。一云。斷因盡為離。斷果盡為滅。二云。分知",
    "T38n1767_031:0218b29": "為離。全盡為滅。三云。伏惑為離。斷除為滅。",
    "T38n1767_031:0218c01": "無愛想者。既離滅之後故心無愛著。文云稱",
    "T38n1767_031:0218c02": "比丘義可知。故下云稱可沙門之相。迦葉言",
    "T38n1767_031:0218c03": "云何名為下。第二解釋又三。初別解六想。次",
    "T38n1767_031:0218c04": "總歎六想。三略標。四想。此初先別解六想。無",
    "T38n1767_031:0218c05": "常為初。先問。次答。答中六想自為六文初無",
    "T38n1767_031:0218c06": "常中二。先標。次釋。釋中二。先麁次細。言二",
    "T38n1767_031:0218c07": "苦因者二解。一云。因內生內苦。因外生外苦。",
    "T38n1767_031:0218c08": "二云。出在文中。饑渴為內寒熱為外。言行六",
    "T38n1767_031:0218c09": "處者即是六塵。次修苦想下。第二解苦想。云",
    "T38n1767_031:0218c10": "深觀此。身即無常器者。身中三苦八苦。皆在",
    "T38n1767_031:0218c11": "身內故言苦器。文又云。無常故苦者。數人云。",
    "T38n1767_031:0218c12": "無常力切故苦。若無常所偪則不苦。論師云",
    "T38n1767_031:0218c13": "不爾。苦必無常。無常未必有苦。如一切草木",
    "T38n1767_031:0218c14": "亦無常而不苦。有情之類有苦必無常。三聚",
    "T38n1767_031:0218c15": "為色。與無記並皆無常而不苦。唯心一事是",
    "T38n1767_031:0218c16": "苦。從智者復觀下。第三無我想可見。次明食",
    "T38n1767_031:0218c17": "厭想又三。初正明。次論義。三結成。文中云。",
    "T38n1767_031:0218c18": "四食揣正搏觸思識者。揣只是今時人飯食。",
    "T38n1767_031:0218c19": "可分段故。觸食即是依報。衣服臥具彊軟諸",
    "T38n1767_031:0218c20": "觸。思食是業食。識食只是意食。次明不可樂",
    "T38n1767_031:0218c21": "想如文。次明死想又二。初明大期之死。後明",
    "T38n1767_031:0218c22": "念念死又二。初問。次答。文云。一息一眴四百",
    "T38n1767_031:0218c23": "生滅。成論云。一念六十生滅。問云何兩文不",
    "T38n1767_031:0218c24": "相應耶。解有二意。一云。成論是小乘明無常。",
    "T38n1767_031:0218c25": "猶奢所以六十生滅。經是大乘明無常。稍切",
    "T38n1767_031:0218c26": "故所以四百。二云論云。一念者此念短故但",
    "T38n1767_031:0218c27": "六十。經云息者息長故有四百。智者具足下。",
    "T38n1767_031:0218c28": "第二總歎六想。明從六想得於七想。文云。一",
    "T38n1767_031:0218c29": "常修想。非觀常境但常作此修故也。樂修想",
    "T38n1767_031:0219a01": "作願樂之音。亦是恒樂欲修也。若人具足如",
    "T38n1767_031:0219a02": "上六想下。第三略標四想。文云。能訶三界即",
    "T38n1767_031:0219a03": "是過罪想。遠離三界即離想。滅除三界即滅",
    "T38n1767_031:0219a04": "想不生愛著即無愛想。是名智者下第三總",
    "T38n1767_031:0219a05": "結。爾時迦葉下。次偈歎中第三就佛為歎。三",
    "T38n1767_031:0219a06": "十六行偈大分為三。初兩行總標。次三十行",
    "T38n1767_031:0219a07": "正歎。三四行結歎。靈味師云。師子吼歎佛大",
    "T38n1767_031:0219a08": "慈。此品歎佛大悲。今謂不爾。文中自言佛具",
    "T38n1767_031:0219a09": "一味大慈心。復云所謂慈心救世間。寧直大",
    "T38n1767_031:0219a10": "悲。今謂應如靈味。師子吼明佛性。即是大慈",
    "T38n1767_031:0219a11": "與樂。此品明闡提生善。即是大悲拔苦。別說",
    "T38n1767_031:0219a12": "若是。雖明大悲非無大慈。雖說大慈非無大",
    "T38n1767_031:0219a13": "悲。",
    "T38n1767_031:0219a14": "大般涅槃經疏卷第三十一"
}