{
    "X56n0948_002:0818a06": "法智遺編解謗書",
    "X56n0948_002:0818a08": "法孫　(繼忠)　集",
    "X56n0948_002:0818a09": "智者宗乘。予自濫講。逮四十餘年矣。凡釋一文申一",
    "X56n0948_002:0818a10": "義。未甞不以部味教觀而為憑準。近集私鈔曰妙宗。",
    "X56n0948_002:0818a11": "解十六觀經疏。至真法身觀云。然此色相。是實報身。",
    "X56n0948_002:0818a12": "應同居土。亦名尊特。亦名勝應。而疏云。法身者。指修",
    "X56n0948_002:0818a13": "即性。成無作觀也。有一學輩。輒出義章。公違此說。於",
    "X56n0948_002:0818a14": "章門之外。廣搆難詞。樹立華嚴藏塵相好。方為尊特。",
    "X56n0948_002:0818a15": "觀無量壽佛。八萬相好。及法華三十二相。定是生身。",
    "X56n0948_002:0818a16": "予乃引彼難詞。一一廣釋。彼復固執自所立義。乃撰",
    "X56n0948_002:0818a17": "十諫書。有逕庭矛盾之譏。反義違文之誚。俾予改削",
    "X56n0948_002:0818a18": "鈔文。曲從所見。其如十諫。不循教觀之正轍。但以身",
    "X56n0948_002:0818a19": "大相多。而為尊特。既乖舛圓意。無一可取。今以正理",
    "X56n0948_002:0818a20": "照之。彼於吾宗。成乎二謗。何者。彼以此經頓觀所顯",
    "X56n0948_002:0818a21": "之相。定為生身。以法華開權第一之身。定為劣應。此",
    "X56n0948_002:0818a22": "減謗也。以華嚴兼別之質。尊勝純圓。以二酥對帶之",
    "X56n0948_002:0818a23": "容。特超絕妙。此增謗也。因毀斯鈔。成此深[億-音+(天*天)]。若不解",
    "X56n0948_002:0818a24": "之。往往惑眾。故不獲已。作解謗書。同宗哲人。必知吾",
    "X56n0948_002:0818b01": "苦心為道之如是也。",
    "X56n0948_002:0818b02": "妙宗鈔中。立法華身。是尊特佛。故引妙玄垢衣內",
    "X56n0948_002:0818b03": "身實是瓔珞長者。而為誠證。",
    "X56n0948_002:0818b04": "謗者云。妙經玄義云。垢衣內身。實是瓔珞身者。蓋",
    "X56n0948_002:0818b05": "顯華嚴法華祇是釋迦一佛之身。昔服瓔珞。今著",
    "X56n0948_002:0818b06": "弊衣。非謂弊衣。便是瓔珞。若不爾者。華臺之身。是",
    "X56n0948_002:0818b07": "老比丘耶。",
    "X56n0948_002:0818b08": "解曰。吾祖智者。降此真丹。祇為宣揚待絕二妙。當宗",
    "X56n0948_002:0818b09": "學者。自抑挫云。昔服瓔珞。今著弊衣。使妙一乘。反歸",
    "X56n0948_002:0818b10": "三藏。則一家妙說。頓見陸沈。將何流布。益群生耶。以",
    "X56n0948_002:0818b11": "垢衣內身。實是瓔珞長者。的示開權絕待體故。故妙",
    "X56n0948_002:0818b12": "玄云。今經體者。體化他之權實。即是自行之權實。如",
    "X56n0948_002:0818b13": "垢衣內身實是瓔珞長者。釋籤云。即是開丈六垢衣。",
    "X56n0948_002:0818b14": "垢衣正是示為小乘化他權實。今開即是同體權實",
    "X56n0948_002:0818b15": "瓔珞長者(文畢)。此乃決了聲聞法。是諸經之王。開麤即",
    "X56n0948_002:0818b16": "妙。妙外無麤。是故得云瓔珞長者。淨名疏云。若說法",
    "X56n0948_002:0818b17": "華。但現尊勝。又云。集國王大臣。定父子天性。汝實我",
    "X56n0948_002:0818b18": "子。我實汝父。即是法華現尊特身。為諸聲聞授記時",
    "X56n0948_002:0818b19": "也。一化之內。凡有四度現尊特身。法華之身。最為第",
    "X56n0948_002:0818b20": "一。而却謗云。昔服瓔珞。今著弊衣。非謂弊衣便是瓔",
    "X56n0948_002:0818b21": "珞。荊谿顯示開丈六垢衣即是瓔珞。開義非施。亦異",
    "X56n0948_002:0818b22": "於廢。吾祖談妙。正在於開。教文明開。汝却云著。此謗",
    "X56n0948_002:0818b23": "尤甚。若從汝說。乃昔是同體權實。今是化他權實也。",
    "X56n0948_002:0818b24": "如斯謗辱絕妙之經。埋沒智者獨拔之說。吾聞此語。",
    "X56n0948_002:0818c01": "如三百矛刺心。何背祖違宗。一至於此。痛哉痛哉。而",
    "X56n0948_002:0818c02": "更謗云。龍女讚佛。微妙淨法身。具相三十二。是法身。",
    "X56n0948_002:0818c03": "具於生身三十二相。何曾指此。便為尊特。此與自語",
    "X56n0948_002:0818c04": "頓爾乖違。汝於三身壽量解中云。應從法起。名有本",
    "X56n0948_002:0818c05": "之應。非是生身。須名法身。今法身具相。因何却言自",
    "X56n0948_002:0818c06": "是生身。此乃法身自徧。相好自局。身相相乖。非不二",
    "X56n0948_002:0818c07": "義。如不二門云。塵身與法身量同。塵國與寂光無異。",
    "X56n0948_002:0818c08": "是則一一塵剎一切剎。一一塵身一切身。此乃法華",
    "X56n0948_002:0818c09": "絕妙。感應正義正文也。壞却圓宗。成我曲見。不即改",
    "X56n0948_002:0818c10": "悔。殃禍非遙也。知之知之。龍女欲彰開權妙相。故云。",
    "X56n0948_002:0818c11": "法身具三十二相。此一一相。全理顯現。法身徧故。三",
    "X56n0948_002:0818c12": "十二相。相相周徧。法具萬德。相亦須具此之妙身。不",
    "X56n0948_002:0818c13": "名尊特。更指何身為尊特耶。釋迦既入多寶塔內。驗",
    "X56n0948_002:0818c14": "非現起。巍巍堂堂。方名尊特。祇就中道感應。於丈六",
    "X56n0948_002:0818c15": "身。便為相海。此就開權即劣顯勝。而明尊特。故須了",
    "X56n0948_002:0818c16": "知。坐華臺身。頓部尊特。未開權故。猶兼緣修。若老比",
    "X56n0948_002:0818c17": "丘。開為祕妙。妙外無麤。為尊特者。永袪智障也。教部",
    "X56n0948_002:0818c18": "兼獨。全不掛心。身相施開。安能得了。謬判尊特。以為",
    "X56n0948_002:0818c19": "生身。破壞本宗。蔽塞妙解。此開顯妙。乃是吾祖教觀",
    "X56n0948_002:0818c20": "宏宗。此義若明。一代身說。如指諸掌。故茲一謗。吾先",
    "X56n0948_002:0818c21": "解之。",
    "X56n0948_002:0818c22": "妙宗曰。一家所立。丈六尊特不定。約相多少分之。",
    "X56n0948_002:0818c23": "剋就真中感應而辨。如通教明合身之義。見但空",
    "X56n0948_002:0818c24": "者。唯覩丈六。見不空者。乃覩尊特。生身本被藏通",
    "X56n0948_002:0819a01": "之機。尊特身應別圓之眾。",
    "X56n0948_002:0819a02": "謗者云。三身壽量解中。甞立生身。正為藏通小機",
    "X56n0948_002:0819a03": "所現。尊特正為別圓大機所現。此則已就真中感",
    "X56n0948_002:0819a04": "應而辨等。",
    "X56n0948_002:0819a05": "解曰。汝立生身被藏通之機。尊特身被別圓之機。此",
    "X56n0948_002:0819a06": "際寧知真中感應。若其已知。聞吾說時。何故謂吾自",
    "X56n0948_002:0819a07": "作此說。不合教文。若知圓機稟於圓教。是中道感應。",
    "X56n0948_002:0819a08": "何故謗。今觀所顯佛。定是生身。經云。諸佛是法界身。",
    "X56n0948_002:0819a09": "入一切眾生心想中。如白日昇天影現百川。法界身",
    "X56n0948_002:0819a10": "入。非中道應耶。眾生心淨。非中道感耶。中道感應。經",
    "X56n0948_002:0819a11": "疏說之。明如千日。因何抑作真諦感應耶。此是經文。",
    "X56n0948_002:0819a12": "先示觀體。俾令行者以此妙觀感佛妙應。故八萬相。",
    "X56n0948_002:0819a13": "顯尊特義。成生身之謗。不攻自壞。妙宗特就通教合",
    "X56n0948_002:0819a14": "身分二應者。蓋由此處。權實二理交際。空中二觀分",
    "X56n0948_002:0819a15": "岐。事業二識興廢。生身尊特明白。可袪錯解。可顯本",
    "X56n0948_002:0819a16": "宗。若執地住。方依業識方見尊特。則使三根案位接",
    "X56n0948_002:0819a17": "入似位者。全無覩見尊特之分。若其然者。此教則無",
    "X56n0948_002:0819a18": "合身之義也。然中道感應。言之則易。解之則難。今試",
    "X56n0948_002:0819a19": "略陳。俾明圓意。所言中者。不偏為義。絕待為功。若丈",
    "X56n0948_002:0819a20": "六身外。有尊特者。熾然待對。中義不成。眾生亦爾。能",
    "X56n0948_002:0819a21": "感念外。更對一法。非中道機。應外尚無於感二應。豈",
    "X56n0948_002:0819a22": "自分張。若善中名。必不執異。荊谿廣說。敢不依憑。故",
    "X56n0948_002:0819a23": "十不二門。染淨不二。至受潤不二。皆為中道妙感應。",
    "X56n0948_002:0819a24": "立依正門云。一一塵剎一切剎。一一塵身一切身。廣",
    "X56n0948_002:0819b01": "狹勝劣難思議。淨穢方所無窮盡。若非三千空假中。",
    "X56n0948_002:0819b02": "安能成茲自在用如是。方知生佛等彼此。事理互相",
    "X56n0948_002:0819b03": "收。至自他門云。眾生由理具三千故能感。諸佛由三",
    "X56n0948_002:0819b04": "千果滿故能應。應徧機徧。忻赴不差。又受潤門云。物",
    "X56n0948_002:0819b05": "機應契。身土無偏。同常寂光。無作法界。四微體同。權",
    "X56n0948_002:0819b06": "實益等。若法華感應圓中。約時以開顯故。無機不達。",
    "X56n0948_002:0819b07": "乳及二酥。三教不知。圓人獨曉。其中道感應。相貌略",
    "X56n0948_002:0819b08": "爾。安可謗云。法華佛身。定是劣應。今經頓觀。所顯佛",
    "X56n0948_002:0819b09": "相。定為生身。況自立云。尊特身。應別圓之機。智者判",
    "X56n0948_002:0819b10": "教。既屬圓頓。正合得見尊特身佛。縱有補處生滅之",
    "X56n0948_002:0819b11": "事。宛與華嚴應物不別。何得忽有天殊之謗。此受生",
    "X56n0948_002:0819b12": "身之毀。彼荷尊特之稱。況又自立云。大乘生身。義同",
    "X56n0948_002:0819b13": "法身。小乘法身。義同生身。今經頓教。是小乘耶。若是",
    "X56n0948_002:0819b14": "大乘。合即法身。若即法身。不即尊特。與而論之。幻有",
    "X56n0948_002:0819b15": "即空。奪而為語。外道斷見。",
    "X56n0948_002:0819b16": "謗者云。觀無量壽經。明彼佛相好光明各有八萬",
    "X56n0948_002:0819b17": "四千。若華嚴如來相海品。及隨好光明品。毗盧遮",
    "X56n0948_002:0819b18": "那具足十蓮華藏世界海。微塵數相好。二經所說",
    "X56n0948_002:0819b19": "優降天殊。故知彌陀生身。八萬相好之外。更有尊",
    "X56n0948_002:0819b20": "特微塵相好。今且據生身。判為有量。雖具山斤海",
    "X56n0948_002:0819b21": "滴之壽。然亦示同分段生滅故也(此文出謗者三身壽量解)。",
    "X56n0948_002:0819b22": "解曰。學天台宗。不憑教觀。但以相好數少。定屬生身。",
    "X56n0948_002:0819b23": "相好數多。定為尊特。此言落漠。全無意味。藏塵相名。",
    "X56n0948_002:0819b24": "見於華嚴如來十身相海品。今問華嚴諸十身中。為",
    "X56n0948_002:0819c01": "是何等十身相耶。然稱相海。更無不是尊特義也。言",
    "X56n0948_002:0819c02": "觀無量壽佛。八萬相好。定是生身。全無所準。違文違",
    "X56n0948_002:0819c03": "義故也。違文者。一違本經。云無量壽佛。身量無邊。非",
    "X56n0948_002:0819c04": "是凡夫心力所及。以其無邊。是報身量故。起信論云。",
    "X56n0948_002:0819c05": "隨所示現。即無有邊故。二違引證文。疏引智論。證身",
    "X56n0948_002:0819c06": "量無邊云。為增長諸菩薩念佛三昧。故說般若波羅",
    "X56n0948_002:0819c07": "蜜經。今說般若。現尊特身相。光明色像。徧至十方。以",
    "X56n0948_002:0819c08": "此為觀也。以奇特身。證今見佛。是尊特相。增念佛觀。",
    "X56n0948_002:0819c09": "證於相似及分真位。諸菩薩修念佛三昧。違此現文。",
    "X56n0948_002:0819c10": "立為生身。三違疏文。經說身量。八萬相好。此於同居。",
    "X56n0948_002:0819c11": "現實報相。故茲身相。亦報亦應。疏乃特云。觀真法身。",
    "X56n0948_002:0819c12": "令知報應二修即性顯。今報佛異別緣修。斯是鈍圓",
    "X56n0948_002:0819c13": "妙尊特相。固違此疏。云是生身。四違十疑論文。彼云",
    "X56n0948_002:0819c14": "緣彌陀佛。若法身。若報身等。金色光明。八萬四千相。",
    "X56n0948_002:0819c15": "一一相中。八萬四千好。一一好放八萬四千光明。常",
    "X56n0948_002:0819c16": "照法界。攝取念佛眾生(彼文)。既舉法報。即云相好光照",
    "X56n0948_002:0819c17": "法界。此乃一念。頓照三身。三一圓融。與今釋題。文義",
    "X56n0948_002:0819c18": "符契。疏觀色相。名為法身。方見今家明尊特身。諸文",
    "X56n0948_002:0819c19": "一揆。次違義者。蓋全不依報應二身之所以也。所以",
    "X56n0948_002:0819c20": "者何。乃真如妙用。依二識現。故起信論云。用有二種。",
    "X56n0948_002:0819c21": "一者依於事識。謂諸凡夫二乘心所見者。名為應身。",
    "X56n0948_002:0819c22": "以不知轉識故。見從外來。取色分齊。不能盡知故。二",
    "X56n0948_002:0819c23": "者依於業識。謂諸菩薩。從初發意乃至菩薩究竟地",
    "X56n0948_002:0819c24": "心所見者。名為報身。身有無量色。色有無量相。相有",
    "X56n0948_002:0820a01": "無量好。所住依果。亦復無量。種種莊嚴。隨所示現。即",
    "X56n0948_002:0820a02": "無有邊。離分齊相。隨其所應。常能住持。不毀不失。如",
    "X56n0948_002:0820a03": "是功德。皆因諸波羅蜜無漏行熏。及不思議熏之所",
    "X56n0948_002:0820a04": "成就。具足無量樂相。故名報身。又云。唯依心現。不離",
    "X56n0948_002:0820a05": "真如(彼文)。此二所以明其要者。在於唯心及外來也。斯",
    "X56n0948_002:0820a06": "乃精切分於報應二種由致。今經數示心現佛相。經",
    "X56n0948_002:0820a07": "云。佛法界身。入一切眾生心想中。是故汝等。心想佛",
    "X56n0948_002:0820a08": "時。是心即是三十二相等。又云。是心作佛。是心是佛。",
    "X56n0948_002:0820a09": "諸佛正徧知海。從心想生。經既顯示唯心現佛。永異",
    "X56n0948_002:0820a10": "事識從外而來。佛既唯心。心性徧故。佛色無邊。離分",
    "X56n0948_002:0820a11": "齊相。佛示行者唯心觀法。俾令得見尊特妙身。何因",
    "X56n0948_002:0820a12": "緣故。抑八萬相海。定是生身。疏釋佛法界身入心想",
    "X56n0948_002:0820a13": "中。而有二義。初云。報佛法性身入者。應入感心也。佛",
    "X56n0948_002:0820a14": "本是無。心淨故有也。次云。法界是佛身。無所不徧。法",
    "X56n0948_002:0820a15": "界為體。入者。理入觀心也。且報佛法性及佛法界。體",
    "X56n0948_002:0820a16": "無所不徧。乃百界三千。即空假中。如此妙體。入念佛",
    "X56n0948_002:0820a17": "三昧。隨所示現。或三十二相。或八萬四千相。寧有一",
    "X56n0948_002:0820a18": "相。不具三千。即空假中耶。此相若非尊崇特勝。更指",
    "X56n0948_002:0820a19": "何相為尊特耶。違背此義。云此佛相定是生身。抑於",
    "X56n0948_002:0820a20": "本經純圓之相。揚於他部兼別之身。以足為頭。起天",
    "X56n0948_002:0820a21": "殊謗。修心妙觀。顯圓實相。宗體功立。却見通教分段",
    "X56n0948_002:0820a22": "生身。顛倒之談。不可聞見。",
    "X56n0948_002:0820a23": "謗者云。夫欲釋義。先須正名。名若不正。義則邪倒。",
    "X56n0948_002:0820a24": "且言丈六尊特者。丈六非小耶。尊特非大耶。若謂",
    "X56n0948_002:0820b01": "不然。未審尊特為從理立。為從事立。若從事立。豈",
    "X56n0948_002:0820b02": "非尊崇特勝之相乎。其文雖繁。其意乃執。理定是",
    "X56n0948_002:0820b03": "一。身定有異。乃至云。若不現大。便為尊特。是則別",
    "X56n0948_002:0820b04": "圓之人。見猿猴鹿馬。無非他受用報。以皆是中道",
    "X56n0948_002:0820b05": "感應故也。",
    "X56n0948_002:0820b06": "解曰。正名釋義。理乃合然。而其名言須四依所立也。",
    "X56n0948_002:0820b07": "法華文句。三十二相。皆是相海。摩訶止觀。佛三品相。",
    "X56n0948_002:0820b08": "皆稱為海。豈可不憑圓實之教。以正相海之名。而釋",
    "X56n0948_002:0820b09": "尊崇特勝之義。何得謗於法華。及以今經圓妙之相",
    "X56n0948_002:0820b10": "定是分段劣應生身。如此邪倒。推與誰耶。若中道感",
    "X56n0948_002:0820b11": "應。名尊特者。名多在佛。或有現起高大之身。示尊特",
    "X56n0948_002:0820b12": "相。或祇以常身。示無邊際。為尊特相。若現起九界差",
    "X56n0948_002:0820b13": "別之形。未必顯立尊特之號。雖不立名。非無其義。如",
    "X56n0948_002:0820b14": "華嚴明十身舍那。其業報身。豈不收於猿猴鹿馬耶。",
    "X56n0948_002:0820b15": "既稱舍那即淨滿義。既淨且滿。寧非尊特。此乃起信",
    "X56n0948_002:0820b16": "隨所示現。即無有邊。離分齊相。隨其所應。常能住持。",
    "X56n0948_002:0820b17": "不毀不失。皆由諸波羅蜜無漏行熏之所成就。故名",
    "X56n0948_002:0820b18": "為報。既名為報。豈非尊特之義耶。",
    "X56n0948_002:0820b19": "妙宗料簡云。四教佛身。相起之本。乃是權實二理。",
    "X56n0948_002:0820b20": "空中二觀。事業二識。就此分之。則生身尊特。如指",
    "X56n0948_002:0820b21": "諸掌。",
    "X56n0948_002:0820b22": "謗者云。相起之本。理實如然。本起之相。安得混濫。",
    "X56n0948_002:0820b23": "今論佛身。正據應相。何得背相。自談其理。今謂若",
    "X56n0948_002:0820b24": "論佛本。則相疎理親也。若論佛應。則理疎相親也。",
    "X56n0948_002:0820c01": "妙宗所立。義乃相返。原乎法身無相。相必屬應。應",
    "X56n0948_002:0820c02": "有權實。相有優降。應染淨同居。正用生身。應方便",
    "X56n0948_002:0820c03": "實報。正用尊特。圓人了知。祇一法體。起二應用。用",
    "X56n0948_002:0820c04": "即體故。一相叵得。體即用故。諸相宛然。",
    "X56n0948_002:0820c05": "解曰。此蓋不依本宗談理。致令佛相與理天殊。何者。",
    "X56n0948_002:0820c06": "今明圓理。合具三千。若理若果。若體若用。未始暫虧。",
    "X56n0948_002:0820c07": "三千之法。若為凡夫及藏通機。示現佛相。從外而來。",
    "X56n0948_002:0820c08": "定有分齊。故說為應。若為別機。示現佛相。雖從心現。",
    "X56n0948_002:0820c09": "依真而起。須假緣修。未全稱性。但得名報。唯圓頓教。",
    "X56n0948_002:0820c10": "示現佛身。相相即性。諸法實相。佛既究盡。全體起用。",
    "X56n0948_002:0820c11": "彼彼互融。故華嚴佛相。尚兼別修。唯識果成。全是教",
    "X56n0948_002:0820c12": "道。故妙樂云。來至今經。方知指昔。唯佛究盡。斯言有",
    "X56n0948_002:0820c13": "在。故知究盡百界千如。方是一成一切成。相圓論成",
    "X56n0948_002:0820c14": "佛妙極。於斯諸部之中。廣談多相。及示大身。並乃名",
    "X56n0948_002:0820c15": "為行頭取與。法華究盡諸法實相。方得名為筭數孔",
    "X56n0948_002:0820c16": "目。故別圓二佛。雖俱尊特。別須緣修。故名為報。圓即",
    "X56n0948_002:0820c17": "性故。從法立稱。故一身一切身。一土一切土。理具此",
    "X56n0948_002:0820c18": "相。想成相起。當於二教而辨親踈。別即相親理踈。圓",
    "X56n0948_002:0820c19": "即理親相踈。謗圓佛相。於理踈者。過莫大焉。故使今",
    "X56n0948_002:0820c20": "經。八萬相海。雖是尊特。而名法身。雖未開顯。教已屬",
    "X56n0948_002:0820c21": "頓。圓人在昔。四皆祕妙故也。相既即理。豈可定分大",
    "X56n0948_002:0820c22": "小多少。若法華身相。定少小者。何名尊特。",
    "X56n0948_002:0820c23": "謗者云。妙宗尚說蛣蜣名相。至于究竟。何緣定改",
    "X56n0948_002:0820c24": "生身名相。須是尊特名相耶。常無常二用。二鳥雙",
    "X56n0948_002:0821a01": "游。如何分別耶。",
    "X56n0948_002:0821a02": "解曰。解一千從。迷一萬惑。今當略說。庶別方隅。蛣蜣",
    "X56n0948_002:0821a03": "名相。至究竟者。此明理性具十界也。既皆性具。性必",
    "X56n0948_002:0821a04": "常住。十皆法界。法界無外。界界徧收。法法高廣。博地",
    "X56n0948_002:0821a05": "但理。名字初聞。五品觀成。六根似發。四十一位。分真",
    "X56n0948_002:0821a06": "體用。不二妙覺。等性究竟。法應圓融。故蛣蜣等。若假",
    "X56n0948_002:0821a07": "若實。與佛假實。一一無非常樂我淨。即無上眾生。無",
    "X56n0948_002:0821a08": "上五陰。既皆四德。復稱無上。豈一人一法。非尊特耶。",
    "X56n0948_002:0821a09": "故三千果成。咸稱常樂。名義彰灼。學者自迷。故將蛣",
    "X56n0948_002:0821a10": "蜣。圓融名實。欲成尊特。與生身永異。驗是迷名。全不",
    "X56n0948_002:0821a11": "知義。又蛣蜣六位。則約豎論。即佛之二身。為實施權。",
    "X56n0948_002:0821a12": "開權顯實。則約橫論。即若九權一實。亦是橫論不二。",
    "X56n0948_002:0821a13": "若先施後會。亦是豎論不二。橫豎雖殊。俱即俱不二。",
    "X56n0948_002:0821a14": "故荊谿師。以十不二。顯十法義。既迷此旨。全未入門。",
    "X56n0948_002:0821a15": "若入此門。則常無常二用可識。故涅槃疏云。今言雙",
    "X56n0948_002:0821a16": "游者。生死俱常無常。涅槃亦爾。在下在高。雙游並息。",
    "X56n0948_002:0821a17": "即事而理。即理而事。二諦即中。中即二諦。非二中而",
    "X56n0948_002:0821a18": "二中。是則雙游義成。雌雄亦成。事理雙游。其義既成。",
    "X56n0948_002:0821a19": "名字觀行。乃至究竟。雙游皆成。橫豎具足。無有缺(彼文)。",
    "X56n0948_002:0821a20": "事理中邊。非三而三。此之三番。收二用盡。若身若土。",
    "X56n0948_002:0821a21": "若人若法。一一無不具足二用。二用不二。互徧互收。",
    "X56n0948_002:0821a22": "第五時中。開顯不二。諸味圓人。四皆不二。故大經云。",
    "X56n0948_002:0821a23": "雖修一切契經諸定。乃至未聞大涅槃時。咸言。一切",
    "X56n0948_002:0821a24": "悉是無常。聞是經已。雖有煩惱。如無煩惱。即能利益",
    "X56n0948_002:0821b01": "一切人天。何以故。曉了己身有佛性故。是名為常。又",
    "X56n0948_002:0821b02": "品末云。隨有眾生。應受化處。如來於中。示現受生。雖",
    "X56n0948_002:0821b03": "現受生。而實無生。是故如來。名常住法。如迦鄰提鴛",
    "X56n0948_002:0821b04": "鴦鳥等。學者應知。但得無常。則失常用。得常用者。二",
    "X56n0948_002:0821b05": "用雙融。若也不依時教明之。但逐現起。身相辨者。則",
    "X56n0948_002:0821b06": "圓妙二用。義永沈矣。",
    "X56n0948_002:0821b07": "謗者云。起信論中。業識見佛。若據今家所判。正是",
    "X56n0948_002:0821b08": "圓教初住已上也。何者以於真如少分而見故。下",
    "X56n0948_002:0821b09": "文明此菩薩少分見法身能現八相。是則業識所",
    "X56n0948_002:0821b10": "見。正須華藏塵數之相。實報無障礙土之身。豈有",
    "X56n0948_002:0821b11": "丈六四八之相。況論文明示報身相云。身有無量。",
    "X56n0948_002:0821b12": "色色有無量。相相有無量。好若謂小身不用現大",
    "X56n0948_002:0821b13": "便是報身者。莫不公背馬鳴之說乎。又復論中。雖",
    "X56n0948_002:0821b14": "以凡夫二乘對諸菩薩。分於二識。必須別圓。地住",
    "X56n0948_002:0821b15": "之前。亦屬事識。雖知諸法從真如而生由業識而",
    "X56n0948_002:0821b16": "現。其如無明未破。猶有隨事分別之相等。",
    "X56n0948_002:0821b17": "解曰。起信乃是通申之論。首題大乘。合具衍中三教",
    "X56n0948_002:0821b18": "斷證也。故淨名玄云。攝論佛性。唯識等論。通申大乘",
    "X56n0948_002:0821b19": "三教。若其然者。起信不可獨明圓教也。若論云信成",
    "X56n0948_002:0821b20": "就發心。即初發心住也。既云少分見法身能現八相。",
    "X56n0948_002:0821b21": "此同華嚴初發心時便成正覺。是故荊谿判。在圓教",
    "X56n0948_002:0821b22": "分真之位。若論云如二乘觀智。初發意菩薩等覺。於",
    "X56n0948_002:0821b23": "念異念無異相。以捨麤分別執著心。故名相似覺。既",
    "X56n0948_002:0821b24": "云相似。豈是分真。自有登地。名隨分覺。故此三賢十",
    "X56n0948_002:0821c01": "聖。真似明文。不可一槩。作圓位判也。論明業識云。謂",
    "X56n0948_002:0821c02": "初發意菩薩。乃至菩薩究竟地。心所見者。名為報身。",
    "X56n0948_002:0821c03": "論文明說。以深信真如法故。少分而見。知彼色相莊",
    "X56n0948_002:0821c04": "嚴等事。無來無去。離於分齊。唯依心現。不離真如。乃",
    "X56n0948_002:0821c05": "云。深信真如。則能少分見於報身。是故即云。知彼色",
    "X56n0948_002:0821c06": "相等也。安將深信。而為分證。而沒深信之言。自云以",
    "X56n0948_002:0821c07": "於真如少分而見。意欲同下。少分見於法身。須知報",
    "X56n0948_002:0821c08": "身是其勝應。於真如深信。便能少見。不可同下。少分",
    "X56n0948_002:0821c09": "見於法身。故隱深信云。於真如少分而見。莫欺心乎。",
    "X56n0948_002:0821c10": "若言業識須見藏塵實報相者。此乃公違論文所立。",
    "X56n0948_002:0821c11": "二種報義。以論初說。身有無量色。色有無量相。相有",
    "X56n0948_002:0821c12": "無量好。次說隨所示現。即無有邊。離分齊相。隨其所",
    "X56n0948_002:0821c13": "應。常能住持。不毀不失。此之二義。總結為報。那云業",
    "X56n0948_002:0821c14": "識但見藏塵實報相耶。若論不說二種報義。則不能",
    "X56n0948_002:0821c15": "申法華金光薩遮等經三十二相尊特身也。則不名",
    "X56n0948_002:0821c16": "通申之論。應知馬鳴與智者師。示施開義。其意冥契。",
    "X56n0948_002:0821c17": "何者論明應身。以凡小心。不知轉識。現起佛相。見從",
    "X56n0948_002:0821c18": "外來。取色分齊。說名應身。至明報身。乃云。隨所示現。",
    "X56n0948_002:0821c19": "即無有邊。離分齊相。隨其所應。常能住持。不毀不失。",
    "X56n0948_002:0821c20": "說名為報。豈非應約施權。示著垢衣。表化他權實。故",
    "X56n0948_002:0821c21": "從外來。取色分齊。報約開權。即指化他。是同體權實。",
    "X56n0948_002:0821c22": "瓔珞長者。故隨所示現。即無有邊。離分齊相。常住不",
    "X56n0948_002:0821c23": "毀。故施開之義。宛合真如之用罄矣。是誰公違馬鳴",
    "X56n0948_002:0821c24": "之說。又云。無明未破。猶有隨事。分別以立。地住之前。",
    "X56n0948_002:0822a01": "皆依事識。見生身者。更違論文也。以論明說分別事",
    "X56n0948_002:0822a02": "識依諸凡夫計。我我所。攀緣六塵。此識乃是見思熏",
    "X56n0948_002:0822a03": "起故。別初住見惑斷故。事識甚微。以見惑如四十里",
    "X56n0948_002:0822a04": "水。思惑如一滴水故。所以論中從初發意即依業識",
    "X56n0948_002:0822a05": "見佛身相離乎分齊。若其業識。自是根本無明熏起。",
    "X56n0948_002:0822a06": "論說分明。何得謗。云無明未破猶有事識。既違智者。",
    "X56n0948_002:0822a07": "復背馬鳴。都是妄語也。又云。如今家以七八九識。分",
    "X56n0948_002:0822a08": "對四聖。蓋一往耳。應知有依事識亦見報身。有依業",
    "X56n0948_002:0822a09": "識亦見劣應等者。意將七八。例於事業。此全不解識",
    "X56n0948_002:0822a10": "之相分。惑之存亡。何者蓋第六識。通惑熏起。二乘斷",
    "X56n0948_002:0822a11": "畢。其七八識。出自大乘。別惑熏起。與彼第九。和合成",
    "X56n0948_002:0822a12": "事。至佛方盡。二乘雖用第七。忻惡本所不知。今約大",
    "X56n0948_002:0822a13": "乘故。就教道分對三人。若從實說。如土染金。是故七",
    "X56n0948_002:0822a14": "八俱是業識所起勢分。不可與彼事識混濫。以無明",
    "X56n0948_002:0822a15": "熏與見愛熏。二種識分。通別異故。依理見佛。却謂大",
    "X56n0948_002:0822a16": "小天殊。迷真起妄。乃執根枝。一混全不依教。並是任",
    "X56n0948_002:0822a17": "情。若二酥小乘。已除見愛。不熏事識。所見尊特。功由",
    "X56n0948_002:0822a18": "業識。教未開故。且住草庵耳。若華嚴會中。圓別外凡。",
    "X56n0948_002:0822a19": "頓伏五住者。能用業識別。雖知中正修空故。必未能",
    "X56n0948_002:0822a20": "見也。佛力加見。加於可加。若事識熾然。中觀全障。言",
    "X56n0948_002:0822a21": "非分見。實無其理。若其別圓。地住前位。依業識故。合",
    "X56n0948_002:0822a22": "見尊特。故輔行云。為地前菩薩。現於報身。非自受用。",
    "X56n0948_002:0822a23": "況一家教文。圓別似位。見他受用。非止一處。若將二",
    "X56n0948_002:0822a24": "教。真似所見。分於生身。及尊特者。必不可也。以地住",
    "X56n0948_002:0822b01": "上。分真論見。地住之前。相似論見。圓觀行見。況自云。",
    "X56n0948_002:0822b02": "華嚴凡夫。二酥小乘。得見尊特。但不合云依事識見",
    "X56n0948_002:0822b03": "耳。本要抑挫。今經佛觀。屬於生身。却云凡夫小乘。得",
    "X56n0948_002:0822b04": "見尊特。所立如何耶。",
    "X56n0948_002:0822b05": "謗者云。龍尊所歎。非局小身。那云但列三十二相。",
    "X56n0948_002:0822b06": "況經無定數。高大之相煥然。豈見名目有同三十",
    "X56n0948_002:0822b07": "二相中者。便言唯歎丈六身耶。又焉知藏塵無此",
    "X56n0948_002:0822b08": "相耶。",
    "X56n0948_002:0822b09": "解曰。若了法華。指劣即勝。為尊特者。此謗自解。何須",
    "X56n0948_002:0822b10": "再言。但慮執情以非為是。故略對說。經既顯云圓光",
    "X56n0948_002:0822b11": "一尋。豈非丈六。此品雖乃不言定數。以前懺品。金鼓",
    "X56n0948_002:0822b12": "教詔讚。三十二相。八十種好。能尊昔日。讚佛之後。願",
    "X56n0948_002:0822b13": "於當來。值釋迦佛。夜則夢見。晝如實說。辨令二子。同",
    "X56n0948_002:0822b14": "共受記。果於此世。夢見金鼓。教懺教讚。若其昔讚藏",
    "X56n0948_002:0822b15": "塵相好金鼓。但教讚三十二相。此則不滿先所要期。",
    "X56n0948_002:0822b16": "則已及二子。不合獲記故。知過去現在。讚法不殊。又",
    "X56n0948_002:0822b17": "讚品疏。於三十二相八十好身。明其四德。既具四德。",
    "X56n0948_002:0822b18": "驗非生身。況今大相。及諸小相。與法界次第。三十二",
    "X56n0948_002:0822b19": "相。八十種好。名義宛同。望彼華嚴九十七種。全不相",
    "X56n0948_002:0822b20": "類。何須曲拗作彼經相。乖心乖理。得報非遙。經偈讚",
    "X56n0948_002:0822b21": "詞。曾無一句言。身高大何緣。但取光所照處。便為佛",
    "X56n0948_002:0822b22": "身高大之量。乃云。圓光一尋。能照無量。猶如聚集。百",
    "X56n0948_002:0822b23": "千日月。又云。身放大光。普照十方。無量國土。又云。佛",
    "X56n0948_002:0822b24": "光巍巍。明燄熾盛。悉能隱蔽無量日月。且三言無量",
    "X56n0948_002:0822c01": "半句巍巍。盡是說光。拗為身量。此義成否。其猶日輪",
    "X56n0948_002:0822c02": "照四天下。豈令日體廣一世界而云。安得專以一尋",
    "X56n0948_002:0822c03": "之文而害無量之義。經既不云身相無量。何曾害耶。",
    "X56n0948_002:0822c04": "乃自建立。正讚尊特。兼攝生法義云。巍巍即尊特身",
    "X56n0948_002:0822c05": "也。一尋即生身也。諸佛清淨。微妙寂滅。即法性身也。",
    "X56n0948_002:0822c06": "三身一體。而不相濫。豈可一體混沌不分耶。如此配",
    "X56n0948_002:0822c07": "釋。乖文乖義。不可勝言。乖文者。以光為身也。乖義者。",
    "X56n0948_002:0822c08": "二身相疊也。圓光一尋。乃以丈六。而為生身。其光巍",
    "X56n0948_002:0822c09": "巍。復是尊特。此乃生身。上有尊特。亦是生身。放起尊",
    "X56n0948_002:0822c10": "特。宛同戲劇。復取總讚。微妙寂滅。足成三身。備見欠",
    "X56n0948_002:0822c11": "闕。假借而成。若依本宗。祇就一身。說三身相。不合不",
    "X56n0948_002:0822c12": "散。妙宗已示。今更略言。夫圓教三身。體是祕藏。三不",
    "X56n0948_002:0822c13": "離一。舉一即三。龍尊讚詞。能巧示此。乃於別讚相好",
    "X56n0948_002:0822c14": "之前。總事總理。總讚三身。及一切三法等。已彰一佛",
    "X56n0948_002:0822c15": "即一切佛。多之與一不可思議。良由諸佛未始暫離",
    "X56n0948_002:0822c16": "祕密之藏。一佛祕藏不少。諸佛祕藏不多。一相多相。",
    "X56n0948_002:0822c17": "亦復如是。祕密藏者。是法界海。攝無不徧。彼彼互融。",
    "X56n0948_002:0822c18": "既全法界。作三十二。故一一相。無不稱海。若丈六外。",
    "X56n0948_002:0822c19": "有法不攝。何能受於相海之名。若能深信吾祖之言。",
    "X56n0948_002:0822c20": "依今疏文。以諸相海。解三十二相者。尊特之義自成。",
    "X56n0948_002:0822c21": "即三之義妙達。不須別指藏塵之相。方為尊特。亦不",
    "X56n0948_002:0822c22": "須向生身之上放出尊特。即一論三者。祇圓光一尋。",
    "X56n0948_002:0822c23": "三十二相。如來妙力。為三藏機。示有分齊。名曰生身。",
    "X56n0948_002:0822c24": "祇三十二相。如來妙力。為從通入別機。示無分齊。名",
    "X56n0948_002:0823a01": "為尊特。祇三十二相。如來妙力。為圓教機。示一一相。",
    "X56n0948_002:0823a02": "即是本性。所具法門。名為法身。由三種機。感於如來。",
    "X56n0948_002:0823a03": "即於一身。示三種相。三相深淺。見前前者。不見後後。",
    "X56n0948_002:0823a04": "見後後者。必見前前。金龍尊王。既見法身。不闕前二。",
    "X56n0948_002:0823a05": "不唯俱見。兼乃互融了乎。三身皆祕妙故。自雖皆妙。",
    "X56n0948_002:0823a06": "隨物仍差。差處常融。融處常別。相體既爾。相業亦然。",
    "X56n0948_002:0823a07": "良以圓人於一念中修三相業。結三種緣。他機見異。",
    "X56n0948_002:0823a08": "自行常融。今於融三。正讚尊特。尊特是報。上冥法性。",
    "X56n0948_002:0823a09": "丁應機緣。舉要為言。云讚尊特疏云。尊特巍巍堂堂",
    "X56n0948_002:0823a10": "不同常身者。既於丈六。示無分齊。何相不備。何處不",
    "X56n0948_002:0823a11": "周。不同凡小常所覩見。有分齊身。故曰巍巍。實殊常",
    "X56n0948_002:0823a12": "相。故疏解此相。與彼法華三十二相。一一皆稱不思",
    "X56n0948_002:0823a13": "議海。是故得名尊特之相。圓既無別相。豈有殊不正",
    "X56n0948_002:0823a14": "海名。豈明相體正名。釋義功莫大焉。",
    "X56n0948_002:0823a15": "謗者云。所議生身。即法不即尊特者。其有旨哉。夫",
    "X56n0948_002:0823a16": "理無所存。徧在於事。事必即理生。豈非法但。理體",
    "X56n0948_002:0823a17": "無相。事用有相。相不可混。安以生身。濫為尊特。且",
    "X56n0948_002:0823a18": "如權即實故。三千空中。差而無差也。實即權故。三",
    "X56n0948_002:0823a19": "千宛爾。無差而差也。是知權用之相。毫氂不謬。在",
    "X56n0948_002:0823a20": "理或當。幸願從之。",
    "X56n0948_002:0823a21": "解曰。若識理事。及以權實。終不分張。生身尊特。以不",
    "X56n0948_002:0823a22": "識故。觸途成。謗云。三千宛爾。毫氂不謬。意成生身與",
    "X56n0948_002:0823a23": "彼尊特兩不相關也。而全不思即實之權。三千宛爾。",
    "X56n0948_002:0823a24": "此乃妙假。此假由於一界具十。十乃成百。是則佛界。",
    "X56n0948_002:0823b01": "含攝九界。餘九亦然。若丈六身。不攝尊特。當界二身。",
    "X56n0948_002:0823b02": "自如胡越。何能融攝餘九界耶。若不融攝。則無三千。",
    "X56n0948_002:0823b03": "是則百界。三千世間。一念一塵。無不徧攝。凡夫報質。",
    "X56n0948_002:0823b04": "一色尚然。果佛應身。豈容分隔。故云。應徧機徧。忻赴",
    "X56n0948_002:0823b05": "不差。同常寂光。無非法界。此乃法華及前圓人感應",
    "X56n0948_002:0823b06": "之相。故法華中。及金光薩遮。三十二相。今經八萬四",
    "X56n0948_002:0823b07": "千相好。智者皆云。大小相海。非不思議。融攝之相。豈",
    "X56n0948_002:0823b08": "得名海。那將圓果究滿之。三千成已迷情分。隔之異",
    "X56n0948_002:0823b09": "見。若明妙假。一即一切。則權實自融。與空中不隔。生",
    "X56n0948_002:0823b10": "但即法不即尊特。祇是通教。幻有生身。即但空法身",
    "X56n0948_002:0823b11": "也。若即圓空。全無不即尊特之義。當尋教理。以却迷",
    "X56n0948_002:0823b12": "情。故涅槃經。二鳥雙游。汝亦信是二身之義。彼云。佛",
    "X56n0948_002:0823b13": "告迦葉。皆有因緣。隨有眾生應受化處。如來於中。示",
    "X56n0948_002:0823b14": "現受生。雖現受生。而實無生。是故如來。名常住法。如",
    "X56n0948_002:0823b15": "迦鄰鴛鴦鳥等。經意祇以生即無生無生即生。而為",
    "X56n0948_002:0823b16": "二鳥不相離義。今就同居。現生為生身。無生為法身。",
    "X56n0948_002:0823b17": "是則生身。即法身者。便為尊特。此品全無大身。多相",
    "X56n0948_002:0823b18": "為尊特。文部內但指應即法。吾今此身即是法身。以",
    "X56n0948_002:0823b19": "為雙游難思二用。故請觀音疏。但舉生身及以法身。",
    "X56n0948_002:0823b20": "驗知即法不少。尊特不須現起。其義圓成。",
    "X56n0948_002:0823b21": "謗者云。妙宗以三十二相為尊特。又以八萬四千",
    "X56n0948_002:0823b22": "相為尊特。又以藏塵相為尊特。又云隨現大小。彼",
    "X56n0948_002:0823b23": "彼無非尊特。是則他受用報。有若干差別之相也。",
    "X56n0948_002:0823b24": "山家執卷者。皆疑之。前引妙經疏云。同居方便。自",
    "X56n0948_002:0823c01": "體三土。皆是妙色。妙心果報之處。乃據此義。立諸",
    "X56n0948_002:0823c02": "尊特者。且淨名疏。明同居淨穢。則有異質。方便有",
    "X56n0948_002:0823c03": "餘。則無異質。有餘之土。尚無異質。豈實報之土。而",
    "X56n0948_002:0823c04": "有身量長短相好多少之異乎。所立劣身。不須現",
    "X56n0948_002:0823c05": "勝。為尊特者。請以土相驗身。斷可知矣。",
    "X56n0948_002:0823c06": "解曰。汝既不知理事不二。則非圓解。何能信此融妙",
    "X56n0948_002:0823c07": "之談。妙宗料簡。已示法界全體。現作三品相海相。本",
    "X56n0948_002:0823c08": "既是法界全體所現。八萬及三十二。又稱相海。海必",
    "X56n0948_002:0823c09": "深廣故。一一相無量甚深。若所見相。不稱理者。乃理",
    "X56n0948_002:0823c10": "事兩分。不堪論道。何名圓人。故摩訶止觀。具明別圓",
    "X56n0948_002:0823c11": "二種道品。是修相法。法華云。深達罪福相。遍照於十",
    "X56n0948_002:0823c12": "方微妙淨法身。具相三十二與無量壽。觀云。阿彌陀",
    "X56n0948_002:0823c13": "佛。八萬四千相。一一相。八萬四千好。薩遮華嚴皆云。",
    "X56n0948_002:0823c14": "相為大相海。好為小相海。既云相海。豈局三十二耶。",
    "X56n0948_002:0823c15": "輔行廣明十蓮華藏海微塵數相。以釋此文。此乃吾",
    "X56n0948_002:0823c16": "宗。明三品相。皆得名為法身真相。俱名相海。斥彼藏",
    "X56n0948_002:0823c17": "通相。非奇特法華所明三十二相。名尊特者。以即法",
    "X56n0948_002:0823c18": "身。故此經明佛法界身入心想中。是心作佛。是心是",
    "X56n0948_002:0823c19": "佛。正合起信。皆依心現。不離真如。說名報身。既其三",
    "X56n0948_002:0823c20": "品。皆是法身真實之相。二品尊特。何獨非耶。於不異",
    "X56n0948_002:0823c21": "法中。作天殊之謗。其罪若何。若實未解。但有無知之",
    "X56n0948_002:0823c22": "罪。若聞知後。執非為是。欺心拒抗。必即招惡報。神明",
    "X56n0948_002:0823c23": "昭著。諒難逃矣。今於淨穢同居二土。明尊特相。乃常",
    "X56n0948_002:0823c24": "無常二用俱現故。法華尊特。不久涅槃。大經垂終。而",
    "X56n0948_002:0824a01": "言常住方彰。二鳥並息雙游故。金光明四佛降室。疏",
    "X56n0948_002:0824a02": "云。尊特一身一智。非謂併四佛而作一佛方名一身。",
    "X56n0948_002:0824a03": "祇就機解稱為一也。華嚴藏塵相好之佛。前滅後興。",
    "X56n0948_002:0824a04": "若不以中道感應不可思議二用明之。此等經文。觸",
    "X56n0948_002:0824a05": "途成礙。言執卷者。皆疑者觀汝執情礭乎不拔。隨順",
    "X56n0948_002:0824a06": "言疑必不疑也。三土皆是妙色妙心果報處者。若能",
    "X56n0948_002:0824a07": "正其妙色妙心及果報名。其義自顯。良以不可思議。",
    "X56n0948_002:0824a08": "方名為妙。此妙色心。為果報者。久修業所得也。此之",
    "X56n0948_002:0824a09": "果報。徧三土者。即起信中。隨所示現。即無有邊。離分",
    "X56n0948_002:0824a10": "齊相。隨其所應。常能住持。不毀不失。此等皆因諸波",
    "X56n0948_002:0824a11": "羅蜜無漏行熏。及不思議熏之所成就。故說名報(畢文)。",
    "X56n0948_002:0824a12": "不徧三土。豈得名曰隨其所應。非行理熏成。豈得名",
    "X56n0948_002:0824a13": "為妙色妙心報非尊特耶。丈六垢衣。既稱尊特。驗諸",
    "X56n0948_002:0824a14": "應化不少。此名十身舍那。斯之謂也。若苟定執土之",
    "X56n0948_002:0824a15": "上下身之勝劣。則華嚴法華。皆非尊特矣。",
    "X56n0948_002:0824a16": "謗者云。一家凡說尊特。莫不皆指坐華王臺及色",
    "X56n0948_002:0824a17": "究竟天受職之身。其實不指八萬四千相好之身。",
    "X56n0948_002:0824a18": "故知此身唯是安養淨土勝應生身。不通餘土(云",
    "X56n0948_002:0824a19": "云)。",
    "X56n0948_002:0824a20": "解曰。生身尊特。要以機教。定乎是非。專指華臺受職",
    "X56n0948_002:0824a21": "之身。為尊特者。則令餘處但見生身。法華弊衣。永不",
    "X56n0948_002:0824a22": "蒙開。而為瓔珞。圓人在昔。於四身說。非成祕妙。豈獨",
    "X56n0948_002:0824a23": "妨於諸部。亦乃抑於華嚴。以專華臺。為寂滅場。方是",
    "X56n0948_002:0824a24": "尊特。則千百億。不證寂理。俱是生身。汝執藏塵。為尊",
    "X56n0948_002:0824b01": "特相。樹下之身。有此相否。故昇須彌山頂品云。爾時",
    "X56n0948_002:0824b02": "如來威神力故。十方一切世界。一切四天下。閻浮提",
    "X56n0948_002:0824b03": "中。悉見如來。坐於樹下。各有菩薩。承佛神力。而演說",
    "X56n0948_002:0824b04": "法。靡不自謂常對於佛。爾時世尊。不離一切菩提樹",
    "X56n0948_002:0824b05": "下。而上昇須彌。向帝釋殿。豈非華嚴是千百億應身",
    "X56n0948_002:0824b06": "所說。此身既被別圓之機。見是尊特。何須獨指華臺",
    "X56n0948_002:0824b07": "受職身耶。如四方四佛。降信相室。疏云。若見四佛。同",
    "X56n0948_002:0824b08": "尊特身。一身一智慧。即是常身。弟子眾一故。若見四",
    "X56n0948_002:0824b09": "佛。佛身不同。即是應化。弟子眾多故。故知祇就別圓",
    "X56n0948_002:0824b10": "純菩薩眾云。弟子一。藏通三乘云。弟子多。有本之應。",
    "X56n0948_002:0824b11": "其身則常。故名尊特。無本之應。身是無常。則非尊特。",
    "X56n0948_002:0824b12": "約機教定生身尊特。其義皆盡。定取華臺及受職者。",
    "X56n0948_002:0824b13": "義多乖也。以有法華三十二相是尊特故。疏云。應身",
    "X56n0948_002:0824b14": "又入多寶舍利塔故。身匪巍巍。祇以法身具相圓機",
    "X56n0948_002:0824b15": "見故。故淨名疏。數數指為尊特相也。又若堅執佛不",
    "X56n0948_002:0824b16": "現大機見尊特則成感應不相當者是義不然。如四",
    "X56n0948_002:0824b17": "佛降室逗別圓機。即須併四而為一佛方令弟子見",
    "X56n0948_002:0824b18": "一身智。若其然者。何故經云。爾時信相聞是四佛。宣",
    "X56n0948_002:0824b19": "說如來壽命無量。深心信解。乃至云。時四如來。忽然",
    "X56n0948_002:0824b20": "不現。須知機緣。於四見一已。是佛應驗。於小身解。無",
    "X56n0948_002:0824b21": "分齊。非應不能。於四見一。感應既成。於劣見勝。那非",
    "X56n0948_002:0824b22": "感應。其義顯著。不須惑也。",
    "X56n0948_002:0824b23": "謗者云。若般舟中。三十二相。蓋是用彌陀應他土",
    "X56n0948_002:0824b24": "之身。以為初心觀境耳。",
    "X56n0948_002:0824c01": "解曰。汝既定執。頓觀所顯。六十萬億那由他由旬。八",
    "X56n0948_002:0824c02": "萬四千相好光明。真法身佛。是凡夫小乘常所見相。",
    "X56n0948_002:0824c03": "則與般舟所說凡小常共見身。頓爾相反。妨我義故。",
    "X56n0948_002:0824c04": "事須移往。他方國土。不思此說。違文背義。謗佛悞人。",
    "X56n0948_002:0824c05": "以彼經說阿彌陀佛有三十二。相在須摩提寶堂之",
    "X56n0948_002:0824c06": "內。為比丘說經。此經明說。若欲志心生西方者。當觀",
    "X56n0948_002:0824c07": "一丈六像在池水上。大本中說。安養國中。佛所浴池。",
    "X56n0948_002:0824c08": "廣四萬八千里。小本蓮華大如車輪。況鼓音王等經。",
    "X56n0948_002:0824c09": "皆說安養依正。雖淨雖勝。但與娑婆分於五濁輕重",
    "X56n0948_002:0824c10": "而已。豈比此經。專明圓頓妙觀。所顯法界。尊特身量",
    "X56n0948_002:0824c11": "相好。逈拔非常。若以智者教觀為規則。此經純圓。華",
    "X56n0948_002:0824c12": "嚴兼別純雜不同。勝劣可見。為欲抑於法身尊特作",
    "X56n0948_002:0824c13": "小乘所見分段生身。乃任胸情。移於般舟三十二相。",
    "X56n0948_002:0824c14": "往置他土。若其般舟佛身。須移則小本大本。此經池",
    "X56n0948_002:0824c15": "上丈六像。及中三品所見佛身。皆須播遷。豈獨諸說",
    "X56n0948_002:0824c16": "依正被移。祇十六觀。除三聖身及座像外。所談依正。",
    "X56n0948_002:0824c17": "皆須移往他方國土。以皆不稱佛正報故。此乃違文",
    "X56n0948_002:0824c18": "背義之失也。夫標心立行。憑佛聖言。至意諦觀三十",
    "X56n0948_002:0824c19": "二相。在須摩提。何期此相。自居他土。則諸經行法。皆",
    "X56n0948_002:0824c20": "成差舛。送想西方。境在東土。心境既訛。往生絕分。以",
    "X56n0948_002:0824c21": "經不說借於他佛為觀境故。又無四依指示言教。若",
    "X56n0948_002:0824c22": "如今經尊特毫相。初心難想。智者明借釋尊毫相大",
    "X56n0948_002:0824c23": "小。現觀行人。既知借劣顯勝。則免心境差舛之失。此",
    "X56n0948_002:0824c24": "乃謗佛悞人之咎。諒非細矣。",
    "X56n0948_002:0825a01": "謗者云。華嚴八相。一一相中。皆具八相。無補處之",
    "X56n0948_002:0825a02": "義。所言補處者。須約諸佛。應為分段生身。前佛入",
    "X56n0948_002:0825a03": "滅。次佛嗣興。方有補處。華嚴之身。同一身智。猶如",
    "X56n0948_002:0825a04": "虗空。必無名號。相好壽命之異也。",
    "X56n0948_002:0825a05": "解曰。夫欲破立。須尋文義。那將妄語。以謗尊經。華嚴",
    "X56n0948_002:0825a06": "首云。在摩竭提國。阿蘭若法。菩提樹下。初成正覺。若",
    "X56n0948_002:0825a07": "非補處。豈曰初成。又昇須彌山頂品云。迦葉如來。具",
    "X56n0948_002:0825a08": "大悲。諸吉祥中。最無上彼佛。曾來住此殿。是故此處",
    "X56n0948_002:0825a09": "最吉祥。拘那牟尼。見無礙。諸吉祥中。最無上彼佛。曾",
    "X56n0948_002:0825a10": "來入此殿。是故此處最吉祥。如是十偈。讚於過去已",
    "X56n0948_002:0825a11": "滅十佛。夜摩天偈。亦讚十佛。兜率他化。亦各讚十佛。",
    "X56n0948_002:0825a12": "若非前佛已滅後佛嗣興。豈釋尊前有四十佛。至入",
    "X56n0948_002:0825a13": "法界品。善財參見。彌勒菩薩。具說來生。此閻浮提界。",
    "X56n0948_002:0825a14": "摩竭提國。拘吒聚落。婆羅門家。我住於此大樓閣中。",
    "X56n0948_002:0825a15": "為欲成熟。兜率天中。同行天故。亦欲教化釋迦如來。",
    "X56n0948_002:0825a16": "所遣來者。令悉開悟。故於此命終。生兜率天。我願滿",
    "X56n0948_002:0825a17": "足得菩提。時汝及文殊。俱得見我明文若此。豈得謗",
    "X56n0948_002:0825a18": "云無補處義。華嚴輔處。其文既然。是則藏塵相好之",
    "X56n0948_002:0825a19": "佛。須是分段生滅之身。與諸大乘同居之應。更無少",
    "X56n0948_002:0825a20": "異。應知別圓。業識見佛。雖是應身。無不同是。一身一",
    "X56n0948_002:0825a21": "智。蓋自行果滿。業識已亡。與諸如來。同法界體。究竟",
    "X56n0948_002:0825a22": "常住。更無彼此。又同諸佛起利他用。結緣機熟。普應",
    "X56n0948_002:0825a23": "群生。九會赴機。十身示相。五時四教。當分威儀。此界",
    "X56n0948_002:0825a24": "他方。一音宣演。故華嚴相海。今佛相海。但從表報故。",
    "X56n0948_002:0825b01": "多少殊彼表。十界功德無盡。是故相好。以十華藏微",
    "X56n0948_002:0825b02": "塵為數。今表因中塵勞清淨故。佛相好以八萬四千",
    "X56n0948_002:0825b03": "而為其數。故摩訶止觀。會三十二相。及八萬藏塵。三",
    "X56n0948_002:0825b04": "品相好。皆是別圓一實道品之所修發。同名相海。對",
    "X56n0948_002:0825b05": "斥藏通相。非奇特不以教觀甄別佛身。但將多少起",
    "X56n0948_002:0825b06": "天殊。謗以少作生身。多為尊特。毀法害人。其過莫大",
    "X56n0948_002:0825b07": "矣。",
    "X56n0948_002:0825b08": "謗者云。若以此土四教所見之佛。准望彼佛。乃通",
    "X56n0948_002:0825b09": "佛身也。以通教佛有時亦現高大之身。故大論引",
    "X56n0948_002:0825b10": "密跡經云。一切人天。見佛色量。或十里乃至百億",
    "X56n0948_002:0825b11": "里。輔行定為通教身也。又云。觀經等亦通佛收。明",
    "X56n0948_002:0825b12": "文在茲。安可異說。故知彌陀勝應。俯同釋迦通相。",
    "X56n0948_002:0825b13": "定非別圓舍那之像。以有數量故。非無分齊故。但",
    "X56n0948_002:0825b14": "此土既穢。乘時方現。彼土極淨。常身乃爾。",
    "X56n0948_002:0825b15": "解曰。經疏昭彰。教觀明著。公然違戾。抑圓為偏。此斷",
    "X56n0948_002:0825b16": "行人妙觀之命。痛哉痛哉。經文顯示佛法界身入心",
    "X56n0948_002:0825b17": "想中。又云。是心作佛。是心是佛。此乃經文。示圓觀體",
    "X56n0948_002:0825b18": "所顯八萬相好。因何却作通教佛身。又疏明判。以為",
    "X56n0948_002:0825b19": "頓教。且非華嚴部味之頓。實是方等教觀之頓。妄云。",
    "X56n0948_002:0825b20": "妙宗違於教觀。故特諫曉。若從此諫。我則立作。毀佛",
    "X56n0948_002:0825b21": "謗祖。極惡之人。如此諫詞。可信用否。又止觀輔行。顯",
    "X56n0948_002:0825b22": "言觀無量壽八萬相好與華嚴經藏塵相好同。是別",
    "X56n0948_002:0825b23": "圓道品所成法身。真相對斥藏通相。非奇特何得輒",
    "X56n0948_002:0825b24": "云定非別圓舍那之像。經文所示。六十萬億那由他",
    "X56n0948_002:0825c01": "由旬者。為成似位觀法故也。然是法界心作心。是驗",
    "X56n0948_002:0825c02": "非事識見從外來。實是業識所見之身。隨大隨小。皆",
    "X56n0948_002:0825c03": "無分齊。丈六尚乃即無分齊。況彼大身耶。經示身量",
    "X56n0948_002:0825c04": "由旬之數。又云。無量壽佛。身量無邊。正合起信。隨所",
    "X56n0948_002:0825c05": "示現。即無有邊。名為報身。疏引大論。光明色像。徧至",
    "X56n0948_002:0825c06": "十方。以此為觀增念佛。定為我見故。抑挫尊特。而為",
    "X56n0948_002:0825c07": "生身。違經違疏違引證文。若不悛心。即招惡報也。所",
    "X56n0948_002:0825c08": "言觀經亦通佛收者。輔行頻指四十八願無量壽經。",
    "X56n0948_002:0825c09": "而為觀經。彼經三乘同見佛故。荊溪必不特違。今疏",
    "X56n0948_002:0825c10": "頓教佛身。收歸通教。又且不甘觀通生身。顯別尊特。",
    "X56n0948_002:0825c11": "是被接義。不意神識。今自首伏也。況百億里。事識可",
    "X56n0948_002:0825c12": "見。若六十萬億那由他由旬。非是業識不可及也。見",
    "X56n0948_002:0825c13": "數天殊尚昧。多少即無邊相。斷信不及矣。",
    "X56n0948_002:0825c14": "妙宗云。法華中。淨光莊嚴國。妙音菩薩。欲來娑婆。",
    "X56n0948_002:0825c15": "彼佛誡云。汝身四萬二千由旬。我身六百八十萬",
    "X56n0948_002:0825c16": "由旬。汝往彼土。於佛菩薩。勿生劣想者。以彼佛土。",
    "X56n0948_002:0825c17": "唯演頓教。純被菩薩。所以但現高大之身。佛知妙",
    "X56n0948_002:0825c18": "音之所將眾。不知娑婆開權之妙。於佛輒生定小",
    "X56n0948_002:0825c19": "之譏。故寄妙音。規未達者。意令得悟即劣之勝。祕",
    "X56n0948_002:0825c20": "妙之權耳。",
    "X56n0948_002:0825c21": "謗者云。既言圓人。皆依業識。悉見尊特。淨光若其",
    "X56n0948_002:0825c22": "純演頓教。豈有未達即劣之勝者乎。復引十疑論。",
    "X56n0948_002:0825c23": "彌陀佛國。純諸菩薩。以為良伴。又云。彼無二乘之",
    "X56n0948_002:0825c24": "心。純一大乘。意云。安養既不說三。是故佛身全無",
    "X56n0948_002:0826a01": "小質。",
    "X56n0948_002:0826a02": "解曰。淨光土中。眾唯菩薩。知唯演頓。合示勝身。其所",
    "X56n0948_002:0826a03": "被機位有高下。若高位者。於頓解漸。終始皆諳。其下",
    "X56n0948_002:0826a04": "位人。頓觀未深焉。達他土施開之術。如眾香菩薩。不",
    "X56n0948_002:0826a05": "識小根人。不解施權法。故來此土。學雙流行。豈在彼",
    "X56n0948_002:0826a06": "土。不稟頓耶。又如此土華嚴得入。劣於法華得入之",
    "X56n0948_002:0826a07": "者。蓋不曾經調熟故也。又昔稟圓者。初心尚謂圓隔",
    "X56n0948_002:0826a08": "於偏故。須開顯等。那云稟頓。豈有不達即劣之勝此",
    "X56n0948_002:0826a09": "以局見以難通方也。據十疑論。云安養純大者。斯乃",
    "X56n0948_002:0826a10": "不知四依設化也。且十疑是大師所釋十六觀。豈他",
    "X56n0948_002:0826a11": "人之疏。頻云彼佛。為慣習小者。成就小果。示聲聞法。",
    "X56n0948_002:0826a12": "故妙玄云。若戒緩。乘亦緩。亦急者。即是穢土。以聲聞",
    "X56n0948_002:0826a13": "菩薩。共為僧。以戒緩故。五濁土穢。乘亦緩故。是開三。",
    "X56n0948_002:0826a14": "乘亦急故。是顯一乘。娑婆是也。戒急乘亦緩亦急者。",
    "X56n0948_002:0826a15": "即淨土也。戒急故。無五濁。乘亦緩故。開三乘。亦急故。",
    "X56n0948_002:0826a16": "顯一乘。安養界是也。又淨名記云。如安養界。樹說苦",
    "X56n0948_002:0826a17": "空。人開羅漢。既不云願。驗土非高。蓋華光佛土。雖非",
    "X56n0948_002:0826a18": "惡世。以本願故。說三乘法。安養三乘。非醻願說。乃為",
    "X56n0948_002:0826a19": "治濁。但是濁輕。非全無濁。故云非高。豈令慣習苦空",
    "X56n0948_002:0826a20": "之人到彼便見六十萬億那由他由旬法界相海耶。",
    "X56n0948_002:0826a21": "須知見者。其位非低。此乃性種。及道種位。智眼所見。",
    "X56n0948_002:0826a22": "若圓初品。雖以圓觀。頓伏頓見。以觀淺故。其尊特身。",
    "X56n0948_002:0826a23": "未至高大。然能了知。無分齊也。是故釋題。明觀行。即",
    "X56n0948_002:0826a24": "雖觸處見多。就般舟佛身論見。故云。徧覧無非佛界。",
    "X56n0948_002:0826b01": "十疑論中。說彼安養純諸菩薩無二乘心者。據已迴",
    "X56n0948_002:0826b02": "向。不堅執小。不同此土。定求永滅者也。又若遵依智",
    "X56n0948_002:0826b03": "者法訓。修圓觀者。到彼常與諸大菩薩。而為良伴。其",
    "X56n0948_002:0826b04": "言不虗。論中頻舉八萬相好者。策修大乘觀行故也。",
    "X56n0948_002:0826b05": "又不可執。彌陀著弊。諸教無文。便言彼土全不用小。",
    "X56n0948_002:0826b06": "蓋弊衣是生法二忍耐。有情惱名生忍耐。無情惱名",
    "X56n0948_002:0826b07": "法忍。蓋由彼無惡人惡獸及寒熱風雨。是故不須二",
    "X56n0948_002:0826b08": "種忍衣。又五濁既輕。見思已伏。除糞之器。不專用之。",
    "X56n0948_002:0826b09": "然成小果。須說無常苦空之法。此經頻示依正說小。",
    "X56n0948_002:0826b10": "又諸經皆言也。若無此法。小果莫成。故為此機。現生",
    "X56n0948_002:0826b11": "身相。請觀音疏。約有量無量為生身者。被此機也。明",
    "X56n0948_002:0826b12": "無量無量。被是心作佛是心是佛。今經所顯。尊特之",
    "X56n0948_002:0826b13": "機也。縱有補處。滅而非滅。同於華嚴及大經說。不變",
    "X56n0948_002:0826b14": "涅槃。二鳥雙游也。",
    "X56n0948_002:0826b15": "妙宗云。眾經多說彌陀生身常相。今當略舉。如小",
    "X56n0948_002:0826b16": "本云。彼土蓮華。大如車輪。大本云。彌陀浴池。四萬",
    "X56n0948_002:0826b17": "八千里。以依驗正身未極。大般舟經。說阿彌陀佛",
    "X56n0948_002:0826b18": "三十二相。在須摩提寶堂之中。為比丘眾。說經。此",
    "X56n0948_002:0826b19": "經中說。慣習小者。生彼即得見佛聞法。便證小果。",
    "X56n0948_002:0826b20": "又云。若欲志心。生西方者。當觀丈六像。在池水上。",
    "X56n0948_002:0826b21": "更有丈六八尺之身。此等豈非常身常相耶。若今",
    "X56n0948_002:0826b22": "所觀。八萬相好。別圓真似。方得見之(云云)",
    "X56n0948_002:0826b23": "謗者云。如此經說。彼佛華座。座上寶幢。一一如百",
    "X56n0948_002:0826b24": "千萬億須彌山。如此華座。與彼浴池。何敻異哉。若",
    "X56n0948_002:0826c01": "云觀中所見非是實事。何故經云如此華座是本",
    "X56n0948_002:0826c02": "法藏比丘願力所成。莫不亦是尊特華座。非生身",
    "X56n0948_002:0826c03": "座耶。故眾經所說。依正大小。聖意難測。儻以浴池。",
    "X56n0948_002:0826c04": "驗佛身。非大。亦合以華座。驗浴池。非小。云云無益。",
    "X56n0948_002:0826c05": "宜且置之。又以此經有丈六八尺。為彼土常身者。",
    "X56n0948_002:0826c06": "且此土常身。尚非八尺。雖現同三尺。蓋暫化瞿師。",
    "X56n0948_002:0826c07": "經文顯云。於十方國。或現小身。丈六八尺。豈是彼",
    "X56n0948_002:0826c08": "土常身耶。",
    "X56n0948_002:0826c09": "解曰。順情之語。閑緩者。確爾比量。合理之文。要當者。",
    "X56n0948_002:0826c10": "剛然棄置心行。若此見解。可知諸經所談。往生之行。",
    "X56n0948_002:0826c11": "該乎四教。攝於六凡。或悔罪成因。或捨小迴向。或定",
    "X56n0948_002:0826c12": "或散。或著或微。被機既寬。現土宜下。故小本大本。蓮",
    "X56n0948_002:0826c13": "華浴池。以比佛身。未至高大。又鼓音王。說城十千由",
    "X56n0948_002:0826c14": "旬。佛有父母。有子有魔。及以調達。以驗彼土。對此娑",
    "X56n0948_002:0826c15": "婆。但可分於五濁輕重。般舟念佛。雖論圓觀。顯尊特",
    "X56n0948_002:0826c16": "身。既被初心。故託安養三十二相。唯心現故。非是生",
    "X56n0948_002:0826c17": "身。而其寶堂。及諸依正。未至高勝。經但顯云。在須摩",
    "X56n0948_002:0826c18": "提。不可任情。移去他土。悞人謗佛。其罪非輕。尊特依",
    "X56n0948_002:0826c19": "正。既稱為報。非行願力。豈能成之焉。據此文。定是生",
    "X56n0948_002:0826c20": "身所坐座耶。圓人一行。能嚴四土。攝四種機。故起信",
    "X56n0948_002:0826c21": "論云。隨所示現。皆因諸波羅蜜無漏行熏之所成就。",
    "X56n0948_002:0826c22": "故名報身。所云儻以浴池。驗佛身。非大。亦合以華座。",
    "X56n0948_002:0826c23": "驗浴池。非小。作此說者。是狂癡耶。是戲劇耶。蓋是明",
    "X56n0948_002:0826c24": "見浴池依正。是應凡小。常身常相。華座依正。是應別",
    "X56n0948_002:0827a01": "圓真似。奇特身相。無門拗捩。遂翻倒言詞。迷人視聽。",
    "X56n0948_002:0827a02": "深知乖理。是故便云。宜且置之。經云。若欲志心。生西",
    "X56n0948_002:0827a03": "方者。當觀一丈六像。在池水上。既云欲生西方者。當",
    "X56n0948_002:0827a04": "觀丈六。以驗此像是安養身。次文丈六。及以八尺。方",
    "X56n0948_002:0827a05": "云於十方國。變現自在。安養既有丈六之像。何妨亦",
    "X56n0948_002:0827a06": "有八尺之身。以彼土佛攝九品機。是故佛身不可一",
    "X56n0948_002:0827a07": "種。",
    "X56n0948_002:0827a08": "謗者堅執。八萬相好。定是生身。藏塵相好。定是尊",
    "X56n0948_002:0827a09": "特。又執。別圓分真之位。方見尊特。其相似位。但見",
    "X56n0948_002:0827a10": "生身。",
    "X56n0948_002:0827a11": "解曰。三品相海。皆稱尊特。已如前解。獨在藏塵。其義",
    "X56n0948_002:0827a12": "已壞。若其尊特。似位不見。實違教文。故普門疏云。有",
    "X56n0948_002:0827a13": "餘土人。別圓似位。伏破別惑。同實報見。圓滿相海。未",
    "X56n0948_002:0827a14": "伏破者。見劣於前。此豈不是。相似能見。尊特之身。若",
    "X56n0948_002:0827a15": "此土通教三根。按位受接之人。不見尊特。何名合身",
    "X56n0948_002:0827a16": "法華四信。那覩實報華嚴佛相。豈入分真。方得見耶。",
    "X56n0948_002:0827a17": "若據圓別。似位見故。判歸生身。此全不合一家教觀",
    "X56n0948_002:0827a18": "也。故須了知。三品相海。高下俱觀。但分觀行相似分",
    "X56n0948_002:0827a19": "真明昧之別。若其身量。須隨禪觀深淺。階級淺則見",
    "X56n0948_002:0827a20": "小。深乃見大。前前不見後後。後後必見前前。此乃通",
    "X56n0948_002:0827a21": "方論佛身相。慎勿偏局。自損損他。",
    "X56n0948_002:0827a22": "謗者堅執。無量壽佛。六十萬億那由他由旬之身。",
    "X56n0948_002:0827a23": "為安養國凡夫二乘常所見身。分段五陰。定是生",
    "X56n0948_002:0827a24": "身者。",
    "X56n0948_002:0827b01": "解曰。若於一家教觀留意。必不以此而為常身。斯蓋",
    "X56n0948_002:0827b02": "不憑聖言為量。不以心觀為功。致茲謬執。今此頓教。",
    "X56n0948_002:0827b03": "立念佛門。數至十六者。蓋託彼土依報正報及眾生",
    "X56n0948_002:0827b04": "九品之行。為境修觀。觀漸深著。境漸高勝。位隨觀境。",
    "X56n0948_002:0827b05": "成伏斷功。方能覩見此之高大真法身相。階位者何。",
    "X56n0948_002:0827b06": "如初觀日。疏云。作觀除五逆罪。下輩自論。是則日觀。",
    "X56n0948_002:0827b07": "齊下下品。以驗想冰。至假想地。在下三品。當名字人。",
    "X56n0948_002:0827b08": "次得三昧。見彼實地。合入觀行。初二兩品。次觀寶樹。",
    "X56n0948_002:0827b09": "及以池樓。至總觀成。當三四品。寶座觀成。當第五品。",
    "X56n0948_002:0827b10": "以座上寶幢。如百千萬億。須彌山大。比知座體。其量",
    "X56n0948_002:0827b11": "難思。非第五品。三觀功成。凡小事禪。見莫能及。此觀",
    "X56n0948_002:0827b12": "雖成。經文未許便觀佛身。乃令先想一大寶像。稱座",
    "X56n0948_002:0827b13": "而坐。況復悉用作是不二妙觀。觀之使心觀流。利方",
    "X56n0948_002:0827b14": "令觀佛。學者應知。日觀已來。所修三觀。共於事禪。良",
    "X56n0948_002:0827b15": "以皆須想彼依正故事禪既勝。三界思惑。悉皆被伏。",
    "X56n0948_002:0827b16": "妙觀觀像見破。即登第七信位。得此位已。方令觀佛",
    "X56n0948_002:0827b17": "真法之身。高大身顯。乃得名為念佛三昧。即感諸佛。",
    "X56n0948_002:0827b18": "現前授記。三昧如此。方見六十萬億那由他由旬身",
    "X56n0948_002:0827b19": "相。生彼即證無生法忍。大師判品。據到彼土。便證初",
    "X56n0948_002:0827b20": "地。驗是道種。品當上上。此是圓教。六根淨人。所見身",
    "X56n0948_002:0827b21": "相如何。謂為凡小之徒常所見佛。自日觀來。捨身皆",
    "X56n0948_002:0827b22": "得生彼國土。生須見佛。豈可悉覩此高大身。如地想",
    "X56n0948_002:0827b23": "成已觀樹。止高八千由旬。乃觀智之眼。但齊於此。此",
    "X56n0948_002:0827b24": "樹望座。如星比月。座間寶幢。如百千萬億須彌山大。",
    "X56n0948_002:0827c01": "樹觀纔成。便生彼者。將何心眼。見於華座。須知此是",
    "X56n0948_002:0827c02": "佛像之座。真佛觀成。此座必隨佛觀更勝。謗此勝身。",
    "X56n0948_002:0827c03": "是凡小人常所見佛。蓋全不思眼隨禪觀。見佛大小。",
    "X56n0948_002:0827c04": "若始觀日成。及散善人生彼。即見此大身者。無功受",
    "X56n0948_002:0827c05": "賜也。若九觀成。同常見者。三觀虗修徒勞。斷伏有功",
    "X56n0948_002:0827c06": "無賞也。",
    "X56n0948_002:0827c07": "謗者云。疏釋無量壽題。顯談有量之無量。又特示",
    "X56n0948_002:0827c08": "云。彌陀是有量之無量。若今經不觀此身。智者所",
    "X56n0948_002:0827c09": "示。何惑眾乎。若直觀無量之無量。又謂圓人皆依",
    "X56n0948_002:0827c10": "業識所見。是則今經唯觀實報依正。全無同居依",
    "X56n0948_002:0827c11": "正。不成託彼依正修觀之義。今謂觀經從冰想成",
    "X56n0948_002:0827c12": "已。見彼國地已去。皆是同居淨土依正之相。圓人",
    "X56n0948_002:0827c13": "託彼修於三觀。空則諸法皆亡。假則相相俱照。中",
    "X56n0948_002:0827c14": "則亡照雙絕。若欲剋就三身辨者。空即報也。假即",
    "X56n0948_002:0827c15": "應也。中即法也(云云)。",
    "X56n0948_002:0827c16": "解曰。智者顯用圓妙三身。釋今題旨。何嘗單用有量",
    "X56n0948_002:0827c17": "一身而解釋耶。以妙三觀。所觀三身。須與三德。無二",
    "X56n0948_002:0827c18": "無別。故疏委示三身相畢。便融即云。此三身三量。不",
    "X56n0948_002:0827c19": "可並別一異。即乖法體。即一而三。即三而一。乃會玄",
    "X56n0948_002:0827c20": "文。既三身融即。乃成祕藏。故法報二身。勝劣兩應。圓",
    "X56n0948_002:0827c21": "妙而照。豈可遺於有量生身。雖復不遺。實不同前。二",
    "X56n0948_002:0827c22": "教人見。蓋常無常。二用相即。故此三身。同為妙境。圓",
    "X56n0948_002:0827c23": "人在昔。無非祕妙故也。是知大論。雖說生身。同人病",
    "X56n0948_002:0827c24": "惱。菩薩問訊。病惱之事。圓人既知。皆是法界全體垂",
    "X56n0948_002:0828a01": "應豈可病惱離於法界有何一事非祕妙耶。況三身",
    "X56n0948_002:0828a02": "壽量解自云。大乘生身。是法身垂應。應既有本。生亦",
    "X56n0948_002:0828a03": "同法。是故皆受法身之稱。但為不了。三身一體。舉一",
    "X56n0948_002:0828a04": "即三。故即法身。不即尊特。有一無二。有二無一。皆不",
    "X56n0948_002:0828a05": "名圓。學圓行者。膏肓病也。解題既爾。至今釋經。觀佛",
    "X56n0948_002:0828a06": "正文。若但一種。有量生身。即與解題。義頓乖反。識者",
    "X56n0948_002:0828a07": "可乎。是知今明八萬相好。正與解題圓妙三身。其義",
    "X56n0948_002:0828a08": "泯合。是故智者。指此色相。以為法身。意在此也。若堅",
    "X56n0948_002:0828a09": "執此八萬相好。為生身者。倒亂之甚。殊不解了吾祖",
    "X56n0948_002:0828a10": "圓妙也。所言託彼依正為境而修三觀。今豈不然。但",
    "X56n0948_002:0828a11": "須知於依正麤妙行位高下也。以此行人座像想成",
    "X56n0948_002:0828a12": "位已深著。合當圓教第七八信終。不依於藏通生身。",
    "X56n0948_002:0828a13": "而為境也。祇以佛說淨土身相尊特之境。三觀觀之。",
    "X56n0948_002:0828a14": "令心眼見。是故疏云。觀佛法身。故引證云。光明色像。",
    "X56n0948_002:0828a15": "徧至十方。以此為觀。故經明示。佛法界身。入心想中。",
    "X56n0948_002:0828a16": "又云。是心作佛。是心是佛。與起信論業識見佛。其義",
    "X56n0948_002:0828a17": "宛齊。唯依心現。不離真如。然此菩薩。未名法身。此則",
    "X56n0948_002:0828a18": "正是似位業識見佛之義。更無差忒也。須知八萬相",
    "X56n0948_002:0828a19": "好光明。雖是尊特。乃是同居淨土之身。以有觀音補",
    "X56n0948_002:0828a20": "處故也。彼華嚴中。藏塵相身。亦是同居穢土之身。以",
    "X56n0948_002:0828a21": "有迦葉佛滅。釋迦嗣興。釋迦滅後。彌勒補處故也。又",
    "X56n0948_002:0828a22": "既自云。三觀對於三身。假觀攝得。藏塵八萬二種之",
    "X56n0948_002:0828a23": "相。三觀既在一心。而用三身。理合一境。而顯一境三",
    "X56n0948_002:0828a24": "身。乃祕密藏。如何堅執。八萬相好。獨是生身。祇得一",
    "X56n0948_002:0828b01": "心三觀之語。全昧三身一體之義。致令所說言自相",
    "X56n0948_002:0828b02": "違。",
    "X56n0948_002:0828b03": "法華金光明。及此經疏。皆云。實有量而。言無量者。",
    "X56n0948_002:0828b04": "阿彌陀也。刊正鈔錯引云。實有量而。言無量者。觀",
    "X56n0948_002:0828b05": "無量壽佛經也。",
    "X56n0948_002:0828b06": "謗者執云。諸經凡曰彌陀者。皆目生身耳。況大小",
    "X56n0948_002:0828b07": "二本。並無三十二相之文。何忽見指借使。二本不",
    "X56n0948_002:0828b08": "專被頓。今觀經既專被頓。何故疏內却指生身。不",
    "X56n0948_002:0828b09": "可將二本之義釋今經之名。斯乃縣額牓州惑亂",
    "X56n0948_002:0828b10": "行者矣。刊正鈔所引。其義非錯。但圓師。不應以山",
    "X56n0948_002:0828b11": "毫海目之身。便為地住所見之身。彼且不將丈六",
    "X56n0948_002:0828b12": "等身。便為尊特。",
    "X56n0948_002:0828b13": "解曰。刊正所引。文義實錯。以順己見。剛云。不錯實錯",
    "X56n0948_002:0828b14": "者何。三疏所引。云實有量而言無量阿彌陀佛者。既",
    "X56n0948_002:0828b15": "指不專被頓之經。刊正却乃妄指專被頓機之典。且",
    "X56n0948_002:0828b16": "頓機所見。三身一體。合散同時。身身祕妙。被機不忒。",
    "X56n0948_002:0828b17": "稱性無違。若其不專被頓之經。所示佛身。圓教行者",
    "X56n0948_002:0828b18": "見。雖尊特。不妨二乘。取色分齊。此乃感應。純雜天殊。",
    "X56n0948_002:0828b19": "云不錯者。非昧即謟也。所言既專被頓。何故疏內。却",
    "X56n0948_002:0828b20": "指生身。指生身故。佛非尊特。此乃但見疏內有生身",
    "X56n0948_002:0828b21": "之說。而不知吾祖所以說也。其所以者。凡論於體。必",
    "X56n0948_002:0828b22": "須明用。以說上冥。必能下應。小但應質。無大法報。大",
    "X56n0948_002:0828b23": "說法報。終不闕應。今經在大。復是圓頓。不明三身。何",
    "X56n0948_002:0828b24": "頓之有。既以圓妙三身釋題。豈可違於有量應用。苟",
    "X56n0948_002:0828c01": "闕此一。不成祕藏。今疏既示三身之義。便以祕藏。而",
    "X56n0948_002:0828c02": "融即之俾乎。頓觀剎那。圓照三身一體。此妙一體。若",
    "X56n0948_002:0828c03": "非尊特。為以何義。立尊特耶。法華壽量品。題三身佛。",
    "X56n0948_002:0828c04": "既處塔。但是生身。今經題目。三身圓解。別從有量。佛",
    "X56n0948_002:0828c05": "非尊特。此學圓者。第一苦難也。",
    "X56n0948_002:0828c06": "此疏釋經。從一相入。但觀眉間白毫者。乃引當經。",
    "X56n0948_002:0828c07": "無量壽佛。身量無邊。非是凡夫心力所及。正可取",
    "X56n0948_002:0828c08": "如釋迦毫相。大小現觀。若得三昧。觀心成就。方乃",
    "X56n0948_002:0828c09": "稱彼佛相而觀也。智度論云。為增長諸菩薩念佛",
    "X56n0948_002:0828c10": "三昧故。說般若波羅蜜經。今說般若。現奇特身相。",
    "X56n0948_002:0828c11": "光明色像。徧至十方。以此為觀。",
    "X56n0948_002:0828c12": "謗者云。此乃泛引類例。不可泯齊。蓋為彌陀勝身。",
    "X56n0948_002:0828c13": "須是三昧成者。方可觀之。例如釋迦奇特身相。亦",
    "X56n0948_002:0828c14": "是三昧成者。以此為觀。應知大論云。為增長諸菩",
    "X56n0948_002:0828c15": "薩念佛三昧者。多是別圓地住菩薩。以論中明尊",
    "X56n0948_002:0828c16": "特身佛。為界外法身菩薩說法。若觀經疏。云得三",
    "X56n0948_002:0828c17": "昧。觀心成就者。但是圓教觀行位人。以疏中明觀",
    "X56n0948_002:0828c18": "行位。初觀佛相。如鑄金像。乃至觀成。見佛大相小",
    "X56n0948_002:0828c19": "相。浩浩瀁瀁。如大劫水。是知兩處三昧。深淺不同。",
    "X56n0948_002:0828c20": "所觀佛身。生報有異。須將義定。無以文拘。",
    "X56n0948_002:0828c21": "解曰。強拗現文。以歸曲見。疏引無量壽佛。身量無邊。",
    "X56n0948_002:0828c22": "顯與大論色像無邊。其文不異。乃據論。為增長諸菩",
    "X56n0948_002:0828c23": "薩念佛三昧。現奇特相。光明色像。徧至十方。證今佛",
    "X56n0948_002:0828c24": "相。是尊特身。其義善成。明如日月。剛然拗云。泛引類",
    "X56n0948_002:0829a01": "例。以泯齊義。云不泯齊。既自審知。強拗現文。乃妄語",
    "X56n0948_002:0829a02": "云。須將義定。無以文拘。汝既不知。理具十界。既皆實",
    "X56n0948_002:0829a03": "相。相相互收。故成百界。該生徹佛。窮過極未。故使逆",
    "X56n0948_002:0829a04": "順。變造因果。修常宛爾。性無所移。以迷此故。但云。一",
    "X56n0948_002:0829a05": "理無相而已。則無本宗。全修在性。具理德義也。又全",
    "X56n0948_002:0829a06": "不知。佛用難思。一攝一切。即差無差。乃執佛身。勝劣",
    "X56n0948_002:0829a07": "二用。不相關涉。與理頓疎。則無本宗。全性成修。妙應",
    "X56n0948_002:0829a08": "事義也。又全不知。一切身說。須以教味。定其麤妙。剛",
    "X56n0948_002:0829a09": "將圓頓教之所詮即法尊特。定為通教永滅生身。則",
    "X56n0948_002:0829a10": "無本宗。以教辨身之義。又全不知。用一心三觀。顯三",
    "X56n0948_002:0829a11": "佛一境。能所絕妙。至尊至特。却割所融有量一身。以",
    "X56n0948_002:0829a12": "破三一祕藏釋題。則無本宗。妙觀顯身之義。既迷吾",
    "X56n0948_002:0829a13": "祖圓理妙事頓教密觀。擬將何義定此文耶。故知十",
    "X56n0948_002:0829a14": "諫。無一可憑。明眼之人。必能洞鑒也。",
    "X56n0948_002:0829a15": "謗者忽聞。淨名疏。說法華尊特。乃救十諫云。近得",
    "X56n0948_002:0829a16": "四明友人書云。延慶講下。二三新學。為救妙宗三",
    "X56n0948_002:0829a17": "身之義。徧撿一家諸部文相。得淨名略疏。云若說",
    "X56n0948_002:0829a18": "法華。但現尊勝。又云在宅內。集國王大臣。定父子",
    "X56n0948_002:0829a19": "天性。即是法華。現尊特身。為諸聲聞。授記時也。彼",
    "X56n0948_002:0829a20": "二三子乃謂。法華唯是丈六身相。不現劣。令勝正",
    "X56n0948_002:0829a21": "扶妙宗所說。圓人見劣應。無非尊特也。予謂新學。",
    "X56n0948_002:0829a22": "雖欲讚助妙宗。不意證成十諫。今具以彼疏。引而",
    "X56n0948_002:0829a23": "伸之。庶幾惑者。足以自省。彼疏第一。約四教釋佛",
    "X56n0948_002:0829a24": "云。為化四種根性。現相亦四。如初成道乃至涅槃。",
    "X56n0948_002:0829b01": "皆現四相。初成道者。如勝天王。明初坐道樹得成",
    "X56n0948_002:0829b02": "正覺。或現坐草。或坐天衣。或處寶座。或在虗空。即",
    "X56n0948_002:0829b03": "表四教佛相。不同次轉法輪。現相不同者。華嚴頓",
    "X56n0948_002:0829b04": "教。則現大小相。若鹿野轉生滅四諦。即脫瓔珞。現",
    "X56n0948_002:0829b05": "老比丘相。若說方等。即現門內尊特之身。或現門",
    "X56n0948_002:0829b06": "外塵坌之像。若說般若。亦現門內尊特之身。或現",
    "X56n0948_002:0829b07": "種種佛身之相。以眾生疑故。現常身放常光明。若",
    "X56n0948_002:0829b08": "說法華。但現尊勝。若說涅槃。備現四種。事同方等。",
    "X56n0948_002:0829b09": "如是隨緣。現種種身。一往大略。言四種耳。次明涅",
    "X56n0948_002:0829b10": "槃身相不同者。如像法決疑云。如來將入涅槃。是",
    "X56n0948_002:0829b11": "時大眾。或見如沙門像。或見威德。相好端嚴。或見",
    "X56n0948_002:0829b12": "坐寶蓮華。說心地法門。或見身如虗空無有邊。表",
    "X56n0948_002:0829b13": "此豈非表。說四教其功已訖。將入涅槃。現此相也。",
    "X56n0948_002:0829b14": "(云云)問四教所見定如前不。答且一往相對。理在",
    "X56n0948_002:0829b15": "隨緣。若就障邊。亦可劣身而說勝法。如觀世音。以",
    "X56n0948_002:0829b16": "種種形。遊諸國土。說大乘法。豈況如來。已上疏文。",
    "X56n0948_002:0829b17": "約如來成道轉法輪入涅槃。具明四教佛相不同。",
    "X56n0948_002:0829b18": "共有一十五箇現字。何謂不現劣令勝便是尊特",
    "X56n0948_002:0829b19": "身耶。三尺童子。諒不可欺。況鴻碩之士乎。所言若",
    "X56n0948_002:0829b20": "說法華。但現尊勝者。此蓋一往。且約勝身說大法",
    "X56n0948_002:0829b21": "劣身說小法。相對而辨法華。既是但說無上道故。",
    "X56n0948_002:0829b22": "云但現尊勝。非謂法華。全不現劣也。下料簡云。劣",
    "X56n0948_002:0829b23": "身說勝法。引法華為證。如此明文。更何所惑。若據",
    "X56n0948_002:0829b24": "妙宗之意。纔說圓教。皆是尊勝之身。是則智者。錯",
    "X56n0948_002:0829c01": "云劣身說勝法也。又彼第疏二云。在宅內。集國王",
    "X56n0948_002:0829c02": "大臣。定父子天性。即是法華。現尊特身者。亦非指",
    "X56n0948_002:0829c03": "劣為勝。疏文具云。法華明長者所止一城。威德特",
    "X56n0948_002:0829c04": "尊。窮子驚避。此是如來。示尊特身。說華嚴教。小機",
    "X56n0948_002:0829c05": "不堪。是故遠避。即脫瓔珞。著弊垢衣。此是作老比",
    "X56n0948_002:0829c06": "丘身。說三藏教。過是已後。心相體信。入出無難。出",
    "X56n0948_002:0829c07": "現弊衣。入現威德。即是尊特身。說方等教。長者宅",
    "X56n0948_002:0829c08": "內。現威德身。命於窮子。領知家業。是現尊特身。命",
    "X56n0948_002:0829c09": "善吉等。為菩薩轉教說般若也。又在宅內。集國王",
    "X56n0948_002:0829c10": "大臣。定父子天性。汝實我子。我實汝父。即法華現",
    "X56n0948_002:0829c11": "尊特身。為諸聲聞。授記時也(云云)。凡四度現尊特",
    "X56n0948_002:0829c12": "者。瓔珞嚴身。皆譬釋迦勝應。尊特之身。光明色像。",
    "X56n0948_002:0829c13": "無量無邊。悉表欲說實相法身。此等文義。豈是不",
    "X56n0948_002:0829c14": "現瓔珞。即以弊衣為尊特耶。應知疏文約信解品",
    "X56n0948_002:0829c15": "長者。譬文以明法華現尊特相。若據龍女讚佛。及",
    "X56n0948_002:0829c16": "多寶與釋迦。坐寶塔中。即劣應身耳。南嶽云。尊特",
    "X56n0948_002:0829c17": "巍巍。堂堂不應。塔內斯為善證也。此兩節淨名疏。",
    "X56n0948_002:0829c18": "備該一化勝劣身相。其旨最明。若云或現。此約應",
    "X56n0948_002:0829c19": "用也。若云或見。此約機感也。的非機見自勝。應現",
    "X56n0948_002:0829c20": "自劣。機忻應赴。未曾毫差。請以十諫書照之。方知",
    "X56n0948_002:0829c21": "予義。不是臆說。彼撿文者。乃成我之良友也。幸甚",
    "X56n0948_002:0829c22": "幸甚。",
    "X56n0948_002:0829c23": "解曰。智若稱理。則對境相應。解既乖宗故。觸途成礙。",
    "X56n0948_002:0829c24": "上違至教。下負己心。對聖無慙。於凡不愧。為人遠矣。",
    "X56n0948_002:0830a01": "傳法可乎。汝在延慶院中。對二百僧。面云。日可冷。月",
    "X56n0948_002:0830a02": "可熱。若言法華及觀經佛。是尊特身。無有是處。又舉",
    "X56n0948_002:0830a03": "妙樂文云。講華嚴者。唯言我佛。讀唯識者。不許他經。",
    "X56n0948_002:0830a04": "故至今經。方知指昔。此時執云。尊特勝相文。自指昔",
    "X56n0948_002:0830a05": "驗今。法華不現尊特。吾引文云。當知法華。報佛所說。",
    "X56n0948_002:0830a06": "汝乃拗作。自受用報。非他受用。專據入塔。定經始終。",
    "X56n0948_002:0830a07": "皆是劣應。蓋由此際未覩淨名疏文故也。今既覩文。",
    "X56n0948_002:0830a08": "便合省己。懺悔前愆。此為佛法中人。能荷教宗之士。",
    "X56n0948_002:0830a09": "全不思過。但縱狡心呪咀之言。為長不應。吾豈憶持。",
    "X56n0948_002:0830a10": "故淨名疏文。但據中道感應之義。一家所說教觀之",
    "X56n0948_002:0830a11": "規立。法華絕妙之身定。此經純圓之相。是無作之尊",
    "X56n0948_002:0830a12": "特。非別修之報身。昔未檢文。無由伏汝。今搜教部。備",
    "X56n0948_002:0830a13": "覩誠言宛與心符。驗知理。當汝前之言。眾耳共聞。眾",
    "X56n0948_002:0830a14": "心同記。今諫書內。又公灼云。華嚴法華。祇是釋迦一",
    "X56n0948_002:0830a15": "佛之身。昔服瓔珞。今著弊衣。非謂弊衣便是瓔珞。龍",
    "X56n0948_002:0830a16": "女讚佛。法身具相。定屬生身。今著弊衣。言猶在耳。忽",
    "X56n0948_002:0830a17": "地改云。現起尊特。甚無慙也。而誑妄云。延慶二三子。",
    "X56n0948_002:0830a18": "檢淨名疏文。本欲扶讚妙宗。不意證成十諫。且十諫",
    "X56n0948_002:0830a19": "書內。彰灼立云。華嚴佛。服纓珞。法華佛。著弊衣。曾無",
    "X56n0948_002:0830a20": "一句言是尊特。今覩彼疏。若說法華。但現尊勝。何得",
    "X56n0948_002:0830a21": "却云證成十諫。況口自云。十載究尋法華之身。定是",
    "X56n0948_002:0830a22": "劣應。安得今來違口違心耶。今雖得見淨名疏文。既",
    "X56n0948_002:0830a23": "無妙解。翻作罪端。以將現起謗開權故。開麤即妙。不",
    "X56n0948_002:0830a24": "假改張。絕待之身。豈須高大。欲遮前過。乃以弊衣。令",
    "X56n0948_002:0830b01": "塔內身披并龍讚身著。且三周後。純諸菩薩。現三藏",
    "X56n0948_002:0830b02": "身。擬說何法。又授記時。佛身若是現起。尊特豈獨現。",
    "X56n0948_002:0830b03": "身全不現土。土必稱身。故身土若勝。何故娑婆。變穢",
    "X56n0948_002:0830b04": "為淨。妙玄釋三變土田云。或是同居之穢。令見同居",
    "X56n0948_002:0830b05": "之淨。或見方便有餘之淨。例如壽量云。若有深信者。",
    "X56n0948_002:0830b06": "見佛常在耆闍崛山共大菩薩聲聞眾僧是也。或見",
    "X56n0948_002:0830b07": "實報淨。例如見娑婆國土皆紺瑠璃純諸菩薩。即其",
    "X56n0948_002:0830b08": "義也。或見寂光等。法華三昧之力。使見不同耳。釋籤",
    "X56n0948_002:0830b09": "解之。非不分明。從三變去訖囑累品。分身散後。土方",
    "X56n0948_002:0830b10": "復穢。釋迦入塔。龍女獻珠。俱在變後。淨土之中。佛著",
    "X56n0948_002:0830b11": "獘衣。全無其理。南嶽既判。身非巍巍。智者復以方便",
    "X56n0948_002:0830b12": "實報。定所變土。驗知尊特。必不高廣。執龍女讚。法身",
    "X56n0948_002:0830b13": "所具。三十二相。是弊垢衣。生身相者。顯然傾喪。何理",
    "X56n0948_002:0830b14": "救之。乃是狂言。誣謗妙典也。汝今欺心。轉計法華授",
    "X56n0948_002:0830b15": "記聲聞佛是現起尊特之身。對昔堅執。還成增減二",
    "X56n0948_002:0830b16": "種之謗。何者吾於去載。費幾言詞。立法華身是尊特",
    "X56n0948_002:0830b17": "相。汝乃怒目。巧撰罵詞。違吾所立。堅云。妙典定是生",
    "X56n0948_002:0830b18": "身。違法違報。成就減謗。其罪若何。今被教文。證法華",
    "X56n0948_002:0830b19": "身是尊特相。不悔減謗。又起增謗。以開麤即妙。為改",
    "X56n0948_002:0830b20": "劣現勝故也。法華尊特即劣示現。但令機緣。發於佛",
    "X56n0948_002:0830b21": "慧。照三十二相。皆徧法界。增為現起高大之身。增為",
    "X56n0948_002:0830b22": "現起藏塵之相。既其經文。全無此說。非是增謗。更是",
    "X56n0948_002:0830b23": "何耶。若都無文。可云現起者。則梵網不云方坐華臺。",
    "X56n0948_002:0830b24": "華嚴不云相好藏塵。淨名不云身如須彌。般若不云",
    "X56n0948_002:0830c01": "色徧十方。還可自立現起尊特否。諸部既須依文立",
    "X56n0948_002:0830c02": "之。法華無文。焉得自立。此經佛身。有尊特文。有尊特",
    "X56n0948_002:0830c03": "義。有文者。經云。無量壽佛。身量無邊。念佛三昧。經云。",
    "X56n0948_002:0830c04": "八萬相好。為菩薩現。不為小故。尊特義者。是法界身。",
    "X56n0948_002:0830c05": "應圓觀故。是心作故。是心是故。與起信論明報身義",
    "X56n0948_002:0830c06": "宛如符契。彼云。若知心現。不離真如。名為報佛。不知",
    "X56n0948_002:0830c07": "轉識現故。取色分齊。名為應身。今經心作。乃心現也。",
    "X56n0948_002:0830c08": "又云。心是不離真如也。尊特文義。分明若此。安得摧",
    "X56n0948_002:0830c09": "折而為生身。淨名疏中。所云現尊特者。乃是顯示佛",
    "X56n0948_002:0830c10": "體無邊故也。自有現起高大之身。顯示無邊自有即",
    "X56n0948_002:0830c11": "於常身。顯示無邊現起則如梵網華臺淨名等經須",
    "X56n0948_002:0830c12": "彌映海也。即於常身顯示無邊者。則如法華多寶塔",
    "X56n0948_002:0830c13": "內三十二相。荊谿釋云。一一相好。猶如虗空。及示妙",
    "X56n0948_002:0830c14": "應云。一一塵身一切身等。此最顯示佛尊特體故。於",
    "X56n0948_002:0830c15": "四度而稱第一。此二皆佛不思議力。令圓妙機。得見",
    "X56n0948_002:0830c16": "佛體。故云現尊特身瓔珞長者也。今云障者。乃是事",
    "X56n0948_002:0830c17": "識。全未除人。故起信云。依諸凡夫取著。轉深計我我",
    "X56n0948_002:0830c18": "所。隨事攀緣。分別六塵。故名分別事識。言凡夫者。六",
    "X56n0948_002:0830c19": "凡也。該別十信及圓名字。以別十信。見愛俱存。仍修",
    "X56n0948_002:0830c20": "空觀。若惑若觀。皆能障於中道色心。無分齊相。故論",
    "X56n0948_002:0830c21": "明業識。從別初住。方能依之。已破見故。事識微薄。以",
    "X56n0948_002:0830c22": "其見惑四十里水。思惑祇是一滴之水。空觀既寬。假",
    "X56n0948_002:0830c23": "中可用業識現前故。於勝劣皆了無邊。名見尊特。若",
    "X56n0948_002:0830c24": "圓五品。初隨喜人。雖在外凡。能於一心。頓顯三諦。即",
    "X56n0948_002:0831a01": "廣事而達深理。即深理而達廣事。無二無別。無事用不",
    "X56n0948_002:0831a02": "具三千。以達事用全理起。故此位圓解。念念成就。已",
    "X56n0948_002:0831a03": "能圓伏五住惑故。不加功力。任運分明。正信堅固。無",
    "X56n0948_002:0831a04": "能移動。雖未能見六十萬億那由他由旬之身。亦能",
    "X56n0948_002:0831a05": "觀見即劣尊特。以即劣之勝。觀行。相似。分真。皆見故",
    "X56n0948_002:0831a06": "也若名字人。雖聞色心即是法界。見惑尚熾。事識彌",
    "X56n0948_002:0831a07": "隆。佛身勝劣莫融。應相多少猶隔。塵緣所動。信解難",
    "X56n0948_002:0831a08": "成。已稟圓乘。尚為所障。不能於劣見尊特身。搏地凡",
    "X56n0948_002:0831a09": "夫。情但謂實。豈隨所現。即解無邊。故於事識。障全在",
    "X56n0948_002:0831a10": "人。云就障邊也。為種熟故。故以劣身。而說勝法。以其",
    "X56n0948_002:0831a11": "取著我所深故。未可示現無分齊身。聖雖有力。加於",
    "X56n0948_002:0831a12": "可加。故引觀音遊諸國文。深有意也。若將此文。證三",
    "X56n0948_002:0831a13": "周後入塔時身。及受龍女讚歎時身。是劣應生身。弊",
    "X56n0948_002:0831a14": "衣之相者。極顛倒也。具如前引變土之文也。蓋法華",
    "X56n0948_002:0831a15": "眾。久已障除。機純一故。三周之後。四眾八部。皆已授",
    "X56n0948_002:0831a16": "記。佛著弊服。何所為耶。南嶽妙示即劣之勝。故云入",
    "X56n0948_002:0831a17": "塔身匪巍巍。荊谿釋微妙淨法身具相。三十二類。同",
    "X56n0948_002:0831a18": "華嚴。一一相好。與虗空等。又止觀解此文云。一一相",
    "X56n0948_002:0831a19": "好。即是實相。相相法界。具足無減。相相既與虗空等",
    "X56n0948_002:0831a20": "量。又是法界具足。無減身不尊崇。那言具足相。非特",
    "X56n0948_002:0831a21": "勝。不稱無減。那謗此相。而為生身。故疏釋此文云。罪",
    "X56n0948_002:0831a22": "福相者七。方便傳作今偈深達。無罪無福。入一實相",
    "X56n0948_002:0831a23": "名深達也。十方即十法界。同以實慧了之故。言徧照",
    "X56n0948_002:0831a24": "(文畢)實慧徧照。十皆法界。乃顯法身。具足百界。三千三",
    "X56n0948_002:0831b01": "諦。即此法身。具三十二。故止觀云。一一相好。即是法",
    "X56n0948_002:0831b02": "界。具足無減。乃顯相。相皆具三千不減。三諦不爾。那",
    "X56n0948_002:0831b03": "稱具足無減。荊谿得此妙感應旨故。顯示云。物機應",
    "X56n0948_002:0831b04": "契。身土無偏。同常寂光。無非法界。謗云。生身定是劣",
    "X56n0948_002:0831b05": "應。深為失旨也。何者以藏塵八萬及三十二。皆是法",
    "X56n0948_002:0831b06": "界。全體垂應。而有通局。藏塵八萬。局在別圓。業識論",
    "X56n0948_002:0831b07": "見。其三十二相。雖通藏通。見從外來。取色分齊。作生",
    "X56n0948_002:0831b08": "身解。若別圓人。依業識者。即三十二相。見無分齊。稱",
    "X56n0948_002:0831b09": "性周徧。即名尊特。如法華經。以父所有。盡付與子。故",
    "X56n0948_002:0831b10": "令子成三十二相。身子領云。若得作佛時。具三十二",
    "X56n0948_002:0831b11": "相。若父自現藏塵尊特。為己所有。令子但得三十二",
    "X56n0948_002:0831b12": "相生身弊服。則不名為我之所有。皆是子有。驗知祗",
    "X56n0948_002:0831b13": "以三十二相。示現法界。一一周遍。名現尊特。非別現",
    "X56n0948_002:0831b14": "起藏塵相也。又諸經中。雖為斥小現起尊特。而其相",
    "X56n0948_002:0831b15": "好。亦祇且用三十二等。如請觀音云。一切佛出世。明",
    "X56n0948_002:0831b16": "照如日月。身出大智光。如燒紫金山。三十二相中。流",
    "X56n0948_002:0831b17": "出八十好。譬如須彌山映顯于大海。眾生聞名者。永",
    "X56n0948_002:0831b18": "離三惡道。得住無為處常樂大涅槃。形既高出。名詮",
    "X56n0948_002:0831b19": "常樂。豈非現起尊特之身。何曾藏塵為相好數。又金",
    "X56n0948_002:0831b20": "光明。金鼓教詔。讚佛之法。驗昔龍尊。讚三十二。雖非",
    "X56n0948_002:0831b21": "現起。疏乃稱為正讚尊特。又金剛般若。身如須彌。顯",
    "X56n0948_002:0831b22": "是尊特名。相亦唯三十二也。又大薩遮尼乾子經。佛",
    "X56n0948_002:0831b23": "現尊特。如須彌山。至論相業。乃用別圓道品六度。導",
    "X56n0948_002:0831b24": "乎百福。成就相果。即三十二及八十也。與金光明疏三",
    "X56n0948_002:0831c01": "身相業。文義泯齊。合於止觀。明三十二。八萬藏塵",
    "X56n0948_002:0831c02": "三品相海。用別圓道品。修而發之。皆名法身真實之",
    "X56n0948_002:0831c03": "相。此等諸經。皆以三十二相。而為尊特。若執藏塵方。",
    "X56n0948_002:0831c04": "為尊特。三十二相。定是生身。塵坌弊衣者。則上諸說",
    "X56n0948_002:0831c05": "皆非尊特。淨名疏文。如何消耶。所引淨名疏。明四教",
    "X56n0948_002:0831c06": "成道說法入涅槃相。人所共知。更不解也。又引華嚴",
    "X56n0948_002:0831c07": "方等般若及法華時現尊特身。欲以三味例於醍醐",
    "X56n0948_002:0831c08": "皆是現起。巍巍之身。藏塵之相。欲將現起尊特之義。",
    "X56n0948_002:0831c09": "以蔽定執垢衣之愆。其愆已成。蔽之不可。其義強立。",
    "X56n0948_002:0831c10": "過失更彰。夫尊特身者。常住五陰也。色心不二。事理",
    "X56n0948_002:0831c11": "無殊。大身小身。多相少相。既皆即理。無不圓融。大身",
    "X56n0948_002:0831c12": "多相。既遍虗空。小身少相。亦周法界。此之身相。雖云",
    "X56n0948_002:0831c13": "佛現佛。未嘗離眾生之心。是故皆依業識而現。業識",
    "X56n0948_002:0831c14": "現者。佛豈不現。言佛現者。即示現也。心識現者。即顯",
    "X56n0948_002:0831c15": "現也。二現一合。化物乃成。故使華嚴。擬彼小機。事識",
    "X56n0948_002:0831c16": "全在心。現不成故。迷悶躃地。方等般若。事識除故。雖",
    "X56n0948_002:0831c17": "當業識。尚滯本教。須現勝身。對斥藏通。洮汰偏小。令",
    "X56n0948_002:0831c18": "成。大志堪聞法華。至第五時。開方便門。示真實相。決",
    "X56n0948_002:0831c19": "聲聞法。是諸經王。生忍弊衣。開為瓔珞。劣應丈六。量",
    "X56n0948_002:0831c20": "等虗空。故妙玄云。今經體者。體化他之權實。即自行",
    "X56n0948_002:0831c21": "之權實。弊衣之身。乃是事識所見之佛。不知轉識現。",
    "X56n0948_002:0831c22": "故色有分齊。故名弊衣。以驗若知轉識現者。離分齊",
    "X56n0948_002:0831c23": "相。即名瓔珞。應知開麤即妙。為現尊特者。妙機既發。",
    "X56n0948_002:0831c24": "權情自忘。無法不圓。無劣不勝。故不二門云。一一塵",
    "X56n0948_002:0832a01": "身一切身。一一塵剎一切剎。廣狹勝劣難思議。淨穢",
    "X56n0948_002:0832a02": "方所無窮盡。又云。物機應契。身土無偏。同常寂光。無",
    "X56n0948_002:0832a03": "非法界。此說豈非法華尊特妙感應相。何曾現起令",
    "X56n0948_002:0832a04": "眼見耶。故妙樂中。比華嚴云。若云塵剎重重相。入重",
    "X56n0948_002:0832a05": "重相。有重重事等。重重說等。為未了者。以事顯理。驗",
    "X56n0948_002:0832a06": "知法華佛慧。機成達妙達一。不須改小現大。不須易",
    "X56n0948_002:0832a07": "少為多。即丈六身。三十二相。業識顯現。果佛示現解",
    "X56n0948_002:0832a08": "無邊際。具一切相。不止藏塵。以三千無缺故。是故得",
    "X56n0948_002:0832a09": "云。四微體同。權實益等。上諸過失。皆為不以部味為",
    "X56n0948_002:0832a10": "準。教觀為功。執一字而拒大途。視眾人而為不物。致",
    "X56n0948_002:0832a11": "前後之相。反使上下而共知學教。何為修心是務。若",
    "X56n0948_002:0832a12": "更堅執。永處三途。儻早悛心。同登九品。善惡之路。審",
    "X56n0948_002:0832a13": "諦而行。",
    "X56n0948_002:0832a15": "法知遺編解謗書(終)",
    "X56n0948_002:0832a17": "端平乙末台州白蓮比丘宗峴將鬻教乘息錢重",
    "X56n0948_002:0832a18": "新開板流通"
}