{
    "X34n0638_018:0573a17": "法華經玄贊要集卷第十八",
    "X34n0638_018:0573a19": "鏡水寺沙門　栖復　集",
    "X34n0638_018:0573a20": "言是法不可示者。即如來所說初權後實之法。隨宜",
    "X34n0638_018:0573a21": "所說。不可表示於人。因緣道理。絕語言故。如人身痛",
    "X34n0638_018:0573a22": "等。說之不及。須自證故。",
    "X34n0638_018:0573a23": "言詞相寂滅者。亞簡要云。謂真如法不可指示於人。",
    "X34n0638_018:0573a24": "何以故。以彼言詞相寂滅故。又由名字性空故。不可",
    "X34n0638_018:0573b01": "得故。准諸抄。約真如解。若觀疏意。依他之法。亦不可",
    "X34n0638_018:0573b02": "示故。",
    "X34n0638_018:0573b03": "言得四證淨者。舊云。四不壞信。新云四證淨也。四是",
    "X34n0638_018:0573b04": "境。謂佛法僧戒。只此四境。便是所緣。能緣信心。緣四",
    "X34n0638_018:0573b05": "境時。此信心不可破壞。名為堅固。堅固者。不壞義故。",
    "X34n0638_018:0573b06": "名信力堅固。此依初地方得。所信法華經。是四不壞",
    "X34n0638_018:0573b07": "信中法也。",
    "X34n0638_018:0573b08": "言而未圓證者。問此言信力堅固能知。何故。又言不",
    "X34n0638_018:0573b09": "退菩薩皆不能知。答疏云而未等。意言不知者。未能",
    "X34n0638_018:0573b10": "圓證。言不知也。",
    "X34n0638_018:0573b11": "言雖見道前者。問地前亦能信知。何唯初地。答疏云",
    "X34n0638_018:0573b12": "雖見等。意言地前菩薩但是比知。不同初地證信知",
    "X34n0638_018:0573b13": "也。答言四證淨者。無漏智證此達理。名之為證。無漏",
    "X34n0638_018:0573b14": "智與信心相應。同緣四法。名淨故。云四證淨也。",
    "X34n0638_018:0573b15": "經諸佛弟子眾者。通有學無學。亦不約數多少。不論",
    "X34n0638_018:0573b16": "處寬狹。不分別利鈍。前後不說時短長。但總指三乘",
    "X34n0638_018:0573b17": "不知也。",
    "X34n0638_018:0573b18": "經假使滿等者。鶖子念言此說。餘鈍根人不知不說",
    "X34n0638_018:0573b19": "鶖子也。作念之時。世尊道假使等。意假使一三千界",
    "X34n0638_018:0573b20": "中。總是舍利弗利根之人。五薀假者。相共盡神。思惟",
    "X34n0638_018:0573b21": "佛智。不得知也。",
    "X34n0638_018:0573b22": "經斯等共一心者。但是將十方辟支佛智。團合一處",
    "X34n0638_018:0573b23": "著。名一心共思求也。",
    "X34n0638_018:0573b24": "言辟支望等者。梵云辟支此云獨覺。獨證者覺名獨",
    "X34n0638_018:0573c01": "覺。此含兩重。一望聲聞。二望部行。利根者成麟角。鈍",
    "X34n0638_018:0573c02": "根者成部行。部黨而行。名部行。",
    "X34n0638_018:0573c03": "言若未入等者。若住聲聞解脫分善。獨覺者去果時",
    "X34n0638_018:0573c04": "遠。修行時長時。練根既久。故成麟喻。若入聲聞四善",
    "X34n0638_018:0573c05": "根。而迴趣者。但成部行。去果時近。修行時促。用功既",
    "X34n0638_018:0573c06": "少。故名鈍根。如世間人。習業時近。遍數小。文句生澁。",
    "X34n0638_018:0573c07": "即為鈍根也。",
    "X34n0638_018:0573c08": "言在解脫分等者。資粮位中。有其三品。謂未定生已",
    "X34n0638_018:0573c09": "定生。即此生時。若未定生。即迴向者。而作麟角。以生",
    "X34n0638_018:0573c10": "數多。容約百劫練根。若已定生。即此生時。作獨覺者。",
    "X34n0638_018:0573c11": "皆成部行也。五停心名未定生。別相念名已定生。總",
    "X34n0638_018:0573c12": "想念名。即此生也。若入四善根位已上迴趣者。皆部",
    "X34n0638_018:0573c13": "行成。問緣覺豈無自乘中發心修行得果。何故。事須",
    "X34n0638_018:0573c14": "於聲聞中迴心耶。答於中亦有自乘中修行得果者。",
    "X34n0638_018:0573c15": "多成麟角。若向聲聞之中迴心者。通部行麟角二類。",
    "X34n0638_018:0573c16": "從寬為名。且說聲聞中迴心。問四善根位何許心。答",
    "X34n0638_018:0573c17": "下中可爾。上忍不然。以時促不堪練故。集論說。於中",
    "X34n0638_018:0573c18": "下忍。名移轉。",
    "X34n0638_018:0573c19": "言新發意菩薩具者。即地前資加二位。凡菩薩也。長",
    "X34n0638_018:0573c20": "行不言菩薩。偈有無不同也。",
    "X34n0638_018:0573c21": "言數眾者。稻可為食。麻可為衣。竹則外貞。葦即內虗。",
    "X34n0638_018:0573c22": "發心之人。利物真虗為本。可以取況也。",
    "X34n0638_018:0573c23": "言田土者。吐也。吐生萬物。萬物從地而生。田上功能",
    "X34n0638_018:0573c24": "也。",
    "X34n0638_018:0574a01": "言義譯耳者問何名義譯。答將梵字。翻就唐言。只名",
    "X34n0638_018:0574a02": "土田。若言國土。即不是正。梵語中翻出。但是以義譯",
    "X34n0638_018:0574a03": "之。其差音(疎煞反)。",
    "X34n0638_018:0574a04": "言十種發心者。華嚴四十九云。一無量無邊廣大心。",
    "X34n0638_018:0574a05": "供養一切佛。二解脫一切眾生。三令一切剎那悉入",
    "X34n0638_018:0574a06": "法界。四觀一切法悉如虗空。五觀一切菩薩諸行。六",
    "X34n0638_018:0574a07": "正念三世一切諸佛。七了達不可思議法界果報。八",
    "X34n0638_018:0574a08": "嚴淨一切諸如來剎土。九深入一切如來大眾。十觀",
    "X34n0638_018:0574a09": "察一切如來妙音聲。一一之上。皆有無量見佛性。由",
    "X34n0638_018:0574a10": "生盲人。二乘見佛性。如嬰兒見月。地前菩薩見佛性。",
    "X34n0638_018:0574a11": "如患眼人。初地至七地如電光。入觀即見故。八地九",
    "X34n0638_018:0574a12": "地如隔羅糓中見月。十地中唯見自性。不見佛。若至",
    "X34n0638_018:0574a13": "佛位。自身他身。見悉平等。如今既是八地。亦不能知",
    "X34n0638_018:0574a14": "佛智也。問此間說智慧。何言見性。答五種智慧中。真",
    "X34n0638_018:0574a15": "如是智慧性。正是智慧故。引來證也。前來信力堅固。",
    "X34n0638_018:0574a16": "約信心說。此約證解未圓。所以不知佛智。問何言初",
    "X34n0638_018:0574a17": "地已去名發心。答准華嚴十種發心。總名發心也(如前",
    "X34n0638_018:0574a18": "引)。",
    "X34n0638_018:0574a19": "言前門甚深者。問前來八甚深。並是歎教門深。何故",
    "X34n0638_018:0574a20": "此中說不知智慧。答疏云前門等。意言歎佛智者。顯",
    "X34n0638_018:0574a21": "智深故。其門亦深也。又解。今此不共甚深中。八九經",
    "X34n0638_018:0574a22": "文。一向歎佛智。似述所證智慧甚深相似。恐後破疏。",
    "X34n0638_018:0574a23": "所以作第二利也。",
    "X34n0638_018:0574a24": "言或十四偈半(至)初六等者。准前科配。",
    "X34n0638_018:0574b01": "言其中末後者。即六頌中末後一偈也。即當九頌中",
    "X34n0638_018:0574b02": "初一頌半。即是諸弟子眾。曾供養諸佛。",
    "X34n0638_018:0574b03": "言次八偈等者。即經假使滿世間。八行文是。",
    "X34n0638_018:0574b04": "言准義科等者。前來長行八甚深。是教門。今此偈文",
    "X34n0638_018:0574b05": "亦述教門。教門之中。頻說佛智慧。以義從文科也。",
    "X34n0638_018:0574b06": "言總歎(至)無分別頌文等者。問何名總。答經云。吾從",
    "X34n0638_018:0574b07": "成佛已下總四句。唯此一頌半。經文述故。名總。故云",
    "X34n0638_018:0574b08": "無別偈文也。問只一頌半述。即是有頌。何言無。答准",
    "X34n0638_018:0574b09": "長行。有種種因緣等總句。廣演已下別句。總別都有",
    "X34n0638_018:0574b10": "十偈。此皆不述。名無別偈也。",
    "X34n0638_018:0574b11": "經言我今已具得者。即能證能說。名為具得。顯具理",
    "X34n0638_018:0574b12": "教二深也。唯我知是相。自知也。十方佛亦然。他知也。",
    "X34n0638_018:0574b13": "即是唯佛與佛。乃能知之。",
    "X34n0638_018:0574b14": "經言諸佛語無異者。莫見四十年前說有二乘。今日",
    "X34n0638_018:0574b15": "說一。則言有異。此一三權實。不定獨說。三世諸佛說",
    "X34n0638_018:0574b16": "皆如此。先權後實。唯佛與佛則知。餘人不知也。汝但",
    "X34n0638_018:0574b17": "生信力。諸佛語無異。指二甚深。與四十年前。昔說今",
    "X34n0638_018:0574b18": "說。不同靈山會上說者。總名久後。久後者。究竟終久",
    "X34n0638_018:0574b19": "義。終說實法。勸令生信。汝舍利弗。尚於此經。以信得",
    "X34n0638_018:0574b20": "入。又世尊法久後。要當說真實。如來暗許鶖子說也。",
    "X34n0638_018:0574b21": "若不暗許。如何鶖子三止不退。",
    "X34n0638_018:0574b22": "言汝既未等者。此權實法。我一一證來。汝但生信心。",
    "X34n0638_018:0574b23": "經言及求緣覺者。緣覺凡夫。大論獨覺地云。當地有",
    "X34n0638_018:0574b24": "五種相。一者種性。本性獨覺。由此因緣。於情閙處。心",
    "X34n0638_018:0574c01": "不愛樂。於寂靜處。深生愛著。二者道。謂有一類獨覺",
    "X34n0638_018:0574c02": "種性。經於百劫。遇佛出世。數親近承事。成就相續。專",
    "X34n0638_018:0574c03": "心求證獨覺菩提。三者習。謂有一類初修行。過百劫",
    "X34n0638_018:0574c04": "已。出無佛世。無師自然。脩三十七道品。證法現觀。得",
    "X34n0638_018:0574c05": "獨覺菩提。不斷煩惱。成阿羅漢。四者住。復有二類。一",
    "X34n0638_018:0574c06": "麟喻。樂處孤林。寂靜而住。二部行。亦樂眾部共相依",
    "X34n0638_018:0574c07": "住。五者行。依彼彼村邑聚落而住。善護其身。濟度有",
    "X34n0638_018:0574c08": "情。不以言語而教化。此中即當第二道。",
    "X34n0638_018:0574c09": "經言我令脫苦縛者。三果四向總名脫苦縛。",
    "X34n0638_018:0574c10": "經佛以方便等者。問此明言方便。說有三乘。何故鶖",
    "X34n0638_018:0574c11": "子猶預。不知是所趣。答有二意。一言陳。但說如來後",
    "X34n0638_018:0574c12": "得智妙用。引眾生處處著。名方便所說。以有三乘。二",
    "X34n0638_018:0574c13": "者。意許之中初雖說三。後唯有一。此時猶未分明說",
    "X34n0638_018:0574c14": "二非真故。名意許。取以鶖子上有猶心。問世尊隔是",
    "X34n0638_018:0574c15": "交他。捨却二乘。何要與他說二乘耶。答經云。佛以方",
    "X34n0638_018:0574c16": "便等。四句經也。",
    "X34n0638_018:0574c17": "言三度請(至)止皆前等者。若不先止。鶖子三請不成",
    "X34n0638_018:0574c18": "也。且世尊初止為相。令真聖者。問取一乘。令假聖者。",
    "X34n0638_018:0574c19": "避席而去。乃至三止等。若不唱止。在前即三請。後無",
    "X34n0638_018:0574c20": "由說。經應須第四請方與說法。只緣唱止在前第三",
    "X34n0638_018:0574c21": "請。恰承著如來許說。故止皆在前。請皆居後。是說一",
    "X34n0638_018:0574c22": "乘之意也。",
    "X34n0638_018:0574c23": "言佛止亦三者。讚揚希有止。經。舍利弗。取要言之。無",
    "X34n0638_018:0574c24": "量無邊未曾有法。佛悉成就。止。舍利弗。不須復說。二",
    "X34n0638_018:0575a01": "恐驚時曾止。爾時佛告舍利弗。止止。不須復說。若說",
    "X34n0638_018:0575a02": "是事。一切世間諸天及人。皆當驚疑。三恐墜大坑。止",
    "X34n0638_018:0575a03": "佛復止。舍利弗。若說是事。一切世間天人阿脩羅。皆",
    "X34n0638_018:0575a04": "當驚疑。增上慢比丘。將墜於大坑。",
    "X34n0638_018:0575a05": "言請皆在後者。初騰疑置或請。或云。狹自他疑故請。",
    "X34n0638_018:0575a06": "我自昔來。未曾從佛聞法。今者四眾咸皆有疑(云云)。",
    "X34n0638_018:0575a07": "及偈慧日等。次陳大眾於餘佛所植因故。請亦名共",
    "X34n0638_018:0575a08": "佛脩因請。經。舍利弗。重白佛言。世尊。唯願說之。唯願",
    "X34n0638_018:0575a09": "說之。所以者何。是會無數百千萬億阿僧祇眾生。曾",
    "X34n0638_018:0575a10": "見諸佛諸根猛利智慧明了。并偈等。三述自他。已從",
    "X34n0638_018:0575a11": "今佛化堪聞故。請亦名聞法歡喜請。爾時舍利弗。重",
    "X34n0638_018:0575a12": "白佛言。世尊。唯願說之。唯願說之。今此會中。如我等",
    "X34n0638_018:0575a13": "比。百千萬億。世世已曾從佛受化。偈云。無上兩足尊",
    "X34n0638_018:0575a14": "等。",
    "X34n0638_018:0575a15": "言初止為者。問何名初止為相。答二解。一者。止之不",
    "X34n0638_018:0575a16": "談。是說法相。二止之不談。是不說法相。乍觀即似不",
    "X34n0638_018:0575a17": "肯說。只現此不肯說法相。却是說法之前相。故云相",
    "X34n0638_018:0575a18": "成就。現不說法相。意令舍利弗生疑也。緣四十年前",
    "X34n0638_018:0575a19": "執自二乘為究竟。執心難斷。疑即易除。所以迴此執",
    "X34n0638_018:0575a20": "心作疑心。所以唱止。緣聲聞人。多皆慢法。若不待請。",
    "X34n0638_018:0575a21": "企意難生。所以如來自歎智慧之次。止。不須復說。鶖",
    "X34n0638_018:0575a22": "子作念。世尊本來自說。亦無人請止者。止於何人。答",
    "X34n0638_018:0575a23": "一教舍利弗自心生疑。二令眾人生疑。",
    "X34n0638_018:0575a24": "言次止欲令者。唯願說之。唯願說之。世尊。何故慇勤。",
    "X34n0638_018:0575b01": "稱歎方便。此名推覓甚深境界。推覓甚深境界。是第",
    "X34n0638_018:0575b02": "一義。渴仰欲聞。是第二義。經。合掌瞻仰。待願。出微妙",
    "X34n0638_018:0575b03": "音時。為如實說。諸天龍神等。其數如恒沙。求佛諸菩",
    "X34n0638_018:0575b04": "薩欲聞是道。",
    "X34n0638_018:0575b05": "言後止者。經。說此語時。會中有比丘比丘尼優婆塞",
    "X34n0638_018:0575b06": "優婆夷。即從座起。禮佛而退。",
    "X34n0638_018:0575b07": "言初自他者。我自昔來。未曾從佛聞如是說等。",
    "X34n0638_018:0575b08": "言陳大眾等者。世尊但與說。莫愁人不信。經。所以者",
    "X34n0638_018:0575b09": "何。是會無數百千萬億阿僧祇眾生曾見諸佛(云云)。",
    "X34n0638_018:0575b10": "言後述自他者。經云。今此會中如我等比百千萬億",
    "X34n0638_018:0575b11": "世世已曾從佛受化。",
    "X34n0638_018:0575b12": "言鶖子請中者。只於鶖子請中。分出三請。不科著三",
    "X34n0638_018:0575b13": "止文。以止共請相逐行。疏主所以科配三止向三請。",
    "X34n0638_018:0575b14": "三請中攝也。故疏云。文隨三段。即是止文。隨請文也。",
    "X34n0638_018:0575b15": "言初止既屬者。為在第一段。二深先唱中。即是歎智。",
    "X34n0638_018:0575b16": "慧法妙及法師妙。為一乘也。第一止攝屬。法師功德",
    "X34n0638_018:0575b17": "分中。餘二止攝屬。此下三請文中。言二止攝者。二止",
    "X34n0638_018:0575b18": "攝屬。此第二四眾驚疑發揭。鶖子請文中也。",
    "X34n0638_018:0575b19": "言三種義示現示現者。顯分義。一決定義。二乘之人。",
    "X34n0638_018:0575b20": "四十年前。於自所證。心生決定義。佛說一解脫義。二",
    "X34n0638_018:0575b21": "疑義。於佛所歎二種甚深義。上言二義不知。於義有",
    "X34n0638_018:0575b22": "疑。名疑義。經云。如今不知是義所趣。三者。於何事疑",
    "X34n0638_018:0575b23": "義。何因何緣。慇懃稱嘆諸佛第一方便。名依何事疑",
    "X34n0638_018:0575b24": "義。問依何事疑。與疑義何別。答寬狹有殊。疑義唯約",
    "X34n0638_018:0575c01": "二甚深上起新疑也。依何事疑義。約新舊二疑故。唯",
    "X34n0638_018:0575c02": "鶖子有也。",
    "X34n0638_018:0575c03": "經云。千二百人(至)作是念者。問前列眾處萬二千。此",
    "X34n0638_018:0575c04": "中只說千二百人耶。答若約總標疑眾。輕重而論。有",
    "X34n0638_018:0575c05": "萬二千人。今重舉者。心口俱疑者。有千二百人。",
    "X34n0638_018:0575c06": "經言聲聞者。再三義。稱嘆。讚歎。讚歎也。嘆二甚深也。",
    "X34n0638_018:0575c07": "方便者。通教門亦名方便也。所詮智慧亦名方便。接",
    "X34n0638_018:0575c08": "下顯上。皆名方便。諸佛智慧甚深無量。顯上方便。其",
    "X34n0638_018:0575c09": "智慧門難解難入。接方便。含名方便。而作是言。指佛",
    "X34n0638_018:0575c10": "口中說底言也。",
    "X34n0638_018:0575c11": "經言到於涅槃者。有餘依涅槃。",
    "X34n0638_018:0575c12": "經言知四眾心疑者。問聲聞人定心中始知他人心",
    "X34n0638_018:0575c13": "中事。如何散心中知四眾心中疑。答佛加被擬。向下",
    "X34n0638_018:0575c14": "說一乘去。前已暗許說意。交鶖子知眾人心中疑。速",
    "X34n0638_018:0575c15": "請也。二者。緣眾相貌上有疑相狀相。示壞猶豫。",
    "X34n0638_018:0575c16": "言生因中疑者。因中疑者。因謂因由。所以義。非因果",
    "X34n0638_018:0575c17": "之因也。云何如來數數宣說甚深境界。前說甚深。後",
    "X34n0638_018:0575c18": "說甚深。不同於此因由。所以而生疑也(長行名前甚。偈名後也)。",
    "X34n0638_018:0575c19": "言解脫雖同者。此約斷煩惱障。得解脫義。名為同。論",
    "X34n0638_018:0575c20": "云。然所知障不障解脫。無能發業潤生用故。若約通",
    "X34n0638_018:0575c21": "說。煩惱亦能障大菩提。論云。說煩惱障真如。豈彼不",
    "X34n0638_018:0575c22": "能為菩提障。應知聖教依勝用說。理實俱能通障二",
    "X34n0638_018:0575c23": "果故。下云。是人於何而解脫。但離虗妄而得解脫。其",
    "X34n0638_018:0575c24": "實未得一切解脫。",
    "X34n0638_018:0576a01": "言法執類者。即法執種。所謂一百二十八類疑。是其",
    "X34n0638_018:0576a02": "一。異熟生從真異熟識之所生。體是無記。異熟生無",
    "X34n0638_018:0576a03": "記攝是事疑。無學不識黑鹽等。",
    "X34n0638_018:0576a04": "經言我自昔來(至)今者。四眾等者。金云。三周請寬狹",
    "X34n0638_018:0576a05": "不同。初周鶖子等請。四眾八部皆同請說。最寬。此中",
    "X34n0638_018:0576a06": "意。舍利弗獨自請。恐世尊不可為一人說。所以普陳",
    "X34n0638_018:0576a07": "眾人之疑心也。意徒請多世尊決定說也。",
    "X34n0638_018:0576a08": "言甚深微妙智慧也難解等。慧門也(二周三乘索事次三周索城最",
    "X34n0638_018:0576a09": "狹)。",
    "X34n0638_018:0576a10": "言佛自告者。偈文從前長行何因緣已後生得。今當",
    "X34n0638_018:0576a11": "十一偈半述。前佛自告中。前嘆法師功德。無人請說。",
    "X34n0638_018:0576a12": "名佛自告也。如來知見廣大深遠。無量無礙等。即是",
    "X34n0638_018:0576a13": "此問。慧日大聖尊。久乃說是法。自說得如是力無畏",
    "X34n0638_018:0576a14": "三昧。乃至不可思議。問品初所證法妙。及能證法師",
    "X34n0638_018:0576a15": "妙。已有世雄不可量偈文述了。何故此問重述。答一",
    "X34n0638_018:0576a16": "往者。則似指前嘆法師妙中八門功德相。不似是如",
    "X34n0638_018:0576a17": "此道理。彼處歎法師功德。令一處著。只是智慧。彼處",
    "X34n0638_018:0576a18": "開出能證法師所證智。合將一處著。只是此問長行",
    "X34n0638_018:0576a19": "智慧。即是此間隣次長行云。何因何緣。慇懃稱嘆諸",
    "X34n0638_018:0576a20": "佛第一方便甚深微妙智慧也。難解之法。慧門也。今",
    "X34n0638_018:0576a21": "此慧日大聖尊一偈半。述前長行教理也。問只是長",
    "X34n0638_018:0576a22": "行教理。並是所證。今此偈文述。何故文勢盡說能證",
    "X34n0638_018:0576a23": "法師念觀功德。答前申疑中。雖雙問。良以如來成就",
    "X34n0638_018:0576a24": "念觀功德故。所以前說及證皆名甚深。今此頌舉所",
    "X34n0638_018:0576b01": "顯能。意取所證。雖頌法師妙。與能成法妙分殊。",
    "X34n0638_018:0576b02": "言自照者。自利。亦一切暗者利他。",
    "X34n0638_018:0576b03": "言冥者。莫經反也。暗夜也。莫定反。夕也。從初解。",
    "X34n0638_018:0576b04": "言靡不能照者。照屬佛智。普照一切眾生。名靡不照",
    "X34n0638_018:0576b05": "明。",
    "X34n0638_018:0576b06": "言譬檀越者。農夫況施主。植福喻營田。謂於佛福田",
    "X34n0638_018:0576b07": "中。福善增長。初生善趣。後得真世間。日出正是農夫",
    "X34n0638_018:0576b08": "作務時。日若出。正是施主造福之時。",
    "X34n0638_018:0576b09": "言百鳥鳴者。喻佛出世。高德法師助佛揚化。初出已",
    "X34n0638_018:0576b10": "度千二百羅漢。遊化諸國。度無量眾生。",
    "X34n0638_018:0576b11": "言喻弊魔者。弊者。用也惡也。今取惡義。破善事故。孫",
    "X34n0638_018:0576b12": "子見母去啼哭。魔見佛出。恐度眷屬。所以啼哭也。",
    "X34n0638_018:0576b13": "言山王者。妙高山也。",
    "X34n0638_018:0576b14": "言長夜者。即生死長夜也。",
    "X34n0638_018:0576b15": "言多年者。四十年後。方說名多年。經云。久嘿斯要。不",
    "X34n0638_018:0576b16": "務速說。所以未曾說。說時未至故。",
    "X34n0638_018:0576b17": "經道場所得(至)問者。此是智慧深也。准此。是無問自",
    "X34n0638_018:0576b18": "說經也。我意難可測者。慧門深也。意言慧及門。二乘",
    "X34n0638_018:0576b19": "不知。所以不能問。",
    "X34n0638_018:0576b20": "經無問而說者。無問自說經也。稱歎所行。道者。一乘",
    "X34n0638_018:0576b21": "道也。",
    "X34n0638_018:0576b22": "經無漏等者。無學也。及求涅槃者。有覺也。今皆二句。",
    "X34n0638_018:0576b23": "正是疑也。",
    "X34n0638_018:0576b24": "經其求緣覺者。緣凡夫也。",
    "X34n0638_018:0576c01": "言佛說疑喻者。一眾疑。二則願說。長行有願樂欲聞。",
    "X34n0638_018:0576c02": "即是偈中願說。草書願字。誤為佛。亦云佛說。亦云凡",
    "X34n0638_018:0576c03": "說。今取佛說為正。佛說疑如網為一句。羅生難出為",
    "X34n0638_018:0576c04": "一句。即解經云。今皆墮疑網。",
    "X34n0638_018:0576c05": "言猶豫者。問何故喚猶作豫。答說文云等。猶性多豫。",
    "X34n0638_018:0576c06": "在人前行。到十字。道口。却迴來故。猶多疑故。名猶也。",
    "X34n0638_018:0576c07": "凡不決者。喚作豫也。",
    "X34n0638_018:0576c08": "言猶如麂善登木者。讀將謂麂亦解上樹。非也。各別",
    "X34n0638_018:0576c09": "讀也。",
    "X34n0638_018:0576c10": "經我今自於智(至)所行道者。因法更何所求。若是因",
    "X34n0638_018:0576c11": "緣法。更求何果。若實是果。我更不脩。若實是因。我更",
    "X34n0638_018:0576c12": "脩也。",
    "X34n0638_018:0576c13": "言前說眾人於自者。問鶖子既於自所得因果。向上",
    "X34n0638_018:0576c14": "生疑。如何法華論科為定疑分。行自所證心決定耶。",
    "X34n0638_018:0576c15": "答前來於自所證心。生決定者。約一切聲聞說。此間",
    "X34n0638_018:0576c16": "有疑。唯鶖子說。緣利根有新舊二疑。鶖子等常於自",
    "X34n0638_018:0576c17": "果法生疑也。又論云。決定義。在大眾疑中。何事疑在",
    "X34n0638_018:0576c18": "鶖子疑中。鶖子於自乘果法。向上既無決定。何故。有",
    "X34n0638_018:0576c19": "定疑也。又鶖子唯於自乘果法上生疑。兼於佛說二",
    "X34n0638_018:0576c20": "深。向上亦生疑。經云。初聞佛所說。心中大驚疑。通妨",
    "X34n0638_018:0576c21": "亦得。問鶖子如何得成定疑分。答定疑分。約中下二",
    "X34n0638_018:0576c22": "根說。四十年前執二乘為究竟。有決定。聞唱二種甚",
    "X34n0638_018:0576c23": "深。有疑也。所以疏云。前說眾人等上。於中下二根人",
    "X34n0638_018:0576c24": "說也。若約鶖子。無決定義。於自所得。亦生疑也。",
    "X34n0638_018:0577a01": "言又前初聞者。初聞二種甚深。於大乘法上生疑。於",
    "X34n0638_018:0577a02": "自乘果法。向上亦決定。後至偈中。被世尊告。云假使",
    "X34n0638_018:0577a03": "滿世間。皆如舍利弗。又云。正使滿十方等。所以鶖子",
    "X34n0638_018:0577a04": "兼於自乘果法上亦生疑。所以初生決定。後還生疑。",
    "X34n0638_018:0577a05": "疏體經意。故作二釋。故言不相違也。",
    "X34n0638_018:0577a06": "經佛口所生子等一行者。鶖子意徒世尊說經言語",
    "X34n0638_018:0577a07": "博帖也。言佛口所生子舍利弗稟佛言教等者。佛口",
    "X34n0638_018:0577a08": "所說言教。因佛言教。聖道方起。教從佛口生。聖道猶",
    "X34n0638_018:0577a09": "教起。展轉生起疑也。簡胎等最初(羯等)。",
    "X34n0638_018:0577a10": "經諸天龍神等二行者。鶖子空舉千二百。恐少。所以",
    "X34n0638_018:0577a11": "更多舉。如恒沙。鶖子又道我是聲聞小果。則可會中",
    "X34n0638_018:0577a12": "更有八萬大菩薩文殊普賢等。上位聖人。欲得聞法。",
    "X34n0638_018:0577a13": "意徒如來受請。四眾八部勢力仍劣。又請萬億國等。",
    "X34n0638_018:0577a14": "言此土佛出者。問為是此一三千界輪王。為是他三",
    "X34n0638_018:0577a15": "千界輪王。若是此娑婆世界三千界同一成壞。同一",
    "X34n0638_018:0577a16": "增減。既是減劫。無輪王出世。答則人是他三千界輪",
    "X34n0638_018:0577a17": "王。問若言他三千界輪王。為是菩薩。為是業報輪王。",
    "X34n0638_018:0577a18": "答若業輪王。當四洲即得出。向餘四洲去不得。今來",
    "X34n0638_018:0577a19": "者。菩薩輪王來也。二者。業報輪王佛。加被力來。亦得",
    "X34n0638_018:0577a20": "也。問若言初地二菩薩。即合言一百。今萬億國一千",
    "X34n0638_018:0577a21": "萬億國。如何只言一个萬億國。答此間是小他土。安",
    "X34n0638_018:0577a22": "多輪王。不得且約一三千界中輪王說。經言皆當疑",
    "X34n0638_018:0577a23": "也。驚謂驚張。疑者疑恠也。驚張疑恠。故云驚疑。論家",
    "X34n0638_018:0577a24": "改疑字為怖。即驚怖也。怖者怖懼法。大乘行廣時長。",
    "X34n0638_018:0577b01": "故云怖也。四十年前。若將妙法蓮華經。為聲聞說。譬",
    "X34n0638_018:0577b02": "如以寶示於愚人。愚人便笑也。定記分者。定者。即決",
    "X34n0638_018:0577b03": "定心。佛本來從唱二種甚深處。早有決定。為聲聞說",
    "X34n0638_018:0577b04": "法華心也。唯止多不說法相却是說經心決定也。",
    "X34n0638_018:0577b05": "言記別有三相者。謝往生人去。名得。謝往生地獄。名",
    "X34n0638_018:0577b06": "失。如彌勒為求名菩薩。名失。亦行眾善業。名得。二授",
    "X34n0638_018:0577b07": "記大人者。即菩薩然古來諸大德解記別。唯有初二",
    "X34n0638_018:0577b08": "義。唐三藏方譯出第三記。別記別解。釋深密之義也。",
    "X34n0638_018:0577b09": "此經即當第三記別也。",
    "X34n0638_018:0577b10": "言如下十二者。一契經。二應頌。三受記。四諷誦。五自",
    "X34n0638_018:0577b11": "說。六緣起。七譬喻。八本生。九本事。十方廣。十一希法",
    "X34n0638_018:0577b12": "十二論議。",
    "X34n0638_018:0577b13": "言由此有便止及說者。此決定心。是佛心也。佛心本",
    "X34n0638_018:0577b14": "來為鶖子說法華經。說經心已決定。由此有向。後第",
    "X34n0638_018:0577b15": "二止第三止。及下正說。佛若不止。鶖子不請。鶖子不",
    "X34n0638_018:0577b16": "請。不請因何說得正說。所以唱止也。既世尊第二遍",
    "X34n0638_018:0577b17": "止止。鶖子第二請。世尊第三遍遍止。鶖子第三請。所",
    "X34n0638_018:0577b18": "以向正解釋決定心論。不配屬經文。通下文。意直至",
    "X34n0638_018:0577b19": "故。四疑已來。是也。又云。通下三周。太寬。問何處是佛",
    "X34n0638_018:0577b20": "心本來已有決定心。答有說徒菩提樹下三七日思",
    "X34n0638_018:0577b21": "惟已來至今日。決定心也。二者。取唱二種甚深已來。",
    "X34n0638_018:0577b22": "則本來決定心也。問既決定心。通唱二甚深已來有。",
    "X34n0638_018:0577b23": "即合第一止。亦合有決定心。如何向第二止第三止",
    "X34n0638_018:0577b24": "及下正說科。作決定心耶。答雖前第一止中亦有決",
    "X34n0638_018:0577c01": "定心。為不對能請人。定唱止。不說法相。暗由初世尊",
    "X34n0638_018:0577c02": "沒人。交說自欲得說。又自止。我不說也。元來是獨言",
    "X34n0638_018:0577c03": "獨語。不說法相。隱不得分明也。如斷欲之人。併處言",
    "X34n0638_018:0577c04": "斷欲。暗對女人言斷欲。分明也。所以向第二止處科。",
    "X34n0638_018:0577c05": "出決定心。非是第一止處。無定心也。",
    "X34n0638_018:0577c06": "言已生驚怖者。問地前漸悟菩薩不說則有驚。說則",
    "X34n0638_018:0577c07": "無驚。何名已生驚怖。令斷驚怖。又餘四之中。三今不",
    "X34n0638_018:0577c08": "論。且悔驚怖。如何名已生驚怖令斷驚怖。此三根聲",
    "X34n0638_018:0577c09": "聞還即是說有驚。不說則無驚。如何說法華經。名已",
    "X34n0638_018:0577c10": "生驚怖令斷驚怖。答已生驚怖令斷者。約四十年前",
    "X34n0638_018:0577c11": "鶖子舊疑說。名為可然。若約中下二根聲聞說。唯是",
    "X34n0638_018:0577c12": "新疑悔。聞法華經。既有此疑悔。如何名已生上者。令",
    "X34n0638_018:0577c13": "斷驚怖耶。答餘四驚怖。亦得名已生令斷也。初聞唱",
    "X34n0638_018:0577c14": "二甚深。便生疑。即是驚怖也。後至開示語入處。斷也。",
    "X34n0638_018:0577c15": "所斷對能斷說。故名已生驚怖令斷也。意言已生約",
    "X34n0638_018:0577c16": "舊說。有驚約新說也。",
    "X34n0638_018:0577c17": "言二種人者。一多事。二悔驚怖。若總想說。有五驚怖。",
    "X34n0638_018:0577c18": "若正要當。只是二種驚怖也。若望兼說。傍正為不妨。",
    "X34n0638_018:0577c19": "為五種人。若決定心。為二種人。斷驚怖說法華經。",
    "X34n0638_018:0577c20": "言驚怖者。返道疑生。名損。如來向他說我法。能離生",
    "X34n0638_018:0577c21": "老病死究竟涅槃。是學無學人。亦各自已離我見。及",
    "X34n0638_018:0577c22": "有無見等。謂得涅槃。如今聞道。無二乘故。名損驚怖",
    "X34n0638_018:0577c23": "也。",
    "X34n0638_018:0577c24": "言如所聞者。即四十前向世尊邊聞教聲。取以為實。",
    "X34n0638_018:0578a01": "執二乘為極也。",
    "X34n0638_018:0578a02": "言謗無大乘者。定性聲聞執自果為極。不忻求大乘。",
    "X34n0638_018:0578a03": "便是謗。非是邪見。亦有趣寂。謗無大乘經。不信是佛",
    "X34n0638_018:0578a04": "說。亦名謗也。唯識引而申破云。量云。諸大乘經。是有",
    "X34n0638_018:0578a05": "法。定是至教量攝故。宗因云。順無我理。違數取故。同",
    "X34n0638_018:0578a06": "喻如增一等。",
    "X34n0638_018:0578a07": "言不入涅槃者。有云。但是作念。我已得有餘涅槃。與",
    "X34n0638_018:0578a08": "佛相似。今既聞說無體。何要入彼有餘涅槃故。云阿",
    "X34n0638_018:0578a09": "羅漢不涅槃也。",
    "X34n0638_018:0578a10": "言若聞今說等者。即是聞破二乘故也。即驚疑云。將",
    "X34n0638_018:0578a11": "知阿羅漢畢竟無入涅槃者。返道疑生。故名為損也。",
    "X34n0638_018:0578a12": "道謂道果未聞法華經。於自果生信心。名順。說法華",
    "X34n0638_018:0578a13": "經已。聞說唯有一乘無別二乘。涅槃果不唯空涅槃",
    "X34n0638_018:0578a14": "果。兼智亦名道果也。向上疑心。名返。只此疑心。疑著",
    "X34n0638_018:0578a15": "果法。便是損義。故名損驚怖。二云。道謂道理。十方世",
    "X34n0638_018:0578a16": "界有二有三。名順。他性定人道理。今說大乘。聞道無",
    "X34n0638_018:0578a17": "二無三乘。返此道理。名為返。依此生疑。名損。損即驚",
    "X34n0638_018:0578a18": "怖。持業也。",
    "X34n0638_018:0578a19": "言多事等者。論解此。是第六住前小菩薩。意言望後",
    "X34n0638_018:0578a20": "三大僧祗劫。說名為多事。起懸涯想。欲取異乘心故。",
    "X34n0638_018:0578a21": "故名驚怖。驚怖彼萬行也。驚怖即疑怖也。若疏主釋。",
    "X34n0638_018:0578a22": "與論相違。牟云。不爾。疏云。已經多劫。行菩薩行。即如",
    "X34n0638_018:0578a23": "鶖子。至第六住已。是六十劫。修者時分義。",
    "X34n0638_018:0578a24": "言恐彼者。問唯此即是驚怖未生。何名為多事。答二",
    "X34n0638_018:0578b01": "意。一者。恐後生故。如設堤塘。二者。彼大乘行。恐者恐",
    "X34n0638_018:0578b02": "怖。即驚怖即是現怖。何妨名斷。二解不違下疏多事",
    "X34n0638_018:0578b03": "一種不說有驚之文也。",
    "X34n0638_018:0578b04": "言顛倒驚怖者。此有種性。凡夫我見強故。經云。計我",
    "X34n0638_018:0578b05": "見者。莫說此經。又云。我慢自矜。高諂曲心。不實論謂。",
    "X34n0638_018:0578b06": "分別我我所身見。不善法故。",
    "X34n0638_018:0578b07": "言謂根未熟等者。此言定性。有大乘種性也。",
    "X34n0638_018:0578b08": "言尤重者。執我心強。名為尤重。無我之處。強執為我。",
    "X34n0638_018:0578b09": "名為顛倒。若聞此經二空無我道理。與彼執乖。緣根",
    "X34n0638_018:0578b10": "未熟。便生不信。名為驚怖。",
    "X34n0638_018:0578b11": "言悔驚怖者。即以悔心。名為驚怖也。問鶖子無學因",
    "X34n0638_018:0578b12": "何有悔。答其實無悔。惡作是因。悔即是果。但是惡作。",
    "X34n0638_018:0578b13": "不是悔也。悔有二種。一則悔脩小乘行。說法華經破",
    "X34n0638_018:0578b14": "悔。二則悔不早修大乘行。說法華經。此悔不障修行。",
    "X34n0638_018:0578b15": "故不破也。經。昔來蒙佛教。不失於大乘佛音。甚希有",
    "X34n0638_018:0578b16": "能除眾生惱。又云。嗚呼深自責。云何而自欺。此悔驚",
    "X34n0638_018:0578b17": "中。唯有論文。無疏解。",
    "X34n0638_018:0578b18": "言誑驚等者。聞如來教聲聞。便六行伏。或坐四禪。得",
    "X34n0638_018:0578b19": "初禪定。計為初果。及至四禪等。爾自不知是錯。言為",
    "X34n0638_018:0578b20": "真實四沙門果。心實境虗也。我若為說經。彼人謗我。",
    "X34n0638_018:0578b21": "我得四沙門果。云如來誑於我等。疏自謂等。瑜伽論",
    "X34n0638_018:0578b22": "中。說聖人無自謂得果。得初果實知得果。二果亦然。",
    "X34n0638_018:0578b23": "更無餘者。果既滿足。更無可修。今聞佛說。更有大乘。",
    "X34n0638_018:0578b24": "即便虗誑。誑於我等(此下料簡)。五怖四門分別。釋名。出體",
    "X34n0638_018:0578c01": "顯相。斷處釋名者。驚謂驚張。怖謂怖懼。怖也。驚怖不",
    "X34n0638_018:0578c02": "同帶彼五帶數也。損謂損滅。執彼定性。不入涅槃。即",
    "X34n0638_018:0578c03": "損滅義。多事者。即是於多劫中。行菩薩事。顛倒者。即",
    "X34n0638_018:0578c04": "是執我我所。不稱於境。顛倒而生。誑者。誑謂欺誑也。",
    "X34n0638_018:0578c05": "二體性者。初別後總。損者法執及異熟。生疑為體。或",
    "X34n0638_018:0578c06": "疑或執故。多事者。懈怠為性。顛倒。以身見為性。悔者。",
    "X34n0638_018:0578c07": "以惡作為性。誑者。慢及不信為總體者。通二障煩惱",
    "X34n0638_018:0578c08": "所知法執異熟一生疑為體。三顯相門。如疏中說。四",
    "X34n0638_018:0578c09": "斷處者。斷處者。損者。下云。若有比丘。實得阿羅漢者。",
    "X34n0638_018:0578c10": "若不信此法。無有是處。世尊化得定性聲聞。堪可說",
    "X34n0638_018:0578c11": "法。彼處斷也。令定性聲聞。信有大乘。成不異法也。初",
    "X34n0638_018:0578c12": "猶未信。名損驚怖(疏語)。多事聞經斷。下云。菩薩聞是法。",
    "X34n0638_018:0578c13": "疑網皆已除等。顛倒分別者。三乘見道斷俱生。第六",
    "X34n0638_018:0578c14": "俱者。四地斷。第七者。八地永伏。不行悔者。三周說經",
    "X34n0638_018:0578c15": "處隨文。斷誑者增上慢人。根熟之時。若遇餘佛。於此",
    "X34n0638_018:0578c16": "法中。便得決了。或遇當來彌勒佛斷也。",
    "X34n0638_018:0578c17": "言不退位菩薩等者。意言菩薩之中。無不退位菩薩。",
    "X34n0638_018:0578c18": "問爭知無耶。答不退位菩薩。非此五攝。",
    "X34n0638_018:0578c19": "言捨權就實者。問說經五驚怖中斷幾種。答此中緣",
    "X34n0638_018:0578c20": "捨權就實。即悔驚怖忻趣佛位。即多事也。驚怖此二",
    "X34n0638_018:0578c21": "種。方為說一乘故。",
    "X34n0638_018:0578c22": "言此說一乘者。問爭知只為此二種。不為餘三耶。答",
    "X34n0638_018:0578c23": "此說一乘不逗等。意言料簡傍正。即是出所以也。疏",
    "X34n0638_018:0578c24": "言正為利益二種人。故正為悔及多事也。問何知為",
    "X34n0638_018:0579a01": "二種人益。論解云。佛心已有決定。所為之人。即利益。",
    "X34n0638_018:0579a02": "悔者。引攝一類。利益多事。即任持所餘。疏非正為下",
    "X34n0638_018:0579a03": "若傍為即兼為損義兼為三。理亦無失。義兼頓菩薩。",
    "X34n0638_018:0579a04": "於理未爽。餘顛倒全不為。",
    "X34n0638_018:0579a05": "言觀此文意(至)不說無驚者。如何言已生驚怖令斷",
    "X34n0638_018:0579a06": "驚怖。又云。說即有驚。何名令斷。此依悔驚怖為難。答",
    "X34n0638_018:0579a07": "今依三根聲聞皆有新疑新悔。名為已生。初周聞法",
    "X34n0638_018:0579a08": "驚怖悉斷。亦名已生驚怖令斷也。此俱生約新悔疑",
    "X34n0638_018:0579a09": "說。其實若兼鶖子舊悔。亦名不說有驚也。說前之六",
    "X34n0638_018:0579a10": "類之人。說應四句分別。一說則有驚。不說無驚。第一",
    "X34n0638_018:0579a11": "損怖。第三顛倒。第五誑驚怖。第二說則無驚。不說則",
    "X34n0638_018:0579a12": "有驚。第二多事驚怖。三說與不說。悉皆有驚。第四悔",
    "X34n0638_018:0579a13": "驚怖今昔二時。皆有悔也。經云。我常獨處山林。樹下",
    "X34n0638_018:0579a14": "若坐若行。至而見濟度。未聞法華悔住。此名昔悔小",
    "X34n0638_018:0579a15": "也。悔者。今聞佛說二乘作佛。悔不早脩大乘也。四說",
    "X34n0638_018:0579a16": "與不說。皆悉無驚者。謂不退菩薩。且望今佛即道無",
    "X34n0638_018:0579a17": "驚。若遠望之。何妨昔有。今約此法華會上菩薩故。言",
    "X34n0638_018:0579a18": "說與不說。皆無驚也(解經中驚疑二字了。論中作五驚怖解了)。",
    "X34n0638_018:0579a19": "言故論總言者。說經是一。驚不驚殊。疏解即有五般",
    "X34n0638_018:0579a20": "決定。只為二種。唵含標舉。故言總言也。",
    "X34n0638_018:0579a21": "言因授記者。論解後二止意。經家喚作止止。論主不",
    "X34n0638_018:0579a22": "可還作止喚。改作因授記。論家科定記分中。曲分為",
    "X34n0638_018:0579a23": "四。一決定心。二因授記。三取授記。四與授記。一決定",
    "X34n0638_018:0579a24": "心。論家不科配。經通下文意。二者因授記。疏云。因授",
    "X34n0638_018:0579b01": "記上科者。如經止止。不須復說。至驚疑即下二止文。",
    "X34n0638_018:0579b02": "是也。第二改科。因授記者。因由所以義。授記者。分別",
    "X34n0638_018:0579b03": "解釋為因故。名因授記(上來科因授記了。下正解因授記)。",
    "X34n0638_018:0579b04": "言應聞等者。問世尊第一遍止了。即得更何用第二",
    "X34n0638_018:0579b05": "遍止耶。答若不第二遍止。何因生得。一推覔甚深境",
    "X34n0638_018:0579b06": "界為一義。二者。欲令大眾生尊重心。畢竟欲聞。故此",
    "X34n0638_018:0579b07": "上是應為聞者之二義。且推覔甚深境界。經云。唯願",
    "X34n0638_018:0579b08": "說之。唯願說之。尊重偈仰欲聞生希有心者。經云。是",
    "X34n0638_018:0579b09": "會無數百千萬億阿僧祇眾生。問第二遍止何。即得",
    "X34n0638_018:0579b10": "何用第三遍止。答若不第三遍止。因何生得惡人退",
    "X34n0638_018:0579b11": "席。即是不堪為聞者退席。經云。說此語時。會中有比",
    "X34n0638_018:0579b12": "丘。禮佛而退。故此三義。於後二止上。建立出與授記",
    "X34n0638_018:0579b13": "為因故。名因授記。若煩此方言音。即云授記因也。亦",
    "X34n0638_018:0579b14": "有疏本作開字。開者之二義。應作聞字。為勝。其取授",
    "X34n0638_018:0579b15": "記者。即許當為記。是取有二義。一許可義。名取。二攝",
    "X34n0638_018:0579b16": "授義。名取。一許可為說。名取。二攝授義。攝授舍利弗",
    "X34n0638_018:0579b17": "請。名取義。此即取為因。授記為果。向下經云。汝已慇",
    "X34n0638_018:0579b18": "懃三請。吾今豈得不說。是也。",
    "X34n0638_018:0579b19": "言與授記者。向下六段文。正為分別解釋(料簡四事)。",
    "X34n0638_018:0579b20": "言定記四中者。前來決定心。不配經文。此間似配也。",
    "X34n0638_018:0579b21": "言次因授記等者。以彼因授記。是後二止。後二止是",
    "X34n0638_018:0579b22": "後二請因。故言指重請之所由。世尊第二遍止止。鶖",
    "X34n0638_018:0579b23": "子第二遍請處。令鶖子推覔甚深境界。渴仰欲聞。生",
    "X34n0638_018:0579b24": "慇重心。世尊第三遍止止。鶖子第三遍請。令惡人退",
    "X34n0638_018:0579c01": "席。三義具足。方堪說經。故云因授記。又解世尊第二",
    "X34n0638_018:0579c02": "遍止止。鶖子第一遍請處。此名止。單請之所由。世尊",
    "X34n0638_018:0579c03": "第三遍止止。鶖子第二遍請處。故名止。重請之所由。",
    "X34n0638_018:0579c04": "今既惡人席向第三止中起去。方堪說經。故喚第三",
    "X34n0638_018:0579c05": "止。名因授記。亦名止。重請之所由。前解為正。若依後",
    "X34n0638_018:0579c06": "解。似因授記編屬第三止。又第三止只攝得不堪為",
    "X34n0638_018:0579c07": "聞者之一義。失却推覔甚深境界渴仰欲聞之二義",
    "X34n0638_018:0579c08": "也。亦有疏作其請之所由。若取其字。通後二止。問決",
    "X34n0638_018:0579c09": "定心因授記。皆通二止行相如何。答所望別故。決定",
    "X34n0638_018:0579c10": "心約佛心。決定以唱止。因授記令鶖子速請也。",
    "X34n0638_018:0579c11": "經舍利弗。至唯願說之。唯願說之。總請也。緣前行世",
    "X34n0638_018:0579c12": "尊兩遍止。今請中順前文。亦兩遍道唯願說之。",
    "X34n0638_018:0579c13": "經云。所以者何等者。鶖子重重請說。徵前請之意。答",
    "X34n0638_018:0579c14": "中鶖子恐自一身請說不得。更舉引多人併力。一時",
    "X34n0638_018:0579c15": "請也。是會無數等。舉人數也。鶖子道若於千萬億劫。",
    "X34n0638_018:0579c16": "不聞佛名字。亦不聞正法。若是此等眾生。亦不敢請。",
    "X34n0638_018:0579c17": "今此會中。爾許眾生。曾見諸佛諸根猛利智慧明了。",
    "X34n0638_018:0579c18": "至敬信者。",
    "X34n0638_018:0579c19": "言叡者。憨也。",
    "X34n0638_018:0579c20": "經言大坑者。亦復如是。信心者聞。便是良藥。不信聞",
    "X34n0638_018:0579c21": "者。便是毒藥。水能載舟。亦能覆舟。一乘妙法。亦復如",
    "X34n0638_018:0579c22": "是。順行速得出要。鶖子若聞成佛號曰華光。誹謗永",
    "X34n0638_018:0579c23": "沈。五十之輩若聞不信。墮於地獄。大海雖寬無量。不",
    "X34n0638_018:0579c24": "曾宿於死屍。一乘行廣無邊。豈容於不信。福中最上。",
    "X34n0638_018:0580a01": "不遇請轉法輪。罪中最重。不遇謗法也。無間地獄名",
    "X34n0638_018:0580a02": "大坑。無間地獄沒底坑。七熱八寒小坑。世尊。止。舍利",
    "X34n0638_018:0580a03": "弗。不須復說。求說不得。將由當也。當來墮大坑也。大",
    "X34n0638_018:0580a04": "坑有二。一約實。此地下過三萬二千由旬。有等活。又",
    "X34n0638_018:0580a05": "過四千由旬。有餘七。豈非大坑。八寒八熱之下。名大",
    "X34n0638_018:0580a06": "坑。坑即是處所無間也。問何名大坑。大有三義。一起",
    "X34n0638_018:0580a07": "大惑故。十煩惱中邪見最大。二造大業故。故名大。則",
    "X34n0638_018:0580a08": "五逆業。三果報大。由起邪見不信正法。死入無間。名",
    "X34n0638_018:0580a09": "為報大坑。大坑即無間獄。小坑即餘七熱地獄也。糅",
    "X34n0638_018:0580a10": "問此類既得第四定。大坑須是欲界發業。下惑已伏。",
    "X34n0638_018:0580a11": "云何言墮大坑。答恐聞經後起不信心。如謗解脫。退",
    "X34n0638_018:0580a12": "失上定。即入大坑故。云將墜也。",
    "X34n0638_018:0580a13": "言恐懷上慢等者。恐聞經已後起謗。名恐懷上慢。寘",
    "X34n0638_018:0580a14": "聞比丘。不尋三藏聖教。名為寘聞。聞世尊說。有四沙",
    "X34n0638_018:0580a15": "門果。便六行伏惑。猒下苦麤。忻上淨妙慮。得世間靜",
    "X34n0638_018:0580a16": "慮。有漏故名世間也。將謂是四沙門果。生已度想等。",
    "X34n0638_018:0580a17": "修彼上界業。成生於上界。受中有遂便起謗。我聞羅",
    "X34n0638_018:0580a18": "漢已便生地獄。問他家會上悉不肯道我是增上慢。",
    "X34n0638_018:0580a19": "人緣何喚他作增上慢人。爭知他聞法華經。決定謗",
    "X34n0638_018:0580a20": "也。答緣得四禪定。許四沙門果。此皆凡夫必謗。恐墜",
    "X34n0638_018:0580a21": "大坑。所以疏云。非聖有學。問爭知不是聖有學。答疏",
    "X34n0638_018:0580a22": "云。瑜伽論說等。問何故寘聞比丘。有自謂得。答疏云。",
    "X34n0638_018:0580a23": "增上慢故。問爭知聖人無自謂得。答疏云。無邪見故",
    "X34n0638_018:0580a24": "等。",
    "X34n0638_018:0580b01": "言諸論皆言者。即對法智論等。",
    "X34n0638_018:0580b02": "言後命終等者。攝云。大乘小乘各說不同。小乘有部",
    "X34n0638_018:0580b03": "本有起謗。由本有位見中有身方起謗。大乘中有起",
    "X34n0638_018:0580b04": "謗。問言中有起謗。起幾个煩惱。答起五个煩惱。分別",
    "X34n0638_018:0580b05": "有三。邪見嗔癡。俱生有二。我見及愛。能潤生故。理實",
    "X34n0638_018:0580b06": "而說。一切煩惱皆起故。論云。生在上地下地諸惑分",
    "X34n0638_018:0580b07": "別俱生皆容現起。若爾。中有既具五薀。豈一有情二",
    "X34n0638_018:0580b08": "个本識。即眾生界有增減。",
    "X34n0638_018:0580b09": "經云唯願說之唯願說之者。紀國云。重言者。表自他",
    "X34n0638_018:0580b10": "二利也。",
    "X34n0638_018:0580b11": "經云百千萬億等者。將百千億一句。連如我等比一",
    "X34n0638_018:0580b12": "處讀。則唯是人數。若將百千萬億。向下世世為一句",
    "X34n0638_018:0580b13": "讀。總是時也。不是人數也。二義中將百千萬億。屬上",
    "X34n0638_018:0580b14": "如我等比。則順後偈文。是會無量眾。能敬信此法。人",
    "X34n0638_018:0580b15": "眾多少也。將百千億。連下世世讀。則順偈文。佛已曾",
    "X34n0638_018:0580b16": "世世教化如是等。唯時節也。問鶖子為憶得過去二",
    "X34n0638_018:0580b17": "萬佛時大乘化。為憶得小乘化時。若憶小乘化。如何",
    "X34n0638_018:0580b18": "請說大乘。若憶得大乘化。爭憶爾許時。小乘過未緣",
    "X34n0638_018:0580b19": "境。無過八萬也。答若據道理。憶得小乘。若爾。如何請",
    "X34n0638_018:0580b20": "說大乘。答鶖子但請。不言如是大乘小乘也。心中生",
    "X34n0638_018:0580b21": "疑。總相請也。第二佛加被。令憶得大乘化。請說大乘",
    "X34n0638_018:0580b22": "也。問如授記云。我昔教汝志願佛道。汝今悉妄。如何",
    "X34n0638_018:0580b23": "今言憶得。答彼處言妄。約本心。今言憶得。佛加被也。",
    "X34n0638_018:0580b24": "言生死長等者。問鶖子已離生死。寧有此此言。答未",
    "X34n0638_018:0580c01": "得真覺。常在夢中。鶖子分段最後身。在變易生死。尚",
    "X34n0638_018:0580c02": "未能除故。言於生死長夜之中願繞益也。問鶖子更",
    "X34n0638_018:0580c03": "不變後有身。分段生死已盡。如何言長夜。答分段雖",
    "X34n0638_018:0580c04": "盡。變易猶存。亦名生死長夜。蒙佛教化故。言安隱饒",
    "X34n0638_018:0580c05": "益也。",
    "X34n0638_018:0580c06": "經言兩足尊者。金約理三義。一由佛具足定慧。名兩",
    "X34n0638_018:0580c07": "足。二內有智慧。外具神通。三內身具四智。向外有福",
    "X34n0638_018:0580c08": "德。名為兩也。次約事。明今六道四生之中無足二足",
    "X34n0638_018:0580c09": "四足多足之中。人天最勝。問何以如此。答以人天兩",
    "X34n0638_018:0580c10": "足。入道勝故。故所以稱尊。就兩足中。佛身最勝。故名",
    "X34n0638_018:0580c11": "兩足尊也。",
    "X34n0638_018:0580c12": "經言我為佛長子者。無漏聖慧。佛口所生。名子。諸聲",
    "X34n0638_018:0580c13": "聞中。鶖子智慧最勝。故名長子也。",
    "X34n0638_018:0580c14": "言若依自科等者。則合道初長行後偈頌。疏主何以",
    "X34n0638_018:0580c15": "不分者。答緣品末三行經文。屬第四段勸發喜心。經",
    "X34n0638_018:0580c16": "文不述長行。疏主此間分出。恐濫品末三行。合道長",
    "X34n0638_018:0580c17": "行有二。初明二記。後破四段。今不言者。科文隱顯難。",
    "X34n0638_018:0580c18": "所以到文指出此間不開也。",
    "X34n0638_018:0580c19": "經云汝已慇懃三請者。許可慇懃者。樂三也。問何故",
    "X34n0638_018:0580c20": "事須三請。答三請不滿。請心未極。三請若過。請心盡",
    "X34n0638_018:0580c21": "之。所以只三請不過不減也。",
    "X34n0638_018:0580c22": "言攝援者。佛攝授也。攝授三請。許可為說。故名取也。",
    "X34n0638_018:0580c23": "經言諦聽等者。生聞慧。善思生思慧。念之生修慧也。",
    "X34n0638_018:0580c24": "十地論如渴思冷水。如飢思美食。如病思良藥。如眾",
    "X34n0638_018:0581a01": "蜂依蜜。我等亦如是。願開甘露法。世親解云。此四喻",
    "X34n0638_018:0581a02": "喻四種法義。一受持。二助力。三遠離。四安樂也。聞聲",
    "X34n0638_018:0581a03": "教如人食水不爵。隨得而飲。如是聞慧。初聞即受。隨",
    "X34n0638_018:0581a04": "文受持。思慧受教。如食入口咀嚼。身力助成。如是思",
    "X34n0638_018:0581a05": "慧。嚼所聞法。修慧聞法。如復良藥。藥行病除。如是修",
    "X34n0638_018:0581a06": "慧。隨順正義。如法修行。遠離一切煩惱習患也。三慧",
    "X34n0638_018:0581a07": "感果。如蜜為眾蜂所依。如是聞思修三慧。聖所依處。",
    "X34n0638_018:0581a08": "又諦聽者。令離散亂。善思令離放逸。念之令離顛倒。",
    "X34n0638_018:0581a09": "又三慧猶如四器。各用不同。第一無聞慧故。聽者不",
    "X34n0638_018:0581a10": "聞。猶如盆底上寫水。第二無思慧故。即聞而不思。猶",
    "X34n0638_018:0581a11": "如漏器中寫水。三無修慧故。即思而不修。猶如穢器",
    "X34n0638_018:0581a12": "中盛水。若具三慧。猶如作器全器寶器中盛水。灌淫",
    "X34n0638_018:0581a13": "身心。",
    "X34n0638_018:0581a14": "言聆音屬耳者。切韻。以耳取音。曰聆。又去取所聽之",
    "X34n0638_018:0581a15": "聲。屬能親之耳。夫聽法者有五相。一求悟解。二專一",
    "X34n0638_018:0581a16": "所緣。三聆音囑耳。四掃條攝持。五者攝念一心。聆音",
    "X34n0638_018:0581a17": "囑耳。以耳取聲。為聆。囑將所聽之聲。就能之耳。名囑。",
    "X34n0638_018:0581a18": "囑者託也。",
    "X34n0638_018:0581a19": "言掃滌者。掃謂掃除。滁謂洗滌。掃除散亂。洗滌沈掉。",
    "X34n0638_018:0581a20": "掃滌垢障。攝持散亂。",
    "X34n0638_018:0581a21": "言渴者。意言如渴者。飲時一向受小土。更無異想。以",
    "X34n0638_018:0581a22": "此聽者一向入於法義中。更無異解。一心入於語義",
    "X34n0638_018:0581a23": "中。能詮教也。",
    "X34n0638_018:0581a24": "言心悲喜者。即有種性人。法應根故。聞之惻愴。如鞭",
    "X34n0638_018:0581b01": "有命。故隱軫隨生。",
    "X34n0638_018:0581b02": "言若不誡彼者。問世尊但為他說。何要教他諦聽。答",
    "X34n0638_018:0581b03": "疏云。若不等。",
    "X34n0638_018:0581b04": "言恐心不定者。有三義。一散心法如覆器。二慢心法",
    "X34n0638_018:0581b05": "如漏器。三側心聽法如穢器。",
    "X34n0638_018:0581b06": "經說此語時(至)禮退者。緣品初唱二甚深。道他不知。",
    "X34n0638_018:0581b07": "增上慢人早不肯。更見鶖子三請。世尊三止。五千人",
    "X34n0638_018:0581b08": "云。四十年前。所有法。共我相似。今日忽然道我不知。",
    "X34n0638_018:0581b09": "又三遍請。又不肯聽。即合便起。云何用禮佛。答禮佛",
    "X34n0638_018:0581b10": "即荷彼前聞起去。不忻後說。緣法華會前。向如來邊。",
    "X34n0638_018:0581b11": "聞法脩行。得四禪定。只是錯計。望他中心真實。經云。",
    "X34n0638_018:0581b12": "所以者何。如來自徵也。何故。五難之中四難已具。只",
    "X34n0638_018:0581b13": "有聞法難。便起去者。何也。答疏言。一人身難得。如崑",
    "X34n0638_018:0581b14": "芥投針峯。二者。中國難生。如盲龜遇木。三者。諸根者。",
    "X34n0638_018:0581b15": "一眼等五根難具。二信等五根難具。如錯水求火。四",
    "X34n0638_018:0581b16": "佛出難值。如路現曇華。五雖值佛出。聞正法難。如懸",
    "X34n0638_018:0581b17": "砂庵飢。王舍城有九億人。三億人見佛聞法。三億人",
    "X34n0638_018:0581b18": "見佛不聞法。三億人亦不見佛不聞法。又雖有眼耳",
    "X34n0638_018:0581b19": "等根。若聞佛法。不生信心。亦名五根不具。即信等五",
    "X34n0638_018:0581b20": "根。是也。五難之中。初四已具。何故臨臨聞法。而起去",
    "X34n0638_018:0581b21": "耶。此起之去之所以者。何謂也(向下疏釋)。",
    "X34n0638_018:0581b22": "言此輩等者。一顏。補昧反。亦補輩反。古時非下作車。",
    "X34n0638_018:0581b23": "今時比下作車。廣雅。輩亦類義。羣黨也。",
    "X34n0638_018:0581b24": "言百兩者(高音)。車居音呼。賀攝。兩乘車為一。兩言百兩。",
    "X34n0638_018:0581c01": "即二百乘車也。牟云。一乘車有兩輪。名一兩。即百乘",
    "X34n0638_018:0581c02": "車也。",
    "X34n0638_018:0581c03": "言[番*去]者(般若)。類也。",
    "X34n0638_018:0581c04": "言罪者。古時罪字。自下作辛。自辛字頭仙星帝字。改",
    "X34n0638_018:0581c05": "為罪字。即當佛經可毀義也。問何名為罪義。答疏言",
    "X34n0638_018:0581c06": "可毀等。罪者。有解罪因上有可毀等。罪果向上亦有",
    "X34n0638_018:0581c07": "可毀等義。今解不然。因果上皆具四義。問爭知因果",
    "X34n0638_018:0581c08": "上皆具四義。答疏云。若因若果可毀等。",
    "X34n0638_018:0581c09": "言若依小乘此罪眾多等(至)三障者。問此說罪根。何",
    "X34n0638_018:0581c10": "故說他煩惱障等三障耶。答至三障者。問此說罪根。",
    "X34n0638_018:0581c11": "何故說他煩惱障等三障耶。答章敬云。煩惱障罪。緣",
    "X34n0638_018:0581c12": "業障罪體。故名罪也。報障罪果。故名罪也。",
    "X34n0638_018:0581c13": "言一切煩惱總為二類者。一數數起名懃。二起而非",
    "X34n0638_018:0581c14": "猛名利。解懃利二義也。",
    "X34n0638_018:0581c15": "言分為四句者。一懃而非利。懃即數數起也。利即猛。",
    "X34n0638_018:0581c16": "鈍雖數數起。而不猛利也。二利而不懃。一生三度五",
    "X34n0638_018:0581c17": "度煞生。一迴煞三千五千口半。今取四句中初句。懃",
    "X34n0638_018:0581c18": "而不利。第三句亦懃亦利。是煩惱亦是障。收餘二句。",
    "X34n0638_018:0581c19": "是煩惱不是障。中間容起加行。對治道故。",
    "X34n0638_018:0581c20": "言五無間者。謂煞父。害母。煞阿羅漢。破和合僧。出佛",
    "X34n0638_018:0581c21": "身血。名無間業。五中四是身業。破和合僧是語業。五",
    "X34n0638_018:0581c22": "中四是根本。一犯加行。以煞佛命。不可斷故。不成根",
    "X34n0638_018:0581c23": "本罪也。一受報無間。唯順生受。造得此業。亦無便生。",
    "X34n0638_018:0581c24": "更不隔餘身餘趣故。名受報無間。間者隔也。二壽命",
    "X34n0638_018:0582a01": "無間。具壽一中劫。中間更無中夭。三身形無間入地",
    "X34n0638_018:0582a02": "獄。其身彌滿等故。四受苦無間。餘地獄受勢苦時。有",
    "X34n0638_018:0582a03": "凉風間息。此地獄中純苦。更無間也。五處所無間。更",
    "X34n0638_018:0582a04": "無別處所間隔也。",
    "X34n0638_018:0582a05": "言三塗八難者。一地獄。二畜生。三餓鬼。四北洲。五長",
    "X34n0638_018:0582a06": "壽天。六佛前佛後。為佛前後。有法依法脩行得者。故",
    "X34n0638_018:0582a07": "改為法前法後。七世智辨聽長壽。天即無想天也。八",
    "X34n0638_018:0582a08": "諸根不具。問何名異熟障。答此八難身。能障聖道。故",
    "X34n0638_018:0582a09": "名障也。疏結云。此之三障等。",
    "X34n0638_018:0582a10": "言今依大乘有二罪根一煩惱二所知障等者。所知",
    "X34n0638_018:0582a11": "障隨其所應。障入大乘聖位。所知障中分別。障初地",
    "X34n0638_018:0582a12": "見道也。俱生者。障十地及佛地。都十一位。初十障障",
    "X34n0638_018:0582a13": "地十。後一障障佛位。一異生性障障入初地遍行真",
    "X34n0638_018:0582a14": "如。二邪行障入第二地(最勝)。三暗鈍障(勝流)。四微細煩惱",
    "X34n0638_018:0582a15": "現行障(無攝受)。五下乘般涅槃障(類無別)。六麤相現行障",
    "X34n0638_018:0582a16": "(無染淨)。七細相現行障(法無分別)。八無相中作加行(無增減)。九",
    "X34n0638_018:0582a17": "利他中不欲行(智自在)。十於諸法中未得自在(業自在)。十",
    "X34n0638_018:0582a18": "一微細所知障。此望十地及以真如。次說十一重障。",
    "X34n0638_018:0582a19": "故言隨其應。障入大乘聖位(所知了)。",
    "X34n0638_018:0582a20": "言煩惱障隨其等者。煩惱有二。一分別。二俱生。分別",
    "X34n0638_018:0582a21": "者。障入初地。入初地時正斷。二者俱生。初地已去頓",
    "X34n0638_018:0582a22": "伏不起。七地已前故意力起。而不為障。問既是故意",
    "X34n0638_018:0582a23": "力。何名煩惱障。答煩惱種子障於佛位。成佛時事須",
    "X34n0638_018:0582a24": "總斷。次小乘者。分別者。障小乘見道及初果也。俱生",
    "X34n0638_018:0582b01": "者。前六只障第二果。後三品障第三果。上二界八九",
    "X34n0638_018:0582b02": "七十二品障第四果。緣覺之人分別俱生皆障。無學",
    "X34n0638_018:0582b03": "更無別證。大乘漸悟菩薩此於自乘煩惱先斷。若頓",
    "X34n0638_018:0582b04": "悟者分別煩惱見道除。俱生中種子不斷。唯障金剛",
    "X34n0638_018:0582b05": "心。與微細所知同斷(下地)。",
    "X34n0638_018:0582b06": "言百二十八者。欲界四諦各十。脩道有六。成四十六。",
    "X34n0638_018:0582b07": "計九十二。上二界除十嗔。有八十二。怙欲界四十六。",
    "X34n0638_018:0582b08": "計成百二十八煩惱。此唯約根本說。",
    "X34n0638_018:0582b09": "言并隨煩惱者。欲界隨惑二十全上二界。有八大隨。",
    "X34n0638_018:0582b10": "共有十六大隨并色界諂誑及二界憍。上二界共有",
    "X34n0638_018:0582b11": "二十个隨惑并根本煩惱。輕重合論。名煩惱障。",
    "X34n0638_018:0582b12": "言所發業等者。問所感果如何亦是障。若三界身總",
    "X34n0638_018:0582b13": "名障者。應無人天入聖道。又問若是不善非福業。可",
    "X34n0638_018:0582b14": "名為障。若是善業不動業。如何亦是障。答疏云。此意",
    "X34n0638_018:0582b15": "所說等。意言是彼煩惱品類等流。總名為障。非據重",
    "X34n0638_018:0582b16": "者。如本識雖非煩惱招感。由惑招故。名為報障。又說",
    "X34n0638_018:0582b17": "二障不取業果。彼約重者。此非據重。問所知障如何",
    "X34n0638_018:0582b18": "云發及感果耶。答若展轉說。與煩惱為。依如疎所緣。",
    "X34n0638_018:0582b19": "緣亦名所慮託。又如迷人。亦迷杭故。如執繩為虵。兼",
    "X34n0638_018:0582b20": "執麻。若別說者。即無發業。又論云。然所知障不障解",
    "X34n0638_018:0582b21": "脫。無能發業潤生用故。若約為緣。招變易等。亦可以",
    "X34n0638_018:0582b22": "定願力資彼故。業非新發故。問前所發業。尅體是誰。",
    "X34n0638_018:0582b23": "答分別無明。正發業。餘分別及俱生惑。皆助發也。故",
    "X34n0638_018:0582b24": "論云若俱生者。助發惡行。亦不善攝。",
    "X34n0638_018:0582c01": "言非據重者。此通業及果。名煩惱之所以。問論主令",
    "X34n0638_018:0582c02": "造此論。生正解故。為斷二重障故。重障乃是煩惱所",
    "X34n0638_018:0582c03": "知。今何不取所知。答彼據別義言之。彼有四義。一如",
    "X34n0638_018:0582c04": "金剛。難可斷故。二於此難越生死流故。三壓溺有情",
    "X34n0638_018:0582c05": "處。四生故。四沈墜有情沒三界故。毀責過失。立以重",
    "X34n0638_018:0582c06": "名。煩惱所知總名為重。以彼四皆具種義故。此約能",
    "X34n0638_018:0582c07": "障入聖位者。名之為重。彼所知障不障二乘聖位。故",
    "X34n0638_018:0582c08": "不名重。經通三乘。從寬而說。",
    "X34n0638_018:0582c09": "言依大般若重障有四者。意佛地論輕重障皆取。今",
    "X34n0638_018:0582c10": "唯取重者。依毀責過失立。以重名。",
    "X34n0638_018:0582c11": "言及彼等流諸隨煩惱等者。流相似義。即隨煩惱。是",
    "X34n0638_018:0582c12": "根本煩惱之類。故名等流。",
    "X34n0638_018:0582c13": "言隨其所應者。此中隨應。與前後別。此煩惱隨其所",
    "X34n0638_018:0582c14": "應。隨三乘人。皆障聖道。一一乘中修行人。煩惱障皆",
    "X34n0638_018:0582c15": "障聖道故。隨其所應也。簡要云。若具足有一百二十",
    "X34n0638_018:0582c16": "八。一一皆能障聖道。若有一个。亦能障聖道(上煩惱障。下依",
    "X34n0638_018:0582c17": "般若業)。",
    "X34n0638_018:0582c18": "言薩遮尼乾子經業障有五者。世尊在日。此人問佛",
    "X34n0638_018:0582c19": "言。我若出家。何似鶖子。佛言不及彼。便不出家。佛為",
    "X34n0638_018:0582c20": "記曰。我涅槃後一百年。此人出世。名優婆毱多。時人",
    "X34n0638_018:0582c21": "號為無相好佛。言尼乾子者。即優婆毱多前身也。問",
    "X34n0638_018:0582c22": "為總犯成逆。為犯一二。即成其逆答隨犯其一。即成",
    "X34n0638_018:0582c23": "逆也。前煞父等。是三乘通逆也。",
    "X34n0638_018:0582c24": "言破塔壞寺。若起惡心。取一塼瓦。皆是五逆中攝。或",
    "X34n0638_018:0583a01": "不聽造。亦是五逆化度云。若鑄寫人。鑄見佛面不端",
    "X34n0638_018:0583a02": "正。打破報鑄無罪。若嗔心打壞。即成五逆也。",
    "X34n0638_018:0583a03": "言竊盜用者。盜約私取。用約因官。傍私及為主首。方",
    "X34n0638_018:0583a04": "便破除。亦是此業。",
    "X34n0638_018:0583a05": "言障礙留難者。擬行不教行。名障礙已行。次絕却名",
    "X34n0638_018:0583a06": "留難也。",
    "X34n0638_018:0583a07": "言債其發調者。糅云。發即役。調即祖。",
    "X34n0638_018:0583a08": "言即三惡八無暇等者。謂無閑暇。修習聖道。故說為",
    "X34n0638_018:0583a09": "障。等者。等取半擇迦無根二形。問[月*尹]濕二生得聖果",
    "X34n0638_018:0583a10": "否。潞云。提謂夫人鶴[月*尹]生。須達女生一[月*尹]誕生千子。",
    "X34n0638_018:0583a11": "皆得聖道。彼約小乘。大乘必無是事。但說三塗身不",
    "X34n0638_018:0583a12": "入聖道。提謂是人身。何妨入聖。如鬼通胎化二。縱是",
    "X34n0638_018:0583a13": "胎生。亦不得聖也。",
    "X34n0638_018:0583a14": "言其間佛者。問釋迦法何時滅盡。答住法記云。從減",
    "X34n0638_018:0583a15": "至增。當來人壽六萬歲。時釋迦佛法盡。當此之時。名",
    "X34n0638_018:0583a16": "法沒也。",
    "X34n0638_018:0583a17": "言造匱法業者。契經說。若人慳法。恐他解已過於己",
    "X34n0638_018:0583a18": "身不為他說。有六種報。一盲。二愚癡。三十方佛怨。四",
    "X34n0638_018:0583a19": "無惡不造。五善人遠離。六退失聖胎。牟云。盲者滅慧",
    "X34n0638_018:0583a20": "眼故。癡者障對治故。怨者背覺義故。失聖胎者。法界",
    "X34n0638_018:0583a21": "為腸。智種為胎。一大劫聽聞。如十月滿足。至通達位。",
    "X34n0638_018:0583a22": "方是初生。今既慳法不信。所以聖胎喪失。",
    "X34n0638_018:0583a23": "言等流者。此有二種。一真等流。種子生現行也。惡不",
    "X34n0638_018:0583a24": "善種子生不善現行。性同故。親辨自果。名真等流。等",
    "X34n0638_018:0583b01": "謂齊等。流謂類也。二假等流。則不必性同。但取相似",
    "X34n0638_018:0583b02": "義也。前生障他人不聞法。今生自不得聞法。故名相",
    "X34n0638_018:0583b03": "似義也。果似昔因。因似於果。故名等流果。今此所言",
    "X34n0638_018:0583b04": "似等流也。增上果亦有二。一者順增上。他人欲得聞",
    "X34n0638_018:0583b05": "法。與力借助。令交聞法。今生自身亦得聞正法。名順",
    "X34n0638_018:0583b06": "增上。二者違增上。前人欲得聞法。障礙不交聞。名違",
    "X34n0638_018:0583b07": "增上。增上是因。今生自不聞法。是果。增上之家果。名",
    "X34n0638_018:0583b08": "增上果。依士釋。問二果何別答。相似義邊。名等流果。",
    "X34n0638_018:0583b09": "果望於因。名增上果。牟云。能感即匱法。此是因。現不",
    "X34n0638_018:0583b10": "聞法等。是罪體。此即是果。經云。眾聖之王。說法教化。",
    "X34n0638_018:0583b11": "如斯罪人。當生難處等。",
    "X34n0638_018:0583b12": "言瑜伽等(至)七種者。一初慢者。謂於劣計己勝。前人",
    "X34n0638_018:0583b13": "實劣於我。更執自身。勝於前人也。二或於等計己等。",
    "X34n0638_018:0583b14": "問既言於等計己等。順道理。何故名慢。答聖教中說",
    "X34n0638_018:0583b15": "慢者。於稱量門中。轉等與不等。從地亦道等時。便是",
    "X34n0638_018:0583b16": "慢者。二過慢者。謂於等計己勝。前人身上事業一切。",
    "X34n0638_018:0583b17": "與己身相似。計己身勝於前人。便是過慢。我於勝計。",
    "X34n0638_018:0583b18": "己等前人。據實。勝於我背計己身共他等。名過慢也。",
    "X34n0638_018:0583b19": "慢過慢者。謂於勝計己勝。前人勝我百千萬倍。計己",
    "X34n0638_018:0583b20": "身更勝於前人。名慢過慢也。我慢者。恃己報我。高舉",
    "X34n0638_018:0583b21": "為相。身上馬亦無。空腹高心地。增上慢者。實少得謂",
    "X34n0638_018:0583b22": "多得也。卑慢者。謂他人多分勝。己計己少分劣也。市",
    "X34n0638_018:0583b23": "部兒云。宰相騎鞍帶馬勝我。若論早眼晏起。則不如",
    "X34n0638_018:0583b24": "我。名計己少分劣他也。邪慢者。全不得言得。是邪慢",
    "X34n0638_018:0583c01": "相也。",
    "X34n0638_018:0583c02": "言今憎慢者。五千之徒既有慢相。未審與前七慢之",
    "X34n0638_018:0583c03": "中。是何慢攝。答疏云。今增上慢等。意言五千人增上",
    "X34n0638_018:0583c04": "慢。與前第五相當也。問行相如何。答得四禪定。起有",
    "X34n0638_018:0583c05": "漏慧心。名少得謂多得。六行伏惑煩惱不生之處。顯",
    "X34n0638_018:0583c06": "得非擇滅。名少證謂多證等。",
    "X34n0638_018:0583c07": "言得者有為者。問既全未證四。何行果云何言少得",
    "X34n0638_018:0583c08": "果。答豈有少證聖果。而妄計耶。故瑜伽云。一切聖人",
    "X34n0638_018:0583c09": "無自。自謂得等。",
    "X34n0638_018:0583c10": "言目矚者。神光即是序品放光。",
    "X34n0638_018:0583c11": "言耳聞妙唱者。即是聞無量義經。或云。彌勒問。文殊",
    "X34n0638_018:0583c12": "答。名妙唱。",
    "X34n0638_018:0583c13": "言未革庸心者。庸者。次下之義。革由改也。未改庸心。",
    "X34n0638_018:0583c14": "演妙宣難。便乖涉意。諸佛智慧。名演妙。說智慧門。名",
    "X34n0638_018:0583c15": "宣難。或唱二甚。名演妙。三止不說。名宣難。",
    "X34n0638_018:0583c16": "言聞序中者。交伊聞問答。為已後。捨權就實。大漸之",
    "X34n0638_018:0583c17": "初由。",
    "X34n0638_018:0583c18": "言聽宗內等者。聞正宗之中深陳。即是二權一實。與",
    "X34n0638_018:0583c19": "他相違。故起謗也。所以疏云。折摧等。鶖子猶如好米。",
    "X34n0638_018:0583c20": "能濟飢故。留之五千之輩。如糠粃。任隨風去。鶖子猶",
    "X34n0638_018:0583c21": "如清酒。能適悅人身心故。留之五千之輩。如糟沉。濁",
    "X34n0638_018:0583c22": "即須棄却。如來動三止之霜風。折摧五千之危葉。鶖",
    "X34n0638_018:0583c23": "子猶如貞木。扇拂不動。故存焉。下經云。眾中之糟糠。",
    "X34n0638_018:0583c24": "佛威德故云。",
    "X34n0638_018:0584a01": "言俗嘿者。意取此默。為正。口邊作俗。應作止為正。若",
    "X34n0638_018:0584a02": "作旨紙。皆非也。",
    "X34n0638_018:0584a03": "言諸論皆云者。問何故不止。答疏言。諸論本即對法",
    "X34n0638_018:0584a04": "及攝論也。攝論云。佛於諸法。皆得自在唯於二種。不",
    "X34n0638_018:0584a05": "得自在。一者。受異熟果決定。如過去有一池魚。有村",
    "X34n0638_018:0584a06": "人共取。而食池中大魚。即令瑠璃王。是餘之小魚。所",
    "X34n0638_018:0584a07": "將兵眾是彼村之人。即今釋種。是遂被瑠璃王所煞。",
    "X34n0638_018:0584a08": "縱目乾連以神通力。接諸釋種。置星宮中。於鉢盂中",
    "X34n0638_018:0584a09": "坐。釋種向下看彼鉢盂尅頭落。即受報決定也。二者。",
    "X34n0638_018:0584a10": "作業決定。如頻婆娑羅王。恒受遊獦。數向山中。不得",
    "X34n0638_018:0584a11": "禽獸。後見一仙人。即作是念。我不得禽獸應為此人",
    "X34n0638_018:0584a12": "遂以口勑煞之。身首異處。仙人遂以立誓願。我未來",
    "X34n0638_018:0584a13": "世遂以口勑而煞於王。過去王者。即父王是。其仙人",
    "X34n0638_018:0584a14": "者。即闍王是。又對法云。一由宿業勢力盛。得人身等。",
    "X34n0638_018:0584a15": "異熟身相續決定。起等流諸惡。二由五逆等宿業勢",
    "X34n0638_018:0584a16": "力助人善業。得人報相續。亦兼起等流惡業。此業起",
    "X34n0638_018:0584a17": "故。作業決定。如闍王害父。瑠璃王誅釋種等。皆是作",
    "X34n0638_018:0584a18": "業也。",
    "X34n0638_018:0584a19": "言罪根深者。即是論家受果決定。多生造匱法業是",
    "X34n0638_018:0584a20": "罪根。根者因也。今生現不聞法。是罪果。前生令他不",
    "X34n0638_018:0584a21": "聞法。今生自不聞法。此五千人與釋種眷屬。同是受",
    "X34n0638_018:0584a22": "報之流類。名決定類。",
    "X34n0638_018:0584a23": "言增上慢者者。是作業決定類。若留著決定。起謗三",
    "X34n0638_018:0584a24": "業法。全是作業定類。世尊觀此五千人與阿闍世王。",
    "X34n0638_018:0584b01": "同是作業定類也。有二意。一由業力。即罪根深重。不",
    "X34n0638_018:0584b02": "合聞法。二由根未熟。此增上慢人。聞法必謗。由此五",
    "X34n0638_018:0584b03": "千從座而起去。佛雖神力。亦不止之。",
    "X34n0638_018:0584b04": "言乍可等者。問世尊何不且留。更聞少許法。何故便",
    "X34n0638_018:0584b05": "交起去耶。答疏乍可等。意言法則不惜。縱留恐成無",
    "X34n0638_018:0584b06": "益。乍可令其起去等。前約定業。而不排。佛力制不得。",
    "X34n0638_018:0584b07": "此約佛力制。若制即興重業。故不止也。",
    "X34n0638_018:0584b08": "言彼發心者。問王造逆。亦是作業。決定受果決定。何",
    "X34n0638_018:0584b09": "故佛放慈光照觸。令其罪減。不墮地獄。答疏云。彼若",
    "X34n0638_018:0584b10": "發心等。如闍王悔煞於父。遍身生瘡病。自言我是大",
    "X34n0638_018:0584b11": "地獄人。如是懇切悔責。身心清淨。所有眷屬亦清淨。",
    "X34n0638_018:0584b12": "佛放月愛光三昧。照彼王身。即得除差。此即定業可",
    "X34n0638_018:0584b13": "轉也。",
    "X34n0638_018:0584b14": "言其心不易者。如瑠璃王誅釋種年煞父。佛言大王。",
    "X34n0638_018:0584b15": "却後七日。必當命終。若不懺悔。定當墮地獄。王曰。大",
    "X34n0638_018:0584b16": "丈夫誰能悔過。遂於水中而居滿七日已。從水下火",
    "X34n0638_018:0584b17": "燒之。其成灰燼。以不發心。佛力不排故。經云。而不制",
    "X34n0638_018:0584b18": "止。天雨雖潤。不能令枯木生華。日月雖明不能為盲",
    "X34n0638_018:0584b19": "者開目。章敬云。一表經之深妙。非五千之徒。所思慮",
    "X34n0638_018:0584b20": "故。故不止。二勸後學。令其剹力。如來現在。猶多怨嫉。",
    "X34n0638_018:0584b21": "況滅度後。故不止也。攝云。大方便寶雨并善住天子",
    "X34n0638_018:0584b22": "問經云。增上慢人退席而起去。不久却來。何故不同。",
    "X34n0638_018:0584b23": "答此經明一乘二乘作佛其事甚難。所以不來。彼兩",
    "X34n0638_018:0584b24": "經不爾。是故却來。",
    "X34n0638_018:0584c01": "經云爾時佛告為汝等說。問何故論家取第三止文。",
    "X34n0638_018:0584c02": "是增上慢人起去之處。經家取取授記文。是增上慢",
    "X34n0638_018:0584c03": "人起去之處。何故不同。答若說與增上慢人心事相",
    "X34n0638_018:0584c04": "違。即取第三止文。正與相妨也。及至欲起。不起便到",
    "X34n0638_018:0584c05": "取授記經文。所以取文不同也。",
    "X34n0638_018:0584c06": "經云無復枝葉者。五千之徒不堪聞法。如枝如葉。隨",
    "X34n0638_018:0584c07": "嚴霜彫落。鶖子利根。繼紹佛位。堪聞妙法。故留住。如",
    "X34n0638_018:0584c08": "貞如實。堪為大[厂@負]之材。",
    "X34n0638_018:0584c09": "言佛許說等者。即以許可攝受之言。便警其心也。",
    "X34n0638_018:0584c10": "言退為佳矣者。去有二益。一現在不起謗法之非。二",
    "X34n0638_018:0584c11": "聞前略說。以作未來因緣。含此兩義。故云退為佳唱",
    "X34n0638_018:0584c12": "也。佳(皆音)脼(良將反兩音)。賀云。江南呼小犢子肉。為膎脼。南",
    "X34n0638_018:0584c13": "地呼皆為膎也。有云。膎是影肉。脼是濕肉者。謬也。",
    "X34n0638_018:0584c14": "言諾者。奴各反。",
    "X34n0638_018:0584c15": "言希解等者。解者異也。若希望應作覬覦(上記下喻)。",
    "X34n0638_018:0584c16": "言未聞令聞者。論文。疏言。歎法希有。顯令聞故。經云。",
    "X34n0638_018:0584c17": "佛告舍利弗。如是妙法。問何名妙法。答諸佛時乃說",
    "X34n0638_018:0584c18": "之。無量無邊劫。有一佛出世。說法華經。如優曇華。一",
    "X34n0638_018:0584c19": "減一增劫。方有曇華出。無量無邊劫。有一佛出世。方",
    "X34n0638_018:0584c20": "說法華經。直至今生。尚自四十年前。久默斯要。不務",
    "X34n0638_018:0584c21": "速說也。舍利弗問。如何此希有法。不說空讚歎耶。世",
    "X34n0638_018:0584c22": "尊道。汝但生信。諸佛如來言。無虗妄也。論體經意。世",
    "X34n0638_018:0584c23": "尊既慇懃讚歎。欲擬說未曾聞底法。故論云名未聞。",
    "X34n0638_018:0584c24": "問何名未聞令聞。答未聞之法。今日令聞。從十六王",
    "X34n0638_018:0585a01": "子。時一遍聞。自後已來。更不曾聞。名未聞令聞。二近",
    "X34n0638_018:0585a02": "取四十年已來擬說。說不得。名未聞令聞法也。即是",
    "X34n0638_018:0585a03": "唱二種甚深標文。令聞故。即是何下六段釋文。故云",
    "X34n0638_018:0585a04": "令聞也。",
    "X34n0638_018:0585a05": "言說舍利弗者。問云。何不與我說。空讚歎休去耶。世",
    "X34n0638_018:0585a06": "尊道。我只緣未聞甚深。所以能詮教詮著未聞令法。",
    "X34n0638_018:0585a07": "便意趣難解。我若直顯說。眾生易會。只緣隨宜說。將",
    "X34n0638_018:0585a08": "教就根論。名隨宜說。說三之時。實有三大易會。只緣",
    "X34n0638_018:0585a09": "說三之時不得三。說三唯有一。所以意趣難解。問世",
    "X34n0638_018:0585a10": "尊不直顯說。交他易會耶。世尊言。四十年前。求直顯",
    "X34n0638_018:0585a11": "說不得。經云。若但讚佛乘。眾生沒在苦。所以不免安",
    "X34n0638_018:0585a12": "方便著說。教上既也無數方便。所詮理中是法。非思",
    "X34n0638_018:0585a13": "量分別之所能解。疏云明所等。",
    "X34n0638_018:0585a14": "言依何等義者。問世尊依何等義。為他鶖子說法。答",
    "X34n0638_018:0585a15": "將第一段未聞令聞之法。依第二段說中名字章句。",
    "X34n0638_018:0585a16": "先權後實。軌則法用說。所以疏言。為未聞令聞。及方",
    "X34n0638_018:0585a17": "便說。問既第二段說是能詮教。未審依何等所詮義。",
    "X34n0638_018:0585a18": "為他鶖子說。答依第三依何等義中。開示悟入四種。",
    "X34n0638_018:0585a19": "知見一乘因果所詮義。為鶖子說也。即是疏言謂得",
    "X34n0638_018:0585a20": "依佛所。甚深難解法。深難解法。即是一大事四知見",
    "X34n0638_018:0585a21": "也。糅潞皆云。依何等義。此文剩或錯。牟云。此解不然。",
    "X34n0638_018:0585a22": "緣第一遍云依何等義。既無別料。只取前二文。便是",
    "X34n0638_018:0585a23": "依何等義中。攝賀云。何等義含前二義。意說前之二",
    "X34n0638_018:0585a24": "義。依何道理言之。故第三云。唯依大事說。又前第一",
    "X34n0638_018:0585b01": "依何等義。標第二依何等義釋也。且第一依何等義。",
    "X34n0638_018:0585b02": "徵問詞。依何等令他鶖子聞未聞應法。依何等義。明",
    "X34n0638_018:0585b03": "所說法意趣難知。次下第二依何等義。正是徵詞。答",
    "X34n0638_018:0585b04": "謂依前所得法。即是菩提涅槃。答上未聞令聞。下句",
    "X34n0638_018:0585b05": "云深法難解。答上第二句。及方便說。",
    "X34n0638_018:0585b06": "言住者。第四令住。由前第二段說。說三乘權教。令二",
    "X34n0638_018:0585b07": "乘知權可捨。令依第三依何等義。一乘究竟知實而",
    "X34n0638_018:0585b08": "可取。以第四段。勸令來住一乘中。十方世界中。無有",
    "X34n0638_018:0585b09": "餘乘。若二若三。勸鶖子等。向一乘中住也。",
    "X34n0638_018:0585b10": "言法者。第五依法。不唯我獨自先權後實。交眾生住",
    "X34n0638_018:0585b11": "在一乘之中。十方三世佛。皆如此也。經云。舍利弗一",
    "X34n0638_018:0585b12": "切十方諸佛。此上指十方也。三世者。過去諸佛。亦以",
    "X34n0638_018:0585b13": "無量無數方便種種因緣譬喻言詞。而為眾生。演說",
    "X34n0638_018:0585b14": "諸法。是法皆為一佛乘故。未來現在亦爾。",
    "X34n0638_018:0585b15": "言遮者。第六段遮十方世界。有二乘三乘。可言退入。",
    "X34n0638_018:0585b16": "二乘中去十世界中。上無第二聲聞乘。豈更有第三",
    "X34n0638_018:0585b17": "緣覺乘。",
    "X34n0638_018:0585b18": "言遮者。論文。",
    "X34n0638_018:0585b19": "言遮破二執等者。二乘人執生。真理智為極。此二乘",
    "X34n0638_018:0585b20": "人。皆有能執之心。破彼能執之心。名破二。",
    "X34n0638_018:0585b21": "言遣二真者。無二乘真。四十年前。三乘教則有三。二",
    "X34n0638_018:0585b22": "乘教下。本來無極理。只是借他。大乘教下理。向二乘",
    "X34n0638_018:0585b23": "教下安著也。不是二乘教下總設理。言無理者。無極",
    "X34n0638_018:0585b24": "理也。如人家家門前皆有水渠子。總取用。若喚作蓬",
    "X34n0638_018:0585c01": "萊池裏水。事須是天子家有也。若喚以大真。事須唯",
    "X34n0638_018:0585c02": "大乘教下有。二乘下無。故名遣二真也。執約心。真約",
    "X34n0638_018:0585c03": "境也。上來六段。第二約說智門深。餘四段智慧深也",
    "X34n0638_018:0585c04": "(釣鏁相)。",
    "X34n0638_018:0585c05": "言歎希者。佛告舍利弗。如是妙法。諸佛如來。時乃說",
    "X34n0638_018:0585c06": "之。又云。億億萬劫。至不可議。諸佛世尊。時說是經。",
    "X34n0638_018:0585c07": "言無智不忻者。受法有限故。",
    "X34n0638_018:0585c08": "言梵云者。晉云靈瑞華(稍同)。亦有翻為空起華也。",
    "X34n0638_018:0585c09": "言大海減者。相傳云。人壽八萬歲時。大海水漸減。減",
    "X34n0638_018:0585c10": "時至四天王膝。有金輪顯現。可高三十尺廣一百五",
    "X34n0638_018:0585c11": "十尺。",
    "X34n0638_018:0585c12": "言此法華者。潞云。旋達四洲。路傍兩邊。有優曇華。兩",
    "X34n0638_018:0585c13": "邊相對而生。以為莊嚴。應輪王出世。其華乃生。名瑞",
    "X34n0638_018:0585c14": "應華。靈瑞華者。為輪王之瑞相。法華為成佛之先徵。",
    "X34n0638_018:0585c15": "若輪王出。其華乃現。諸佛出世。法華方開。靈瑞華現。",
    "X34n0638_018:0585c16": "令未見者令見。法華開故。未聞者令聞。故疏云。此法",
    "X34n0638_018:0585c17": "華等。意言佛出世。眾生歸依。斷除煩惱。捨凡成聖。故",
    "X34n0638_018:0585c18": "言生死海漸減也。問聖教中說眾生界無減。何故此",
    "X34n0638_018:0585c19": "間說減。答化度云。此約真如無減。若就相而說。減亦",
    "X34n0638_018:0585c20": "不妨也。",
    "X34n0638_018:0585c21": "言一乘道顯者。大乘根熟。故名一乘道顯。法輪王出。",
    "X34n0638_018:0585c22": "生死漸減。一乘道顯。方演說之。此有三種表。一者。海",
    "X34n0638_018:0585c23": "水漸減。喻佛降生生死海減。二金輪路現。表所化生。",
    "X34n0638_018:0585c24": "一乘道顯。佛方為說。三優曇華現。方登王位。表所化",
    "X34n0638_018:0586a01": "生。覺華開榮。佛方出世。今詳曇華。既喻所化。何者。以",
    "X34n0638_018:0586a02": "喻此經。又言一乘道顯。何是一乘道也。今解路顯。即",
    "X34n0638_018:0586a03": "喻根熟。曇華即喻此經。經言時乃說之。如優曇鉢華",
    "X34n0638_018:0586a04": "時一現耳。意海減所化分段生死無路。顯大乘根性",
    "X34n0638_018:0586a05": "熟。曇華即所說妙法。曇華若現。表輪王出之不虗妙",
    "X34n0638_018:0586a06": "法。若宣表聞者。定當成佛。輪王者。表後成佛。即以所",
    "X34n0638_018:0586a07": "當化成。喻輪王也。非喻能化(抄不分別)。問何故劫增海水",
    "X34n0638_018:0586a08": "減。劫減海水增。答一切七寶。多在海中。劫增時。眾生",
    "X34n0638_018:0586a09": "福勝。故水減少。七寶出現。令眾生皆得受用。劫減時。",
    "X34n0638_018:0586a10": "眾生福劣。海水增廣。七寶皆沉。傍生又多在海中安",
    "X34n0638_018:0586a11": "置。如經中說。輪王出。海水減縮。面各減三千由旬。其",
    "X34n0638_018:0586a12": "路即現。七寶所成。若輪王出時。主藏臣以手置海中。",
    "X34n0638_018:0586a13": "海中珍寶。悉隨手出。",
    "X34n0638_018:0586a14": "言鶖子往者。從十六王子。二萬佛時。雖已聞。今悉癈",
    "X34n0638_018:0586a15": "忘。故言未聞也。此一唱。正是解未聞令聞也。",
    "X34n0638_018:0586a16": "言智解局者。未能證達。即是二乘之人。所見不廣也。",
    "X34n0638_018:0586a17": "故勸令大乘深生信心也。",
    "X34n0638_018:0586a18": "經所以者。何徵詞也。有何故以如來說法意趣難解",
    "X34n0638_018:0586a19": "也。經云。言我以無數方便種種因緣譬喻言詞演說",
    "X34n0638_018:0586a20": "諸法。釋前標中隨宜說一句。將能詮教。以無數方便。",
    "X34n0638_018:0586a21": "說教下所詮理。是非思益分別之所能解法也。唯有",
    "X34n0638_018:0586a22": "諸佛乃能知之。",
    "X34n0638_018:0586a23": "言彼三乘等者。意言二乘教下。只有擇滅之理。又是",
    "X34n0638_018:0586a24": "他大乘家理。二乘教下無。故名以彼實義不可說故。",
    "X34n0638_018:0586b01": "一者。二乘教下理所無。名不可說。二者。只大乘教下",
    "X34n0638_018:0586b02": "所有真如法性離言。名不可說。離言絕相。名言說之",
    "X34n0638_018:0586b03": "不及。名不可說。此三乘法。唯有名字章句。無別三體",
    "X34n0638_018:0586b04": "者。三乘教同詮一乘。二乘教下。無極理故。",
    "X34n0638_018:0586b05": "言無別三體(釋標中意趣難解。即是品初慧門也)。問品初先明智慧。後",
    "X34n0638_018:0586b06": "明智慧門。此間何故說教門。後說智慧耶。答前約先",
    "X34n0638_018:0586b07": "智慧。後說三乘。顯於一乘。內說有三乘。此間先說教",
    "X34n0638_018:0586b08": "後說理。則三顯會乘教同歸一乘理也。所望別故。此",
    "X34n0638_018:0586b09": "間第二說中意。只是四十年前。說三乘教門也。所說",
    "X34n0638_018:0586b10": "理。即是第三依何等義中收也。經云。所以者何等一",
    "X34n0638_018:0586b11": "段經文者。",
    "X34n0638_018:0586b12": "言因前文起等者。顯即是徵也。即是徵前第一段未",
    "X34n0638_018:0586b13": "聞令聞。第二段說者。有何所以。隨宜所說意趣難解。",
    "X34n0638_018:0586b14": "有何所以。是法非思量分別之所能。此解唯佛能知",
    "X34n0638_018:0586b15": "耶。答依一大事因緣。因果道理說。依開示悟入說故。",
    "X34n0638_018:0586b16": "此答經家所以者何也。次答論家依何等義者。疏言",
    "X34n0638_018:0586b17": "依何等義。作如是說法。意趣難解。依何等義說法。是",
    "X34n0638_018:0586b18": "非思量分別。唯佛能知。答依何事義中。一大事因緣",
    "X34n0638_018:0586b19": "說。如來若為小乘事說。二乘易解。依一大事因緣。依",
    "X34n0638_018:0586b20": "此義說。所以難解也。論家依何等義。問詞。經家一大",
    "X34n0638_018:0586b21": "事因緣。答詞也。",
    "X34n0638_018:0586b22": "言事物體事等者。大事者。不越性相也。大事若是相。",
    "X34n0638_018:0586b23": "則是事物。大事若是性。即是體事。大事若是境。則是",
    "X34n0638_018:0586b24": "義。大事若對能詮教。則是道理也。事物有為也。體事",
    "X34n0638_018:0586c01": "無為也。事義無為也。道理有為也。若准四義總具足",
    "X34n0638_018:0586c02": "方名大事。作三義解。正一大事者事物。物謂菩提涅",
    "X34n0638_018:0586c03": "槃也。真實法名物事者。總義。二云。大事者體事。菩提",
    "X34n0638_018:0586c04": "涅槃。有體法名體事。三大事者。事義。菩提涅槃對此",
    "X34n0638_018:0586c05": "緣智。名境義。只此境義。便名大事。道理兩字。經上之",
    "X34n0638_018:0586c06": "三義。或是事物之道理。二或是體事道理。三或是事",
    "X34n0638_018:0586c07": "義之道理。第二或道理兩字。解經中因緣本法之道",
    "X34n0638_018:0586c08": "理。疏主意不必具取四義名一大事也。或是事物道",
    "X34n0638_018:0586c09": "理智。或是體事道理智。或是事義道理智。隨應得。",
    "X34n0638_018:0586c10": "經云出現於世者。疏言為此大因緣。所以出現世間",
    "X34n0638_018:0586c11": "也。",
    "X34n0638_018:0586c12": "言自稱德號者。即是解經中世尊兩字。問世尊自說",
    "X34n0638_018:0586c13": "經。何得自言。世尊恰似自誇相似。答自標德號者。只",
    "X34n0638_018:0586c14": "為一大因緣。出現於世。廣利群生也。所以自標德號。",
    "X34n0638_018:0586c15": "更不緣餘事也。",
    "X34n0638_018:0586c16": "言不爾便者。若不為大事因緣出世者。即同二乘入",
    "X34n0638_018:0586c17": "滅。唯求自利。不化眾生。亦不要自德號也。只為一切",
    "X34n0638_018:0586c18": "眾生成佛。名大事。所以自標也。",
    "X34n0638_018:0586c19": "經云言開佛知見等者。問言開者。為佛自開。為開眾",
    "X34n0638_018:0586c20": "生。若自開者。佛開已久。云何經言佛之知見。已謂不",
    "X34n0638_018:0586c21": "爾。經文明言。言開佛知見。使得清淨。明知但是開鶖",
    "X34n0638_018:0586c22": "子身中知見。若眾生身中知見不得。名佛見者。理行",
    "X34n0638_018:0586c23": "二性。在有情中。應不名二種佛性。彼既極成。此何不",
    "X34n0638_018:0586c24": "許。但是知見性相。在眾生中。無始已來。二障所覆。如",
    "X34n0638_018:0587a01": "來開演。曉說彼身中有二無上。令知忻趣也。鶖子既",
    "X34n0638_018:0587a02": "知有此二法。未審何詮次說能證。勸其脩之。如是此",
    "X34n0638_018:0587a03": "三。皆居果位。入佛知見。是得之因。故次為說入佛知。",
    "X34n0638_018:0587a04": "見。已上初周。等賜牛車者。無漏因行。本後二智。若唯",
    "X34n0638_018:0587a05": "識五地菩薩。真俗兩智。行相互違。合令相應。極難勝",
    "X34n0638_018:0587a06": "故。冥真俗二境。合本後二智。准此牛車便成一體。令",
    "X34n0638_018:0587a07": "諸子等。十地菩薩日夜劫數。二僧祇劫。若得教車。亦",
    "X34n0638_018:0587a08": "通初劫。已上即是第三周。滅去化城。引至寶所。第三",
    "X34n0638_018:0587a09": "周。是以得名開佛知見也。",
    "X34n0638_018:0587a10": "言此釋大事者。體即知見。知見兩字。被經家安四个",
    "X34n0638_018:0587a11": "名。因解喚作開示悟入解知見。向上義也。論家有四",
    "X34n0638_018:0587a12": "義解之。開者無上義。示者同義。悟者不知義。入者令",
    "X34n0638_018:0587a13": "證不退轉義。故以四義解知見。知見體即是大事故。",
    "X34n0638_018:0587a14": "言論言(至)如來能證等者。攝云。如來舉能證人也。如",
    "X34n0638_018:0587a15": "實智者。出能證智也。知彼義者。出所證法。即是法身",
    "X34n0638_018:0587a16": "也。牟云。如來能證如實者。標能證智所證理也。言知",
    "X34n0638_018:0587a17": "彼義故。即是釋也。即是真如名義。理境界也。一知之",
    "X34n0638_018:0587a18": "言。通能知所知也。問何名能證如實。答疏云。知彼義",
    "X34n0638_018:0587a19": "故。義者。若對能證智名境。境故名義。若對能詮教。名",
    "X34n0638_018:0587a20": "所詮義。義理故名義也。又解如來能證。假者身也。如",
    "X34n0638_018:0587a21": "實知彼義故。只是根本智。證真如理也。如實兩字。真",
    "X34n0638_018:0587a22": "如也。知彼義三字。亦是真如理。",
    "X34n0638_018:0587a23": "言法性真如等者。一法性二字。解上論文。實字。與萬",
    "X34n0638_018:0587a24": "法為實本性也。二真如兩字。解上論文中如字。三云。",
    "X34n0638_018:0587b01": "下二句疏。名為如實法實性故。此二句別結上論中",
    "X34n0638_018:0587b02": "如實二字也。",
    "X34n0638_018:0587b03": "言即是所證(至)為義者。解者。解上論文。知彼義故。義",
    "X34n0638_018:0587b04": "字通兩說也。真如理是一。若對能詮教。即是所詮名",
    "X34n0638_018:0587b05": "義。若對能證智。所知境界名義也。",
    "X34n0638_018:0587b06": "言正智之體本者。此唯取本智。名知見。却結向上論",
    "X34n0638_018:0587b07": "文能證二字。",
    "X34n0638_018:0587b08": "言能知義理等者。結上論中義字。",
    "X34n0638_018:0587b09": "言即能證正等者。都結歸經義。能證所證也。",
    "X34n0638_018:0587b10": "言菩提斷者。斷障所顯得故。亦名菩提。",
    "X34n0638_018:0587b11": "言智處者。是所緣處。智所依處。故亦名智也。",
    "X34n0638_018:0587b12": "言或知為正體者。此意性用勝。根本智名知。後得智",
    "X34n0638_018:0587b13": "名見。此二合名知見。用真如理。為知見性。性之與用。",
    "X34n0638_018:0587b14": "得性就用。知則親唯自知。不通他知。如夢中事相似。",
    "X34n0638_018:0587b15": "真如理根本智證。後智設緣。變影疎遠。故唯自知也。",
    "X34n0638_018:0587b16": "根本智照真境。後得照俗境。故將性就相。合名知見。",
    "X34n0638_018:0587b17": "問若知親見疎者。五眼之中。既名慧眼。何不名見。答",
    "X34n0638_018:0587b18": "彼境約緣本後。皆名眼。此約有親疎。故不同於彼。",
    "X34n0638_018:0587b19": "言此二是用等者。此二自是知體家用。若智之實性。",
    "X34n0638_018:0587b20": "方是真如。如刀以割物為用。四塵為體。若約所依性。",
    "X34n0638_018:0587b21": "方是虗空為體。",
    "X34n0638_018:0587b22": "言將性就相者。問既以知見。配本後二智。何得以真",
    "X34n0638_018:0587b23": "如合名知見。答將性等。",
    "X34n0638_018:0587b24": "言欲令二等者。問諸經論但只合攝末歸本。攝相就",
    "X34n0638_018:0587c01": "性何故此間將性就相。答欲令等順彼宗。以種智為",
    "X34n0638_018:0587c02": "一乘。所以先說也。",
    "X34n0638_018:0587c03": "言勝鬘等者。問此經宗明一乘。一乘是種智。何故引",
    "X34n0638_018:0587c04": "勝鬘經三个名。皆是真如。證此經耶。答疏云勝鬘等。",
    "X34n0638_018:0587c05": "疏主言只緣此經宗。明取種智。恐疑將謂唯取種智。",
    "X34n0638_018:0587c06": "為一乘體。不唯空取種智為體。兼取真如為一乘體。",
    "X34n0638_018:0587c07": "言攝大乘等者。意言攝大乘通理及智。為一乘也。不",
    "X34n0638_018:0587c08": "同勝鬘。唯取真理。此攝大乘兼取行。為一乘。萬行寬",
    "X34n0638_018:0587c09": "廣。名大。只此大體向上。有運載用。名乘。亦乘亦大。名",
    "X34n0638_018:0587c10": "為大。將體就用。大亦乘。將用就體。乘亦大。或乘大乘",
    "X34n0638_018:0587c11": "故。名為大乘。大是真如向上安。大字著乘。是有為名",
    "X34n0638_018:0587c12": "乘。乘大性故。名為大乘也。此中意言。勝鬘一乘。是真",
    "X34n0638_018:0587c13": "如攝。大乘是萬行。既說一乘。即大乘。明知攝性以就",
    "X34n0638_018:0587c14": "相也。問疏主何故作性用理智解耶。答論云。一切智",
    "X34n0638_018:0587c15": "三个字。唯通性相也。",
    "X34n0638_018:0587c16": "言知一乘(至)宗義者。即三周說一乘。初周理智雙說。",
    "X34n0638_018:0587c17": "第二說智不說理。第三周說理不說智也。故知三周",
    "X34n0638_018:0587c18": "說一乘。通理及智也。",
    "X34n0638_018:0587c19": "言火宅牛車者。古師將真為車體。此間兼破古師云",
    "X34n0638_018:0587c20": "疏主火宅等。即是有為也。",
    "X34n0638_018:0587c21": "言險途寶所等者。即是無為。故不言作。問寶所是無",
    "X34n0638_018:0587c22": "為。故不言其作。化城亦無為。何故言其作。答寶所本",
    "X34n0638_018:0587c23": "來無為。無為不言作。化城是假施設。所以言其作。問",
    "X34n0638_018:0587c24": "化城言作。是無為。牛車言作。亦合是無為。答牛車言",
    "X34n0638_018:0588a01": "作。名體俱作。是有為故。化城言作。作名不作體。故是",
    "X34n0638_018:0588a02": "無為。問寶所是無為。向上安。即所字亦合是作名耶。",
    "X34n0638_018:0588a03": "答化城言作。有二義。一云。世尊經中自言我所化作。",
    "X34n0638_018:0588a04": "二者。作名不作體。寶所不爾。故不言作。實有法體。但",
    "X34n0638_018:0588a05": "言寶所也。問牛車是有為名體。但作故。羊鹿二車一",
    "X34n0638_018:0588a06": "種。問是造作。何故二車不見登。答二乘得無漏後得",
    "X34n0638_018:0588a07": "智。不知是有為故。世尊隨伊不知處。隱却道無。不妨",
    "X34n0638_018:0588a08": "實有也。",
    "X34n0638_018:0588a09": "言開者無上者。作有菩提涅槃兩法。更無餘事。若更",
    "X34n0638_018:0588a10": "有兩法。一處爭得名無上。問涅槃是無為。可得稱無",
    "X34n0638_018:0588a11": "上。菩提是有為。何得稱無上。答有為無為相對辨。有",
    "X34n0638_018:0588a12": "為不得稱無上。且約有為自類論。有為之中稱無上。",
    "X34n0638_018:0588a13": "聖有此菩提涅槃二法故。名開者無上義。",
    "X34n0638_018:0588a14": "言除一切智智者。向上智。是佛智也。佛五薀假者。名",
    "X34n0638_018:0588a15": "一切智人。一切智人身中有此智。名一切智智。下智",
    "X34n0638_018:0588a16": "字。通根本後得智也。向上智字。是五薀假者身也。不",
    "X34n0638_018:0588a17": "取假身。上智字。但是相從引來也。今取向下智字。根",
    "X34n0638_018:0588a18": "本後得并真如三法。總名知見。此中解義。不論多少",
    "X34n0638_018:0588a19": "解智處。事須帶真如也(上人法解了)。",
    "X34n0638_018:0588a20": "言又一切智等(至)妙理者。問何故舉智攝理。答智證",
    "X34n0638_018:0588a21": "理時。宜照一相。如珠與光不相離也。故舉智。有時便",
    "X34n0638_018:0588a22": "理隨。故名開佛知見(本後解)。",
    "X34n0638_018:0588a23": "言無上者。即是歎勝也。此雙開菩提涅槃。有抄說。便",
    "X34n0638_018:0588a24": "是開鶖子菩提涅槃者。非此也。此菩提體者。二各法",
    "X34n0638_018:0588b01": "喻。理智二種各有法有喻。楞伽中取不空如來藏。為",
    "X34n0638_018:0588b02": "知見。勝鬘中取空如來藏。為知見也。",
    "X34n0638_018:0588b03": "言本有種子者。問涅槃本有體。是無為種子。有為何",
    "X34n0638_018:0588b04": "名本有。答但說涅槃無為本有。非言一切本皆是無",
    "X34n0638_018:0588b05": "為。",
    "X34n0638_018:0588b06": "言多聞熏習者。簡要云。從初發心。親近善友。初依菩",
    "X34n0638_018:0588b07": "薩。供五恒佛。聞正法教。資加位中。修習萬行。經一大",
    "X34n0638_018:0588b08": "劫。資熏本識無漏種子。初地門中。妙平二智。方生現",
    "X34n0638_018:0588b09": "行。得入見道。脩道地前唯有漏。初地已去七地已前。",
    "X34n0638_018:0588b10": "有漏無漏修。八地已去純無漏修。無有功用。無相修",
    "X34n0638_018:0588b11": "習。若成佛時。無間道捨劣無漏。解脫道中。四智菩提",
    "X34n0638_018:0588b12": "圓生起。是多聞熏習。因修生長。體即四智。四智之因。",
    "X34n0638_018:0588b13": "名不空如來藏。問如何有漏能資無漏。答無妨地前",
    "X34n0638_018:0588b14": "一劫有漏資助。於無漏。登地已去。即無漏資有漏。能",
    "X34n0638_018:0588b15": "招彼十王果也。",
    "X34n0638_018:0588b16": "言因生長者。此中泛論。難陀唯生。月藏唯長。護法本",
    "X34n0638_018:0588b17": "有長。新熏生。若准疏文。且談本有種子。地前長。入地",
    "X34n0638_018:0588b18": "生。問鏡作二智為舊為新。答唯本有。",
    "X34n0638_018:0588b19": "言藏識有漏者。雖非或俱。漏種生故。漏識熏故。名有",
    "X34n0638_018:0588b20": "漏也。",
    "X34n0638_018:0588b21": "言能含一切無漏者。敘破烈有漏義。如離亂時。凡人",
    "X34n0638_018:0588b22": "收得王子。王子起現行為王。已入宮門。杖一百見殿",
    "X34n0638_018:0588b23": "角絞等。",
    "X34n0638_018:0588b24": "言如來藏者。四智之種。當來報身如來也。",
    "X34n0638_018:0588c01": "言由近善友者。初依菩薩。供五河等。",
    "X34n0638_018:0588c02": "言多聞等。即損力益能轉。",
    "X34n0638_018:0588c03": "言藏是含藏因等者。藏是含藏。此解第八識。名空如",
    "X34n0638_018:0588c04": "來藏。因性義也。解種子名藏。若以智種名因性。第八",
    "X34n0638_018:0588c05": "能含識賴耶。即空藏因性之藏。藏即因性。若智種有",
    "X34n0638_018:0588c06": "能生之用。即名含藏。與現為因。絕因名性。即不空也。",
    "X34n0638_018:0588c07": "若爾。含藏即性。何須別配。相國獨配不空。以此唯取",
    "X34n0638_018:0588c08": "不空藏故(取第二解)。",
    "X34n0638_018:0588c09": "言猶如種樹者。如尼拘律陀樹子。如芥子四因風日",
    "X34n0638_018:0588c10": "天雨等。緣生茆等。被蔓縈纏既多年已。枝幹漸盛快",
    "X34n0638_018:0588c11": "疎圓滿。其蔭遍布五百量車。用蔭獨不盡。法爾種子。",
    "X34n0638_018:0588c12": "猶如律陀子。寄在第八識中。如藏石間。煩惱塵坌。猶",
    "X34n0638_018:0588c13": "如飄塵。地前聞熏。有同杲日雨滋。初地起現行。如生",
    "X34n0638_018:0588c14": "茆等。修惑為障。義同學縓。道數數修。如枝幹漸盛。果",
    "X34n0638_018:0588c15": "位無學。如快疎圓滿。自受用身。佛種從緣起。成道已",
    "X34n0638_018:0588c16": "後。體高三界。因廣十方。便便不熏種。",
    "X34n0638_018:0588c17": "言逢緣證別者。若逢初果見道分。分別煩惱盡處。緣",
    "X34n0638_018:0588c18": "得一分自性清淨涅槃。若逢三界俱生煩惱盡處。緣",
    "X34n0638_018:0588c19": "顯得所得涅槃。名有餘依涅槃。若逢苦依身盡處。緣",
    "X34n0638_018:0588c20": "證得涅槃。名無餘依涅槃。若逢悲增智增二法資助。",
    "X34n0638_018:0588c21": "緣所得涅槃。名無住涅槃。若逢三事具足。緣所證名",
    "X34n0638_018:0588c22": "大般涅槃。故名逢等。",
    "X34n0638_018:0588c23": "言二種如來藏者。即智為能緣。二種空如來為所緣。",
    "X34n0638_018:0588c24": "智緣二種為境故。名二種空智。即是煩惱。名空如來",
    "X34n0638_018:0589a01": "藏。在煩惱中。真如亦名空如來藏。問真如何得名空。",
    "X34n0638_018:0589a02": "答斷却虗妄煩惱。因空所顯故。名空。二者。空之性故。",
    "X34n0638_018:0589a03": "亦名為空。智緣此二。名二種空智也。",
    "X34n0638_018:0589a04": "言若離者。若離妄法別起。名若離。聖道所易脫。故名",
    "X34n0638_018:0589a05": "若脫。是所斷故。名若斷。可改轉故。名異一切煩惱藏。",
    "X34n0638_018:0589a06": "覆真如。名一切煩惱藏也。真如名藏者。疏言不惱者。",
    "X34n0638_018:0589a07": "非妄法故。名不離。不可易脫故。名不脫。不是所斷故。",
    "X34n0638_018:0589a08": "名不斷。變易故。名不異。妙出情境故。名不思議。",
    "X34n0638_018:0589a09": "言煩惱有漏(至)名空如來藏者。標空藏也。",
    "X34n0638_018:0589a10": "言涅槃無漏(至)非虗妄法者標。不空藏。",
    "X34n0638_018:0589a11": "言由近善緣(至)名為涅槃者。解空如來藏也。意言能",
    "X34n0638_018:0589a12": "詮智。對所證理。名方便也。方便顯證。名為涅槃。體性",
    "X34n0638_018:0589a13": "非空。因空所顯空之性故。一者。煩惱性虗妄不實。名",
    "X34n0638_018:0589a14": "空。斷却煩惱。名空因空。處顯得真如。真如亦名空如",
    "X34n0638_018:0589a15": "來藏。二者。又與二無我理。為空之性。我法本無。真如",
    "X34n0638_018:0589a16": "為性空之性。故亦名空如來藏。",
    "X34n0638_018:0589a17": "言體非空者。問有為無為。名之為有真之體。何以名",
    "X34n0638_018:0589a18": "空。答疏名言體等。",
    "X34n0638_018:0589a19": "言煩惱覆位(至)因性義者。解不空如來藏。意言真如",
    "X34n0638_018:0589a20": "之體。非虗妄故。名為不空。隱在煩惱之中。當體名藏。",
    "X34n0638_018:0589a21": "即取所藏真如。名藏也。問真如何名藏。答煩惱為能",
    "X34n0638_018:0589a22": "藏。真如理即是所藏。藏是如來藏也。二者。因性義名",
    "X34n0638_018:0589a23": "藏。無漏種子并在纏真如。名因性藏也。即此在纏真",
    "X34n0638_018:0589a24": "如。與出纏真如無別。出纏真如。即此在纏真如。能顯",
    "X34n0638_018:0589b01": "果中萬性法身。法身為所顯。一則是所藏故名藏。二",
    "X34n0638_018:0589b02": "則能顯故名藏。問涅槃之體。何名因性。答因中之性。",
    "X34n0638_018:0589b03": "名為因性。并此涅槃無因果。而是因果能作因故。離",
    "X34n0638_018:0589b04": "繫果故。因位之性。依士釋也。二了因性。故名因性。無",
    "X34n0638_018:0589b05": "漏種子與自受用身為因。亦名因性藏也。",
    "X34n0638_018:0589b06": "言即此法身等者。意言即此法身非空非有。依此二",
    "X34n0638_018:0589b07": "義。故說為空。與前煩惱名空。別由觀行者。觀彼人法。",
    "X34n0638_018:0589b08": "二遍計空理。因此顯故。說為體空非空也。梵云瞬若",
    "X34n0638_018:0589b09": "多。如是空性。二空之性。依士也。",
    "X34n0638_018:0589b10": "言刀提耶者(切都寥反)。舉喻也。昔有長者。名刀提耶。至家",
    "X34n0638_018:0589b11": "臣富。情多鄙恡。在生之日。藏金於儔砧之下。死已為",
    "X34n0638_018:0589b12": "狗。還生其家。慳心宿因。當臥砧側。家人大小。不敢輙",
    "X34n0638_018:0589b13": "近。佛知長者根熟。至門呼之。刀根耶。刀提耶。犬聞喜",
    "X34n0638_018:0589b14": "躍。走至佛前。如來慰喻。家人驚異。佛為說所因。於檮",
    "X34n0638_018:0589b15": "砧下。掘得金藏。方知家犬。乃是尊君。此有二意。一因",
    "X34n0638_018:0589b16": "地下得金。顯刀提耶。是前人之父。因斷煩惱。顯得身",
    "X34n0638_018:0589b17": "中。有如來藏性。金況煩惱。狗喻佛性。掘寶況斷煩惱。",
    "X34n0638_018:0589b18": "二云。狗況煩惱。金喻佛性。因彼狗方知地下有。因斷",
    "X34n0638_018:0589b19": "煩惱。顯得身中有如來藏性。牟云。若順疏文。似金喻",
    "X34n0638_018:0589b20": "煩惱。刀提耶況佛性。因掘得寶。方知狗是前世之父。",
    "X34n0638_018:0589b21": "因斷煩惱。方顯身中有佛性也。如非惡不能顯其善。",
    "X34n0638_018:0589b22": "後解善順。因犬知金。因煩惱以顯佛性。故說為空藏",
    "X34n0638_018:0589b23": "(重料簡阿賴耶識及煩惱名藏)。以彼四智種子及真如名藏。金義極",
    "X34n0638_018:0589b24": "成。更不證也(下明教修因德門)。緣阿賴耶識及煩惱。名為藏。",
    "X34n0638_018:0589c01": "行相教德。所以重明。",
    "X34n0638_018:0589c02": "言阿賴耶等者。此二本聖教。皆有教有理。問真如與",
    "X34n0638_018:0589c03": "無漏種子。何名為藏。如何不善法名藏耶。答即涅槃",
    "X34n0638_018:0589c04": "云。未得至名佛性。攝云。善法有三。一有漏。二無漏。無",
    "X34n0638_018:0589c05": "漏之中。一者有為。二者無為。有為。即是楞伽經中不",
    "X34n0638_018:0589c06": "空如來藏。四智菩提也。無為。即勝鬘經中不空如來",
    "X34n0638_018:0589c07": "藏也(上無漏法也)。問無漏善法可然。有漏善法如何言佛",
    "X34n0638_018:0589c08": "性。答攝云。加行位中。有漏善法。順生見道真理。名佛",
    "X34n0638_018:0589c09": "性因。彼加行位中。有漏修習。成就得無漏聖智故。有",
    "X34n0638_018:0589c10": "漏善法。得名佛性。問有漏善法既爾。何以有漏不善",
    "X34n0638_018:0589c11": "法亦名佛性耶。答云疏無垢稱云等。",
    "X34n0638_018:0589c12": "言偽身等者。簡要云。薩迦耶見。此翻云偽身。經部云",
    "X34n0638_018:0589c13": "偽。自種性也。有部云。有身。若依大乘云移轉。三界之",
    "X34n0638_018:0589c14": "身。虗妄不實。名之偽身。即此偽身種中。有如來藏性。",
    "X34n0638_018:0589c15": "故名為佛。如鑛中重也。",
    "X34n0638_018:0589c16": "言七識住者。未住之欲。得住住了。不欲得離此是識",
    "X34n0638_018:0589c17": "之相。三塗之中。苦多樂少。於識有損。識住不樂。凡夫",
    "X34n0638_018:0589c18": "外道聖人同生。凡夫外生。到彼第四禪中無相天。一",
    "X34n0638_018:0589c19": "是凡外道所居。二滅於心想。若是聖人。到第四禪生",
    "X34n0638_018:0589c20": "及淨居天。多是定性那含。棄背生死。求證無餘。故第",
    "X34n0638_018:0589c21": "四禪識不樂住。一身異想異。謂欲界人天歡戚有異。",
    "X34n0638_018:0589c22": "身形分別。南三洲身形不等。名身異。心想不同。名想",
    "X34n0638_018:0589c23": "異。六欲天身形大小不同。名身異舊。生天子五衰相",
    "X34n0638_018:0589c24": "現。有重苦生。新生天子有樂。名想異也。二身異想一",
    "X34n0638_018:0590a01": "謂成劫初梵王獨住。後有梵輔梵子生來。梵王作念。",
    "X34n0638_018:0590a02": "我能生彼。彼復作念。我從彼生。此想同名想一。梵王",
    "X34n0638_018:0590a03": "身勝。餘身劣。名身異也。三身一想異。第二禪身形大",
    "X34n0638_018:0590a04": "小一種。名身一。初生天子見下火灾怕怖。舊生天子",
    "X34n0638_018:0590a05": "知不到來。不怕。名想異。四身一想一。謂第三禪身形",
    "X34n0638_018:0590a06": "一種名。身一。同一樂想一也。更加空識無所有處故。",
    "X34n0638_018:0590a07": "俱舍頌云。身異及想異。身異同一想。翻此身想一。并",
    "X34n0638_018:0590a08": "無色下三。故識住有七。餘非有損壞。此識住處必有",
    "X34n0638_018:0590a09": "賴耶種子。故貪欲嗔恚愚癡。十不善業道。為如來種",
    "X34n0638_018:0590a10": "等。大莊嚴云。自有兩釋。一云。煩惱即佛性方顯故。說",
    "X34n0638_018:0590a11": "煩惱為如來種。二者。煩惱為能依。佛性為所依也。將",
    "X34n0638_018:0590a12": "能依煩惱。就所依說。煩惱亦名如來種也。問善法不",
    "X34n0638_018:0590a13": "善法。總名如來種。未審無記法為如來種否。答即阿",
    "X34n0638_018:0590a14": "梨耶識。是無記也。",
    "X34n0638_018:0590a15": "言即前菩提者。楞伽經也。報身修生。修念生現行。成",
    "X34n0638_018:0590a16": "報身也。牟云。大圓鏡智為自受用身。平等智為他受",
    "X34n0638_018:0590a17": "由。妙智於淨穢土中。說法斷疑。雨大法雨。",
    "X34n0638_018:0590a18": "言法身修顯等者。斷煩惱證得。名修顯也。牟云。此即",
    "X34n0638_018:0590a19": "佛位二轉依果。摩訶般若恒照法身。能證是因。所證",
    "X34n0638_018:0590a20": "是果。故言證因證故。無漏種子生起現行。能生是因。",
    "X34n0638_018:0590a21": "所生是果。意言四智菩提種子生。起自受用身現行。",
    "X34n0638_018:0590a22": "只此現行。役與法身。為證因證故。只此自受用身種",
    "X34n0638_018:0590a23": "子。與現行為生因生故。故言生因生也。",
    "X34n0638_018:0590a24": "言教修因得者。教謂楞伽勝鬘兩種教也。修者。即前",
    "X34n0638_018:0590b01": "報身修生。法身修顯。名修也。因者。證因生因。故名教。",
    "X34n0638_018:0590b02": "修因得門也。因即是得也。",
    "X34n0638_018:0590b03": "言前藏有四者。初之二藏。報身因果。即前楞伽經。後",
    "X34n0638_018:0590b04": "之二藏。法身因果。即前勝鬘經。來此二文。分為四種",
    "X34n0638_018:0590b05": "子也。",
    "X34n0638_018:0590b06": "言能含藏者。即是結前楞伽。阿賴耶識名能含藏。藏",
    "X34n0638_018:0590b07": "猶如庫藏。無漏種子。依附第八。如縠麥等。",
    "X34n0638_018:0590b08": "言能生德藏者。即前楞伽。具足熏習等。即是無漏種",
    "X34n0638_018:0590b09": "子。名能生也。功德。即前所生果德四智也。因中無漏",
    "X34n0638_018:0590b10": "種子。藏隱在第八識中。名藏自體。復含四智菩提現",
    "X34n0638_018:0590b11": "行名藏。是二差別也。因能生彼功德之果。即自受用",
    "X34n0638_018:0590b12": "報身也。",
    "X34n0638_018:0590b13": "言能覆藏者。此即結前勝鬘。若離若脫。若斷若異。覆",
    "X34n0638_018:0590b14": "真理故。名覆藏。",
    "X34n0638_018:0590b15": "言謂煩惱等如土覆物者。土為能覆。重等為所覆。煩",
    "X34n0638_018:0590b16": "惱為能覆。佛性為所覆。",
    "X34n0638_018:0590b17": "言能顯德者。此結前勝鬘經不離不脫不斷不異等。",
    "X34n0638_018:0590b18": "問斷煩惱顯法身。即含是所。如何名能顯得耶。答一",
    "X34n0638_018:0590b19": "云。果中出纏真如。為能顯。塵沙功德。為所顯。故喚法",
    "X34n0638_018:0590b20": "身作能顯。二云。在因中纏真如不空如來藏。名能顯。",
    "X34n0638_018:0590b21": "果中空如來藏。為所顯也。",
    "X34n0638_018:0590b22": "言如金性者。如釰釧等。因金方顯也。萬德雖殊。因法",
    "X34n0638_018:0590b23": "身方顯。一切賢聖皆以無為法。而有差別。若望煩惱。",
    "X34n0638_018:0590b24": "理實所顯。今望即德故。名能顯由出纏已能顯萬德。",
    "X34n0638_018:0590c01": "如出礦金能顯器。",
    "X34n0638_018:0590c02": "言大位而者。且依論說。由斷續生煩惱障故。證大涅",
    "X34n0638_018:0590c03": "槃。由斷礙解所知障故。證大菩提。雖斷二障。以顯二",
    "X34n0638_018:0590c04": "果。實理皆通。豈彼煩惱不障菩提。應知聖教依勝用",
    "X34n0638_018:0590c05": "說。今依勝說。故言大位也。意言得菩提時。亦須斷煩",
    "X34n0638_018:0590c06": "惱障。得涅槃時。亦須斷煩惱障也。",
    "X34n0638_018:0590c07": "言諸佛出世欲(至)所得者。問所知障不發業。如何言",
    "X34n0638_018:0590c08": "發業招果耶。答三解。一只煩惱障所發之業。即是所",
    "X34n0638_018:0590c09": "知。二云。初地菩薩。有悞犯三業。愚是所知障。發所感",
    "X34n0638_018:0590c10": "變易身。不得光潔自在。三云。只變易身故。業亦名所",
    "X34n0638_018:0590c11": "知障發。由無滿有分別業。為因資故。業種所知障。與",
    "X34n0638_018:0590c12": "力能資助義邊。亦名發業。所得果變易身也(上解便得清淨)。",
    "X34n0638_018:0590c13": "言緣此知見者(疏解)。",
    "X34n0638_018:0590c14": "言開者出生等者。佛未出世之時。菩提不生。涅槃不",
    "X34n0638_018:0590c15": "顯證。名閇不開。今佛出世。欲令眾生斷煩惱障。證涅",
    "X34n0638_018:0590c16": "槃。斷所知障。出生菩提。名開開。佛知見。問開何人身",
    "X34n0638_018:0590c17": "中知見。答但是總相。都歎佛身上法身法身。菩提涅",
    "X34n0638_018:0590c18": "槃舍利弗等。正生忻趣心。舍利弗若忻趣開佛見中",
    "X34n0638_018:0590c19": "涅槃。別說佛知見。若忻趣開佛知見中菩提。即別說",
    "X34n0638_018:0590c20": "悟佛知見。",
    "X34n0638_018:0590c21": "言除此二等者。只有菩提涅槃。更無餘法。故名無餘。",
    "X34n0638_018:0590c22": "勝過二法者。菩提過一切有為法。涅槃過一切無為",
    "X34n0638_018:0590c23": "法。於此二法之中。更無過上。故名無上。華嚴經二十",
    "X34n0638_018:0590c24": "九云。為佛所念。長佛善根。住諸佛願。行諸佛業。准此",
    "X34n0638_018:0591a01": "是長自身中。成佛善根也。華嚴長佛善根。長自身中",
    "X34n0638_018:0591a02": "善根法華經云。開佛知見。開自身中知見。",
    "X34n0638_018:0591a03": "言二示者。示者指示。前來歎菩提涅槃。舍利弗生忻",
    "X34n0638_018:0591a04": "慕心。將謂自家身中無也。佛所以指示向說。云三乘",
    "X34n0638_018:0591a05": "乘平等。同有此性。故名示者同義也。",
    "X34n0638_018:0591a06": "言譬如乳牛(至)無別者。凡夫如未搆了乳。血乳和雜。",
    "X34n0638_018:0591a07": "聲聞人如搆了乳白色。緣覺人如酪。小菩薩如生蘇。",
    "X34n0638_018:0591a08": "大菩薩如熟蘇。佛如醍醐也。今此疏中引。但是總意。",
    "X34n0638_018:0591a09": "意表同義。更不分別諸位。但取乳白色。牛色各異。三",
    "X34n0638_018:0591a10": "乘五乘眾生各各差別。佛性是一也。攝問開佛知見",
    "X34n0638_018:0591a11": "中真如。與分示佛知見中真如何別。答開佛知見中",
    "X34n0638_018:0591a12": "真如無垢。此分示佛知見中真如有垢也。此自是攝",
    "X34n0638_018:0591a13": "釋不意見開佛知見下。有清淨字。便言無垢。餘三不",
    "X34n0638_018:0591a14": "言清淨。便判示佛知見有垢。若准疏意。但是總別。開",
    "X34n0638_018:0591a15": "佛知見。雙開示者取開佛中法身理別分也。故名三",
    "X34n0638_018:0591a16": "果入因不合。更分有垢無垢。",
    "X34n0638_018:0591a17": "言三悟者不知義問經中言悟。悟者知義。論家解經。",
    "X34n0638_018:0591a18": "言悟者不知義。何故不同。答經言者正知義。不是不",
    "X34n0638_018:0591a19": "知義。論言不知。舉示悟時法。今日悟者。昔日不知之",
    "X34n0638_018:0591a20": "事昔日不知之事。今日悟故名悟。悟昔不知。又二乘",
    "X34n0638_018:0591a21": "人身中。有本有無漏種子。昔二乘人。將謂自身永佛",
    "X34n0638_018:0591a22": "分故。言不真實處。真實處者。即是悟佛知見。昔日不",
    "X34n0638_018:0591a23": "知法。今日知。昔日不悟之法。今日悟故。故言悟者不",
    "X34n0638_018:0591a24": "知義。",
    "X34n0638_018:0591b01": "言譬如有人者。如有人三根聲聞。自喻己身也。親友",
    "X34n0638_018:0591b02": "者。即前十六王子真善友也。聞大乘。即是其家。無明",
    "X34n0638_018:0591b03": "所纏名醉臥。王子此方入滅。他方行化。名官事當行。",
    "X34n0638_018:0591b04": "發菩提心名無價寶珠。熏得意識。名繫衣裏。問意識",
    "X34n0638_018:0591b05": "不能持種。如何不失衣裏珠。答衣有表裏等(引經)。",
    "X34n0638_018:0591b06": "言上來三種等者。即是開者。歎法報二身。令生忻趣",
    "X34n0638_018:0591b07": "因。歎開佛知見中。菩提涅槃既生忻趣。後令悟身中",
    "X34n0638_018:0591b08": "有報佛智。後示身中法身理。既修證理。成法身斷德",
    "X34n0638_018:0591b09": "也。又成報身智德。既成此二利樂。有情即起化身。便",
    "X34n0638_018:0591b10": "有恩德(明果記)。",
    "X34n0638_018:0591b11": "言入者為令等者。問如何先果後因。是何意。答修行",
    "X34n0638_018:0591b12": "次第。先果後因。說法次第。先證果令忻也。所以交修",
    "X34n0638_018:0591b13": "因取果也。問知見一種。只是開示語入四个字別。爭",
    "X34n0638_018:0591b14": "知入佛知見是因義。答疏主體論意。論云。示現與無",
    "X34n0638_018:0591b15": "量知業。業者是因義。故科入佛知見是因也。問疏主",
    "X34n0638_018:0591b16": "爭知取他論家初地為入佛知見。答論說令證不退",
    "X34n0638_018:0591b17": "轉地。即四不退中證不退。是初地。所以知是初地中",
    "X34n0638_018:0591b18": "也。入佛知見者。入佛二果也。入者解義。如人敢入得",
    "X34n0638_018:0591b19": "否。只是解也。示現者。顯示顯說之義。欲令入不退地。",
    "X34n0638_018:0591b20": "言無量業。即是菩薩真智也。法身報身智。名無量智",
    "X34n0638_018:0591b21": "業。業者業用。即佛果之因。",
    "X34n0638_018:0591b22": "言上三總別等者。簡要云。開佛知見是總。示悟知是",
    "X34n0638_018:0591b23": "名別。別者別示法身理。別悟報身智也。",
    "X34n0638_018:0591b24": "言無上同勝者。無上即開佛知見。開者無上義。同配",
    "X34n0638_018:0591c01": "上示佛知見。示同令證。勝字配上悟佛知見。然二乘",
    "X34n0638_018:0591c02": "者。不識其因。為令知故。故知入為因。開即為總。示悟",
    "X34n0638_018:0591c03": "為別。",
    "X34n0638_018:0591c04": "言今顯能證能得等者。十地無漏智為能得因。十地",
    "X34n0638_018:0591c05": "真如為能證因。故名為入。",
    "X34n0638_018:0591c06": "言依本論者。明地位也。不退有四。一信不退。在十信",
    "X34n0638_018:0591c07": "第六心。二位不退。在十住第七心。三證不退。在初地。",
    "X34n0638_018:0591c08": "四行不退。在八地。今論意順經文。取初地證不退。",
    "X34n0638_018:0591c09": "言體用者。涅槃是體。菩提是用。此二體用大故。俱通",
    "X34n0638_018:0591c10": "法界。故名無量智也。智之業也。",
    "X34n0638_018:0591c11": "言說此因等者。佛出世意。為說發地。能得佛果。一切",
    "X34n0638_018:0591c12": "智之因。故名為入也。",
    "X34n0638_018:0591c13": "言變易生者。此智增悲增不爾。問變易與意生身何",
    "X34n0638_018:0591c14": "別。答地前二乘迴心。即受變易。名變易身。初地已上",
    "X34n0638_018:0591c15": "名意生身。二變易身麤。意生身細。或唯識說。變易身",
    "X34n0638_018:0591c16": "亦名意生身。",
    "X34n0638_018:0591c17": "言觀察智性者。智性即真如。",
    "X34n0638_018:0591c18": "言入佛二果者。即法身報身也。即是結歸開佛知見。",
    "X34n0638_018:0591c19": "言此四意者。問佛出世有何意。答疏言此四至更不",
    "X34n0638_018:0591c20": "為餘等。",
    "X34n0638_018:0591c21": "言故知總說等者。意言空取教理。為蓮華。亦不是也。",
    "X34n0638_018:0591c22": "言取行果。為蓮華。亦非故知等。",
    "X34n0638_018:0591c23": "言或不退者。下一兩節疏文。是重引前入佛知見中",
    "X34n0638_018:0591c24": "文來成。據實此文即合向前來論說令證不退轉地",
    "X34n0638_018:0592a01": "示現與無量智業一處。解脫隔却六七行疏。然後引",
    "X34n0638_018:0592a02": "有孤起。此是疏主筆悟也。",
    "X34n0638_018:0592a03": "言或不退等者。問此何故忽解於不退地耶。答上文",
    "X34n0638_018:0592a04": "云。令說行果故。不退地即是行果也。未知不退是何",
    "X34n0638_018:0592a05": "地中。故云或八地。若爾。何置或言。又解前說不退義",
    "X34n0638_018:0592a06": "未盡。今更解之。故言或也。今詳義未盡。何不一處解",
    "X34n0638_018:0592a07": "之。答疏此合前解脫之意。言分此說為列行果也。",
    "X34n0638_018:0592a08": "言諸論者。問何故事須取八地已上行不退作入佛",
    "X34n0638_018:0592a09": "知見耶。答疏云諸論等。以二乘人。同到八地已上。決",
    "X34n0638_018:0592a10": "定總受變易生。經論皆云。聲聞緣覺。及大力菩薩。三",
    "X34n0638_018:0592a11": "種意生身。不簡頓悟漸悟悲增智增。入八地。決定受",
    "X34n0638_018:0592a12": "變易故。亦取為入佛見。",
    "X34n0638_018:0592a13": "言雖二乘等者。問若取受變易者。為為入佛知見者。",
    "X34n0638_018:0592a14": "二乘之人迴心亦受變易。何故不取。答疏言雖二乘",
    "X34n0638_018:0592a15": "等。二乘人亦迴心受變易。未即至彼初地。或八地登",
    "X34n0638_018:0592a16": "車出宅也。三乘俱同後決定得。一決定受變易。二決",
    "X34n0638_018:0592a17": "定出分段死。七地已前菩薩。及二乘迴心之者。皆不",
    "X34n0638_018:0592a18": "決定。二乘二迴心已去地前一大劫。猶未登車。初地",
    "X34n0638_018:0592a19": "已前悲增菩薩宅內上車。居分段也。彼約隨願宅。不",
    "X34n0638_018:0592a20": "是此間義。此約業報宅。又受變易不決定。故不取也。",
    "X34n0638_018:0592a21": "問七地已前智增菩薩受變易決定。何故不取。答智",
    "X34n0638_018:0592a22": "增菩薩入觀時。是無漏。是登車。若出觀時。是有漏。應",
    "X34n0638_018:0592a23": "可却下車。故登車。無漏不相續。故不取之。所以唯取",
    "X34n0638_018:0592a24": "八地上。作入佛智見也。",
    "X34n0638_018:0592b01": "言又二乘等者。重取二乘迴心已去煩惱不退。名不",
    "X34n0638_018:0592b02": "退地。潞云。從聲聞四果。四果聖人或緣覺。此之五人",
    "X34n0638_018:0592b03": "有學。自乘之中煩惱或斷伏。未迴心時。不妨有退轉。",
    "X34n0638_018:0592b04": "迴心已後。若斷若伏。八六萬十千劫。至十信位。乃至",
    "X34n0638_018:0592b05": "金剛無間道。直至成道已來。不更不樂生。此三大劫。",
    "X34n0638_018:0592b06": "總名煩惱不退也。",
    "X34n0638_018:0592b07": "言又一乘者。通取四不退。總名不退也。若信不退。十",
    "X34n0638_018:0592b08": "信第六心。若位十住第七心。若證不退初地。若行行",
    "X34n0638_018:0592b09": "不退八地。",
    "X34n0638_018:0592b10": "言或此果因一乘者。意說此即是前標中智深。前唱",
    "X34n0638_018:0592b11": "說文。即門深。若爾。何故非他唯取教理師。答此行果",
    "X34n0638_018:0592b12": "雖即是理教二種。若唯取教理。不知是何教理。今顯",
    "X34n0638_018:0592b13": "所詮是一乘之行果。故須別說教。即三乘權意。令捨",
    "X34n0638_018:0592b14": "權取實。實中有行果故。是此中之意。故疏云或等。",
    "X34n0638_018:0592b15": "言上來所說者。破古人將開等配四法也。疏主意開",
    "X34n0638_018:0592b16": "是總。餘三知見。是別也。前三是果。後一是因也。",
    "X34n0638_018:0592b17": "言准下三世者。疏主破也。准下三世佛法式中。不說",
    "X34n0638_018:0592b18": "開。三世之中闕其教。先有教。方有理行果也。凡欲法",
    "X34n0638_018:0592b19": "悟道。事須先得教也。",
    "X34n0638_018:0592b20": "言故知但應者。破也。但應如此間開示悟入道理說",
    "X34n0638_018:0592b21": "善也。",
    "X34n0638_018:0592b22": "言示悟別顯者。古人言將四法配開等。即難乘。三世",
    "X34n0638_018:0592b23": "之中不配教。汝以四法為總別。何故三世之中不說",
    "X34n0638_018:0592b24": "總。三世文中闕於教。汝將四法配總別。三世文中應",
    "X34n0638_018:0592c01": "闕總。如何示悟別顯。不同標等。若疏主道。我觀經中",
    "X34n0638_018:0592c02": "第一遍四法總說。第二遍依法文中唯說別攝一切",
    "X34n0638_018:0592c03": "法盡。更不說總。所以疏言示悟別顯。二果已周。周者",
    "X34n0638_018:0592c04": "周足。不假標故。",
    "X34n0638_018:0592c05": "言此方便品法等者。且三周異者。迷悟不同。說有圓",
    "X34n0638_018:0592c06": "缺。此品開示悟入四法總說。餘二周不具足也。第一",
    "X34n0638_018:0592c07": "周法說。不為一人。總為一切眾生說。乃至說了。舍利",
    "X34n0638_018:0592c08": "弗一人解。將謂獨為舍利弗。說第二周。亦是普為一",
    "X34n0638_018:0592c09": "切眾生。乃至說了。將謂如來空為四人說。下周亦爾。",
    "X34n0638_018:0592c10": "說則普。悟解不同。",
    "X34n0638_018:0592c11": "言通辨若因者。開示悟入並說。由迷有前後。悟有淺",
    "X34n0638_018:0592c12": "深。迷處屬說。悟處示論。故於三周。有說不說也。第一",
    "X34n0638_018:0592c13": "周世尊未說時。因果理智總迷。世尊第一周總說。鶖",
    "X34n0638_018:0592c14": "子總悟也。",
    "X34n0638_018:0592c15": "言譬喻品中者。初周亦說了。中根四人緣聞著示佛",
    "X34n0638_018:0592c16": "知見無為理。同三人同坐解脫床。理上無差別。二乘",
    "X34n0638_018:0592c17": "分得。所以中性四人初周一聞便解也。緣有為智上",
    "X34n0638_018:0592c18": "有差別。所以中下二根迷悟。佛知見有為權實智。世",
    "X34n0638_018:0592c19": "尊所以第二周譬喻品中說牛車。問既說於悟。即是",
    "X34n0638_018:0592c20": "果乘。云何迷因。而說於果。答以牛車通因果二。若但",
    "X34n0638_018:0592c21": "說入。恐人不解。牛車通因。為說因車。取果車故。入佛",
    "X34n0638_018:0592c22": "知見道理智。言入有濫。既迷因智。言悟無濫也。既悟",
    "X34n0638_018:0592c23": "報身。令其修習三乘乘此寶乘。道場豈非說悟。意在",
    "X34n0638_018:0592c24": "於此。言唯迷因者。不迷因理。果理果智。迷其羊鹿二",
    "X34n0638_018:0593a01": "車。將謂得至佛果道場。不知到道場者。唯是牛車。經",
    "X34n0638_018:0593a02": "云。乘此寶乘。直至道場。故說譬喻品也。",
    "X34n0638_018:0593a03": "言化城喻為下根者。下根之人。緣有為智上第一周",
    "X34n0638_018:0593a04": "第二周兩遍聞。所以有為智上不迷。緣無為理。只向",
    "X34n0638_018:0593a05": "初周聞所以於權實理上迷。世尊所以第三周中說",
    "X34n0638_018:0593a06": "化城喻品。",
    "X34n0638_018:0593a07": "言由迷果理者。將謂有餘涅槃。便是寶所。將謂牛車",
    "X34n0638_018:0593a08": "只取中路化城。不知牛車。至大涅槃之寶所。故說化",
    "X34n0638_018:0593a09": "城喻品。",
    "X34n0638_018:0593a10": "言各隨所宜編說一乘者。即是第二周迷至智。別說",
    "X34n0638_018:0593a11": "造車悟佛知見。第周迷理。別說示佛知見。三周破迷。",
    "X34n0638_018:0593a12": "名為道入。未識其因。故說入佛知見。問何以迷悟不",
    "X34n0638_018:0593a13": "同耶。答金云。初時三根果。理智俱迷。所以初周上根",
    "X34n0638_018:0593a14": "即解中根之輩。知理同故。一聞即解所證不迷。能證",
    "X34n0638_018:0593a15": "之悟。亦不迷也。智有異故。即迷而不迷果。將謂羊鹿",
    "X34n0638_018:0593a16": "至涅槃故。下根之因。知樂聞故。所以不迷理一聞故。",
    "X34n0638_018:0593a17": "所以有謬果一聞者。因即智如門。不迷因理果智。雖",
    "X34n0638_018:0593a18": "不樂聞果智。望理亦是其因。自於因智。亦復不迷。下",
    "X34n0638_018:0593a19": "根性劣。不能通解。故有於迷也。攝云。根性不同。迷悟",
    "X34n0638_018:0593a20": "不等。隨說有異。若強立。所以終不離難。故置不論。不",
    "X34n0638_018:0593a21": "離難者。意言前云第二周理無異故。即迷因智者。若",
    "X34n0638_018:0593a22": "許智有異。亦應迷果非因。第三周言果智。望理亦是",
    "X34n0638_018:0593a23": "其因故。不迷智者因理。望智亦是於果。何故不迷於",
    "X34n0638_018:0593a24": "因理也。以第三周唯迷果理故。但以眾生迷悟萬品。",
    "X34n0638_018:0593b01": "不同如來隨根偏說理智。佛能究竟。我等何知。攝解",
    "X34n0638_018:0593b02": "為善。",
    "X34n0638_018:0593b03": "言或為中下(至)說等者。為中根人。說悟佛見。說智。為",
    "X34n0638_018:0593b04": "下根人。亦說理智。影為下取。為中根人。亦說理。又為",
    "X34n0638_018:0593b05": "中根人說智。影取兼說理。為下根人說理。影取兼說",
    "X34n0638_018:0593b06": "智也。",
    "X34n0638_018:0593b07": "言然勘下文等者。指譬喻品中長行歎果車名下文。",
    "X34n0638_018:0593b08": "言下文但明等者。即指偈中因乘文也。經云乘此寶",
    "X34n0638_018:0593b09": "乘。直至道場也。若論前行。疏云。本論具解此品。品即",
    "X34n0638_018:0593b10": "方便品。餘品但總釋其大意。即指餘品也。即是方便",
    "X34n0638_018:0593b11": "品為總。標下二周釋也。第二牛車釋悟佛知見。第三",
    "X34n0638_018:0593b12": "周寶所。釋示佛知見。此二是果。偈中言乘此寶乘。說",
    "X34n0638_018:0593b13": "因乘。意令行牛車因。取佛果牛車。表牛車通因果。亦",
    "X34n0638_018:0593b14": "不相違(會知了)。",
    "X34n0638_018:0593b15": "言又理雖等者。即是勝鬘經等。多說真理性智慧。以",
    "X34n0638_018:0593b16": "為一乘者。初一乘根本故。即指無量義經中第十四",
    "X34n0638_018:0593b17": "名。一乘唯真如故。或准指無量義。以彼無量義經喚",
    "X34n0638_018:0593b18": "真如作無量義。以真如是無量義之本也。何妨此取",
    "X34n0638_018:0593b19": "真如為一乘也(依理本後解了)。",
    "X34n0638_018:0593b20": "言今此四義等者。於此真理一體法上。義說四種知",
    "X34n0638_018:0593b21": "見。開佛知見者。開眾生身中佛性。名開佛知見。示佛",
    "X34n0638_018:0593b22": "知見者。如掘出金藏。普示眾生。令覺知故。悟佛知見",
    "X34n0638_018:0593b23": "者。令悟有佛性入者。修證之。故名為入。",
    "X34n0638_018:0593b24": "言涅槃經言大事者。具以大事為一乘。一乘即真如",
    "X34n0638_018:0593c01": "佛性也。",
    "X34n0638_018:0593c02": "言莊嚴畢竟者。涅槃經文。謂修六波羅蜜。所感佛身。",
    "X34n0638_018:0593c03": "相好功德。莊嚴成佛已後。功德無盡。常住利益。故云",
    "X34n0638_018:0593c04": "畢竟。即同此經周給一國。不同餘善受報身盡非畢",
    "X34n0638_018:0593c05": "竟莊嚴。",
    "X34n0638_018:0593c06": "言究竟等者。謂一切眾生所得一乘。一乘者。即是佛",
    "X34n0638_018:0593c07": "性也。真如之法。常住不生不滅。終久無盡。故云究竟。",
    "X34n0638_018:0593c08": "即同前解蓮華出水。不可盡即是凝然常。言說說諸",
    "X34n0638_018:0593c09": "至開者。聞者說也。",
    "X34n0638_018:0593c10": "言由宣等(至)示者。有八四對。一法佛報佛對。二親因",
    "X34n0638_018:0593c11": "疎緣對。因性則親。緣性則疎。三理事對。理性事則行",
    "X34n0638_018:0593c12": "性。四善不善對。善根人不善根。",
    "X34n0638_018:0593c13": "言此是法等者。即法身佛當體。名法佛性。報佛即是",
    "X34n0638_018:0593c14": "同前楞伽具足熏習。即是本有無漏種子。至金剛解",
    "X34n0638_018:0593c15": "脫道。而成四智。名報佛。此真如理與彼報佛為理性。",
    "X34n0638_018:0593c16": "報佛身中有此性。名報佛性。因性者。與識中本有種",
    "X34n0638_018:0593c17": "子為性。名因。緣性者。真如理與解脫分善有漏善為",
    "X34n0638_018:0593c18": "性。名緣性。理性者。即是在纏真如。名理性。行性者。與",
    "X34n0638_018:0593c19": "十地無漏行為性。名行性。善根人性者。五薀假者。說",
    "X34n0638_018:0593c20": "善根人。即善五薀有道心者。不善根人。即不善五薀",
    "X34n0638_018:0593c21": "闡提等。是也。名目雖多。皆以真如為體。此等名示佛",
    "X34n0638_018:0593c22": "知見也。",
    "X34n0638_018:0593c23": "言譬如貧女等者。問何故經中多說女人耶。答女人",
    "X34n0638_018:0593c24": "多慈故。況菩薩也。又女能含孕故。況眾生懷佛性。似",
    "X34n0638_018:0594a01": "女人也。又女人有生養義況修行人生長七聖財也。",
    "X34n0638_018:0594a02": "貧女況眾生。舍況五薀。真金況佛性。家人者賊人也。",
    "X34n0638_018:0594a03": "有漏對他無漏。名賤人。家人大小者。大況心王。小者",
    "X34n0638_018:0594a04": "況心所也。",
    "X34n0638_018:0594a05": "言時有異人者。佛菩薩善知方便。有方便也。二乘等",
    "X34n0638_018:0594a06": "與說四諦緣生。",
    "X34n0638_018:0594a07": "言即於其家堀出者。即是指示身中佛性也(上敘下破)。",
    "X34n0638_018:0594a08": "言若依此解等者。疏主解經。方便品中。標悟佛知見。",
    "X34n0638_018:0594a09": "譬喻品下。釋悟佛知見。方便品標示佛知見。第三周",
    "X34n0638_018:0594a10": "釋示佛知見。若依真如。解開示悟入。雖方便品中見",
    "X34n0638_018:0594a11": "解了。譬喻品牛車便不是解方便品悟佛知見。問何",
    "X34n0638_018:0594a12": "以知。答彼言牛車□與一故。便是別義。非此中義也。",
    "X34n0638_018:0594a13": "言一切眾生等者。一切眾生。謂凡夫也。及以我子菩",
    "X34n0638_018:0594a14": "薩也。四部之眾。聲聞也(譯明解)。延云。一切眾生。大乘外",
    "X34n0638_018:0594a15": "凡。及我子。大乘內凡。四部者。二乘四眾也。寶云云。一",
    "X34n0638_018:0594a16": "切眾生。謂未有種性者。及以我子。有三乘種性者。四",
    "X34n0638_018:0594a17": "部之眾。通此二類。章敬云。初二可通。後解違疏。非先",
    "X34n0638_018:0594a18": "無種性。後可有故。問一切眾生早是如來子。何得更",
    "X34n0638_018:0594a19": "言以我子。答雖一切眾生無有不是如來子。緣一切",
    "X34n0638_018:0594a20": "眾生是乞養子。父母別故。無明為父。貪愛為母。生得",
    "X34n0638_018:0594a21": "此身。與佛無交涉。只緣歸依於佛法僧。所以但與如",
    "X34n0638_018:0594a22": "來為乞養子也。我子者。諸大菩薩親生卵。即是無漏",
    "X34n0638_018:0594a23": "聖慧二空之智。於法界腹之所引生。四部之眾。二乘",
    "X34n0638_018:0594a24": "人偏生子。雖是佛體弼不是正夫人生也。生空之智。",
    "X34n0638_018:0594b01": "依生空理而得引生。名偏生也。",
    "X34n0638_018:0594b02": "言何等為秘者。後起前文。答兩喻雙陳。秘藏者。即是",
    "X34n0638_018:0594b03": "三事。涅槃猶如伊字三點。若並不成伊。縱亦不成伊。",
    "X34n0638_018:0594b04": "如摩醯首羅面上三目。乃得成伊。三點若別。亦不伊。",
    "X34n0638_018:0594b05": "依涅槃第□云要三事具足。名大般涅槃。摩訶般若",
    "X34n0638_018:0594b06": "二空智所證真如理。由智證理。斷二障盡處。法身理",
    "X34n0638_018:0594b07": "上。假立解脫。哲云。引喻。摩訶般若智猶如日光。法身",
    "X34n0638_018:0594b08": "如虗空。中間闇。猶如二障。日光未出時。中間暗與虗",
    "X34n0638_018:0594b09": "空合。不即不離。被日光出來。與虗空合。暗相隨滅。問",
    "X34n0638_018:0594b10": "暗相何因得盡。答猶日光起來。暗相妨盡。正是日光",
    "X34n0638_018:0594b11": "與虗空合時。即是暗相盡時。不前不後。正是摩訶般",
    "X34n0638_018:0594b12": "若智起時。便是證法身理時。正是智證理時。便是障",
    "X34n0638_018:0594b13": "盡解脫。要三事具足。方成涅槃。如世伊字三點。一不",
    "X34n0638_018:0594b14": "□從橫。",
    "X34n0638_018:0594b15": "言三點若並等者。若並如世一字形。假名並。即不成",
    "X34n0638_018:0594b16": "伊字也。縱不成者。如瀝水相似。重累名縱。亦不成伊。",
    "X34n0638_018:0594b17": "言摩醘首羅面上三目者。梵云摩醘首羅。此云大自",
    "X34n0638_018:0594b18": "在天。一摩醘濕代羅。即是大自在天。二莫醘濕伐。即",
    "X34n0638_018:0594b19": "是事大自在天。計自在天有三種身。一者法身。遍一",
    "X34n0638_018:0594b20": "切處。量同虗空。二者報身。居禪四禪。身長萬萬六千",
    "X34n0638_018:0594b21": "由旬。面有三目者。化身或在雪山。或南海住末賴耶",
    "X34n0638_018:0594b22": "山。人間化導也。此第四禪中大自在天。天主面上有",
    "X34n0638_018:0594b23": "三目。非是彼天。一切天人皆有三目。若十地菩薩生",
    "X34n0638_018:0594b24": "彼。居色究竟天。若凡夫業報淨者。居廣果天。問伊字",
    "X34n0638_018:0594c01": "兩點在上。一點居下。首羅三目。一目居上。兩目在下。",
    "X34n0638_018:0594c02": "喻既不同。如何會釋。答緇洲云。若依能證解。般若在",
    "X34n0638_018:0594c03": "上。喻能證智也。解脫法身在下。喻所證理。如面三目。",
    "X34n0638_018:0594c04": "一上二下也。若取能依所依次第說。法身在下。般若",
    "X34n0638_018:0594c05": "解脫在上。二上一下。如世伊字。似例書品字。平遙云。",
    "X34n0638_018:0594c06": "但取不縱不橫之義。以況三事。涅槃更無別。諸有智",
    "X34n0638_018:0594c07": "者。不應難喻。",
    "X34n0638_018:0594c08": "言三點若別者。三點若別。相去三寸五寸地。亦不得",
    "X34n0638_018:0594c09": "成伊也。法合。經云。我亦如是。解脫之法亦非涅槃。如",
    "X34n0638_018:0594c10": "來之身亦非涅槃。摩訶般若亦非涅槃。三法各異亦",
    "X34n0638_018:0594c11": "非涅槃也。空得法身亦別。空得解脫名別。空得般若",
    "X34n0638_018:0594c12": "各別。皆非涅槃。故云三點若別等。",
    "X34n0638_018:0594c13": "言解脫之等者。此據各別言非。若離三體。亦無涅槃。",
    "X34n0638_018:0594c14": "言我今安住(至)並者橫也者。三點若橫。如世一字。相",
    "X34n0638_018:0594c15": "似法中。論況後得。如二乘人。先得生空智相似。似先",
    "X34n0638_018:0594c16": "得摩訶般若智。次證生空理。似得法身相似。後得無",
    "X34n0638_018:0594c17": "餘。如苦依身盡。然後得解脫。其實得則一時得也。若",
    "X34n0638_018:0594c18": "計前後得。亦非涅槃也。",
    "X34n0638_018:0594c19": "言縱者竪也者。解縱字。如瀝水相似。亦不成伊字也。",
    "X34n0638_018:0594c20": "竪上下分三品。若無間道斷。解脫道證。理先得般若",
    "X34n0638_018:0594c21": "在上。次得解脫居中。後得法身最下。或勝劣分三品。",
    "X34n0638_018:0594c22": "般若最上。解脫次中。法身最下。三品而得。下成真正",
    "X34n0638_018:0594c23": "得之時。都無勝劣。疏云。即此竪並皆非伊字也。",
    "X34n0638_018:0594c24": "言三點別安者。若將三點零落別著。得成伊字否。答",
    "X34n0638_018:0595a01": "不成。要三點一處一方。成伊字也。",
    "X34n0638_018:0595a02": "言要三和合者。立理也。般若體別。解脫體別。法身體",
    "X34n0638_018:0595a03": "別。此亦不成。故云要三等也。其不縱者。即是不上下",
    "X34n0638_018:0595a04": "三品得也。其不橫者。不落後得。不離別者。謂不離散。",
    "X34n0638_018:0595a05": "不別有體。名不離別得也。疏云。和合之點。方成伊字。",
    "X34n0638_018:0595a06": "三法和合。方成涅槃也。",
    "X34n0638_018:0595a07": "言不一不異者。且不一者。能證般若智是有為。所證",
    "X34n0638_018:0595a08": "理是無為。般若法身是實。解脫是假。有為無為別故。",
    "X34n0638_018:0595a09": "假實別故。三法各別故不一。不異者。攝假從實。攝相",
    "X34n0638_018:0595a10": "歸性。正證之時。冥然二體。故各不異。即三法同時也。",
    "X34n0638_018:0595a11": "若依性宗。一真如體上。建立三德。是不一。離一無三。",
    "X34n0638_018:0595a12": "是不異也。",
    "X34n0638_018:0595a13": "言假名擇滅者。問何名擇滅。答擇滅即無漏聖智。正",
    "X34n0638_018:0595a14": "是擇體。即擇法覺支。問何名滅。答斷二障滅二死。名",
    "X34n0638_018:0595a15": "滅。如日照空中間暗無。日喻般若。空即法身。中間暗",
    "X34n0638_018:0595a16": "無便同解脫。",
    "X34n0638_018:0595a17": "言故集論者。彼論云。滅諦有三。謂真如。聖道。煩惱不",
    "X34n0638_018:0595a18": "生。攝論云。若滅依。若能滅。若滅性。海東云。真如是彼",
    "X34n0638_018:0595a19": "滅諦所依。名滅。無漏聖道體是有為。非是滅諦。而能",
    "X34n0638_018:0595a20": "斷惑。得彼滅故。因立果稱。亦名為滅。煩惱不生。擇滅",
    "X34n0638_018:0595a21": "無為。為滅性。是滅諦體也。言若能滅般若智也。若所",
    "X34n0638_018:0595a22": "滅法身。若滅性解脫真如。名滅。依者由如虗空與色。",
    "X34n0638_018:0595a23": "為依。色若壞時。虗空性在。成就與依者。依於空也。問",
    "X34n0638_018:0595a24": "能滅之體。尅性是何。答實能滅。唯妙觀察根本智。若",
    "X34n0638_018:0595b01": "迷事即後得智。若至果中。四智皆名摩訶般若。四瀆",
    "X34n0638_018:0595b02": "皆海。如五眼皆佛眼也。",
    "X34n0638_018:0595b03": "言佛安住秘者。即三事大涅槃也。",
    "X34n0638_018:0595b04": "言不同二乘智了者。唯了生空理。不了法空理。所以",
    "X34n0638_018:0595b05": "能證智不名大慧。智既不名大慧。所證理亦不名法",
    "X34n0638_018:0595b06": "身也。",
    "X34n0638_018:0595b07": "言不得習氣者。獨覺臨粧。聲聞起儛。昔有辟支佛。五",
    "X34n0638_018:0595b08": "百生中作婬女。後得無學。粧具常隨金色。迦葉常作",
    "X34n0638_018:0595b09": "妓樂。後見北洲如意山中堅那羅王皷琉璃琴。是時",
    "X34n0638_018:0595b10": "迦葉於眾中起儛。",
    "X34n0638_018:0595b11": "言古人有解等者。紀國也。真如上無癡。故名摩訶般",
    "X34n0638_018:0595b12": "若。真如本來不與煩惱相應。名解脫。體性凝然。名法",
    "X34n0638_018:0595b13": "身。此三事雖成疏主破。便無入義也。若以唯取真如。",
    "X34n0638_018:0595b14": "為三事者。便無能證所證。如何名入耶。",
    "X34n0638_018:0595b15": "言常住不壞(至)何意故者。成立正義。亦是違結。向前",
    "X34n0638_018:0595b16": "三事涅槃。并近簡二乘無餘涅槃也。二乘之人入涅",
    "X34n0638_018:0595b17": "槃無身智。不名常住不壞。又二乘入涅槃自利。不利",
    "X34n0638_018:0595b18": "有情也。",
    "X34n0638_018:0595b19": "言以智證真者。正解入義也。",
    "X34n0638_018:0595b20": "言二乘無有身智者。入義不成。又非佛意也。問世尊",
    "X34n0638_018:0595b21": "示現順二乘入涅槃。何故。今言不入。答言順同者。即",
    "X34n0638_018:0595b22": "娑羅雙樹間。順同二乘人。入無餘涅槃。荼毗如來。身",
    "X34n0638_018:0595b23": "智不滅。所言不入涅槃者。不入二乘中無身智涅槃",
    "X34n0638_018:0595b24": "也。",
    "X34n0638_018:0595c01": "言烏角鵄者。同共一樹栖。猶如親兄弟。爾乃入涅槃。",
    "X34n0638_018:0595c02": "假使虵鼠狼同處一穴。猶遊相看。如兄弟。爾乃入涅",
    "X34n0638_018:0595c03": "槃。烏與角鵄相憎。烏白日即喫角鵄。角鵄夜中即食",
    "X34n0638_018:0595c04": "烏兒。猶此兩鳥。常作怨家。意者不同二乘一滅永滅。",
    "X34n0638_018:0595c05": "為利有情。名為人故。若同二乘無利而入滅。即假使",
    "X34n0638_018:0595c06": "角等。",
    "X34n0638_018:0595c07": "言令作此者。疏主言。我作此三事涅槃解。善順涅槃",
    "X34n0638_018:0595c08": "經等。",
    "X34n0638_018:0595c09": "言當知摩訶等者。別配四法。將涅槃經三事涅槃。配",
    "X34n0638_018:0595c10": "此經開示悟入。正是結歸經宗。此是疏主千門萬戶",
    "X34n0638_018:0595c11": "解義不同。彼經摩訶般若。即此開佛知見。彼經摩訶",
    "X34n0638_018:0595c12": "般若。與此經寬狹不同。此經開佛知見。雙菩提涅槃",
    "X34n0638_018:0595c13": "也。若取彼經摩訶般若智。名開佛知見。唯取智。於中",
    "X34n0638_018:0595c14": "無法身理。又法華論將一切智智。解此經開佛知見。",
    "X34n0638_018:0595c15": "人法解。理智本後解。性用解。三解之中。事須理智雙",
    "X34n0638_018:0595c16": "取。今將三事中摩訶般若。同此間開佛知見中一切",
    "X34n0638_018:0595c17": "智智。唯取智不取理也。一切智者。根本智。重言智者。",
    "X34n0638_018:0595c18": "後得智。唯本後二智。更無理也(解開了)。",
    "X34n0638_018:0595c19": "言解脫即悟者。彼三事中有解脫。即是此間悟佛知",
    "X34n0638_018:0595c20": "見。前來約悟身中有種子。名悟。今此不爾。約以說令",
    "X34n0638_018:0595c21": "教。斷所知障。出變易生死。入大涅槃悟解。名悟。意由",
    "X34n0638_018:0595c22": "智斷惑後苦不生。名為解。推功歸本。即悟佛知。見即",
    "X34n0638_018:0595c23": "智也。",
    "X34n0638_018:0595c24": "言二障俱亡(至)真解脫者問前來處處說解脫是假。",
    "X34n0638_018:0596a01": "何故此間言真。答對三乘說名真。前來言假。對自乘",
    "X34n0638_018:0596a02": "中理智說。解脫是假也。二乘昔日唯斷一障一死。不",
    "X34n0638_018:0596a03": "知於此。不知者。不知有所知障二死也。今說合知。故",
    "X34n0638_018:0596a04": "名為悟。即是三事中解脫也。",
    "X34n0638_018:0596a05": "言真實處者。二障二死俱無。名真實處。賀問若以三",
    "X34n0638_018:0596a06": "事俱名涅槃者。一是生因。二是了因。何以俱名涅槃。",
    "X34n0638_018:0596a07": "量云。大般涅槃中法身解脫。是有法。應是有為故。宗",
    "X34n0638_018:0596a08": "因云。三事中隨一攝故。如般若。二云。般若是有法。應",
    "X34n0638_018:0596a09": "是無為故。宗因云。三事中隨一攝故。如法身。既爾。名",
    "X34n0638_018:0596a10": "體有殊。何故皆名圓寂。答此與比量相違。量云。摩訶",
    "X34n0638_018:0596a11": "般若。是有法。定是有為故。宗因云。是能證故。如二乘",
    "X34n0638_018:0596a12": "智。法身是有法。是所證故。宗因云。智親冥故。同喻如",
    "X34n0638_018:0596a13": "二乘理。此上隨他互成理智。本意難生了。二殊名涅",
    "X34n0638_018:0596a14": "槃。今應通水火性各別。二種皆名色。何妨理智殊皆",
    "X34n0638_018:0596a15": "是涅槃攝。問水火俱變礙。二種皆名色。有為有生滅。",
    "X34n0638_018:0596a16": "無為生滅無。如何例水火。答能滅所滅殊。不妨俱滅",
    "X34n0638_018:0596a17": "諦。有為無為何妨俱圓寂。",
    "X34n0638_018:0596a18": "言此必有因(至)智業者。解入佛知見。彼經三事涅槃。",
    "X34n0638_018:0596a19": "即是所得之果。此法華經入佛知見。即是因也。",
    "X34n0638_018:0596a20": "言秘密者。即三事涅槃也。",
    "X34n0638_018:0596a21": "言不為餘者。不為二乘等事。出現世間也。",
    "X34n0638_018:0596a22": "言作此解者。契會滅化城向寶所之義。意取法身名",
    "X34n0638_018:0596a23": "契寶所。摩訶般若契火宅之牛車。云彈者。盡也。",
    "X34n0638_018:0596a24": "言此三解者。即是唯依真理解。理智本後解。三事涅",
    "X34n0638_018:0596b01": "槃解。前解也。",
    "X34n0638_018:0596b02": "言唯取所詮等者。未將理與教對辨。令此與教相對",
    "X34n0638_018:0596b03": "說。唯取所詮智慧。智慧即是方便品初標。次下大事",
    "X34n0638_018:0596b04": "中即是釋文。餘五段文是總。當所詮理也。",
    "X34n0638_018:0596b05": "言能詮教者。品初教門。是標言。即前說者。指第二段",
    "X34n0638_018:0596b06": "說也。舍利弗諸佛隨宜所說。意趣難解也。",
    "X34n0638_018:0596b07": "言又以蓮華等者。問法華論解唯說教理。名蓮華。不",
    "X34n0638_018:0596b08": "說行果。今此經中何處是教理蓮華。答疏云。又以至",
    "X34n0638_018:0596b09": "秀出等。即教開敷。而理出水。正是教理蓮華也(相國科)",
    "X34n0638_018:0596b10": "二通難。問若取教理為一乘。開敷出水可然。大事中",
    "X34n0638_018:0596b11": "三義解。唯說行果。為一乘。未審行果有教理。向上開",
    "X34n0638_018:0596b12": "敷出水義否。答果秀因敷。亦無乖爽。意言果秀即是",
    "X34n0638_018:0596b13": "果出水。因敷即是行開敷。乖由違也。爽者失也。不乖",
    "X34n0638_018:0596b14": "蓮華。向上道理。此第二意。但將教理。證成行果。向上",
    "X34n0638_018:0596b15": "亦有開敷出水義也。",
    "X34n0638_018:0596b16": "言然勝鬘等者。尊餘經。及下第三周寶所。多說真理。",
    "X34n0638_018:0596b17": "以為一乘。多說智也。不是總不說言。偏說真理。以為",
    "X34n0638_018:0596b18": "一乘。乘之本故。",
    "X34n0638_018:0596b19": "言因乘雖通等者。此行妙法。行妙法通漏無漏。即寬。",
    "X34n0638_018:0596b20": "入佛知見。取第二劫後唯無漏。狹。問入佛知見。疏主",
    "X34n0638_018:0596b21": "何不兼取地前。答疏主准論意。取證不退轉也。不唯",
    "X34n0638_018:0596b22": "法華論如此。",
    "X34n0638_018:0596b23": "言楞伽者。兼楞伽經中三種意生身。亦在登地已去。",
    "X34n0638_018:0596b24": "不在地前。前三乘迴心已去。雖受變易。未名登車也。",
    "X34n0638_018:0596c01": "所依未是二空無漏行。唯在地上。所以引楞伽經。證",
    "X34n0638_018:0596c02": "法華論。取證不退。",
    "X34n0638_018:0596c03": "言地心三種(至)別章說者。然此三身。諸教不同。若勝",
    "X34n0638_018:0596c04": "鬘。但言有阿羅漢獨覺已得自在菩薩。三種意生身。",
    "X34n0638_018:0596c05": "亦不顯三意生身名也。彼經云。佛告大慧。有三種意",
    "X34n0638_018:0596c06": "生身。云何三種。一三四五地。得三摩拔提樂意生身。",
    "X34n0638_018:0596c07": "緣修定挍勝。名三昧樂意生身。問何故不取初二地。",
    "X34n0638_018:0596c08": "答其實亦攝。緣非勝故。所以不取也。二第八地名覺",
    "X34n0638_018:0596c09": "法樂自性意生身。問何不取六七地。答非解也。第三",
    "X34n0638_018:0596c10": "無作行意生身。經不配地位。疏主以義配。在九十二",
    "X34n0638_018:0596c11": "地。上來疏主引楞伽經。證本論第二劫初地已去名",
    "X34n0638_018:0596c12": "入佛知見。",
    "X34n0638_018:0596c13": "言又後品言者。引譬喻品。證入佛知見也。既言直至",
    "X34n0638_018:0596c14": "道場。牛車轅隔柱。著道場門也。地前疎遠。不取也。",
    "X34n0638_018:0596c15": "言勝鬘等者。此同無上依經。身辨名也。不同前楞伽",
    "X34n0638_018:0596c16": "也。",
    "X34n0638_018:0596c17": "言無明為緣者。無明住地。即所知障。所知障雖多。今",
    "X34n0638_018:0596c18": "取執菩提有情者。故論云。既未圓證無相大悲。無能",
    "X34n0638_018:0596c19": "發起獨利悲願。",
    "X34n0638_018:0596c20": "言無漏業因者。即是道諦無漏定願等。問若所知障",
    "X34n0638_018:0596c21": "助願受生。二乘定性永不入無餘。若如諸異生。煩惱",
    "X34n0638_018:0596c22": "總故。問如何道諦實能感苦。答無漏定願資有漏業。",
    "X34n0638_018:0596c23": "令所得果相續長行。誰言實感。問此之變易。於五果",
    "X34n0638_018:0596c24": "中。何果攝。答變易生死性。是有漏異熟果攝。望無漏",
    "X34n0638_018:0597a01": "業。是增上果。有聖教說。",
    "X34n0638_018:0597a02": "言無漏出三界者。隨助緣說。",
    "X34n0638_018:0597a03": "言大力菩薩者。新云已得自在菩薩。文異義同。",
    "X34n0638_018:0597a04": "言三種意生身者。新云意成。成亦生義也。隨意願成",
    "X34n0638_018:0597a05": "也。問意生身與變易身何別。答一云。意生細。變易麤。",
    "X34n0638_018:0597a06": "若准唯識論。此有三名。一名不思議變易身。由悲願",
    "X34n0638_018:0597a07": "力。改轉身命。無定齊限。故名變易。無漏定願。正所資",
    "X34n0638_018:0597a08": "感。妙用難測。名不思議。二名意成身。三名變化身。無",
    "X34n0638_018:0597a09": "漏定願轉令異本。如變化故。故知名異體同也。所引",
    "X34n0638_018:0597a10": "楞伽勝鬘。證法華論取初地已上。名證不退。",
    "X34n0638_018:0597a11": "言初地已前者。問因乘既通三無數劫。何故不取地",
    "X34n0638_018:0597a12": "前行也。答疏言初地等。答意未出火宅。未與一乘之",
    "X34n0638_018:0597a13": "名。且依一相而言。實理不盡。今且順論。約正因說。故",
    "X34n0638_018:0597a14": "不取地前也。如五果聖人迴心。入變易者。即名出宅。",
    "X34n0638_018:0597a15": "豈名得一乘也。若傍言之。依三義解。義方周足。",
    "X34n0638_018:0597a16": "言或八地得者。意言七地已前。悲增菩薩。不決定受",
    "X34n0638_018:0597a17": "變易故。故取八地已上也。",
    "X34n0638_018:0597a18": "言問二乘無學者。只此無學身。便是羊鹿果。只此一",
    "X34n0638_018:0597a19": "期分段身。便是出宅身。問二乘之人。捨分段。受變易",
    "X34n0638_018:0597a20": "身。方名出宅。如何居分段身。亦名出宅。答只此五薀",
    "X34n0638_018:0597a21": "身。便得三十五年住。未死已來身。望當來五蘊不續。",
    "X34n0638_018:0597a22": "亦名出宅也。問二乘無學羊車果位。未受變易。居分",
    "X34n0638_018:0597a23": "段中。同喻云。如地前頓悟小菩薩。居分段。應非出宅。",
    "X34n0638_018:0597a24": "答談其分段。不名出宅。有二義故。不同小菩薩。一餘",
    "X34n0638_018:0597b01": "依永滅。但是後有生死身無。故名餘依永滅。但望後",
    "X34n0638_018:0597b02": "有不續。便名餘依永滅。不必要須灰身智滅名餘依",
    "X34n0638_018:0597b03": "滅。二已得涅槃。不同地前頓悟菩薩名不出宅。",
    "X34n0638_018:0597b04": "言問何故二乘趣於牛等者。問何故二乘趣於羊鹿",
    "X34n0638_018:0597b05": "得滅。稱出宅。大子趣於牛。菩薩未出宅。此問中唯取",
    "X34n0638_018:0597b06": "二乘無學不定性者。二乘無學與地前頓悟小菩薩",
    "X34n0638_018:0597b07": "一種趣求初地牛車。何故二乘出宅。菩薩不出宅。答",
    "X34n0638_018:0597b08": "有二因。一二乘惑種盡故。二得有餘涅槃故。得滅稱",
    "X34n0638_018:0597b09": "出宅也。惑種之言。簡有學凡夫地前頓悟菩薩。",
    "X34n0638_018:0597b10": "言初劫惑猶行等者。此中問意是一。答中兩个意。第",
    "X34n0638_018:0597b11": "一答地前菩薩了。",
    "X34n0638_018:0597b12": "言又七地分段等者。第二答。七地已前妨也。即是第",
    "X34n0638_018:0597b13": "七地末心菩薩。只有此現在一生分段身。望前後分",
    "X34n0638_018:0597b14": "段身不相續。便是出宅也。更不經生。便入變易。更不",
    "X34n0638_018:0597b15": "經生。便入八地。與二乘無學同故。總名出宅也。",
    "X34n0638_018:0597b16": "言已前即非者。若是七地末心已前。多生十生五生",
    "X34n0638_018:0597b17": "百生千生。不名出宅。有此間七地末心已前。悲增菩",
    "X34n0638_018:0597b18": "薩。由多生故。如有學類者。同前二果人有學人經生",
    "X34n0638_018:0597b19": "者。問初地已前一大阿僧祇劫末心入初地。當生之",
    "X34n0638_018:0597b20": "中。只者今身便入見道。便受變易。更不經生。此菩薩",
    "X34n0638_018:0597b21": "同七地末心菩薩。及二乘無學一種是出宅否。答此",
    "X34n0638_018:0597b22": "菩薩身。是有漏煩惱未斷。不同二乘無學及七地末",
    "X34n0638_018:0597b23": "心菩薩名出宅也。問只前二果人身上當生。便受變",
    "X34n0638_018:0597b24": "易去。更不經生。只此未受變易已來身。喚作出宅身",
    "X34n0638_018:0597c01": "得否。答不然。乍可不出宅出火。即是悲增菩薩。此前",
    "X34n0638_018:0597c02": "三果人。不妨更不經生。但未出火。尚被燒故。故云猶",
    "X34n0638_018:0597c03": "多生故。如有學類。應句數分別。一化相不出乘。雖能",
    "X34n0638_018:0597c04": "捨此所燒之門安隱得出。長者聞已驚入火宅。二隨",
    "X34n0638_018:0597c05": "願出不出一切受變易。皆名隨願出。八地已前悲增。",
    "X34n0638_018:0597c06": "皆名隨願不出。三業報出不出。此復有五類。一依變",
    "X34n0638_018:0597c07": "易。二定姓。三有學無學未入無餘者。四不定性有學",
    "X34n0638_018:0597c08": "未受變易者。五者地前頓悟小菩薩。出有三類。一依",
    "X34n0638_018:0597c09": "變易。二依分段。為不定性二乘無學最後身。七地滿",
    "X34n0638_018:0597c10": "心所依身。三不定出不出。謂不定有學。若依今身。必",
    "X34n0638_018:0597c11": "受變易名。出同無學。若望有或即不名出。如七地已",
    "X34n0638_018:0597c12": "前故。又兼悲智平等者亦不定。疏言猶多生故。七地",
    "X34n0638_018:0597c13": "又有二意。一云。七地滿心應名出宅。定受變易故。如",
    "X34n0638_018:0597c14": "不定性無學。二云。七地滿心已前菩薩應非出宅。由",
    "X34n0638_018:0597c15": "多生故。如有學類。問悲增既未出宅。得上車否。若許",
    "X34n0638_018:0597c16": "得上車。未見宅內。而乘於車。若不得上車。應是不獲",
    "X34n0638_018:0597c17": "二空種智。云何後成入地菩薩。答宅有二種。一報。二",
    "X34n0638_018:0597c18": "隨願。若業報分段初地即盡。名為出宅。不妨得車。若",
    "X34n0638_018:0597c19": "隨願宅者。七地已前猶未盡。不妨不出宅。而亦得上",
    "X34n0638_018:0597c20": "車業報。宅內不許乘車故。",
    "X34n0638_018:0597c21": "言故出宅已者。簡不取名教車。今取初地已去登車",
    "X34n0638_018:0597c22": "出宅。名入佛知見。此中意總亦有未出宅。而上車者。",
    "X34n0638_018:0597c23": "即隨願宅也。亦有出宅不車者。如二乘受變易者。",
    "X34n0638_018:0597c24": "言然此經文等者。問何故開佛知見有得清淨之言。",
    "X34n0638_018:0598a01": "示悟入何無清淨言。答疏言。然此經文等。說意言標",
    "X34n0638_018:0598a02": "顯。則說則顯。處不論也。",
    "X34n0638_018:0598a03": "經佛告舍利弗等者。釋意也。問世尊說開示悟入。是",
    "X34n0638_018:0598a04": "何意。答經言。佛告舍利弗等。當將知見示悟眾生。當",
    "X34n0638_018:0598a05": "將一大事知見。教化菩薩。不化餘人也。論家都有三",
    "X34n0638_018:0598a06": "番。解開示悟入。論中三番。一處解更不配經文。疏主",
    "X34n0638_018:0598a07": "將論家三番。別配經文。別分三處。第一番正解。依何",
    "X34n0638_018:0598a08": "等義中。無上同義不知義入義□□□□三卷疏末。",
    "X34n0638_018:0598a09": "依何等義盡處。唯解示悟入。第三□□□番續上來",
    "X34n0638_018:0598a10": "解。第三疏徹□□□□□□□□座主和尚。自會昌",
    "X34n0638_018:0598a11": "初。於奉天稟學□良操座主。講數遍。又大中咸通。涉",
    "X34n0638_018:0598a12": "歷三朝。習學茲經。二十餘遍。洎歸鏡水。敷唱已徹一",
    "X34n0638_018:0598a13": "十二筵。嗟乎後學機陋。難曉玄徹。自諸家來記。",
    "X34n0638_018:0598a15": "法華經玄贊要集卷第十八"
}