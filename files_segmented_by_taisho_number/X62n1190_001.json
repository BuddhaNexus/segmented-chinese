{
    "X62n1190_001:0470b06": "念佛三昧　(出檀几叢書二集卷二十三)",
    "X62n1190_001:0470b08": "姑蘇　金人瑞　聖歎　著",
    "X62n1190_001:0470b09": "娑婆世界。釋尊住持。華藏世界。盧舍那世尊住持。釋",
    "X62n1190_001:0470b10": "尊新成佛。盧舍那本成佛也。他方世界。有阿彌陀佛。",
    "X62n1190_001:0470b11": "住于極樂國土。一花一世尊。非算數譬喻之所能及。",
    "X62n1190_001:0470b12": "所以阿彌陀經。為無問自說經。首題佛說阿彌陀。下",
    "X62n1190_001:0470b13": "加不得一佛字。",
    "X62n1190_001:0470b14": "然燈佛者。一微塵佛也。釋迦佛者。無量微塵佛也。釋",
    "X62n1190_001:0470b15": "迦佛者。名為病愈。阿彌陀者。名本無病。世尊說阿彌",
    "X62n1190_001:0470b16": "陀經。另一施設。與諸經不同。乃是為一切眾生。畢竟",
    "X62n1190_001:0470b17": "不能破我故。特地全舉法界。說你本住在極樂國土",
    "X62n1190_001:0470b18": "中。各各蓮花化生。有甚不好。譬如醜婦人一般。貯之",
    "X62n1190_001:0470b19": "洞房深宮。亦自覺標致也。喜怒哀樂四字。以樂為極。",
    "X62n1190_001:0470b20": "所以知之學者。好之聖人。樂之即天地也。蓮花取相",
    "X62n1190_001:0470b21": "連義曰蓮。(三世相連花有房房有蔤)因非實相曰花。一一眾生。各",
    "X62n1190_001:0470b22": "坐一花。花開見佛。則見釋迦佛也。極樂國土九品化",
    "X62n1190_001:0470b23": "生。上品上生者。乃是彌勒一生補處。于此成佛。下品",
    "X62n1190_001:0470b24": "下生者。乃是阿鼻大地獄罪人。于此成佛。是人因犯",
    "X62n1190_001:0470c01": "極惡大罪。下阿鼻獄有善知識。以種種因緣。唱阿彌",
    "X62n1190_001:0470c02": "陀佛。如千年暗室。一燈照之。而此罪人聞此名字。地",
    "X62n1190_001:0470c03": "獄即在蓮花中。而此蓮花。即在極樂國土中。而此極",
    "X62n1190_001:0470c04": "樂國土。為阿彌陀佛世界中。此阿彌陀佛世界。乃即",
    "X62n1190_001:0470c05": "在無量大地獄內一罪人之八識田中。是人總犯極",
    "X62n1190_001:0470c06": "惡大罪。不敵阿彌陀名字。所以地獄應時粉碎。此謂",
    "X62n1190_001:0470c07": "下品下生也。",
    "X62n1190_001:0470c08": "菩薩不願住於惡濁世界。則不得不求生極樂。然而",
    "X62n1190_001:0470c09": "得生極樂。乃是果事。欲獲果者。先須造因。云何造因。",
    "X62n1190_001:0470c10": "念佛三昧是也。念佛之法。不可以妄心念于遙佛。亦",
    "X62n1190_001:0470c11": "不可以妄心念於妄心。何以故。妄心者。是生死因。不",
    "X62n1190_001:0470c12": "能感通于本際故。以生死因不能感通故。故佛本不",
    "X62n1190_001:0470c13": "遙而遂遙也。復次妄心念于妄心者。凡夫正為妄心",
    "X62n1190_001:0470c14": "連持。至墮地獄。今復教以如是念佛。彼即以前妄心",
    "X62n1190_001:0470c15": "為念。後妄心為佛。或以前妄心為佛。後妄心為念。如",
    "X62n1190_001:0470c16": "是即與世間流浪何異。是故此法所不應用。夫念佛",
    "X62n1190_001:0470c17": "之法。不應先見佛次作念。正應先念成次見佛。所以",
    "X62n1190_001:0470c18": "者何。若先見佛。佛是何事。如是名為大妄語人。又即",
    "X62n1190_001:0470c19": "使感應道交。佛或示現。然佛來尋念佛去久矣。又況",
    "X62n1190_001:0470c20": "能念正是妄心。妄心何可唐突於佛。所謂先念成次",
    "X62n1190_001:0470c21": "見佛者。念是實。佛是假。菩薩以本際為念。而以妄心",
    "X62n1190_001:0470c22": "為佛。問何故不以妄心為念。本際為佛。答本際者不",
    "X62n1190_001:0470c23": "可見。不可見則不能令行人發歡喜心。又本際纖塵",
    "X62n1190_001:0470c24": "不立。若行人於念處用力。即大不應。又師子乳用玻",
    "X62n1190_001:0471a01": "瓈盞盛。他器不受。若行人欲以妄心念本際。譬如毒",
    "X62n1190_001:0471a02": "器盛師子乳。終竟不受。又念佛三昧。對住生死。若用",
    "X62n1190_001:0471a03": "妄心追逐。終入生死海無疑也。(終)"
}