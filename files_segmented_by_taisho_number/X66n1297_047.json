{
    "X66n1297_047:0560b03": "宗鑑法林卷四十七",
    "X66n1297_047:0560b05": "集雲堂　編",
    "X66n1297_047:0560b06": "　　大鑒下七世",
    "X66n1297_047:0560b07": "福州安國弘瑫禪師(雪峰存嗣)舉國師碑文曰。得之於",
    "X66n1297_047:0560b08": "心。伊蘭作栴檀之樹。失之於旨。甘露乃蒺藜之園。",
    "X66n1297_047:0560b09": "謂僧曰。一語須具得失兩意。汝作麼生道。僧豎拳",
    "X66n1297_047:0560b10": "曰不可喚作拳頭。師不肯。亦豎拳曰。祇為喚者箇",
    "X66n1297_047:0560b11": "作拳頭。",
    "X66n1297_047:0560b12": "翠峰顯云。無繩自縛漢。拳頭也不識。　大溈秀云。翠",
    "X66n1297_047:0560b13": "峰安國盡為孤高方外。及乎臨鋒受敵又却逐隊隨",
    "X66n1297_047:0560b14": "行。　天童華云。若見得翠峰徹。便見得安國龍頭蛇",
    "X66n1297_047:0560b15": "尾。若見不徹。伊蘭作栴檀之樹。甘露乃蒺藜之園。",
    "X66n1297_047:0560b16": "　東禪觀云。者僧不能鉗安國之口。安國不能止翠峰",
    "X66n1297_047:0560b17": "之譏。翠峰不能免大溈之議。可憐者隊漢。不奈一箇",
    "X66n1297_047:0560b18": "拳何。待云我要箇語。具得失兩意。祇向道。休。何謂如",
    "X66n1297_047:0560b19": "此。獅子一滴乳。迸散十斛驢乳。　南堂欲云。我不似",
    "X66n1297_047:0560b20": "安國論得論失一語兩意。拈拄杖云。我此拄杖能殺",
    "X66n1297_047:0560b21": "能活。活中有殺。殺中有活。或則殺活同時。或則殺活",
    "X66n1297_047:0560b22": "不同時。若善用去。世出世間無法不備。便乃縱奪可",
    "X66n1297_047:0560b23": "觀。卷舒無礙。若用不得。總是無繩自縛漢。　笑巖寶",
    "X66n1297_047:0560b24": "云。大小安國脚跟未點地在。　古南門云。安國也是",
    "X66n1297_047:0560c01": "自起自倒。喚作拳頭。道失得麼。不可喚作拳頭。道得",
    "X66n1297_047:0560c02": "得麼。祇為喚作拳頭。若向得失上走有甚了期。翠峰",
    "X66n1297_047:0560c03": "雖則動絃別曲。要且不出此老圈圚。畢竟如何。展手",
    "X66n1297_047:0560c04": "云急須著眼看仙人。",
    "X66n1297_047:0560c05": "越州洞巖可休禪師(雪峰存嗣)因雲門到得數日纔上",
    "X66n1297_047:0560c06": "來問訊。恰值師下來便問什麼處去。門曰親近去。",
    "X66n1297_047:0560c07": "師曰亂走作什麼。門曰暫時不在。師曰什麼處去",
    "X66n1297_047:0560c08": "來。",
    "X66n1297_047:0560c09": "翠峰顯別云。好與三十棒。　承天怡云。雲門說甚暫",
    "X66n1297_047:0560c10": "時不在。正是終日門外亂走。洞巖雖則長年在家。要",
    "X66n1297_047:0560c11": "且住處也不知。",
    "X66n1297_047:0560c12": "太原孚上座(雪峰存嗣)初在揚州光孝寺講三德法身。",
    "X66n1297_047:0560c13": "因禪者笑乃輟講旬日。室內端然靜慮收心攝念。",
    "X66n1297_047:0560c14": "從初夜至五更。聞鼓角聲忽契悟。扣禪者門。禪問",
    "X66n1297_047:0560c15": "阿誰。師曰某甲。禪咄曰教汝傳持大教。代佛說法。",
    "X66n1297_047:0560c16": "夜來為甚麼醉酒臥街。師曰。禪德自來講經。將生",
    "X66n1297_047:0560c17": "身父母鼻孔扭掜。從今已去更不敢如是。禪曰。且",
    "X66n1297_047:0560c18": "去。來日相見。師遂罷講。徧歷諸方。",
    "X66n1297_047:0560c19": "一曲單于風引長。孚公聞處是宮商。至今夜夜維揚",
    "X66n1297_047:0560c20": "客。空聽樓頭聲斷腸。(本覺一)",
    "X66n1297_047:0560c21": "誰將畵角吹江城。一曲梅花隔岸聽。宿酒乍醒金鴨",
    "X66n1297_047:0560c22": "冷。海棠枝上月猶明。(懶菴樞)",
    "X66n1297_047:0560c23": "琴生入滄海。太史遊名山。從此揚州城外路。令嚴不",
    "X66n1297_047:0560c24": "許早開關。(晦機熙)",
    "X66n1297_047:0561a01": "凄凉南國宿孤城。客夢悠悠睡正深。畵角一聲驚覺",
    "X66n1297_047:0561a02": "起。杜鵑啼在隔花陰。(元菴微)",
    "X66n1297_047:0561a03": "太原參雪峰。峰聞乃集眾。師到法堂上顧視雪峰。",
    "X66n1297_047:0561a04": "便下看知事。明日却上禮拜曰。某甲昨日觸忤和",
    "X66n1297_047:0561a05": "尚。峰曰知是般事便休。",
    "X66n1297_047:0561a06": "雲門偃因僧問那裏是觸忤處。門便打。　翠峰顯云。",
    "X66n1297_047:0561a07": "打得百千萬箇有甚用處。直得盡大地人喫棒方可",
    "X66n1297_047:0561a08": "扶豎雪峰。且道孚上座具什麼眼。又云。一千五百人",
    "X66n1297_047:0561a09": "善知識。被孚老一覰便高豎降旗。至明日道知是般",
    "X66n1297_047:0561a10": "事便休。果然。　雲居舜云。大小雪峰被孚上座惑亂",
    "X66n1297_047:0561a11": "一上。祇者孚上座也是擔枷過狀。　承天宗云。祇知",
    "X66n1297_047:0561a12": "其一不知其二。殊不知雪峰坐籌帷幄決勝千里。孚",
    "X66n1297_047:0561a13": "上座呈盡平生見解。也祇在雪峰圈圚裏。　南堂欲",
    "X66n1297_047:0561a14": "云。眼眼相覰。心心相知。雲門便打。棒頭有眼明如日。",
    "X66n1297_047:0561a15": "翠□云打得百千萬箇有甚用處。要識真金火裏看。",
    "X66n1297_047:0561a16": "　法忍謐云。那裏是孚上座觸忤處。雪峰云知是般",
    "X66n1297_047:0561a17": "事便休。且道伊知什麼事。",
    "X66n1297_047:0561a18": "李廣將軍。古今無對。深入虜庭。全身遠害。不動干戈",
    "X66n1297_047:0561a19": "贏小捷。至今邊塞嘉聲在。(海印信)",
    "X66n1297_047:0561a20": "肚氣如虹上法堂。就籬縛犍恰相當。若言觸忤老和",
    "X66n1297_047:0561a21": "尚。雪上無端又著霜。(秤巖玉)",
    "X66n1297_047:0561a22": "太原到投子。子曰久響太原孚上座。莫便是麼。師",
    "X66n1297_047:0561a23": "作掌勢。子曰老僧招得。師便出。子曰且聽諸方斷",
    "X66n1297_047:0561a24": "看。師回首。子便打。",
    "X66n1297_047:0561b01": "玄沙備云。莫是投子招得麼。　白巖符云。二老雖則",
    "X66n1297_047:0561b02": "手親眼便。怎奈互相屈辱。",
    "X66n1297_047:0561b03": "太原因鼓山問。父母未生時鼻孔在什麼處。師曰",
    "X66n1297_047:0561b04": "老兄先道。曰於今生也汝道在什麼處。師不肯。山",
    "X66n1297_047:0561b05": "却問作麼生。師曰將手中扇子來。山與扇子。再徵",
    "X66n1297_047:0561b06": "之。師搖扇不對。山罔測乃毆師一拳。",
    "X66n1297_047:0561b07": "昭覺勤云。崇寧又不然。父母未生已前鼻孔在什麼",
    "X66n1297_047:0561b08": "處。但驀口便掌。",
    "X66n1297_047:0561b09": "父母未生前鼻孔在何處。叢林老作家俱昧藏身句。",
    "X66n1297_047:0561b10": "鼓山雖見機。未免牚門戶搖扇太。原孚播弄閒家具。",
    "X66n1297_047:0561b11": "山中春色深。飛花落無數。(佛慧泉)",
    "X66n1297_047:0561b12": "高安灘頭百雜碎。象骨峰前眼[目*荅]眵。敢道鼓山無鼻",
    "X66n1297_047:0561b13": "孔。叢林千古笑嘻嘻。(正堂辨)",
    "X66n1297_047:0561b14": "好來八面看廬山。壁立川行共解顏。谷口雲橫如破",
    "X66n1297_047:0561b15": "絮。未容倦鳥一聲還。(梅翁杲)",
    "X66n1297_047:0561b16": "太原因鼓山赴大王請。雪峰門送。回至法堂乃曰。",
    "X66n1297_047:0561b17": "一隻聖箭直射九重城裏去也。師曰是伊未在。峰",
    "X66n1297_047:0561b18": "曰渠是徹底人。師曰若不信待某甲去勘過。遂趁",
    "X66n1297_047:0561b19": "至中路便問。師兄向甚麼處去。山曰九重城裏去。",
    "X66n1297_047:0561b20": "師曰忽遇三軍圍繞時如何。山曰它家自有通霄",
    "X66n1297_047:0561b21": "路。師曰恁麼則離宮失殿去也。山曰何處不稱尊。",
    "X66n1297_047:0561b22": "師拂袖便回。峰問如何。師曰好隻聖箭中路折却",
    "X66n1297_047:0561b23": "了也。遂舉前話。峰乃曰渠有語在。師曰。者老凍儂。",
    "X66n1297_047:0561b24": "猶有鄉情在。",
    "X66n1297_047:0561c01": "溈山喆云。眾中商量不少。或云纔問甚處去。者裏便",
    "X66n1297_047:0561c02": "好打。不打是聖箭折處。或云忽遇三軍圍繞時如何。",
    "X66n1297_047:0561c03": "好打。不打是聖箭折處。如斯理論。非惟瞞他亦乃自",
    "X66n1297_047:0561c04": "瞞。要會麼。相如曾奪連城璧。秦主安然致太平。　寶",
    "X66n1297_047:0561c05": "峰文云。待道好隻聖箭中路折却了也。却問他你道",
    "X66n1297_047:0561c06": "什麼。他擬舉。便痛棒打出。一使孚上座已後作箇本",
    "X66n1297_047:0561c07": "色衲子。二與聖箭子增其鋒鋩。三與禪門作箇真正",
    "X66n1297_047:0561c08": "宗匠為後人眼目。諸禪德。是不是。　保寧勇別鼓山",
    "X66n1297_047:0561c09": "語云。孚上座。我也知你是箇惡人。　徑山杲云。甚麼",
    "X66n1297_047:0561c10": "處是聖箭折處。有云鼓山不合答他話是聖箭折處。",
    "X66n1297_047:0561c11": "鼓山不合說道理是聖箭折處。恁麼批判。非惟不識",
    "X66n1297_047:0561c12": "鼓山。亦乃不識孚老。殊不知孚上座正是一枚賊漢。",
    "X66n1297_047:0561c13": "於鼓山面前納一場敗闕。却來雪峰處拔本。大似屋",
    "X66n1297_047:0561c14": "裏販揚州。若非雪峰有大人相。者賊向什麼處容身。",
    "X66n1297_047:0561c15": "當時可惜放過。却成箇不了公案。祇今莫有為古人",
    "X66n1297_047:0561c16": "出氣底麼。試出來。我要問你。甚麼處是聖箭折處。",
    "X66n1297_047:0561c17": "　天寧琦云。鼓山聖箭子。射入九重城裏。甚生意氣。孚",
    "X66n1297_047:0561c18": "上座却云箭折。誣人之罪以罪加之。妙喜謂孚上座",
    "X66n1297_047:0561c19": "是一枚賊漢。向鼓山面前納敗闕歸。騎賊馬殺賊。蒼",
    "X66n1297_047:0561c20": "天蒼天。大凡事不孤起。當時雪峰祇因賣弄者一隻",
    "X66n1297_047:0561c21": "聖箭子。致使勾賊破家。若也齩定牙關。誰敢無風起",
    "X66n1297_047:0561c22": "浪。便是盡大地稻麻竹葦化作衲僧。要勘鼓山也無",
    "X66n1297_047:0561c23": "啟口處。天寧不是貶駁古人。聖箭子是什麼廁草莖。",
    "X66n1297_047:0561c24": "拋向垃圾堆頭著。更問他折處。且莫[尸@豕]沸湯好。",
    "X66n1297_047:0562a01": "洞天無壁月無遮。朝斗先生扣齒牙。風撼古壇松子",
    "X66n1297_047:0562a02": "脫。打翻頭上楮冠斜。(絕象鑒)",
    "X66n1297_047:0562a03": "青童雙勒玉驄嘶。淡白春衫綠帶圍。夜半歸來花底",
    "X66n1297_047:0562a04": "過。金鞭敲落亂紅飛。(竹屋簡二)",
    "X66n1297_047:0562a05": "九重城裏本非遙。射折重重箭倍饒。忽遇三軍圍繞",
    "X66n1297_047:0562a06": "處。分明有路直通霄。",
    "X66n1297_047:0562a07": "口行人事探頭過。便乃翻身入賊窩。不是風前知的",
    "X66n1297_047:0562a08": "確。雙雙跳入是非窠。(雲門澄)",
    "X66n1297_047:0562a09": "江天空闊水無痕。兩岸蘆花笑月明。長笛一聲驚宿",
    "X66n1297_047:0562a10": "雁。令人徒悵釣魚情。(山容波)",
    "X66n1297_047:0562a11": "太原掌雪峰浴室。一日玄沙至。雪峰曰此間有箇",
    "X66n1297_047:0562a12": "老鼠子。今在浴室裏。沙曰待與和尚勘過。乃到浴",
    "X66n1297_047:0562a13": "室。見師打水曰相看上座。師曰已相見了也。曰什",
    "X66n1297_047:0562a14": "麼劫曾相見。師曰瞌睡作麼。沙却入方丈白曰。已",
    "X66n1297_047:0562a15": "勘破了。峰曰作麼生勘伊。沙舉前話。峰曰汝著賊",
    "X66n1297_047:0562a16": "也。",
    "X66n1297_047:0562a17": "理安問云。孚上座略展鋒鋩。却被玄沙據定。雪峰到",
    "X66n1297_047:0562a18": "底具大人之相。不謬為一千五百人善知識。還有人",
    "X66n1297_047:0562a19": "檢點得出麼。神仙秘訣。父子不傳。",
    "X66n1297_047:0562a20": "象王象子儘相隨。岸上人看蹄蹋蹄。香艸細餐知飽",
    "X66n1297_047:0562a21": "足。歸來不待日頭低。(虗堂愚)",
    "X66n1297_047:0562a22": "姑姨姊妹一家生。抹粉塗脂把席登。逗到炎炎當午",
    "X66n1297_047:0562a23": "日。通身雨汗得人憎。(石雨方)",
    "X66n1297_047:0562a24": "大鑑下八世",
    "X66n1297_047:0562b01": "鄂州黃龍山誨機禪師(玄泉彥嗣)僧問風恬浪靜時如",
    "X66n1297_047:0562b02": "何。師曰百尺竿頭五兩垂。",
    "X66n1297_047:0562b03": "百尺竿頭五兩垂。窮沙絕漠任風吹。可憐無限滄浪",
    "X66n1297_047:0562b04": "客。猶把南鍼定所歸。(石林鞏)",
    "X66n1297_047:0562b05": "黃龍因僧問禪以何為義。師曰以謗為義。",
    "X66n1297_047:0562b06": "雪堂行云。三世諸佛是謗。西天二十八祖是謗。唐土",
    "X66n1297_047:0562b07": "六代祖師是謗。天下老和尚是謗。諸方是謗。山僧是",
    "X66n1297_047:0562b08": "謗。於中還有不謗者也無。談玄說妙恒沙數。怎似雙",
    "X66n1297_047:0562b09": "峰謗得親。　天寧琦云。若有人問南湖禪以何為義。",
    "X66n1297_047:0562b10": "向他道以贊為義。且道謗底是。贊底是。眼見則瞎。耳",
    "X66n1297_047:0562b11": "聽則聾。口說則啞。心思則窮。天際雪埋千丈石。洞門",
    "X66n1297_047:0562b12": "冰折幾株松。",
    "X66n1297_047:0562b13": "黃龍初參巖頭。問如何是祖師西來意。頭曰你還",
    "X66n1297_047:0562b14": "解救餈麼。師曰解。頭曰且救餈去。後到玄泉問如",
    "X66n1297_047:0562b15": "何是祖師西來意。泉拈起一莖皁角曰會麼。師曰",
    "X66n1297_047:0562b16": "不會。泉放下皁角作洗衣勢。師便禮拜。曰信知佛",
    "X66n1297_047:0562b17": "法無別。泉曰你見甚麼道理。師曰。某甲曾問巖頭。",
    "X66n1297_047:0562b18": "頭曰你還解救餈麼。救餈也祇是解黏。和尚提起",
    "X66n1297_047:0562b19": "皁角亦是解黏。所以道無別。泉呵呵大笑。師遂有",
    "X66n1297_047:0562b20": "省。",
    "X66n1297_047:0562b21": "幻寄稷云。玄泉若無後笑。幾乎帶累巖頭。黃龍一笑",
    "X66n1297_047:0562b22": "下脫却毛角。尚未免牽犂拽耙。",
    "X66n1297_047:0562b23": "婺州明招德謙禪師(羅山閒嗣)問國泰。古人道俱胝祇",
    "X66n1297_047:0562b24": "念三行呪。便得名超一切人。作麼生與它拈却三",
    "X66n1297_047:0562c01": "行呪。便得名超一切人。泰豎起一指。師曰不因今",
    "X66n1297_047:0562c02": "日爭識得者瓜州客。",
    "X66n1297_047:0562c03": "泐潭清云。明招祇識得瓜州客。且不識國泰。直饒識",
    "X66n1297_047:0562c04": "得。也未夢見俱胝老在。",
    "X66n1297_047:0562c05": "明招違和。國泰來問疾。纔入。師便曰。阿[口*耶]阿[口*耶]。深",
    "X66n1297_047:0562c06": "師叔救取老僧。泰曰和尚有什麼救處。師舉頭一",
    "X66n1297_047:0562c07": "覰曰。咦。眼子烏律律地。依前是箇舊時深上座。乃",
    "X66n1297_047:0562c08": "回身面壁更不相見。",
    "X66n1297_047:0562c09": "徑山印云。明招若不轉身面壁。有甚面目見國泰。一",
    "X66n1297_047:0562c10": "疾尚不奈何。豈況出入生死。",
    "X66n1297_047:0562c11": "明招因僧問。虎生七子那箇沒尾巴。師曰第七箇",
    "X66n1297_047:0562c12": "沒尾巴。",
    "X66n1297_047:0562c13": "浪山嶼云。問既有宗。答亦攸同。且道第七箇是虎不",
    "X66n1297_047:0562c14": "是虎。若定當得出。許你橫行天下。不然。切莫向尾巴",
    "X66n1297_047:0562c15": "上作活計。",
    "X66n1297_047:0562c16": "無尾大蟲難傍近。近前便是傷人命。除非自解據虎",
    "X66n1297_047:0562c17": "頭。自然頭正尾亦正。(鼓山珪)",
    "X66n1297_047:0562c18": "第七於菟沒尾巴。食牛之氣已堪誇。叢林悱悱爭脣",
    "X66n1297_047:0562c19": "吻。幾箇行人得到家。(徑山杲)",
    "X66n1297_047:0562c20": "第七箇兒既無尾。碧眼黃頭笑破[此/束]。慣向當陽弄爪",
    "X66n1297_047:0562c21": "牙。哮[口*后]一聲清風起。(浪山嶼)",
    "X66n1297_047:0562c22": "明招擁爐次。僧問。目前無法。意在目前。不是目前",
    "X66n1297_047:0562c23": "法。非耳目之所到。那句是賓那句是主。師指火曰",
    "X66n1297_047:0562c24": "與我向此中拈出一莖眉毛得麼。曰。非但某甲。盡",
    "X66n1297_047:0563a01": "大地人喪身失命。師曰你因甚把髻投衙。",
    "X66n1297_047:0563a02": "徑山杲云。者僧有頭無尾。明招有尾無頭。若人道得",
    "X66n1297_047:0563a03": "頭尾圓全。雲門與你拄杖子。　天寧琦云。不解拈出",
    "X66n1297_047:0563a04": "火裏眉毛。未知四句中那一句是賓那一句是主。妙",
    "X66n1297_047:0563a05": "喜道者僧有頭無尾。明招有尾無頭。直饒妙喜道得",
    "X66n1297_047:0563a06": "頭尾圓全句。天寧拄杖子未放伊在。　愚菴盂云。前",
    "X66n1297_047:0563a07": "不遘村後不迭店。且幸留得火爐子在。",
    "X66n1297_047:0563a08": "明招到坦長老處。坦曰。夫參學。一人所在亦須到。",
    "X66n1297_047:0563a09": "半人所在亦須到。師便問一人所在即不問。如何",
    "X66n1297_047:0563a10": "是半人所在。坦無對。後令小師問師。師曰你要識",
    "X66n1297_047:0563a11": "半人所在麼。也祇是弄泥團漢。",
    "X66n1297_047:0563a12": "天童華云。我聞獨眼龍。果然祇具一隻眼。忽有衲僧",
    "X66n1297_047:0563a13": "出來問。一人所在即不問。如何是半人所在。劈脊便",
    "X66n1297_047:0563a14": "棒。更問如何是一人所在。便與連夜趕出。何故。一不",
    "X66n1297_047:0563a15": "做二不休。　嵩乳密云。遠觀山有色。近聽水無聲。且",
    "X66n1297_047:0563a16": "道者裏是一人所在。是半人所在。拈竹篦擊一下云。",
    "X66n1297_047:0563a17": "土地前更著一分。",
    "X66n1297_047:0563a18": "陷虎須還有險機。放收誰敢透重圍。憑空弄得泥團",
    "X66n1297_047:0563a19": "活。瞎漢偏生惹是非。(覺浪盛)",
    "X66n1297_047:0563a20": "明招到招慶。有度上座問。羅山尋常道諸方盡是",
    "X66n1297_047:0563a21": "麨飯。惟有羅山是白飯。上座從羅山來。遂展手曰",
    "X66n1297_047:0563a22": "白飯請些子。師打兩掌。度曰。將謂白飯。元來祇是",
    "X66n1297_047:0563a23": "麨飯。師曰癡人棒打不死。度至晚舉似諸禪客。師",
    "X66n1297_047:0563a24": "近前曰不審。度曰今日便是者上座下兩掌。有瑫",
    "X66n1297_047:0563b01": "上座曰。不用下掌。就裏許作麼生道。師曰就裏許",
    "X66n1297_047:0563b02": "也道道。瑫無對。師曰。是你諸人一時縛作一束倒",
    "X66n1297_047:0563b03": "卓向尿闥下。來日相見。珍重。",
    "X66n1297_047:0563b04": "天童傑云。尋常向諸人道。終日在洪波浩渺中舀水",
    "X66n1297_047:0563b05": "相潑。渾身無一點溼。是他明招蹋著者些子。自然用",
    "X66n1297_047:0563b06": "出閒閒地。惜乎鋒頭少銳。引得許多葛藤。若是華藏。",
    "X66n1297_047:0563b07": "見他道元來祇是麨飯。連顋更與兩掌。且教者漢疑",
    "X66n1297_047:0563b08": "三十年。",
    "X66n1297_047:0563b09": "明招一日去保寧。於中路逢見保寧。師便問兄是",
    "X66n1297_047:0563b10": "道伴中人。乃自點鼻頭曰。者箇閡塞我不得徹。與",
    "X66n1297_047:0563b11": "我拈却少時得麼。寧曰和尚有來多少時。師曰。噫。",
    "X66n1297_047:0563b12": "洎賺我蹋却一緉艸鞵。便轉。國泰代曰。非但某甲。",
    "X66n1297_047:0563b13": "諸佛亦不奈何。師曰因什麼以己方人。",
    "X66n1297_047:0563b14": "承天怡云。明招祇管教人為他拈却鼻孔。不知自己",
    "X66n1297_047:0563b15": "落盡許多眉毛。",
    "X66n1297_047:0563b16": "明招因迅菴主在高司徒宅。見挂彌勒幀子。師指",
    "X66n1297_047:0563b17": "彌勒佛喚曰菴主。主應諾。師曰者漢還徹也未。主",
    "X66n1297_047:0563b18": "無語。師曰黃連和根煑也未是苦。後國泰代但合",
    "X66n1297_047:0563b19": "掌曰善哉善哉。師曰和尚與它隣舍住菴即得。",
    "X66n1297_047:0563b20": "□□□云。脚跟不點地。明招不妨料揀得到。雖然。也",
    "X66n1297_047:0563b21": "是也是。",
    "X66n1297_047:0563b22": "攀將玉蕊插雲鬟。無奈佳人竟不觀。特地毛寒公子",
    "X66n1297_047:0563b23": "貴。秋波漾轉意閒閒。(粟菴鼎)",
    "X66n1297_047:0563b24": "明招參勝光和尚。纔跨門。光便垂足。師曰伎倆已",
    "X66n1297_047:0563c01": "盡。拂袖便下。",
    "X66n1297_047:0563c02": "承天怡云。明招逞俊一時。自納敗闕。勝光伎倆雖盡。",
    "X66n1297_047:0563c03": "坐致太平。",
    "X66n1297_047:0563c04": "明招上堂。眾纔集便曰。風頭稍硬。不是汝安身立",
    "X66n1297_047:0563c05": "命處。且歸煖室商量。便歸方丈。大眾隨後到方丈。",
    "X66n1297_047:0563c06": "師曰。纔到煖室。便見瞌睡。以拄杖一時打散。",
    "X66n1297_047:0563c07": "薦福燦云。風頭稍硬且歸煖室商量。鉤頭有餌。大眾",
    "X66n1297_047:0563c08": "隨後到方丈。黃連未是苦。纔到煖室便見瞌睡以拄",
    "X66n1297_047:0563c09": "杖一時打散。可惜黃金如糞土。復云。明招先鋒有作",
    "X66n1297_047:0563c10": "殿後并吞。可惜眾中無人。當時若見道且歸煖室商",
    "X66n1297_047:0563c11": "量。便好一時散去。教者老漢要歸方丈未可在。",
    "X66n1297_047:0563c12": "堂上非常凜冽。眾人誰敢當頭。祇見西風刮地。豈知",
    "X66n1297_047:0563c13": "一葉驚秋。暖處去。極停囚。無人為與塞咽喉。須知高",
    "X66n1297_047:0563c14": "皇功業大。鴻溝兩岸一時收。(佛慧泉)",
    "X66n1297_047:0563c15": "風頭坐斷進還難。衲子相將不易看。未到潼關天已",
    "X66n1297_047:0563c16": "曉。不堪回首望長安。(開福寧)",
    "X66n1297_047:0563c17": "風頭稍硬難安立。暖氣纔通瞌睡來。却笑明招閒費",
    "X66n1297_047:0563c18": "力。無端兩處強安排。(鼓山珪)",
    "X66n1297_047:0563c19": "稍硬風頭早已乖。更將暖處自沉埋。反令千古成踪",
    "X66n1297_047:0563c20": "跡。枉喫羅山白飯來。(介石朋)",
    "X66n1297_047:0563c21": "猴與黿交割不開。呼來遣去絕疑猜。及乎話到誵譌",
    "X66n1297_047:0563c22": "處。又却心肝不帶來。(芥菴大)",
    "X66n1297_047:0563c23": "泉州招慶道匡禪師(長慶稜嗣)普請挑泥次。中途按拄",
    "X66n1297_047:0563c24": "杖問僧。上窟泥下窟泥。曰上窟泥。師打一棒。又問",
    "X66n1297_047:0564a01": "一僧。僧曰下窟泥。師亦打一棒。又問明招。招放下",
    "X66n1297_047:0564a02": "泥擔叉手曰請和尚鑒。師便休。",
    "X66n1297_047:0564a03": "徑山杲云。招慶雖然休去。怎奈明招不甘。雲門當時",
    "X66n1297_047:0564a04": "若見他放下泥擔云請師鑒。劈脊也與一棒。看他如",
    "X66n1297_047:0564a05": "何折合。　天寧琦云。國清才子貴。家富小兒嬌。",
    "X66n1297_047:0564a06": "招慶因長慶問你每日口[言*勞][言*勞]地作麼。師曰。一日",
    "X66n1297_047:0564a07": "不作。一日不食。曰與麼則磨弓錯箭去也。師曰專",
    "X66n1297_047:0564a08": "待尉遲來。曰尉遲來後如何。師曰教伊筋骨徧地",
    "X66n1297_047:0564a09": "眼睛突出。慶便出去。",
    "X66n1297_047:0564a10": "六韜三略古堪誇。不動干戈見作家。師子窟中無異",
    "X66n1297_047:0564a11": "獸。當仁不讓似無爺。(雪澗奉)",
    "X66n1297_047:0564a12": "福州報慈光雲禪師(長慶稜嗣)問僧近離甚處。曰臥龍。",
    "X66n1297_047:0564a13": "師曰在彼多少時。曰經冬過夏。師曰。龍門無宿客。",
    "X66n1297_047:0564a14": "為什麼在彼許多時。曰師子窟中無異獸。師曰你",
    "X66n1297_047:0564a15": "試作師子[口*后]看。曰若作師子[口*后]即無和尚。師曰念",
    "X66n1297_047:0564a16": "汝新到。放汝三十棒。",
    "X66n1297_047:0564a17": "翠峰顯云。奇怪。諸禪德。若平展則兩不相傷。據令則",
    "X66n1297_047:0564a18": "彼此俱險。還撿點得出麼。　古南門云。者僧且置。忽",
    "X66n1297_047:0564a19": "若據令。報慈合喫多少棒。　清化嶾云。主善驗賓。賓",
    "X66n1297_047:0564a20": "能看主。可謂二俱作家。若是山僧。祇管盡法不顧無",
    "X66n1297_047:0564a21": "民。　仁王教云。末後道放汝三十棒。是賞是罰。",
    "X66n1297_047:0564a22": "婺州報恩曉悟寶資禪師(長慶稜嗣)因僧問。波騰鼎沸",
    "X66n1297_047:0564a23": "起必全真。未審古人意如何。師乃叱之。僧曰與麼",
    "X66n1297_047:0564a24": "則非次也。師曰你話墮也。又曰。我話亦墮。汝作麼",
    "X66n1297_047:0564b01": "生。僧無對。",
    "X66n1297_047:0564b02": "青莎一徑入雲深。峭壁霞生日暮林。擬把胸才酬物",
    "X66n1297_047:0564b03": "外。阮劉仙跡漫追尋。(粟菴鼎)",
    "X66n1297_047:0564b04": "泉州太傅王延彬居士(見長慶稜)入招慶佛殿。指鉢盂",
    "X66n1297_047:0564b05": "問殿主。者箇是什麼鉢。主曰藥師鉢。士曰祇聞有",
    "X66n1297_047:0564b06": "降龍鉢。曰待有龍即降。士曰忽遇拏雲攫浪來時",
    "X66n1297_047:0564b07": "作麼生。曰它也不顧。士曰話墮也。",
    "X66n1297_047:0564b08": "雲門偃別殿主云。他日生天。莫孤負老僧。　玄沙備",
    "X66n1297_047:0564b09": "別云。盡你神力走向甚麼處去。　保福展別云。歸依",
    "X66n1297_047:0564b10": "佛法僧。　百丈恒別。作覆鉢勢。　溈山喆云。殿主祇",
    "X66n1297_047:0564b11": "知瞻前不知顧後。太傅神威既逞。殿主鉢盂猶覆。大",
    "X66n1297_047:0564b12": "溈當時若見道拏雲攫浪來時如何。托起鉢盂道。盡",
    "X66n1297_047:0564b13": "汝神力。直饒八大龍王來。也祇得振威厇愬。　白巖",
    "X66n1297_047:0564b14": "符別云。我若在。以手指空云。放爾為霖霄漢去。復指",
    "X66n1297_047:0564b15": "鉢云。莫教忘却此中來。當時殿主下得者番手脚。管",
    "X66n1297_047:0564b16": "取太傅屈膝有分。",
    "X66n1297_047:0564b17": "太傅到招慶煎茶。朗上座與明昭把銚忽翻却茶",
    "X66n1297_047:0564b18": "銚。士乃問茶爐下是什麼。朗曰捧爐神。士曰既是",
    "X66n1297_047:0564b19": "捧爐神為什麼翻却。朗曰事官千日失在一朝。士",
    "X66n1297_047:0564b20": "拂袖便出。明招曰朗上座喫却招慶飯了。却向外",
    "X66n1297_047:0564b21": "邊打野榸。朗曰上座作麼生。招曰非人得其便。",
    "X66n1297_047:0564b22": "翠峰顯云。當時但蹋倒茶爐。　溈山喆云。王太傅大",
    "X66n1297_047:0564b23": "似相如奪璧。怒髮衝冠。明招也是忍俊不禁。難逢快",
    "X66n1297_047:0564b24": "便。大溈若作朗上座。當時見問為什麼翻却。但呵呵",
    "X66n1297_047:0564c01": "大笑。何故。見之不取。思之千里。　瀛山誾云。王太傅",
    "X66n1297_047:0564c02": "如秤衡上星兒。斤兩分明。雖然。却被招慶明招捉敗。",
    "X66n1297_047:0564c03": "且道捉敗在什麼處。",
    "X66n1297_047:0564c04": "太傅因長慶舉雪峰豎拂示僧。其僧便出。慶曰若",
    "X66n1297_047:0564c05": "據此僧。合喚轉與一頓棒。士曰和尚是什麼心行。",
    "X66n1297_047:0564c06": "慶曰洎合放過。",
    "X66n1297_047:0564c07": "承天怡云。長慶祇顧證父攘羊。累他雪峰一千五百",
    "X66n1297_047:0564c08": "人底善知識也被箇俗官勘破。",
    "X66n1297_047:0564c09": "福州報慈院文欽禪師(保福展嗣)僧問如何是妙覺明",
    "X66n1297_047:0564c10": "心。師曰。今冬好晚稻。出自秋雨成。",
    "X66n1297_047:0564c11": "瀛山誾云。知時識節須是報慈。若論妙覺明心。未夢",
    "X66n1297_047:0564c12": "見在。且作麼生是妙覺明心。喝一喝。",
    "X66n1297_047:0564c13": "泉州昭慶省僜禪師(保福展嗣)隨福入殿。福舉手問師。",
    "X66n1297_047:0564c14": "佛與麼意作麼生。師曰和尚也是橫身。福曰一橛",
    "X66n1297_047:0564c15": "我自取。師曰和尚非惟橫身。福然之。",
    "X66n1297_047:0564c16": "永寧鼎云。保福已是倚艸附木。那堪昭慶更頭出頭",
    "X66n1297_047:0564c17": "沒。若能別立生涯。佛法未致掃地。",
    "X66n1297_047:0564c18": "洪州高安縣建山澄禪師(保福展嗣)因僧問。故歲已去",
    "X66n1297_047:0564c19": "新歲到來。還有不受歲者麼。師曰作麼生。曰恁麼",
    "X66n1297_047:0564c20": "即不受歲也。師曰城上已吹新歲角。牕前猶點舊",
    "X66n1297_047:0564c21": "年燈。曰如何是舊年燈。師曰臘月三十日。",
    "X66n1297_047:0564c22": "高峰妙云。大小高安被者僧隨後一逐。如鼠入牛角",
    "X66n1297_047:0564c23": "相似。直至如今轉身不得。莫有救得底麼。且待來年。",
    "X66n1297_047:0564c24": "舊歲新年作問端。高安從此放顢頇。憑仗高樓莫吹",
    "X66n1297_047:0565a01": "笛。大家留取倚闌干。(懶菴樞)",
    "X66n1297_047:0565a02": "樓上嗚咿角已吹。燈前蝴蝶夢中迷。如今要識不遷",
    "X66n1297_047:0565a03": "義。日出東方夜落西。(無機惠)",
    "X66n1297_047:0565a04": "福州鼓山智嶽了宗禪師(鼓山晏嗣)至鄂州黃龍便問。",
    "X66n1297_047:0565a05": "久響黃龍。及乎到來。祇見赤斑蛇。龍曰汝祇見赤",
    "X66n1297_047:0565a06": "斑蛇。不識黃龍。師曰如何是黃龍。曰滔滔地。師曰",
    "X66n1297_047:0565a07": "忽遇金翅鳥來又作麼生。曰性命難存。師曰恁麼",
    "X66n1297_047:0565a08": "則被它吞却了也。曰謝闍黎供養。師便禮拜。",
    "X66n1297_047:0565a09": "瀛山誾云。今日撞著箇買劍客。三十文貨與一口。",
    "X66n1297_047:0565a10": "　白巖符云。黃龍一等做處。與奪得宜。不媿為巖頭嫡",
    "X66n1297_047:0565a11": "孫。然冷地裏不知不覺。直為鼓山吞却。還有人辨得",
    "X66n1297_047:0565a12": "出麼。",
    "X66n1297_047:0565a13": "良將從來不帶刀。奪他弓馬著他袍。生擒活捉狼烟",
    "X66n1297_047:0565a14": "息。方見男兒韜略高。(雪磵奉)",
    "X66n1297_047:0565a15": "衝鋒欺敵人。返被人所縛。臨陣占先機。還他有神略。",
    "X66n1297_047:0565a16": "(歸仁豐)",
    "X66n1297_047:0565a17": "漳州保福院清豁禪師(雪峰存下睡龍溥嗣)因僧問家貧遭",
    "X66n1297_047:0565a18": "劫時如何。師曰不能盡底去。曰為甚不能盡底去。",
    "X66n1297_047:0565a19": "師曰賊是家親。曰既是家親為甚麼反成家賊。師",
    "X66n1297_047:0565a20": "曰內既無應外不能為。曰忽然捉敗時如何。師曰",
    "X66n1297_047:0565a21": "內外絕消息。曰捉敗後功歸何所。師曰賞亦未曾",
    "X66n1297_047:0565a22": "聞。曰恁麼則勞而無功也。師曰。功即不無。成而不",
    "X66n1297_047:0565a23": "處。曰既是成功為甚麼不處。師曰。不見道太平本",
    "X66n1297_047:0565a24": "是將軍致。不使將軍見太平。",
    "X66n1297_047:0565b01": "徑山杲云。絲來綫去弄精魂。　天寧琦云。家無白澤",
    "X66n1297_047:0565b02": "之圖。必無如是妖怪。",
    "X66n1297_047:0565b03": "六門曉夜任開張。家賊難防事可傷。識得家親恩愛",
    "X66n1297_047:0565b04": "斷。更無一物獻尊堂。(卍菴顏)",
    "X66n1297_047:0565b05": "人貧智短。馬瘦毛長。城隍出壇。震動一方。(繩直璐)",
    "X66n1297_047:0565b06": "一回落賺一開眸。無卓錐時暗自羞。野老忘機天地",
    "X66n1297_047:0565b07": "靜。却將心事寄眉頭。(法林音)",
    "X66n1297_047:0565b08": "鼎州大龍山智洪弘濟禪師(德山鑒下三世白兆圓嗣)僧問色",
    "X66n1297_047:0565b09": "身敗壞如何是堅固法身。師曰。山花開似錦。澗水",
    "X66n1297_047:0565b10": "湛如藍。",
    "X66n1297_047:0565b11": "徑山杲云。若以此明堅固法身。生身入地獄。　愚菴",
    "X66n1297_047:0565b12": "盂云。試問大龍還曾夢見堅固法身麼。　廣教玉揮",
    "X66n1297_047:0565b13": "拂子云。會麼。昨日是三十。今朝乃初一。展事投機知",
    "X66n1297_047:0565b14": "不知。野老愛閒烟樹立。無限輪椎劈不開。古今空射",
    "X66n1297_047:0565b15": "轅門戟。擬不擬。如山屹。三更半夜過牢關。忠言不避",
    "X66n1297_047:0565b16": "風前泣。",
    "X66n1297_047:0565b17": "問曾不知。答還不會。月冷風高。古巖寒檜。堪笑路逢",
    "X66n1297_047:0565b18": "達道人。不將語默對。手執白玉鞭。鸝珠盡擊碎。不擊",
    "X66n1297_047:0565b19": "碎。增瑕纇。國有憲章。三千條罪。(明覺顯)",
    "X66n1297_047:0565b20": "山花如錦水如藍。雲在高峰月在潭。兩箇泥牛鬬入",
    "X66n1297_047:0565b21": "海。行人脫袴杖頭擔。(地藏恩)",
    "X66n1297_047:0565b22": "雲散蟾輪滿。烟收嶽面高。泥牛穿巨海。轉角起風濤。",
    "X66n1297_047:0565b23": "(天寧璉)",
    "X66n1297_047:0565b24": "山花似錦水如藍。突出乾坤不露顏。曾蹋武陵谿畔",
    "X66n1297_047:0565c01": "路。洞中春色異人間。(無凖範)",
    "X66n1297_047:0565c02": "襄州白馬寺行靄禪師(白兆圓嗣)因僧問如何是法身",
    "X66n1297_047:0565c03": "向上事。師曰井底蝦蟇吞却月。",
    "X66n1297_047:0565c04": "九重深密視聽難。玉殿瓊樓宿霧攢。燮理盡歸臣相",
    "X66n1297_047:0565c05": "事。輪王不戴寶花冠。(丹霞淳)",
    "X66n1297_047:0565c06": "大鑒下九世",
    "X66n1297_047:0565c07": "眉州黃龍繼達禪師(黃龍機嗣)因僧問。黃龍出世。金翅",
    "X66n1297_047:0565c08": "鳥滿空飛時如何。師曰。問汝金翅鳥。還得飽也無。",
    "X66n1297_047:0565c09": "好手從來不避人。輕輕拈起鐵崑崙。饒伊八臂那吒",
    "X66n1297_047:0565c10": "力。有甚機輪解轉身。(頻吉祥)",
    "X66n1297_047:0565c11": "棗樹第二世禪師(黃龍機嗣)問僧發足甚處。曰閩中。師",
    "X66n1297_047:0565c12": "曰俊哉。曰謝師指示。師曰屈哉。僧作禮。師曰我與",
    "X66n1297_047:0565c13": "麼道。落在什麼處。僧無語。師曰彼自無瘡勿傷之",
    "X66n1297_047:0565c14": "也。",
    "X66n1297_047:0565c15": "昭覺勤云。凡為宗師言不虗發。者僧既是閩中來。有",
    "X66n1297_047:0565c16": "何俊哉。謝師指示。有何屈哉。還見得誵譌麼。若見得。",
    "X66n1297_047:0565c17": "方信道棗樹在山僧拂子頭上。無風起浪。好肉剜瘡。",
    "X66n1297_047:0565c18": "其或未然。老僧罪過彌天。　法林音云。沒量大人被",
    "X66n1297_047:0565c19": "語脈裏轉却。",
    "X66n1297_047:0565c20": "棗樹因僧辭乃問。若到諸方。有問老僧此間法道。",
    "X66n1297_047:0565c21": "你作麼生對。曰待問即道。師曰何處有無口底佛。",
    "X66n1297_047:0565c22": "曰祇者也還難。師豎拂子曰。還見麼。曰何處有無",
    "X66n1297_047:0565c23": "眼底佛。師曰祇者也還難。僧遶禪牀一帀而去。師",
    "X66n1297_047:0565c24": "曰善能抵對。僧便喝。師曰老僧不識子。曰用識作",
    "X66n1297_047:0566a01": "麼。師敲禪牀三下。",
    "X66n1297_047:0566a02": "昭覺勤云。棗樹有口如啞。者僧有眼如盲。遶禪牀一",
    "X66n1297_047:0566a03": "帀。敗軍之將。敲禪牀三下。弓折箭盡。",
    "X66n1297_047:0566a04": "嘉州黑水和尚(黃龍機嗣)參黃龍乃問雪覆蘆花時如",
    "X66n1297_047:0566a05": "何。龍曰猛烈。師曰不猛烈。龍又曰猛烈。師又曰不",
    "X66n1297_047:0566a06": "猛烈。龍便打。師因而有省。",
    "X66n1297_047:0566a07": "承天怡云。黃龍艸艸打著。終是盲枷瞎棒。黑水因而",
    "X66n1297_047:0566a08": "悟去。敢保猶欠惺惺。",
    "X66n1297_047:0566a09": "高竿百尺倚雲浮。香餌曾施十二牛。幸有錦鱗衝浪",
    "X66n1297_047:0566a10": "至。者回不枉下金鉤。(克如康)。",
    "X66n1297_047:0566a12": "宗鑑法林卷四十七"
}