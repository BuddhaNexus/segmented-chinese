{
    "T35n1735_025:0683a21": "大方廣佛華嚴經疏卷第二十五",
    "T35n1735_025:0683a23": "唐清涼山大華嚴寺沙門澄觀撰",
    "T35n1735_025:0683a24": "23 升兜率天宮品升兜率天宮品第二十三從二十二經至二十五經一半",
    "T35n1735_025:0683a25": "自下第五會，明上賢十向。四門同前。初來",
    "T35n1735_025:0683a26": "意中，先會來者，正為答前迴向問故，迴前",
    "T35n1735_025:0683a27": "解行以向真證，廣益自他，令行彌綸無不",
    "T35n1735_025:0683a28": "周故。《菩薩大乘藏經》云「以少善根引無量",
    "T35n1735_025:0683a29": "果者，謂迴向心，以迴向心為大利故。」故行",
    "T35n1735_025:0683b01": "後明之。又前解行既著，今悲願彌博。後品",
    "T35n1735_025:0683b02": "來者，前會既終將陳後說，先明說處表法",
    "T35n1735_025:0683b03": "故來。二釋名者，先會得名，亦有三義，同前",
    "T35n1735_025:0683b04": "二會。二釋品名，兜率是處，佛以法界之身",
    "T35n1735_025:0683b05": "不起而應，故名為升。處此說者，表位超勝，",
    "T35n1735_025:0683b06": "是次第故。又上下放逸，此天知足，表世間行",
    "T35n1735_025:0683b07": "滿故，居喜足之天。又以彼有一生補處，表",
    "T35n1735_025:0683b08": "菩提之心功行滿故。又積功累勳，知階未",
    "T35n1735_025:0683b09": "足，迴勳授子乃知有餘。菩薩亦爾，勤苦積",
    "T35n1735_025:0683b10": "行未見有餘，迴向眾生乃知自足。又欲界",
    "T35n1735_025:0683b11": "六天，此居其中，表悲智均平，處於中故。又",
    "T35n1735_025:0683b12": "生此天而修三福，謂施、戒、定，自餘不具、偏",
    "T35n1735_025:0683b13": "多不均，故處此說也。第三宗趣者，會以十",
    "T35n1735_025:0683b14": "向大願為宗，得地為趣。品以升天赴感為",
    "T35n1735_025:0683b15": "宗，說向為趣。第四釋文。此會有三品經，",
    "T35n1735_025:0683b16": "初二當會由致、後一正說。所以無勝進者，",
    "T35n1735_025:0683b17": "由二義故：一以此會是三賢位終，攝前解",
    "T35n1735_025:0683b18": "行總為趣地方便，迴向當體自是勝進，是",
    "T35n1735_025:0683b19": "故無也。此經上下，其例有四：一約行滿入位",
    "T35n1735_025:0683b20": "之際，如〈賢首品〉，信滿總為入住方便。二約",
    "T35n1735_025:0683b21": "願滿入證之際，如此迴向初僧祇滿總為入",
    "T35n1735_025:0683b22": "地方便。三約功用滿，入無功用之際，如第",
    "T35n1735_025:0683b23": "八地初總攝前七地以為方便，此第二僧",
    "T35n1735_025:0683b24": "祇滿。四約因位成滿之際，如第十地初攝",
    "T35n1735_025:0683b25": "前九地為入方便，此約三僧祇滿處攝也。",
    "T35n1735_025:0683b26": "餘同位相接，即別有方便，故非一例。二方",
    "T35n1735_025:0683b27": "欲入地，必離進趣相，與無分別為方便",
    "T35n1735_025:0683b28": "故。就初二品，前一化主赴機、後品助化讚",
    "T35n1735_025:0683b29": "佛。今初品中，大分十段：一本會齊現、二不離",
    "T35n1735_025:0683c01": "而升、三見佛嚴處、四迎佛興供、五覩佛勝",
    "T35n1735_025:0683c02": "德、六請佛處殿、七如來受請、八天王獲益、",
    "T35n1735_025:0683c03": "九承力偈讚、十如來就坐。今初也。初言神",
    "T35n1735_025:0683c04": "力即是遍因，未必起神境通，但是修成心",
    "T35n1735_025:0683c05": "自在力。「十方」已下辨所現相，於中亦有化",
    "T35n1735_025:0683c06": "主、助化。望第四會，既加及須彌頂，此亦應",
    "T35n1735_025:0683c07": "云坐於樹下及須彌頂夜摩天宮，文無者",
    "T35n1735_025:0683c08": "略。以第二段中帶前升，後既全舉，前四則",
    "T35n1735_025:0683c09": "影，顯前四皆圓遍也。而演說者，亦通四會",
    "T35n1735_025:0683c10": "之所說也。第二「爾時」下明不離而升，謂前",
    "T35n1735_025:0683c11": "十方一切處四會皆儼然不散，而升此說，意",
    "T35n1735_025:0683c12": "明橫遍十方、豎該九會，佛法界身遍時處",
    "T35n1735_025:0683c13": "故。餘義具如第三會初。第三「時兜率」下見佛",
    "T35n1735_025:0683c14": "嚴處，中二：初明感應緣會；二「即於」已下正顯",
    "T35n1735_025:0683c15": "嚴處，於中分二，先明一方嚴處、後結通十",
    "T35n1735_025:0683c16": "方。今初。初雖標座，下列樓帳等皆兼處",
    "T35n1735_025:0683c17": "嚴。文分為二：初總顯體德、後「有百萬」下別",
    "T35n1735_025:0683c18": "明體用。今初，有十一句，初總、餘別。總中無",
    "T35n1735_025:0683c19": "盡大願隨意出生，悲智必俱生死無染，名",
    "T35n1735_025:0683c20": "摩尼藏。展行彌布，故有敷言。別有十種圓滿",
    "T35n1735_025:0683c21": "勝相，以斯妙座實德成故。初一自體相，以",
    "T35n1735_025:0683c22": "寶成故；次六因相，一深遠相、二勝妙相、三",
    "T35n1735_025:0683c23": "廣大相、四同體相、五具德相、六堅固相；後三",
    "T35n1735_025:0683c24": "總顯殊特，即座之德用，一端嚴故、二離染",
    "T35n1735_025:0683c25": "故、三無極故。二別明體用中，通有三百",
    "T35n1735_025:0683c26": "二種百萬億，廣上三段即為三別。初廣自",
    "T35n1735_025:0683c27": "體、次「有百萬億初發心」下廣前殊特、三「百萬",
    "T35n1735_025:0683c28": "億善根」下廣前因相。初一多明器世間嚴，後",
    "T35n1735_025:0683c29": "二顯眾生世間嚴，皆智正覺世間之力也。皆",
    "T35n1735_025:0684a01": "言百萬億者，位增十行之百萬故。初中，長分",
    "T35n1735_025:0684a02": "為十：前九色相嚴、後一音聲嚴，其一一嚴事",
    "T35n1735_025:0684a03": "皆即法門，可以意得。第一有十句座體嚴，",
    "T35n1735_025:0684a04": "於中初句辨座層級；後九覆座之嚴，雖四",
    "T35n1735_025:0684a05": "面行列執蓋亦為覆座。第二「樓閣」下十句，復",
    "T35n1735_025:0684a06": "於殿內建立樓閣繞座莊嚴，亦是嚴處，於",
    "T35n1735_025:0684a07": "中初句總、下九句別顯嚴閣。第三「寶鈴帳」",
    "T35n1735_025:0684a08": "下十句辨帳嚴，亦是繞座，前已辨覆故；若",
    "T35n1735_025:0684a09": "重辨者，帳上建樓、樓上覆帳，重重無盡耳。第",
    "T35n1735_025:0684a10": "四「妙寶華」下有十二句辨嚴座身。其頻婆",
    "T35n1735_025:0684a11": "帳應在寶華之前，類例穩便。亦可十二句辨",
    "T35n1735_025:0684a12": "帳，九句嚴座身。頻婆者，此云身影質，謂帳",
    "T35n1735_025:0684a13": "莊嚴具中現外質之影故。第五「因陀羅金剛",
    "T35n1735_025:0684a14": "寶」下有十七句，亦嚴座四周，皆明妙寶以",
    "T35n1735_025:0684a15": "為󰈧門及覆，亦嚴座體，以莊嚴其藏。是蓮",
    "T35n1735_025:0684a16": "華藏故，標中表法有異，住行不言蓮華，理",
    "T35n1735_025:0684a17": "實應有。或是座身之龕名藏。第六「真珠瓔珞」",
    "T35n1735_025:0684a18": "下十二句，瓔珞周垂嚴。「其摩尼身」下二句文",
    "T35n1735_025:0684a19": "似缺略，謂因陀羅妙色寶下無所結屬，又",
    "T35n1735_025:0684a20": "非下之香類，不可別為一段。第七「黑栴檀」",
    "T35n1735_025:0684a21": "下有十六句，以香為嚴。阿樓那者，此云紅",
    "T35n1735_025:0684a22": "赤色。第八「雨百萬」下二十句，雨雲為嚴。第",
    "T35n1735_025:0684a23": "九「建百萬」下四十八句，座外四面嚴。於中有",
    "T35n1735_025:0684a24": "四：初二十句，雜雜莊嚴，羅列座側。言樓閣",
    "T35n1735_025:0684a25": "延袤者，靜法云：「梵云蒲莫迦，此云帳輿。若",
    "T35n1735_025:0684a26": "是樓閣，應云微麼囊。既不爾者，譯之誤也。」",
    "T35n1735_025:0684a27": "此或應爾，前文已有樓閣故。若重辯者，亦",
    "T35n1735_025:0684a28": "無大失。寶悉底迦者，具云塞縛悉底迦，此",
    "T35n1735_025:0684a29": "云有樂，若見此相必獲安樂。其形如萬字，",
    "T35n1735_025:0684b01": "具於《音義》，今寶形似此。二「光明寶」下九句，光",
    "T35n1735_025:0684b02": "明嚴。言網覆者，若世之燈，以護夕蟲成",
    "T35n1735_025:0684b03": "隱映故。三「天寶衣」下九句，寶衣敷布嚴。四「天",
    "T35n1735_025:0684b04": "鈴幢」下十句，寶幢行列嚴。第十「天蠡出妙音」",
    "T35n1735_025:0684b05": "下，辨音聲嚴。於中二：初十句樂音嚴、後「悅",
    "T35n1735_025:0684b06": "意音」下二十句法音嚴。前中云牟陀羅者，此",
    "T35n1735_025:0684b07": "云鋒鼓，謂天樂初奏此鼓先作故。後法音嚴",
    "T35n1735_025:0684b08": "中，初十一句讚歎三寶、後「隨順音」下九句說",
    "T35n1735_025:0684b09": "法益物。大文第二廣前殊特者，前文略云",
    "T35n1735_025:0684b10": "見者無厭，亦已略明益相。今廣顯之，即座",
    "T35n1735_025:0684b11": "之德用。恭敬供養，復顯為嚴。文分為二：初",
    "T35n1735_025:0684b12": "明獲益、後申供養。前中有三十九句，曲分",
    "T35n1735_025:0684b13": "為四：初十約位辨益、二「得自在」下有十二",
    "T35n1735_025:0684b14": "句雜辨得益、三「得檀」下十句約行辨益、四",
    "T35n1735_025:0684b15": "「入一切佛剎」下七句約大用辨益。後三並",
    "T35n1735_025:0684b16": "通諸位，或可第二段明迴向、第三段明十",
    "T35n1735_025:0684b17": "行、第四段明十地。或唯約十住，通別無礙。",
    "T35n1735_025:0684b18": "二「諸天恭敬」下明供養，文分為五：初十七",
    "T35n1735_025:0684b19": "句雜明八部人天菩薩三業設敬，其中所作",
    "T35n1735_025:0684b20": "各隨類所宜。二「天女專心」下二十六句唯",
    "T35n1735_025:0684b21": "明諸天三業敬養。初之三句，即欲界天色究",
    "T35n1735_025:0684b22": "竟；後復言種種天者，或通無色，或總上諸",
    "T35n1735_025:0684b23": "類。善思惟天，亦通諸類。三「菩薩天」下有十二",
    "T35n1735_025:0684b24": "句。明菩薩事供養。四「諸天子從天宮出」下四",
    "T35n1735_025:0684b25": "句諸天身供養。五「思惟菩薩」下十句菩薩修",
    "T35n1735_025:0684b26": "法供養，亦明得益。菩薩多明得益、諸天但",
    "T35n1735_025:0684b27": "說供養者，諸天供養是益因故，諸天得益即",
    "T35n1735_025:0684b28": "菩薩故。第三「百萬億善根」下，廣前因深，十句",
    "T35n1735_025:0684b29": "可知。所以此會嚴事偏多者，一此天多以",
    "T35n1735_025:0684c01": "補處為王故。二賢位已極，大悲普周故。所以",
    "T35n1735_025:0684c02": "十住無菩薩嚴，表凡入位故；夜摩即有，已",
    "T35n1735_025:0684c03": "入位故，然亦未廣。而此勝相皆是如來海印",
    "T35n1735_025:0684c04": "所現法界差別自在實德，人法無礙、依正混",
    "T35n1735_025:0684c05": "融之嚴事也。第二「如此世界」下，結通十方，可",
    "T35n1735_025:0684c06": "知。第四「爾時」下迎佛興供。於中二：先將迎",
    "T35n1735_025:0684c07": "興供、二「爾時如來威神力」下見佛興供。前",
    "T35n1735_025:0684c08": "中二：初奉迎、二「以清淨」下興供。於中，先諸",
    "T35n1735_025:0684c09": "天興供。皆從身出者，非唯顯諸天福力，亦",
    "T35n1735_025:0684c10": "表身為供具，供自心生。後「兜率宮」下菩薩興",
    "T35n1735_025:0684c11": "供，可知。第二見佛興供中二，先諸天、後「百千",
    "T35n1735_025:0684c12": "億那由他先住」下明菩薩。前中三：初明承",
    "T35n1735_025:0684c13": "力見佛，一現佛神力、二宿善力、三法門力；",
    "T35n1735_025:0684c14": "二「同興」下慶遇奉迎；三「各以」下正明興供。",
    "T35n1735_025:0684c15": "於中三：初十句衣盛供以散佛，表修寂滅",
    "T35n1735_025:0684c16": "以趣果故。二「百千億」下十句明起心雨供嚴",
    "T35n1735_025:0684c17": "空，顯所修萬行稱法性空，空有無礙是嚴",
    "T35n1735_025:0684c18": "空義。三「百千億那由他阿僧祇天子」下九句",
    "T35n1735_025:0684c19": "雜申供養，表萬行雜修故。調順寂靜無放",
    "T35n1735_025:0684c20": "逸心，應分為二，則有十句。第二菩薩興供",
    "T35n1735_025:0684c21": "中二：先明行成依報供、後「其諸菩薩」下身出",
    "T35n1735_025:0684c22": "正報供。前中二十七句，文分為三：初十句多",
    "T35n1735_025:0684c23": "因成多果之供；次八句一因成一果供；後",
    "T35n1735_025:0684c24": "九句一因成多果供。應有四句，由多因",
    "T35n1735_025:0684c25": "成一果攝在初段，以多因能一一成故。又",
    "T35n1735_025:0684c26": "初段即一切中有一及一切中有一切，次段",
    "T35n1735_025:0684c27": "即一中一，後段即一中一切也。今初十句一",
    "T35n1735_025:0684c28": "時併舉多因，後通成諸供。出過諸天者，勝",
    "T35n1735_025:0684c29": "故多故。餘可知。第二一因一果中，皆因果相",
    "T35n1735_025:0685a01": "似。一蓋以障塵，若度能除敝。二帳以庇蔭，",
    "T35n1735_025:0685a02": "若悲為佛境；華以開敷，如覺解清淨。三法",
    "T35n1735_025:0685a03": "忍和悅，用嚴法身。四演教網則震金剛之",
    "T35n1735_025:0685a04": "妙音，觀教網則不礙文而見理。五香氣聞",
    "T35n1735_025:0685a05": "而不可見、見而不可攬，猶幻法見而不可",
    "T35n1735_025:0685a06": "取、取而不可得，知幻無堅以成堅法。六周",
    "T35n1735_025:0685a07": "遍法空，是佛智身所依之境，座之義也。七摧",
    "T35n1735_025:0685a08": "懈慢幢，樹法勝幢故。八諸法如夢，是佛棲",
    "T35n1735_025:0685a09": "託之所也。第三「無著」下一因多果供。無著無",
    "T35n1735_025:0685a10": "生但是一義，無生約理、無著約智，此二契合",
    "T35n1735_025:0685a11": "方成一因。文中九句，可知。第二身出正報供",
    "T35n1735_025:0685a12": "中，文有十句：初二明現身德量，謂一一量",
    "T35n1735_025:0685a13": "周法界、德齊佛故；次「以從」下三句明勝辯",
    "T35n1735_025:0685a14": "之因；次「具足」下四句顯勝辯所依；後「以不可」",
    "T35n1735_025:0685a15": "下一句正申辯讚，皆從總持辯藏之所流",
    "T35n1735_025:0685a16": "故，情動於中故形於言，言猶不足敬之至",
    "T35n1735_025:0685a17": "也。第五「爾時一切」下覩佛勝德中分二：先",
    "T35n1735_025:0685a18": "明覩佛身雲勝德、後「爾時如來大悲」下明",
    "T35n1735_025:0685a19": "現勝德意。前中分二：初覩佛勝德、後「爾時",
    "T35n1735_025:0685a20": "大眾咸見」下見佛光用。前通十眼所見，後",
    "T35n1735_025:0685a21": "約天眼所見。今初也。然此經文，次第具顯",
    "T35n1735_025:0685a22": "如來二十一種殊勝功德，以文言浩汗致古",
    "T35n1735_025:0685a23": "釋同迷。然〈離世間品〉雖具二十一句，而此文",
    "T35n1735_025:0685a24": "義兼廣，故隨便引於諸論。文分為三：初總",
    "T35n1735_025:0685a25": "觀如來、次別觀德相、三結成觀解。今初，略",
    "T35n1735_025:0685a26": "舉三德以顯一雄：一者如來；二言應者，即",
    "T35n1735_025:0685a27": "是應供；三正等覺，即正遍知。此一「應」字亦通",
    "T35n1735_025:0685a28": "屬下，隨應覺故。此即總句。〈離世間品〉名妙",
    "T35n1735_025:0685a29": "悟皆滿，《佛地》、《攝論》皆名最清淨覺。親光釋云",
    "T35n1735_025:0685b01": "「謂佛世尊普於一切有為無為所應覺境正",
    "T35n1735_025:0685b02": "開覺故。」此釋正義，揀異邪覺。又於一切所",
    "T35n1735_025:0685b03": "應覺境淨妙圓滿正開覺故，此釋最清淨義，",
    "T35n1735_025:0685b04": "亦明覺滿，揀異菩薩。又於一切如所有性、",
    "T35n1735_025:0685b05": "盡所有性正開覺故。此釋符今等字，謂雙",
    "T35n1735_025:0685b06": "照二諦平等覺故。亦是遍義，故云正遍知。彼",
    "T35n1735_025:0685b07": "經無正等言，此經缺最清淨。上〈妙嚴品〉則",
    "T35n1735_025:0685b08": "有最言，故云於一切法成最正覺。下離世",
    "T35n1735_025:0685b09": "間中復有妙悟，妙者微妙，離覺相故。悟覺",
    "T35n1735_025:0685b10": "及知，名異義同。妙正遍最名義俱別，所揀",
    "T35n1735_025:0685b11": "異故。若世親、無性不解總句，但以下別德",
    "T35n1735_025:0685b12": "成斯一覺，故清淨覺句句皆遍。第二「其身」下",
    "T35n1735_025:0685b13": "別觀德相。二十一德分二十段，後二合故。",
    "T35n1735_025:0685b14": "然《攝論》中二十一德通有三節：一先列經二",
    "T35n1735_025:0685b15": "十一句；二無著菩薩立功德名以為解釋",
    "T35n1735_025:0685b16": "三無性等，但釋論名以符經旨；今各句句",
    "T35n1735_025:0685b17": "配屬。其《佛地論》釋有同《攝論》、有異《攝論》，異",
    "T35n1735_025:0685b18": "者引之。今初，明不二現行，經也，即觀察如",
    "T35n1735_025:0685b19": "來一向無障礙轉功德。此是無著立名，他皆",
    "T35n1735_025:0685b20": "倣此。無性二釋：一云謂佛一向無障礙智，於",
    "T35n1735_025:0685b21": "一切事品類差別無著無疑故，非如聲聞等",
    "T35n1735_025:0685b22": "有處有障、有處無障二種。此約離所知障智",
    "T35n1735_025:0685b23": "德滿故，非如聲聞有處有障者，謂於極遠時",
    "T35n1735_025:0685b24": "方無邊差別諸佛法中有無智轉。第二釋云：",
    "T35n1735_025:0685b25": "或二處現行。此中無有如是所說二種現",
    "T35n1735_025:0685b26": "行，此釋二處亦前有障無障，但前釋約表",
    "T35n1735_025:0685b27": "為一智轉，此釋約遮故無彼二，正同下經",
    "T35n1735_025:0685b28": "二行永絕。世親同於後釋。親光云「凡夫二乘",
    "T35n1735_025:0685b29": "現行二障，世尊無故。凡夫現行生死起諸雜",
    "T35n1735_025:0685c01": "染，二乘現行涅槃棄利樂事，世尊無彼現行",
    "T35n1735_025:0685c02": "二事，故名不二現行。」無性生起云「云何而",
    "T35n1735_025:0685c03": "得此最勝覺？故次說此諸聲聞等，於所知境",
    "T35n1735_025:0685c04": "有二現行，所謂正智、不染無知。佛無此故。」",
    "T35n1735_025:0685c05": "文中分二：初廣顯利樂，明離所知故，不",
    "T35n1735_025:0685c06": "同二乘。二「住於」下結成所住，彰離煩惱不",
    "T35n1735_025:0685c07": "同凡夫。前中三：初明應廣順機令喜；二「普",
    "T35n1735_025:0685c08": "遍」下明其遍應，定慧莊嚴生物善根；三「示",
    "T35n1735_025:0685c09": "現」下彰應用深，雖超語言而無遺曲濟。二",
    "T35n1735_025:0685c10": "結成所住者，初句明智住法身，能住所住二",
    "T35n1735_025:0685c11": "俱廣大。下句心無煩惱，善根清淨，色相超",
    "T35n1735_025:0685c12": "倫，具上二義名清淨覺。他皆倣此。第二「智",
    "T35n1735_025:0685c13": "慧」已下明趣無相法，即觀察如來於有無",
    "T35n1735_025:0685c14": "無二相真如最清淨能入功德。無性云「為",
    "T35n1735_025:0685c15": "明斷德，故次說之。不住生死，涅槃相故，",
    "T35n1735_025:0685c16": "即無住涅槃。然無相法即是清淨真如，趣謂",
    "T35n1735_025:0685c17": "趣入，謂此真如諸法無性以為相故，非是有",
    "T35n1735_025:0685c18": "相。體即圓成，自相有故，非是無相。此二不",
    "T35n1735_025:0685c19": "相離，名無二相。諸法中勝，故名最勝。遠離",
    "T35n1735_025:0685c20": "客塵，故名清淨。既自能入亦令他入，為最",
    "T35n1735_025:0685c21": "清淨。自入則不住生死，他入則不住涅槃。」",
    "T35n1735_025:0685c22": "文中先明自入、後明他入。今初，先明不住",
    "T35n1735_025:0685c23": "生死，智稱如境，皆不可盡。無比三昧令智",
    "T35n1735_025:0685c24": "出生，又令真如出二障故。二「其身」下明不",
    "T35n1735_025:0685c25": "住涅槃，同體大悲遍住物身，心真如性物",
    "T35n1735_025:0685c26": "物遍故。二「令無量」下辨令他入，一則大悲冥",
    "T35n1735_025:0685c27": "熏、二則大智為說，令於身中見如來性，成",
    "T35n1735_025:0685c28": "一切智故。種性不斷是入義也，此用常寂",
    "T35n1735_025:0685c29": "名為涅槃。第三「住於諸佛究竟」已下，明住",
    "T35n1735_025:0686a01": "於佛住，即觀察如來無功用佛事、不休息",
    "T35n1735_025:0686a02": "功德，為欲得上無住涅槃，故次明之。文中，",
    "T35n1735_025:0686a03": "初明所住、後彰住益。今初，言住佛住者，謂",
    "T35n1735_025:0686a04": "聖天梵等皆佛所住，而於空大悲遍善安住，",
    "T35n1735_025:0686a05": "大悲性空即是佛家，故能不住生死涅槃",
    "T35n1735_025:0686a06": "為究竟住。此即恩德。是以親光亦名為觀，",
    "T35n1735_025:0686a07": "所調化功德常住大悲，晝夜六時觀世間",
    "T35n1735_025:0686a08": "故。後「令不可」下彰住家益。初明由住大悲，",
    "T35n1735_025:0686a09": "故能益物無遺，是不休息義。由住性空，自",
    "T35n1735_025:0686a10": "無功用，故能令物住無分別。出過眾生，總",
    "T35n1735_025:0686a11": "顯勝也。第四「獲一切」下明逮得一切佛平",
    "T35n1735_025:0686a12": "等性。下云得佛平等，即觀察如來於法身",
    "T35n1735_025:0686a13": "中所依意樂作事無差別功德，如上佛住",
    "T35n1735_025:0686a14": "為共不共，故次明之。此一切諸佛，展轉和雜",
    "T35n1735_025:0686a15": "而同住故。一切諸佛三事無差，非如聲聞",
    "T35n1735_025:0686a16": "但有所依。文即分三：初明所依無差別，謂",
    "T35n1735_025:0686a17": "一切智，以一切諸佛皆依真如清淨智故。",
    "T35n1735_025:0686a18": "「放大光」下顯智之用。二「普使」已下明意樂無",
    "T35n1735_025:0686a19": "差，謂同有利樂，勝意樂故。普使之言，即意樂",
    "T35n1735_025:0686a20": "也。不可壞智，即如來藏，普賢菩薩自體遍故。",
    "T35n1735_025:0686a21": "染而不染名不可壞，反源照極故名安住。",
    "T35n1735_025:0686a22": "三「遍住」下作業無差，一切皆作受用變化利",
    "T35n1735_025:0686a23": "他事故。於中，先明作業周遍、次「從於」下作",
    "T35n1735_025:0686a24": "業所依，即自受用身。一受不失，名為不退，",
    "T35n1735_025:0686a25": "謂得法性即念不退。此後親生佛智，此智",
    "T35n1735_025:0686a26": "生已還住法界。次「明了」已下正顯作業，初觀",
    "T35n1735_025:0686a27": "機；後「現不可說」下作業受用變化各有多",
    "T35n1735_025:0686a28": "類，名不可說差別之身。「能令」已下彰業之",
    "T35n1735_025:0686a29": "益。一能益他。二「隨初」下滿本所願，亦令於",
    "T35n1735_025:0686b01": "物能現色身。此上四段明其自利，後十七",
    "T35n1735_025:0686b02": "段明其利他。第五「等觀眾生」下明到無障",
    "T35n1735_025:0686b03": "處，即觀察如來修一切障對治功德。利他",
    "T35n1735_025:0686b04": "之中，先明化障對治，故次明之。謂已慣習",
    "T35n1735_025:0686b05": "一切煩惱及所知障對治聖道，即一切智及",
    "T35n1735_025:0686b06": "定自在性，故論名為修治。又已到永離一切",
    "T35n1735_025:0686b07": "習氣所依趣處，經名到無障處。二文互顯，",
    "T35n1735_025:0686b08": "以有治必無障，無障由有治故。文中，心無",
    "T35n1735_025:0686b09": "所著是無煩惱障，住無礙住明無所知障。",
    "T35n1735_025:0686b10": "得佛十力即是種智，是所知障治。心常寂定",
    "T35n1735_025:0686b11": "住一切智，即煩惱障治。第六「善能開演」下明",
    "T35n1735_025:0686b12": "不可轉法，即觀察如來降伏一切外道功",
    "T35n1735_025:0686b13": "德。由有上能治，故他不能轉利有情事，故",
    "T35n1735_025:0686b14": "次明之。謂教證二法皆不為他所動轉故，",
    "T35n1735_025:0686b15": "無有餘法勝過此故。文中，初明教道、「能悉」",
    "T35n1735_025:0686b16": "已下證道、「出生」已下二道之益。第七「恒以佛",
    "T35n1735_025:0686b17": "日」下明所行無礙，觀察如來生在世間不",
    "T35n1735_025:0686b18": "為世法所礙功德，顯示如來所化之中無",
    "T35n1735_025:0686b19": "高下礙，故次明之。謂世八風不能拘礙故。",
    "T35n1735_025:0686b20": "親光名降魔功德，謂色等境不能亂故。文",
    "T35n1735_025:0686b21": "中以佛身日普照法界則橫無礙，常現不",
    "T35n1735_025:0686b22": "沒則竪無礙。不以無信生盲等而不現故，",
    "T35n1735_025:0686b23": "正顯八風不礙。「恒住」已下顯無礙因，無有",
    "T35n1735_025:0686b24": "變異示無礙相，如摩尼珠不隨物變。不著",
    "T35n1735_025:0686b25": "我所於內無礙，世法不染於外無礙，由住",
    "T35n1735_025:0686b26": "出世如蓮華故。如有頌云「諸佛常游於",
    "T35n1735_025:0686b27": "世間，利樂一切有情類。八法勢風邪分別，不",
    "T35n1735_025:0686b28": "能傾動不拘礙。」第八「於一切」下明其所安",
    "T35n1735_025:0686b29": "立不可思議，即觀察如來安立正法功德，",
    "T35n1735_025:0686c01": "由依前方便能作饒益之事，故次明之。謂",
    "T35n1735_025:0686c02": "十二分教名所安立，由深廣故不可思議。",
    "T35n1735_025:0686c03": "文中分二：初約所詮以辨深廣、後約能詮",
    "T35n1735_025:0686c04": "以明深廣。今初，初句總顯，建即安立。「其智」",
    "T35n1735_025:0686c05": "下釋超世廣大，即是幢義。拔置智地，即是",
    "T35n1735_025:0686c06": "建義。「所有」已下福智相對，明高廣義。二「以",
    "T35n1735_025:0686c07": "大慈」下現身說法，約能詮教以明安立。第",
    "T35n1735_025:0686c08": "九「於去來今」下明遊於三世平等法性，即",
    "T35n1735_025:0686c09": "觀察如來授記功德，以上加行利有情事，三",
    "T35n1735_025:0686c10": "世諸佛皆悉平等，故次明之。謂於三世平等",
    "T35n1735_025:0686c11": "性中，能隨解了過去未來曾當轉事，皆如",
    "T35n1735_025:0686c12": "現在而授記故，故下經云「普見三世」。文中，",
    "T35n1735_025:0686c13": "初明三世平等之義，故云心常清淨自得",
    "T35n1735_025:0686c14": "平等，令物不著使他平等。「恒與」已下正明",
    "T35n1735_025:0686c15": "授記，授記未來令同過去種性，亦名平等。",
    "T35n1735_025:0686c16": "第十「常遊十方」下明其身流布一切世間，即",
    "T35n1735_025:0686c17": "觀察如來於一切世界示現受用變化身",
    "T35n1735_025:0686c18": "功德，顯上利益一時頓遍非次第作，故次明",
    "T35n1735_025:0686c19": "之。文中，初通辨二身，常約豎窮、遍約橫廣",
    "T35n1735_025:0686c20": "十方法界，綺互其文。後「諸眾生心」下總顯現",
    "T35n1735_025:0686c21": "相德，無不淨故不住生死，機無不鑒故普",
    "T35n1735_025:0686c22": "現世間。第十一「以智慧月」下明於一切法",
    "T35n1735_025:0686c23": "智無疑滯，即觀察如來斷疑功德，以於上",
    "T35n1735_025:0686c24": "十方彼彼之處作斷疑事，故次明之。謂於",
    "T35n1735_025:0686c25": "諸境善決定故，故下經云「智恒明達一切諸",
    "T35n1735_025:0686c26": "法」。文中，初自斷疑，非不自決能斷他疑",
    "T35n1735_025:0686c27": "故。智月普照總明了境，了達無得是了真",
    "T35n1735_025:0686c28": "境，非不證真能了俗故。「恒以智」下明了俗",
    "T35n1735_025:0686c29": "境。一切皆以心為自性，義通二境：攝境為",
    "T35n1735_025:0687a01": "心是世俗勝義，心之自性即是真如、是勝義。",
    "T35n1735_025:0687a02": "勝義如是而住，以無所得而為方便，雙照",
    "T35n1735_025:0687a03": "真俗無住住故。菩薩智光月，法界以為輪，",
    "T35n1735_025:0687a04": "遊於畢竟空，世間靡不現。亦可屬上現受",
    "T35n1735_025:0687a05": "用身。二「隨諸」已下能斷他疑。初明隨機現",
    "T35n1735_025:0687a06": "身。「如來」已下所斷疑境。為說緣起是斷疑法，",
    "T35n1735_025:0687a07": "深入緣起疑見亡故。知緣起無性故知法",
    "T35n1735_025:0687a08": "無相，無相無異故名一相。智體理成，故為",
    "T35n1735_025:0687a09": "其本。後「欲令」下正明斷疑。若離相著，開示",
    "T35n1735_025:0687a10": "菩提，疑方斷故。第十二「為欲救」下，明於一",
    "T35n1735_025:0687a11": "切行成就大覺，即觀察如來令入種種行",
    "T35n1735_025:0687a12": "功德，由所化生性有差別，故次明之，謂入",
    "T35n1735_025:0687a13": "種種行皆成大覺。下經但云「了一切行」。文",
    "T35n1735_025:0687a14": "中，初約說法令入。開示佛道者，令悟入故。",
    "T35n1735_025:0687a15": "後「令其」下約現身令入。攀緣修習，是進善",
    "T35n1735_025:0687a16": "行。「除滅」已下是離惡行。修菩提行，總舉萬行。",
    "T35n1735_025:0687a17": "心不散動，即是入義。既萬行齊修，則因無不",
    "T35n1735_025:0687a18": "滿、果無不成。第十三「悉能觀察」下明於諸",
    "T35n1735_025:0687a19": "法智無有疑惑，即觀察如來當來法生妙",
    "T35n1735_025:0687a20": "智功德，由即於前所化有能無能善巧別",
    "T35n1735_025:0687a21": "知，故次明之。謂聖聲聞言此人全無少分",
    "T35n1735_025:0687a22": "善根，如來知彼善法當生，現證過去微少",
    "T35n1735_025:0687a23": "善根種子所隨故，故文云「悉能觀察」。下經",
    "T35n1735_025:0687a24": "云「盡一切疑」。如求度者，遠劫採薪興一善",
    "T35n1735_025:0687a25": "念，佛便知故，觀已便化故，不壞其清淨業報。",
    "T35n1735_025:0687a26": "「智慧」已下釋其所以，以智普入無不知故。",
    "T35n1735_025:0687a27": "故親光名為能隨所應恒正教誨功德，謂",
    "T35n1735_025:0687a28": "於諸法懷疑惑者，無有堪能隨應教誨，",
    "T35n1735_025:0687a29": "唯佛能故，名智慧明了。則第十一是自斷",
    "T35n1735_025:0687b01": "疑，此斷他疑。第十四「永離一切」下明凡所",
    "T35n1735_025:0687b02": "現身不可分別。下經但云「無能測身」。即觀",
    "T35n1735_025:0687b03": "察如來，如其勝解示現功德。由上云「善巧",
    "T35n1735_025:0687b04": "別知」，故此次云「於前所化邪正及俱行中",
    "T35n1735_025:0687b05": "無有分別」。文中，初二句明無分別義。世虛",
    "T35n1735_025:0687b06": "妄解種現俱亡，故云永離，由自無分別故、",
    "T35n1735_025:0687b07": "餘不可以分別知故。親光名為能正攝受",
    "T35n1735_025:0687b08": "無染自體殊勝功德，謂佛身功德非是雜染",
    "T35n1735_025:0687b09": "分別所起，無煩惱業生之雜染，故不可分",
    "T35n1735_025:0687b10": "別。而無性云隨機現身如摩尼珠無分別",
    "T35n1735_025:0687b11": "者，則順今文佛無分別，不順彼經不可之",
    "T35n1735_025:0687b12": "言。次「放光明」下彰所示現皆無分別。見無厭",
    "T35n1735_025:0687b13": "足，而顯眾生不能分別，如瞿波觀佛毛孔，",
    "T35n1735_025:0687b14": "念念無厭不能窮究故。「以大功德」下辨能",
    "T35n1735_025:0687b15": "現德。「出生」已下明所現益。「諸根」已下辨所現",
    "T35n1735_025:0687b16": "相。謂諸根圓滿，境界自在。作諸佛事，總彰現",
    "T35n1735_025:0687b17": "意。作已便沒，明現時分。既隨勝解，現則感、",
    "T35n1735_025:0687b18": "謝應移。第十五「善能開示」下明一切菩薩等",
    "T35n1735_025:0687b19": "所求智，即觀察如來無量所依調伏有情加",
    "T35n1735_025:0687b20": "行功德，為欲引發任持不定種性聲聞，菩",
    "T35n1735_025:0687b21": "薩唯讚大乘，故次明之。言等所求者，無不",
    "T35n1735_025:0687b22": "求故。佛地名為正所求智，謂唯菩薩正能求",
    "T35n1735_025:0687b23": "故。文中，初明所求即一切智，此所求智即是",
    "T35n1735_025:0687b24": "無量菩薩所依。而言道者，通因果也。「為諸」",
    "T35n1735_025:0687b25": "已下即成所依義，謂由無量菩薩為欲調",
    "T35n1735_025:0687b26": "伏諸有情故發起加行，要以佛增上力故，",
    "T35n1735_025:0687b27": "聞法為先，獲得妙智而為所依。令其發起",
    "T35n1735_025:0687b28": "廣大欲樂者，即是調伏有情加行。受持修習",
    "T35n1735_025:0687b29": "者，即成智之因。第十六「成就一切」下明得佛",
    "T35n1735_025:0687c01": "無二住勝彼岸，即觀察如來平等法身波羅",
    "T35n1735_025:0687c02": "蜜多成滿功德。為遮所化，於大師所疑一",
    "T35n1735_025:0687c03": "切智非一切智，故次明之，由滿諸度是一",
    "T35n1735_025:0687c04": "切智。言無二者，即平等也。平等有二：一法",
    "T35n1735_025:0687c05": "身平等，於法身中滿諸度故。二果位諸度",
    "T35n1735_025:0687c06": "無增減故，名為平等。親光則以住於法身",
    "T35n1735_025:0687c07": "即是彼岸，不說諸度，故云法身無差別相",
    "T35n1735_025:0687c08": "名為無二。緣彼勝定常住其中，故名為住。",
    "T35n1735_025:0687c09": "即無二住，名勝彼岸。佛已窮到，故名為得。文",
    "T35n1735_025:0687c10": "中，初滿諸度，故云熾盛。次「無邊」下以度滿",
    "T35n1735_025:0687c11": "故、莊嚴故、身故。《法華》云「微妙淨法身，具相三",
    "T35n1735_025:0687c12": "十二。以八十種好，用莊嚴法身。」以十身圓",
    "T35n1735_025:0687c13": "融不相離故。言一切世間者，不隔凡聖，靡",
    "T35n1735_025:0687c14": "不現覩，雙覩受用變化之身。「永離」已下，無",
    "T35n1735_025:0687c15": "二礙故和合識破，相續心滅故。「於一切」下顯",
    "T35n1735_025:0687c16": "現法身，智純淨故。「於功德」下諸度滿故。第十",
    "T35n1735_025:0687c17": "七「為大法王」下明不相間雜如來解脫妙智",
    "T35n1735_025:0687c18": "究竟，即觀察如來隨其勝解示現差別佛",
    "T35n1735_025:0687c19": "土功德。以外人聞上平等，謂同一性，故次",
    "T35n1735_025:0687c20": "說言不相間雜。謂一切如來十身體用各各",
    "T35n1735_025:0687c21": "別故，猶如冥室千光。但經云「如來解脫」，無",
    "T35n1735_025:0687c22": "著釋云「隨其勝解」，世親、無性皆云「此中勝解",
    "T35n1735_025:0687c23": "名為解脫。」又勝解者，通機及佛，故無性云",
    "T35n1735_025:0687c24": "「謂觀眾生勝解差別，現金銀等土不相間",
    "T35n1735_025:0687c25": "雜。如來勝解現在前時，隨眾生樂皆悉顯現，",
    "T35n1735_025:0687c26": "無不了知，名如來解脫」等。親光又為一釋，",
    "T35n1735_025:0687c27": "即離障解脫，故云如來妙智令眾生解脫，",
    "T35n1735_025:0687c28": "名如來解脫妙智，佛於此智已得究竟。觀",
    "T35n1735_025:0687c29": "今經中諸論各得一意，復應加佛自得離",
    "T35n1735_025:0688a01": "障及作用解脫，謂文云離諸障翳故、具無",
    "T35n1735_025:0688a02": "邊德故、令其入道故。明見善惡是如來勝",
    "T35n1735_025:0688a03": "解，其心所樂即眾生勝解，是以不可偏取。",
    "T35n1735_025:0688a04": "下經但云「具足如來平等解脫」。在文分二：",
    "T35n1735_025:0688a05": "初明變化身土不雜、二明受用身土不雜。",
    "T35n1735_025:0688a06": "無著但云「差別佛土」，略舉一邊。親光則雙",
    "T35n1735_025:0688a07": "明身土，合今文意。今初，變化中，先身、後土。",
    "T35n1735_025:0688a08": "初中，先總顯化身超勝。次普現者，通十法界",
    "T35n1735_025:0688a09": "身放智慧光，合如日義。「欲令」已下彰所化",
    "T35n1735_025:0688a10": "意。能為多化，方顯佛德無邊所以。名不間",
    "T35n1735_025:0688a11": "雜者，以於一切世間普化。一佛既爾，餘何",
    "T35n1735_025:0688a12": "所化？故知所屬不同。重重皆遍，是不間雜義。",
    "T35n1735_025:0688a13": "後「以無礙」下別化因圓果滿之身，初明因",
    "T35n1735_025:0688a14": "圓、「為大醫」下現果滿身。二「一切世」下明現",
    "T35n1735_025:0688a15": "化土，初明非唯能化亦能遍往。「清淨慧」下",
    "T35n1735_025:0688a16": "明佛觀機，即是如來勝解現前。「於作不善」下",
    "T35n1735_025:0688a17": "隨機現土等。隨諸眾生應以何國起調",
    "T35n1735_025:0688a18": "伏心，入佛智慧而取佛土，故云善取時宜。",
    "T35n1735_025:0688a19": "無適淨穢，故云種種。欲該餘化，略無土",
    "T35n1735_025:0688a20": "言，義必含有。又對後平等，但言不善，亦應",
    "T35n1735_025:0688a21": "合有有漏之善。二「若諸眾生」下現受用身",
    "T35n1735_025:0688a22": "土，先土、後身。已證真如名平等心，覩受用",
    "T35n1735_025:0688a23": "土是平等報。上則心有高下，此則依於佛",
    "T35n1735_025:0688a24": "慧。後「隨其心樂」下現受用身。故親光云「於",
    "T35n1735_025:0688a25": "淨佛土現受用身，亦不相雜。」「令其」已下明",
    "T35n1735_025:0688a26": "現之益。親光云「大集會中現種種身，與諸",
    "T35n1735_025:0688a27": "菩薩受用法樂，亦不相雜。」得智心喜等，皆法",
    "T35n1735_025:0688a28": "樂也。又心大歡喜，即是初地見諸佛故生",
    "T35n1735_025:0688a29": "歡喜等。以證生信，故名深重。以證不退，",
    "T35n1735_025:0688b01": "故得永言。第十八「一切眾生」下明證無中",
    "T35n1735_025:0688b02": "邊佛平等地，即觀察如來三種佛身方處無",
    "T35n1735_025:0688b03": "分限功德。由疑上如來妙智究竟非一非",
    "T35n1735_025:0688b04": "異，其相云何？故次明此無中邊等。常無常等",
    "T35n1735_025:0688b05": "皆二邊相。言方處者，謂諸世界。無分限者，",
    "T35n1735_025:0688b06": "釋無中邊。此無中邊，略有四義：一世界無",
    "T35n1735_025:0688b07": "中邊，佛德如彼無有分限。二世界無邊，諸",
    "T35n1735_025:0688b08": "佛十身即於其中稱世界量平等遍滿。三",
    "T35n1735_025:0688b09": "此法身等，於佛地中平等遍滿，無中無邊",
    "T35n1735_025:0688b10": "無有分限。四此法身等遍一切處，為諸眾",
    "T35n1735_025:0688b11": "生現作饒益，然非自性無中無邊。親光復",
    "T35n1735_025:0688b12": "名此為真如相殊勝功德，謂真如相無有",
    "T35n1735_025:0688b13": "中邊，如此真如即是佛地平等法性，證此",
    "T35n1735_025:0688b14": "性故遍知一切，於中不染。今此文中總顯",
    "T35n1735_025:0688b15": "十身皆無分限，文中分二：先別顯四智十",
    "T35n1735_025:0688b16": "身、後「無數」下總結因果。今初，先就覺他翻",
    "T35n1735_025:0688b17": "明自覺成就法身。於中先明覺他，即妙觀",
    "T35n1735_025:0688b18": "察智及成所作智之所利樂。「若得見」下彰其",
    "T35n1735_025:0688b19": "所益。無依義智，即大圓鏡，是無中邊佛平等",
    "T35n1735_025:0688b20": "地，以無礙智身無所依故，則證真如為佛",
    "T35n1735_025:0688b21": "地性。轉昔染依為智所依，即是如如及如",
    "T35n1735_025:0688b22": "如智。既令他證，顯自己證也。次「智慧」下二",
    "T35n1735_025:0688b23": "句即妙觀察智。莊嚴無奪，顯圓鏡智所現之",
    "T35n1735_025:0688b24": "影。智山清淨，即平等性智，平等高出所以名",
    "T35n1735_025:0688b25": "山。四惑已亡，故云清淨。因惑為種生必待",
    "T35n1735_025:0688b26": "時，今能生自在，故種受芽稱。「或現」已下即",
    "T35n1735_025:0688b27": "平等性所現之影，兼顯十身不唯此二故。",
    "T35n1735_025:0688b28": "復言或令諸眾生至無患地者，即成佛地。",
    "T35n1735_025:0688b29": "以遠離微細念故，名為無患。後總結中，初",
    "T35n1735_025:0688c01": "總明，謂十力四智等莊嚴法身，業行所成即",
    "T35n1735_025:0688c02": "是報佛。現於世間，結他受用及變化身。總",
    "T35n1735_025:0688c03": "上諸義則有十身。「一切」已下總結異因同歸",
    "T35n1735_025:0688c04": "一智，謂智導萬行，故能證此佛平等地，若",
    "T35n1735_025:0688c05": "報若化無不清淨。第十九「常守本願」下明",
    "T35n1735_025:0688c06": "極於法界，即觀察如來窮生死際常現利",
    "T35n1735_025:0688c07": "益安樂一切有情功德。以上言無中邊相，",
    "T35n1735_025:0688c08": "云何無相？故次云極於法界。謂此法界最清",
    "T35n1735_025:0688c09": "淨故，離諸戲論是法界相。能起等流利益",
    "T35n1735_025:0688c10": "之事，極此法界無有盡期。親光亦名此德",
    "T35n1735_025:0688c11": "為證得果相殊勝功德，謂得窮極清淨法",
    "T35n1735_025:0688c12": "界，如是法界修道得故。以斯則極法界言",
    "T35n1735_025:0688c13": "有於二義：一同法界常故、二同法界清",
    "T35n1735_025:0688c14": "淨故。文中，先明常利樂、二廣利樂。今初，",
    "T35n1735_025:0688c15": "常守本願者，謂本發心，法界生界若有盡",
    "T35n1735_025:0688c16": "者我願乃盡。今生界未窮，故常現利樂。作",
    "T35n1735_025:0688c17": "善友者，世之善友略有七事：一遭苦不捨、",
    "T35n1735_025:0688c18": "二貧賤不輕、三密事相告、四遞相覆藏、五",
    "T35n1735_025:0688c19": "難作能作、六難與能與、七難忍能忍。如來",
    "T35n1735_025:0688c20": "亦爾，為物隨於六趣苦而不捨，貧無法",
    "T35n1735_025:0688c21": "財而不見輕，本性客塵無不相告，善根未",
    "T35n1735_025:0688c22": "熟則以權覆實，堪真實化則以實覆虛，",
    "T35n1735_025:0688c23": "著弊垢衣執除糞器為難作能作，解髻明",
    "T35n1735_025:0688c24": "珠為難與能與，生違佛化乃至多劫心無",
    "T35n1735_025:0688c25": "退動，為難忍能忍無不究竟，方名堅固。次",
    "T35n1735_025:0688c26": "「清淨」已下明同法界清淨。雖復常化，離能",
    "T35n1735_025:0688c27": "所相，故名第一。次「六趣」下廣多不捨。次「若",
    "T35n1735_025:0688c28": "有」已下不捨昔緣。次「而於」下通顯不捨。若",
    "T35n1735_025:0688c29": "暫不隨則捨本願，如願能作名不欺誑。次",
    "T35n1735_025:0689a01": "「悉以」下彰攝巧益，令同法界清淨，摧魔惑",
    "T35n1735_025:0689a02": "故。第二十從「無礙際」下顯於二句，謂盡虛空",
    "T35n1735_025:0689a03": "性窮未來際，即觀察如來無盡等功德，謂上",
    "T35n1735_025:0689a04": "利樂皆無盡故。《深密》、《佛地》具斯二句。開則",
    "T35n1735_025:0689a05": "別中自有二十一句，下〈離世間〉但云「等虛空",
    "T35n1735_025:0689a06": "界」，而無窮未來際，欲顯圓數故。親光亦",
    "T35n1735_025:0689a07": "云「次後二句顯示世尊無盡功德，初句自利、",
    "T35n1735_025:0689a08": "後句利他，故云謂如虛空，經成壞劫性常",
    "T35n1735_025:0689a09": "無盡。如來一切真實功德亦復如是，如未來",
    "T35n1735_025:0689a10": "際無有盡期，利他功德亦復如是。」而無著",
    "T35n1735_025:0689a11": "釋但云「無盡功德」等，不言開合。世親、無性",
    "T35n1735_025:0689a12": "開此等字為究竟功德，故皆云等，言等取",
    "T35n1735_025:0689a13": "究竟功德，則以無盡功德釋初句，究竟功",
    "T35n1735_025:0689a14": "德釋後句，而無性意。後句是究竟無盡，與",
    "T35n1735_025:0689a15": "前無盡異者，前則橫論無盡，故云盡一切",
    "T35n1735_025:0689a16": "界遍作有情諸饒益事；後句則豎顯無盡，",
    "T35n1735_025:0689a17": "故云顯佛功德永無窮盡，所化有情永無盡",
    "T35n1735_025:0689a18": "故。同顯無盡，故二句合；自他等異，二句則",
    "T35n1735_025:0689a19": "開。今文意合，欲顯二利不相離故窮未來",
    "T35n1735_025:0689a20": "際，通在極於法界及盡虛空故。前段中已",
    "T35n1735_025:0689a21": "顯常隨不捨，為順二論，文分為兩：初唯橫",
    "T35n1735_025:0689a22": "論無盡，正明盡虛空性；二「為上福田」下雙",
    "T35n1735_025:0689a23": "約橫豎以顯無盡，兼明窮未來際。今初，先",
    "T35n1735_025:0689a24": "二句總言無礙際者，即法身智身，如彼虛",
    "T35n1735_025:0689a25": "空，無有障礙、無邊無際、無盡無減、無生無",
    "T35n1735_025:0689a26": "滅、無有變易，名無礙際。而能現前作諸利",
    "T35n1735_025:0689a27": "樂，如彼虛空容受質礙，故云出廣大力。次「最",
    "T35n1735_025:0689a28": "勝日」下別顯依空無礙之用，略舉一日而有",
    "T35n1735_025:0689a29": "四德：一蘊藏千光、二百川現影、三有目皆",
    "T35n1735_025:0689b01": "覩、四生成萬差名種種施。上一段文言含",
    "T35n1735_025:0689b02": "法喻，「佛是」已下唯就法說。初光明藏，即上日",
    "T35n1735_025:0689b03": "藏，身智光明含攝出生故。「諸力」已下如日",
    "T35n1735_025:0689b04": "無缺。「恒以大」下如日舒光，離諸魔敵，降",
    "T35n1735_025:0689b05": "老死怨，如日大明眾景奪耀。不獨合上，故",
    "T35n1735_025:0689b06": "文有影略。二雙約橫豎論無盡者，但云一",
    "T35n1735_025:0689b07": "切，通於十方及來際故。文中，先明為生福",
    "T35n1735_025:0689b08": "智之田。上福田者，具前德故。「凡所有」下釋",
    "T35n1735_025:0689b09": "上田義。三義名上：一令清淨，如無荒穢；二",
    "T35n1735_025:0689b10": "因少果多，如《涅槃》說純陀施福；三入無盡",
    "T35n1735_025:0689b11": "智，如田隨種隨生，如穀展轉無盡，成金剛",
    "T35n1735_025:0689b12": "種終不銷故。具斯三義，稱曰上田。次「為一",
    "T35n1735_025:0689b13": "切」下顯為田主。次「為一切眾生發生」下明",
    "T35n1735_025:0689b14": "體即是田。後「智慧」下明能為田義，具悲智",
    "T35n1735_025:0689b15": "故。初權實無二總為一智，對下能救悲智",
    "T35n1735_025:0689b16": "無礙合為一心，則是如來最清淨覺。上所引",
    "T35n1735_025:0689b17": "功德之名全依無著，其所解釋多依無性，",
    "T35n1735_025:0689b18": "有不同者亦已對決。與〈世間品〉小有同異，",
    "T35n1735_025:0689b19": "大旨無違，至下品中當更顯示。依上所",
    "T35n1735_025:0689b20": "釋，文旨有據、德相可分，若列宿羅空粲然",
    "T35n1735_025:0689b21": "不雜，豈得寬文廣申辭句。於佛勝德蔑然",
    "T35n1735_025:0689b22": "略陳，幸諸後學不咎其繁而不要也。第三",
    "T35n1735_025:0689b23": "「如是」下結成觀解，謂前諸德不出內德及",
    "T35n1735_025:0689b24": "與外相。今初二句總明能觀。信解約於仰",
    "T35n1735_025:0689b25": "推，觀察通於諸眼。後之八句就所顯德以",
    "T35n1735_025:0689b26": "辨能觀，前四內德、後四外相。前中，謂佛內德",
    "T35n1735_025:0689b27": "無量，不出福智。前二福智之體，智慧之淵，略",
    "T35n1735_025:0689b28": "語其深；功德之海，義兼深廣。淵宜趣入，海",
    "T35n1735_025:0689b29": "宜遊涉。次二句福智之用。智廣虛空，福無不",
    "T35n1735_025:0689c01": "益，稱此而了，名普至知。後四外相中，初一",
    "T35n1735_025:0689c02": "句重舉能觀，揀內外故。言正念者，明非散",
    "T35n1735_025:0689c03": "心，了佛德相唯心無性，靜而能鑒復云觀",
    "T35n1735_025:0689c04": "察。後三句，亦就所觀以辨能觀，初一句總、",
    "T35n1735_025:0689c05": "後二句別。身雲普現即是相好，神通自在即",
    "T35n1735_025:0689c06": "前業用。前二十一德中，或一句之內言兼福",
    "T35n1735_025:0689c07": "智，一德之內體用雙明。若別配屬，義成偏近。",
    "T35n1735_025:0689c08": "第二「時彼大眾」下明見佛光用。前雖有用，",
    "T35n1735_025:0689c09": "乃觀如來常所具德，今現目覩，故不同也。",
    "T35n1735_025:0689c10": "文中三，初覩常光、二覩放光、三顯光意。今",
    "T35n1735_025:0689c11": "初，雖云毛出，意取常出。有十一句，初總；餘",
    "T35n1735_025:0689c12": "別，前三光相、後七光益。二「爾時」下覩放光",
    "T35n1735_025:0689c13": "中，先舉體相、後「以佛」下辨光業用。文有五",
    "T35n1735_025:0689c14": "現：一說法、二現嚴，此二皆先現後因；三現",
    "T35n1735_025:0689c15": "佛則先現後意，令成教證二甚深故；四",
    "T35n1735_025:0689c16": "現神變、五現寶焰光，皆先現後因。第三「為",
    "T35n1735_025:0689c17": "顯」下現光意，並顯可知。第二「爾時如來」下",
    "T35n1735_025:0689c18": "明現勝德之意。文分二別，先牒前現德。悲",
    "T35n1735_025:0689c19": "為能現智為所現者，影略其文，應以依",
    "T35n1735_025:0689c20": "二嚴體現二嚴德。二「欲令」下正明現意，分",
    "T35n1735_025:0689c21": "二：先明下益眾生、二「開示如來」下明上弘",
    "T35n1735_025:0689c22": "佛道。今初，分二：先彰現益、後「世尊」下辨現",
    "T35n1735_025:0689c23": "益之因。今初，先舉所益、後「未信」下辨益不",
    "T35n1735_025:0689c24": "同。然此益中文含多勢，且依一判。先約行",
    "T35n1735_025:0689c25": "布，初五十信，始自初信令心調伏，信位滿",
    "T35n1735_025:0689c26": "故。次觀下七句皆十住益，謂初二句是住中",
    "T35n1735_025:0689c27": "觀慧。次二句下化上求之心。後三句住中證",
    "T35n1735_025:0689c28": "入，知心自性，故曰不違。不退二乘故，不",
    "T35n1735_025:0689c29": "怖實際。不由他悟，是證實理，圓教十住",
    "T35n1735_025:0690a01": "許入證故。三「滿足」下三句十行益，初句位中",
    "T35n1735_025:0690a02": "之行、後二句位中之德。四「離魔」下三句十向",
    "T35n1735_025:0690a03": "益。初句起行一向利他，離二乘等魔，迴向",
    "T35n1735_025:0690a04": "菩提，故入佛境；次句得法，隨相離相，無礙難",
    "T35n1735_025:0690a05": "思；後句行成。五「常見諸」下盡明十地。初四句",
    "T35n1735_025:0690a06": "皆歡喜地：一見受用身故稱曰常。二根本",
    "T35n1735_025:0690a07": "證真，後得證無量法。又證遍行真如，亦名",
    "T35n1735_025:0690a08": "無量。三則僧祇積福，證理出生，名福藏力。四",
    "T35n1735_025:0690a09": "發歡喜心是此位，名入見道，故名無疑地。",
    "T35n1735_025:0690a10": "離惡清淨，是第二地。依一切智見法不動，是",
    "T35n1735_025:0690a11": "三四地。得入一切菩薩眾會，是五六七地。常",
    "T35n1735_025:0690a12": "生佛家，八地已上。念無有間，故曰常生。若",
    "T35n1735_025:0690a13": "約圓融，初之五句信中攝位，句各一位，如理",
    "T35n1735_025:0690a14": "思之。從「觀甚深」下義通諸位，以圓教中位",
    "T35n1735_025:0690a15": "位攝德故。二辨現因。既積善所成，故為益",
    "T35n1735_025:0690a16": "深大。為欲調伏諸眾生故一句，文含二勢：",
    "T35n1735_025:0690a17": "一結前，謂結因所屬。二生後，生後開示，亦",
    "T35n1735_025:0690a18": "是為生。第二明上弘佛道中分二：先別彰",
    "T35n1735_025:0690a19": "所為、二「自在」已下舉因結歎。前中有十七",
    "T35n1735_025:0690a20": "句，為欲顯前二十一種殊勝功德，初句為",
    "T35n1735_025:0690a21": "總；餘皆是別，於中前五各攝二德，餘句各",
    "T35n1735_025:0690a22": "一。第一照明無礙智慧藏句，顯二德者，一",
    "T35n1735_025:0690a23": "顯不二現行，故云無礙，無二礙故。二顯",
    "T35n1735_025:0690a24": "趣無相法，故云照智慧藏。慧為能照，藏即",
    "T35n1735_025:0690a25": "所照。無相真如照明趣達，眼目殊稱。第二句，",
    "T35n1735_025:0690a26": "一顯住於佛住，謂住空大悲，任運利樂無",
    "T35n1735_025:0690a27": "休息時，名曰熾然。二顯逮得一切佛平等",
    "T35n1735_025:0690a28": "住，謂依清淨智起利樂意，作二身業皆熾",
    "T35n1735_025:0690a29": "然故。第三句，一顯到無障處。二顯不可轉",
    "T35n1735_025:0690b01": "法，謂此二是降魔伏外功德。前由有對治",
    "T35n1735_025:0690b02": "則不為他動，今由有神變乃能轉他。第四",
    "T35n1735_025:0690b03": "句，一為顯所行無礙。今遍趣現身，即是所",
    "T35n1735_025:0690b04": "行有漏，盡通八風不染。又神通力即能遍",
    "T35n1735_025:0690b05": "因。二顯其所安立不可思議，謂佛威神所",
    "T35n1735_025:0690b06": "建立故。第五句，初顯遊於三世平等法性，",
    "T35n1735_025:0690b07": "約記三世事，亦是神通。無邊際言，即平等",
    "T35n1735_025:0690b08": "性。二顯其身流布一切世間，此言甚顯。下",
    "T35n1735_025:0690b09": "皆各攝一德。六顯於一切法智無疑滯，本",
    "T35n1735_025:0690b10": "願已滿故。七顯於一切行成最正覺，名智",
    "T35n1735_025:0690b11": "遍往。八顯於諸法智無有疑惑，名於法自",
    "T35n1735_025:0690b12": "在。九顯一切菩薩等所求智。十顯凡所現身",
    "T35n1735_025:0690b13": "不可分別。十一為顯得佛無二住勝彼岸，",
    "T35n1735_025:0690b14": "彼岸已圓，十身殊妙故。十二顯不相間雜",
    "T35n1735_025:0690b15": "如來解脫妙智究竟功德。又諸佛平等，皆遍",
    "T35n1735_025:0690b16": "而不相雜故。十三顯證無中邊佛平等地，",
    "T35n1735_025:0690b17": "平等之地即清淨藏。十四顯極同法界，故",
    "T35n1735_025:0690b18": "云上妙。十五有十力故能盡虛空，見者無",
    "T35n1735_025:0690b19": "厭。十六窮未來際，故照三世。第二舉因結",
    "T35n1735_025:0690b20": "歎，前舉積因、後歎無盡。第六「爾時兜率」下",
    "T35n1735_025:0690b21": "天王請佛處殿。亦稱五號，並曰善來。及下",
    "T35n1735_025:0690b22": "文意，皆如第三會說。第七「爾時世尊」下如來",
    "T35n1735_025:0690b23": "受請，分二：先受請入殿、二「爾時一切」下入",
    "T35n1735_025:0690b24": "已現嚴。前中，先明此界、後辨結通。前中，初",
    "T35n1735_025:0690b25": "一句明能應之德、次明所為之意、三正受",
    "T35n1735_025:0690b26": "請，並顯可知。第二現嚴，顯是佛力故，出過",
    "T35n1735_025:0690b27": "諸天。第八「時兜率宮」下天王獲益。文中，初得",
    "T35n1735_025:0690b28": "定益、「往昔」已下是進善益。佛神力言，通此二",
    "T35n1735_025:0690b29": "益。十住位劣，攝散歸靜，故樂音止息。此位",
    "T35n1735_025:0690c01": "超勝，得動實性，故動寂無二，熾然音樂心",
    "T35n1735_025:0690c02": "不動也。第九「爾時」下承力偈讚。然憶念昔因",
    "T35n1735_025:0690c03": "亦是益相，取文便故為說偈依。文中二：先",
    "T35n1735_025:0690c04": "明此處偈讚、後結通十方。前中，先說偈所",
    "T35n1735_025:0690c05": "依、後正陳偈讚。十頌，頌各一佛，佛名有異，",
    "T35n1735_025:0690c06": "略無別德，餘同前會。此佛即前會十佛。次",
    "T35n1735_025:0690c07": "前十佛，寄位漸深，憶念漸遠耳。第十「爾時世",
    "T35n1735_025:0690c08": "尊」下如來就座。文分四別：一明就座。二「法",
    "T35n1735_025:0690c09": "身」下顯德，亦大同前二十一德，恐厭繁文",
    "T35n1735_025:0690c10": "不能具釋。三「不可說」下眾集，即眷屬圓滿。",
    "T35n1735_025:0690c11": "然後品眾集有所表故，但云一萬。理實遍集，",
    "T35n1735_025:0690c12": "故此但云不可說眾，未必但是後品之人。四",
    "T35n1735_025:0690c13": "「坐此座」下現嚴，初此界、後結通。有云：此升",
    "T35n1735_025:0690c14": "座一段，宜置入殿之後、歎處之前。迴文不",
    "T35n1735_025:0690c15": "曉者，未必然也。謂初請入殿，讚為請坐，於",
    "T35n1735_025:0690c16": "理何違。",
    "T35n1735_025:0690c17": "24 兜率宮中偈讚品兜率宮中偈讚品第二十四已下入第二十三經",
    "T35n1735_025:0690c18": "初來意者，前明化主赴感，今明助化讚揚，",
    "T35n1735_025:0690c19": "及顯位體所依，故次來也。二釋名者，謂十",
    "T35n1735_025:0690c20": "方菩薩於此宮中讚佛實德，故受斯名。通",
    "T35n1735_025:0690c21": "二種釋，如第三會。三宗趣者，集眾放光偈讚",
    "T35n1735_025:0690c22": "為宗，為說迴向為趣。四釋文亦三，初集眾、二",
    "T35n1735_025:0690c23": "放光、三偈讚。初中二：先明集因，謂佛神力。",
    "T35n1735_025:0690c24": "二「十方」下眾集，於中文二：先明此會、後「如",
    "T35n1735_025:0690c25": "此世界」下結通。今初，長分十段：一總舉上首。",
    "T35n1735_025:0690c26": "二眷屬數、三來處遠近，位增數增故各一萬。",
    "T35n1735_025:0690c27": "四主菩薩名，同名幢者略有五義：一高出義，",
    "T35n1735_025:0690c28": "表三賢位極故。二建立義，大悲大智建立眾",
    "T35n1735_025:0690c29": "生及菩提故。三歸向義，謂大悲攝生，智願攝",
    "T35n1735_025:0691a01": "善，歸向菩提及實際故。四摧殄義，如猛將",
    "T35n1735_025:0691a02": "幢，降伏一切諸魔軍故。五滅怖畏義，如帝",
    "T35n1735_025:0691a03": "釋幢，不怖惑業故。異名即表十向行體，至",
    "T35n1735_025:0691a04": "偈當明。五所從來剎皆稱妙者，迴向之力",
    "T35n1735_025:0691a05": "微，善彌於法界。故其別名即表十向所修法",
    "T35n1735_025:0691a06": "門：一救護眾生離眾生相，最可貴故。二得",
    "T35n1735_025:0691a07": "不壞信，常樂因故。三等佛白淨故。四如金",
    "T35n1735_025:0691a08": "遍至諸色像故。五出用無盡，如摩尼故。六",
    "T35n1735_025:0691a09": "善根堅固，如金剛故。七隨順眾生，不染塵",
    "T35n1735_025:0691a10": "故。八真如之因如水生華，最為勝故。九如",
    "T35n1735_025:0691a11": "白栴檀，能去熱惱之縛著故。十如彼香氣，",
    "T35n1735_025:0691a12": "能普周故。故下文慈氏座前燒一丸香彌",
    "T35n1735_025:0691a13": "滿法界，即其事也。六本所事佛同名幢，義不",
    "T35n1735_025:0691a14": "異菩薩。別名即表修十向智，亦表當位之",
    "T35n1735_025:0691a15": "果。謂一救護之心不可盡，故成無盡佛。二",
    "T35n1735_025:0691a16": "如空中風，不住不壞故。三等佛解脫故。四",
    "T35n1735_025:0691a17": "四威儀中無不至故。五明了功德相故。六",
    "T35n1735_025:0691a18": "常能隨順善根故。七隨順眾生，善最勝故。",
    "T35n1735_025:0691a19": "八同於真如，得自在故。九淨無垢染，不縛",
    "T35n1735_025:0691a20": "著故。十觀察即是入法界故。七「其諸」已下至",
    "T35n1735_025:0691a21": "已修敬。八「以佛神力」下善住威儀。座體云",
    "T35n1735_025:0691a22": "妙寶者，十住以慧光遍照故，以毘盧遮那",
    "T35n1735_025:0691a23": "藏為體。十行以行淨離垢故，以摩尼藏為",
    "T35n1735_025:0691a24": "體。今十向大悲處於生死，普該萬法不拘",
    "T35n1735_025:0691a25": "乎一故。座體直云妙寶，不限色類，以教行",
    "T35n1735_025:0691a26": "遍周籠攝眾生，如以寶網彌覆其上。九「其",
    "T35n1735_025:0691a27": "身悉放」下放光利物，此位多辨悲智救物，故",
    "T35n1735_025:0691a28": "復辨此。於中，初光體；次「此無量」下辨光因，",
    "T35n1735_025:0691a29": "即圓淨迴向心；後「顯示」下略示光業，一智敬",
    "T35n1735_025:0691b01": "上業、二悲救下業。十「其菩薩眾」下略讚勝德。",
    "T35n1735_025:0691b02": "有十一句，初總、餘別。別中十門：一神通門、",
    "T35n1735_025:0691b03": "二入證門、三「以智」下依智修福、四「入於」下上",
    "T35n1735_025:0691b04": "入果用、五「住於」下住善決擇、六「於諸」下四辨",
    "T35n1735_025:0691b05": "無盡、七智開總持、八慧眼見性、九智慧遍知、",
    "T35n1735_025:0691b06": "十究竟離障。結通可知。第二「爾時世尊」下放",
    "T35n1735_025:0691b07": "光，文分四別：一放光處。言膝輪者，位漸高",
    "T35n1735_025:0691b08": "故。又表迴因向果等，有屈申進趣之相故。",
    "T35n1735_025:0691b09": "又悲智相導，屈申無住故。二「放百千」下光數。",
    "T35n1735_025:0691b10": "三「普照」下光照分齊。四「彼諸」下光所作業，謂",
    "T35n1735_025:0691b11": "令彼此互相見故。於中分三：初正明彼此",
    "T35n1735_025:0691b12": "相見、二「如是」下釋見所由、三「如是等」下結德",
    "T35n1735_025:0691b13": "所屬。二中，由二因故見：一宿因同行故、二",
    "T35n1735_025:0691b14": "「悉已」下現德圓滿故。文有二十句，束為十",
    "T35n1735_025:0691b15": "對：一離障成身對；二入剎近佛對；三用速心",
    "T35n1735_025:0691b16": "淨對；四外護內證對；五能覺所覺對，謂一切",
    "T35n1735_025:0691b17": "智處是所覺故；六用廣證深對，身即智身同",
    "T35n1735_025:0691b18": "住法界及大悲故；七得智生身對，身即應",
    "T35n1735_025:0691b19": "身；八行深解廣對；九智極定深對，此位中顯",
    "T35n1735_025:0691b20": "名金剛幢對，金剛定即菩提智；十得通立法",
    "T35n1735_025:0691b21": "對，由得通故調化無數，由離數故而能安",
    "T35n1735_025:0691b22": "立。數有二種：一數量數、二色心有為皆名為",
    "T35n1735_025:0691b23": "數。今文具二，謂由不著一多，能立一切",
    "T35n1735_025:0691b24": "故；不著於有，能安立故。即真俗鎔融，謂世",
    "T35n1735_025:0691b25": "俗幻有之相，相本自空；勝義真空之理，理常",
    "T35n1735_025:0691b26": "自有。有是空有非常有，斯有未曾不空；空",
    "T35n1735_025:0691b27": "是有空非斷空，此空何嘗不有。有空空有，體",
    "T35n1735_025:0691b28": "一名殊。名殊故真俗互乖，迢然不雜；體一故",
    "T35n1735_025:0691b29": "空有相順，冥然不二。一與不一，不即不離，",
    "T35n1735_025:0691c01": "鎔融無礙。菩薩智契其源，所以雖逈絕無",
    "T35n1735_025:0691c02": "寄而善修安立。三結德所屬，謂無盡德屬",
    "T35n1735_025:0691c03": "於此會菩薩，及光中所見也。第三偈讚中，",
    "T35n1735_025:0691c04": "十菩薩即為十段。亦十方如次，皆先標說",
    "T35n1735_025:0691c05": "人及說儀式。今初東方金剛幢者，此是會主，",
    "T35n1735_025:0691c06": "名含總別。總顯迴向不出悲智。金剛者，堅",
    "T35n1735_025:0691c07": "利也，即悲之智。二乘實際不能壞，堅也；斷",
    "T35n1735_025:0691c08": "難斷惑，利也。故文云「智慧到彼岸」。即智之",
    "T35n1735_025:0691c09": "悲，愛見不能動，堅也；無所不救，利也。故文",
    "T35n1735_025:0691c10": "中遍剎利生。七十八云「譬如金剛，唯從金",
    "T35n1735_025:0691c11": "剛處及金處生，非餘寶處生。菩提心金剛亦",
    "T35n1735_025:0691c12": "復如是，唯從大悲救護眾生金剛處，一切智",
    "T35n1735_025:0691c13": "智殊勝境界金處而生，非餘眾生善根處生。」",
    "T35n1735_025:0691c14": "故知金剛不獨喻智。攻般若者不得此意，",
    "T35n1735_025:0691c15": "但以標名，獨將金剛喻於般若，不觀文中",
    "T35n1735_025:0691c16": "悲濟九類而無所度，悲智相導方為真實",
    "T35n1735_025:0691c17": "不共般若。智者應知。別名即是救護眾生，",
    "T35n1735_025:0691c18": "悲也；離眾生相，智也。義不殊總。說頌儀式，",
    "T35n1735_025:0691c19": "頻見上文。正顯頌文，十頌歎佛寂用無礙",
    "T35n1735_025:0691c20": "德，大分為二：初八讚佛勝德、後二結勸修",
    "T35n1735_025:0691c21": "行。今初，分三：初五偈寂而常用、次一偈用而",
    "T35n1735_025:0691c22": "常寂、後二無礙自在。今初，分三：初二偈無生",
    "T35n1735_025:0691c23": "滅而示生滅。於中，前偈就法正顯、後偈寄",
    "T35n1735_025:0691c24": "對顯深，以依體起用、體用無礙，故難思",
    "T35n1735_025:0691c25": "議。又心有心相，動不能行，故難思議。智",
    "T35n1735_025:0691c26": "無智相名到彼岸，方見佛境。次二偈非色",
    "T35n1735_025:0691c27": "聲而現色聲，亦前偈就法正顯、後偈寄對",
    "T35n1735_025:0691c28": "顯深。少智謂權小，久修謂圓機。素習見聞，",
    "T35n1735_025:0691c29": "故能了實。後一頌明無來去而示來去。覺",
    "T35n1735_025:0692a01": "處即現，不從方來；迷處自無，不從此去。以",
    "T35n1735_025:0692a02": "神力故，示有來去。然從神力中來，即無來",
    "T35n1735_025:0692a03": "矣。二用常寂中，三句，用末句寂。三無礙自在",
    "T35n1735_025:0692a04": "中，初偈了事理無礙起用自在、後偈了生法",
    "T35n1735_025:0692a05": "無礙起用自在，可知。後二偈結勸中，初偈勸",
    "T35n1735_025:0692a06": "修智進行、後偈勸修福斷疑。第二南方堅",
    "T35n1735_025:0692a07": "固者，表不壞迴向故、菩提心堅故、觀佛無",
    "T35n1735_025:0692a08": "厭故。十頌多明如來為物所依德。於中分",
    "T35n1735_025:0692a09": "二：初三讚佛勝德、後七勸修辨益。前中，初",
    "T35n1735_025:0692a10": "頌明佛體離言、次偈無相現相、後偈現相所",
    "T35n1735_025:0692a11": "因。後七中舉修有益，即顯佛德深玄。文中",
    "T35n1735_025:0692a12": "分三：初偈指德勸依，即結前生後；次三示",
    "T35n1735_025:0692a13": "能入者，令物思齊，各先舉行、後彰行益；後",
    "T35n1735_025:0692a14": "三正勸進修。然夫進修，略有五法，謂欲、精進、",
    "T35n1735_025:0692a15": "念、巧慧、一心。初偈明欲、次偈辨念、後偈巧慧。",
    "T35n1735_025:0692a16": "前二正明，後一反顯。一心精進，攝在志求之",
    "T35n1735_025:0692a17": "中。又慈氏論引《醍醐喻經》共說九善，謂一",
    "T35n1735_025:0692a18": "切法欲為根本，作意所生，觸所集起，受所",
    "T35n1735_025:0692a19": "引攝，以念為主，定為上首，慧為最勝，解脫",
    "T35n1735_025:0692a20": "為堅固，出離為後邊。有前未必有後，有",
    "T35n1735_025:0692a21": "後定須有前，是故先說欲為其本。下二句",
    "T35n1735_025:0692a22": "揀非惡欲，為勝希望。次偈，上半念主、下半作",
    "T35n1735_025:0692a23": "意。後偈反釋，初句慧勝、次句觸集及受、次句",
    "T35n1735_025:0692a24": "定及解脫、後句出離。第三西方菩薩，淨心智",
    "T35n1735_025:0692a25": "力見佛盡源，等一切佛，故名勇猛。十頌分",
    "T35n1735_025:0692a26": "二：前六明感應道交，見佛聞法；後四令捨",
    "T35n1735_025:0692a27": "偽求真，拂見聞相故。此一段總顯如來見",
    "T35n1735_025:0692a28": "聞弘益之德。前中，前五各上半喻、下半合。通",
    "T35n1735_025:0692a29": "分為二：初二見佛、後四聞法。前中，初偈雙明",
    "T35n1735_025:0692b01": "感應淨心，如淨眼為見之因，佛力如日為",
    "T35n1735_025:0692b02": "見之緣，如來如色為見之境。如人入闇則",
    "T35n1735_025:0692b03": "無所見，斯則獨因不見也。如明淨日，瞽者",
    "T35n1735_025:0692b04": "莫見，獨緣不見也。此辨因緣和合方能見",
    "T35n1735_025:0692b05": "也。後偈偏舉於感，以因奪緣，如〈出現品〉云",
    "T35n1735_025:0692b06": "「此非如來威神之力」等。後聞法中四偈，分",
    "T35n1735_025:0692b07": "三：初偈顯因能生法、次二顯得法之益。前",
    "T35n1735_025:0692b08": "偈得權智，能離所知心垢；後偈有根本智，",
    "T35n1735_025:0692b09": "能除煩惱之患。三一偈顯緣，令聞法故。上",
    "T35n1735_025:0692b10": "文云「佛法無人說，雖慧莫能了。」後四令捨",
    "T35n1735_025:0692b11": "偽求真中二：前一示偽令捨，住相施故，以",
    "T35n1735_025:0692b12": "色見佛行邪道故。後三顯真令求，初二偈",
    "T35n1735_025:0692b13": "顯真佛，前偈即相非相故非色能見，後偈",
    "T35n1735_025:0692b14": "即寂而應故不可以寂取。末偈顯真法，真",
    "T35n1735_025:0692b15": "法無生亦無滅故。第四北方菩薩。以大悲力",
    "T35n1735_025:0692b16": "運智慧光，朗彼重昏無所不至，名光明",
    "T35n1735_025:0692b17": "幢。又以智慧令諸善根無所不至，故此頌",
    "T35n1735_025:0692b18": "中多顯如來即體化用周普之德。十頌分",
    "T35n1735_025:0692b19": "三：初一化用廣，亦明化處；次七化用深，亦",
    "T35n1735_025:0692b20": "明化依；後二雙結釋化依中分四：初四雙",
    "T35n1735_025:0692b21": "明能所依、次一拂其能化心、次一拂其所",
    "T35n1735_025:0692b22": "依體、後一雙融自在亦拂能依。今初，初偈總",
    "T35n1735_025:0692b23": "明一多無礙。依一總心變多王所，於一實",
    "T35n1735_025:0692b24": "佛應化多端，故無礙也。次一相二無礙。無相",
    "T35n1735_025:0692b25": "現相、無二現二，體絕能所，故云無二。相依",
    "T35n1735_025:0692b26": "身有，是即二也。然相二相對應成四句，略",
    "T35n1735_025:0692b27": "舉其一，無二現二即於一現多，乃至百千",
    "T35n1735_025:0692b28": "亦名二故。次偈顯依性起。起不異性，故如",
    "T35n1735_025:0692b29": "幻無盡。後偈從法身流，舉三世佛以顯道",
    "T35n1735_025:0692c01": "同。二拂能化心中，謂如摩尼珠，無私成事",
    "T35n1735_025:0692c02": "故。三一偈拂所依，謂上無二無相法性法身",
    "T35n1735_025:0692c03": "即是法界，法界本自無差，亦無定有為化",
    "T35n1735_025:0692c04": "依止，由無依無別故、為依為別故。下文云",
    "T35n1735_025:0692c05": "「虛空雖無所依，能令三千世界而得安住，",
    "T35n1735_025:0692c06": "如空無色而能顯現一切諸色。」四一偈雙融",
    "T35n1735_025:0692c07": "自在。言非非化者，此有二義：一假非化以",
    "T35n1735_025:0692c08": "遣化，非謂是非化，則上半約體絕待、下半",
    "T35n1735_025:0692c09": "依體起用，二不礙化故。然真化無二融為",
    "T35n1735_025:0692c10": "一身，不壞體用，名依真起。依真起者則報",
    "T35n1735_025:0692c11": "亦依真，非謂三身獨一是化。且依真起化，",
    "T35n1735_025:0692c12": "略有二門：一開義、二融合。初中，真應各有二",
    "T35n1735_025:0692c13": "義。真中，一不變義，謂雖化而常湛然，初句顯",
    "T35n1735_025:0692c14": "之。二隨緣義，謂不守自性，無不現故，故",
    "T35n1735_025:0692c15": "云亦復非非化。二約化中，一無體即空義，",
    "T35n1735_025:0692c16": "謂攬緣無性，故云於無化法中。二從緣幻有",
    "T35n1735_025:0692c17": "義，故云示有變化形。二融合中亦二義：一真",
    "T35n1735_025:0692c18": "化別合、二真化融通。初中，由真中隨緣即不",
    "T35n1735_025:0692c19": "變故，是故亦真亦非真，非真非不真，名真",
    "T35n1735_025:0692c20": "法身。化中，體空即幻有故，是故亦化亦非化，",
    "T35n1735_025:0692c21": "非化非不化，名為佛化身。二融通者，謂由",
    "T35n1735_025:0692c22": "真不變，顯化體空，此真不無、化不有，以為",
    "T35n1735_025:0692c23": "法身。而不無化用，以有化中空義故。又",
    "T35n1735_025:0692c24": "由真隨緣顯化幻有，此是化不無、真不有，",
    "T35n1735_025:0692c25": "以為化身。而不無真理，以有真中隨緣義",
    "T35n1735_025:0692c26": "故。又由隨緣幻有，不異不變，體空故。是故",
    "T35n1735_025:0692c27": "現化紛然未嘗不寂，真性湛然未曾不化。",
    "T35n1735_025:0692c28": "真化鎔融為一無礙清淨法界，宜審思之。",
    "T35n1735_025:0692c29": "第三二偈雙結釋中，前偈結歸於體，謂智冥",
    "T35n1735_025:0693a01": "真境，等法界故深無底，等虛空故廣無",
    "T35n1735_025:0693a02": "涯，皆絕言道，為不可量。後偈舉因釋成。",
    "T35n1735_025:0693a03": "所以法界無礙者，智行遍故。第五東北方。",
    "T35n1735_025:0693a04": "於佛寂用之境決斷無礙故，又智導萬行",
    "T35n1735_025:0693a05": "出生無盡故，名智幢故。頌中多歎如來應",
    "T35n1735_025:0693a06": "現出生無盡無礙之德。十頌分二：初一標章",
    "T35n1735_025:0693a07": "勸信，信有修行之益；後九所信勝德，於中",
    "T35n1735_025:0693a08": "分二，初一總、餘八別。總中，上半用而無盡、下",
    "T35n1735_025:0693a09": "半寂而無住。不著應處、不住法體，即本末",
    "T35n1735_025:0693a10": "雙寂也，通為寂用無礙。別中二：初二明無",
    "T35n1735_025:0693a11": "盡，一一眾生前能現無盡身故。眾生可知，",
    "T35n1735_025:0693a12": "佛不可數。後六明無礙，於中三：初四一異",
    "T35n1735_025:0693a13": "無礙，亦是本末無礙，一法、二喻、三合、四釋；",
    "T35n1735_025:0693a14": "次一偈延促無礙；後一偈性相無礙。第六東",
    "T35n1735_025:0693a15": "南方菩薩。以圓淨智照平等理，不礙應現，",
    "T35n1735_025:0693a16": "隨順一切如摩尼寶，故名寶幢。頌中多顯",
    "T35n1735_025:0693a17": "平等超世之德。十頌分二：前五總顯難思、",
    "T35n1735_025:0693a18": "後五逈超時數。前中，初二正明，前一超量現",
    "T35n1735_025:0693a19": "量、後一超處遍處，故〈出現品〉云「譬如虛空",
    "T35n1735_025:0693a20": "遍至一切色非色處」等。如是難思，雙結上",
    "T35n1735_025:0693a21": "二。後三展轉釋成，初云何以難思？若身若處，",
    "T35n1735_025:0693a22": "非生滅心行之境故。何以非心境？佛自不",
    "T35n1735_025:0693a23": "起心故。何以不起？體無生滅故。若爾，何以",
    "T35n1735_025:0693a24": "現見？次偈釋云：病眼所覩，取色分齊，勿謂",
    "T35n1735_025:0693a25": "為實。次疑云：若爾，豈無如來出現世耶？次",
    "T35n1735_025:0693a26": "偈釋云：自機見耳。上三句以應就感，眾生",
    "T35n1735_025:0693a27": "謂出。末句既因物感，出即非出，名實不出。",
    "T35n1735_025:0693a28": "故《諸法無行經》云「如來不出世，亦不度眾",
    "T35n1735_025:0693a29": "生。眾生強分別，作佛度眾生。」既無有出，安有",
    "T35n1735_025:0693b01": "沒耶？上三亦初一超心行、次一超內外、後",
    "T35n1735_025:0693b02": "一超出沒。後五偈逈超時數而現時數，於",
    "T35n1735_025:0693b03": "中初一偈結前標，後國土結前處故；後四",
    "T35n1735_025:0693b04": "別顯超時，初偈立宗，上半牒妄情，下半正",
    "T35n1735_025:0693b05": "立菩提是有法、定不繫時是宗法。次偈立三",
    "T35n1735_025:0693b06": "因：一智無分別故、二三世不遷故、三體非",
    "T35n1735_025:0693b07": "有為之數故。次偈舉同喻，謂日體常明，故不",
    "T35n1735_025:0693b08": "合昏夜。後偈合結，上半合、下半結。合中語",
    "T35n1735_025:0693b09": "倒，若順應云一切諸如來不與三世合。又",
    "T35n1735_025:0693b10": "若以超時現時為宗者，則上宗中四句皆",
    "T35n1735_025:0693b11": "宗，應云菩提是有法，定不繫日隨機說日",
    "T35n1735_025:0693b12": "是宗法，因云體非三世等、不礙三世等故，",
    "T35n1735_025:0693b13": "同喻云如日輪不合昏夜，以山映故說",
    "T35n1735_025:0693b14": "有日夜，合云佛無三世，以不應見機之所",
    "T35n1735_025:0693b15": "映，故而說三世。是則上三句皆合，下一句",
    "T35n1735_025:0693b16": "結。第七西南方。勤觀如來真應皆同，故能",
    "T35n1735_025:0693b17": "平等隨順一切眾生，名精進幢。十頌顯此",
    "T35n1735_025:0693b18": "同義。文分為二：初一總標、餘九別釋。前中，上",
    "T35n1735_025:0693b19": "半正標、下半略顯同相。言身同者，三身十",
    "T35n1735_025:0693b20": "身皆悉同故。義亦然者，此含多意：一且約三",
    "T35n1735_025:0693b21": "身，體依聚義，無不同故。所覺能覺，覺他同",
    "T35n1735_025:0693b22": "故。又義，名所以。所以得名佛者，正覺真智，",
    "T35n1735_025:0693b23": "力無畏等無不具故，得名為佛。佛佛皆然，",
    "T35n1735_025:0693b24": "故義同也。又應用利樂無不同故，故《攝論》第",
    "T35n1735_025:0693b25": "十云「諸佛法身應知恒時能作五業」等。二",
    "T35n1735_025:0693b26": "十一種功德之中，名為逮得一切佛平等性，",
    "T35n1735_025:0693b27": "所依意樂作業無差別故。二約十身釋義",
    "T35n1735_025:0693b28": "同者，皆通三世間，彼此互望無差別故。種",
    "T35n1735_025:0693b29": "種利樂居然是同，此有三因：一行海齊滿、二",
    "T35n1735_025:0693c01": "大願齊具、三同一法性故。非唯相似，亦一即",
    "T35n1735_025:0693c02": "一切互相融故。餘如〈問明品〉說。下平同相，略",
    "T35n1735_025:0693c03": "舉應用同，以應即真故，非應之外別明法",
    "T35n1735_025:0693c04": "身是同。然普有二義：一約諸佛，謂無有佛",
    "T35n1735_025:0693c05": "不遍十方故。二約一佛，謂無一方而不現",
    "T35n1735_025:0693c06": "故。後九別釋中分二：先四頌正釋、後五頌轉",
    "T35n1735_025:0693c07": "釋。前中，初偈釋前普於十方無餘二義，一",
    "T35n1735_025:0693c08": "無處不遍故、二一切皆佛身故。諸佛本師，二",
    "T35n1735_025:0693c09": "頌影略。次偈釋前現義，謂有感方現故云",
    "T35n1735_025:0693c10": "非內，神力能現故云非外。次偈釋前隨應種",
    "T35n1735_025:0693c11": "種義：一隨物類，則十法界等萬類殊應。二",
    "T35n1735_025:0693c12": "於一類中，隨其先業各見不同，如金色塗",
    "T35n1735_025:0693c13": "灰等。後偈釋前身同之義，結成難思，佛身",
    "T35n1735_025:0693c14": "皆同無數量故。唯除大覺者，佛佛同證故。後",
    "T35n1735_025:0693c15": "五轉釋中，從後向前釋上四偈。前四兼喻、",
    "T35n1735_025:0693c16": "後一唯法。於中，初二釋第四無能思義。一以",
    "T35n1735_025:0693c17": "我為喻，謂如妄計之我，本無所有，故不可",
    "T35n1735_025:0693c18": "思。此以妄計情有理無，非聖智境。以況法",
    "T35n1735_025:0693c19": "身理有情無，非下位測。後偈以剎為喻，喻",
    "T35n1735_025:0693c20": "雖絕相難思，而不礙相。次一偈釋第三隨",
    "T35n1735_025:0693c21": "業異現。所以要隨業者，同一切法必假緣",
    "T35n1735_025:0693c22": "故，此以總喻別。次一偈釋第二非內外義。",
    "T35n1735_025:0693c23": "如珠現物，雖非內外，能滿物心。後偈釋",
    "T35n1735_025:0693c24": "充滿法界義。所以能滿者，本願普周故。第",
    "T35n1735_025:0693c25": "八西北方菩薩。真如體淨，能成白法，復淨世",
    "T35n1735_025:0693c26": "間，故名離垢。十頌多歎如來淨德，前六淨",
    "T35n1735_025:0693c27": "他、後四自淨。前中，前二總明、後四別釋。今初，",
    "T35n1735_025:0693c28": "前偈智淨，妄惑既寂，真智不無。開示無我，知",
    "T35n1735_025:0693c29": "見性相，故名為法。後偈身淨，謂拂應顯真。",
    "T35n1735_025:0694a01": "後別釋中，前二釋第二偈、後二釋初偈。前中",
    "T35n1735_025:0694a02": "初偈，正明欲見諸佛，應專佛境，隨念隨現，",
    "T35n1735_025:0694a03": "故名心等。又了心境即佛真性，迷則不知、",
    "T35n1735_025:0694a04": "念則便現。次偈轉釋專念之義。無漏具德，故",
    "T35n1735_025:0694a05": "能專念。後二中，前偈釋普淨世間，說法現",
    "T35n1735_025:0694a06": "身而能淨故。後偈釋開示佛法，示其所悟",
    "T35n1735_025:0694a07": "二無我故。後四自淨中，初一已淨差別之用。",
    "T35n1735_025:0694a08": "後三內淨三德：一見性成佛，自開法身，稱",
    "T35n1735_025:0694a09": "性現應。次偈無得成佛，自開般若。佛法所覺，",
    "T35n1735_025:0694a10": "菩提能覺，必能所相因，故俱叵得，無所得者",
    "T35n1735_025:0694a11": "則得菩提。後偈離妄成佛，自開解脫，不動",
    "T35n1735_025:0694a12": "無住故。妄倒斯寂，名真解脫。第九下方菩薩。",
    "T35n1735_025:0694a13": "解佛遍應法界之身，而不離法性，若彼星",
    "T35n1735_025:0694a14": "宿粲然羅空不可縛著，故以為名。十頌顯",
    "T35n1735_025:0694a15": "佛此德，分為三別：初三總顯即體之應、次",
    "T35n1735_025:0694a16": "六別釋體應自在、後一拂去自在之迹。前中，",
    "T35n1735_025:0694a17": "初偈約處顯身之遍，謂法性身則無所住，",
    "T35n1735_025:0694a18": "約自受用則無所不住，名為普住。約他受",
    "T35n1735_025:0694a19": "用及變化身，有感則往，故云一切土皆往。",
    "T35n1735_025:0694a20": "若約十身，無處非佛，故云一切處咸見。次",
    "T35n1735_025:0694a21": "偈約機顯身之多，故云一切。及八相事，皆",
    "T35n1735_025:0694a22": "由物感。後偈結歎難思，初句總標；下三句",
    "T35n1735_025:0694a23": "顯相：二句約感不能思，思惟約心，見通心",
    "T35n1735_025:0694a24": "眼；下句約應難思，云誰能現。次六別釋中，初",
    "T35n1735_025:0694a25": "三順釋、後三反釋。今初。初偈釋前誰能現義，",
    "T35n1735_025:0694a26": "謂現即同如，無生滅故。次偈釋前誰能思",
    "T35n1735_025:0694a27": "義，謂起心而思，是妄分別有依有正，法性",
    "T35n1735_025:0694a28": "之中能所斯寂。後偈釋前誰能見義，謂能應",
    "T35n1735_025:0694a29": "隨緣，體本自無，能感之機竟何所見？後三反",
    "T35n1735_025:0694b01": "釋中，謂由無思見等方能思等，則反顯前",
    "T35n1735_025:0694b02": "有思見等不了佛境。於中，初偈無思思，要",
    "T35n1735_025:0694b03": "無著無礙故。次偈無現現，神力之現，體即虛",
    "T35n1735_025:0694b04": "故。後偈明無見見，躡前無所有為見，則稱",
    "T35n1735_025:0694b05": "實之見非唯見佛，亦得疾成。三一偈拂自",
    "T35n1735_025:0694b06": "在之迹者，上明自在尚假言詮，正覺超言，",
    "T35n1735_025:0694b07": "故拂言迹。超言亦假，應忘言契之。第十上",
    "T35n1735_025:0694b08": "方菩薩。知真實之法，普入法界，則所修行",
    "T35n1735_025:0694b09": "皆無分量，故名法幢。知法名佛，故先讚見",
    "T35n1735_025:0694b10": "佛之益。十頌雙顯佛法難聞，於中分二：前",
    "T35n1735_025:0694b11": "四讚佛勸人聞見、後六讚法勸物聞求。前",
    "T35n1735_025:0694b12": "中，初一正令甘苦近佛；後三釋其所以，略",
    "T35n1735_025:0694b13": "舉三事，初偈聞名益、次偈發心益、後偈生信",
    "T35n1735_025:0694b14": "益。既受苦得聞成斯勝益，受樂不覩不免",
    "T35n1735_025:0694b15": "長淪，故應甘苦而近佛也。後六中已遇良",
    "T35n1735_025:0694b16": "醫復須法藥。於中，初二由聞實法能成行",
    "T35n1735_025:0694b17": "法，前反後順。次二由聞理智成於果法，前",
    "T35n1735_025:0694b18": "順後反。後二以感應釋成，前偈佛興由生",
    "T35n1735_025:0694b19": "迷實、後偈說法示於真實。不動真際建立",
    "T35n1735_025:0694b20": "諸法則性不可壞，不壞假名而說實相",
    "T35n1735_025:0694b21": "則相不可壞，斯則天魔外道等皆法印故",
    "T35n1735_025:0694b22": "無能壞。餘如〈十藏品〉。上十菩薩之偈，應",
    "T35n1735_025:0694b23": "以六相圓融。所以偈後無結通者，為顯",
    "T35n1735_025:0694b24": "法界兜率讚德異故，猶彼處處文殊、偈偈各",
    "T35n1735_025:0694b25": "別，顯佛德無盡故。",
    "T35n1735_025:0694b26": "大方廣佛華嚴經疏卷第二十五"
}