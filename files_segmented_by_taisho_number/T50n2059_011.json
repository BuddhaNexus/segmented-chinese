{
    "T50n2059_011:0395b08": "高僧傳卷第十一",
    "T50n2059_011:0395b10": "梁會稽嘉祥寺沙門釋慧皎撰",
    "T50n2059_011:0395b11": "4 習禪習禪二十一人　明律十三人",
    "T50n2059_011:0395b12": "竺僧顯一帛僧光二",
    "T50n2059_011:0395b13": "竺曇猷三釋慧嵬四",
    "T50n2059_011:0395b14": "釋賢護五釋支曇蘭六",
    "T50n2059_011:0395b15": "釋法緒七釋玄高八",
    "T50n2059_011:0395b16": "釋僧周九釋慧通十",
    "T50n2059_011:0395b17": "釋淨度十一釋僧從十二",
    "T50n2059_011:0395b18": "釋法成十三釋慧覽十四",
    "T50n2059_011:0395b19": "釋法期十五釋道法十六",
    "T50n2059_011:0395b20": "釋普恒十七釋法晤十八",
    "T50n2059_011:0395b21": "釋僧審十九釋曇超二十",
    "T50n2059_011:0395b22": "釋慧明二十一",
    "T50n2059_011:0395b23": "1 竺僧顯竺僧顯一",
    "T50n2059_011:0395b24": "竺僧顯，本姓傅氏，北地人。貞苦善戒節，蔬",
    "T50n2059_011:0395b25": "食誦經，業禪為務。常獨處山林，頭陀人",
    "T50n2059_011:0395b26": "外。或時數日入禪，亦無飢色。時劉曜寇蕩",
    "T50n2059_011:0395b27": "西京，朝野崩亂。顯以晉太興之末，南逗江",
    "T50n2059_011:0395b28": "左。復歷名山，修己恒業。後遇疾綿篤，乃屬",
    "T50n2059_011:0395b29": "想西方，心甚苦至。見無量壽佛降以真容，",
    "T50n2059_011:0395c01": "光照其身，所苦都愈，是夕便起澡浴，為同",
    "T50n2059_011:0395c02": "住及侍疾者說己所見，并陳誡因果，辭甚",
    "T50n2059_011:0395c03": "精析。至明清晨，平坐而化。室內有殊香，旬",
    "T50n2059_011:0395c04": "餘乃歇。",
    "T50n2059_011:0395c05": "2 帛僧光帛僧光二",
    "T50n2059_011:0395c06": "帛僧光，或云曇光，未詳何許人。少習禪業。",
    "T50n2059_011:0395c07": "晉永和初，遊于江東，投剡之石城山。山民咸",
    "T50n2059_011:0395c08": "云此中舊有猛獸之災，及山神縱暴，人蹤久",
    "T50n2059_011:0395c09": "絕。光了無懼色，雇人開剪，負杖而前。行入",
    "T50n2059_011:0395c10": "數里，忽大風雨，群虎號鳴。光於山南見一",
    "T50n2059_011:0395c11": "石室，仍止其中，安禪合掌，以為栖神之處。",
    "T50n2059_011:0395c12": "至明旦雨息，乃入村乞食，夕復還中。經三",
    "T50n2059_011:0395c13": "日，乃夢見山神，或作虎形，或作蛇身，競來",
    "T50n2059_011:0395c14": "怖光。光一皆不恐。經三日，又夢見山神，自",
    "T50n2059_011:0395c15": "言移往章安縣寒石山住，推室以相奉。爾",
    "T50n2059_011:0395c16": "後薪採通流，道俗宗事。樂禪來學者，起茅茨",
    "T50n2059_011:0395c17": "於室側，漸成寺舍，因名隱岳。光每入定，輒",
    "T50n2059_011:0395c18": "七日不起。處山五十三載，春秋一百一十",
    "T50n2059_011:0395c19": "歲。晉太元之末，以衣蒙頭，安坐而卒。眾僧",
    "T50n2059_011:0395c20": "咸謂依常入定。過七日後，怪其不起，乃共",
    "T50n2059_011:0395c21": "看之，顏色如常，唯鼻中無氣。神遷雖久，而",
    "T50n2059_011:0395c22": "形骸不朽。至宋孝建二年，郭鴻任剡，入山",
    "T50n2059_011:0395c23": "禮拜，試以如意撥胸，颯然風起。衣服銷散，",
    "T50n2059_011:0395c24": "唯白骨在焉。鴻大愧懼，收之於室，以塼壘",
    "T50n2059_011:0395c25": "其外而泥之，畫其形像，于今尚存。",
    "T50n2059_011:0395c26": "3 竺曇猷竺曇猷三",
    "T50n2059_011:0395c27": "竺曇猷，或云法猷，燉煌人。少苦行，習禪定。",
    "T50n2059_011:0395c28": "後遊江左，止剡之石城山，乞食坐禪。嘗行",
    "T50n2059_011:0395c29": "到一行蠱家乞食。猷呪願竟，忽有蜈蚣",
    "T50n2059_011:0396a01": "從食中跳出。猷快食無他。後移始豐赤城",
    "T50n2059_011:0396a02": "山石室坐禪。有猛虎數十，蹲在猷前，猷誦",
    "T50n2059_011:0396a03": "經如故。一虎獨睡，猷以如意扣虎頭，問",
    "T50n2059_011:0396a04": "何不聽經，俄而群虎皆去。有頃，壯蛇競出，",
    "T50n2059_011:0396a05": "大十餘圍，循環往復，舉頭向猷，經半日復",
    "T50n2059_011:0396a06": "去。後一日神現形詣猷曰：「法師威德既重，",
    "T50n2059_011:0396a07": "來止此山，弟子輒推室以相奉。」猷曰：「貧道",
    "T50n2059_011:0396a08": "尋山，願得相值，何不共住？」神曰：「弟子無為",
    "T50n2059_011:0396a09": "不爾，但部屬未洽法化，卒難制語。遠人來",
    "T50n2059_011:0396a10": "往，或相侵觸。人神道異，是以去耳。」猷曰：「本是",
    "T50n2059_011:0396a11": "何神？居之久近，欲移何處去耶？」神曰：「弟子",
    "T50n2059_011:0396a12": "夏帝之子，居此山二千餘年。寒石山是家",
    "T50n2059_011:0396a13": "舅所治，當往彼住。」尋還山陰廟。臨別執手，",
    "T50n2059_011:0396a14": "贈猷香三奩，於是鳴鞞吹角，陵雲而去。",
    "T50n2059_011:0396a15": "赤城山山有孤巖獨立，秀出千雲。猷搏石",
    "T50n2059_011:0396a16": "作梯，升巖宴坐，接竹傳水，以供常用。禪學",
    "T50n2059_011:0396a17": "造者十有餘人。王羲之聞而故往，仰峯高挹，",
    "T50n2059_011:0396a18": "致敬而反。赤城巖與天台瀑布、靈溪四明。",
    "T50n2059_011:0396a19": "並相連屬。而天台懸崖峻峙，峯嶺切天。古老",
    "T50n2059_011:0396a20": "相傳云：上有佳精舍，得道者居之。雖有石",
    "T50n2059_011:0396a21": "橋跨㵎，而橫石斷人，且莓苔青滑，自終古",
    "T50n2059_011:0396a22": "以來，無得至者。猷行至橋所，聞空中聲",
    "T50n2059_011:0396a23": "曰：「知君誠篤，今未得度。却後十年，自當來",
    "T50n2059_011:0396a24": "也。」猷心悵然，夕留中宿，聞行道唱薩之聲。",
    "T50n2059_011:0396a25": "旦復欲前，見一人鬚眉皓白，問猷所之。",
    "T50n2059_011:0396a26": "猷具答意。公曰：「君生死身，何可得去？吾是",
    "T50n2059_011:0396a27": "山神，故相告耳。」猷乃退還。道經一石室，過",
    "T50n2059_011:0396a28": "中憩息。俄而雲霧晦合，室中盡鳴。猷神色無",
    "T50n2059_011:0396a29": "擾。明旦見人著單衣袷來，曰：「此乃僕之所",
    "T50n2059_011:0396b01": "居，昨行不在家中，遂致搔動，大深愧怍。」猷",
    "T50n2059_011:0396b02": "曰：「若是君室，請以相還。」神曰：「僕家室已移，",
    "T50n2059_011:0396b03": "請留令住。」猷停少時。猷每恨不得度石橋。",
    "T50n2059_011:0396b04": "後潔齋累日，復欲更往。見橫石洞開，度橋",
    "T50n2059_011:0396b05": "少許，覩精舍神僧，果如前所說。因共燒",
    "T50n2059_011:0396b06": "香中食。食畢，神僧謂猷曰：「却後十年，自當來",
    "T50n2059_011:0396b07": "此，今未得住。」於是而返。顧看橫石，還合",
    "T50n2059_011:0396b08": "如初。晉太元中，有妖星，帝普下諸國：有德",
    "T50n2059_011:0396b09": "沙門，令齋懺悔攘災。猷乃祈誠冥感。至",
    "T50n2059_011:0396b10": "六日旦，見青衣小兒來悔過云：「橫勞法師，",
    "T50n2059_011:0396b11": "是夕星退。」別說云：「攘星是帛僧光。」未詳。猷",
    "T50n2059_011:0396b12": "以太元之末卒於山室。屍猶平坐，而舉體",
    "T50n2059_011:0396b13": "綠色。晉義熙末，隱士神世標入山登巖，故",
    "T50n2059_011:0396b14": "見猷屍不朽。其後欲往觀者，輒雲霧所惑，",
    "T50n2059_011:0396b15": "無得窺也。時又有慧開、慧真等，亦善禪業。",
    "T50n2059_011:0396b16": "入餘姚靈祕山，各造方丈禪龕，于今尚在。",
    "T50n2059_011:0396b17": "4 釋慧嵬釋慧嵬四",
    "T50n2059_011:0396b18": "釋慧嵬，不知何許人。止長安大寺。戒行澄",
    "T50n2059_011:0396b19": "潔，多栖處山谷，修禪定之業。有一無頭鬼",
    "T50n2059_011:0396b20": "來，嵬神色無變，乃謂鬼曰：「汝既無頭，便無",
    "T50n2059_011:0396b21": "頭痛之患，一何快哉。」鬼便隱形，復作無腹",
    "T50n2059_011:0396b22": "鬼來，但有手足。嵬又曰：「汝既無腹，便無五",
    "T50n2059_011:0396b23": "藏之憂，一何樂哉！」須臾復作異形，嵬皆隨",
    "T50n2059_011:0396b24": "言遣之。後又時天甚寒雪，有一女子來",
    "T50n2059_011:0396b25": "求寄宿。形貌端正，衣服鮮明，姿媚柔雅，自",
    "T50n2059_011:0396b26": "稱天女：「以上人有德，天遣我來，以相慰喻。」",
    "T50n2059_011:0396b27": "談說欲言，勸動其意。嵬執志貞確，一心無",
    "T50n2059_011:0396b28": "擾，乃謂女曰：「吾心若死灰，無以革囊見",
    "T50n2059_011:0396b29": "試。」女遂陵雲而逝，顧而歎曰：「海水可竭，",
    "T50n2059_011:0396c01": "須彌可傾，彼上人者，秉志堅貞。」後以晉隆",
    "T50n2059_011:0396c02": "安三年，與法顯俱遊西域，不知所終。",
    "T50n2059_011:0396c03": "5 釋賢護釋賢護五",
    "T50n2059_011:0396c04": "釋賢護，姓孫，涼州人。來止廣漢閻興寺，常",
    "T50n2059_011:0396c05": "習禪定為業，又善於律行，纖毫無犯。以",
    "T50n2059_011:0396c06": "晉隆安五年卒，臨亡口出五色光明，照滿",
    "T50n2059_011:0396c07": "寺內。遺言使燒身，弟子行之，既而支節都",
    "T50n2059_011:0396c08": "盡，唯一指不然，因埋之塔下。",
    "T50n2059_011:0396c09": "6 支曇蘭支曇蘭六",
    "T50n2059_011:0396c10": "支曇蘭，青州人。蔬食樂禪，誦經三十萬言。",
    "T50n2059_011:0396c11": "晉太元中遊剡，後憩始豐赤城山，見一處",
    "T50n2059_011:0396c12": "林泉清曠而居之。經于數日，忽見一人，",
    "T50n2059_011:0396c13": "長大數，呵蘭令去。又見諸異形禽獸，數",
    "T50n2059_011:0396c14": "以恐蘭。見蘭恬然自得，乃屈膝禮拜云：「珠",
    "T50n2059_011:0396c15": "欺王是家舅，今往韋卿山就之，推此處",
    "T50n2059_011:0396c16": "以相奉。」爾後三年，忽聞車騎隱隱，從者彌峰。",
    "T50n2059_011:0396c17": "俄而有人著幘稱珠欺王，通既前，從其妻",
    "T50n2059_011:0396c18": "子男女等二十三人，並形貌端整有逾於世。",
    "T50n2059_011:0396c19": "既至蘭所，暄涼訖，蘭問住在何處。答云：「樂",
    "T50n2059_011:0396c20": "安縣韋卿山。久服風問，今與家累仰投，",
    "T50n2059_011:0396c21": "乞受歸戒。」蘭即授之。受法竟，䞋錢一萬，蜜",
    "T50n2059_011:0396c22": "二器，辭別而去。便聞鳴笳動吹，響振山谷。",
    "T50n2059_011:0396c23": "蘭禪眾十餘，共所聞見。晉元熙中卒於山，春",
    "T50n2059_011:0396c24": "秋八十有三矣。",
    "T50n2059_011:0396c25": "7 釋法緒釋法緒七",
    "T50n2059_011:0396c26": "釋法緒，姓混，高昌人。德行清謹，蔬食修禪。後",
    "T50n2059_011:0396c27": "入蜀，於劉師塚間頭陀，山谷虎兕不傷。誦",
    "T50n2059_011:0396c28": "《法華》、《維摩》、《金光明》。常處石室中，且禪且誦。盛",
    "T50n2059_011:0396c29": "夏於室中捨命，七日不臭。屍左側有香，經",
    "T50n2059_011:0397a01": "旬乃歇，每夕放光，照徹數里。村人即於屍",
    "T50n2059_011:0397a02": "上為起塚塔焉。",
    "T50n2059_011:0397a03": "8 釋玄高釋玄高八",
    "T50n2059_011:0397a04": "釋玄高，姓魏，本名靈育，馮翊萬年人也。母",
    "T50n2059_011:0397a05": "寇氏，本信外道。始適魏氏，首孕一女，即高",
    "T50n2059_011:0397a06": "之長姊。生便信佛，乃為母祈願，願門無異",
    "T50n2059_011:0397a07": "見，得奉大法。母以偽秦弘始三年，夢見",
    "T50n2059_011:0397a08": "梵僧散華滿室，覺便懷胎，至四年二月八",
    "T50n2059_011:0397a09": "日生男。家內忽有異香，及光明照壁，迄旦",
    "T50n2059_011:0397a10": "乃息。母以兒生瑞兆，因名靈育。時人重之，",
    "T50n2059_011:0397a11": "復稱世高。年十二辭親入山，久之未許。",
    "T50n2059_011:0397a12": "異日有一書生寓高家宿，云欲入中常山",
    "T50n2059_011:0397a13": "隱。父母即以高憑之。是夕咸見村人共相",
    "T50n2059_011:0397a14": "祖送，明旦村人盡來候高。父母云：「昨已相",
    "T50n2059_011:0397a15": "送，今復覓耶？」村人云：「都不知行，豈容已",
    "T50n2059_011:0397a16": "送？」父母方悟昨之迎送乃神人也。高初到",
    "T50n2059_011:0397a17": "山，便欲出家。山僧未許，云：「父母不聽，法不",
    "T50n2059_011:0397a18": "得度。」高於是暫還家，啟求入道。經涉兩",
    "T50n2059_011:0397a19": "旬，方卒先志。既背俗乖世，改名玄高。聰敏",
    "T50n2059_011:0397a20": "生知，學不加思。至年十五，已為山僧說法。",
    "T50n2059_011:0397a21": "受戒已後，專精禪律。聞關中有浮馱跋陀",
    "T50n2059_011:0397a22": "禪師在石羊寺弘法，高往師之。旬日之中，",
    "T50n2059_011:0397a23": "妙通禪法。跋陀歎曰：「善哉佛子，乃能深悟如",
    "T50n2059_011:0397a24": "此。」於是卑顏推遜，不受師禮。高乃杖策西",
    "T50n2059_011:0397a25": "秦，隱居麥𧂐山。山學百餘人，崇其義訓，稟",
    "T50n2059_011:0397a26": "其禪道。時有長安沙門釋曇弘，秦地高僧，隱",
    "T50n2059_011:0397a27": "在此山，與高相會，以同業友善。時乞佛熾",
    "T50n2059_011:0397a28": "槃跨有隴西，西接涼土。有外國禪師曇無",
    "T50n2059_011:0397a29": "毘。來入其國，領徒立眾，訓以禪道。然三昧",
    "T50n2059_011:0397b01": "正受，既深且妙，隴右之僧稟承蓋寡。高乃欲",
    "T50n2059_011:0397b02": "以己率眾，即從毘受法。旬日之中，毘乃反",
    "T50n2059_011:0397b03": "啟其志。時河南有二僧，雖形為沙門，而權",
    "T50n2059_011:0397b04": "侔偽相。恣情乖律，頗忌學僧。曇無毘既西",
    "T50n2059_011:0397b05": "返舍夷，二僧乃向河南王世子曼讒構玄",
    "T50n2059_011:0397b06": "高，云蓄聚徒眾，將為國災。曼信讒便欲加",
    "T50n2059_011:0397b07": "害，其父不許，乃擯高往河北林陽堂山。山",
    "T50n2059_011:0397b08": "古老相傳，云是群仙所宅。高徒眾三百，往",
    "T50n2059_011:0397b09": "居山舍。神情自若，禪、慧彌新，忠誠冥感，多有",
    "T50n2059_011:0397b10": "靈異。磬既不擊而鳴，香亦自然有氣。應真",
    "T50n2059_011:0397b11": "仙士，往往來遊。猛獸馴伏，蝗毒除害。高學徒",
    "T50n2059_011:0397b12": "之中，遊刃六門者，百有餘人。有玄紹者，秦",
    "T50n2059_011:0397b13": "州隴西人。學究諸禪，神力自在。手指出水，",
    "T50n2059_011:0397b14": "供高洗漱，其水香淨，倍異於常。每得非世",
    "T50n2059_011:0397b15": "華香，以獻三寶。靈異如紹者，又十一人。紹",
    "T50n2059_011:0397b16": "後入堂術山蟬蛻而逝。昔長安曇弘法師，遷",
    "T50n2059_011:0397b17": "流岷蜀，道洽成都。河南王藉其高名，遣使",
    "T50n2059_011:0397b18": "迎接。弘既聞高被擯，誓欲申其清白，乃不",
    "T50n2059_011:0397b19": "顧棧道之難，冒險從命。既達河南，賓主",
    "T50n2059_011:0397b20": "儀畢，便謂王曰：「既深鑒遠識，何以信讒棄",
    "T50n2059_011:0397b21": "賢？貧道所以不遠數千里，正欲獻此一",
    "T50n2059_011:0397b22": "白。」王及太子𧹞然愧悔，即遣使詣高，卑辭",
    "T50n2059_011:0397b23": "遜謝，請高還邑。高既廣濟為懷，忘忿赴",
    "T50n2059_011:0397b24": "命。始欲出山，山中草木摧折，崩石塞路。",
    "T50n2059_011:0397b25": "高呪願曰：「吾誓志弘道，豈得滯方？」乃風息",
    "T50n2059_011:0397b26": "路開，漸還到國。王及臣民，近道候迎。內外敬",
    "T50n2059_011:0397b27": "奉，崇為國師。河南化畢，進遊涼土。沮渠蒙遜",
    "T50n2059_011:0397b28": "深相敬事，集會英賓，發高勝解。時西海有",
    "T50n2059_011:0397b29": "樊僧印，亦從高受學。志狹量褊，得少為",
    "T50n2059_011:0397c01": "足，便謂已得羅漢，頓盡禪門。高乃密以神",
    "T50n2059_011:0397c02": "力，令印於定中，備見十方無極世界，諸佛所",
    "T50n2059_011:0397c03": "說法門不同。印於一夏尋其所見，永不能",
    "T50n2059_011:0397c04": "盡，方知定水無底，大生愧懼。時魏虜拓跋",
    "T50n2059_011:0397c05": "燾僣據平城，軍侵涼境。燾舅陽平王社，",
    "T50n2059_011:0397c06": "請高同還偽都。既達平城，大流禪化。偽",
    "T50n2059_011:0397c07": "太子拓跋晃事高為師。晃一時被讒，為父",
    "T50n2059_011:0397c08": "所疑，乃告高曰：「空羅抂苦，何由得脫？」高",
    "T50n2059_011:0397c09": "令作金光明齋。七日懇懺，燾乃夢見其祖",
    "T50n2059_011:0397c10": "及父，皆執劍烈威，問汝何故信讒言，抂疑",
    "T50n2059_011:0397c11": "太子？燾驚覺，大集群臣，告以所夢。諸臣咸",
    "T50n2059_011:0397c12": "言，太子無過，實如皇靈降誥。燾於太子",
    "T50n2059_011:0397c13": "無復疑焉。蓋高誠感之力也。燾因下書曰：",
    "T50n2059_011:0397c14": "「朕承祖宗重光之緒，思闡洪基，恢隆萬代。",
    "T50n2059_011:0397c15": "武功雖昭，而文教未暢，非所以崇太平",
    "T50n2059_011:0397c16": "之治也。今者域內安逸，百姓富昌，宜定制",
    "T50n2059_011:0397c17": "度，為萬世之法。夫陰陽有往復，四時有代",
    "T50n2059_011:0397c18": "序。授子任賢，安全相付，所以休息疲勞，式",
    "T50n2059_011:0397c19": "固長久。古今不易之令典也。朕諸功臣，勤勞",
    "T50n2059_011:0397c20": "日久，當致仕歸第，雍容高爵，頤神養壽，論",
    "T50n2059_011:0397c21": "道陳謨而已。不須復親有司苦劇之職。其",
    "T50n2059_011:0397c22": "令皇太子副理萬機，總統百揆，更舉良賢，",
    "T50n2059_011:0397c23": "以備列職，擇人授任，而黜陟之。故孔子",
    "T50n2059_011:0397c24": "曰，後生可畏。焉知來者之不如今？」於是朝",
    "T50n2059_011:0397c25": "士庶民皆稱臣於太子。上書如表，以白紙",
    "T50n2059_011:0397c26": "為別。時崔皓、寇天師先得寵於燾，恐晃纂",
    "T50n2059_011:0397c27": "承之日，奪其威柄，乃譖云：「太子前事，實有謀",
    "T50n2059_011:0397c28": "心。但結高公道術，故令先帝降夢。如此",
    "T50n2059_011:0397c29": "物論，事迹稍形，若不誅除，必為巨害。」燾遂",
    "T50n2059_011:0398a01": "納之，勃然大怒，即勅收高。高先時嘗密語",
    "T50n2059_011:0398a02": "弟子云：「佛法應衰，吾與崇公首當其禍乎！」",
    "T50n2059_011:0398a03": "于時聞者莫不慨然。時有涼州沙門釋慧",
    "T50n2059_011:0398a04": "崇，是偽魏尚書韓萬德之門師。既德次於",
    "T50n2059_011:0398a05": "高，亦被疑阻。至偽太平五年九月，高與崇",
    "T50n2059_011:0398a06": "公俱被幽縶。其月十五日就禍卒，於平城",
    "T50n2059_011:0398a07": "之東隅，春秋四十有三。是歲宋元嘉二十一",
    "T50n2059_011:0398a08": "年也。當爾之夕，門人莫知。是夜三更，忽見",
    "T50n2059_011:0398a09": "光繞高先所住處塔三匝，還入禪窟中。因",
    "T50n2059_011:0398a10": "聞光中有聲云：「吾已逝矣。」諸弟子方知已",
    "T50n2059_011:0398a11": "化，哀號痛絕。既而迎屍於城南曠野，沐浴遷",
    "T50n2059_011:0398a12": "殯。兼營理崇公，別在異處。一都道俗，無不",
    "T50n2059_011:0398a13": "嗟駭。弟子玄暢時在雲中，去魏都六百里，",
    "T50n2059_011:0398a14": "旦忽見一人告云以變，仍給六百里馬。",
    "T50n2059_011:0398a15": "於是揚鞭而返，晚間至都，見師已亡，悲",
    "T50n2059_011:0398a16": "慟斷絕。因與同學共泣曰：「法今既滅，頗復興",
    "T50n2059_011:0398a17": "不？如脫更興，請和上起坐。和上德匪常人，",
    "T50n2059_011:0398a18": "必當照之矣。」言畢，高兩眼稍開，光色還悅。",
    "T50n2059_011:0398a19": "體通汗出，其汗香甚。須臾起坐，謂弟子曰：",
    "T50n2059_011:0398a20": "「大法應化，隨緣盛衰。盛衰在迹，理恒湛然。但",
    "T50n2059_011:0398a21": "念汝等不久復應如我耳，唯有玄暢當得",
    "T50n2059_011:0398a22": "南度。汝等死後，法當更興。善自修心，無令",
    "T50n2059_011:0398a23": "中悔。」言已便臥而絕也。明日遷柩，欲闍",
    "T50n2059_011:0398a24": "維之，國制不許，於是營墳即窆。道俗悲哀，",
    "T50n2059_011:0398a25": "號泣望斷。有沙門法達，為偽國僧正，欽高",
    "T50n2059_011:0398a26": "日久，未獲受業。忽聞怛化，因而哭曰：「聖",
    "T50n2059_011:0398a27": "人去世，當復何依？」累日不食，常呼：「高上聖",
    "T50n2059_011:0398a28": "人自在，何能不一現？」應聲見高飛空而至。",
    "T50n2059_011:0398a29": "達頂禮求哀，願見救護。高曰：「君業重難救，",
    "T50n2059_011:0398b01": "當可如何？自今以後，依方等苦悔，當得",
    "T50n2059_011:0398b02": "輕受。」達曰：「脫得苦報，願見矜救。」高曰：「不",
    "T50n2059_011:0398b03": "忘一切，寧獨在君？」達又曰：「法師與崇公並",
    "T50n2059_011:0398b04": "生何處？」高曰：「吾願生惡世，救護眾生，即已",
    "T50n2059_011:0398b05": "還生閻浮。崇公常祈安養，已果心矣。」達又",
    "T50n2059_011:0398b06": "問：「不審法師已階何地？」高曰：「我諸弟子自",
    "T50n2059_011:0398b07": "有知者。」言訖奄然不見。達密訪高諸弟子，",
    "T50n2059_011:0398b08": "咸云是得忍菩薩。至偽太平七年，拓跋燾",
    "T50n2059_011:0398b09": "果毀滅佛法，悉如高言。時河西國沮渠茂",
    "T50n2059_011:0398b10": "虔時有沙門曇曜，亦以禪業見稱，偽太傅",
    "T50n2059_011:0398b11": "張潭伏膺師禮。",
    "T50n2059_011:0398b12": "9 釋僧周釋僧周九",
    "T50n2059_011:0398b13": "釋僧周，不知何人。性高烈，有奇志操。而韜",
    "T50n2059_011:0398b14": "光晦迹，人莫能知。常在嵩高山頭陀坐",
    "T50n2059_011:0398b15": "禪。魏虜將滅佛法，周謂門人曰：「大難將",
    "T50n2059_011:0398b16": "至。」乃與眷屬數十人，共入寒山。山在長安",
    "T50n2059_011:0398b17": "西南四百里，溪谷險阻，非軍兵所至，遂卜",
    "T50n2059_011:0398b18": "居焉。俄而魏虜肆暴，停者悉斃。其後尋悔，誅",
    "T50n2059_011:0398b19": "滅崔氏，更興佛法。偽永昌王鎮長安，奉旨",
    "T50n2059_011:0398b20": "將更修立，訪求沙門。時有說寒山有僧，德",
    "T50n2059_011:0398b21": "業非凡，王即遣使徵請。周辭以老疾，令弟",
    "T50n2059_011:0398b22": "子僧亮應命出山。周後將殂，告弟子曰：「吾",
    "T50n2059_011:0398b23": "將去矣。」其夕見火從繩床後出燒身，經",
    "T50n2059_011:0398b24": "三日方盡。烟焰漲天，而房不燼。弟子收",
    "T50n2059_011:0398b25": "遺灰架，以塼塔。弟子僧亮，姓李，長安人，受",
    "T50n2059_011:0398b26": "業於僧周。初永昌王請僧，無敢應者，咸以言",
    "T50n2059_011:0398b27": "佛法初興，疑有不測之慮。亮曰：「像運寄人，正",
    "T50n2059_011:0398b28": "在今日。若被誅剪，自身當之；如其獲全，則",
    "T50n2059_011:0398b29": "道有更振之期。」又僧周加勸，於是隨使至",
    "T50n2059_011:0398c01": "長安。未至之頃，王及民人，掃灑街巷，比室",
    "T50n2059_011:0398c02": "候迎。王親自抂道，接足致敬。亮為陳誡禍",
    "T50n2059_011:0398c03": "福，訓示因果。言約理詣，和而且切。聽者悲憙，",
    "T50n2059_011:0398c04": "各不自勝。於是修復故寺，延請沙門。關中",
    "T50n2059_011:0398c05": "大法更興，亮之力也。",
    "T50n2059_011:0398c06": "10 釋慧通釋慧通十",
    "T50n2059_011:0398c07": "釋慧通，關中人。少止長安太后寺，蔬食持",
    "T50n2059_011:0398c08": "呪，誦《增一阿含經》。初從涼州禪師慧詔諮",
    "T50n2059_011:0398c09": "受禪業，法門觀行，多所遊刃。常祈心安養，",
    "T50n2059_011:0398c10": "而欲栖神彼國。微疾，乃於禪中見一人來，",
    "T50n2059_011:0398c11": "形甚端嚴，語通言：良時至矣。須臾見無量",
    "T50n2059_011:0398c12": "壽佛光相暉然。通因覺禪，具告同學所見，",
    "T50n2059_011:0398c13": "言訖便化。異香在房，三日乃歇，春秋五十九",
    "T50n2059_011:0398c14": "矣。",
    "T50n2059_011:0398c15": "11 釋淨度釋淨度十一",
    "T50n2059_011:0398c16": "釋淨度，吳興餘杭人。少愛遊獵，嘗射孕鹿",
    "T50n2059_011:0398c17": "墮胎。鹿母䘖痛，猶就地舐子。度乃心悟，因",
    "T50n2059_011:0398c18": "摧弓折矢，出家蔬食。誦經三十餘萬言。常",
    "T50n2059_011:0398c19": "獨處山澤，坐禪習誦。若邑中有齋集，輒身",
    "T50n2059_011:0398c20": "然九燈，端然達曙，以為供養，如此者累年。",
    "T50n2059_011:0398c21": "後忽告弟子云：「令辦香湯洗浴，說法數千",
    "T50n2059_011:0398c22": "章，誡以生死因果。」言訖，奄然而化。簫鼓香烟",
    "T50n2059_011:0398c23": "自空而至。同時眷屬數十人皆所聞見。",
    "T50n2059_011:0398c24": "12 釋僧從釋僧從十二",
    "T50n2059_011:0398c25": "釋僧從，未詳何人。稟性虛靜，隱居始豐瀑",
    "T50n2059_011:0398c26": "布山。學兼內外，精修五門，不服五穀，唯",
    "T50n2059_011:0398c27": "餌棗栗。年垂百歲，而氣力休強，禮誦無輟。",
    "T50n2059_011:0398c28": "與隱士褚伯玉為林下之交。每論道說",
    "T50n2059_011:0398c29": "義，輒留連信宿。後終於山中。",
    "T50n2059_011:0399a01": "13 釋法成釋法成十三",
    "T50n2059_011:0399a02": "釋法成，涼州人。十六出家，學通經律。不餌",
    "T50n2059_011:0399a03": "五穀，唯食松脂，隱居巖穴，習禪為務。元",
    "T50n2059_011:0399a04": "嘉中，東海王懷素出守巴西，聞風遣迎，會",
    "T50n2059_011:0399a05": "於涪城。夏坐講律，事竟辭反。因停廣漢，復",
    "T50n2059_011:0399a06": "弘禪法。後小疾便告眾云。成常誦《寶積經》，",
    "T50n2059_011:0399a07": "於是自力誦之，始得半卷，氣劣不堪，乃令",
    "T50n2059_011:0399a08": "人讀之，一遍纔竟，合掌而卒。侍疾十餘人，",
    "T50n2059_011:0399a09": "咸見空中紺馬背負金棺，升空而逝。",
    "T50n2059_011:0399a10": "14 釋慧覽釋慧覽十四",
    "T50n2059_011:0399a11": "釋慧覽，姓成，酒泉人。少與玄高俱以寂觀",
    "T50n2059_011:0399a12": "見稱。覽曾遊西域，頂戴佛鉢，仍於罽賓",
    "T50n2059_011:0399a13": "從達摩比丘諮受禪要。達摩曾入定往",
    "T50n2059_011:0399a14": "兜率天，從彌勒受菩薩戒。後以戒法授覽。",
    "T50n2059_011:0399a15": "覽還至于填，復以戒法授彼方諸僧。後",
    "T50n2059_011:0399a16": "乃歸，路由河南。河南吐谷渾慕延世子瓊等，",
    "T50n2059_011:0399a17": "敬覽德問，遣使并資財，令於蜀立左軍",
    "T50n2059_011:0399a18": "寺，覽即居之。後移羅天宮寺。宋文請下都，",
    "T50n2059_011:0399a19": "止鍾山定林寺。孝武起中興寺，復勅令移",
    "T50n2059_011:0399a20": "住。京邑禪僧皆隨踵受業。吳興沈演、平昌孟",
    "T50n2059_011:0399a21": "顗。並欽慕道德，為造禪室於寺。東大明中",
    "T50n2059_011:0399a22": "卒，春秋六十餘矣。",
    "T50n2059_011:0399a23": "15 釋法期釋法期十五",
    "T50n2059_011:0399a24": "釋法期，姓向，蜀都郫人。早喪二親，事兄如",
    "T50n2059_011:0399a25": "父。十四出家，從智猛諮受禪業，與靈期寺",
    "T50n2059_011:0399a26": "法林同共習觀。猛所諳知，皆已證得。後",
    "T50n2059_011:0399a27": "遇玄暢，復從進業。及暢下江陵，期亦隨從。",
    "T50n2059_011:0399a28": "十住觀門，所得已九。有師子奮迅三昧，唯",
    "T50n2059_011:0399a29": "此未盡。暢歎曰：「吾自西至流沙，北履幽",
    "T50n2059_011:0399b01": "漠，東探禹穴，南盡衡羅，唯見此一子特有",
    "T50n2059_011:0399b02": "禪分。」後卒於長沙寺，春秋六十有二。神光映",
    "T50n2059_011:0399b03": "屍，體更香潔。時屬龍華寺又有釋道果者，",
    "T50n2059_011:0399b04": "亦以禪業顯焉。",
    "T50n2059_011:0399b05": "16 釋道法釋道法十六",
    "T50n2059_011:0399b06": "釋道法，姓曹，燉煌人。起家入道，專精禪",
    "T50n2059_011:0399b07": "業，亦時行神呪。後遊成都。至王休之、費",
    "T50n2059_011:0399b08": "鏗之，請為興樂、香積二寺主。訓眾有法，常",
    "T50n2059_011:0399b09": "行分衛，不受別請及僧食。乞食所得，常",
    "T50n2059_011:0399b10": "減其分以施蟲鳥。每夕輒脫衣露坐，以飴",
    "T50n2059_011:0399b11": "蚊虻，如此者累年。後入定，見彌勒放齊中",
    "T50n2059_011:0399b12": "光，照三途果報。於是深加篤勵，常坐不",
    "T50n2059_011:0399b13": "臥。元徽二年於定中滅度。平坐繩床，貌",
    "T50n2059_011:0399b14": "悅恒日。",
    "T50n2059_011:0399b15": "17 釋普恒釋普恒十七",
    "T50n2059_011:0399b16": "釋普恒，姓郭，蜀郡成都人也。為兒童時，常",
    "T50n2059_011:0399b17": "於日光中見聖僧在空中說法，向家人",
    "T50n2059_011:0399b18": "敘之，並未之信。後苦求出家，止治下安",
    "T50n2059_011:0399b19": "樂寺。獨處一房，不立眷屬，習靖業禪，善",
    "T50n2059_011:0399b20": "入出住。與蜀韜律師為同意。自說入火光",
    "T50n2059_011:0399b21": "三昧，光從眉直下，至金剛際，於光中見諸",
    "T50n2059_011:0399b22": "色像，先身業報，頗亦明了。宋昇明三年卒，春",
    "T50n2059_011:0399b23": "秋七十有八。未亡月日，忽與親知告別，竟",
    "T50n2059_011:0399b24": "無慼顏，時人謂是戲言。將終之日，微有病",
    "T50n2059_011:0399b25": "相，唯俗家一奴看之，明旦平坐而卒。奴不",
    "T50n2059_011:0399b26": "解，強取臥之，屍竟不申。眾僧來見，便令坐",
    "T50n2059_011:0399b27": "之。手屈三指，其餘皆申。眾僧試取捋之，亦",
    "T50n2059_011:0399b28": "隨手即申，申已復更屈。生時體黑，死更潔",
    "T50n2059_011:0399b29": "白。於是依得道法闍維之。薪𧂐始然，便有",
    "T50n2059_011:0399c01": "五色烟起，殊香芬馥。州將王玄載乃為之讚",
    "T50n2059_011:0399c02": "曰：「大覺眇無像，懸應貴忘靖。一念會道場，",
    "T50n2059_011:0399c03": "空過萬劫永。信心虛東想，遇聖藻西影。妙",
    "T50n2059_011:0399c04": "趣澄三界，傳神四禪境。俗物故參差，真性",
    "T50n2059_011:0399c05": "理恒炳。韜光寄浮世，遺德方化逈。」",
    "T50n2059_011:0399c06": "18 釋法晤釋法晤十八",
    "T50n2059_011:0399c07": "釋法晤，齊人。家以田桑為業，有男六人，",
    "T50n2059_011:0399c08": "普皆成長。晤年五十喪妻，舉家欝然慕",
    "T50n2059_011:0399c09": "道，父子七人，悉共出家。南至武昌，履行山",
    "T50n2059_011:0399c10": "水，見樊山之陽，可為幽拪之處，本隱士郭",
    "T50n2059_011:0399c11": "長翔所止，於是有意終焉。時武昌太守陳",
    "T50n2059_011:0399c12": "留阮晦聞而奇之，因為剪逕開山，造立房",
    "T50n2059_011:0399c13": "室。晤不食粳米，常資麥飯，日一食而已。",
    "T50n2059_011:0399c14": "誦大小《品》、《法華》。常六時行道，頭陀山澤，不",
    "T50n2059_011:0399c15": "避虎兕。有時在樹下坐禪，或經日不起。",
    "T50n2059_011:0399c16": "以齊永明七年卒於山中，春秋七十有九。",
    "T50n2059_011:0399c17": "後有沙門道濟，踵其高業。今武昌謂其所",
    "T50n2059_011:0399c18": "住為頭陀寺焉。",
    "T50n2059_011:0399c19": "19 釋僧審釋僧審十九",
    "T50n2059_011:0399c20": "釋僧審，姓王，太原祁人。晉驃騎沈之後也，",
    "T50n2059_011:0399c21": "祖世寓居譙郡。審少出家，止壽春石㵎寺，",
    "T50n2059_011:0399c22": "誦《法華》、《首楞嚴》。常謂非禪不智，於是專志",
    "T50n2059_011:0399c23": "禪那。聞曇摩蜜多道王京邑，乃拂衣過江，",
    "T50n2059_011:0399c24": "止于靈曜寺。精勤諮受，曲盡深奧。時群劫入",
    "T50n2059_011:0399c25": "山，審端坐不動。賊乃脫衣以施之，又說",
    "T50n2059_011:0399c26": "法訓勗。劫賊慚愧流汗，作禮而去。靈鷲寺慧",
    "T50n2059_011:0399c27": "高從之受禪業，乃請審還寺，別立禪房。",
    "T50n2059_011:0399c28": "清河張振後又請居栖玄寺。文惠、文宣並加",
    "T50n2059_011:0399c29": "敬事，傅琰、蕭赤斧皆諮戒訓。王敬則入房覓",
    "T50n2059_011:0400a01": "審，正見入禪，因彈指而出曰「聖道人」，即",
    "T50n2059_011:0400a02": "奉米千斛，請受三歸。永明八年卒，春秋七",
    "T50n2059_011:0400a03": "十有五。時有僧謙、超志、法達、慧勝並業禪，亦",
    "T50n2059_011:0400a04": "各有異迹。",
    "T50n2059_011:0400a05": "20 釋曇超釋曇超二十",
    "T50n2059_011:0400a06": "釋曇超，姓張，清河人。形長八尺，容止可觀。",
    "T50n2059_011:0400a07": "蔬食布衣，一中而已。初止上都龍華寺。元",
    "T50n2059_011:0400a08": "嘉末，南遊始興，遍觀山水，獨宿樹下，虎兕",
    "T50n2059_011:0400a09": "不傷。大明中還都。至齊太祖即位，被勅",
    "T50n2059_011:0400a10": "往遼東，弘讚禪道。停彼二年，大行法化。建",
    "T50n2059_011:0400a11": "元末還京，俄又適錢塘之靈苑山。每一入",
    "T50n2059_011:0400a12": "禪，累日不起。後時忽聞風雷之聲，俄見一",
    "T50n2059_011:0400a13": "人秉笏而進，稱嚴鎮東通。須臾有一人",
    "T50n2059_011:0400a14": "至，形甚端正，羽衛連翩，下席禮敬，自稱：「弟子",
    "T50n2059_011:0400a15": "居在七里，任周此地。承法師至，故來展",
    "T50n2059_011:0400a16": "禮：富陽縣人故冬鑿麓山下為塼，侵壞龍",
    "T50n2059_011:0400a17": "室。群龍共忿，作三百日不雨。今已一百餘日，",
    "T50n2059_011:0400a18": "井池枯涸，田種永罷。法師既道德通神，欲仰",
    "T50n2059_011:0400a19": "屈前行，必能感致，潤澤蒼生，功有歸也。」超",
    "T50n2059_011:0400a20": "曰：「興雲降雨，本是檀越之力，貧道何所能",
    "T50n2059_011:0400a21": "乎？」神曰：「弟子部曲，止能興雲，不能降雨，是",
    "T50n2059_011:0400a22": "故相請耳。」遂許之，神倏忽而去。超乃南行，",
    "T50n2059_011:0400a23": "經五日，至赤亭山，遙為龍呪願說法。至夜，",
    "T50n2059_011:0400a24": "群龍悉化作人，來詣超禮拜。超更說法，因",
    "T50n2059_011:0400a25": "乞三歸，自稱是龍。超請其降雨，乃相看無",
    "T50n2059_011:0400a26": "言。其夜又與超夢云：「本因忿立誓，法師既",
    "T50n2059_011:0400a27": "導之以善，輒不敢違命，明日晡時當降",
    "T50n2059_011:0400a28": "雨。」超明旦即往臨泉寺，遣人告縣令，辦船",
    "T50n2059_011:0400a29": "於江中，轉海《龍王經》。縣令即請僧浮船石",
    "T50n2059_011:0400b01": "首。轉經裁竟，遂降大雨。高下皆足，歲以",
    "T50n2059_011:0400b02": "獲收。超以永明十年卒，春秋七十有四。",
    "T50n2059_011:0400b03": "21 釋慧明釋慧明二十一",
    "T50n2059_011:0400b04": "釋慧明，姓康，康居人。祖世避地于東吳。明",
    "T50n2059_011:0400b05": "少出家，止章安東寺。齊建元中，與沙門共",
    "T50n2059_011:0400b06": "登赤城山石室，見猷公屍骸不朽，而禪室荒",
    "T50n2059_011:0400b07": "蕪，高蹤不繼。乃雇人開剪，更立堂室，造臥",
    "T50n2059_011:0400b08": "佛并猷公像。於是栖心禪誦，畢命枯槁。後",
    "T50n2059_011:0400b09": "於定中見一女神，自稱呂姥，云常加護衛。",
    "T50n2059_011:0400b10": "或時有白猨、白鹿、白蛇、白虎，遊戲堦前，馴伏",
    "T50n2059_011:0400b11": "宛轉，不令人畏。齊竟陵文宣王聞風祇挹，",
    "T50n2059_011:0400b12": "頻遣三使，慇懃敦請，乃暫出京師。到第，文",
    "T50n2059_011:0400b13": "宣敬以師禮。少時辭還山，苦留不止，於是",
    "T50n2059_011:0400b14": "資給發遣。以建武之末，卒於山中，春秋七",
    "T50n2059_011:0400b15": "十矣。",
    "T50n2059_011:0400b16": "論曰：禪也者，妙萬物而為言，故能無法",
    "T50n2059_011:0400b17": "不緣，無境不察。然緣法察境，唯寂迺明。",
    "T50n2059_011:0400b18": "其猶淵池息浪，則徹見魚石；心水既澄，則凝",
    "T50n2059_011:0400b19": "照無隱。《老子》云：「重為輕根，靜為躁君。」故",
    "T50n2059_011:0400b20": "輕必以重為本，躁必以靜為基。《大智論》云：",
    "T50n2059_011:0400b21": "「譬如服藥，將身權息家務。氣力平健，則還",
    "T50n2059_011:0400b22": "修家業。如是以禪定力，服智慧藥，得其",
    "T50n2059_011:0400b23": "力已，還化眾生。」是以四等六通，由禪而起；",
    "T50n2059_011:0400b24": "八除十入，藉定方成。故知禪定為用大矣",
    "T50n2059_011:0400b25": "哉。自遺教東移，禪道亦授。先是世高、法護",
    "T50n2059_011:0400b26": "譯出禪經，僧光、曇猷等，並依教修心，終成",
    "T50n2059_011:0400b27": "勝業。故能內踰喜樂，外折妖祥。擯鬼魅於",
    "T50n2059_011:0400b28": "重巖，覩神僧於絕石。及沙門智嚴躬履西",
    "T50n2059_011:0400b29": "域，請罽賓禪師佛馱跋陀更傳業東土。玄",
    "T50n2059_011:0400c01": "高、玄紹等亦並親受儀則。出入盡於數隨，往",
    "T50n2059_011:0400c02": "返窮乎還淨。其後僧周、淨度、法期、慧明等，亦",
    "T50n2059_011:0400c03": "雁行其次。然禪用為顯，屬在神通。故使三",
    "T50n2059_011:0400c04": "千宅乎毛孔，四海結為凝酥；過石壁而無",
    "T50n2059_011:0400c05": "壅，擎大眾而弗遺。及夫悠悠世道，碌碌仙",
    "T50n2059_011:0400c06": "術。尚能停波止雨，呪火燒國，正復玄高",
    "T50n2059_011:0400c07": "逝而更起，道法坐而從化，焉足異哉？若如",
    "T50n2059_011:0400c08": "欝頭藍弗，竟為禽獸所惱；獨角仙人，終為",
    "T50n2059_011:0400c09": "扇陀所亂。皆由心道雖攝，而與愛見相應。",
    "T50n2059_011:0400c10": "比夫螢爝之於日月，曾是為匹乎？",
    "T50n2059_011:0400c11": "贊白：禪那杳寂，正受淵深。假夫輟慮，方",
    "T50n2059_011:0400c12": "備幽尋。五門棄惡，九次叢林。枯鑠山海，聚",
    "T50n2059_011:0400c13": "散昇沈。茲德裕矣，如不勵心？",
    "T50n2059_011:0400c14": "5 明律明律第五十三人",
    "T50n2059_011:0400c15": "釋慧猷一釋僧業二",
    "T50n2059_011:0400c16": "釋慧詢三釋僧璩四",
    "T50n2059_011:0400c17": "釋道儼五釋僧隱六",
    "T50n2059_011:0400c18": "釋道房七釋道營八",
    "T50n2059_011:0400c19": "釋志道九釋法頴十",
    "T50n2059_011:0400c20": "釋法琳十一釋智稱十二",
    "T50n2059_011:0400c21": "釋僧祐十三",
    "T50n2059_011:0400c22": "1 釋慧猷釋慧猷一",
    "T50n2059_011:0400c23": "釋慧猷，江左人。少出家，止江陵辛寺。幼而",
    "T50n2059_011:0400c24": "蔬食履操，至性方直。及具戒已後，專精律禁。",
    "T50n2059_011:0400c25": "時有西國律師卑摩羅叉，來適江陵，大弘",
    "T50n2059_011:0400c26": "律藏，猷從之受業。沈思積時，乃大明《十誦》，",
    "T50n2059_011:0400c27": "講說相續，陝西律師莫不宗之。後卒於江",
    "T50n2059_011:0400c28": "陵。著《十誦義疏》八卷。",
    "T50n2059_011:0400c29": "2 釋僧業釋僧業二",
    "T50n2059_011:0401a01": "釋僧業，姓王，河內人。幼而聰悟，博涉眾典。",
    "T50n2059_011:0401a02": "後遊長安，從什公受業。見新出《十誦》，遂",
    "T50n2059_011:0401a03": "專功此部。俊發天然，洞盡深奧。什歎曰：「後",
    "T50n2059_011:0401a04": "世之優波離也。」值關中多難，避地京師。吳",
    "T50n2059_011:0401a05": "國張邵挹其貞素，乃請還姑蘇，為造閑居",
    "T50n2059_011:0401a06": "寺，地勢清曠，環帶長川。業居宗秉化，訓誘",
    "T50n2059_011:0401a07": "無輟，三吳學士，輻湊肩聯。又以講導餘隙，",
    "T50n2059_011:0401a08": "屬意禪門。每一端坐，輒有異香充塞房",
    "T50n2059_011:0401a09": "內。近業坐者，咸所共聞，莫不嗟其神異。",
    "T50n2059_011:0401a10": "昔什公在關，未出《十誦》，乃先譯《戒本》。及流",
    "T50n2059_011:0401a11": "支入秦，方傳大部。故戒心之與大本，其意",
    "T50n2059_011:0401a12": "正同，在言或異。業乃改正，一依大本。今之",
    "T50n2059_011:0401a13": "傳誦，二本並行。業以元嘉十八年卒於吳",
    "T50n2059_011:0401a14": "中，春秋七十有五。業弟子慧光，襲業風軌，",
    "T50n2059_011:0401a15": "亦數當講說。",
    "T50n2059_011:0401a16": "3 釋慧詢釋慧詢三",
    "T50n2059_011:0401a17": "釋慧詢，姓趙，趙郡人。少而蔬食苦行。經遊",
    "T50n2059_011:0401a18": "長安，受學什公。研精經論，尤善《十誦》、《僧祇》。",
    "T50n2059_011:0401a19": "乃更製條章，義貫終古。宋永初中，還止廣",
    "T50n2059_011:0401a20": "陵，大開律席。元嘉中，至京止道場寺。寺僧",
    "T50n2059_011:0401a21": "慧觀亦精於《十誦》，以詢德為物範，乃令更",
    "T50n2059_011:0401a22": "振他寺。於是移止長樂寺。大明二年卒於",
    "T50n2059_011:0401a23": "所住，春秋八十有四矣。",
    "T50n2059_011:0401a24": "4 釋僧璩釋僧璩四",
    "T50n2059_011:0401a25": "釋僧璩，姓來，吳國人。出家為僧業弟子。總",
    "T50n2059_011:0401a26": "銳眾經，尤明《十誦》，兼善史籍，頗製文藻。始",
    "T50n2059_011:0401a27": "住吳虎丘山，宋孝武欽其風聞，勅出京師",
    "T50n2059_011:0401a28": "為僧正、悅眾，止于中興寺。時有沙門僧定，",
    "T50n2059_011:0401a29": "自稱得不還果。璩集僧詳斷，令現神足。定",
    "T50n2059_011:0401b01": "云：「恐犯戒，故不現。」璩案律文，有四因緣，",
    "T50n2059_011:0401b02": "得現神足：一斷疑網，二破邪見，三除憍",
    "T50n2059_011:0401b03": "慢，四成功德。定既虛誑事暴，即日明擯。璩仍",
    "T50n2059_011:0401b04": "著〈誡眾論〉，以示來業。璩既學兼內外，又律",
    "T50n2059_011:0401b05": "行無疵，道俗歸依，車軌相接。少帝准從受",
    "T50n2059_011:0401b06": "五戒，豫章王子尚崇為法友，袁粲、張敷並一",
    "T50n2059_011:0401b07": "遇傾蓋。後移止莊嚴，卒於所住，春秋五十",
    "T50n2059_011:0401b08": "有八。述《勝鬘文旨》，并撰《僧尼要事》兩卷，今",
    "T50n2059_011:0401b09": "行於世。時又有道表律師，率真有高行。",
    "T50n2059_011:0401b10": "宋明帝勅晉熙王爽從請戒焉。",
    "T50n2059_011:0401b11": "5 釋道儼釋道儼五",
    "T50n2059_011:0401b12": "釋道儼，雍丘小黃人。少有戒行。善於毘尼，",
    "T50n2059_011:0401b13": "精研四部，融會眾家。又以律部東傳，梵漢",
    "T50n2059_011:0401b14": "異音，文頗左右，恐後人諮訪無所，乃會其",
    "T50n2059_011:0401b15": "旨歸，名曰《決正四部毘尼論》。後遊於彭城，",
    "T50n2059_011:0401b16": "弘通律藏，遂卒於彼，春秋七十有五。時栖",
    "T50n2059_011:0401b17": "玄寺又有釋慧曜者。亦善《十誦》。",
    "T50n2059_011:0401b18": "6 釋僧隱釋僧隱六",
    "T50n2059_011:0401b19": "釋僧隱，姓李，秦州隴西人。家世正信。隱年八",
    "T50n2059_011:0401b20": "歲出家，便能長齋。至十二蔬食。及受具戒，",
    "T50n2059_011:0401b21": "執操彌堅。常遊心律苑，妙通《十誦》，誦《法華》、",
    "T50n2059_011:0401b22": "《維摩》。聞西涼州有玄高法師禪慧兼舉，乃",
    "T50n2059_011:0401b23": "負笈從之。於是學盡禪門，深解律要。高",
    "T50n2059_011:0401b24": "公化後，復西遊巴蜀，專任弘通。頃之東下，",
    "T50n2059_011:0401b25": "止江陵琵琶寺，諮業於慧徹。徹名重當時，",
    "T50n2059_011:0401b26": "道扇方外。隱研訪少時，備窮經律，禪慧之",
    "T50n2059_011:0401b27": "風，被於荊楚。州將山陽王劉休祐及長史張",
    "T50n2059_011:0401b28": "岱，並諮稟戒法。後刺史巴陵王休若及建平",
    "T50n2059_011:0401b29": "王景素，皆稅駕禪房，屈膝恭禮。後臥疾少",
    "T50n2059_011:0401c01": "時，問侍者：「日中未？」答云：「已中。」乃索水漱口，",
    "T50n2059_011:0401c02": "顏貌怡然。忽爾從化，春秋八十矣。時江陵上",
    "T50n2059_011:0401c03": "明寺復有成具律師，亦善《十誦》及《雜心》、《毘曇》",
    "T50n2059_011:0401c04": "等。",
    "T50n2059_011:0401c05": "7 釋道房釋道房七",
    "T50n2059_011:0401c06": "釋道房，姓張，廣漢五城人。道行清貞。少善",
    "T50n2059_011:0401c07": "律學，止廣漢長樂寺。每禮佛燒香，香煙直",
    "T50n2059_011:0401c08": "入佛頂。又勤誨門人，改惡行善，其不改者，",
    "T50n2059_011:0401c09": "乃為之流泣。後卒于所住，春秋一百二十",
    "T50n2059_011:0401c10": "歲矣。",
    "T50n2059_011:0401c11": "8 釋道營釋道營八",
    "T50n2059_011:0401c12": "釋道營，未詳何人。始住靈曜寺習禪，晚",
    "T50n2059_011:0401c13": "依觀、詢二律師諮受毘尼。偏善《僧祇》一部，",
    "T50n2059_011:0401c14": "誦《法華》、《金光明》，蔬素守節。莊嚴道慧、治城",
    "T50n2059_011:0401c15": "智秀，皆師其戒範。張永請還吳郡，蔡興宗復",
    "T50n2059_011:0401c16": "要住上虞。永後於京師婁胡苑立閑心寺，",
    "T50n2059_011:0401c17": "復請還居。講席頻仍，學徒甚盛。昇明二年卒，",
    "T50n2059_011:0401c18": "春秋八十有三矣。時有釋慧祐者，本丹徒人，",
    "T50n2059_011:0401c19": "年三十出家。厲身苦節，精尋律教。齊初入",
    "T50n2059_011:0401c20": "東山講《摩訶僧祇部》。齊竟陵王子良遣迎",
    "T50n2059_011:0401c21": "出都，仍止閑心寺焉。",
    "T50n2059_011:0401c22": "9 釋志道釋志道九",
    "T50n2059_011:0401c23": "釋志道，姓任，河內人。性溫謹。十七出家，止",
    "T50n2059_011:0401c24": "靈曜寺。蔬素少欲，六物之外，略無兼畜。學",
    "T50n2059_011:0401c25": "通三藏，尤長律品。何尚之欽德致禮，請居",
    "T50n2059_011:0401c26": "所造法輪寺。先時魏虜滅佛法，後世嗣興，而",
    "T50n2059_011:0401c27": "戒授多闕。道既誓志弘通，不憚艱苦，乃携",
    "T50n2059_011:0401c28": "同契十有餘人，往至虎牢。集洛、秦、雍、淮、豫五",
    "T50n2059_011:0401c29": "州道士，會於引水寺。講律明戒，更申受法。",
    "T50n2059_011:0402a01": "偽國僧禁獲全，道之力也。後還京邑，王奐出",
    "T50n2059_011:0402a02": "鎮湘州，携與同遊。以永明二年卒於湘土，",
    "T50n2059_011:0402a03": "春秋七十有三。時京師瓦官寺又有超度者，",
    "T50n2059_011:0402a04": "亦善《十誦》及《四分》，著《律例》七卷云。",
    "T50n2059_011:0402a05": "10 釋法頴釋法頴十",
    "T50n2059_011:0402a06": "釋法頴，姓索，燉煌人。十三出家，為法香弟",
    "T50n2059_011:0402a07": "子，住涼州公府寺，與同學法力俱以律藏",
    "T50n2059_011:0402a08": "知名。穎伏膺已後，學無再請，記在一聞。研",
    "T50n2059_011:0402a09": "精律部，博涉經論。元嘉末，下都止新亭寺。",
    "T50n2059_011:0402a10": "孝武南下，改治此寺，以穎學業兼明，勅為",
    "T50n2059_011:0402a11": "都邑僧正。後辭任，還多寶寺。常習定閑房，",
    "T50n2059_011:0402a12": "亦時開律席。及齊高即位，復勅為僧主，資",
    "T50n2059_011:0402a13": "給事事有倍常科。頴以從來信施，造經像",
    "T50n2059_011:0402a14": "及藥藏，鎮於長干。齊建元四年卒，春秋六十",
    "T50n2059_011:0402a15": "有七。撰《十誦戒本》并《羯磨》等。時天寶寺又",
    "T50n2059_011:0402a16": "有慧文律師，亦善諸部毘尼，為瑯瑘王奐",
    "T50n2059_011:0402a17": "所事云。",
    "T50n2059_011:0402a18": "11 釋法琳釋法琳十一",
    "T50n2059_011:0402a19": "釋法琳，姓樂，晉原臨卭人。少出家，止蜀郡",
    "T50n2059_011:0402a20": "裴寺。專好戒品，研心《十誦》，常恨蜀中無好",
    "T50n2059_011:0402a21": "師宗。俄而隱公至蜀，琳乃剋己握錐，以日",
    "T50n2059_011:0402a22": "兼夜。及隱還陝西，復隨從數載。諸部毘尼，",
    "T50n2059_011:0402a23": "洞盡心曲。後還蜀，止靈建寺。益部僧尼，無",
    "T50n2059_011:0402a24": "不宗奉。常祈心安養。每誦《無量壽》及《觀經》，",
    "T50n2059_011:0402a25": "輒見一沙門形甚姝大，常在琳前。至齊建",
    "T50n2059_011:0402a26": "武二年，寢疾不愈，注念西方，禮懺不息，",
    "T50n2059_011:0402a27": "見諸賢聖皆集目前。乃向弟子述其所見，",
    "T50n2059_011:0402a28": "令死後焚身。言訖合掌而卒。即於新繁路",
    "T50n2059_011:0402a29": "口積木燔屍，烟焰衝天，三日乃盡。收斂",
    "T50n2059_011:0402b01": "遺骨，即於其處而起塔焉。",
    "T50n2059_011:0402b02": "12 釋智稱釋智稱十二",
    "T50n2059_011:0402b03": "釋智稱，姓裴，本河東聞憙人。魏冀州刺史徽",
    "T50n2059_011:0402b04": "之後也。祖世避難，寓居京口。稱幼而慷慨，頗",
    "T50n2059_011:0402b05": "好弓馬。年十七，隨王玄謨、申坦北討獫狁。",
    "T50n2059_011:0402b06": "每至交兵血刃，未嘗不心懷惻怛，痛深",
    "T50n2059_011:0402b07": "諸己。却乃歎曰：「害人自濟，非仁人之志也。」",
    "T50n2059_011:0402b08": "事寧解甲。遇讀《瑞應經》，乃深生感悟。知百",
    "T50n2059_011:0402b09": "年不期，國城非重，乃投南㵎禪房宗公，請",
    "T50n2059_011:0402b10": "受五戒。宋孝武時迎益州仰禪師下都供",
    "T50n2059_011:0402b11": "養，稱便來意歸依，仰亦厚相將接。及仰",
    "T50n2059_011:0402b12": "反汶江，因扈遊而上，於蜀裴寺出家，仰為",
    "T50n2059_011:0402b13": "之師，時年三十有六。乃專精律部，大明《十",
    "T50n2059_011:0402b14": "誦》，又誦《小品》一部。後東下江陵，從隱、具二",
    "T50n2059_011:0402b15": "師更受禪律。值義嘉遘亂，乃移卜居京",
    "T50n2059_011:0402b16": "師，遇穎公於興皇講律。稱諮決隱遠，發言",
    "T50n2059_011:0402b17": "中詣，一時之席，莫不驚嗟。定林法獻於講",
    "T50n2059_011:0402b18": "席相值，聞其往復清玄，仍携止山寺。於是",
    "T50n2059_011:0402b19": "溫誦《小品》，研構毘尼。後餘杭寶安寺釋僧",
    "T50n2059_011:0402b20": "志請稱還鄉，開講《十誦》。雲栖寺復屈為寺",
    "T50n2059_011:0402b21": "主，稱乃受任。少時舉其綱目，示以憲章。",
    "T50n2059_011:0402b22": "頃之反都，文宣請於普弘講律，僧眾數百，",
    "T50n2059_011:0402b23": "皆執卷承旨。稱辭家入道，務遣繁累，常絕",
    "T50n2059_011:0402b24": "慶弔，杜人事。每有凶故，秉戒節哀。唯行",
    "T50n2059_011:0402b25": "道加勤，以終朞功之制。末方沙門慧始請",
    "T50n2059_011:0402b26": "稱還鄉講說，親里知舊皆來問訊，悉慇懃訓",
    "T50n2059_011:0402b27": "勗，示以孝慈。臨別涕泣，固留不止。還京憩",
    "T50n2059_011:0402b28": "安樂寺。法輪常轉，講大本三十餘遍。齊永",
    "T50n2059_011:0402b29": "元二年卒，春秋七十有二。著《十誦義記》八",
    "T50n2059_011:0402c01": "卷，盛行於世。弟子僧辯等，樹碑于安樂寺。",
    "T50n2059_011:0402c02": "稱弟子聰、超二人最善毘尼，為門徒所挹。",
    "T50n2059_011:0402c03": "13 釋僧祐釋僧祐十三",
    "T50n2059_011:0402c04": "釋僧祐，本姓俞氏，其先彭城下邳人，父世居",
    "T50n2059_011:0402c05": "于建業。祐年數歲，入建初寺禮拜。因踊躍樂",
    "T50n2059_011:0402c06": "道，不肯還家。父母憐其志，且許入道，師",
    "T50n2059_011:0402c07": "事僧範道人。年十四，家人密為訪婚，祐知而",
    "T50n2059_011:0402c08": "避至定林，投法達法師。達亦戒德精嚴，為",
    "T50n2059_011:0402c09": "法門梁棟。祐師奉竭誠，及年滿具戒，執操",
    "T50n2059_011:0402c10": "堅明。初受業於沙門法穎。穎既一時名匠，為",
    "T50n2059_011:0402c11": "律學所宗。祐迺竭思鑽求，無懈昏曉。遂大",
    "T50n2059_011:0402c12": "精律部，有勵先哲。齊竟陵文宣王每請",
    "T50n2059_011:0402c13": "講律，聽眾常七八百人。永明中，勅入吳，試",
    "T50n2059_011:0402c14": "簡五眾，并宣講《十誦》，更申受戒之法。凡獲",
    "T50n2059_011:0402c15": "信施，悉以治定林、建初及修繕諸寺，并建",
    "T50n2059_011:0402c16": "無遮大集、捨身齊等，及造立經藏，搜校卷",
    "T50n2059_011:0402c17": "軸。使夫寺廟開廣，法言無墜，咸其力也。祐",
    "T50n2059_011:0402c18": "為性巧思，能目准心計，及匠人依標，尺寸",
    "T50n2059_011:0402c19": "無爽。故光宅、攝山大像，剡縣石佛等，並請祐",
    "T50n2059_011:0402c20": "經始，准畫儀則。今上深相禮遇，凡僧事碩疑，",
    "T50n2059_011:0402c21": "皆勅就審決。年衰脚疾，勅聽乘輿入內殿，",
    "T50n2059_011:0402c22": "為六宮受戒。其見重如此。開善智藏、法音",
    "T50n2059_011:0402c23": "慧廓，皆崇其德，素請事師禮。梁臨川王宕、",
    "T50n2059_011:0402c24": "南平王偉、儀同陳郡袁昂、永康定公主、貴嬪",
    "T50n2059_011:0402c25": "丁氏，並崇其戒範，盡師資之敬。凡白黑門",
    "T50n2059_011:0402c26": "徒，一萬一千餘人。以天監十七年五月二十",
    "T50n2059_011:0402c27": "六日卒于建初寺，春秋七十有四。因窆于",
    "T50n2059_011:0402c28": "開善路西，定林之舊墓也。弟子正度立碑頌",
    "T50n2059_011:0402c29": "德，東莞劉勰製文。初祐集經藏既成，使人",
    "T50n2059_011:0403a01": "抄撰要事為《三藏記》、《法苑記》、《世界記》、《釋迦",
    "T50n2059_011:0403a02": "譜》及《弘明集》等，皆行於世。",
    "T50n2059_011:0403a03": "論曰：禮者出乎忠信之薄，律亦起自防非。",
    "T50n2059_011:0403a04": "是故隨有犯緣，迺製篇目。迄乎雙樹，在",
    "T50n2059_011:0403a05": "迹為周。自金河滅影，迦葉嗣興，因命持律",
    "T50n2059_011:0403a06": "尊者優波離比丘，使出律藏。波離乃手執",
    "T50n2059_011:0403a07": "象牙之扇，口誦調御之言。滿八十反，其文",
    "T50n2059_011:0403a08": "乃訖。於是題之樹葉，號曰《八十誦律》。是後",
    "T50n2059_011:0403a09": "迦葉、阿難、末田地、舍那波斯、優波掘多，此",
    "T50n2059_011:0403a10": "五羅漢，次第住持。至掘多之世，有阿育王",
    "T50n2059_011:0403a11": "者。王在波吒梨弗多城。因以往昔見佛，遂",
    "T50n2059_011:0403a12": "為鐵輪御世。而猜忌不忍，在政苛虐，焚",
    "T50n2059_011:0403a13": "蕩經書，害諸得道。其後易心歸信，追悔前",
    "T50n2059_011:0403a14": "失。遠會應真，更集三藏。於是互執見聞，各",
    "T50n2059_011:0403a15": "引師說，依據不同，遂成五部。而所制輕重，",
    "T50n2059_011:0403a16": "時或不同，開遮廢立，不無小異。皆由如來",
    "T50n2059_011:0403a17": "往昔，善應物機，或隨人隨根，隨時隨國，或",
    "T50n2059_011:0403a18": "此處應開，餘方則制；或此人應制，餘者則開。",
    "T50n2059_011:0403a19": "五師雖同取佛律，而各據一邊，故篇聚或",
    "T50n2059_011:0403a20": "時輕重，罪目不無優降。依之修學，並能",
    "T50n2059_011:0403a21": "得道。故如來在世，有夢疊因緣，已懸記",
    "T50n2059_011:0403a22": "經律應為五部。《大集經》云：「我滅度後，遺法",
    "T50n2059_011:0403a23": "分為五部。顛倒解義，隱覆法藏，名曇無毱",
    "T50n2059_011:0403a24": "多。即曇無德也。讀誦外書，受有三世，善能",
    "T50n2059_011:0403a25": "問難，說一切姓皆得受戒，名薩婆，若帝",
    "T50n2059_011:0403a26": "婆，即薩婆多也。說無有我，轉諸煩惱，名",
    "T50n2059_011:0403a27": "迦葉毘。說有我不說空，名婆蹉富羅。以",
    "T50n2059_011:0403a28": "廣博遍覽五部，名摩訶僧祇。善男子，如是",
    "T50n2059_011:0403a29": "五部，雖各別異，而皆不妨諸佛法界及大",
    "T50n2059_011:0403b01": "涅槃。」又《文殊師利問經》云：「我涅槃後百年，當",
    "T50n2059_011:0403b02": "有二部起，二摩訶僧祇，二大眾。老少同會",
    "T50n2059_011:0403b03": "共出律也。從此部流散，更生七部。二者體",
    "T50n2059_011:0403b04": "毘履部，純老宿共會出律也。從此部流散，更",
    "T50n2059_011:0403b05": "生十一部。」故彼經偈云：「十八及二本，悉從",
    "T50n2059_011:0403b06": "大乘出。無是亦無非，我說未來起。」又執見",
    "T50n2059_011:0403b07": "不同，《傳》中亦有十八部，而名字小異，故以",
    "T50n2059_011:0403b08": "五部為根本。從薩婆多部生四部，彌沙塞",
    "T50n2059_011:0403b09": "生一部，迦葉毘生二部。並是佛泥曰後二",
    "T50n2059_011:0403b10": "百年內，僧祇生六部，流傳至四百年中，曇",
    "T50n2059_011:0403b11": "無德所生也。經中或時止道五師者，舉其",
    "T50n2059_011:0403b12": "領袖而言。或時十八二十，則通列異論也。",
    "T50n2059_011:0403b13": "自大教東傳，五部皆度。始弗若多羅誦出《十",
    "T50n2059_011:0403b14": "誦》梵本，羅什譯為晉文未竟，多羅化焉。後",
    "T50n2059_011:0403b15": "曇摩流支又誦出所餘，什譯都竟。曇無德部，",
    "T50n2059_011:0403b16": "佛陀耶舍所翻，即《四分律》也。摩訶僧祇部，及",
    "T50n2059_011:0403b17": "彌沙塞部，並法顯得梵本。佛馱跋陀羅譯",
    "T50n2059_011:0403b18": "出《僧祇律》。佛馱什譯出彌沙塞部，即《五分律》",
    "T50n2059_011:0403b19": "也。迦葉毘部或言梵本已度，未彼翻譯。",
    "T50n2059_011:0403b20": "其《善見》、《摩得勒伽戒》、《因緣》等，亦律之枝屬也。",
    "T50n2059_011:0403b21": "雖復諸部皆傳，而《十誦》一本最盛東國。以",
    "T50n2059_011:0403b22": "昔卑摩羅叉律師，本西土元匠，來入關中，及",
    "T50n2059_011:0403b23": "往荊陝，皆宣通《十誦》，盛見《宋錄》。曇猷親",
    "T50n2059_011:0403b24": "承音旨，僧業繼踵弘化。其間璩、儼、隱、榮等",
    "T50n2059_011:0403b25": "並祖述猷業，列奇宋代。而皆依文作解，未",
    "T50n2059_011:0403b26": "甚鑽研。其後智稱律師，竭有深思。凡所披",
    "T50n2059_011:0403b27": "釋，並開拓門戶，更立科目。齊、梁之間，號稱",
    "T50n2059_011:0403b28": "命世，學徒傳記，于今尚焉。夫慧資於定、定",
    "T50n2059_011:0403b29": "資於戒故，戒、定、慧品義次第故，當知入道",
    "T50n2059_011:0403c01": "即以戒律為本，居俗則以禮義為先。《禮",
    "T50n2059_011:0403c02": "記》云：「道德仁義，非禮不成。教訓正俗，非禮",
    "T50n2059_011:0403c03": "不備。」經云：「戒為平地，眾善由生。三世佛道，",
    "T50n2059_011:0403c04": "藉戒方住。」故律解五法，制使先知。斬草三",
    "T50n2059_011:0403c05": "相，不可不識。然後定慧法門，以次修學。而",
    "T50n2059_011:0403c06": "謬執之徒，互生異論。偏於律者，則言戒律",
    "T50n2059_011:0403c07": "為指事，數論虛誕。薄知篇聚名目，便言解",
    "T50n2059_011:0403c08": "及波離。止能漉水翻囊，已謂行齊羅漢，唯",
    "T50n2059_011:0403c09": "我曰僧。餘皆目想。此則自讚毀他，功不贖",
    "T50n2059_011:0403c10": "過。我慢矜高，蓋斯謂也。偏於數論者，則言",
    "T50n2059_011:0403c11": "律部為偏分，數論為通方。於是扈背毘尼，",
    "T50n2059_011:0403c12": "專重陰入，得意便行，曾莫拘礙。謂言地獄",
    "T50n2059_011:0403c13": "不燒智人，鑊湯不煮般若。此皆操之失",
    "T50n2059_011:0403c14": "柄，還以自傷。相鼠看羊，豈非斯謂？",
    "T50n2059_011:0403c15": "讚曰：盤杅設戒，几杖施銘。人如不勗，",
    "T50n2059_011:0403c16": "奚用剋成。納衣既補，篇聚由生。緘持口意，",
    "T50n2059_011:0403c17": "枯槁心形。怡慼兩鏡，欣憂二瓶。",
    "T50n2059_011:0403c18": "高僧傳卷第十一"
}