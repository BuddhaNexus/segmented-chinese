{
    "X74n1492_001:0634a06": "禮佛儀式(或晝夜六時或日三時或晨昏二時)",
    "X74n1492_001:0634a08": "廣州南海寶象林沙門　弘贊　編",
    "X74n1492_001:0634a09": "(今時禮拜多乖儀則。不符教旨。或稱名失次。而罔諳稱揚讚歎佛之勝德。或欠存敬。而不知懺悔發願迴",
    "X74n1492_001:0634a10": "向。若不解法。何由捐埃獲福。以招極果。故經論俱陳五法。而深尚禮敬讚德。先須至於香臺。端身息慮。思",
    "X74n1492_001:0634a11": "念聖德。目覩尊容。雙膝著地。手擎香爐。而舉偈言)。",
    "X74n1492_001:0634a12": "戒香定香解脫香。光明雲臺遍法界。供養十方無量",
    "X74n1492_001:0634a13": "佛。聞香普熏證寂滅。(此偈出華嚴經。是五分法身之香。今為成頌。故文略慧香解脫知見。",
    "X74n1492_001:0634a14": "香。香為佛使。故先獻之。或如常香花雲偈。亦得但改云。及諸獨覺仙。若有鮮花。即用擎以供養)。",
    "X74n1492_001:0634a15": "○普禮三寶(先當讚德。隨禮何佛菩薩聖僧。依德而讚。然其讚詞。可取諸經論中偈頌。",
    "X74n1492_001:0634a16": "以為申歎。若其讚詞。不稱人稱德者。方可依經旨自述偈讚。今略取賢聖所集一百頌偈。以讚三寶。又凡",
    "X74n1492_001:0634a17": "為禮拜。必須先敬三寶。三寶是最勝吉祥。良祐福田。能消眾生業垢。却諸魔障。所作善事。皆獲成就也。讚",
    "X74n1492_001:0634a18": "佛云)。",
    "X74n1492_001:0634a19": "稽首一切出世間。三界最尊功德海。智者能燒煩惱",
    "X74n1492_001:0634a20": "垢。正覺我今歸命禮(若能誦禮佛滅罪呪。然後禮之。大善。呪曰)。",
    "X74n1492_001:0634a21": "娜謨達奢(書何切)那[合*牛](一)　菩陀俱致那[合*牛](二)　烏[合*牛](三)(二合)",
    "X74n1492_001:0634a22": "　戶嚕戶嚕(四)　悉馱嚧者儞(五)　娑囉婆囉他(六)　娑達儞",
    "X74n1492_001:0634a23": "(七)　娑婆訶(寶幢勝經云。此呪十俱致諸佛所說。我今亦為憐愍一切眾生。持此呪者。能令一切",
    "X74n1492_001:0634a24": "嗔惡眾生。悉皆歡喜。若能日日三時誦呪禮拜者。勝禮千萬俱致諸佛功德。命終之後。得生西方無量壽",
    "X74n1492_001:0634b01": "佛國。又云。臨命終時。得諸佛來迎。未來賢劫千佛。一一皆得親承供養。但有人能常誦此呪者。最是不可",
    "X74n1492_001:0634b02": "思議也)。",
    "X74n1492_001:0634b03": "一心頂禮十方三世一切諸佛世尊(須五體投地。兩手迎空。示接佛",
    "X74n1492_001:0634b04": "足之相。乃運想云。能禮所禮性空寂。感應道交難思議。我此道場如帝珠。十方諸佛影現中。我身影現諸",
    "X74n1492_001:0634b05": "佛前。頭面接足歸命禮。若禮本師應云。釋迦如來影現中。禮餘佛菩薩聖僧。準上應改。讚法云)",
    "X74n1492_001:0634b06": "稽首能㧞生死險。普竭憂惱貪癡海。破彼塵勞罪業",
    "X74n1492_001:0634b07": "山。我今歸禮妙法寶。",
    "X74n1492_001:0634b08": "一心頂禮十方三世一切尊法(想云。真空法性如虗空。常住法寶難思議。",
    "X74n1492_001:0634b09": "我身影現法寶前。一心如法歸命禮。讚僧云)",
    "X74n1492_001:0634b10": "稽首一切佛稱讚。八正萬行作莊嚴。無為定慧漸圓",
    "X74n1492_001:0634b11": "明。我今歸命聖眾寶。",
    "X74n1492_001:0634b12": "一心頂禮十方三世一切賢聖僧(運想準前。此中讚禮。兼大小乘僧)",
    "X74n1492_001:0634b13": "○禮釋迦世尊(讚詞。或以天上天下無如佛偈。或用如來妙色身讚。皆可。西國禮敬。",
    "X74n1492_001:0634b14": "盛陳讚頌。如尊者摩咥哩制吒。承佛先記。造四百讚。及一百五十頌。總陳六度。明佛勝德。文詞婉麗。理致",
    "X74n1492_001:0634b15": "清高。無著天親。馬鳴大士等。咸皆祖習。初學者。不可不知。如來金身丈六。三十二相。八十種好。身光一尋。",
    "X74n1492_001:0634b16": "眉間玉毫。遍照十方。如方等經。華聚菩薩讚佛偈云)。",
    "X74n1492_001:0634b17": "世尊色身如金山。猶如千日照世間。能㧞一切諸苦",
    "X74n1492_001:0634b18": "惱。我今稽首大法王。",
    "X74n1492_001:0634b19": "一心頂禮本師釋迦牟尼世尊",
    "X74n1492_001:0634b20": "○禮彌陀佛(華言。無量壽佛。如觀經云。阿彌陀佛。身高六十萬億那由他恒河沙由旬。",
    "X74n1492_001:0634b21": "眼如四大海水。玉毫如五須彌。身光如百億三千大千世界。然此非凡夫心力所能及。以佛力故。憶想必",
    "X74n1492_001:0634b22": "得成就。但想佛像。得無量福。況能觀佛具足身相。或即作丈六身觀。亦得)。",
    "X74n1492_001:0634b23": "眾德嚴身非數量。光明遍照過十方。三世如來無與",
    "X74n1492_001:0634b24": "等。恒施眾生大慈航。",
    "X74n1492_001:0634c01": "一心頂禮西方極樂世界阿彌陀世尊",
    "X74n1492_001:0634c02": "○禮彌勒菩薩(若據當來人壽八萬歲時下生。佛身高三十二丈。詳如下生經說。若",
    "X74n1492_001:0634c03": "準現在兜率天身。則大士色身長十六由旬。相好如佛。其天寶冠。有無量化佛。諸化菩薩。他方諸大菩薩。",
    "X74n1492_001:0634c04": "住天冠中。若一念頃。稱彌勒名。除千二百劫生死之罪。但聞名合掌恭敬。除五千劫生死之罪。若禮敬。除",
    "X74n1492_001:0634c05": "百億劫生死之罪。如上生經說。讚云)。",
    "X74n1492_001:0634c06": "大士久成等正覺。成熟有情居兜率。晝夜常轉不退",
    "X74n1492_001:0634c07": "輪。龍華三會度無極。",
    "X74n1492_001:0634c08": "一心頂禮當來下生彌勒世尊",
    "X74n1492_001:0634c09": "○禮文殊菩薩(此菩薩。具大智辯。法王之子。諸佛之師。示童子相。頭有五髻。身紫",
    "X74n1492_001:0634c10": "色。著寶瓔珞。坐寶蓮華。云坐獅子者。表菩薩說法如獅子吼。百獸潛踪。贍部洲中。一切眾生。皆蒙菩薩德",
    "X74n1492_001:0634c11": "護。不可不知。若一稱名。滅無量罪。長無量福。當來成佛。號普現如來。讚云)。",
    "X74n1492_001:0634c12": "三世如來之導師。智願廣大難思議。無邊剎海為國",
    "X74n1492_001:0634c13": "土當來普現善逝尊。",
    "X74n1492_001:0634c14": "一心頂禮大智文殊師利菩薩摩訶薩",
    "X74n1492_001:0634c15": "○禮普賢菩薩(具大行願。為諸佛長子。頭頂花冠。身披瓔珞。坐寶蓮華。或乘六牙白",
    "X74n1492_001:0634c16": "象。以表六度萬行。若歸依普賢菩薩。則十方諸佛菩薩。悉皆加護。以諸佛菩薩。皆因修三密門。行普賢行。",
    "X74n1492_001:0634c17": "得證聖果故也。讚云)。",
    "X74n1492_001:0634c18": "六牙白象為寶座。諸度萬行作嚬呻。華藏世界稱長",
    "X74n1492_001:0634c19": "子。十方剎土現全身。",
    "X74n1492_001:0634c20": "一心頂禮大行普賢菩薩摩訶薩",
    "X74n1492_001:0634c21": "○禮觀自在菩薩(此菩薩。過去已成佛。號正法明如來。今現為極樂世界補處菩",
    "X74n1492_001:0634c22": "薩。當來補阿彌陀佛位成佛。號普明高顯吉祥峯王如來。但于此界眾生有緣。現三十二應而為教化。本",
    "X74n1492_001:0634c23": "身紫金色。長八十萬億那由他由旬。頂有肉髻項有圓光。光中有五百化佛。五百菩薩。舉身光中。五道眾",
    "X74n1492_001:0634c24": "生。一切色相。皆於中現。頂上寶天冠中。有一立化佛。高二十五由旬。眉間毫相七寶色。流出八萬四千光",
    "X74n1492_001:0635a01": "明。臂如紅蓮華色。有十八億妙光以為瓔珞。掌作五百億雜蓮華色。十指端。有八萬四千畵文。光明柔軟。",
    "X74n1492_001:0635a02": "普照一切。以此寶手。接引眾生。如此菩薩。但聞其名。獲福無量。餘如觀經說。或不能作是觀者。隨心大小。",
    "X74n1492_001:0635a03": "亦得。那由他者。萬億為一那由他。四十里為一由旬。百億為一俱致。讚云)。",
    "X74n1492_001:0635a04": "寶冠頂佛因帶果。過去法明天人師。悲願運為千手",
    "X74n1492_001:0635a05": "眼。照護羣生不失時。",
    "X74n1492_001:0635a06": "一心頂禮大慈大悲觀世音菩薩摩訶薩",
    "X74n1492_001:0635a07": "○禮大勢至菩薩(此菩薩。身量亦如觀音。舉身光明。炤十方國。有緣眾生。皆悉得",
    "X74n1492_001:0635a08": "見。以智慧光。普照一切。離三塗苦。得無量力。故號大勢至。天冠中有五百寶華。一一華有五百寶臺。一一",
    "X74n1492_001:0635a09": "臺中十方諸佛淨土。皆于中現。肉髻上有一寶瓶。盛諸光明。普現佛事。餘如經說。讚云)。",
    "X74n1492_001:0635a10": "頂上寶瓶現佛事。一毛孔中見十方。舉足震驚諸國",
    "X74n1492_001:0635a11": "上。普攝淨人歸樂邦。",
    "X74n1492_001:0635a12": "一心頂禮大勢至菩薩摩訶薩",
    "X74n1492_001:0635a13": "○禮地藏菩薩(此菩薩。身相端嚴威德殊勝。唯除如來。普賢觀音等。無能過者。又于",
    "X74n1492_001:0635a14": "此界所有教化。亦除普賢觀音等。諸大菩薩。皆不能及。久已獲一切智海。功德滿足。現化十方。以本願力。",
    "X74n1492_001:0635a15": "於五濁世。化益偏厚。速滿一切眾生所求。滅諸重罪。除諸障礙。現得安隱。若禮一拜。一供養者。滅無量罪。",
    "X74n1492_001:0635a16": "獲無量福。讚云)。",
    "X74n1492_001:0635a17": "悲願初從救親起。分身徧度孰能量。地獄未空不成",
    "X74n1492_001:0635a18": "佛。我今稽首大誓王。",
    "X74n1492_001:0635a19": "一心頂禮地藏菩薩摩訶薩",
    "X74n1492_001:0635a20": "○禮虗空藏菩薩(此菩薩。身披瓔珞。頂上華冠中。有青色摩尼寶珠。若觀此珠。則",
    "X74n1492_001:0635a21": "滅無量罪。除無量障。故修懺中。以此菩薩為滅罪主欲求辨慧。如虗空藏經說。讚云)。",
    "X74n1492_001:0635a22": "頂上寶珠青光耀。滅除眾生罪如空。我今稽首懺摩",
    "X74n1492_001:0635a23": "主。三障頓消福慧融。",
    "X74n1492_001:0635a24": "一心頂禮虗空藏菩薩摩訶薩",
    "X74n1492_001:0635b01": "○禮迦葉尊者(總持論藏。善於訓導。宰任弘綱。行十二頭陀。行身相金色。如來以正",
    "X74n1492_001:0635b02": "法眼藏而付囑之。讚云)。",
    "X74n1492_001:0635b03": "德相端嚴如金聚。頭陀苦行自終身。親傳如來正法",
    "X74n1492_001:0635b04": "眼。雞足山中待慈尊。",
    "X74n1492_001:0635b05": "一心頂禮大德摩訶迦攝波尊者",
    "X74n1492_001:0635b06": "○禮優波離尊者(統領四眾。善解毗尼藏。持律第一。是阿難尊者上座。故在先禮",
    "X74n1492_001:0635b07": "之讚云)。",
    "X74n1492_001:0635b08": "得度身先八王子。楞嚴會上證圓通。弘揚律教毗尼",
    "X74n1492_001:0635b09": "藏。佛法由斯住世隆。",
    "X74n1492_001:0635b10": "一心頂禮大德優波離尊者",
    "X74n1492_001:0635b11": "○禮阿難尊者(總持經藏。親事如來。多聞第一。是如來從弟。身具三十相。讚云)。",
    "X74n1492_001:0635b12": "多聞眾中稱第一。證道身離四威儀。結集如來正法",
    "X74n1492_001:0635b13": "藏。永作人天度世師。",
    "X74n1492_001:0635b14": "一心頂禮大德阿難陀尊者(如上各各一禮。三禮彌善。若更禮餘佛菩薩。或",
    "X74n1492_001:0635b15": "十拜百拜。各隨自意)。",
    "X74n1492_001:0635b16": "○五悔法(一禮敬。二懺悔。三隨喜。四勸請。五發願迴向。如彌勒所問經云。佛告阿難彌勒",
    "X74n1492_001:0635b17": "菩薩。本求道時。不持耳鼻頭目手足身命珍寶妻子國土布施。以成佛道。但以善權方便。安樂之行。得致",
    "X74n1492_001:0635b18": "無上正真之道。何為善權方便。彼晝夜各三時。正衣束體。下膝著地。向十方佛說言)。",
    "X74n1492_001:0635b19": "　我悔一切過　　勸助眾道德　　歸命禮諸佛",
    "X74n1492_001:0635b20": "　令得無上慧",
    "X74n1492_001:0635b21": "(悔過者。謂懺悔無始時來。身口意所作一切諸惡過失也。勸者。謂勸請十方一切菩薩未成佛者。願速成",
    "X74n1492_001:0635b22": "佛。已成佛者。願常住在世。轉正法輪。莫入涅槃。利樂有情也。助者。謂助喜一切凡聖功德。於十方界。一切",
    "X74n1492_001:0635b23": "眾生。永捨疾姤之心。其有修學一切功德。乃至一毫之善。我今悉皆助之隨喜也。歸命者。謂舉自身命。歸",
    "X74n1492_001:0635b24": "依諸佛。即是以剎塵身。而徧禮剎塵佛也。令得無上慧者。謂以上四種功德。及所修一切之善。願悉迴向。",
    "X74n1492_001:0635c01": "施與一切眾生。同圓無上種智正等菩提也。凡為懺悔發願。不出此之五法。然諸經俱陳。但彼文廣。此文",
    "X74n1492_001:0635c02": "略耳。如大金光明經。及行願品詳備。若樂廣者。自當檢閱。次當代君親等。致敬三寶)。",
    "X74n1492_001:0635c03": "一心奉為天龍八部護法聖眾。頂禮十方常住三寶",
    "X74n1492_001:0635c04": "(祝曰。惟願天龍八部。增益威光。擁護正教。四眾安和。離諸魔障)。",
    "X74n1492_001:0635c05": "一心奉為國皇大臣宰官護法檀那。頂禮十方常住",
    "X74n1492_001:0635c06": "三寶(惟願皇圖鞏固。帝道遐昌。文武祿增。興隆三寶。玉燭常調。士民樂業。檀那衍慶。不逢三災八難。",
    "X74n1492_001:0635c07": "至成無上菩提)。",
    "X74n1492_001:0635c08": "一心奉為所生父母。頂禮十方常住三寶(惟願二親增崇福壽。",
    "X74n1492_001:0635c09": "智慧圓明。若過去父母。神超淨土。業謝塵勞。蓮開上品之華佛授一生之記)。",
    "X74n1492_001:0635c10": "一心奉為和尚阿闍梨頂禮十方常住三寶(惟願和尚闍梨。",
    "X74n1492_001:0635c11": "四大安和。壽齊法身。福智增崇。普利一切。若過去者應云增崇品位)。",
    "X74n1492_001:0635c12": "一心代為末法四輩弟子頂禮十方常住三寶(惟願四輩",
    "X74n1492_001:0635c13": "弟子。善根永固。進道無魔。速證無上菩提)。",
    "X74n1492_001:0635c14": "一心代為法界眾生頂禮十方常住三寶(惟願法界有情。一時",
    "X74n1492_001:0635c15": "同得阿耨多羅三藐三菩提。此中或增或減。或更有餘願。隨自意發之。茲不繁述)。",
    "X74n1492_001:0635c16": "○附寶積經(彌勒菩薩所問會)",
    "X74n1492_001:0635c17": "(上五悔偈文略。恐哀懇之情不伸餘經文復過長初學難誦。今附寶積經偈。長短得中。以便持誦)。",
    "X74n1492_001:0635c18": "佛告阿難。彌勒往昔行菩薩道。晝夜六時。偏袒右肩。",
    "X74n1492_001:0635c19": "右膝著地。合掌頂禮。於諸佛前。說是偈言。",
    "X74n1492_001:0635c20": "　我今歸命禮　　十方一切佛　　菩薩聲聞眾",
    "X74n1492_001:0635c21": "　大仙天眼者　　亦禮菩提心　　遠離諸惡道",
    "X74n1492_001:0635c22": "　能得生天上　　乃至證涅槃　　若我作少罪",
    "X74n1492_001:0635c23": "　隨心之所生　　今對諸佛前　　懺悔令除滅",
    "X74n1492_001:0635c24": "　我今身口意　　所集諸功德　　願作菩提因",
    "X74n1492_001:0636a01": "　當成無上道　　十方國土中　　供養如來者",
    "X74n1492_001:0636a02": "　及佛無上智　　我今盡隨喜　　有罪悉懺悔",
    "X74n1492_001:0636a03": "　是福皆隨喜　　我今禮諸佛　　願成無上智",
    "X74n1492_001:0636a04": "　十方大菩薩　　證於十地者　　我今稽首禮",
    "X74n1492_001:0636a05": "　願速證菩提　　得證菩提已　　摧伏於魔軍",
    "X74n1492_001:0636a06": "　轉妙淨法輪　　饒益眾生類　　常願住世間",
    "X74n1492_001:0636a07": "　無量俱胝劫　　擊於大法鼓　　度脫苦眾生",
    "X74n1492_001:0636a08": "　我沒於欲泥　　貪繩之所繫　　種種多纏縛",
    "X74n1492_001:0636a09": "　願佛垂觀察　　眾生雖垢重　　諸佛不厭捨",
    "X74n1492_001:0636a10": "　願以大慈悲　　度脫生死海　　現在諸世尊",
    "X74n1492_001:0636a11": "　過去未來佛　　所行菩薩道　　我今願修學",
    "X74n1492_001:0636a12": "　具足波羅蜜　　成就六神通　　度脫諸眾生",
    "X74n1492_001:0636a13": "　證於無上道　　了知諸法空　　無相無自性",
    "X74n1492_001:0636a14": "　無住無表示　　不生亦不滅　　又如大仙尊",
    "X74n1492_001:0636a15": "　善了於無我　　無補特伽羅　　乃至無壽者",
    "X74n1492_001:0636a16": "　於諸布施事　　不執我我所　　為安樂眾生",
    "X74n1492_001:0636a17": "　施與無慳悋　　願我所施物　　不假功用生",
    "X74n1492_001:0636a18": "　觀察了知空　　具施波羅蜜　　持戒無缺減",
    "X74n1492_001:0636a19": "　得佛淨尸羅　　以無所住故　　具戒波羅蜜",
    "X74n1492_001:0636a20": "　忍辱如四大　　不生分別心　　以無瞋恚故",
    "X74n1492_001:0636a21": "　具忍波羅蜜　　願以身心力　　發起大精進",
    "X74n1492_001:0636a22": "　堅固無懈怠　　具勤波羅蜜　　以如幻如化",
    "X74n1492_001:0636a23": "　及勇猛精進　　金剛等三昧　　具禪波羅蜜",
    "X74n1492_001:0636a24": "　願證三昧智　　入於三脫門　　了三世平等",
    "X74n1492_001:0636b01": "　具慧波羅蜜　　諸佛妙色身　　光明大威德",
    "X74n1492_001:0636b02": "　菩薩精進行　　願我皆圓滿　　彌勒名稱者",
    "X74n1492_001:0636b03": "　勤修如是行　　具六波羅蜜　　安住於十地",
    "X74n1492_001:0636b04": "佛告阿難。彌勒菩薩。安住如是善巧方便。積集無上",
    "X74n1492_001:0636b05": "菩提。阿難。我昔求道。受苦無量。乃能積集無上菩提。",
    "X74n1492_001:0636b06": "(右二十四頌。初二歸敬頌。第三懺悔頌。第四發願頌。第五隨喜頌。第六以懺悔隨喜禮佛之福迴向無上",
    "X74n1492_001:0636b07": "道頌。第七八請轉法輪頌第九請佛住世頌。第十十一求佛攝受頌。亦四弘誓之前二誓。第十二隨佛學",
    "X74n1492_001:0636b08": "頌。即第三弘誓。第十三成無上道頌。即第四弘誓。第十四法空頌。第十五人空頌。第十六十七檀度頌。先",
    "X74n1492_001:0636b09": "了人法二空。今行施等。方達三輪體空。第十八戒度頌。第十九忍度頌。第二十進度頌。第二十一禪度頌。",
    "X74n1492_001:0636b10": "第二十二慧度頌。第二十三果圓行滿頌。第二十四讚彌勒頌)。",
    "X74n1492_001:0636b12": "禮佛儀式(終)",
    "X74n1492_001:0636b14": "音釋",
    "X74n1492_001:0636b15": "達奢(亦作陀舍)那[合*牛](二合)烏[合*牛](二合成唵音)娑囉婆",
    "X74n1492_001:0636b16": "二合。或作薩婆。婆字去聲。陀羅尼集經云。誦三徧。",
    "X74n1492_001:0636b17": "頂禮一拜。如是三度禮者。除滅一切十惡五逆四",
    "X74n1492_001:0636b18": "重等罪。一切障難。皆悉消滅。勝人禮拜十萬億佛",
    "X74n1492_001:0636b19": "功德。此名那謨悉羯囉呪。華言禮拜呪。",
    "X74n1492_001:0636b20": "頭陀亦云杜多。華言抖擻。謂行十二事。即抖擻三",
    "X74n1492_001:0636b21": "界煩惱矣。",
    "X74n1492_001:0636b22": "三災大三災。火。水。風。則世界壞矣。小三災。刀兵。饑",
    "X74n1492_001:0636b23": "饉。疾疫。",
    "X74n1492_001:0636b24": "八難一地獄。二畜生。三餓鬼。四無想天。不得見佛",
    "X74n1492_001:0636c01": "聞法。五北俱盧州。不得見佛聞法。六盲聾瘖瘂。七",
    "X74n1492_001:0636c02": "世智辯聰。世人邪智聰利。躭習外書。不信出世正",
    "X74n1492_001:0636c03": "法。八生在佛前佛後。由業重緣薄。不遇佛出世。聞",
    "X74n1492_001:0636c04": "佛說法。",
    "X74n1492_001:0636c05": "大仙佛為聖中聖。天中天。仙中仙。故云大覺金仙。",
    "X74n1492_001:0636c06": "涅槃華言圓寂。謂德無不備名圓。障無不盡名寂。",
    "X74n1492_001:0636c07": "舊云不生不滅。",
    "X74n1492_001:0636c08": "補特伽羅華言數取趣。即有情之別稱。謂諸眾生",
    "X74n1492_001:0636c09": "數數往來趣向六道中受生也。",
    "X74n1492_001:0636c10": "六趣即六道。一天。二人。三修羅。四地獄。五餓鬼。六",
    "X74n1492_001:0636c11": "畜生。",
    "X74n1492_001:0636c12": "波羅蜜華言到彼岸。謂修此六法。自度度他。到涅",
    "X74n1492_001:0636c13": "槃岸。故亦名六度。",
    "X74n1492_001:0636c14": "尸羅華言清涼。謂持戒能除煩惱。而得清涼也。",
    "X74n1492_001:0636c15": "三昧華言正定。有百千三昧。至等覺地。入金剛三",
    "X74n1492_001:0636c16": "昧。斷最後微細無明。方證佛地。",
    "X74n1492_001:0636c17": "三脫門即三解脫門。一空。二無相。三無願。"
}