{
    "T03n0190_007:0682b13": "佛本行集經卷第七",
    "T03n0190_007:0682b15": "隋天竺三藏闍那崛多譯",
    "T03n0190_007:0682b16": "5 俯降王宮品俯降王宮品第五",
    "T03n0190_007:0682b17": "「爾時，護明菩薩冬分過已，至於最勝春初之",
    "T03n0190_007:0682b18": "時，一切樹木諸華開敷，天氣澄清，溫涼調適，",
    "T03n0190_007:0682b19": "百草新出，滑澤和柔，滋茂光鮮，遍滿於地正",
    "T03n0190_007:0682b20": "取鬼宿星合之時，為彼諸天，說於法要，悉令",
    "T03n0190_007:0682b21": "其心，愛樂歡喜，踊躍充遍不能自勝。誡勸諸",
    "T03n0190_007:0682b22": "天，使行此法，教令厭離一切有為生老病死",
    "T03n0190_007:0682b23": "求無上法。",
    "T03n0190_007:0682b24": "「是時，護明菩薩大士觀彼天眾，如師子王欲",
    "T03n0190_007:0682b25": "下生時，其心安隱，不驚不怖，不畏不亂，復更",
    "T03n0190_007:0682b26": "重告諸天眾言：『汝等諸天一切當知！此我最",
    "T03n0190_007:0682b27": "後受後邊身。』是時菩薩，正念一心，從兜率下。",
    "T03n0190_007:0682b28": "如餘諸天，捨天壽時，離五欲故，生大憂苦，",
    "T03n0190_007:0682b29": "忘失正念；菩薩下時，則不如是，菩薩下時，",
    "T03n0190_007:0682c01": "具足一切不可思議希有之法。護明菩薩從",
    "T03n0190_007:0682c02": "天下時，時彼諸天憶菩薩故，一時號哭：『嗚呼",
    "T03n0190_007:0682c03": "苦哉！嗚呼苦哉！我等既失護明菩薩，我從今",
    "T03n0190_007:0682c04": "去，永更不復得聞正法，減損我等功德之利，",
    "T03n0190_007:0682c05": "生死根本今益增長。』時淨居天告彼一切諸",
    "T03n0190_007:0682c06": "天眾言：『汝等今見護明菩薩欲下生時，莫生",
    "T03n0190_007:0682c07": "憂惱。何以故？彼下生時，必定當得成阿耨多",
    "T03n0190_007:0682c08": "羅三藐三菩提，成已還來至此天宮，為汝說",
    "T03n0190_007:0682c09": "法。猶如往昔毘婆尸佛、尸棄如來、毘舍浮佛、",
    "T03n0190_007:0682c10": "迦羅迦孫馱佛、迦那迦牟尼佛、迦葉如來，彼",
    "T03n0190_007:0682c11": "等諸佛，皆從此去，憐愍汝故，悉各還來，到此",
    "T03n0190_007:0682c12": "天宮，為汝說法，攝受汝等。今此護明菩薩大",
    "T03n0190_007:0682c13": "士，還如是來攝化於汝，如前不異。』",
    "T03n0190_007:0682c14": "「爾時，護明菩薩大士於夜下生，當欲降神入",
    "T03n0190_007:0682c15": "於摩耶夫人胎時，時彼摩耶當其夜白淨飯",
    "T03n0190_007:0682c16": "王言：『大王！當知，我從今夜，欲受八禁清淨齋",
    "T03n0190_007:0682c17": "戒，所謂不殺生，不偷盜，不婬逸，不妄語，不",
    "T03n0190_007:0682c18": "兩舌，不惡口，不無義語。又願，不貪，不瞋恚，",
    "T03n0190_007:0682c19": "不愚癡，不生邪見。我當正見，諸如是等禁戒",
    "T03n0190_007:0682c20": "齋法，我當受持。我今繫念，恒常懃行，於諸",
    "T03n0190_007:0682c21": "眾生，當起慈心。』",
    "T03n0190_007:0682c22": "「時，淨飯王即報摩耶大夫人言：『如夫人心，所",
    "T03n0190_007:0682c23": "愛樂者，隨意而行；我今亦捨國王之位，隨汝",
    "T03n0190_007:0682c24": "所行。』而有偈說：",
    "T03n0190_007:0682c25": "「『王見菩薩母，　　從座恭敬起，",
    "T03n0190_007:0682c26": "如母如姊妹，　　心不行欲想。』",
    "T03n0190_007:0682c27": "「時，護明菩薩一心正念，從兜率下，託淨飯王",
    "T03n0190_007:0682c28": "最大夫人摩耶右脇，安庠而入。護明菩薩",
    "T03n0190_007:0682c29": "正念正知，從兜率下入母胎時，是時天人魔",
    "T03n0190_007:0683a01": "梵、沙門婆羅門等，一切世間光明普照，復世",
    "T03n0190_007:0683a02": "界外黑闇之處，日月如是，有大勢力、有大威",
    "T03n0190_007:0683a03": "神，如是幽隱光明不照，德不能及此菩薩光，",
    "T03n0190_007:0683a04": "悉能達照。彼處所有一切眾生，各相謂言：『云",
    "T03n0190_007:0683a05": "何此間忽有眾生？』是時此地，六種震動，所謂",
    "T03n0190_007:0683a06": "東湧西沒，西湧東沒，南湧北沒，北湧南沒，邊",
    "T03n0190_007:0683a07": "湧中沒，中湧邊沒，如是乃至起覺、吼等，十八",
    "T03n0190_007:0683a08": "種相悉皆普現。次復，有千須彌山王，皆悉震",
    "T03n0190_007:0683a09": "動，千尼民陀羅山王、千持威德山王、千佉羅",
    "T03n0190_007:0683a10": "伽陀山王、千毘那耶迦山王、千馬頭山王、千",
    "T03n0190_007:0683a11": "彌尼陀羅山王、千善見山王、千鐵圍山王、千",
    "T03n0190_007:0683a12": "大鐵圍山王，如是等山，悉皆震動。并及一切",
    "T03n0190_007:0683a13": "諸餘小山，湧沒低昂，嵬㠑峨嵯，出大烟氣、",
    "T03n0190_007:0683a14": "四千大海，及餘諸池，浩汗奔濤，洪波沸湧。",
    "T03n0190_007:0683a15": "其四大河，恒河，辛頭，斯多，博叉，及餘諸水，皆",
    "T03n0190_007:0683a16": "悉逆流。一切叢林，一切樹木，一切藥草，一切",
    "T03n0190_007:0683a17": "時苗，皆悉肥濃，長養滋茂。其下乃至阿鼻泥",
    "T03n0190_007:0683a18": "梨苦惱眾生，皆蒙快樂。",
    "T03n0190_007:0683a19": "「以是因緣，菩薩從於兜率初下，放大光照一",
    "T03n0190_007:0683a20": "切世間，幽昏黑闇悉令明著，欲為後時成佛",
    "T03n0190_007:0683a21": "道已，以四真諦智慧光明，普照一切愚暝眾",
    "T03n0190_007:0683a22": "生，作先瑞相。菩薩初從兜率下時，大地六種",
    "T03n0190_007:0683a23": "十八相動，及諸山王，出大烟氣，四千大海，湧",
    "T03n0190_007:0683a24": "沸濤波。是故如來為未來世諸惡眾生，沒在",
    "T03n0190_007:0683a25": "煩惱垢濁淤泥；佛成道已，欲拔出置於涅槃",
    "T03n0190_007:0683a26": "岸。",
    "T03n0190_007:0683a27": "「菩薩初從兜率下時，一切諸水，皆悉逆流，是",
    "T03n0190_007:0683a28": "故如來，為未來世諸惡眾生，隨順沒溺煩惱",
    "T03n0190_007:0683a29": "流者；佛成道已，說法度脫一切眾生，令其反",
    "T03n0190_007:0683b01": "本逆生死流。菩薩初從兜率下時，悉能增長",
    "T03n0190_007:0683b02": "一切樹木藥草叢林，皆令肥膩滋茂之者。為",
    "T03n0190_007:0683b03": "未來世諸惡眾生，未種善根，令種善根，已種",
    "T03n0190_007:0683b04": "善根，令得解脫。",
    "T03n0190_007:0683b05": "「菩薩初從兜率下時，乃至阿鼻地獄眾生，皆",
    "T03n0190_007:0683b06": "受快樂；佛成道已，令諸眾生，解脫苦惱，受於",
    "T03n0190_007:0683b07": "快樂。以是因緣，於先示現是等瑞相。",
    "T03n0190_007:0683b08": "「又復菩薩兜率下時，右脇入胎，自餘眾生，從",
    "T03n0190_007:0683b09": "產門入。佛得成道，為諸眾生，說清淨法，迴邪",
    "T03n0190_007:0683b10": "入正，此是於先示現瑞相。",
    "T03n0190_007:0683b11": "「菩薩正念，從兜率下，託淨飯王第一大妃摩",
    "T03n0190_007:0683b12": "耶夫人右脇住已。是時大妃，於睡眠中，夢見",
    "T03n0190_007:0683b13": "有一六牙白象，其頭朱色，七支拄地，以金裝",
    "T03n0190_007:0683b14": "牙，乘空而下，入於右脇。夫人夢已，明旦即白",
    "T03n0190_007:0683b15": "淨飯王言：『大王當知，我於昨夜，作如是夢，當",
    "T03n0190_007:0683b16": "入於我右脇之時，我受快樂，昔所未有，從今",
    "T03n0190_007:0683b17": "日後，我實不用世間快樂。此夢瑞相，誰占夢",
    "T03n0190_007:0683b18": "師，能為我解？』",
    "T03n0190_007:0683b19": "「時，淨飯王召一宮監內侍女人，而告之言：『汝",
    "T03n0190_007:0683b20": "速疾來至外宣勅，語我國師大那摩子，令急",
    "T03n0190_007:0683b21": "追喚八婆羅門大占夢師，所謂祭德、鬼宿德、",
    "T03n0190_007:0683b22": "自在德、毘紐德、梵德等，并老迦葉三子速來。』",
    "T03n0190_007:0683b23": "時彼使人，白於王言：『如大王勅，不敢違逆。』",
    "T03n0190_007:0683b24": "是時使人奉大王命至宮門前，大聲唱言：『誰",
    "T03n0190_007:0683b25": "在門前，頗有入宮婆羅門不？』時彼門前，有一",
    "T03n0190_007:0683b26": "當直婆羅門子，姓婆陀氏，名羅耶那隋言屋室，報",
    "T03n0190_007:0683b27": "於宮監內使人言：『我在於此。』其使人言：『大王",
    "T03n0190_007:0683b28": "有勅，遣喚八大諸婆羅門能占夢者，所謂祭",
    "T03n0190_007:0683b29": "德、迦葉子等。』其使傳告，乃至國師大那摩子",
    "T03n0190_007:0683c01": "承彼屋室使人之言，即便召喚八大占夢婆",
    "T03n0190_007:0683c02": "羅門師，及大那摩國師之子，同入宮中。時，淨",
    "T03n0190_007:0683c03": "飯王告諸占夢婆羅門等，作如是言：『昨夜夫",
    "T03n0190_007:0683c04": "人，有此異夢，是何瑞相？有何徵感？』時彼占夢",
    "T03n0190_007:0683c05": "婆羅門等，聞王語已，善知諸相、善占夢祥，即",
    "T03n0190_007:0683c06": "具諮白淨飯王言：『大王善聽所夢瑞相，我當",
    "T03n0190_007:0683c07": "具說。如我所見，往昔神仙諸天經書典籍所",
    "T03n0190_007:0683c08": "載。』而說偈言：",
    "T03n0190_007:0683c09": "「『若母人夢見，　　日天入右脇，",
    "T03n0190_007:0683c10": "彼母所生子，　　必作轉輪王。",
    "T03n0190_007:0683c11": "若母人夢見，　　月天入右脇，",
    "T03n0190_007:0683c12": "彼母所生子，　　諸王中最勝。",
    "T03n0190_007:0683c13": "若母人夢見，　　白象入右脇，",
    "T03n0190_007:0683c14": "彼母所生子，　　三界無極尊。",
    "T03n0190_007:0683c15": "能利諸眾生，　　怨親悉平等，",
    "T03n0190_007:0683c16": "度脫千萬眾，　　於深煩惱海。』",
    "T03n0190_007:0683c17": "「爾時，占夢婆羅門師白大王言：『夫人所夢，其",
    "T03n0190_007:0683c18": "相甚善！大王今者當自慶幸，夫人所產必生",
    "T03n0190_007:0683c19": "聖子，彼於後時，必成佛道，名聞遠至。』時，淨飯",
    "T03n0190_007:0683c20": "王聞諸占夢婆羅門師說此頌已，心大歡喜，",
    "T03n0190_007:0683c21": "踊躍無量，不能自勝。時王備辦無量餚膳，百",
    "T03n0190_007:0683c22": "味飲食，唼𠲿舐啜，諸󰉔果等，種種施設，彼",
    "T03n0190_007:0683c23": "婆羅門，自恣而噉。飯食訖已，時淨飯王復將",
    "T03n0190_007:0683c24": "無量錢財寶物，以用布施。",
    "T03n0190_007:0683c25": "「時，淨飯王聞此相師占觀妃夢，云是吉祥瑞",
    "T03n0190_007:0683c26": "相之後，即於其國迦毘羅城四門之外，并衢",
    "T03n0190_007:0683c27": "道頭街巷阡陌有人行處，安大無遮義會之",
    "T03n0190_007:0683c28": "所，人來須者盡皆布施，須食與食，須飲與飲，",
    "T03n0190_007:0683c29": "須衣與衣，須香與香，須鬘與鬘，塗香末香、衣",
    "T03n0190_007:0684a01": "服床敷氈褥、房舍屋宅、牛羊象馬及車乘等，",
    "T03n0190_007:0684a02": "是人須者皆悉與之。作如是等種種布施，悉",
    "T03n0190_007:0684a03": "為資益於菩薩故，設是供養。",
    "T03n0190_007:0684a04": "「爾時，彼處有一仙人，名阿私陀，能立外道種",
    "T03n0190_007:0684a05": "種諸義，以捨五欲，有大威神，有大德力，具足",
    "T03n0190_007:0684a06": "五通，常能到於三十三天集會之所，自在能",
    "T03n0190_007:0684a07": "入。彼仙多住南天竺國遮槃低城聚落，名恒",
    "T03n0190_007:0684a08": "河怛，去彼不遠，有一叢林，名曰增長，是時仙",
    "T03n0190_007:0684a09": "人，在彼林中，修學仙道。摩伽陀國，一切人",
    "T03n0190_007:0684a10": "民，咸皆謂：『此阿私陀仙，是阿羅漢。』摩伽陀國",
    "T03n0190_007:0684a11": "一切人民，貴敬彼仙，尊重承事。時彼仙人，有",
    "T03n0190_007:0684a12": "所知解，悉以教人，自知見已，教他令見。時彼",
    "T03n0190_007:0684a13": "聚落，有一童子，名那羅陀。彼那羅陀，年漸長",
    "T03n0190_007:0684a14": "大，至於八歲，其母將付阿私陀仙，令作弟子。",
    "T03n0190_007:0684a15": "時彼童子，供養恭敬尊重師事阿私陀仙，盡",
    "T03n0190_007:0684a16": "弟子禮，無暫休息。時彼仙人在增長林，晝夜",
    "T03n0190_007:0684a17": "精進，攝心坐禪，及那羅陀童子一處；其那羅",
    "T03n0190_007:0684a18": "陀侍者童子，在仙人後侍立，執拂駈逐蚊虻。",
    "T03n0190_007:0684a19": "「菩薩從於兜率陀天，正念下至淨飯王宮，夫",
    "T03n0190_007:0684a20": "人右脇入於胎時，放大光明，遍照人天一切",
    "T03n0190_007:0684a21": "世界，復此大地具足六種十八相動。時阿私",
    "T03n0190_007:0684a22": "陀見未曾有希奇之事，異種光明，復見此",
    "T03n0190_007:0684a23": "地六種震動，心大驚怖，毛孔悉竪，自心念",
    "T03n0190_007:0684a24": "言：『今有何緣，此大地動？有何果報？』時彼仙",
    "T03n0190_007:0684a25": "人，少時思惟，默然而住，正念正定思惟知",
    "T03n0190_007:0684a26": "已，心生歡喜，踊躍無量，不能自勝，作是唱言：",
    "T03n0190_007:0684a27": "『希有大聖不可思議，世間當出大富伽羅。』",
    "T03n0190_007:0684a28": "「菩薩初從兜率下時，入母右脇，受胎訖已。時",
    "T03n0190_007:0684a29": "有一天，名曰速往，至諸地獄大聲唱言：『汝諸",
    "T03n0190_007:0684b01": "人輩，一切當知，菩薩今從兜率天下入於母",
    "T03n0190_007:0684b02": "胎，是故汝等，速發誓願，願生人間。』地獄眾",
    "T03n0190_007:0684b03": "生聞此語已，所有眾生，往昔已來，曾種善",
    "T03n0190_007:0684b04": "根，復造雜業，以惡強故，墮於地獄，彼等各",
    "T03n0190_007:0684b05": "各面相覩見，厭離地獄，復得光明，身心安",
    "T03n0190_007:0684b06": "樂，復得聞於速往世間諸天之聲。捨地獄身，",
    "T03n0190_007:0684b07": "即生人中。所有三千大千世界諸眾生等，往",
    "T03n0190_007:0684b08": "昔已來種善根者，皆來於此迦毘羅城，四面",
    "T03n0190_007:0684b09": "託生。",
    "T03n0190_007:0684b10": "「菩薩入於母胎訖已，時天帝釋及四天王，提",
    "T03n0190_007:0684b11": "頭賴吒及毘留勒叉、毘留博叉、毘沙門等，各",
    "T03n0190_007:0684b12": "相謂言：『仁者當知！菩薩已從兜率天下入在",
    "T03n0190_007:0684b13": "母胎，我等今須擁護守視，莫令其餘或人非",
    "T03n0190_007:0684b14": "人，惱亂菩薩，或覓其便。今此菩薩，唯是極",
    "T03n0190_007:0684b15": "大威德，諸天乃能守護，非是世間人所能守。』",
    "T03n0190_007:0684b16": "此是菩薩未曾有法，如來有此四種護持，具",
    "T03n0190_007:0684b17": "足無缺，此是於先守護瑞相。",
    "T03n0190_007:0684b18": "「世有眾生，入母胎時不能正念，或住母胎亦",
    "T03n0190_007:0684b19": "復不能專心正念，或復生時亦不正念。或有",
    "T03n0190_007:0684b20": "眾生，入母胎時能專正念，住於胎中亦能正",
    "T03n0190_007:0684b21": "念，出胎之時亦能正念。或有眾生，入胎正",
    "T03n0190_007:0684b22": "念，住胎正念，出胎之時不能正念。菩薩入",
    "T03n0190_007:0684b23": "胎心亦正念，住胎正念，出胎正念，此是菩",
    "T03n0190_007:0684b24": "薩，未曾有法。如來得成於佛道已，說法教",
    "T03n0190_007:0684b25": "化，無忘無失，知於眾生機根而說，此是往",
    "T03n0190_007:0684b26": "昔希有瑞相。菩薩在於母胎之時，常住右脇，",
    "T03n0190_007:0684b27": "不曾移動。自餘眾生，以不定故，或至右脇，",
    "T03n0190_007:0684b28": "或至左脇，以是因緣，其母患痛，受無量苦。",
    "T03n0190_007:0684b29": "菩薩在胎，處於右脇，不轉不動，起立坐臥，",
    "T03n0190_007:0684c01": "不損母胎，此是菩薩未曾有法。如來得成於",
    "T03n0190_007:0684c02": "佛道已，行菩提法，悉得成就，此是往昔於",
    "T03n0190_007:0684c03": "先瑞相。",
    "T03n0190_007:0684c04": "「菩薩在胎，不驚不怖，得大無畏，惡物不染，所",
    "T03n0190_007:0684c05": "有不淨，涕唾膿血，黃白痰癊，不能穢污。自",
    "T03n0190_007:0684c06": "餘眾生，在母胎時，種種不淨。如琉璃寶，以",
    "T03n0190_007:0684c07": "天衣裹，置不淨處，亦不染污；如是如是，菩薩",
    "T03n0190_007:0684c08": "在胎，一切不淨不污不染，此是菩薩未曾有",
    "T03n0190_007:0684c09": "法。如來得成於佛道已，於一切法不染不著，",
    "T03n0190_007:0684c10": "此是往昔於先瑞相。",
    "T03n0190_007:0684c11": "「菩薩在於母胎之時，其菩薩母，受大快樂，身",
    "T03n0190_007:0684c12": "不疲乏。自餘眾生，入於母胎，或復九月，或",
    "T03n0190_007:0684c13": "復十月，母受負重，身體不安。菩薩在胎，母若",
    "T03n0190_007:0684c14": "行坐若眠若起，皆得安樂，身不受苦，此是菩",
    "T03n0190_007:0684c15": "薩未曾有法。如來得成於佛道已，速得阿耨",
    "T03n0190_007:0684c16": "多羅三藐三菩提，正得諸通及一切智，此",
    "T03n0190_007:0684c17": "是往昔於先瑞相。",
    "T03n0190_007:0684c18": "「菩薩在胎，母受禁戒，心常奉持戒行而行。自",
    "T03n0190_007:0684c19": "餘眾生在母胎時，母行雜行。菩薩在胎，母持",
    "T03n0190_007:0684c20": "禁戒，不行雜行，此是菩薩未曾有法。如來得",
    "T03n0190_007:0684c21": "成於佛道已，及聲聞眾，最勝持戒，於世間中",
    "T03n0190_007:0684c22": "出大名聞：『沙門瞿曇，持戒無比，持戒分勝。』此",
    "T03n0190_007:0684c23": "是往昔於先瑞相。",
    "T03n0190_007:0684c24": "「菩薩在胎，其母不生欲染之想，不為欲火之",
    "T03n0190_007:0684c25": "所惱亂，時菩薩母，恒行梵行。自餘眾生，入母",
    "T03n0190_007:0684c26": "胎時，不久其母，欲心熾盛，倍多於前。菩薩",
    "T03n0190_007:0684c27": "在胎，其菩薩母，於自夫邊，猶尚厭離，不行",
    "T03n0190_007:0684c28": "婬欲，何況餘人？此是菩薩未曾有法。如來",
    "T03n0190_007:0684c29": "得成於佛道已，眼根善伏，善藏善護，善覆善",
    "T03n0190_007:0685a01": "熏，復能因此如上所知，為他說法。如是耳根",
    "T03n0190_007:0685a02": "鼻根舌根身根意根，乃至善熏，復能如是，令",
    "T03n0190_007:0685a03": "他斷故，修習說法，此是往昔於先瑞相。",
    "T03n0190_007:0685a04": "「菩薩在胎，其菩薩母，不貪異味。自餘眾生，在",
    "T03n0190_007:0685a05": "母胎時，其母貪嗜，不知厭足。菩薩在胎，其菩",
    "T03n0190_007:0685a06": "薩母，不患寒熱及以飢渴，不惱其身，此是",
    "T03n0190_007:0685a07": "菩薩未曾有法。如來得成於佛道，已知四種",
    "T03n0190_007:0685a08": "食，此是往昔於先瑞相。",
    "T03n0190_007:0685a09": "「菩薩在胎，其菩薩母，志習庶幾，樂憙行檀。",
    "T03n0190_007:0685a10": "自餘眾生，在母胎時，其母慳貪，不憙布施，",
    "T03n0190_007:0685a11": "悋惜財物。",
    "T03n0190_007:0685a12": "「菩薩在胎，其母意樂行於布施，心意開解，居",
    "T03n0190_007:0685a13": "自家內，此是菩薩未曾有法。如來得成於佛",
    "T03n0190_007:0685a14": "道已，說不慳法，此是往昔於先瑞相。「菩薩在",
    "T03n0190_007:0685a15": "胎，其菩薩母，常行慈悲，能於一切諸眾生",
    "T03n0190_007:0685a16": "邊，但是有識有命之類，悉皆愍念。自餘眾",
    "T03n0190_007:0685a17": "生，在於母胎，其母不仁，威德少故，行諸不",
    "T03n0190_007:0685a18": "善，惡口罵詈。",
    "T03n0190_007:0685a19": "「菩薩在胎，其菩薩母，恒於一切諸眾生邊，作",
    "T03n0190_007:0685a20": "大利益安樂之心，此是菩薩未曾有法。如來",
    "T03n0190_007:0685a21": "得成於佛道已，能於一切諸眾生邊，行平等",
    "T03n0190_007:0685a22": "心，此是往昔於先瑞相。",
    "T03n0190_007:0685a23": "「菩薩在胎，其菩薩母，如前端政，種種相貌，",
    "T03n0190_007:0685a24": "悉皆可喜。自餘眾生，在於母胎，其母損瘦，體",
    "T03n0190_007:0685a25": "不洪滿，氣力羸弱，倍於常人。菩薩在胎，其母",
    "T03n0190_007:0685a26": "常生歡喜之心，戒行威德，身色最勝，最妙最",
    "T03n0190_007:0685a27": "尊，此是菩薩未曾有法。如來得成於佛道已，",
    "T03n0190_007:0685a28": "見身巍巍，不可瞻仰，體黃金色，眾相莊嚴，此",
    "T03n0190_007:0685a29": "是往昔於先瑞相。",
    "T03n0190_007:0685b01": "「菩薩在胎，其母欲觀於菩薩時，即見菩薩在",
    "T03n0190_007:0685b02": "於胎中，身體洪滿，諸根具足。譬如明鏡鑒",
    "T03n0190_007:0685b03": "於面像，其母見已，歡喜踊躍，充遍於體，不能",
    "T03n0190_007:0685b04": "自勝。自餘眾生，在於母胎，被歌羅邏及阿浮",
    "T03n0190_007:0685b05": "陀之所覆蔽，而不能現。菩薩初入母胎之時，",
    "T03n0190_007:0685b06": "身體充滿，五支五根，皆悉具足，此是菩薩未",
    "T03n0190_007:0685b07": "曾有法。",
    "T03n0190_007:0685b08": "「菩薩在胎，其菩薩母，所見眾生，若男若女，",
    "T03n0190_007:0685b09": "被鬼所持，若得見於菩薩母者，一切魍魎，",
    "T03n0190_007:0685b10": "一切鬼神，皆悉遠離，還得本心。若體舊有諸",
    "T03n0190_007:0685b11": "餘雜病，或痿黃病，或風癲病，或痰癊病，",
    "T03n0190_007:0685b12": "或等分病，或餘諸病，所謂白癩，丁瘡，惡腫",
    "T03n0190_007:0685b13": "疥𭼦，消瘦癕疽，癬瘻癭腫，寒熱，眼耳鼻",
    "T03n0190_007:0685b14": "舌，咽喉及頭，一切諸病所侵惱者，彼等眾",
    "T03n0190_007:0685b15": "生，來至摩耶大夫人邊，其大夫人，右手摩",
    "T03n0190_007:0685b16": "頂，摩其頂已皆得安樂，諸病悉除。若有重",
    "T03n0190_007:0685b17": "病，不能來見摩耶夫人；摩耶夫人或取草葉，",
    "T03n0190_007:0685b18": "或取樹葉，或取草莖，右手摩捋，送彼病人，其",
    "T03n0190_007:0685b19": "病人得此等諸物，或食或觸，或置身上，即得",
    "T03n0190_007:0685b20": "斷除一切諸病，便受安樂，身體輕便。菩薩",
    "T03n0190_007:0685b21": "在胎，有如是等，無量無邊威神德力，未曾有",
    "T03n0190_007:0685b22": "法。",
    "T03n0190_007:0685b23": "6 樹下誕生品佛本行集經樹下誕生品第六上",
    "T03n0190_007:0685b24": "「爾時，菩薩聖母摩耶，懷孕菩薩，將滿十月，垂",
    "T03n0190_007:0685b25": "欲生時，時彼摩耶大夫人父，善覺長者，即遣",
    "T03n0190_007:0685b26": "使人，詣迦毘羅淨飯王所摩訶僧祇師云，摩耶夫人父名善覺，奏",
    "T03n0190_007:0685b27": "大王言：『如我所知，我女摩耶，王大夫人，懷藏",
    "T03n0190_007:0685b28": "聖胎，威德既大，若彼產出，我女命短，不久必",
    "T03n0190_007:0685b29": "終。我意欲迎我女摩耶還來我家，安止住於",
    "T03n0190_007:0685c01": "嵐毘尼中，共相娛樂，盡父子情。唯願大王！莫",
    "T03n0190_007:0685c02": "生留難，乞垂哀遣，放來我家，於此生產，平安",
    "T03n0190_007:0685c03": "訖已，即奉送還。』",
    "T03n0190_007:0685c04": "「時，淨飯王聞善覺使作是言已，即勅有司，其",
    "T03n0190_007:0685c05": "迦毘羅城，及提婆陀訶，兩間之中，平治道路，",
    "T03n0190_007:0685c06": "除却一切荊棘沙礫糞穢土塠，香湯灑地，持",
    "T03n0190_007:0685c07": "於種種雜妙花香，散於其地。又復光飾摩耶",
    "T03n0190_007:0685c08": "夫人，以諸種香、諸種花鬘、諸種瓔珞，莊嚴其",
    "T03n0190_007:0685c09": "身，備諸音聲，作唱伎樂。持大王力、大王威",
    "T03n0190_007:0685c10": "風，從諸宮內一切婇女，欲向其父善覺之家，",
    "T03n0190_007:0685c11": "於先遣使，往彼報知，令來迎接。是時摩耶大",
    "T03n0190_007:0685c12": "夫人身安然端坐大白象上，時象背上諸天，",
    "T03n0190_007:0685c13": "化作微妙寶帳，摩耶夫人坐寶帳裏，詣其父",
    "T03n0190_007:0685c14": "家，到於提婆陀訶城內。是時摩耶夫人，初始",
    "T03n0190_007:0685c15": "欲向提婆陀訶城時，時淨飯王辦具一萬大",
    "T03n0190_007:0685c16": "力香象，皆被金鞍，七寶校飾，莊嚴其身，並悉",
    "T03n0190_007:0685c17": "精麗，備擬以送摩耶夫人；復有一萬善好良",
    "T03n0190_007:0685c18": "馬，皆紺青色，頭黑如烏，皆悉被騣，尾垂著",
    "T03n0190_007:0685c19": "地，真金鞦轡，鞍鐙留羈，悉亦金飾，一切雜寶，",
    "T03n0190_007:0685c20": "莊嚴其身；復有一萬妙好寶車，並駕四馬，其",
    "T03n0190_007:0685c21": "車周匝張懸幡蓋，及眾寶鈴，鏗鏘相和。如是",
    "T03n0190_007:0685c22": "辦具，皆隨摩耶夫人之後。復有二萬勁勇力",
    "T03n0190_007:0685c23": "士，一人當千，威猛捷健，端政絕殊，能破強",
    "T03n0190_007:0685c24": "怨，身著鎧甲，手執弓箭，刀杖鬪輪，及諸戟",
    "T03n0190_007:0685c25": "矟，種種戰具，隨夫人後。復更別有一萬寶",
    "T03n0190_007:0685c26": "車，十千妃嬪，皆坐其上，持諸瓔珞種種衣服，",
    "T03n0190_007:0685c27": "莊嚴其身，左右圍遶摩耶夫人。時，淨飯王重",
    "T03n0190_007:0685c28": "更切勅宮監大臣，好加防衛，不聽非司其餘",
    "T03n0190_007:0685c29": "浪人逼近摩耶夫人之車，及諸妃嬪勿令雜",
    "T03n0190_007:0686a01": "合，唯遣童女，牽車進奉。如是次第，摩耶夫",
    "T03n0190_007:0686a02": "人，象乘處中，一萬寶車，各各一妃，坐於其",
    "T03n0190_007:0686a03": "上，左右圍遶，前後導從，摩耶夫人最為上",
    "T03n0190_007:0686a04": "首。其外復有一萬香象，一萬力士皆服鎧甲，",
    "T03n0190_007:0686a05": "隨從夫人左右前後，鹵簿而行，皆各坐於香",
    "T03n0190_007:0686a06": "象之上。又復一萬步行力士亦著鎧甲，手執",
    "T03n0190_007:0686a07": "種種戟矟諸仗，翼衛夫人，如是莊嚴摩耶",
    "T03n0190_007:0686a08": "夫人，詣向父所。無量象馬，皆悉嘶鳴。又有無",
    "T03n0190_007:0686a09": "量龍頭大鼓，無量小鼓，種種樂器，出微妙音，",
    "T03n0190_007:0686a10": "無量莊嚴，無量威德，向於提婆陀訶之城。「時",
    "T03n0190_007:0686a11": "彼善覺大臣長者，共自眷屬，從城而出，逆前",
    "T03n0190_007:0686a12": "迎女摩耶夫人，又持無量莊嚴之具，引夫人",
    "T03n0190_007:0686a13": "前。是時善覺大臣，有妻名嵐毘尼，彼婦諮白",
    "T03n0190_007:0686a14": "夫善覺言：『大聖釋子！若當知時，諸釋種族，各",
    "T03n0190_007:0686a15": "皆自有園果樹林，遨遊觀瞻，至於其中，自",
    "T03n0190_007:0686a16": "相娛樂。我大聖子！今可造作清淨園林，我等",
    "T03n0190_007:0686a17": "當共聖子娛樂，受於歡樂。』時善覺釋摩耶大",
    "T03n0190_007:0686a18": "妃夫人之父，於迦毘羅，及提婆陀訶，兩城之",
    "T03n0190_007:0686a19": "間，近自境內，為婦造作一大園林，以善覺婦",
    "T03n0190_007:0686a20": "名嵐毘尼，為彼造立此園林故，以是因緣，即",
    "T03n0190_007:0686a21": "名之為嵐毘尼園。彼園樹木，蓊欝扶疎，世間",
    "T03n0190_007:0686a22": "無比，其中多有種種花樹種種果樹，以為莊",
    "T03n0190_007:0686a23": "嚴。復有種種渠流池沼，種種雜樹，無量無邊，",
    "T03n0190_007:0686a24": "摩尼諸寶，遍滿園苑。",
    "T03n0190_007:0686a25": "「爾時，善覺釋種大臣，於彼春初二月八日鬼",
    "T03n0190_007:0686a26": "宿合時，共女摩耶相隨，向彼嵐毘尼園，欲往",
    "T03n0190_007:0686a27": "觀看大吉祥地。到彼園已，摩耶夫人從寶車",
    "T03n0190_007:0686a28": "下，先以種種微妙瓔珞莊嚴其身，復以種種",
    "T03n0190_007:0686a29": "雜好熏香用以塗拭。眾多婇女，伎樂音聲，",
    "T03n0190_007:0686b01": "前後圍遶，安庠徐步，處處觀看，從於此林，",
    "T03n0190_007:0686b02": "復向彼樹，如是次第，周匝而行。然其園中，別",
    "T03n0190_007:0686b03": "有一樹，名波羅叉，其樹安住，上下正等，枝葉",
    "T03n0190_007:0686b04": "垂布，半綠半青，翠紫相暉，如孔雀項，又甚",
    "T03n0190_007:0686b05": "柔軟如迦隣提衣，其花香妙，聞者歡喜。摩耶",
    "T03n0190_007:0686b06": "夫人，安庠漸次，至彼樹下。",
    "T03n0190_007:0686b07": "「是時，彼樹以於菩薩威德力故，枝自然曲，柔",
    "T03n0190_007:0686b08": "軟低垂，摩耶夫人即舉右手，猶如空中出妙",
    "T03n0190_007:0686b09": "色虹，安庠頻申，執波羅叉垂曲樹枝，仰觀",
    "T03n0190_007:0686b10": "虛空。時菩薩母摩耶夫人，立地以手攀波羅",
    "T03n0190_007:0686b11": "叉樹枝之時，時有二萬諸天玉女，往詣摩耶",
    "T03n0190_007:0686b12": "大夫人所，周匝圍遶，合十指掌，共白摩耶",
    "T03n0190_007:0686b13": "大夫人言：",
    "T03n0190_007:0686b14": "「『夫人今生子，　　能斷生死輪，",
    "T03n0190_007:0686b15": "上下天人師，　　決定無有二。",
    "T03n0190_007:0686b16": "彼是諸天胎，　　能拔眾生苦，",
    "T03n0190_007:0686b17": "夫人莫辭惓，　　我等共扶持。』",
    "T03n0190_007:0686b18": "「爾時，菩薩見於其母摩耶夫人，立地以手攀",
    "T03n0190_007:0686b19": "樹枝時，在胎正念，從座而起。自餘一切諸",
    "T03n0190_007:0686b20": "眾生母，欲生子時，身體遍痛，以痛因緣，受大",
    "T03n0190_007:0686b21": "苦惱，數坐數起，不能自安。其菩薩母，熈怡坦",
    "T03n0190_007:0686b22": "然，安靜歡喜，身受大樂。是時摩耶立地以",
    "T03n0190_007:0686b23": "手執波羅叉樹枝訖已，即生菩薩，此是菩薩",
    "T03n0190_007:0686b24": "希奇之事，未曾有法。如來得成於佛道已，",
    "T03n0190_007:0686b25": "無乏無疲，不勞不惓，能拔一切煩惱諸根，",
    "T03n0190_007:0686b26": "割斷一切諸煩惱結，猶如截於多羅樹頭，畢",
    "T03n0190_007:0686b27": "竟不生，無相無形，無後生法，此是如來往",
    "T03n0190_007:0686b28": "先瑞相。",
    "T03n0190_007:0686b29": "「又復一切諸眾生等，生苦逼故，在於胎內，處",
    "T03n0190_007:0686c01": "處移動。菩薩不然，從右脇入，還住右脇，在於",
    "T03n0190_007:0686c02": "胎內不曾移動，及欲出時，從右脇生，不為眾",
    "T03n0190_007:0686c03": "苦之所逼切，是故菩薩此事希奇，未曾有法。",
    "T03n0190_007:0686c04": "如來得成於佛道已，盡其後際，修行梵行，永",
    "T03n0190_007:0686c05": "無有畏，常得快樂，無復諸苦，此是如來往先",
    "T03n0190_007:0686c06": "瑞相。",
    "T03n0190_007:0686c07": "「菩薩初從母胎右脇正念生時，放大光明，即",
    "T03n0190_007:0686c08": "時一切諸天及人、魔梵沙門婆羅門等，一切",
    "T03n0190_007:0686c09": "世間，悉皆遍照，乃至各各共相謂言：『云何此",
    "T03n0190_007:0686c10": "處，忽有眾生？』此是菩薩希奇之事，未曾有法。",
    "T03n0190_007:0686c11": "如來得成於佛道已，裂破無明黑闇之網，能",
    "T03n0190_007:0686c12": "出明淨大智慧光，此是如來往先瑞相。",
    "T03n0190_007:0686c13": "「菩薩初從右脇出已，正心憶念，時菩薩母身",
    "T03n0190_007:0686c14": "體安常，不傷不損，無瘡無痛，菩薩母身，如本",
    "T03n0190_007:0686c15": "不異。菩薩生時，種種資益，以是因緣，母無患",
    "T03n0190_007:0686c16": "苦，身口及心，無有一惱。譬如有一大身眾生，",
    "T03n0190_007:0686c17": "有大威德，有大氣力，臥於地上，宛轉自撲，其",
    "T03n0190_007:0686c18": "地不損，若減若破。如是菩薩，在母右脇正念",
    "T03n0190_007:0686c19": "生時，其菩薩母，如是因緣，無瘡無損。是時彼",
    "T03n0190_007:0686c20": "處，有一婦人，合掌諮白菩薩母言：『大德夫人！",
    "T03n0190_007:0686c21": "生兒之時，身體得無痛苦已不？』菩薩母言：",
    "T03n0190_007:0686c22": "『以是大人威神力故，令我身體不覺痛痒，我",
    "T03n0190_007:0686c23": "今身體無缺無減。』以是因緣，此是菩薩希奇",
    "T03n0190_007:0686c24": "之事未曾有法。如來得成於佛道已，行於梵",
    "T03n0190_007:0686c25": "行，不缺不減，具足不少，此是如來往先瑞",
    "T03n0190_007:0686c26": "相。",
    "T03n0190_007:0686c27": "「菩薩初從母胎出時，無苦無惱，安庠而起，",
    "T03n0190_007:0686c28": "一切諸穢，不能污染，或屎或尿，黃白痰癊，",
    "T03n0190_007:0686c29": "或膿或血，皆不穢著。自餘眾生，出母胎時，諸",
    "T03n0190_007:0687a01": "惡雜穢。",
    "T03n0190_007:0687a02": "「菩薩不爾，不同於彼諸眾生類，一切諸穢，皆",
    "T03n0190_007:0687a03": "不染著，正心正念，安庠而起，從胎出生。譬",
    "T03n0190_007:0687a04": "如如意琉璃之寶，用於迦尸迦衣裹時，各不",
    "T03n0190_007:0687a05": "相染。如是如是，菩薩在於母胎之時，一心正",
    "T03n0190_007:0687a06": "念，安庠而起，清淨出生，無一切穢，乃至膿",
    "T03n0190_007:0687a07": "血屎尿臭處，不穢不染，此是菩薩希奇之事，",
    "T03n0190_007:0687a08": "未曾有法。如來得成於佛道已，在於世間，住",
    "T03n0190_007:0687a09": "於世間，世所有法，世間穢濁，不污不染，此是",
    "T03n0190_007:0687a10": "如來往先瑞相。",
    "T03n0190_007:0687a11": "「菩薩初從母胎出時，時天帝釋將天細妙憍",
    "T03n0190_007:0687a12": "尸迦衣，裹於自手，於先承接，擎菩薩身，此",
    "T03n0190_007:0687a13": "是菩薩希奇之事，未曾有法。如來得成於",
    "T03n0190_007:0687a14": "佛道已，創為娑婆世界之主，大梵天王於先",
    "T03n0190_007:0687a15": "勸請如來說法，此是如來往先瑞相。",
    "T03n0190_007:0687a16": "「菩薩初從右脇生時，四大天王抱持菩薩，將",
    "T03n0190_007:0687a17": "向母前示其母言：『世大夫人！今可歡喜。』夫人",
    "T03n0190_007:0687a18": "生子，既得人身，諸天猶尚歡喜讚歎！況復於",
    "T03n0190_007:0687a19": "人？是故菩薩希奇之事，未曾有法。如來得成",
    "T03n0190_007:0687a20": "於佛道已，無量眾多，一切比丘及比丘尼，諸",
    "T03n0190_007:0687a21": "優婆塞及優婆夷，皆向如來，聽受於法，依如",
    "T03n0190_007:0687a22": "來教，不違不背，此是如來往先瑞相。",
    "T03n0190_007:0687a23": "「菩薩生已，立在於地，仰觀於母右脇之時，口",
    "T03n0190_007:0687a24": "作是言：『我此身形，從今日後，不復更受，於母",
    "T03n0190_007:0687a25": "脇中，不入胎臥，此是於我最末後身，我當作",
    "T03n0190_007:0687a26": "佛。』此是菩薩希奇之事，未曾有法。如來得成",
    "T03n0190_007:0687a27": "於佛道已口作是言：『我今生分一切已盡，梵行",
    "T03n0190_007:0687a28": "已立，所作已辦，不受後有。』此是如來往先瑞相。",
    "T03n0190_007:0687a29": "佛本行集經卷第七"
}