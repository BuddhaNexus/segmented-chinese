{
    "T26n1535_001:0364c10": "大乘四法經釋",
    "T26n1535_001:0364c12": "一言立所宗者，世間宗見，惣有其二：一外；二",
    "T26n1535_001:0364c13": "內。彼外宗見雖有眾多，不出二種，謂斷及常，",
    "T26n1535_001:0364c14": "廣說如論。內宗見者，大師在世，同一師學無",
    "T26n1535_001:0364c15": "有差別；佛滅度後，大小乘宗分成多部。小乘",
    "T26n1535_001:0364c16": "宗見有二十二，如《宗輪論》一一廣明。大乘宗",
    "T26n1535_001:0364c17": "見分為三別：一、勝義皆空宗；二、唯識中觀；三、",
    "T26n1535_001:0364c18": "法性圓融。此三宗見一一廣說，如中、廣、百、三",
    "T26n1535_001:0364c19": "十論等。今此經者，厥有菩薩名為世親，位皆",
    "T26n1535_001:0364c20": "加行，造論釋故。是故當知唯識中觀宗之攝",
    "T26n1535_001:0364c21": "也。二言明歸乘者，如來大悲引接群迷隨機",
    "T26n1535_001:0364c22": "設教，有說三五。言說三者：一、聲聞乘；二、緣",
    "T26n1535_001:0364c23": "覺乘；三、菩薩乘。言有五者，更加天乘及人",
    "T26n1535_001:0364c24": "乘也。如是五乘所有行議，廣如餘處經論分",
    "T26n1535_001:0364c25": "別。今此經者，一一唯明菩薩行故，是大非小，",
    "T26n1535_001:0364c26": "是故當知大乘宗收。三言明歸分者，諸佛菩",
    "T26n1535_001:0364c27": "薩及以聲聞所說言教雖有眾多，以類相從",
    "T26n1535_001:0364c28": "有十二分，謂契經等，一一行相如餘處明。今",
    "T26n1535_001:0364c29": "此經者，無請說故，自說分攝。不捨無上菩提",
    "T26n1535_001:0365a01": "心等，是其菩薩廣大行故，方廣分攝。有伽他",
    "T26n1535_001:0365a02": "故，應頌分攝。是了義故，論議分攝。具譬喻",
    "T26n1535_001:0365a03": "故，譬喻分攝。是故當知五分攝也。",
    "T26n1535_001:0365a04": "四言辯歸藏者，如上所說十二分教，惣而言",
    "T26n1535_001:0365a05": "之歸其三藏：一、素怛攬藏，此云契經，貫穿連",
    "T26n1535_001:0365a06": "綴，所詮定學，契理契機益他故。藏者攝也。",
    "T26n1535_001:0365a07": "二者毘奈耶藏，此云調伏，所攝戒學，調和三",
    "T26n1535_001:0365a08": "業制伏惡行而攝益故。三、阿毘達磨藏，此云",
    "T26n1535_001:0365a09": "對法，所詮惠學，對向涅槃、對觀四諦而攝益",
    "T26n1535_001:0365a10": "故。契經等分，云何三藏而相攝耶？對法集云：",
    "T26n1535_001:0365a11": "契經、應頌、記別、諷頌、自說，此是聲聞素怛",
    "T26n1535_001:0365a12": "攬藏。緣起、譬喻、本事、本生并伽眷屬，名",
    "T26n1535_001:0365a13": "毘奈耶藏。方廣、希法，此是菩薩素怛攬藏",
    "T26n1535_001:0365a14": "之所攝也。若唯了義，亦阿毘達磨藏攝，如理",
    "T26n1535_001:0365a15": "應思。次當釋經之正文。門分為二：一、釋經",
    "T26n1535_001:0365a16": "題；二、釋正經。初釋題者，一切聖教夫立名",
    "T26n1535_001:0365a17": "者，皆約四種而立其名，謂人、處、法、喻。今此經",
    "T26n1535_001:0365a18": "者，約法立也。言大者，有七大義：一、所緣大，",
    "T26n1535_001:0365a19": "般若等經所明，一切難行苦行廣大境界，是",
    "T26n1535_001:0365a20": "其菩薩所緣境故。二、修行大，廣修自行及他",
    "T26n1535_001:0365a21": "行故。三、智大，能了人法二無我故。四、精進",
    "T26n1535_001:0365a22": "大，三無數劫行難行故。五、方便，不住生死及",
    "T26n1535_001:0365a23": "涅槃故。六、業大，盡生死際能作諸佛一切業",
    "T26n1535_001:0365a24": "故。七、成就大，而能成就十力、無畏、不共法等",
    "T26n1535_001:0365a25": "大功德故。以此七大而起二乘，故言大也。言",
    "T26n1535_001:0365a26": "乘者，運載之義。生死為此岸、涅槃名彼岸、有",
    "T26n1535_001:0365a27": "情名中流。此經所說四種法船，運載有情超",
    "T26n1535_001:0365a28": "生死海，令至涅槃，故名為乘。言四者，數也。",
    "T26n1535_001:0365a29": "何故列數？論中自明。言法者，軌持為義。下經",
    "T26n1535_001:0365b01": "所說四種行法，即是菩薩軌則故也。言經者，",
    "T26n1535_001:0365b02": "梵言素怛攬，乃四義，謂依、綖、廗、經。今取綖義，",
    "T26n1535_001:0365b03": "如綖穿花風不散，能以教貫義，邪不能除。如",
    "T26n1535_001:0365b04": "經「持律方織物，成以教攝生，令得聖果故」。以",
    "T26n1535_001:0365b05": "教法目乎綖經，若真實論說有五義：一曰潒",
    "T26n1535_001:0365b06": "泉；二稱繩墨；三名結鬘；四謂出生；五號顯",
    "T26n1535_001:0365b07": "示。若准此方經者，常也、法也、逕也，古今不",
    "T26n1535_001:0365b08": "易故、揩定正邪故、津通物理故。《莊嚴經論》云"
}