{
    "X35n0645_002:0124a04": "觀世音菩薩普門品義疏記會本卷第二",
    "X35n0645_002:0124a06": "觀音義疏記卷第二",
    "X35n0645_002:0124a07": "宋四明沙門知禮述",
    "X35n0645_002:0124a08": "○三羅剎難二初列義門。",
    "X35n0645_002:0124a09": "第三羅剎難者亦為三一貼文二約事三觀釋。",
    "X35n0645_002:0124a10": "○二隨門釋三初貼文二初科經。",
    "X35n0645_002:0124a11": "貼文又為二一明難二結名難中為五一舉數二",
    "X35n0645_002:0124a12": "明遇難之由三遭難四明機五明應。",
    "X35n0645_002:0124a13": "若有百千萬億眾生為求金銀瑠璃硨磲碼碯珊瑚",
    "X35n0645_002:0124a14": "琥珀真珠等寶入於大海假使黑風吹其船舫飄墮",
    "X35n0645_002:0124a15": "羅剎鬼國其中若有乃至一人稱觀世音菩薩名者",
    "X35n0645_002:0124a16": "是諸人等皆得解脫羅剎之難以是因緣名觀世音。",
    "X35n0645_002:0124a17": "○二人數下隨釋二初明難五初舉數二初釋人",
    "X35n0645_002:0124a18": "數。",
    "X35n0645_002:0124a19": "人數者但舉百千總數不定判多少明入海求珍",
    "X35n0645_002:0124a20": "結伴無定雖無定數終不可獨往故舉百千也。",
    "X35n0645_002:0124a21": "【記】若百若千或萬或億以其泛海必乘大舶故云",
    "X35n0645_002:0124a22": "結伴不可獨往。",
    "X35n0645_002:0124a23": "○二賢愚下明入海。",
    "X35n0645_002:0124a24": "賢愚云田殖百倍商估千倍仕宦萬倍入海吉還",
    "X35n0645_002:0124b01": "得無量倍入海也。",
    "X35n0645_002:0124b02": "○二次遭下難由三初正釋難由二初證風非正",
    "X35n0645_002:0124b03": "難。",
    "X35n0645_002:0124b04": "次遭風是難由約下文證今若開風為正難下文",
    "X35n0645_002:0124b05": "云皆得解脫羅剎之難此豈不獨是羅剎難也。",
    "X35n0645_002:0124b06": "【記】以古師足風為八難故據結文但成鬼難。",
    "X35n0645_002:0124b07": "○二難由下推風難由。",
    "X35n0645_002:0124b08": "難由正應無在由者何但由風由風墮難由入海",
    "X35n0645_002:0124b09": "遭風求寶入海由貪求珍寶展轉相由風災難切",
    "X35n0645_002:0124b10": "故風是墮難之由也。",
    "X35n0645_002:0124b11": "【記】若展轉推之皆是難由於諸由中風由最切是",
    "X35n0645_002:0124b12": "故經文特言風耳。",
    "X35n0645_002:0124b13": "○二七寶下追釋寶物二初分真偽。",
    "X35n0645_002:0124b14": "七寶是正寶珠是偽寶又如意珠寶最上今言等",
    "X35n0645_002:0124b15": "者等上等下諸寶也。",
    "X35n0645_002:0124b16": "○二示似真。",
    "X35n0645_002:0124b17": "樓炭云巨海有七種似實一百二十種真珠寶。",
    "X35n0645_002:0124b18": "○三黑風下更釋風相二初他解三初舊師立。",
    "X35n0645_002:0124b19": "黑風者舊云風無色吹黑沙故爾。",
    "X35n0645_002:0124b20": "○二有人下他人彈。",
    "X35n0645_002:0124b21": "有人彈云沙中無船水中無沙非是吹黑沙乃是",
    "X35n0645_002:0124b22": "吹黑雲爾。",
    "X35n0645_002:0124b23": "○三今還下令例難。",
    "X35n0645_002:0124b24": "今還例此難水中無雲雲中無船何得彈沙而取",
    "X35n0645_002:0124c01": "雲風能吹黑雲何意不能吹黑沙。",
    "X35n0645_002:0124c02": "○二請觀下今釋二初經明風色。",
    "X35n0645_002:0124c03": "請觀音云黑風洄波仁王般若有六色風黑赤青",
    "X35n0645_002:0124c04": "天地火也受陰經明五風阿含亦云黑風。",
    "X35n0645_002:0124c05": "○二風加下風黑怖甚。",
    "X35n0645_002:0124c06": "風加以黑怖之甚也。",
    "X35n0645_002:0124c07": "○三羅剎下遭苦。",
    "X35n0645_002:0124c08": "羅剎是食人鬼人屍若臭能呪養之令鮮復有噉",
    "X35n0645_002:0124c09": "精氣鬼人心中有七渧甜水和養精神鬼噉一遆",
    "X35n0645_002:0124c10": "令頭痛三渧悶絕七渧盡即死。",
    "X35n0645_002:0124c11": "【記】羅剎鬼者本毗沙門天王所管有其二部一曰",
    "X35n0645_002:0124c12": "夜叉捷疾鬼也二曰羅剎食人鬼也徧在諸處然",
    "X35n0645_002:0124c13": "其本居海外有國或人飄往其國或鬼來此惱人",
    "X35n0645_002:0124c14": "皆由惡因相關故也。",
    "X35n0645_002:0124c15": "○四一人下明機。",
    "X35n0645_002:0124c16": "一人稱名。",
    "X35n0645_002:0124c17": "○五明應。",
    "X35n0645_002:0124c18": "餘者悉脫者同憂感休否是共雖口不同唱心助",
    "X35n0645_002:0124c19": "覓福故俱獲濟是均若後值賊則同聲者陸地心",
    "X35n0645_002:0124c20": "多不并決須稱號令使齊與水難為異。",
    "X35n0645_002:0124c21": "○二何意下結名。",
    "X35n0645_002:0124c22": "何意就此結觀音之名此正就一人稱名而賴兼",
    "X35n0645_002:0124c23": "群黨明慈力廣被救護平等顯觀音之名也。",
    "X35n0645_002:0124c24": "○二約事。",
    "X35n0645_002:0125a01": "二約事證應驗傳云外國百餘人從師子國汎海",
    "X35n0645_002:0125a02": "向扶南忽遇惡風墮鬼國便欲盡食一舶眾人怖",
    "X35n0645_002:0125a03": "稱觀音中有一小乘沙門不信觀音不肯稱名鬼",
    "X35n0645_002:0125a04": "索此沙門沙門狼狽學稱亦得免脫。",
    "X35n0645_002:0125a05": "○三觀釋二初明風義不局。",
    "X35n0645_002:0125a06": "次觀釋者不但明世界中風黑業名風華嚴云嫌",
    "X35n0645_002:0125a07": "恨猛風吹罪心火常令熾然吹諸行商人墮落惡",
    "X35n0645_002:0125a08": "道失人道善寶及無漏聖財。",
    "X35n0645_002:0125a09": "【記】世界中風果報風也黑業名風至失人道善寶",
    "X35n0645_002:0125a10": "皆惡業風也失無漏財煩惱風也以下第五又明",
    "X35n0645_002:0125a11": "鬼難具明三障惡鬼之義故今觀行且從難由風",
    "X35n0645_002:0125a12": "義而示欲於六種明別圓觀即是一切觀境之式。",
    "X35n0645_002:0125a13": "○二從地下釋風通三障三初果報二初遭苦二",
    "X35n0645_002:0125a14": "初上至三禪。",
    "X35n0645_002:0125a15": "從地獄上至三禪皆有果報風難。",
    "X35n0645_002:0125a16": "○二如僧下下徧諸趣。",
    "X35n0645_002:0125a17": "如僧護經明地獄種種形相疾風猛浪沒溺破壞",
    "X35n0645_002:0125a18": "餓鬼所噉若鬼道中寒風裂骨身碎碑[石*妻]畜生飛",
    "X35n0645_002:0125a19": "走之類傾巢覆卵何可勝言修羅亦有風難若風",
    "X35n0645_002:0125a20": "災起時諸山擊搏上至三禪宮殿碎為微塵。",
    "X35n0645_002:0125a21": "【記】僧護比丘明四阿含為眾知識五百商人入海",
    "X35n0645_002:0125a22": "採寶來就世尊請此比丘船中說法佛知有益許",
    "X35n0645_002:0125a23": "之令去船還海岸登陸而行夜宿樹下商人早發",
    "X35n0645_002:0125a24": "忘喚比丘因茲失伴獨行山林見僧伽藍比丘住",
    "X35n0645_002:0125b01": "處若飲食若房舍若溫室若園林若田地若受用",
    "X35n0645_002:0125b02": "皆是苦具日夜之間受種種苦有百餘條僧護問",
    "X35n0645_002:0125b03": "故皆答云當還問佛自當知之既至佛所具陳所",
    "X35n0645_002:0125b04": "見佛皆答之悉是比丘破諸禁戒毀壞常住侵用",
    "X35n0645_002:0125b05": "眾物於彼海山受地獄苦學者覽之足以自誡。",
    "X35n0645_002:0125b06": "○二當此下明機應。",
    "X35n0645_002:0125b07": "當此之時誰能救濟唯當一心稱觀世音菩薩以",
    "X35n0645_002:0125b08": "王三昧力或以手障或以口吸無量方便令得解",
    "X35n0645_002:0125b09": "脫也。",
    "X35n0645_002:0125b10": "○二次明下惡業二初遭難。",
    "X35n0645_002:0125b11": "次明若修諸善惡業風吹壞五戒十善船舫墮三",
    "X35n0645_002:0125b12": "途鬼國及愛見境中大經云羅剎婦女隨所生子",
    "X35n0645_002:0125b13": "而悉食之食子既盡復食其夫。",
    "X35n0645_002:0125b14": "【記】三途約果愛見約因皆由宿業令起愛見墮於",
    "X35n0645_002:0125b15": "三途貪欲之心如羅剎婦破戒定善如隨食子失",
    "X35n0645_002:0125b16": "人天報如食其夫。",
    "X35n0645_002:0125b17": "○二急須下機應。",
    "X35n0645_002:0125b18": "急須稱觀世音菩薩以慈悲力能令解脫。",
    "X35n0645_002:0125b19": "○三次明下煩惱二初明機二初聲聞。",
    "X35n0645_002:0125b20": "次明二乘人採聖財寶為煩惱風吹慧行船行行",
    "X35n0645_002:0125b21": "舫墮見愛境為見愛羅剎所害若能稱觀世音得",
    "X35n0645_002:0125b22": "脫見愛二輪永得免二十五有黑業也。",
    "X35n0645_002:0125b23": "【記】聖財不出七種一聞二信三戒四定五進六捨",
    "X35n0645_002:0125b24": "七慚愧慧行即無常析觀行行即不淨慈心等二",
    "X35n0645_002:0125c01": "行約凡位所修七財約聖位所得。",
    "X35n0645_002:0125c02": "○二次明下諸位。",
    "X35n0645_002:0125c03": "次明支佛六度行通別圓變易等入煩惱海採一",
    "X35n0645_002:0125c04": "切智寶八倒暴風所吹飄諸行船墮二邊鬼國用",
    "X35n0645_002:0125c05": "正觀心體達諸法不生不滅入實際中即得解脫",
    "X35n0645_002:0125c06": "鬼義合前後章故不重說也。",
    "X35n0645_002:0125c07": "【記】八倒風者支佛六度通別圓入空之觀以常等",
    "X35n0645_002:0125c08": "為倒假中變易以無常等為倒用正觀一心稱觀",
    "X35n0645_002:0125c09": "世音即出二邊惡鬼境界即能達到中道寶渚鬼",
    "X35n0645_002:0125c10": "義合前後章前即此章貼文約事後即第五鬼難",
    "X35n0645_002:0125c11": "章也。",
    "X35n0645_002:0125c12": "○二法界下明應二初通示二觀慈悲。",
    "X35n0645_002:0125c13": "法界風難無量一時圓應者皆由別圓慈悲所熏。",
    "X35n0645_002:0125c14": "【記】別雖漸修果能圓應。",
    "X35n0645_002:0125c15": "○二菩薩下別明三昧漸頓二初漸二初修時逐",
    "X35n0645_002:0125c16": "行起誓。",
    "X35n0645_002:0125c17": "菩薩本修別觀見事中風即起慈悲修戒定見惡",
    "X35n0645_002:0125c18": "業風即起慈悲修三觀時節節慈悲。",
    "X35n0645_002:0125c19": "○二今入下明證時隨難相關。",
    "X35n0645_002:0125c20": "今入風實相王三昧中以事慈悲救果報風以戒",
    "X35n0645_002:0125c21": "定慈悲救惡業風三觀慈悲救煩惱風故能十番",
    "X35n0645_002:0125c22": "拔難。",
    "X35n0645_002:0125c23": "○二若作下頓二初修時三諦圓融。",
    "X35n0645_002:0125c24": "若作圓觀論機應者但觀風字門具照十法界三",
    "X35n0645_002:0126a01": "諦宛然通達無礙慈悲徧覆。",
    "X35n0645_002:0126a02": "【記】風字門者如請觀音疏釋六字章句以六道等",
    "X35n0645_002:0126a03": "為六字門良由六道體是法界能通實相故名為",
    "X35n0645_002:0126a04": "門今以風字為門其義亦爾字者召法之辭。",
    "X35n0645_002:0126a05": "○二若分下用時一念差別。",
    "X35n0645_002:0126a06": "若分別說王三昧者以十七三昧救果報風以二",
    "X35n0645_002:0126a07": "十四三昧救修因風以二十五三昧救二乘通別",
    "X35n0645_002:0126a08": "圓從假入空煩惱風以二十五三昧救別教出假",
    "X35n0645_002:0126a09": "無知風以二十五三昧救圓教入中無明風變易",
    "X35n0645_002:0126a10": "可解如是徧救法界一切一時皆得解脫也。",
    "X35n0645_002:0126a11": "○四刀杖難二初列門。",
    "X35n0645_002:0126a12": "第四明刀杖難者亦為三一貼文二約證三觀釋。",
    "X35n0645_002:0126a13": "○二解釋三初貼文二初科經。",
    "X35n0645_002:0126a14": "貼文為三一遭難即是苦二稱名即是善三應。",
    "X35n0645_002:0126a15": "若復有人臨當被害稱觀世音菩薩名者彼所執刀",
    "X35n0645_002:0126a16": "杖尋段段壞而得解脫。",
    "X35n0645_002:0126a17": "○二釋義三初遭難二稱名三今言下蒙應二初",
    "X35n0645_002:0126a18": "據文消釋。",
    "X35n0645_002:0126a19": "今言刀杖段段壞者明人執殺具一折一來隨來",
    "X35n0645_002:0126a20": "隨斷彌顯力大。",
    "X35n0645_002:0126a21": "○二問下對前料簡二初問。",
    "X35n0645_002:0126a22": "問水火何不令再滅耶。",
    "X35n0645_002:0126a23": "○二答。",
    "X35n0645_002:0126a24": "答刀杖折再來重明聖力水火滅後誰復持來既",
    "X35n0645_002:0126b01": "無持來滅何所顯今只令絕炎不燒洪流更淺存",
    "X35n0645_002:0126b02": "顯力大各有其意不得一例作難也。",
    "X35n0645_002:0126b03": "○二約證。",
    "X35n0645_002:0126b04": "二約事證者應驗傳云晉太元中彭城有一人被",
    "X35n0645_002:0126b05": "枉為賊本供養金像帶在髻中後伏法刀下但聞",
    "X35n0645_002:0126b06": "金聲刀三斫頸終無異解看像有三痕由是得放",
    "X35n0645_002:0126b07": "又蜀有一人檀函盛像安髻中值姚萇宼蜀此人",
    "X35n0645_002:0126b08": "與萇相遇萇以手斫之聞頂有聲退後看像果見",
    "X35n0645_002:0126b09": "有痕其人悲感寧傷我身反損聖容益加精進晉",
    "X35n0645_002:0126b10": "太元高簡榮陽京人犯法臨刑一心歸命鉗鎖不",
    "X35n0645_002:0126b11": "復見處下刀刀折絞之寸斷遂賣妻子及自身起",
    "X35n0645_002:0126b12": "五層塔在京縣宋太始初四方兵亂沈文秀牧青",
    "X35n0645_002:0126b13": "州為土人明僧駿所攻秀將杜賀刑妻司馬氏(云",
    "X35n0645_002:0126b14": "云)。",
    "X35n0645_002:0126b15": "○三觀行二初通示三障。",
    "X35n0645_002:0126b16": "三明觀釋者非但世間殺具名為刀杖惡業亦能",
    "X35n0645_002:0126b17": "傷善業身命煩惱六塵三毒等皆名刀箭。",
    "X35n0645_002:0126b18": "○二從地下別釋三相三初果報二初明遭難。",
    "X35n0645_002:0126b19": "從地獄去即有刀山拄骨劍樹傷身鋸解屠膾狼",
    "X35n0645_002:0126b20": "藉痛楚餓鬼更相斬刺互相殘害畜生自有雌雄",
    "X35n0645_002:0126b21": "牙角自相觸突又被剉切[利禾+皮]剝脩羅晝夜征戰龍",
    "X35n0645_002:0126b22": "王降雨變成刀刃人中前履白刃却怖難誅復有",
    "X35n0645_002:0126b23": "橫屍塞外復有銜刀東市天共修羅鬬時五情失",
    "X35n0645_002:0126b24": "守皆有刀杖怖畏失命之苦。",
    "X35n0645_002:0126c01": "【記】娑伽龍王本宮安住興雲降雨六天四域脩羅",
    "X35n0645_002:0126c02": "龍鬼感見不同天見華寶人得清水脩見刀劒。",
    "X35n0645_002:0126c03": "○二若能下明機應。",
    "X35n0645_002:0126c04": "若能稱觀世音若應刑所刀尋斷壞若應戰陣立",
    "X35n0645_002:0126c05": "之等力令得安和。",
    "X35n0645_002:0126c06": "○二次明下惡業二初遭難。",
    "X35n0645_002:0126c07": "次明修諸善因為三毒刀箭惡業破壞善心割斷",
    "X35n0645_002:0126c08": "戒皮定肉慧骨微妙心髓法身慧命退失墮落失",
    "X35n0645_002:0126c09": "人天道乃至正命登難崩易萬劫不復。",
    "X35n0645_002:0126c10": "【記】惡業所感三毒熾然近障戒定遠妨三觀言思",
    "X35n0645_002:0126c11": "絕處即微妙心。",
    "X35n0645_002:0126c12": "○二起怖下機應。",
    "X35n0645_002:0126c13": "起怖畏心稱觀世音即蒙救護三毒不傷清昇受",
    "X35n0645_002:0126c14": "樂即菩薩力也。",
    "X35n0645_002:0126c15": "○三次明下煩惱二初機二初聲聞二初遭苦二",
    "X35n0645_002:0126c16": "初釋相。",
    "X35n0645_002:0126c17": "次明聲聞人厭患生死即時觀三界見思劇於刀",
    "X35n0645_002:0126c18": "箭。",
    "X35n0645_002:0126c19": "○二故大下引證。",
    "X35n0645_002:0126c20": "故大經云寧以終身近旃陀羅不能暫時親近五",
    "X35n0645_002:0126c21": "陰愛詐親善六拔刀賊趣向正路如為怨逐大論",
    "X35n0645_002:0126c22": "云譬如臨陣白刃間結賊未滅害未除如共毒蛇",
    "X35n0645_002:0126c23": "同室居如人被縛將去殺爾時云何安可眠五苦",
    "X35n0645_002:0126c24": "章句云十二重城三重棘舘五拔刀人守門。",
    "X35n0645_002:0127a01": "【記】彼經云譬如有王以四毒蛇盛之一篋令人養",
    "X35n0645_002:0127a02": "飴瞻視臥起若令一蛇生瞋恚者我當準法戮之",
    "X35n0645_002:0127a03": "都市其人聞已捨篋逃走王時復遣五旃陀羅拔",
    "X35n0645_002:0127a04": "刀隨之密遣一人詐為親友而語之言汝可來還",
    "X35n0645_002:0127a05": "其人不信投一聚落都不見人求物不得即便坐",
    "X35n0645_002:0127a06": "地聞空中聲今夜當有六大賊來其人惶怖復捨",
    "X35n0645_002:0127a07": "之去乃至路值一河截流而去(云云)合云蛇若害",
    "X35n0645_002:0127a08": "人不墮惡道無三學力必為五陰旃陀羅害若不",
    "X35n0645_002:0127a09": "識愛為詐親誑觀於六入猶如空聚群賊住於六",
    "X35n0645_002:0127a10": "塵六入欲捨復值煩惱駛流應以道品船栰運手",
    "X35n0645_002:0127a11": "動足過分段河十住未免唯佛究竟經文本喻三",
    "X35n0645_002:0127a12": "乘始終今喻聲聞觀法十二因緣關禁如城黑白",
    "X35n0645_002:0127a13": "不動三種之業繫屬如舘五欲為害如拔刀人魔",
    "X35n0645_002:0127a14": "境難出如門被守。",
    "X35n0645_002:0127a15": "○二爾時下得脫。",
    "X35n0645_002:0127a16": "爾時思惟如此怖畏何由得脫著於正路須一心",
    "X35n0645_002:0127a17": "稱觀世音三業至到機成感徹則能裂生死劵度",
    "X35n0645_002:0127a18": "恩愛河不為煩惱刀杖所害欲主魔王無如之何。",
    "X35n0645_002:0127a19": "○二次明下諸位。",
    "X35n0645_002:0127a20": "次明支佛次明六度行次明通別圓變易等五住",
    "X35n0645_002:0127a21": "刀箭傷法身損慧命者若能稱名即蒙聖應免離",
    "X35n0645_002:0127a22": "通別刀杖脫二死地豈非法身慈力耶。",
    "X35n0645_002:0127a23": "【記】各以本觀一心稱名即時解脫。",
    "X35n0645_002:0127a24": "○二復次下應二初漸二初明本誓。",
    "X35n0645_002:0127b01": "復次明刀杖機應徧法界者良由本修別圓觀時",
    "X35n0645_002:0127b02": "見諸鋒刃傷毀即起慈悲我當救護修善遮惡時",
    "X35n0645_002:0127b03": "於善惡業復起慈悲若觀刀杖是因緣生法修三",
    "X35n0645_002:0127b04": "觀時復起慈悲願行填滿。",
    "X35n0645_002:0127b05": "【記】隨見隨修皆起誓願拔於眾生三障刀杖。",
    "X35n0645_002:0127b06": "○二今住下明赴機三初赴機相。",
    "X35n0645_002:0127b07": "今住王三昧中無量神力以本事慈悲對果報刀",
    "X35n0645_002:0127b08": "箭修善慈悲救惡業刀箭三觀慈悲救煩惱刀箭。",
    "X35n0645_002:0127b09": "【記】三昧神力稱本諸誓一一能拔。",
    "X35n0645_002:0127b10": "○二刀杖下所住法。",
    "X35n0645_002:0127b11": "刀杖是質礙屬地字門攝菩薩於質礙地門通達",
    "X35n0645_002:0127b12": "明了。",
    "X35n0645_002:0127b13": "【記】以七種難表內六種對於觀門此地種門今修",
    "X35n0645_002:0127b14": "成也。",
    "X35n0645_002:0127b15": "○三如華下引經證。",
    "X35n0645_002:0127b16": "如華嚴四十明彌多羅童女於師子奮迅城師子",
    "X35n0645_002:0127b17": "幢王宮中處明淨寶藏法堂不可思議莊校此堂",
    "X35n0645_002:0127b18": "一一瑠璃柱一一金剛壁一一摩尼鏡諸寶諸鈴",
    "X35n0645_002:0127b19": "諸樹諸形像諸瓔珞中住是一切質礙具內悉見",
    "X35n0645_002:0127b20": "一切如來從初發心行菩薩道乃至成等正覺入",
    "X35n0645_002:0127b21": "滅皆於中現無不明了如於淨水見月影像此法",
    "X35n0645_002:0127b22": "門名般若普莊嚴法門善財入此地法門時能得",
    "X35n0645_002:0127b23": "不可說陀羅尼大慈大悲陀羅尼能作佛事陀羅",
    "X35n0645_002:0127b24": "尼一切法無不具足當知地字門普應一切令得",
    "X35n0645_002:0127c01": "解脫也。",
    "X35n0645_002:0127c02": "【記】六種徧收一切觀境刀杖堅礙屬地字門故引",
    "X35n0645_002:0127c03": "屋壁地種能現諸佛及能發明善財定慧一切功",
    "X35n0645_002:0127c04": "德當知地門能成普應。",
    "X35n0645_002:0127c05": "○二復次下頓二初圓修。",
    "X35n0645_002:0127c06": "復次圓觀觀地大質礙之法攝一切十法界三諦",
    "X35n0645_002:0127c07": "宛然明了在地門中。",
    "X35n0645_002:0127c08": "【記】地為法界生佛依正無不趣入地字法門當知",
    "X35n0645_002:0127c09": "一塵無不具足三諦等者一塵即空一切皆空假",
    "X35n0645_002:0127c10": "中亦爾。",
    "X35n0645_002:0127c11": "○二圓起下頓應二初總示。",
    "X35n0645_002:0127c12": "圓起慈悲徧於法界寂而常照無機不應。",
    "X35n0645_002:0127c13": "【記】三諦慈悲無不徧攝故能一時徧拔眾苦。",
    "X35n0645_002:0127c14": "○二若欲下分別。",
    "X35n0645_002:0127c15": "若欲分別說之令易解者以十三昧救果報刀杖",
    "X35n0645_002:0127c16": "以二十四三昧救三毒刀杖以二十五三昧救入",
    "X35n0645_002:0127c17": "空煩惱刀杖以二十五三昧救出假無知刀杖以",
    "X35n0645_002:0127c18": "二十五三昧救入中無明刀杖一切一時皆得解",
    "X35n0645_002:0127c19": "脫。",
    "X35n0645_002:0127c20": "【記】圓悲該互不可別論若欲易知對機分別四洲",
    "X35n0645_002:0127c21": "四趣四王忉利此之十有有事刀杖能感一十王",
    "X35n0645_002:0127c22": "三昧力修有漏善遮惡刀杖感二十四王三昧力",
    "X35n0645_002:0127c23": "四教三觀一心稱名感二十五三昧之力。",
    "X35n0645_002:0127c24": "○第五鬼難二初列門。",
    "X35n0645_002:0128a01": "第五鬼難亦為三一貼文二約證三觀解。",
    "X35n0645_002:0128a02": "○二貼文下隨釋三初貼文二初科經。",
    "X35n0645_002:0128a03": "貼文為四一標處所二明遭難即是苦三稱名即",
    "X35n0645_002:0128a04": "是善四應。",
    "X35n0645_002:0128a05": "若三千大千國土﹂滿中夜叉羅剎欲來惱人聞其稱",
    "X35n0645_002:0128a06": "觀世音菩薩名者是諸惡鬼尚不能以惡眼視之況",
    "X35n0645_002:0128a07": "復加害。",
    "X35n0645_002:0128a08": "○二三千下釋義四初標處二初大千假設。",
    "X35n0645_002:0128a09": "三千大千滿中者此假設之辭也若言滿中復更",
    "X35n0645_002:0128a10": "從何處來知是假言爾。",
    "X35n0645_002:0128a11": "○二對上料簡。",
    "X35n0645_002:0128a12": "上水火何不假設滿大千耶鬼有心識相延故滿",
    "X35n0645_002:0128a13": "假設為便水火無心假設為難。",
    "X35n0645_002:0128a14": "○二遭難三稱名四鬼所下蒙應。",
    "X35n0645_002:0128a15": "鬼所以畏者觀音有威有恩若非懷恩則是畏威",
    "X35n0645_002:0128a16": "所以聞名尚不能加於惡眼豈容興害心害心惡",
    "X35n0645_002:0128a17": "眼二俱歇也。",
    "X35n0645_002:0128a18": "【記】恩威即是折攝二門以恩攝故害心惡眼二俱",
    "X35n0645_002:0128a19": "休歇以威折故惡害亦然。",
    "X35n0645_002:0128a20": "○二約事。",
    "X35n0645_002:0128a21": "次約事證者。",
    "X35n0645_002:0128a22": "【記】標而不釋合注云云上羅剎難已彰其事故不",
    "X35n0645_002:0128a23": "重說。",
    "X35n0645_002:0128a24": "○三觀解三初果報二初明難。",
    "X35n0645_002:0128b01": "次觀解者若果報論鬼難者地獄道亦應有弊惡",
    "X35n0645_002:0128b02": "大力鬼惱諸罪人鬼道中力大者惱於小鬼畜生",
    "X35n0645_002:0128b03": "道鬼亦噉畜生人中可知諸天既領鬼何容為鬼",
    "X35n0645_002:0128b04": "所惱如阿含中云有大力鬼忽坐帝釋牀帝釋大",
    "X35n0645_002:0128b05": "瞋鬼光明轉盛釋還發慈心鬼光明滅即去天主",
    "X35n0645_002:0128b06": "既為鬼所惱何況四王脩羅道耶。",
    "X35n0645_002:0128b07": "【記】諸天等者瞋增諸惡助鬼之威慈為善本消鬼",
    "X35n0645_002:0128b08": "之勢行者當知若多瞋恚常與惡鬼同其事業若",
    "X35n0645_002:0128b09": "常慈悲與佛菩薩同其出處。",
    "X35n0645_002:0128b10": "○二如是下明感。",
    "X35n0645_002:0128b11": "如是等處鬼難怖畏稱觀世音即不能加害也。",
    "X35n0645_002:0128b12": "○二次明下明惡業二初明難二初鬼動三毒。",
    "X35n0645_002:0128b13": "次明修因者自有惡業名為鬼自有鬼動三毒如",
    "X35n0645_002:0128b14": "阿含云婬亦有鬼鬼入人心則使人婬佚無度或",
    "X35n0645_002:0128b15": "鬼使瞋使邪當知鬼亦破善。",
    "X35n0645_002:0128b16": "【記】雖是惡鬼使人婬佚亦是婬業所召以其多起",
    "X35n0645_002:0128b17": "婬思致令婬鬼得便瞋恚邪見亦復如是又是宿",
    "X35n0645_002:0128b18": "業互相招集故於今日同造惡因破於善業。",
    "X35n0645_002:0128b19": "○二三毒下諸惡名鬼。",
    "X35n0645_002:0128b20": "三毒當體是鬼者婬破梵行瞋破慈悲貪鬼惱不",
    "X35n0645_002:0128b21": "盜戒嗜鬼惱不飲戒乃至十善諸禪亦如是皆為",
    "X35n0645_002:0128b22": "惡業鬼毀損人天動不動業。",
    "X35n0645_002:0128b23": "【記】如前業火業水業風故今諸惡得名為鬼皆以",
    "X35n0645_002:0128b24": "三毒而名惡業與煩惱何異任運起者名為煩惱",
    "X35n0645_002:0128c01": "卒起決定能動身口名三毒業今既能破五戒十",
    "X35n0645_002:0128c02": "善必非任運貪瞋癡也人天散善名為動業四禪",
    "X35n0645_002:0128c03": "四定名不動業。",
    "X35n0645_002:0128c04": "○二若能下明感。",
    "X35n0645_002:0128c05": "若能稱名即不加害也。",
    "X35n0645_002:0128c06": "○三次明下煩惱二初機二初明難二初所遭難",
    "X35n0645_002:0128c07": "二初明滿大千。",
    "X35n0645_002:0128c08": "次明煩惱鬼者見心為男鬼愛心為女鬼若論此",
    "X35n0645_002:0128c09": "鬼即得滿三千大千世界非復假設之言。",
    "X35n0645_002:0128c10": "【記】男性剛利如見推劃女性柔染如愛纏綿。",
    "X35n0645_002:0128c11": "○二何以下徧三界。",
    "X35n0645_002:0128c12": "何以故以見使歷三界有八十八愛歷三界合有",
    "X35n0645_002:0128c13": "九十八豈不徧滿。",
    "X35n0645_002:0128c14": "○二此鬼下遭難人。",
    "X35n0645_002:0128c15": "此鬼欲來惱二乘人乃至六度通別圓等行人大",
    "X35n0645_002:0128c16": "經云唯願世尊善良呪師當為我等除無明鬼又",
    "X35n0645_002:0128c17": "云愚癡羅剎止住其中豈非煩惱鬼耶。",
    "X35n0645_002:0128c18": "【記】小草已上八番行人俱為煩惱鬼之所害。",
    "X35n0645_002:0128c19": "○二若稱下明感。",
    "X35n0645_002:0128c20": "若稱名誦念觀智成就能令見愛塵勞隨意所轉",
    "X35n0645_002:0128c21": "不能為害也。",
    "X35n0645_002:0128c22": "【記】見愛塵勞即染而淨是故淨名取譬侍者隨意",
    "X35n0645_002:0128c23": "所轉。",
    "X35n0645_002:0128c24": "○二次別下明應二初漸二初隨修立願。",
    "X35n0645_002:0129a01": "次別圓本觀慈悲機應者別觀菩薩初發心時見",
    "X35n0645_002:0129a02": "諸惡鬼惱亂世間無能救解如訖拏迦羅等惱毗",
    "X35n0645_002:0129a03": "舍離是故菩薩興起慈悲為作擁護若修諸善為",
    "X35n0645_002:0129a04": "惡所壞亦起慈悲令善成就若觀此鬼及以業鬼",
    "X35n0645_002:0129a05": "皆是因緣生法從假入空出假入中皆節節慈悲",
    "X35n0645_002:0129a06": "誓願。",
    "X35n0645_002:0129a07": "【記】如訖拏迦等即請觀音經緣起也毗舍離此翻",
    "X35n0645_002:0129a08": "廣嚴彼國人民遇大惡病眼赤如血兩耳出膿乃",
    "X35n0645_002:0129a09": "至六識閉塞猶如醉人有五夜叉名訖拏迦羅吸",
    "X35n0645_002:0129a10": "人精氣。",
    "X35n0645_002:0129a11": "○二於諸下乘誓普救三初示相。",
    "X35n0645_002:0129a12": "於諸煩惱深達實相成王三昧以誓願熏修法界",
    "X35n0645_002:0129a13": "眾生若遭鬼難能徧法界救護以事中慈悲救果",
    "X35n0645_002:0129a14": "報上鬼修善慈悲救惡業鬼以三觀慈悲救愛見",
    "X35n0645_002:0129a15": "無明等鬼悉令諸鬼堪忍乘御不能為惡眼視之。",
    "X35n0645_002:0129a16": "【記】漸修頓證法身自在法界眾生三障鬼難關於",
    "X35n0645_002:0129a17": "本誓一一救之能令諸鬼皆為佛乘。",
    "X35n0645_002:0129a18": "○二如華下引經。",
    "X35n0645_002:0129a19": "如華嚴四十三迦毗羅婆城娑婆陀夜天於日沒",
    "X35n0645_002:0129a20": "後見處虗空見其身上有一切星現一毛孔中見",
    "X35n0645_002:0129a21": "所化眾生或生天上或得二乘或修菩薩行種種",
    "X35n0645_002:0129a22": "方便皆悉見聞爾時夜天告善財言我於惡眾生",
    "X35n0645_002:0129a23": "發大慈心不善眾生發大悲心於聲聞緣覺發安",
    "X35n0645_002:0129a24": "立一切智道心我見眾生遠離正道趣於邪徑著",
    "X35n0645_002:0129b01": "諸顛倒虗妄迷惑受眾苦惱我見此已無量方便",
    "X35n0645_002:0129b02": "除諸邪惑安立正見。",
    "X35n0645_002:0129b03": "【記】斯是菩薩住鬼法門能以鬼身廣作佛事三障",
    "X35n0645_002:0129b04": "之鬼或破或用得自在故一切鬼難一時普救。",
    "X35n0645_002:0129b05": "○三故知下結益。",
    "X35n0645_002:0129b06": "故知法身菩薩以夜叉鬼身能作如此安立眾生",
    "X35n0645_002:0129b07": "觀音菩薩於此鬼神法門豈不通達普應一切令",
    "X35n0645_002:0129b08": "得無害。",
    "X35n0645_002:0129b09": "○二若圓下頓二初明圓觀慈悲。",
    "X35n0645_002:0129b10": "若圓觀識種是愛見鬼門一切法趣此識種鬼法",
    "X35n0645_002:0129b11": "門十法界三諦具足無緣慈悲普被一切即是鬼",
    "X35n0645_002:0129b12": "門王三昧力徧應法界。",
    "X35n0645_002:0129b13": "【記】識種乃通今約鬼修別從愛見識種為境一識",
    "X35n0645_002:0129b14": "一切識一切識一識非一非一切而一而一切此",
    "X35n0645_002:0129b15": "是鬼門十界三諦依此妙境真正發心乃能徧應。",
    "X35n0645_002:0129b16": "○二若分下明隨機分別。",
    "X35n0645_002:0129b17": "若分別說者以十三昧救事鬼二十四三昧救惡",
    "X35n0645_002:0129b18": "業鬼以二十五三昧救二乘通別圓入空鬼乃至",
    "X35n0645_002:0129b19": "入中道一切一時俱不加害。",
    "X35n0645_002:0129b20": "【記】事鬼既能惱於帝釋故地居天四洲四趣感於",
    "X35n0645_002:0129b21": "十種王三昧力餘義同前。",
    "X35n0645_002:0129b22": "○六枷鎻難二初列門。",
    "X35n0645_002:0129b23": "第六枷鎻難亦為三一貼文二約證三觀釋。",
    "X35n0645_002:0129b24": "○二隨釋三初貼文二初節經。",
    "X35n0645_002:0129c01": "貼文為四一標有罪無罪二遭難三稱名四應。",
    "X35n0645_002:0129c02": "設復有人若有罪若無罪杻械枷鎻檢繫其身稱觀",
    "X35n0645_002:0129c03": "世音菩薩名者皆悉斷壞即得解脫。",
    "X35n0645_002:0129c04": "○二上臨下釋義四初標罪。",
    "X35n0645_002:0129c05": "上臨當被害此定入死目此明有罪無罪或是推",
    "X35n0645_002:0129c06": "檢未定或可判入徒流若判未判俱被禁節明聖",
    "X35n0645_002:0129c07": "心等本救其囚執不論有罪無罪也。",
    "X35n0645_002:0129c08": "○二在手下遭難。",
    "X35n0645_002:0129c09": "在手名杻在脚名械在頸名枷連身名鎻此則三",
    "X35n0645_002:0129c10": "木一鐵之名也繫名繫礙檢是封檢繫未必檢檢",
    "X35n0645_002:0129c11": "必被繫繫而具檢憂怖亦深。",
    "X35n0645_002:0129c12": "○三鳥死下稱名。",
    "X35n0645_002:0129c13": "鳥死聲哀人死言善若能稱觀世音者。",
    "X35n0645_002:0129c14": "【記】曾子云鳥之將死其鳴也哀人之將死其言也",
    "X35n0645_002:0129c15": "善。",
    "X35n0645_002:0129c16": "○四蒙應。",
    "X35n0645_002:0129c17": "重關自開鐵木斷壞。",
    "X35n0645_002:0129c18": "○二約事。",
    "X35n0645_002:0129c19": "次引事證者應驗傳云蓋護山陽人繫獄應死三",
    "X35n0645_002:0129c20": "日三夜心無間息即眼見觀音放光照之鎖脫門",
    "X35n0645_002:0129c21": "開尋光而去行二十里光明方息張暢為譙王長",
    "X35n0645_002:0129c22": "史王及暢繫延尉誦經千徧鎻寸寸斷不日即散",
    "X35n0645_002:0129c23": "虗丞相(云云)。",
    "X35n0645_002:0129c24": "○三觀釋二初正明枷鎖三初果報二初明難。",
    "X35n0645_002:0130a01": "三觀釋者地獄體是囹圄鬼及畜生亦有籠繫脩",
    "X35n0645_002:0130a02": "羅亦被五縛北方及天上自在應無此難降是已",
    "X35n0645_002:0130a03": "還無免幽戹。",
    "X35n0645_002:0130a04": "【記】事繫唯在四趣三洲。",
    "X35n0645_002:0130a05": "○二若能下明感。",
    "X35n0645_002:0130a06": "若能稱名皆得斷壞也。",
    "X35n0645_002:0130a07": "○二次明下惡業三初明難。",
    "X35n0645_002:0130a08": "次明修因惡業即名枷鎖也諸業雖有力不逐不",
    "X35n0645_002:0130a09": "作者若有造業果終不失故云不失法如劵若人",
    "X35n0645_002:0130a10": "修習諸善被惡業覆如大山映覆於心使善敗壞",
    "X35n0645_002:0130a11": "更增惡業惡業即招果縛無由可解。",
    "X35n0645_002:0130a12": "○二若欲下明感。",
    "X35n0645_002:0130a13": "若欲脫此業者因時可救急稱觀音能令三惡業",
    "X35n0645_002:0130a14": "壞。",
    "X35n0645_002:0130a15": "○三故經下引經。",
    "X35n0645_002:0130a16": "故經云妻子以為鎻械錢財以為牢獄王法以為",
    "X35n0645_002:0130a17": "獄籍遮礙行人不得修道望現在是果報縛望過",
    "X35n0645_002:0130a18": "去是業。",
    "X35n0645_002:0130a19": "【記】廷尉檢繫可有散時妻子錢財繫無脫日望現",
    "X35n0645_002:0130a20": "在等者只今妻子及錢財等亦業亦報何者若從",
    "X35n0645_002:0130a21": "現說名之為報從過去說名之為業應知障善皆",
    "X35n0645_002:0130a22": "是宿惡此之宿惡或已成報乃附報為障即今妻",
    "X35n0645_002:0130a23": "子及自身依報等也若未成報今在業道亦自有",
    "X35n0645_002:0130a24": "力令善不成又今妻等不定為障若於往世同營",
    "X35n0645_002:0130b01": "善因今則能為修道助緣如妙莊嚴王因妻子故",
    "X35n0645_002:0130b02": "見佛悟道現見有人妻子勸善畜財能施今從惡",
    "X35n0645_002:0130b03": "因所感妻等名鎖名獄若歸觀音則成報之業及",
    "X35n0645_002:0130b04": "未成者是惡皆息。",
    "X35n0645_002:0130b05": "○三次明下煩惱二初明機二初約聲聞二初約",
    "X35n0645_002:0130b06": "小釋二初明難。",
    "X35n0645_002:0130b07": "次明聲聞者凡夫及三果皆是有罪羅漢是無罪",
    "X35n0645_002:0130b08": "大品云摩訶那伽雖有罪無罪同在三界獄中五",
    "X35n0645_002:0130b09": "陰繩所縛三相無常檢束印封之權實上惑名杻",
    "X35n0645_002:0130b10": "定慧上惑名械中道上惑名枷法身上惑名鎖如",
    "X35n0645_002:0130b11": "是等束縛行人不能得脫。",
    "X35n0645_002:0130b12": "【記】凡夫見思全在初二三果思惑未盡皆名有罪",
    "X35n0645_002:0130b13": "羅漢思盡名為無罪大品經指學無學名為大龍",
    "X35n0645_002:0130b14": "故云摩訶那伽學人殘思名為有罪無學斷盡名",
    "X35n0645_002:0130b15": "無罪俱未無餘名同在獄既有果身寧逃五陰及",
    "X35n0645_002:0130b16": "以三相乃名檢繫權實等者此約有罪示也礙於",
    "X35n0645_002:0130b17": "二智提拔名杻妨於二行進趣名械小以斷常為",
    "X35n0645_002:0130b18": "中道枷能障五分為法身鎖只是見思對於所障",
    "X35n0645_002:0130b19": "得杻等名。",
    "X35n0645_002:0130b20": "○二稱名下明感。",
    "X35n0645_002:0130b21": "稱名繫念必蒙靈應若發定慧是械斷若發權實",
    "X35n0645_002:0130b22": "是杻斷若破無明是枷斷法身顯現是鎖斷入無",
    "X35n0645_002:0130b23": "餘涅槃是縛斷免三相是離檢出三界是出獄。",
    "X35n0645_002:0130b24": "【記】二此復下明通大。",
    "X35n0645_002:0130c01": "此復有通別意。",
    "X35n0645_002:0130c02": "【記】若就通惑論杻械等即藏通人若就別惑明杻",
    "X35n0645_002:0130c03": "械等即別圓人。",
    "X35n0645_002:0130c04": "○二次明下例諸位。",
    "X35n0645_002:0130c05": "次明支佛六度行通別圓。",
    "X35n0645_002:0130c06": "○二若論下明應。",
    "X35n0645_002:0130c07": "若論枷鎖猶是地質礙別圓本觀所起慈悲徧應",
    "X35n0645_002:0130c08": "之義不異於前。",
    "X35n0645_002:0130c09": "【記】因中漸頓慈悲果上圓普與拔皆如上說。",
    "X35n0645_002:0130c10": "○二若三下兼明空識二初普應指前。",
    "X35n0645_002:0130c11": "若三千大千以表空種王賊鬼等以表識種論其",
    "X35n0645_002:0130c12": "十番普應此亦如前。",
    "X35n0645_002:0130c13": "○二論其下本觀今說二初漸二初本觀慈悲二",
    "X35n0645_002:0130c14": "初隨觀示。",
    "X35n0645_002:0130c15": "論其本觀今當說菩薩見眾生以空識成果報身",
    "X35n0645_002:0130c16": "還為空識所惱修諸善時空識之業亦能壞善觀",
    "X35n0645_002:0130c17": "空識有三諦之障有三諦之理如是節節皆起慈",
    "X35n0645_002:0130c18": "悲悲欲拔眾生苦慈欲與眾生樂。",
    "X35n0645_002:0130c19": "【記】一切煩惱是識所為識最是難空雖非難能來",
    "X35n0645_002:0130c20": "難故空亦名難空為業者亦是業由身內有空故",
    "X35n0645_002:0130c21": "能動作造於業因外空亦然空為惑者於境迷悟",
    "X35n0645_002:0130c22": "成障成理一切法邪一切法正而於節節起誓與",
    "X35n0645_002:0130c23": "拔。",
    "X35n0645_002:0130c24": "○二故淨下引經證。",
    "X35n0645_002:0131a01": "故淨名云菩薩觀四大種空種識種皆空空故無",
    "X35n0645_002:0131a02": "四大無空無識是為入不二法門。",
    "X35n0645_002:0131a03": "【記】入不二法門品明相菩薩曰四種異空種異為",
    "X35n0645_002:0131a04": "二四種性即是空種性如前際後際空故中際亦",
    "X35n0645_002:0131a05": "空若能如是知諸種性者是為入不二法門既云",
    "X35n0645_002:0131a06": "四種性即是空種性就性明空空是中理此以中",
    "X35n0645_002:0131a07": "理不於事二彼約五種即性故不二今明六種豈",
    "X35n0645_002:0131a08": "不即性得經意故加於識種彌顯不二若其空識",
    "X35n0645_002:0131a09": "不即中道將何以為王三昧體。",
    "X35n0645_002:0131a10": "○二成王下乘誓應赴二初示相。",
    "X35n0645_002:0131a11": "成王三昧能徧十法界垂應以事中慈悲救果報",
    "X35n0645_002:0131a12": "空識難以修善慈悲救惡業空識難以三觀慈悲",
    "X35n0645_002:0131a13": "救煩惱空識難故知觀音於空識法門而得自在。",
    "X35n0645_002:0131a14": "○二華嚴下引證。",
    "X35n0645_002:0131a15": "華嚴三十九善住比丘於虗空中大作佛事。",
    "X35n0645_002:0131a16": "【記】見空實相能於虗空立種種事利諸眾生。",
    "X35n0645_002:0131a17": "○二若作下頓二初空識圓修。",
    "X35n0645_002:0131a18": "若作圓觀觀空種因緣性相本末究竟等則一切",
    "X35n0645_002:0131a19": "十法界悉趣空門識亦如是。",
    "X35n0645_002:0131a20": "【記】諸門觀法多推心識從近從要初心易故人根",
    "X35n0645_002:0131a21": "不等有宜觀外而得益者四念處中下界眾生多",
    "X35n0645_002:0131a22": "著於外故令攝境觀於內心上界眾生多著內心",
    "X35n0645_002:0131a23": "故令觀色奪於內著今觀空種亦是色類唯是一",
    "X35n0645_002:0131a24": "色空外無法故一切十界悉趣空門空即三諦故",
    "X35n0645_002:0131b01": "一切法皆即三諦三諦慈悲無生不攝。",
    "X35n0645_002:0131b02": "○二起無下慈悲普應。",
    "X35n0645_002:0131b03": "起無緣慈悲熏諸眾生十法界有機即能一切一",
    "X35n0645_002:0131b04": "時而得解脫。",
    "X35n0645_002:0131b05": "○第七怨賊難二初列門。",
    "X35n0645_002:0131b06": "第七怨賊難亦為三一貼文二約證三觀釋。",
    "X35n0645_002:0131b07": "○二貼文下隨釋三初貼文二初正釋怨賊二初",
    "X35n0645_002:0131b08": "科經。",
    "X35n0645_002:0131b09": "貼文為四一標難處二標遭難人三明有機四明",
    "X35n0645_002:0131b10": "應。",
    "X35n0645_002:0131b11": "若三千大千國土滿中怨賊。",
    "X35n0645_002:0131b12": "○二難處下釋義四初標難處二初明處。",
    "X35n0645_002:0131b13": "難處者先明處即是大千國土。",
    "X35n0645_002:0131b14": "○二次明下明難二初釋滿中。",
    "X35n0645_002:0131b15": "次明難即滿中怨賊滿中假設之辭也國曠賊多",
    "X35n0645_002:0131b16": "聖力能救顯功之至也。",
    "X35n0645_002:0131b17": "○二怨者下釋怨賊。",
    "X35n0645_002:0131b18": "怨者此難重也賊本來財怨本奪命今怨為賊必",
    "X35n0645_002:0131b19": "財命兩圖若過去流血名怨現在奪財名賊如此",
    "X35n0645_002:0131b20": "怨賊徧滿大千尚能護之輕者豈不能救也。",
    "X35n0645_002:0131b21": "○二二標下遭難人二初示四義。",
    "X35n0645_002:0131b22": "二標遭難人者即商主也此又為四一明主二有",
    "X35n0645_002:0131b23": "從三懷寶四涉險。",
    "X35n0645_002:0131b24": "有一商主將諸商人齎持重寶經過險路。",
    "X35n0645_002:0131c01": "○二商者下釋四義四初釋商主。",
    "X35n0645_002:0131c02": "商者訓量此人擇識貴錢善解財利商量得宜堪",
    "X35n0645_002:0131c03": "為商人之主。",
    "X35n0645_002:0131c04": "○二既有下釋商人。",
    "X35n0645_002:0131c05": "既有商主即有將領諸商人。",
    "X35n0645_002:0131c06": "○三既涉遠下釋重寶。",
    "X35n0645_002:0131c07": "既涉險遠所齎者必是難得之貨故言重寶也。",
    "X35n0645_002:0131c08": "【記】以人眾路遠顯所齎寶貴。",
    "X35n0645_002:0131c09": "○四險路下釋險路。",
    "X35n0645_002:0131c10": "險路者或可曠絕幽隘名為險路或值怨賊衝出",
    "X35n0645_002:0131c11": "之處名為險路者也。",
    "X35n0645_002:0131c12": "【記】以處以人二事釋險。",
    "X35n0645_002:0131c13": "○三機者下明有機二初示經四義。",
    "X35n0645_002:0131c14": "機者亦四先明一人安慰二勸稱名三歎德四眾",
    "X35n0645_002:0131c15": "人俱稱。",
    "X35n0645_002:0131c16": "其中一人作是唱言諸善男子勿得恐怖汝等應當",
    "X35n0645_002:0131c17": "一心稱觀世音菩薩名號是菩薩能以無畏施於眾",
    "X35n0645_002:0131c18": "生汝等若稱名者於此怨賊當得解脫眾商人聞俱",
    "X35n0645_002:0131c19": "發聲言南無觀世音菩薩稱其名故即得解脫。",
    "X35n0645_002:0131c20": "○二所以下通釋四義二初明前三助進二初釋",
    "X35n0645_002:0131c21": "二初明設三所以。",
    "X35n0645_002:0131c22": "所以安慰者止其恐怖也所以勸稱名者設其上",
    "X35n0645_002:0131c23": "策也所以歎德者獎令定膽也。",
    "X35n0645_002:0131c24": "【記】一心稱名為計策者更無過此知德可憑其膽",
    "X35n0645_002:0132a01": "則定。",
    "X35n0645_002:0132a02": "○二若不下明無三不進。",
    "X35n0645_002:0132a03": "若不安慰則怖遽慞惶雖安慰止怖若不設計唐",
    "X35n0645_002:0132a04": "慰何益故勸稱名雖勸稱名若不歎德設計則心",
    "X35n0645_002:0132a05": "不定膽亦不勇所以歎德。",
    "X35n0645_002:0132a06": "○二故知下結。",
    "X35n0645_002:0132a07": "故知此菩薩決定能施無畏決果依憑。",
    "X35n0645_002:0132a08": "○二三義下明後一能感二初明因三故唱。",
    "X35n0645_002:0132a09": "三義既足俱時稱唱。",
    "X35n0645_002:0132a10": "○二南無下翻梵就華。",
    "X35n0645_002:0132a11": "南無云歸命亦稱為救我。",
    "X35n0645_002:0132a12": "○四明蒙應。",
    "X35n0645_002:0132a13": "機成獲應即得解脫也。",
    "X35n0645_002:0132a14": "○次結下寄結口機二初舉經。",
    "X35n0645_002:0132a15": "次結口機也。",
    "X35n0645_002:0132a16": "無盡意觀世音菩薩摩訶薩威神之力巍巍如是。",
    "X35n0645_002:0132a17": "○二今言下釋意二初約威力明。",
    "X35n0645_002:0132a18": "今言觀音勢力既大加護亦曠豈止七難而已當",
    "X35n0645_002:0132a19": "知徧法界皆能救護故言巍巍。",
    "X35n0645_002:0132a20": "○二巍巍下約字義顯。",
    "X35n0645_002:0132a21": "巍巍者重明高累之辭也明觀音之力出於分段",
    "X35n0645_002:0132a22": "之外豎應二土故云重明載沐神應故云高累以",
    "X35n0645_002:0132a23": "是義故故言巍巍如是也。",
    "X35n0645_002:0132a24": "○二約事證。",
    "X35n0645_002:0132b01": "二約事證者應驗傳云慧達以晉隆安二秊北隴",
    "X35n0645_002:0132b02": "上掘甘草于時羌餓捕人食之達為羌所得閉在",
    "X35n0645_002:0132b03": "柵中揀肥者先食達急一心稱名誦經食餘人稍",
    "X35n0645_002:0132b04": "盡唯達并一小兒次擬明日達竟夜誦猶冀一感",
    "X35n0645_002:0132b05": "向曉羌來取之忽見一虎從草透出咆哮諸羌散",
    "X35n0645_002:0132b06": "走虎因齧柵作一穴而去達將小兒走叛得免又",
    "X35n0645_002:0132b07": "裴安起從虜叛還南至河邊不能得過望見追騎",
    "X35n0645_002:0132b08": "在後死至須臾於是稱觀世音見一白狼安起透",
    "X35n0645_002:0132b09": "抱一擲便過南岸即失狼所追騎共在北岸望之",
    "X35n0645_002:0132b10": "歎惋無極道明於武原劫奪船道往徑遇賊難等。",
    "X35n0645_002:0132b11": "○三觀釋三初果報。",
    "X35n0645_002:0132b12": "三觀釋者若果報論怨賊者從地獄至第六天皆",
    "X35n0645_002:0132b13": "有關諍如阿含云忉利戰不如脩羅索援至第六",
    "X35n0645_002:0132b14": "天如此怨會稱名得脫也。",
    "X35n0645_002:0132b15": "○二修善下惡業。",
    "X35n0645_002:0132b16": "次修善時惡多是怨猶如冰炭稱名惡退善業成",
    "X35n0645_002:0132b17": "就如闇滅明生。",
    "X35n0645_002:0132b18": "【記】修善治惡若惡多善少惡即怨賊若善多惡少",
    "X35n0645_002:0132b19": "惡為僕從冰炭之勢多能滅少繫念成機惡銷善",
    "X35n0645_002:0132b20": "立。",
    "X35n0645_002:0132b21": "○三次明下煩惱二初略明機二初通明四行遭",
    "X35n0645_002:0132b22": "賊。",
    "X35n0645_002:0132b23": "次明煩惱為怨賊者一切煩惱是出世法怨﹂商主",
    "X35n0645_002:0132b24": "是三師羯磨受戒人是商人無作戒是重寶五塵",
    "X35n0645_002:0132c01": "是怨賊或法師是商主商人是徒眾理教是重寶",
    "X35n0645_002:0132c02": "兩遇魔事是怨賊或心王是商主心數是商人正",
    "X35n0645_002:0132c03": "觀之智是重寶覺觀為怨賊或般若是商主五度",
    "X35n0645_002:0132c04": "萬行是商人法性實相是重寶六蔽是怨賊。",
    "X35n0645_002:0132c05": "【記】以前六徧備明八番破惑感應故今怨賊但明",
    "X35n0645_002:0132c06": "四行遭煩惱賊將歷四教自攝八番言四行者一",
    "X35n0645_002:0132c07": "戒法受持二聽習教理三研修正觀四正助合行",
    "X35n0645_002:0132c08": "出世行人要先稟戒隨境護持持心習教憑教顯",
    "X35n0645_002:0132c09": "理稱理修觀以正導助若非此四入聖何期初商",
    "X35n0645_002:0132c10": "主下戒中三句明受一句明持五塵能殺持護之",
    "X35n0645_002:0132c11": "心名戒怨賊次或法下聽法中師徒說聽皆欲依",
    "X35n0645_002:0132c12": "教而顯至理此二俱得名重寶者以其詮旨得則",
    "X35n0645_002:0132c13": "俱得失則俱失其猶識指方乃見月故知解教誠",
    "X35n0645_002:0132c14": "為不易何況理乎而其徒主兩喜雜魔二寶俱失",
    "X35n0645_002:0132c15": "師為利故說徒為名故學斯之兩人皆成魔業或",
    "X35n0645_002:0132c16": "師瞋弟子或弟子恨師亦是二人值於魔事或心",
    "X35n0645_002:0132c17": "下修觀中心王若正心數亦正王數同求正智之",
    "X35n0645_002:0132c18": "寶三毒覺觀能劫此寶最為怨賊或般下正助中",
    "X35n0645_002:0132c19": "正觀般若導五助行共顯理寶般若如知金藏五",
    "X35n0645_002:0132c20": "度如用功掘出六蔽之賊害此二因還令藏隱是",
    "X35n0645_002:0132c21": "名怨賊。",
    "X35n0645_002:0132c22": "○二將此下歷諸教明感。",
    "X35n0645_002:0132c23": "將此意歷諸教義自在作悉成稱名即得解脫也。",
    "X35n0645_002:0132c24": "【記】四教行人一一須四若遇怨賊一心稱名四行",
    "X35n0645_002:0133a01": "皆就。",
    "X35n0645_002:0133a02": "○二例明應。",
    "X35n0645_002:0133a03": "復次約怨賊難結成別圓慈悲應例前可解云云。",
    "X35n0645_002:0133a04": "【記】例前六種故略不說。",
    "X35n0645_002:0133a05": "觀音義疏卷上。",
    "X35n0645_002:0133a06": "觀音義疏卷下。",
    "X35n0645_002:0133a07": "隋天台智者大師說　門人灌頂記",
    "X35n0645_002:0133a08": "○第二意業機二初列門。",
    "X35n0645_002:0133a09": "第二從若有眾生多於婬欲去是明意機也釋此",
    "X35n0645_002:0133a10": "為二初貼文二觀解。",
    "X35n0645_002:0133a11": "○二貼文下隨釋二初貼文二初科經。",
    "X35n0645_002:0133a12": "貼文為二初正明意機次結意機。",
    "X35n0645_002:0133a13": "若有眾生多於婬欲常念恭敬觀世音菩薩便得離",
    "X35n0645_002:0133a14": "欲若多瞋恚常念恭敬觀世音菩薩便得離瞋若多",
    "X35n0645_002:0133a15": "愚癡常念恭敬觀世音菩薩便得離癡。",
    "X35n0645_002:0133a16": "○二釋義二初正明意機二初總示經文。",
    "X35n0645_002:0133a17": "意機約三毒為三章章各有三一明有苦二默念",
    "X35n0645_002:0133a18": "此兩即是明機三明離即是明其應三也。",
    "X35n0645_002:0133a19": "○二通稱下通釋經義三初依經論釋三毒二初",
    "X35n0645_002:0133a20": "通釋二初明單複。",
    "X35n0645_002:0133a21": "通稱毒者侵害行人喻之如毒但名有單複。",
    "X35n0645_002:0133a22": "【記】云貪瞋癡此三單也今從複列故云婬欲瞋恚",
    "X35n0645_002:0133a23": "愚癡大本疏云自愛為欲愛他為婬自忿為恚忿",
    "X35n0645_002:0133a24": "他為瞋自惑為愚惑他為癡。",
    "X35n0645_002:0133b01": "○二有人下明多少二初他明少。",
    "X35n0645_002:0133b02": "有人解云三毒多者不知其是遇故不求觀音少",
    "X35n0645_002:0133b03": "者念觀音梵行之德所以能感。",
    "X35n0645_002:0133b04": "○二意謂下今明多二初立少乖經。",
    "X35n0645_002:0133b05": "意謂此釋乖文文云若有眾生多於婬欲念即得",
    "X35n0645_002:0133b06": "離云何對面違經耶。",
    "X35n0645_002:0133b07": "○二今明下明多能感。",
    "X35n0645_002:0133b08": "今明三毒多者能念觀音菩薩有力令多得離何",
    "X35n0645_002:0133b09": "況少相此則以多況少爾。",
    "X35n0645_002:0133b10": "【記】毒之多少由習重輕求之進不由機有無無機",
    "X35n0645_002:0133b11": "者毒多毒少俱不求離若其有機毒之多少俱能",
    "X35n0645_002:0133b12": "求離古人不解執多不求今明能念任多亦離。",
    "X35n0645_002:0133b13": "○二大論下別釋二初正別釋三初貪欲四初大",
    "X35n0645_002:0133b14": "論明宿因。",
    "X35n0645_002:0133b15": "大論云女人為戒垢謗法餘殃。",
    "X35n0645_002:0133b16": "【記】意同此經謗經之罪歷諸惡道縱得人身婬欲",
    "X35n0645_002:0133b17": "熾盛不擇禽獸若不求離復淪苦趣無解脫期。",
    "X35n0645_002:0133b18": "○二不擇下現事明過患。",
    "X35n0645_002:0133b19": "不擇禽獸不避高墻廣壍之難不計名聞德行破",
    "X35n0645_002:0133b20": "家亡國滅族傾宗禍延其身如術婆伽禍延其國",
    "X35n0645_002:0133b21": "如周敗褒姒。",
    "X35n0645_002:0133b22": "【記】術婆伽緣略如玄記褒姒者褒國之女也周幽",
    "X35n0645_002:0133b23": "王伐褒褒人以姒獻之王甚惑之初幽王與諸侯",
    "X35n0645_002:0133b24": "約有宼即擊鼓舉烽諸候來赴及惑褒姒褒姒無",
    "X35n0645_002:0133c01": "笑王欲其笑乃擊鼓舉烽諸侯皆至而無宼姒乃",
    "X35n0645_002:0133c02": "笑又好聞裂繒之聲發繒裂之以適其意及申侯",
    "X35n0645_002:0133c03": "與犬戎兵至擊鼓舉烽諸侯以為如前見欺無復",
    "X35n0645_002:0133c04": "至者遂敗。",
    "X35n0645_002:0133c05": "○三淨住下二經明蟲鬼。",
    "X35n0645_002:0133c06": "淨住及禪經明多欲人有欲蟲男蟲淚出而青白",
    "X35n0645_002:0133c07": "女蟲吐血而紅赤又言有欲鬼嬈動其心令生倒",
    "X35n0645_002:0133c08": "惑。",
    "X35n0645_002:0133c09": "【記】各自有情以其業故資人倒惑又阿含云婬亦",
    "X35n0645_002:0133c10": "有鬼鬼入心則使婬佚無度。",
    "X35n0645_002:0133c11": "○四如大下大經明多少。",
    "X35n0645_002:0133c12": "如大經云若習近貪欲是報熟時此舉多欲相也",
    "X35n0645_002:0133c13": "若少欲人蟲鬼潛伏無過狂醉是少欲相。",
    "X35n0645_002:0133c14": "【記】習果若成報果在即故云熟也如人災至合當",
    "X35n0645_002:0133c15": "王憲即有惡人獎助為惡蟲鬼如助者地獄如王",
    "X35n0645_002:0133c16": "憲此多欲相也若反此者名為少相。",
    "X35n0645_002:0133c17": "○二瞋恚四初約喻明瞋相。",
    "X35n0645_002:0133c18": "瞋恚多者今世人不喜見如渴馬護水如射師子",
    "X35n0645_002:0133c19": "母。",
    "X35n0645_002:0133c20": "○二故遺下二經明障道。",
    "X35n0645_002:0133c21": "故教遺云劫功德賊無過瞋恚華嚴云一念瞋起",
    "X35n0645_002:0133c22": "障百法明門菩薩以瞋乖慈障道事重。",
    "X35n0645_002:0133c23": "【記】慈是一切善法根本瞋既乖慈名劫名障百法",
    "X35n0645_002:0133c24": "明門者即障別圓地住所證之法也仁王云初地",
    "X35n0645_002:0134a01": "得百法明門二地得千法等地論云入百法明門",
    "X35n0645_002:0134a02": "增長智慧思惟種種法門義故百法者應如百法",
    "X35n0645_002:0134a03": "論所明。",
    "X35n0645_002:0134a04": "○三大集下二經明魔業。",
    "X35n0645_002:0134a05": "大集云一念起瞋一切魔鬼得便涅槃云習近瞋",
    "X35n0645_002:0134a06": "恚。",
    "X35n0645_002:0134a07": "【記】佛以慈定能伏天魔是知瞋心為魔所降習近",
    "X35n0645_002:0134a08": "瞋恚是報熟時。",
    "X35n0645_002:0134a09": "○四若例下例上有蟲鬼。",
    "X35n0645_002:0134a10": "若例婬恚亦應有鬼如柰女經瞋則有蝎蟲是名",
    "X35n0645_002:0134a11": "多瞋相與上相違是瞋少相。",
    "X35n0645_002:0134a12": "【記】若蟲鬼潛伏是瞋少相。",
    "X35n0645_002:0134a13": "○三愚癡二初明過患。",
    "X35n0645_002:0134a14": "愚癡多者邪畫諸見撥無因果謗毀大乘如大經。",
    "X35n0645_002:0134a15": "【記】三句明於邪癡之相如大經者合云習近愚癡",
    "X35n0645_002:0134a16": "是報熟時此乃邪癡習報二果癡心習成地獄報",
    "X35n0645_002:0134a17": "熟也。",
    "X35n0645_002:0134a18": "○二例前下例蟲鬼﹂多少隨人。",
    "X35n0645_002:0134a19": "例前亦應有蟲鬼。",
    "X35n0645_002:0134a20": "○二三毒下總結過。",
    "X35n0645_002:0134a21": "三毒過患如此。",
    "X35n0645_002:0134a22": "○二欲離下約伏斷明得離三初示念得離。",
    "X35n0645_002:0134a23": "欲離此故至心存念觀音即得離也。",
    "X35n0645_002:0134a24": "○二有人下斥非顯正二初他解非滅離。",
    "X35n0645_002:0134b01": "有人解云起伏相違稱之為離非滅離也。",
    "X35n0645_002:0134b02": "【記】以由他師不解常念致令三毒不得滅離。",
    "X35n0645_002:0134b03": "○二今謂下二經明盡淨。",
    "X35n0645_002:0134b04": "今謂經文說離何意言非若依請觀音者淨於三",
    "X35n0645_002:0134b05": "毒根成佛道無疑。",
    "X35n0645_002:0134b06": "【記】經直言離那專伏釋若以念故唯能伏者繫念",
    "X35n0645_002:0134b07": "六字能淨毒根至成佛道亦只伏邪。",
    "X35n0645_002:0134b08": "○三今作下正明伏斷。",
    "X35n0645_002:0134b09": "今作十番明救三毒三番是伏惑論離七番是斷",
    "X35n0645_002:0134b10": "惑論離也。",
    "X35n0645_002:0134b11": "【記】果報修因六度菩薩此三伏惑聲聞緣覺通別",
    "X35n0645_002:0134b12": "圓菩薩方便土人實報土人此七斷惑。",
    "X35n0645_002:0134b13": "○三問離下約問答明常念二初約念非離惑難。",
    "X35n0645_002:0134b14": "問離煩惱須智慧但念豈得離耶。",
    "X35n0645_002:0134b15": "○二答經下約念即智慧釋二初略明正念之德",
    "X35n0645_002:0134b16": "二初即念明慧之功。",
    "X35n0645_002:0134b17": "答經稱常念即是正念體達煩惱性無所有住貪",
    "X35n0645_002:0134b18": "欲際即是實際絕四句無能無所念性清淨如此",
    "X35n0645_002:0134b19": "正念非是智慧更何處覓智慧此慧不離煩惱其",
    "X35n0645_002:0134b20": "誰能離耶。",
    "X35n0645_002:0134b21": "【記】念想觀智等諸名字有過有德有偏有圓須約",
    "X35n0645_002:0134b22": "六句定其法體故圓中念破偏小智圓中之智破",
    "X35n0645_002:0134b23": "偏小念偏小之念修圓中智偏小之智修圓中念",
    "X35n0645_002:0134b24": "圓中之念即圓中智圓中之智即圓中念以此六",
    "X35n0645_002:0134c01": "句評法是非方解一切經論名相問家昧此故使",
    "X35n0645_002:0134c02": "非念而是於智今此圓文既云常念顯非二邊有",
    "X35n0645_002:0134c03": "生滅念雙遮雙照中正之念也體煩惱性是觀音",
    "X35n0645_002:0134c04": "身不破煩惱不立觀音破立既忘能所斯絕是為",
    "X35n0645_002:0134c05": "常念恭敬觀音不離三毒而離三毒若有觀音可",
    "X35n0645_002:0134c06": "生緣念若見三毒須滅離者此乃增毒非離毒也。",
    "X35n0645_002:0134c07": "○二若如下離念說慧之過。",
    "X35n0645_002:0134c08": "若如所難必須別用智慧破煩惱者此則有惑可",
    "X35n0645_002:0134c09": "斷有智能斷非唯惑不可斷慧還成惑豈得名斷",
    "X35n0645_002:0134c10": "惑之慧耶。",
    "X35n0645_002:0134c11": "○二今此下委明修觀之相二初忘照各論四句。",
    "X35n0645_002:0134c12": "今此正念不以色念不以非色念如此四句亦以",
    "X35n0645_002:0134c13": "色念亦以非色念如此四句。",
    "X35n0645_002:0134c14": "【記】此之正念染體既絕忘照不妨即照三諦即忘",
    "X35n0645_002:0134c15": "三觀雖約四句唯忘三觀以雙非雙亦只是中故",
    "X35n0645_002:0134c16": "不以色念忘俗也以色例於一切諸法不以非色",
    "X35n0645_002:0134c17": "念忘真也合云不以非色非非色念忘雙遮中也",
    "X35n0645_002:0134c18": "不以亦色亦非色念忘雙照中也約照三諦復成",
    "X35n0645_002:0134c19": "四句亦以色念照俗也亦以非色念照真也亦以",
    "X35n0645_002:0134c20": "非色非非色念照雙遮中也亦以亦色亦非色念",
    "X35n0645_002:0134c21": "照雙照中也應知善忘假者方善照假善忘空者",
    "X35n0645_002:0134c22": "方善照空善忘雙非方照雙非善忘雙亦方照雙",
    "X35n0645_002:0134c23": "亦不須以空忘假以假忘空雙非雙亦皆悉爾也",
    "X35n0645_002:0134c24": "此就圓論念即法界無德不備故作四句說之自",
    "X35n0645_002:0135a01": "在終日忘四終日照四如此方是常念觀音。",
    "X35n0645_002:0135a02": "○二或次下漸頓有諸四句。",
    "X35n0645_002:0135a03": "或次第論非念或不次第論非念或不次第論念",
    "X35n0645_002:0135a04": "或次第論念或次第論離或不次第論離。",
    "X35n0645_002:0135a05": "【記】次第非念忘四句也次第論念照四句也忘照",
    "X35n0645_002:0135a06": "本求離於三毒故次第離亦有四句若得別教三",
    "X35n0645_002:0135a07": "觀之意諸句可見何者如照空時必須忘空以遣",
    "X35n0645_002:0135a08": "著故忘照成者必離見思故此空觀有忘有照有",
    "X35n0645_002:0135a09": "離次觀假後觀中皆須論於忘照離三若不次第",
    "X35n0645_002:0135a10": "忘照及離斯是圓觀如向四句。",
    "X35n0645_002:0135a11": "○二結意機﹂經文可見。",
    "X35n0645_002:0135a12": "無盡意觀世音菩薩有如是等大威神力多所饒益",
    "X35n0645_002:0135a13": "是故眾生常應心念。",
    "X35n0645_002:0135a14": "○二次就下觀釋二初前七番指上。",
    "X35n0645_002:0135a15": "次就觀解者七番例上可解。",
    "X35n0645_002:0135a16": "【記】果報已上至通菩薩皆不能破無作之集別人",
    "X35n0645_002:0135a17": "雖破而在後心今從初心故同前指。",
    "X35n0645_002:0135a18": "○二今但下後三番當說二初三毒逆順委示二",
    "X35n0645_002:0135a19": "初約界外雙標。",
    "X35n0645_002:0135a20": "今但順逆兩意約界外作也不取分段三毒相。",
    "X35n0645_002:0135a21": "○二今取下依法相廣釋二初逆順各示二初順",
    "X35n0645_002:0135a22": "約煩惱釋二初明毒害二初二乘三毒二初明毒",
    "X35n0645_002:0135a23": "相二初合明三毒。",
    "X35n0645_002:0135a24": "今取善欲之心名貪大經云一切善法欲為其本",
    "X35n0645_002:0135b01": "二乘欲樂涅槃名貪厭生死名瞋不達此理名癡。",
    "X35n0645_002:0135b02": "○二開三下開成八萬。",
    "X35n0645_002:0135b03": "開三毒即有八萬四千宛然具足。",
    "X35n0645_002:0135b04": "【記】既有三毒須論等分四分各具二萬一千是故",
    "X35n0645_002:0135b05": "成於八萬四千界內既爾界外亦然何者以大乘",
    "X35n0645_002:0135b06": "說諸法不滅云斷惑者但轉有漏而成無漏入假",
    "X35n0645_002:0135b07": "入中八萬四千隨觀而轉至果乃名八萬四千波",
    "X35n0645_002:0135b08": "羅蜜也。",
    "X35n0645_002:0135b09": "○二淨名下引經證。",
    "X35n0645_002:0135b10": "淨名云結習未盡華則著身二乘未斷此三毒即",
    "X35n0645_002:0135b11": "變易三毒相也。",
    "X35n0645_002:0135b12": "【記】觀眾生品天女以天華散諸菩薩大弟子上華",
    "X35n0645_002:0135b13": "至諸菩薩即皆墮落至大弟子便著不墮一切弟",
    "X35n0645_002:0135b14": "子神力去華不能令去爾時天女問舍利弗何故",
    "X35n0645_002:0135b15": "去華答曰此華不如法是以去之天曰勿謂此華",
    "X35n0645_002:0135b16": "為不如法所以者何是華無所分別仁者自生分",
    "X35n0645_002:0135b17": "別想耳乃至云結習未盡華著身耳結習盡者華",
    "X35n0645_002:0135b18": "不著也彼疏解云華至菩薩皆墮落者表菩薩住",
    "X35n0645_002:0135b19": "不思議解脫生實報土已離別惑彼妙五欲所不",
    "X35n0645_002:0135b20": "能動故華不著身皆自墮落至大弟子便著不墮",
    "X35n0645_002:0135b21": "者二乘但斷界內五欲故世間五欲所不能動別",
    "X35n0645_002:0135b22": "惑未除故為界外上妙色聲之所染污故訶言結",
    "X35n0645_002:0135b23": "習未盡華則著身下文料簡云結習未盡華則著",
    "X35n0645_002:0135b24": "身何關別惑答大論云於聲聞經說為習氣於摩",
    "X35n0645_002:0135c01": "訶衍說為正使即是別惑。",
    "X35n0645_002:0135c02": "○二未斷下菩薩三毒。",
    "X35n0645_002:0135c03": "未斷別惑菩薩亦同有此三毒故云菩薩貪求佛",
    "X35n0645_002:0135c04": "法於恒沙劫未曾暫捨多學問無厭足即貪相惡",
    "X35n0645_002:0135c05": "賤二乘不喜聞其名故言寧起惡癩野干心不起",
    "X35n0645_002:0135c06": "二乘心如大樹折枝之譬豈非瞋相無明重數甚",
    "X35n0645_002:0135c07": "多佛菩提智之所能斷佛性未了了者皆是癡相。",
    "X35n0645_002:0135c08": "【記】同有此三毒者望前二乘名同義異前但貪空",
    "X35n0645_002:0135c09": "今貪俗中前瞋生死今瞋涅槃前不達真即是中",
    "X35n0645_002:0135c10": "道為癡今見中道未得了了為癡如大樹折枝之",
    "X35n0645_002:0135c11": "譬者大論三十云譬如空澤有樹名奢摩黎枝觚",
    "X35n0645_002:0135c12": "廣大眾鳥集宿一鴿後至住一枝上枝觚即時為",
    "X35n0645_002:0135c13": "之而折澤神問其故樹神答云此鳥從我怨家樹",
    "X35n0645_002:0135c14": "來食彼尼俱類樹子來棲我上或當放糞子墮地",
    "X35n0645_002:0135c15": "者惡樹復生為害必大是故懷憂寧折一枝所全",
    "X35n0645_002:0135c16": "者大彼喻菩薩畏二乘壞滅佛乘心也。",
    "X35n0645_002:0135c17": "○二欲除下明機應二初明正念機應。",
    "X35n0645_002:0135c18": "欲除此三煩惱故常念觀音隨機應赴即得永離。",
    "X35n0645_002:0135c19": "○二永離下明上土全分。",
    "X35n0645_002:0135c20": "永離有兩種若此菩薩於生身中全未除別惑就",
    "X35n0645_002:0135c21": "變易論全未永離若生身中已侵別惑就變易中",
    "X35n0645_002:0135c22": "除殘論永離。",
    "X35n0645_002:0135c23": "【記】生身菩薩若未得入別圓地住生方便土故於",
    "X35n0645_002:0135c24": "變易論全未離無明之惑若在生身入地住者即",
    "X35n0645_002:0136a01": "生實報故於變易除殘別惑一變易土分於方便",
    "X35n0645_002:0136a02": "實報異者只由生身於無明惑有侵未侵不同故",
    "X35n0645_002:0136a03": "也。",
    "X35n0645_002:0136a04": "○二次明下逆約法門釋以煩惱名立觀法稱不",
    "X35n0645_002:0136a05": "順常途故云逆說然若不知性惡之義云何三毒",
    "X35n0645_002:0136a06": "而為三觀於中二初明毒觀欲成二初明凡小毒",
    "X35n0645_002:0136a07": "少。",
    "X35n0645_002:0136a08": "次明逆說三毒觀者一切眾生名為少欲瞋癡何",
    "X35n0645_002:0136a09": "以故止瞋三途之苦貪人天之樂二乘只瞋生死",
    "X35n0645_002:0136a10": "欲得涅槃樂皆名為少。",
    "X35n0645_002:0136a11": "【記】法略於癡人略菩薩癡隨貪恚亦名為少菩薩",
    "X35n0645_002:0136a12": "偏假三毒非多。",
    "X35n0645_002:0136a13": "○二菩薩下示圓人毒多二初就毒名論大。",
    "X35n0645_002:0136a14": "菩薩不爾樂求佛法非但求一佛法徧求一切不",
    "X35n0645_002:0136a15": "可說佛法如海吞眾流猶自不滿非但不受生死",
    "X35n0645_002:0136a16": "亦不受涅槃故大品五不受此即大瞋﹂無明力大",
    "X35n0645_002:0136a17": "佛智能斷菩薩於無明大力之惑尚在又癡如虛",
    "X35n0645_002:0136a18": "空不可盡乃至死如虛空不可盡。",
    "X35n0645_002:0136a19": "【記】語稍同前意則永異前在二諦偏論取捨是可",
    "X35n0645_002:0136a20": "離法今就三諦說貪瞋癡是究竟道理性之毒莫",
    "X35n0645_002:0136a21": "不徧周故皆名大五不受者謂受亦不受不受亦",
    "X35n0645_002:0136a22": "不受亦受亦不受亦不受非受非不受亦不受不",
    "X35n0645_002:0136a23": "受亦不受皆言不受者即無生觀蕩於取著也前",
    "X35n0645_002:0136a24": "四即離四句也後一謂觀亦自亡也故大品第二",
    "X35n0645_002:0136b01": "身子問須菩提何故不受答云般若波羅蜜空故",
    "X35n0645_002:0136b02": "自性不受無明下明癡毒須論即性異前唯修又",
    "X35n0645_002:0136b03": "癡下明癡等若非即性豈皆如空不可盡邪。",
    "X35n0645_002:0136b04": "○二如此下約法門明妙三初標列三門。",
    "X35n0645_002:0136b05": "如此三毒即為三法門一取二捨三不取不捨。",
    "X35n0645_002:0136b06": "【記】理性之法德過一際或稱毒害或稱功用今明",
    "X35n0645_002:0136b07": "三毒是三法門則佛菩薩無不修證。",
    "X35n0645_002:0136b08": "○二大慈下解釋三相圓觀見思三毒之境即三",
    "X35n0645_002:0136b09": "法門攝一切德三初大貪法門。",
    "X35n0645_002:0136b10": "大慈大悲四攝十力無畏三昧解脫無上菩提淨",
    "X35n0645_002:0136b11": "佛國土化度眾生名為取門即大貪也。",
    "X35n0645_002:0136b12": "【記】大慈大悲者諸佛以無緣慈悲普熏三業於十",
    "X35n0645_002:0136b13": "方世界普現色身而作佛事慈悲之名雖同四無",
    "X35n0645_002:0136b14": "量中而體永異四攝一布施攝二愛語攝三利行",
    "X35n0645_002:0136b15": "攝四同事攝眾生情所愛者即是此之四法以四",
    "X35n0645_002:0136b16": "接引導以正道而度脫之十力者一是處非處力",
    "X35n0645_002:0136b17": "二業力三定力四根力五欲力六性力七至處道",
    "X35n0645_002:0136b18": "力八宿命力九天眼力十漏盡力無畏者即四無",
    "X35n0645_002:0136b19": "所畏一一切智無所畏二漏盡無所畏三說障道",
    "X35n0645_002:0136b20": "無所畏四說盡苦道無所畏於八眾中廣說自他",
    "X35n0645_002:0136b21": "智斷既決定無失則無微致恐懼之相故稱無所",
    "X35n0645_002:0136b22": "畏三昧即百八三昧解釋竝如法界次第也。",
    "X35n0645_002:0136b23": "○二大瞋門。",
    "X35n0645_002:0136b24": "一切法空無所有不住不著般若如大火炎四邊",
    "X35n0645_002:0136c01": "不可取大涅槃空迦毗羅城空言語道斷心行處",
    "X35n0645_002:0136c02": "滅不以四句得菩提無得無證即是捨門名為大",
    "X35n0645_002:0136c03": "瞋也。",
    "X35n0645_002:0136c04": "【記】般若即三般若四邊不可取者觀照般若即寂",
    "X35n0645_002:0136c05": "而照不可以有取也方便般若即照而寂不可以",
    "X35n0645_002:0136c06": "空取也實相般若非寂非照不可以雙亦取也而",
    "X35n0645_002:0136c07": "寂而照不可以雙非取也迦毗羅城如玄記。",
    "X35n0645_002:0136c08": "○三大癡法門前取捨二門雖具中道而取門終",
    "X35n0645_002:0136c09": "以立法為宗捨門終以蕩相為主今兩捨門豈不",
    "X35n0645_002:0136c10": "具於二邊而終以雙非為體不三而三二門宛然",
    "X35n0645_002:0136c11": "三而不三門門絕妙初約無緣直示。",
    "X35n0645_002:0136c12": "中道非取非捨不憎不愛不斷不常無去無來無",
    "X35n0645_002:0136c13": "生無滅。",
    "X35n0645_002:0136c14": "○二舉鑑像難思。",
    "X35n0645_002:0136c15": "如鏡中像不可見而見見而不可見非可見非不",
    "X35n0645_002:0136c16": "可見遮二邊故不可言說。",
    "X35n0645_002:0136c17": "○三引淨名杜口。",
    "X35n0645_002:0136c18": "淨名杜口名為中道此即大癡。",
    "X35n0645_002:0136c19": "○三引人證結。",
    "X35n0645_002:0136c20": "故文殊云我是貪欲尸利瞋恚尸利邪見尸利此",
    "X35n0645_002:0136c21": "即其明證。",
    "X35n0645_002:0136c22": "【記】諸法無行經云諸天子白佛言世尊文殊師利",
    "X35n0645_002:0136c23": "名為無礙尸利上尸利無上尸利文殊語諸天子",
    "X35n0645_002:0136c24": "言止止諸天子汝等勿取相分別我不見諸法是",
    "X35n0645_002:0137a01": "上中下如汝所說文殊義者我是貪欲尸利瞋恚",
    "X35n0645_002:0137a02": "尸利愚癡尸利是故我名文殊師利乃至云我是",
    "X35n0645_002:0137a03": "凡夫從貪欲起從瞋恚起從愚癡起我是外道是",
    "X35n0645_002:0137a04": "邪行人諸天子言以何事故自言我是凡夫等文",
    "X35n0645_002:0137a05": "殊言是貪欲瞋恚愚癡性十方求不可得我以不",
    "X35n0645_002:0137a06": "住法住是性中故說我是凡夫文殊汝云何名外",
    "X35n0645_002:0137a07": "道文殊言我終不到外道諸道性不可得故我於",
    "X35n0645_002:0137a08": "一切道為外諸天子言汝云何是邪行人文殊言",
    "X35n0645_002:0137a09": "我已知一切法皆是邪虛妄不實是故我是邪行",
    "X35n0645_002:0137a10": "人說是法時萬天子得無生法忍。",
    "X35n0645_002:0137a11": "○二欲滿下常念感應四初明機成德滿。",
    "X35n0645_002:0137a12": "欲滿此三法門常念觀音即得滿願。",
    "X35n0645_002:0137a13": "○二一切下明諸聖所依。",
    "X35n0645_002:0137a14": "一切聖人自行化他無不從此三門而入離此更",
    "X35n0645_002:0137a15": "無有道。",
    "X35n0645_002:0137a16": "○三故無下引無行經證。",
    "X35n0645_002:0137a17": "故無行經云貪欲即是道恚癡亦如是如是三法",
    "X35n0645_002:0137a18": "中具足一切佛法。",
    "X35n0645_002:0137a19": "○四一切下結成佛法。",
    "X35n0645_002:0137a20": "一切佛法不出萬行波羅蜜不受三昧廣大之用",
    "X35n0645_002:0137a21": "中道實相。",
    "X35n0645_002:0137a22": "○二此三下逆順合談二初被物雙示。",
    "X35n0645_002:0137a23": "此三法門不可宣示愍眾生故或作順說或作逆",
    "X35n0645_002:0137a24": "說互有去取此即四悉檀意赴緣利益。",
    "X35n0645_002:0137b01": "【記】就三煩惱常念求離名為順說約三法門常念",
    "X35n0645_002:0137b02": "求滿名為逆說滿離俱時但約悉檀去取說耳。",
    "X35n0645_002:0137b03": "○二如華嚴下引經委證三初證貪欲逆順。",
    "X35n0645_002:0137b04": "如華嚴四十二明險難國寶莊嚴城婆須密多女",
    "X35n0645_002:0137b05": "說離欲際法門一切眾生隨類見我我皆為其女",
    "X35n0645_002:0137b06": "像見我者得歡喜三昧共我語得無礙妙音三昧",
    "X35n0645_002:0137b07": "執我手得詣諸佛剎三昧共我宿者得解脫光明",
    "X35n0645_002:0137b08": "三昧目視我者得寂靜法門見我頻呻得壞散外",
    "X35n0645_002:0137b09": "道法門阿黎宜我者得攝一切眾生三昧阿眾鞞",
    "X35n0645_002:0137b10": "我者得諸功德密藏住是離欲法門廣為利益此",
    "X35n0645_002:0137b11": "豈非逆順欲法門導利群品耶。",
    "X35n0645_002:0137b12": "【記】說離欲際順也隨類見女逆也欲是煩惱是故",
    "X35n0645_002:0137b13": "說離欲是法門是故說住即離即住唯離唯住離",
    "X35n0645_002:0137b14": "深住深離極住極今觀世音乃是際極住離貪欲",
    "X35n0645_002:0137b15": "故一切機求離求住皆須常念。",
    "X35n0645_002:0137b16": "○二又四下證瞋恚逆順。",
    "X35n0645_002:0137b17": "又四十一滿幢城滿足王於正殿行王法其犯法",
    "X35n0645_002:0137b18": "者斬截燒煑劈裂屠膾瞋目訶責苦楚治罪善財",
    "X35n0645_002:0137b19": "生疑王斷事已執善財手入其宮見不可思議境",
    "X35n0645_002:0137b20": "界不可諸喻語善財云我知幻化法門化作眾生",
    "X35n0645_002:0137b21": "而苦治之以調一切其見聞者發菩提心此豈非",
    "X35n0645_002:0137b22": "瞋法門。",
    "X35n0645_002:0137b23": "【記】以調一切順也苦楚治罪逆也恚害煩惱是故",
    "X35n0645_002:0137b24": "須調瞋恚法門是故須行逆順無二調行不偏例",
    "X35n0645_002:0137c01": "前貪欲其義是同但欲是樂法故作實事接物令",
    "X35n0645_002:0137c02": "離恚害是苦故以幻事調他令離若其機緣宜以",
    "X35n0645_002:0137c03": "實殺而得益者即如仙豫殺婆羅門為瞋法門此",
    "X35n0645_002:0137c04": "乃假實互現例於貪癡亦可幻設但得逆順相即",
    "X35n0645_002:0137c05": "之意不拘假實也。",
    "X35n0645_002:0137c06": "○三方便下證愚癡假實。",
    "X35n0645_002:0137c07": "方便命婆羅門五熱炙身即是癡法門如前說。",
    "X35n0645_002:0137c08": "【記】如前火難具引經文逆順滿離例前二毒其義",
    "X35n0645_002:0137c09": "不殊。",
    "X35n0645_002:0137c10": "○二次此下明二觀慈悲例前。",
    "X35n0645_002:0137c11": "次此應明別圓兩觀觀三毒慈悲機感例可知不",
    "X35n0645_002:0137c12": "具記。",
    "X35n0645_002:0137c13": "【記】大士本修三毒滿離之觀復見眾生為三毒過",
    "X35n0645_002:0137c14": "之所惱害亦見欲滿三毒法門故起慈悲誓令眾",
    "X35n0645_002:0137c15": "生離三毒過滿三毒德今成補處鄰極三毒故能",
    "X35n0645_002:0137c16": "任運徧法界應普令眾生滿離成就然漸頓觀皆",
    "X35n0645_002:0137c17": "觀三毒頓則滿離不二而觀漸則初心但觀於離",
    "X35n0645_002:0137c18": "後乃滿離相即而照。",
    "X35n0645_002:0137c19": "觀音義疏記卷第二",
    "X35n0645_002:0137c21": "觀世音菩薩普門品義疏記會本卷第二"
}