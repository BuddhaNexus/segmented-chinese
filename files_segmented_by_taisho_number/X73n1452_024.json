{
    "X73n1452_024:0348c03": "紫栢老人集卷之二十四",
    "X73n1452_024:0348c05": "明　憨山德清　閱",
    "X73n1452_024:0348c06": "　　書",
    "X73n1452_024:0348c07": "與黃慎軒",
    "X73n1452_024:0348c08": "近得王宇泰書。知慎軒已出長安。想還家有日。茲有",
    "X73n1452_024:0348c09": "臺泉上人。保持華梵諸祖道影。安置峨眉普賢光中。",
    "X73n1452_024:0348c10": "永遠供養。道影乃新安丁南羽雲鵬手寫。而精神慈",
    "X73n1452_024:0348c11": "注。風致靜深。實希有勝事也。欲作一記。此必出公手。",
    "X73n1452_024:0348c12": "方愜道人意。徐彥文遂作九原之客。令人心痛。碧雲",
    "X73n1452_024:0348c13": "無恙。燕山如昔。死者不知何往。生者不知何事。每念",
    "X73n1452_024:0348c14": "至此。悲喜交集。不知慎軒會道人意否。中甫尊公。忠",
    "X73n1452_024:0348c15": "厚邁俗。斷息時。初無昏亂。其平生雖不能作清淨行。",
    "X73n1452_024:0348c16": "想得忠厚之力。有此效驗。夫忠厚則不欺。不欺則自",
    "X73n1452_024:0348c17": "無偷心。偷心少。則日用瞞心處。不必提撕自少矣。故",
    "X73n1452_024:0348c18": "曰。但不瞞心心自靈聖。忠厚之力尚如此。況開佛知",
    "X73n1452_024:0348c19": "見。以知見治習者乎。慎軒前書來。以為佛知解作障。",
    "X73n1452_024:0348c20": "於日用中不得力。果如此。則臨濟曰。但得知見正當。",
    "X73n1452_024:0348c21": "便可橫行天下。若臨濟是。則慎軒非矣。若慎軒是。則",
    "X73n1452_024:0348c22": "臨濟却成不是。又有一喻。慎軒當熟思之。有一武人。",
    "X73n1452_024:0348c23": "與賊戰不勝。退而私忿曰。我武藝太多。所以不能勝",
    "X73n1452_024:0348c24": "賊。如我無武藝。則不受武藝障礙。可勝賊矣。道人知",
    "X73n1452_024:0349a01": "公讀至此。必捧腹絕倒也。宋大慧禪師。每謂士大夫",
    "X73n1452_024:0349a02": "曰。聰明固是好事。亦是不好事。聰明非佛知見。則八",
    "X73n1452_024:0349a03": "難中一大難也。良以聰明屬非量。非量者。於理不相",
    "X73n1452_024:0349a04": "應之謂也。佛知見。上則屬現量。次則屬比量。現量者。",
    "X73n1452_024:0349a05": "不思而得。不勉而中之謂也。比量者。雖出思惟比度。",
    "X73n1452_024:0349a06": "而知於佛祖聖斷量中。相契不妄。以之治習。終入現",
    "X73n1452_024:0349a07": "量。古人謂之流注真如。此非宗教精深者。不能辨之。",
    "X73n1452_024:0349a08": "道人往往見士大夫。語及流注真如。便掉頭不顧。殊",
    "X73n1452_024:0349a09": "不知流注真如。即臨濟洞山俱不敢忽。故曰。以有言",
    "X73n1452_024:0349a10": "露箇無言的。又曰。動容揚古路。不墮悄然機。又曰。但",
    "X73n1452_024:0349a11": "了綱宗。本無實法。近見董思白拶及此事。渠於不知",
    "X73n1452_024:0349a12": "不覺中。佛法習氣漸覺生疎。橫口褒貶古德機緣。判",
    "X73n1452_024:0349a13": "寂音決非悟道之僧。道人從容謂渠曰。汝信大慧杲",
    "X73n1452_024:0349a14": "禪師悟道否。渠曰。是一定大悟徹的。又問曰。寂音乃",
    "X73n1452_024:0349a15": "大慧平生所最仰者。脫寂音果見地不真。大慧難道",
    "X73n1452_024:0349a16": "作人情。仰畏他耶。思白俛首無語。又有一種人。見地",
    "X73n1452_024:0349a17": "萬不如蘇長公。握一根毛錐子。東刺西擉。謂東坡這",
    "X73n1452_024:0349a18": "裏又說道理。便擉一擉。這裡却不涉理路。便圈幾圈。",
    "X73n1452_024:0349a19": "殊不知東坡於普賢毛孔中。鼻笑如雷曰。我不恁麼。",
    "X73n1452_024:0349a20": "汝却恁麼。我恁麼。汝却不恁麼。長公是慎軒鄉老。慎",
    "X73n1452_024:0349a21": "軒肯為此老一雪否。即流注真如。也不甚惡。所刻大",
    "X73n1452_024:0349a22": "智度論。必大放般若光在。道人念公忠厚。無大偷心。",
    "X73n1452_024:0349a23": "所以因囑護持諸祖道影。忉怛至此。倘公不以道人",
    "X73n1452_024:0349a24": "癡野見笑。為法自重。幸甚。",
    "X73n1452_024:0349b01": "與于中甫",
    "X73n1452_024:0349b02": "謝孝還家。當發心作喫臭醋郎。游方僧習。痛須漸消",
    "X73n1452_024:0349b03": "去。老漢教汝兩者。汝若不能勉強力行。汝便當除却",
    "X73n1452_024:0349b04": "于字。始憑汝可也。汝頂著于字。又不能喫臭醋。不能",
    "X73n1452_024:0349b05": "消游方僧習。支持得于家門裡事。要家門妥帖。無有",
    "X73n1452_024:0349b06": "是處。且古人處順境時長。便謂佛菩薩。不來護念我",
    "X73n1452_024:0349b07": "矣。即此觀之。良以不可意事重疊加來。使當事者。苦",
    "X73n1452_024:0349b08": "楚之極。不得不憂深慮遠耳。憂深慮遠。所應之事必",
    "X73n1452_024:0349b09": "有義者多。恣情忽略。感激中出來。所應之事。必無義",
    "X73n1452_024:0349b10": "者多。凡有義事。自然不覺不知。屬醒悟門收。凡無義",
    "X73n1452_024:0349b11": "事。則屬散亂門收。南嶽思大師。於一佛性中。開違順",
    "X73n1452_024:0349b12": "二門。順門即醒悟門也。違門即散亂門也。又違順二",
    "X73n1452_024:0349b13": "門。非南嶽新設。實本馬鳴起信論中。真如生滅二門",
    "X73n1452_024:0349b14": "來。今天下學禪習講。求生淨土。兼所謂講道學者此",
    "X73n1452_024:0349b15": "四種人。難道無有一人真心學好者。但俱不肯憂深",
    "X73n1452_024:0349b16": "慮遠。所以禪非達磨之禪。講非如來之義。求生淨土。",
    "X73n1452_024:0349b17": "以為愛根不拔。泛然亦可生者。講道學。初不究仲尼",
    "X73n1452_024:0349b18": "之本懷。蹈襲程朱爛餿氣話。以為旗鼓。欲一天下人",
    "X73n1452_024:0349b19": "之耳目。見學老學佛者。如仇讐相似。殊不知孔老與",
    "X73n1452_024:0349b20": "佛。果三人耶。果一人耶。此等斷案。孔老俱通。而未精",
    "X73n1452_024:0349b21": "深佛典者。且謾度量。於三家頭腦。俱不曾一摸。便談",
    "X73n1452_024:0349b22": "儒。談老。談佛。逞一隊瞎驢。隨處鼓揚醋臭。倘然狹路",
    "X73n1452_024:0349b23": "相逢。若生不耐煩心應酬他。便是不能喫酸臭醋樣",
    "X73n1452_024:0349b24": "子。即游方僧習氣終不會消。老漢受性。纔聞酸臭之",
    "X73n1452_024:0349c01": "名。魂驚萬里。即游方僧習氣。老漢初出家時。較汝更",
    "X73n1452_024:0349c02": "甚。年來痛念佛恩難報。痛恨自己受性剛烈。徐以佛",
    "X73n1452_024:0349c03": "祖知見治之。不免酸臭醋。也緩緩喫將去。剛烈習。也",
    "X73n1452_024:0349c04": "痛克將去。汝若如此兩者。不能痛行。則汝結果可知",
    "X73n1452_024:0349c05": "也。老漢吐此語時。方口痛。又在行促之中。而忍痛不",
    "X73n1452_024:0349c06": "得不喋喋者。不知汝讀老漢此語時。動甚念頭。這裡",
    "X73n1452_024:0349c07": "倘忽略了。則狗馬不若矣。麟郎麟郎。痛念吾囑。",
    "X73n1452_024:0349c08": "與王宇泰",
    "X73n1452_024:0349c09": "所天皆在高年。而令兄與令弟。並受性疎曠。不能奉",
    "X73n1452_024:0349c10": "湯藥。光公苟不任此。孰能任之。此事理然也。老漢但",
    "X73n1452_024:0349c11": "念光公。晚得一子。則事有繼。倘事親而無繼。不惟家",
    "X73n1452_024:0349c12": "門之光。無有傳者。即心燈之光。後燄難續矣。此苦不",
    "X73n1452_024:0349c13": "獨人閒有之。天上亦有之。故曰。人閒有絕嗣之痛。天",
    "X73n1452_024:0349c14": "上有無子之悲。或光公若能準之因果。直下不疑。反",
    "X73n1452_024:0349c15": "以無累。為作觀之資。則無子之苦。乃光公大師也。苦",
    "X73n1452_024:0349c16": "何有哉。但恐識得破。忍不過。終被習繩所牽。觸世態",
    "X73n1452_024:0349c17": "炎凉處。又不知不覺。忽生無量感慨矣。正當感慨時。",
    "X73n1452_024:0349c18": "拭回鼻孔。向父母未生前尋些水草喫。則感慨之情。",
    "X73n1452_024:0349c19": "又光公無生之紹介也。此五轉。汝能次第置於日用",
    "X73n1452_024:0349c20": "中。橫來竪去。恒作是念曰。此我本師。不遠數千里之",
    "X73n1452_024:0349c21": "外。重疊風波。遣人持來者。於我求名耶。求利耶。要我",
    "X73n1452_024:0349c22": "好耶。不要我好耶。真心為我耶。假心為我耶。此六耶",
    "X73n1452_024:0349c23": "字。汝能不忽。仔細咀嚼之。或於汝憎愛關頭。作個道",
    "X73n1452_024:0349c24": "塲。亦是本色。不為分外。光公勉之。",
    "X73n1452_024:0350a01": "答于潤甫",
    "X73n1452_024:0350a02": "十林詣燕。得手書。徐讀次。掩卷思之。乃覺渡江五易",
    "X73n1452_024:0350a03": "寒暑矣。汝自覺悠悠送日。於正法中。不殊聾盲人。無",
    "X73n1452_024:0350a04": "可舉似。此果出誠痛。惕然不歇。憤然勇進。則惡無大",
    "X73n1452_024:0350a05": "小。罪無重輕。皆導師與不請友也。若志稍懈。力稍緩。",
    "X73n1452_024:0350a06": "則暫時洗然有清涼處。未必非三障嚆矢耳。三炬真",
    "X73n1452_024:0350a07": "能頓豁情塵。心味老朽剩語。將往日無可舉似者。審",
    "X73n1452_024:0350a08": "誰使之。於無可舉似中。一旦無明障心。於不知不覺",
    "X73n1452_024:0350a09": "時。恬然造惡。惡既造成。終難省報。無明障心即煩惱",
    "X73n1452_024:0350a10": "障。恬然造惡即業障。終難省報即報障。此三障造就。",
    "X73n1452_024:0350a11": "如源與流。流與波名雖有三。而濕則一矣。老人問三",
    "X73n1452_024:0350a12": "炬。一是恁麼。若識得渠。即徐察渠之前所造三障。是",
    "X73n1452_024:0350a13": "苦耶。樂耶。於苦樂根源。果徹底不疑。則三障便是三",
    "X73n1452_024:0350a14": "炬本來面目。老朽不惜忉怛。追究汝一之前者。倘不",
    "X73n1452_024:0350a15": "知重輕。直下翻身不得。怎生是好。要於三寶中。拚身",
    "X73n1452_024:0350a16": "捨命護法。如過楞嚴頂禮聖像。見朽草破席覆之。不",
    "X73n1452_024:0350a17": "覺徧體芒刺。汗發淫顙者。此片念力。能消十惡五逆",
    "X73n1452_024:0350a18": "之罪。雖千萬金之施。不若此念力功德。不可情智測",
    "X73n1452_024:0350a19": "度也。但此念力。能始而終之。則本郎與開郎。雖死生",
    "X73n1452_024:0350a20": "有先後。而其心事亦了矣。刻藏事體。終有荷之者。勿",
    "X73n1452_024:0350a21": "慮。即康直指疏。乃三伏天松風潭月。能不清涼老朽",
    "X73n1452_024:0350a22": "肝肺乎。為仲淳致聲。無縈懷。老朽年在耳順。未能聲",
    "X73n1452_024:0350a23": "入心通。愈自扼腕。奚煩遠念。惟念汝兄弟中。我相勝",
    "X73n1452_024:0350a24": "負。如攫金人。只見其金。不見其主。大須恕之。寫至此。",
    "X73n1452_024:0350b01": "老朽固乃解空之凍膿。亦於不知不覺中。思汝等父",
    "X73n1452_024:0350b02": "母在時光景。淚欲迸流。強止不能。葢父母汝等之本",
    "X73n1452_024:0350b03": "也。俱肯念本。則分別之情忘。情忘則無我之天。不煩",
    "X73n1452_024:0350b04": "舉目。而昭然在上也。即汝三兄。雖向稱于氏之賢者。",
    "X73n1452_024:0350b05": "渠失照較汝更多。老朽既為汝提明白。此後牢持恕",
    "X73n1452_024:0350b06": "字。若逆境順境。憤力挨熟得。則向後受用不淺。炬郎",
    "X73n1452_024:0350b07": "炬郎。毋以老朽之言為迂濶。痛力勗之。",
    "X73n1452_024:0350b08": "二。",
    "X73n1452_024:0350b09": "大丈夫處於大塊閒。本分事元無多端。不過經世出",
    "X73n1452_024:0350b10": "世而已。若於經世無心。縱得富貴。亦何用之。若用之",
    "X73n1452_024:0350b11": "於飲食男女。乃造罪也。非用之也。若於出世留心。苟",
    "X73n1452_024:0350b12": "不能檢攝身心。究竟性命之學。則大道終不聞矣。噫",
    "X73n1452_024:0350b13": "人為萬物靈。果於經世出世。兩無所就。又甘與愚痴",
    "X73n1452_024:0350b14": "人。競無明。更錯矣。思之思之。有省則宜收拾世故。自",
    "X73n1452_024:0350b15": "別有受用地。幸莫忽。",
    "X73n1452_024:0350b16": "與陸太宰",
    "X73n1452_024:0350b17": "去歲聞門下。一切屏置。唯勤念佛。此暮年本色。然得",
    "X73n1452_024:0350b18": "勝淨之緣資之。則念頭易得綿密。而勝淨之緣。莫過",
    "X73n1452_024:0350b19": "乎佛緣法緣僧緣也。佛像在前。經卷列之。更得僧徒",
    "X73n1452_024:0350b20": "一二人。朝夕親炙。自然勝淨之緣殊勝矣。但僧徒之",
    "X73n1452_024:0350b21": "中。求人卒未易得。即貧道亦東西南北之人。曷能恒",
    "X73n1452_024:0350b22": "為淨助。故請丹青丁生。寫此跋陀羅尊者道影。意在",
    "X73n1452_024:0350b23": "代貧道助門下念佛也。願門下以眼根聽其說法。當",
    "X73n1452_024:0350b24": "下萬緣坐斷。念頭現前。此貧道所深望門下者也。年",
    "X73n1452_024:0350c01": "光飄忽。剎那不住。況頭白老翁乎。永嘉曰。日夜精勤。",
    "X73n1452_024:0350c02": "恐緣差故。況不精勤乎。噫。緣之差別。惑亂正念。雖有",
    "X73n1452_024:0350c03": "見透者。每遭其埋沒。況見未透者乎。願門下莫為鄙",
    "X73n1452_024:0350c04": "人語不近情而忽之。幸甚。",
    "X73n1452_024:0350c05": "復董元宰",
    "X73n1452_024:0350c06": "緣起無生之旨。祖佛骨髓。而像季黑白。千萬人中。求",
    "X73n1452_024:0350c07": "一二信者不可得。今足下於此獨能信入。非夙具靈",
    "X73n1452_024:0350c08": "種。緣因熏發。那來現行暫露。何快如之。來書謂初頗",
    "X73n1452_024:0350c09": "暢快。茲又不活潑。若將失去。病在何處。此既現行暫",
    "X73n1452_024:0350c10": "露。熏力稍微。自然隱沒。不必生疑。惟宗門語句。不可",
    "X73n1452_024:0350c11": "草草。若以足下信入者。擬通其關棙。所謂魯君以己",
    "X73n1452_024:0350c12": "養。養鳥也。昔兜率悅問張無盡。宗門葛藤有少疑否。",
    "X73n1452_024:0350c13": "無盡曰。惟德山托鉢因緣未了。兜率厲聲曰。此既有",
    "X73n1452_024:0350c14": "疑。其餘安得無疑。逕入方丈不顧。無盡由是發憤參",
    "X73n1452_024:0350c15": "究。然後大徹。今足下十有二三不透。則去無盡尚遠。",
    "X73n1452_024:0350c16": "極當發憤。此生決了。不得自留疑情。遺悞來世。來示",
    "X73n1452_024:0350c17": "又謂。念念起處。索頭在手。敢問足下。為念起處本即",
    "X73n1452_024:0350c18": "無生。為了念本空乃契無生。若念起本即無生。則知",
    "X73n1452_024:0350c19": "無生者。念耶。非念耶。若了念乃契無生。則了者。謂有",
    "X73n1452_024:0350c20": "念了耶。謂無念了耶。有念則早乖無生。無念則無生",
    "X73n1452_024:0350c21": "誰契。於此透脫無疑。席幾草菴借宿。猶非寶所。第來",
    "X73n1452_024:0350c22": "示所謂如何踐履。如何保持。待力之充。及涉境試驗",
    "X73n1452_024:0350c23": "云云。自知時節矣。豈待貧道饒舌。貧道不惜口業如",
    "X73n1452_024:0350c24": "此。總是鉢盂添柄。惟足下或宗乘中。或教乘中。大著",
    "X73n1452_024:0351a01": "精神。作個仇讐。務必摟破其窠窟。擣其棲泊。再共商",
    "X73n1452_024:0351a02": "量未晚。",
    "X73n1452_024:0351a03": "與丁勺原",
    "X73n1452_024:0351a04": "凡榮辱得喪。皆念後事也。向煩潯陽邢來慈。持八行",
    "X73n1452_024:0351a05": "詣足下。良欲足下緣得喪而求念。緣念而求念之未",
    "X73n1452_024:0351a06": "始。念之未始既得。然後可以駕未始之航。來往於榮",
    "X73n1452_024:0351a07": "辱得喪死生之津。博運羣有。安置彼岸。不意足下報",
    "X73n1452_024:0351a08": "章未久。則聖天子之椎輪又至矣。此實天以厚足下。",
    "X73n1452_024:0351a09": "非薄足下也。惟足下力承之。且雲外散人。於世實泊",
    "X73n1452_024:0351a10": "然一無所求。而拳拳為足下如此者。寧無微意。願足",
    "X73n1452_024:0351a11": "下以瘴鄉為苑囿。刁斗為遊觀。加攝自重。散人脫有",
    "X73n1452_024:0351a12": "曹溪之遊。再詢起止。不悉。",
    "X73n1452_024:0351a13": "答陳五岳",
    "X73n1452_024:0351a14": "辱問無垢之義。鄙人魯鈍。寧足以酬。然無垢之說多",
    "X73n1452_024:0351a15": "矣。不審居士所問者。何種也。夫夷齊以不食周粟為",
    "X73n1452_024:0351a16": "無垢。魯仲連以解人危。周人急。而不愛爵祿為無垢。",
    "X73n1452_024:0351a17": "顏氏子以簞瓢陋巷。超然自樂為無垢。此皆世中之",
    "X73n1452_024:0351a18": "無垢也。至於聲聞以有身為患。觀空為無垢。緣覺則",
    "X73n1452_024:0351a19": "以達患初無為無垢。菩薩則見患即心。萬境皆真為",
    "X73n1452_024:0351a20": "無垢。一切如來。則以不可得為無垢。惟我初祖達磨",
    "X73n1452_024:0351a21": "而下。諸禪老以乾屎橛為無垢。此又世外之無垢也。",
    "X73n1452_024:0351a22": "如以世中無垢為得意。則足下自能發揮。無煩貧道。",
    "X73n1452_024:0351a23": "若以出世無垢為悅心。則是菴以聲聞居之。菴即乖",
    "X73n1452_024:0351a24": "空。以緣覺居之。菴初非有。以菩薩居之。菴即自心。以",
    "X73n1452_024:0351b01": "如來居之。菴不可得。或曰如來之不可得。得非與聲",
    "X73n1452_024:0351b02": "聞緣覺之空同乎。對曰。如來之不可得。雖一切大菩",
    "X73n1452_024:0351b03": "薩莫能窺其涯際。即如來自亦不可知。豈聲聞緣覺",
    "X73n1452_024:0351b04": "所能測哉。以如來所到境界。一切聖凡。莫有容心之",
    "X73n1452_024:0351b05": "地。故以不可得名之耳。乃遂以小乘之空濫茲。雖三",
    "X73n1452_024:0351b06": "尺驅烏。聞之莫不捧腹者也。此無垢大意。敢麤陳之。",
    "X73n1452_024:0351b07": "至菴之巔末。在高明自定。倘披晤有期。再容請教。",
    "X73n1452_024:0351b08": "與雷雨居士",
    "X73n1452_024:0351b09": "病體稍愈。即當默誦八識頌。此頌乃相宗綱骨。相宗",
    "X73n1452_024:0351b10": "乃性宗五藏。如五藏相克不明。則一身便調養不來。",
    "X73n1452_024:0351b11": "至轉識成智之旨。若相宗恍惚。斷不能精了。此既不",
    "X73n1452_024:0351b12": "精了。即高論元微。刳真剔秘。若觸境鬬機。照用便提",
    "X73n1452_024:0351b13": "不出來矣。且吾此到巢陵。非是小緣。但眾生泛常之",
    "X73n1452_024:0351b14": "見觀之。竟不生大奇特想。世故非堅。人情翻覆。橫計",
    "X73n1452_024:0351b15": "無常。染習難滌。宜須痛迸心魂。志凌金石。少有出頭",
    "X73n1452_024:0351b16": "分。瞥爾因循。知苦未有盡日時在。",
    "X73n1452_024:0351b17": "與于中甫",
    "X73n1452_024:0351b18": "大都學道人。能未窮知變。則變不能驚。窮不能困。噫。",
    "X73n1452_024:0351b19": "此三昧。非見幾而作者。孰能用之。",
    "X73n1452_024:0351b20": "與趙乾所",
    "X73n1452_024:0351b21": "禍福莫烈乎死生。故至貧賤之人。聞得生則喜若登",
    "X73n1452_024:0351b22": "天。聞得死則悲若入淵。然皆情也。如能率性觀死生",
    "X73n1452_024:0351b23": "榮辱之境。不惟死生榮辱之境。不得奪我之志。且彼",
    "X73n1452_024:0351b24": "境。密為我不請友也。故大丈夫。平居無大苦迫楚之",
    "X73n1452_024:0351c01": "時。理不可不窮。性不可不盡耳。如此一著子。忽略放",
    "X73n1452_024:0351c02": "過。於平居時。猛涉不可意事。交錯在前。則我之志。管",
    "X73n1452_024:0351c03": "取全被境奪矣。即李卓吾雖不能從容脫去。而以速",
    "X73n1452_024:0351c04": "死為快。竟舉刀自刎。權應怒者之忿。亦奇矣。今直心",
    "X73n1452_024:0351c05": "之事。終不至喪身失命。極處不過放歸田里而已。又",
    "X73n1452_024:0351c06": "造物以逆境成就我。未可知也。由是而觀。則竭計酷",
    "X73n1452_024:0351c07": "謀。排陷我之輩。恐造物使之然。此等意思。若以眾人",
    "X73n1452_024:0351c08": "之心領會。便錯過矣。直以佛祖聖賢之心。虗懷平氣。",
    "X73n1452_024:0351c09": "勉強領會。一有肯首處。則無我而靈者。頭面露焉。如",
    "X73n1452_024:0351c10": "此際不信聖賢。而信眾人。則我終莫聞道也。人忝物",
    "X73n1452_024:0351c11": "靈。道不聞可乎。願熟思之。",
    "X73n1452_024:0351c12": "適得手示。讀之亦不覺傷心。然立意擺布人者。第恐",
    "X73n1452_024:0351c13": "氣力不猛。計謀不深。一味欲直心。生無隙地。死有餘",
    "X73n1452_024:0351c14": "波。此自古至今。眾人之常態如是。故君子涉此境界。",
    "X73n1452_024:0351c15": "倘感激心生。弗堪受之。痛當自訟者。以君子見過之",
    "X73n1452_024:0351c16": "生於自心。故訟極得力時。方見過不生於人心。再乞",
    "X73n1452_024:0351c17": "痛思之。",
    "X73n1452_024:0351c18": "二。",
    "X73n1452_024:0351c19": "古今禍福。皆初無常。直以天理與人情。折斷臧否。無",
    "X73n1452_024:0351c20": "不驗者。若以天理折斷人情。則公道明。設以人情折",
    "X73n1452_024:0351c21": "斷天理。則私忿重。方私忿重時。則中外防閑布置。彼",
    "X73n1452_024:0351c22": "之用心未必不周密。於私忿周密之中。而忿者且眾。",
    "X73n1452_024:0351c23": "決死生之機何如。此非人力可以陰挽也。然直心必",
    "X73n1452_024:0351c24": "無傷命之理。自然老蒼亦不忍。事後或徵耳。",
    "X73n1452_024:0352a01": "三。",
    "X73n1452_024:0352a02": "凡禍福人我之根。根於已發。若以未發照察之。則禍",
    "X73n1452_024:0352a03": "福人我之根。本無有地也。已發情也。未發性也。故以",
    "X73n1452_024:0352a04": "情觀禍福人我之事。則有我而昧者。愈重矣。重則厚。",
    "X73n1452_024:0352a05": "厚則深。深則畜。畜則決難輕泄。故報復人我。百千萬",
    "X73n1452_024:0352a06": "劫卒不能了。此必然之事。而愚人不曉此理。於人我",
    "X73n1452_024:0352a07": "禍福之根。不但不能拔。反著力栽種之。恨未能深。殊",
    "X73n1452_024:0352a08": "可痛也。故佛祖聖賢。要人聞道見性。別無他意。不過",
    "X73n1452_024:0352a09": "要拔斷眾人之情根而已。情根一拔。則向之禍福人",
    "X73n1452_024:0352a10": "我之事。皆漸漸化為妙用矣。以妙用慧眼。觀眾人禍",
    "X73n1452_024:0352a11": "福人我爭競。殊不足怪也。直心於今日人我場中。若",
    "X73n1452_024:0352a12": "不能開心洞肺。受野朽之教。則汝墜墮。但可流涕也。",
    "X73n1452_024:0352a13": "思之思之。又功名富貴根於身。此身極壽。長不過百",
    "X73n1452_024:0352a14": "年。而百年中。享富貴快樂。又被愁多喜少。占大半去",
    "X73n1452_024:0352a15": "了。故百年中享富貴快樂。亦不多時。何苦為不多時。",
    "X73n1452_024:0352a16": "禍福人我之情。便甘把本性昧却。至人以本性觀是",
    "X73n1452_024:0352a17": "非榮辱。不異太虗中微雲散聚耳。奚暇介懷哉。汝於",
    "X73n1452_024:0352a18": "今日多故之際。野朽不惜口業。種種開解。直心情抱。",
    "X73n1452_024:0352a19": "如於野朽口業中。錯過這些慈悲熱腸。則直心受苦",
    "X73n1452_024:0352a20": "時劫。正方長在。咄。大丈夫情性關頭。若認得真了。則",
    "X73n1452_024:0352a21": "今日與直心爭競。害直心者。皆我善知識也。苟有此",
    "X73n1452_024:0352a22": "見。何妨惡衣惡食。了我生死大事去。豈弗樂乎。汝名",
    "X73n1452_024:0352a23": "法復。正為今日耳。",
    "X73n1452_024:0352a24": "四。",
    "X73n1452_024:0352b01": "天力。地力。佛力。法力。僧力。皆外力也。惟自心之力。乃",
    "X73n1452_024:0352b02": "內力。外力是助。內力是正。如正力不猛。助力雖多。終",
    "X73n1452_024:0352b03": "不能化凶為吉。故曰。先天而天不違。又曰。自心之力。",
    "X73n1452_024:0352b04": "可以顛倒天地。設信此不過。別尋外助。斷無是處。野",
    "X73n1452_024:0352b05": "朽凡遇禍害。更無他術。但直信自心之外。安有禍害。",
    "X73n1452_024:0352b06": "一涉禍害。皆自心所造。還須自心受毒。此理甚平。法",
    "X73n1452_024:0352b07": "復思之思之。",
    "X73n1452_024:0352b08": "五。",
    "X73n1452_024:0352b09": "別來甚久。思念甚深。不知近來一切境界。或有意。或",
    "X73n1452_024:0352b10": "無心。種種交衝。能以觀音大士。大悲大智。鑄逆順為",
    "X73n1452_024:0352b11": "自受用三昧否。此三昧。初貴知得透。次貴行得堅。再",
    "X73n1452_024:0352b12": "次必期證而後已。又再次證而能忘。忘而用始全矣。",
    "X73n1452_024:0352b13": "大丈夫何暇論儒論釋論老。是皆古人已用過了。不",
    "X73n1452_024:0352b14": "殊已陳蒭狗耳。豈有閑精神理會他。雖然。若自家本",
    "X73n1452_024:0352b15": "有無生之心。倘未知得透。則儒釋老白文。要緊經書。",
    "X73n1452_024:0352b16": "又不可不痛留神會之。貧道每於好山水行坐時。未",
    "X73n1452_024:0352b17": "始不觸勝。思廣虗也。又思初與南臯。勺原。寸虗。聚首",
    "X73n1452_024:0352b18": "石頭光景。邈不可得。比趙乾所亦嘗披晤。但渠氣勝",
    "X73n1452_024:0352b19": "於理。則不免逆順境風搖蕩。亦可憫然。忠直不減古",
    "X73n1452_024:0352b20": "人也。",
    "X73n1452_024:0352b21": "六。",
    "X73n1452_024:0352b22": "持忠而遭黜。命也。惟知命故恬黜而無悶。如黜而懷",
    "X73n1452_024:0352b23": "悶。則向之所謂忠者。果忠乎。若人之不忠。我必知之。",
    "X73n1452_024:0352b24": "此智也。非明也。惟我之不忠。於自心了了不昧。此明",
    "X73n1452_024:0352c01": "也。非智也。今直心之忠與不忠。惟天知之。亦惟直心",
    "X73n1452_024:0352c02": "自知之耳。且人將欲置直心於死地。幸得為白衣郎。",
    "X73n1452_024:0352c03": "此莫大之福也。又何悶之有。大丈夫屢遭黜辱。不必",
    "X73n1452_024:0352c04": "為介。願直心以大丈夫自任。終必相見有期。去年有",
    "X73n1452_024:0352c05": "書寄海若。書中已言直心終必遭黜。倘晤海若。取書",
    "X73n1452_024:0352c06": "徵之。由是而觀。為白衣郎。不在今日也。直心直心。休",
    "X73n1452_024:0352c07": "再沉吟。萬緣歇却。樂最甚深。以此送行。大地黃金。",
    "X73n1452_024:0352c08": "七。",
    "X73n1452_024:0352c09": "自正月二十日。得手書。搖心頓歇。未得手書前。以傳",
    "X73n1452_024:0352c10": "溢紛然。雖有定見。亦不覺稍受搖眩。此人情之常也。",
    "X73n1452_024:0352c11": "但直心向後於筆札。不必與人極力辯清濁是非。辯",
    "X73n1452_024:0352c12": "則失其大。大失。則局量便小了。且清濁是非。自直心",
    "X73n1452_024:0352c13": "離長安後。未嘗不漸皎然明白也。比來亦有人為直",
    "X73n1452_024:0352c14": "心扼腕者。惟直心直置身心於無何有之鄉。饑來喫",
    "X73n1452_024:0352c15": "飯困來眠便了。倘豪逸習病發作。一味看得自大了。",
    "X73n1452_024:0352c16": "則我相不異乎無何有鄉矣。且道這個時節。豪逸習",
    "X73n1452_024:0352c17": "病。置之何地。幸無忽此。此是奇男子家常茶飯。外此",
    "X73n1452_024:0352c18": "別求。皆即外道。直心果能見此透徹。觸境用得。則向",
    "X73n1452_024:0352c19": "之與直心為怨府者。皆直心入道之資也。何怨府之",
    "X73n1452_024:0352c20": "有哉。湯若士近有音耗否。渠比來亦有思之者。老子",
    "X73n1452_024:0352c21": "曰。寵辱若驚。以老子之意觀寵辱。驚則等也。然此等",
    "X73n1452_024:0352c22": "字。非隳體黜聰者。斷未易知也。直心如知之。再出頭",
    "X73n1452_024:0352c23": "來。於世出世法中。方許橫衝竪撞做得去也。西風正",
    "X73n1452_024:0352c24": "高。空林落葉。更深夜靜。故人之思何如哉。",
    "X73n1452_024:0353a01": "莫憎人海風波惡。心外何曾有浪頭。豪習登時消不",
    "X73n1452_024:0353a02": "去。禪書飯飽細鑽求。",
    "X73n1452_024:0353a03": "八。",
    "X73n1452_024:0353a04": "大都人情時事。於可意不可意之閒。必有業使之然。",
    "X73n1452_024:0353a05": "業即命也。倘信情而不信命。則感激百出矣。故至人",
    "X73n1452_024:0353a06": "知人情時事變幻。奪人之志。所以必先於窮理。理窮",
    "X73n1452_024:0353a07": "則見定。見定則人情時事之變幻。不能奪其志矣。志",
    "X73n1452_024:0353a08": "既有定。所謂生死榮辱交錯於前。雖未能無心應之。",
    "X73n1452_024:0353a09": "而持吾志。順理制情。力用不怯。則情自消而理日開。",
    "X73n1452_024:0353a10": "理日開。性必徹。徹盡也。故曰。窮理盡性。此一路話頭。",
    "X73n1452_024:0353a11": "向曾數提直心。直心以為別有口訣不傳。將此澹話",
    "X73n1452_024:0353a12": "塞人。公置之而弗究。及觸不可意事。即不堪人作賤。",
    "X73n1452_024:0353a13": "便欲[拚ㄙ+ㄊ]命。與人決個雌雄。豈大君子之所為哉。故曰。",
    "X73n1452_024:0353a14": "有我我在天地中。無我天地在我中。直心若不能諦",
    "X73n1452_024:0353a15": "信無我而靈之理。力制有我而昧者。則昧終不旦矣。",
    "X73n1452_024:0353a16": "思之至此際。野朽猶提此澹話。恐澹中有不澹者存",
    "X73n1452_024:0353a17": "焉。",
    "X73n1452_024:0353a18": "與周金吾",
    "X73n1452_024:0353a19": "居士三請謁矣。可謂勤至。然覿吾相。不若得吾心。且",
    "X73n1452_024:0353a20": "道如何是吾心。馬嘶楊柳春風暖。人對曇花慧月凉。",
    "X73n1452_024:0353a21": "能薦此。再晤不暮。",
    "X73n1452_024:0353a22": "寄繆仲湻",
    "X73n1452_024:0353a23": "男子出世一番。畢竟何事要緊。即拜懺一節。若任情",
    "X73n1452_024:0353a24": "識支吾。不若不拜。既拜[拚ㄙ+ㄊ]窮性命。剜心剖膽。哀號像",
    "X73n1452_024:0353b01": "前。惡習偏處。直下挽回。既回。片刻不可閒斷。纔閒斷。",
    "X73n1452_024:0353b02": "即如水銀詐死復活。要在順逆火中。橫煆竪煆。死到",
    "X73n1452_024:0353b03": "真處方可。",
    "X73n1452_024:0353b04": "與沈及菴",
    "X73n1452_024:0353b05": "佛祖有言。一切眾生因想念而度生死。亦因想念而",
    "X73n1452_024:0353b06": "受生死。今人未登極果。即謂想念當屏絕。是乃不明",
    "X73n1452_024:0353b07": "想念。即賊即子之故。譬利劒。握之劫人即賊用。握之",
    "X73n1452_024:0353b08": "救人即道用。即此想念。用之籌算佛法。想來想去。念",
    "X73n1452_024:0353b09": "去念來。莫知其然。眾生想念。化成佛知見矣。到此地",
    "X73n1452_024:0353b10": "位。方可說自在現成話。或未到此。當堅固想念。不可",
    "X73n1452_024:0353b11": "少懈殺法。",
    "X73n1452_024:0353b12": "答某司寇",
    "X73n1452_024:0353b13": "辱手示。知愛女新亡。榮遷多擾。適當炎暑。情緒難堪。",
    "X73n1452_024:0353b14": "雲外鄙人。無能一代勞痛。徒為長歎而已。雖然貧道",
    "X73n1452_024:0353b15": "又竊為門下賀。夫萬苦所集。皆從愛生。愛者既亡。則",
    "X73n1452_024:0353b16": "苦本已拔。且死者不愛生者。而長逝矣。而生者猶愛",
    "X73n1452_024:0353b17": "而哭之。哭之能使其復生。則宜哭。哭之未必能復生",
    "X73n1452_024:0353b18": "者。哭之奚益。昔有士人子死。痛傷不止。因自疑傷痛",
    "X73n1452_024:0353b19": "妨道。乃問妙喜曰。子死而痛傷太過。不妨道乎。妙喜",
    "X73n1452_024:0353b20": "曰。子死不痛。豺狼也。以妙喜言。較貧道今日之語。吾",
    "X73n1452_024:0353b21": "語似近不情。若實究竟。或有理焉。惟門下體之。北轉",
    "X73n1452_024:0353b22": "行止。想自有定衡。然貧道又有說焉。官當司寇者。握",
    "X73n1452_024:0353b23": "死生之柄。能忍哀一行。[拚ㄙ+ㄊ]一條老性命。救得幾人不",
    "X73n1452_024:0353b24": "當死者。亦不可思議功德也。且能治獄以情。則神人",
    "X73n1452_024:0353c01": "悅服。神人悅服。則陰陽和順。陰陽和順。則年穀豐。年",
    "X73n1452_024:0353c02": "穀豐。則民樂生之心重。民樂生之心重。則刑教易施。",
    "X73n1452_024:0353c03": "苟刑教可行。則於治道有補大矣。奚必濡滯哉。某久",
    "X73n1452_024:0353c04": "託道中。敢以此奉勸。或當與不當。亦其曝背心也。",
    "X73n1452_024:0353c05": "答某居士",
    "X73n1452_024:0353c06": "得手書。讀之兩過。而居士所疑所見。無不了了。所謂",
    "X73n1452_024:0353c07": "我若無心。餘者俱了。嘻。此心豈易無哉。縱能當下即",
    "X73n1452_024:0353c08": "無。亦非此中正事。又云。了得煩惱即菩提。決乃疑。此",
    "X73n1452_024:0353c09": "復為居士生大恐怖。昔法眼益公。事長慶久甚。次見",
    "X73n1452_024:0353c10": "地藏老深。始徹頭耳。長慶高弟。昭公。昉公。皆不平。法",
    "X73n1452_024:0353c11": "眼率眾。徵之曰。公燒誰家香。益公曰。地藏。汝何辜負",
    "X73n1452_024:0353c12": "先師。眼曰。吾不會長慶。萬象之中獨露身句。昭曰。汝",
    "X73n1452_024:0353c13": "問我。我為汝決破。眼問曰。獨露身。是撥萬象。不撥萬",
    "X73n1452_024:0353c14": "象。昉曰不撥。益公申兩指曰。兩個。我問居士。既是不",
    "X73n1452_024:0353c15": "撥。恁麼却成兩個。若曰生心於不撥上墮情了。故成",
    "X73n1452_024:0353c16": "兩個。如此見識。要摸法眼鼻孔。所謂冠章甫而化越",
    "X73n1452_024:0353c17": "矣。安得恰好。昉公不撥。一場懡[怡台+羅]。則居士煩惱即菩",
    "X73n1452_024:0353c18": "提。與不撥便拚矣。不知居士。又作何出身之計。跳過",
    "X73n1452_024:0353c19": "懡[怡台+羅]場去。若人果真知生死極大。此事必須了當。且",
    "X73n1452_024:0353c20": "把尋常大家到得的解會。一坐坐斷。吞一個無味丸",
    "X73n1452_024:0353c21": "子。不管味不味。悟不悟。日嚼不破。加之月嚼。月嚼不",
    "X73n1452_024:0353c22": "破。加之年嚼。年嚼不破。便[拚ㄙ+ㄊ]此生不了。他生難道不",
    "X73n1452_024:0353c23": "破則此中可來入得保社。若無個等志氣。個等耐煩。",
    "X73n1452_024:0353c24": "切不要提起。雖然是裏既不能措脚。亦當於精要內",
    "X73n1452_024:0354a01": "典中。著精神搜索。一上則解路自精。粗浮習氣自然",
    "X73n1452_024:0354a02": "蕩也。粗習既蕩。則靈根藉般若津之澆溉。自然茂秀。",
    "X73n1452_024:0354a03": "始可於作家手裡。討個實果子。終須不難。筆舌卒難",
    "X73n1452_024:0354a04": "盡意。倘披晤有期。重新拈起。亦不為纏擾。葢做了此",
    "X73n1452_024:0354a05": "等蟲豸。我也須耐煩也。若不耐煩。不惟堂前草深一",
    "X73n1452_024:0354a06": "丈。管取達觀窮性命。了在汝等業鬼手中。",
    "X73n1452_024:0354a07": "與馮開之",
    "X73n1452_024:0354a08": "云何忽生之前。初無生佛。寧有人我。柰何忽生之後。",
    "X73n1452_024:0354a09": "凡夫根識庸常。纔染人天小樂。便移多生本願。本願",
    "X73n1452_024:0354a10": "既移。豈惟小樂難長享用。只恐牛頭阿旁。操鑊湯爐",
    "X73n1452_024:0354a11": "炭之具。俟渠久矣。夫本願者。既稱佛子。苟不以開佛",
    "X73n1452_024:0354a12": "知見為己任。則莫若深雲重壑。悠悠自得也。何煩投",
    "X73n1452_024:0354a13": "足風塵。惹黃頭蠻子恣白眼也耶。此言吾曹出處之",
    "X73n1452_024:0354a14": "分。葢如此。若在家菩薩則不然。有親則以親為事。有",
    "X73n1452_024:0354a15": "君則以君為重。倘其本願不忘。即假君親為金湯蒿",
    "X73n1452_024:0354a16": "矢。委曲多方。護持真乘。置得失於情波之外。化利害",
    "X73n1452_024:0354a17": "於願海之中。心如虗空。骨等金剛。千磨萬折。堅強不",
    "X73n1452_024:0354a18": "摧。如是則增一倍護法之心。消無量罪。長無量福。何",
    "X73n1452_024:0354a19": "以故。本願不傾。善根冥長故也。故以六凡較之。惡多",
    "X73n1452_024:0354a20": "善少。於善少之世。不幸不逢正像。又值末法。稍有靈",
    "X73n1452_024:0354a21": "根者。徐而察之。管取身毛皆竪在。降是更有何言。客",
    "X73n1452_024:0354a22": "歲初晤先生於吉祥。再晤靜海。別後道人抱病潯陽",
    "X73n1452_024:0354a23": "百餘日。再閱歲。之曹溪禮六祖。復買舟東還。忽勞盛",
    "X73n1452_024:0354a24": "事生。義當北上為白其冤。上諸公書已。仍復南返。適",
    "X73n1452_024:0354b01": "又值先生至此。似乎彼此本願因緣力故。於無期會",
    "X73n1452_024:0354b02": "中。宛如期會。道人不以開佛知見為家務。便是忘本",
    "X73n1452_024:0354b03": "願。自斷善根榜樣。先生不以金湯大法為椎輪。便是",
    "X73n1452_024:0354b04": "牛頭阿旁作戲具的樣子。吾言不妄。先生當痛念本",
    "X73n1452_024:0354b05": "願。毋忽。",
    "X73n1452_024:0354b06": "二。",
    "X73n1452_024:0354b07": "前狀因文字冗鄙。敘事揚塵。不惟不能發先德之幽",
    "X73n1452_024:0354b08": "光。反足掩亂本色。如得其菩薩心者。於冗處清之。鄙",
    "X73n1452_024:0354b09": "處文之。敘事揚塵處。直吹之以天風。洒之以靈雨。發",
    "X73n1452_024:0354b10": "幽光於掩亂之中。全本色於散漫之後。使我龍首尊",
    "X73n1452_024:0354b11": "者。重現色身三昧於千古。再覆廣長舌相於十虗。則",
    "X73n1452_024:0354b12": "大明無乏高僧之燄。而覺苑有傳心燈之光矣。貧道",
    "X73n1452_024:0354b13": "往復思惟。雖能言者。代不缺人。至於剔冗化鄙。善鼓",
    "X73n1452_024:0354b14": "天風海濤。清洒朽骨。全本色。剖幽光。非先生之筆。將",
    "X73n1452_024:0354b15": "文則失實。實則無文。而理事軌逸矣。惟先生念我戒",
    "X73n1452_024:0354b16": "壇。佛祖慧命所係。即為我抖擻根塵。堅智願力。大舞",
    "X73n1452_024:0354b17": "筆頭三昧。成就孚翁。普現色身。利罩無方。幸甚。",
    "X73n1452_024:0354b18": "與阮三城",
    "X73n1452_024:0354b19": "老漢向來不解生病。忽爾病生。遇一切熱時。若火輪",
    "X73n1452_024:0354b20": "洞劫。寒時無異寒氷地獄。寒熱交作時。其苦復烈於",
    "X73n1452_024:0354b21": "單寒單熱時。使老漢一片情識。卒支持不下。始返病",
    "X73n1452_024:0354b22": "不無端而生。生必有自。大都推病由業。推業由心。推",
    "X73n1452_024:0354b23": "心由不心者。既推至於斯。則能推之者。觸不心而歇。",
    "X73n1452_024:0354b24": "所寒寒熱熱者。隨歇而歇。惟初不寒熱者。固自若也。",
    "X73n1452_024:0354c01": "此等言句。向不曾受病者漏之。何異木札鐵丁。辱汝",
    "X73n1452_024:0354c02": "遠訊。從實復此。",
    "X73n1452_024:0354c03": "與王宇泰",
    "X73n1452_024:0354c04": "中甫人來。得手書甚慰懸想。但書中云。參禪不易。若",
    "X73n1452_024:0354c05": "只將心等悟。縱任貪嗔。廢漸修之功。豈不兩成躭悞。",
    "X73n1452_024:0354c06": "只得隨緣制伏。葢言前薦得。屈我宗風。是教將心等",
    "X73n1452_024:0354c07": "悟。縱任習氣。貧道曩與宇泰舉揚時。未始有此。不知",
    "X73n1452_024:0354c08": "宇泰何處得此知見。若真心要出生死。與人商量不",
    "X73n1452_024:0354c09": "得。須要自家討個分曉。貧道雖宗門種草。若論見地。",
    "X73n1452_024:0354c10": "未始不以教乘為據證。釋迦因中。未值然燈。苦修多",
    "X73n1452_024:0354c11": "劫。終非佛因。值然燈後。一稱南無佛。皆已成佛道。此",
    "X73n1452_024:0354c12": "理顯白易了。見地一端。諸佛稱之為大事因緣。今人",
    "X73n1452_024:0354c13": "隨情起見。或專求生淨土。或持呪課經。謂之借緣熏",
    "X73n1452_024:0354c14": "煉。消融習氣。殊不知見地不透徹。淨土豈能親切。持",
    "X73n1452_024:0354c15": "呪課經。何異澆水增氷。總皆結業。毫無所益。古德云。",
    "X73n1452_024:0354c16": "悟明後。方修行。然悟明之說。種種不同。有解悟。有修",
    "X73n1452_024:0354c17": "悟。有證悟。解悟者。從經教熏聞力久。心漸開通。又謂",
    "X73n1452_024:0354c18": "之依通識解。修悟者。宿有聞熏。曾少開解。但未得實",
    "X73n1452_024:0354c19": "受用。今生出頭來。或假修習。忽然疑情頓斷。受用現",
    "X73n1452_024:0354c20": "前。證悟者。根器猛利。不移剎那。習隨悟消。立地成佛。",
    "X73n1452_024:0354c21": "今宇泰即未能修悟證悟。亦當閱熟一部教乘。以求",
    "X73n1452_024:0354c22": "解悟。其閒習氣。以熏力故。不求損減而自損減。然此",
    "X73n1452_024:0354c23": "亦必以證悟為心。柰功不勇猛。流至於此。取法乎上。",
    "X73n1452_024:0354c24": "僅得乎中可也。使但只隨緣制伏。而絕無求悟之心。",
    "X73n1452_024:0355a01": "則習氣終不可除。而佛道終不可成矣。何以故。種麻",
    "X73n1452_024:0355a02": "端的不生禾。故取法乎下。非其因故。",
    "X73n1452_024:0355a03": "答樂子晉",
    "X73n1452_024:0355a04": "辱手書。讀之何志大而憂深哉。使吾神愴不已。法道",
    "X73n1452_024:0355a05": "凋衰。吾曹妄庸。誠如所言。顧惟魯鈍。道不勝習。才識",
    "X73n1452_024:0355a06": "亦復不甚遠。濫混緇林。無補其教。人患不自知。能自",
    "X73n1452_024:0355a07": "知。則餘想自歇矣。魯鈍雖不敏。年來亦頗自知。短有",
    "X73n1452_024:0355a08": "餘而長不足。世好諛而我好直。誰能容我。人不容我",
    "X73n1452_024:0355a09": "而我不自知。持方投圓。寧不倒置哉。且粗豪如舊。憨",
    "X73n1452_024:0355a10": "放不移。知我者。以為渠胸中無他。不足較。不知我者。",
    "X73n1452_024:0355a11": "以為狂傲無稽。恨不即阽之死亡為快。以故魯鈍只",
    "X73n1452_024:0355a12": "宜佯狂詐風。不拘山林城市。飽食橫眠。苟延此生耳。",
    "X73n1452_024:0355a13": "但有負高誼。慚愧何如。尊慈齒長。而子晉為客有年。",
    "X73n1452_024:0355a14": "甘旨不能遂。而相知中。亦不能及時周旋。多口抱餓",
    "X73n1452_024:0355a15": "於故山之墟。而一身覊紲數千里之外。凡相知者。豈",
    "X73n1452_024:0355a16": "有聞之而不急。見之而不痛哉。由是觀之。則向所稱",
    "X73n1452_024:0355a17": "相知於子晉者。果相知乎。故曰。相知不易。易不相知",
    "X73n1452_024:0355a18": "耳。雖然。有深知子晉者。而力又不給。而力給者。未必",
    "X73n1452_024:0355a19": "相知。信乎子晉命之窮也。密藏閒於禪誦之隙。為老",
    "X73n1452_024:0355a20": "漢舉似之。青山白雲亦為之變色。況有情者乎。又子",
    "X73n1452_024:0355a21": "晉慨世法出世法交喪不堪。憤欲剃染。然剃染一事。",
    "X73n1452_024:0355a22": "如見不徹。持不固。亦非易者。痛思之。孫武有言曰。少",
    "X73n1452_024:0355a23": "算不如多算。況無算乎。想子晉言必不苟發。預非多",
    "X73n1452_024:0355a24": "算。安能便爾耶。昔崔趙公問徑山欽禪師。弟子出得",
    "X73n1452_024:0355b01": "家否。欽正色曰。出家乃大丈夫事。非將相所能為。予",
    "X73n1452_024:0355b02": "初讀此。以為老欽恃高尚而忽榮名。及親驗之。乃知",
    "X73n1452_024:0355b03": "此老以真實心。吐真實語。果不我欺。夫情根積固。豈",
    "X73n1452_024:0355b04": "崑崙須彌之可並。識浪奔騰。豈滄海岷江之可齊。將",
    "X73n1452_024:0355b05": "相雖非人傑不可為。然夾情做事。而少有才識者。人",
    "X73n1452_024:0355b06": "可為之。惟出家一路。乘短生而欲拔長劫之情根。倚",
    "X73n1452_024:0355b07": "螳螂之臂。而欲戽竭滄岷之水。靜而思之。始知可否",
    "X73n1452_024:0355b08": "矣。顧子晉直以我言為贅疣。大笑而割之。我亦無憾。",
    "X73n1452_024:0355b09": "清凉大雅。非他名山可並。倘能稍撥塵事一登。何快",
    "X73n1452_024:0355b10": "如之。且有法門一兩事。急欲面商之。潭柘機緣。具堅",
    "X73n1452_024:0355b11": "默書中不備。",
    "X73n1452_024:0355b12": "與吳臨川始光居士",
    "X73n1452_024:0355b13": "性宗不精。則不免墮事障裷[袖由+貴]。相宗不精。則不免墮",
    "X73n1452_024:0355b14": "理障裷[袖由+貴]。禪宗不了。則不免墮葉公畫龍裷[袖由+貴]。近世",
    "X73n1452_024:0355b15": "黑白。並乏憂深慮遠之心。所以性不性。相不相。禪不",
    "X73n1452_024:0355b16": "禪。且性相禪三宗。各有綱宗。如天台八教。賢首五教。",
    "X73n1452_024:0355b17": "皆毫不可紊者也。豈禪宗獨無綱宗乎。禪宗若無綱",
    "X73n1452_024:0355b18": "宗。則岩頭奯但了綱宗。本無實法之語。得非孟浪耶。",
    "X73n1452_024:0355b19": "奯公宗門龍象。寧肯草草。特後人心識粗浮。根器薄",
    "X73n1452_024:0355b20": "劣。了不知古德之典刑。作家之大全耳。如知之。脫不",
    "X73n1452_024:0355b21": "面熱。余知其心死。而不復活者也。",
    "X73n1452_024:0355b22": "二。",
    "X73n1452_024:0355b23": "到家果能打屏人事。專力淨業。乃第一義。第恐淨業",
    "X73n1452_024:0355b24": "理未徹。必受多生染種。現行困折。行終難副言也。大",
    "X73n1452_024:0355c01": "抵有志淨業。切勿厭煩。厭煩則性相見地。終不高明。",
    "X73n1452_024:0355c02": "率此不高明見地。專力淨業。而能困折染種現行。資",
    "X73n1452_024:0355c03": "發淨種功能。無有是處。往蘇秦欲恃口辯得官。及裘",
    "X73n1452_024:0355c04": "敝金盡。抱餓還家。方悟始以厭煩出。終以厭煩歸。葢",
    "X73n1452_024:0355c05": "厭煩。則不能憂深慮遠。不能憂深慮遠。則讀書必不",
    "X73n1452_024:0355c06": "能得立言人之意。立言人之意。既不得。雖詩書滿腹。",
    "X73n1452_024:0355c07": "口若懸河。終糟粕耳。糟粕可以得官。官果能治世哉。",
    "X73n1452_024:0355c08": "不過循時具位而已。故秦憤餓。復還探家所藏之書。",
    "X73n1452_024:0355c09": "至於懸梁刺股。輟睡忘食。稍得書意再出。方遂其欲。",
    "X73n1452_024:0355c10": "彼功名尚如此。況求出世法乎。以此言之。則見地不",
    "X73n1452_024:0355c11": "高明。淨業亦未易修也。思之。又淨業一途。近時僧俗",
    "X73n1452_024:0355c12": "逋逃藪也。三猊當大痛省。老朽忉怛如此。非無見耳。",
    "X73n1452_024:0355c13": "三。",
    "X73n1452_024:0355c14": "臨汝別來。奄忽近歲。舟中光景。獨影昭然。信乎一微。",
    "X73n1452_024:0355c15": "包裹十世。若必然者。達與臨川。未始暌違也。雖然兩",
    "X73n1452_024:0355c16": "順一逆之關。未能掉臂。則性變為情。情復成性。所以",
    "X73n1452_024:0355c17": "然之說。斷不可不痛究之。且黑白親近知識。賴有此",
    "X73n1452_024:0355c18": "段瓜葛耳。否則方外之賓。絕物則高。染物乃卑。此亦",
    "X73n1452_024:0355c19": "自然之勢也。",
    "X73n1452_024:0355c20": "四。",
    "X73n1452_024:0355c21": "此方真教體。清淨在音聞。音聞即文字三昧也。此三",
    "X73n1452_024:0355c22": "昧。又名文字般若。又名緣因佛性。如刻藏之舉。正所",
    "X73n1452_024:0355c23": "謂緣因佛性耳。葢眾生所習無常。以緣因眾生性熏",
    "X73n1452_024:0355c24": "之。則眾生知見發現。以緣因佛性熏之。則佛知見發",
    "X73n1452_024:0356a01": "現。能熏如風。所熏如谷。此娑婆世界。非以文字三昧",
    "X73n1452_024:0356a02": "鼓舞佛法。法安可行。",
    "X73n1452_024:0356a03": "五。",
    "X73n1452_024:0356a04": "臨行匆遽中。而事無不周。用情可知。此非夙植靈根。",
    "X73n1452_024:0356a05": "兼有深心視名聞為唾涕者。不能也。第勞累始光於",
    "X73n1452_024:0356a06": "小善細緣。亦心所不忍耳。意在小善不忽。為大於其",
    "X73n1452_024:0356a07": "細也。法華云。以眾生有種種欲。佛以種種因緣。譬喻",
    "X73n1452_024:0356a08": "利導之。亦此意耳。由是言之。但患眾生無種種欲心。",
    "X73n1452_024:0356a09": "如有欲心。則氷外無水之義立矣。此義一立。又患氷",
    "X73n1452_024:0356a10": "少水不多也。幸深思之。近來黑白。或有不知此義者。",
    "X73n1452_024:0356a11": "善雖不擇。勤而行之。乃人天果報。及魔外因緣耳。小",
    "X73n1452_024:0356a12": "乘則視眾善為勞累。棄之若火灰。恐其燒子故也。是",
    "X73n1452_024:0356a13": "以善無大小。直以唯心觀之。則德行未嘗不神矣。果",
    "X73n1452_024:0356a14": "如此。則勞累亦何獨不神哉。",
    "X73n1452_024:0356a15": "別汪居士",
    "X73n1452_024:0356a16": "林下野人。受性狷介。嗇於希世。行止疎慵。徒益英俊",
    "X73n1452_024:0356a17": "之笑談。蔑補聖流之玄化。雖托於孤清之舘。寧忘乎",
    "X73n1452_024:0356a18": "寂寞之濵。暫謝白雲。終慚丹嶂。將回瓶錫。敢報軒車。",
    "X73n1452_024:0356a19": "乞惟遂其猿猱之情。亮其犬馬之暗。得還初地。永祝",
    "X73n1452_024:0356a20": "遐齡。",
    "X73n1452_024:0356a21": "與婁生",
    "X73n1452_024:0356a22": "別後寒暑屢遷。去者不可追矣。每一念此。則婁生未",
    "X73n1452_024:0356a23": "始不在眼中。婁生婁生。娑婆缺陷世界耳。缺則終難",
    "X73n1452_024:0356a24": "如意。陷則終難出離。難得如意。何往而非苦。難得出",
    "X73n1452_024:0356b01": "離。何往而非牽墜哉。故眾人於缺陷之坑。作得意想。",
    "X73n1452_024:0356b02": "作得離觀。譬如執捉虗空。祇益自勞也。惟達者知身",
    "X73n1452_024:0356b03": "非我有。心逐境生。於是死生不排而空。好惡不遣而",
    "X73n1452_024:0356b04": "化。所謂缺陷之坑。頓成極樂之邦。然明而不能勇。則",
    "X73n1452_024:0356b05": "身心二執。亦不易排遣者。古人於氷崚上走。劒刃上",
    "X73n1452_024:0356b06": "行。亦為死生之關。未易打破。愛憎之坑。未易出離。故",
    "X73n1452_024:0356b07": "有此喻也。於此兩者。未能解脫。則談玄說妙。溈山謂",
    "X73n1452_024:0356b08": "之口解脫。苟非入水。長人難見。婁生能痛不負道人",
    "X73n1452_024:0356b09": "慈念。管取缺陷坑中。如意珠放光有日在。道人乞食",
    "X73n1452_024:0356b10": "江陵。邂逅貴縣某上人。空谷足音也。上人東歸。附此",
    "X73n1452_024:0356b11": "鞭後。",
    "X73n1452_024:0356b12": "寄顧汝平",
    "X73n1452_024:0356b13": "大凡百工技藝。有志成其術。苟自心不死。而能詣其",
    "X73n1452_024:0356b14": "精處。無有是理。何以故。葢心死。則一切舊染失其檮",
    "X73n1452_024:0356b15": "杌。而本心自全。精神不勝用矣。然可死之心。必因前",
    "X73n1452_024:0356b16": "塵而有。既因前塵而有。如能達塵無地。則心不死。未",
    "X73n1452_024:0356b17": "之有也。又達塵無地者關子。有似達塵。有真遠塵。凡",
    "X73n1452_024:0356b18": "似達塵之知見。謂之藥汞。銀見火即飛去矣。曷能終",
    "X73n1452_024:0356b19": "吾事。汝自今去。必要到真達塵境界。則功名性命。當",
    "X73n1452_024:0356b20": "必克願。汝痛無負達道人慈念。",
    "X73n1452_024:0356b21": "與馬君侯",
    "X73n1452_024:0356b22": "夫雨有天雨。人雨。不禱而雨者。天雨也。禱而雨者。人",
    "X73n1452_024:0356b23": "雨也。此古人成訓。而人之禱天在德不在爵。又非奇",
    "X73n1452_024:0356b24": "術可能也。誠而已矣。大藏之中。有請雨經三帙。乃大",
    "X73n1452_024:0356c01": "覺聖人。慈悲真誠。濟旱之良方也。明公既以蒼生為",
    "X73n1452_024:0356c02": "念。誠發於中。則精徹天地。雨可必致。然須擇請戒行",
    "X73n1452_024:0356c03": "高僧。設壇淨地。依科奉行。請雨之法。必得雨以為期。",
    "X73n1452_024:0356c04": "隆興寺僧能課。頗亦真誠。行著鄉黨。當敦請主壇。加",
    "X73n1452_024:0356c05": "以僧官能錫。輔弼奔走。建壇之後。再得一禪僧。夜夜",
    "X73n1452_024:0356c06": "放焰口斛食一筵。亦得雨為限。良以亢旱所自。必由",
    "X73n1452_024:0356c07": "乎所屈。屈而不伸。則抱鬱而怨生。怨生則悖戾之氣",
    "X73n1452_024:0356c08": "作。下有所感。上必應之。若不仰仗大覺慈光。實力神",
    "X73n1452_024:0356c09": "呪。并守土諸侯。卑躬虔禱。則屈不可伸。怨不可解。雨",
    "X73n1452_024:0356c10": "烏可得哉。怨有多種。難卒備言。即人情而推之。可以",
    "X73n1452_024:0356c11": "意悉。惟明公大虗己靈臺。照野人之衷曲。凡壇中一",
    "X73n1452_024:0356c12": "切費用。資具項件。但憑主壇者所須。在處公所。當供",
    "X73n1452_024:0356c13": "養大悲雲生如來聖位。至於命各州縣禁屠。又皆明",
    "X73n1452_024:0356c14": "公指揮之下也。且禁屠大都有名無實。童蒙孺子。尚",
    "X73n1452_024:0356c15": "不可欺以不實。況上天之高明哉。此又當榜以哀慘",
    "X73n1452_024:0356c16": "告示。徧曉州邑。至緊至緊。",
    "X73n1452_024:0356c18": "紫栢老人集卷之二十四"
}