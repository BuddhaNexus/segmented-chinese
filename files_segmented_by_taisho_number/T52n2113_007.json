{
    "T52n2113_007:0615a04": "北山錄卷第七",
    "T52n2113_007:0615a06": "(□□□諸定舉之。地大震動。帶猶著地。佛云。舍利禪定。日連尚不識其名也)富樓那□聞",
    "T52n2113_007:0615a07": "智慧居弟子上而以說法知也(富樓那彌多羅尼子也。此云滿慈子。從",
    "T52n2113_007:0615a08": "母彰名。滿慈母姓名也)大迦葉為法冢嗣。而獨譽頭陀(飲光迦葉",
    "T52n2113_007:0615a09": "□□男也。王舍城人。弃榮貴□□□乞食自資。修頭陀行)舍利目連□為阿毘",
    "T52n2113_007:0615a10": "曇。而迦旃延專論義之號也(阿毘曇。此云無對法。郎論藏也。目連",
    "T52n2113_007:0615a11": "舍利俱造此論。而迦旃延稱論議第一。亦云。迦多演此云翦剃種。上古有仙。山中既久髮長無人剃。婆羅門法。",
    "T52n2113_007:0615a12": "污人不剃髮。有一仙為剃髮諸仙願護得道。爾來號剃髮種。尊者即其後也)此大聖之弘",
    "T52n2113_007:0615a13": "旨。非餘之所不兼焉(以專美者見稱)然於其間或勸或",
    "T52n2113_007:0615a14": "沮。皆有為而言之矣。故劫賓那獨窮曆象(劫賓",
    "T52n2113_007:0615a15": "那。此云房宿。蓋因感之而生。故曉曆象)首籠那逈然精進(則億耳比丘也。生平已",
    "T52n2113_007:0615a16": "來。足不履地。出家後日夜行道。足下血流。佛為說彈琴喻。須令急慢得所因證果也)至於五百。",
    "T52n2113_007:0615a17": "若以一行求之則無不居甲而非乙也。其若",
    "T52n2113_007:0615a18": "孔門三千昇堂。入室者七十二人。舉以四科",
    "T52n2113_007:0615a19": "十哲。雖曾參不標德行而見稱孝悌(德行．政事．文學．言語．",
    "T52n2113_007:0615a20": "四科也。顏回．閔損．冉雍．言偃．卜商．冉耕．仲由．冉有．宰我．子貢。為十哲。曾參不預)左氏不登",
    "T52n2113_007:0615a21": "文學而騰翰國史(不預十哲而著左傳左丘明亦孔子弟子)禮經三百威",
    "T52n2113_007:0615a22": "儀三千唯公西赤之卓立(公西赤。字子華有容儀。孔子云。束帶立於朝。可",
    "T52n2113_007:0615a23": "使與賓客言也)故二宗風教玄符於抑揚也。昔者讚大",
    "T52n2113_007:0615a24": "迦葉即曰同一解脫。譏舍利弗即曰所不能",
    "T52n2113_007:0615a25": "知(法華經。假使諸比丘充滿十方界。皆如舍利弗亦所不能知)十方剎土靡不清",
    "T52n2113_007:0615a26": "淨。獨讚無量壽國。諸尊大士普蘊慈悲。但顯",
    "T52n2113_007:0615a27": "觀自在力。雪山大士睹相知終(佛在俱尸入滅。大迦葉住在雪山。見",
    "T52n2113_007:0615a28": "地大動。又覩光明。知此必是如來終也。遂來赴會所)假名菩薩聞說常住。蓋",
    "T52n2113_007:0615a29": "非所益而不善其事。非可久而不宣其教(假名初發",
    "T52n2113_007:0615b01": "心也。聞佛說久住世間無益。涅槃云。後三月當入涅槃。遂生悲泣。法華經云。若佛久住於世。薄德之人不種善",
    "T52n2113_007:0615b02": "根也)其傳法之人所未得者。難在此矣夫。執文",
    "T52n2113_007:0615b03": "以定義。義歸壅也。賾義以乖文。文將害也",
    "T52n2113_007:0615b04": "(離文穿鑿為害文也)或學博而理不能精。或心知而口不",
    "T52n2113_007:0615b05": "能辯。此二者誠則有焉(蓋無求備於一人也)然所說經皆",
    "T52n2113_007:0615b06": "稱第一。固有旨矣。夫俞扁之於患者(史記。俞附扁鵲皆",
    "T52n2113_007:0615b07": "古之良醫)陰慘焉桂椒之良也(陰慘冷桂椒熱故為良)陽躁焉氷",
    "T52n2113_007:0615b08": "雪之良也(陽躁熱氷冷故為良)而法大醫王慜有區之庶類",
    "T52n2113_007:0615b09": "(佛為大醫王)以般若破名相。以法華會三乘。以金光",
    "T52n2113_007:0615b10": "致哀懺。各有所的而不居其次也(金剛經以破相稱最上第一。",
    "T52n2113_007:0615b11": "法華經以會羊鹿中小三乘歸大白牛之車為第一。金光明經據信相菩薩懺悔一切罪障第一也)而經",
    "T52n2113_007:0615b12": "言。國君失道玉燭不調(四時和謂之玉燭)風雨不時疾",
    "T52n2113_007:0615b13": "疫是興者。蓋警誡之辭耳(如仁王經．金光明經等。警動也。誡約也)夫",
    "T52n2113_007:0615b14": "王者以風化于下。其風若昏。人變於惡。德薄",
    "T52n2113_007:0615b15": "禍重。安得大康。故殲其人。罔與守邦。則祿位",
    "T52n2113_007:0615b16": "之亡。如岻之頹(殲殄也。罔無也。岻山名。君若無道。天降殃禍。殄其賢良忠臣。國壞如山",
    "T52n2113_007:0615b17": "之頺)斯大聖婉而成章矣。然於教中亦有言似",
    "T52n2113_007:0615b18": "而意非者。如燕居三月。勅一切不得見。唯除",
    "T52n2113_007:0615b19": "一供養人(佛之安閑而處。先勅不許雜人相見)有和先比丘。與六十",
    "T52n2113_007:0615b20": "頭陀行者(不受請。常乞食。止山上。著獘衣。樹下坐。日一食。唯三衣。恒坐不臥。視死人。不食",
    "T52n2113_007:0615b21": "肉。如比皆頭陀行)直入見佛。佛覺少欲而稱嘆之。其非",
    "T52n2113_007:0615b22": "少欲者乃悟是燕坐也。由吾曹也。相率如和",
    "T52n2113_007:0615b23": "先乃得見佛也(和先因少欲見佛。多欲者乃相率而少欲)昔說九部經。",
    "T52n2113_007:0615b24": "美化城之居。居而無實。會至寶所(佛說中小之教。謂之權",
    "T52n2113_007:0615b25": "設。如人欲至寶所。中路心退。導師乃於中化作一滅。權言寶所。候憩息方言是權。引之更進寶所。九部小乘教)",
    "T52n2113_007:0615b26": "於言如同。其意常不同也。有言乖而旨和如",
    "T52n2113_007:0615b27": "教誡經。比丘不袒。大聖貽其責也。城喻經。既",
    "T52n2113_007:0615b28": "袒不通肩。又責之也(袒謂露膊。通肩兩膊俱覆。且非袒也)鶖子以",
    "T52n2113_007:0615c01": "正言。似反取捨未諭(未知可執)佛言行供養袒也。",
    "T52n2113_007:0615c02": "作福田不應袒也。所貴善時。非堅白之可離",
    "T52n2113_007:0615c03": "(取捨適時。進退從權。非如磨而不磷方日堅乎。涅而不淄方日白乎)甞告頻婆娑羅王",
    "T52n2113_007:0615c04": "曰。勿縱惡比丘令僧田蕪穢其罪甚於剜大",
    "T52n2113_007:0615c05": "千眼(王舍城主)有時以破戒比丘如萎薝蔔王官素",
    "T52n2113_007:0615c06": "服勿得刑罰(遺教經云。薝蔔花雖萎。猶勝諸餘花。破戒諸比丘。猶勝諸外道。又云。我諸",
    "T52n2113_007:0615c07": "比丘若犯王法。或殺或打。若剝袈裟逼令還俗。若驅出國。如生剝三百頭牛。其罪尚輕)蓋由仁王",
    "T52n2113_007:0615c08": "過仁。使愚者恣慝(慝惡也)惡王過惡。使人枉濫慮",
    "T52n2113_007:0615c09": "失其中設兩經以防損也。戒經。始命展轉相",
    "T52n2113_007:0615c10": "諫。終命但自觀身(戒經。僧殘有三諫之文。七佛戒又云。但自觀身行莫觀作不作)",
    "T52n2113_007:0615c11": "蓋為直己而不能直人者。制使胥諫也。伐善",
    "T52n2113_007:0615c12": "而好訟過者。制令退省諸已也。有事隱而言",
    "T52n2113_007:0615c13": "實。如憍梵波提。墮數粒粟。而五百世為牛。",
    "T52n2113_007:0615c14": "彼當更有牛業。而但彰乎一事也(即牛呞比丘。過去世摘一莖",
    "T52n2113_007:0615c15": "禾墮數粒粟。五百世作牛蹄牛口。佛恐世人譏之。遂令長居三十三天)阿那律施一食。",
    "T52n2113_007:0615c16": "而九十一劫受人天樂(此云無滅。天眼第一)彼以善緣相",
    "T52n2113_007:0615c17": "資。成於多劫。然由肇自一食。隱末而稱本也。",
    "T52n2113_007:0615c18": "如世稱富者。食一金錢。彼始以一金錢。而後",
    "T52n2113_007:0615c19": "成於富者也。夫同躋十號何則強劣而稱拜",
    "T52n2113_007:0615c20": "者益有豐寡耶(同以十號成佛稱禮於有見獲益不同也)蓋舉一時一",
    "T52n2113_007:0615c21": "行。而示乎不一之緣也(若西方偏於接引。藥師偏於救患等)有理非",
    "T52n2113_007:0615c22": "而言過。如飲酒捉寶。定非沙門(戒經所禁)記提婆",
    "T52n2113_007:0615c23": "達一劫入地獄(提婆達造五逆入地獄一劫)重心害蟻。罪重殺",
    "T52n2113_007:0615c24": "人(如特起上品瞋心害蟻。重於誤意殺人)。雖於事則微。而緣情則",
    "T52n2113_007:0615c25": "極。皆聖人至責之詞也。故經云。我說須陀",
    "T52n2113_007:0615c26": "洹人得成佛。汝不解我意(據迴心修行說)我說不成佛",
    "T52n2113_007:0615c27": "汝亦不解我意也(據定性灰身未廻心者說)夫皇聖照機。卷舒",
    "T52n2113_007:0615c28": "無必(必專必也)有以教起從人。故前說人天。後以",
    "T52n2113_007:0616a01": "諦緣而損之也(人天謂五戒十善等。諦謂四諦也。緣謂十二緣生也)前說諦",
    "T52n2113_007:0616a02": "緣。後以一乘而損之也(令捨羊鹿趣大白牛)損至無損乃",
    "T52n2113_007:0616a03": "歸。曰大道有以教不從人。如華嚴前會。小聖",
    "T52n2113_007:0616a04": "在席。視聽之所昧塞也(初八會。雖小聖在席。而不見不聞。蓋非其境。至第",
    "T52n2113_007:0616a05": "九會。方見聞也)有以人不從教。如初轉法輪。十二億",
    "T52n2113_007:0616a06": "眾發無上道意(佛初成道。謂提謂長者說法。有十二億眾得無生法忍)攝末",
    "T52n2113_007:0616a07": "歸本。無量人天得法眼淨。夫如是不鉤深不",
    "T52n2113_007:0616a08": "達矣。昔仲尼修春秋陳褒貶。而游夏之徒莫",
    "T52n2113_007:0616a09": "敢措以一詞。豈不以智不及乎。至若問仁問",
    "T52n2113_007:0616a10": "政聞斯行。諸所問是一。所告不同(如論語)雖萬",
    "T52n2113_007:0616a11": "流俱潤。而不滓其源也。故曰信近於義言可",
    "T52n2113_007:0616a12": "復也(有義不必信。可審覆之也)昔大菽氏(目乾連也上。古有仙。居山寂處。常採菉豆而",
    "T52n2113_007:0616a13": "食。因以為姓。曰採菽氏。尊者之母是其族也)記七日後雨(記七日當雨而不雨。則目連觀不",
    "T52n2113_007:0616a14": "細也)牸牛白犢終用克爽(又記。婆羅門家牸牛生犢。額白而尾白。此皆目連之麤",
    "T52n2113_007:0616a15": "心也)五百無學。同以天眼討論天地。皆二三其",
    "T52n2113_007:0616a16": "說。蓋分理事亦或乖也。夫十二分教。如晝夜",
    "T52n2113_007:0616a17": "有時。寒暑有月。醫藥味分。闕則寡力。多則",
    "T52n2113_007:0616a18": "無要(已上皆不可闕法亦如是)婆沙謂如三周偱曆四聖諦數。",
    "T52n2113_007:0616a19": "若論之不極也(三周數四諦謂減緣減行觀也)夫大乘我不障小",
    "T52n2113_007:0616a20": "果。彼犢子眾(上古有仙。染牸而生。故謂犢子部)或執之。而人皆",
    "T52n2113_007:0616a21": "謂隨眠性我。吾弗信也。故天親造對法論。",
    "T52n2113_007:0616a22": "所宗有二。蓋不以一宗為盡善之門矣(天親本在有部",
    "T52n2113_007:0616a23": "宗出家。說義多宗經部也)法勝造毘曇心論云。若生諸煩惱",
    "T52n2113_007:0616a24": "是聖說有漏。達磨多羅謂其生字濫於滅道。",
    "T52n2113_007:0616a25": "乃別製雜毘曇心論云。若增諸煩惱是聖說",
    "T52n2113_007:0616a26": "有漏也。無著造般若論。天親二之(無著菩薩造金剛般",
    "T52n2113_007:0616a27": "若論。天親菩薩亦造故云二也)以伯仲以師資以行位。天親俱",
    "T52n2113_007:0616a28": "弗先也(無著．天親．師子覺．三兄弟也。北天竺留婁沙富羅國人。此云丈夫土。是天帝戰修羅處也。俱",
    "T52n2113_007:0616b01": "在薩婆多出家。無著先悟大乘。往兜率宮請彌勒說瑜伽。後勸天親令悟大乘也)所不然者。",
    "T52n2113_007:0616b02": "止以無著智障未除。而撾不及於馬腹。尺有",
    "T52n2113_007:0616b03": "短於寸者也(智障所知障也。左傳云。雖鞭之長不及。馬腹也。喻無著雖造論猶有所不到)",
    "T52n2113_007:0616b04": "清辯與諸徒。誓於修羅窟俟龍華成道。方擬",
    "T52n2113_007:0616b05": "問津焉。謂今彌勒未是遍知也(清辯菩薩以芥子擊修羅窟。隱候",
    "T52n2113_007:0616b06": "彌勒佛下生。將問不決之事。今彌勒菩薩未是至聖者也)後德光假龍軍而得",
    "T52n2113_007:0616b07": "見所不致拜。又索之以形儀焉(得至兜率見彌勒不禮以其作天人",
    "T52n2113_007:0616b08": "相也)先是中土未有泥洹常住之說。但言壽命",
    "T52n2113_007:0616b09": "長遠而已。遠公歎曰。佛是至極。至極則無",
    "T52n2113_007:0616b10": "變。無變之理豈有窮耶。遂著法性論(廬山遠也)羅什",
    "T52n2113_007:0616b11": "見曰。邊國人未有經。便闇與理合。豈不妙",
    "T52n2113_007:0616b12": "哉。竺道生講泥洹經。謂一闡提人皆得成佛",
    "T52n2113_007:0616b13": "舊學以為邪說。擯之投于虎丘。尋往廬山。",
    "T52n2113_007:0616b14": "洎大本經至。果與玄契(泥洹經說。有一類闡提無種性終不成佛。及涅槃後",
    "T52n2113_007:0616b15": "分經至。一切眾生皆得成佛。果符生公之義也)生乃登法座。論義數番。",
    "T52n2113_007:0616b16": "麈尾紛然而墜。隱机順化。生昔不死有待故",
    "T52n2113_007:0616b17": "也(大本經未至。生故待之。今既至乃卒。時人號之忍死生也)生今之死待竟故",
    "T52n2113_007:0616b18": "也。向無生公落詮之知。則昭昭佛性隱。於無",
    "T52n2113_007:0616b19": "知之輩矣。國初玄奘至西域。以花請觀自在",
    "T52n2113_007:0616b20": "像曰。若一切眾生實有佛性。惟所散花挂菩",
    "T52n2113_007:0616b21": "薩頸。乃輒如其願。今謂。若使奘有生公之",
    "T52n2113_007:0616b22": "知。則不應有是祝也。儻祝之不吉。將不信",
    "T52n2113_007:0616b23": "乎。夫卜者決猶預定嫌疑。不疑何卜。易云。中",
    "T52n2113_007:0616b24": "心疑者其詞枝。奘非其枝乎(校散也。奘公不合有疑散之道)若",
    "T52n2113_007:0616b25": "為物而然者。蓋是導物為疑。乃擕人之心矣",
    "T52n2113_007:0616b26": "(奘本不疑。恐後人疑。故示此以導之也。擕離散也。內墮散後來之疑心也)曇延撰涅槃",
    "T52n2113_007:0616b27": "疏。慮匪叶于聖衷。置疏於舍利塔前。焚香請",
    "T52n2113_007:0616b28": "徵驗其疏。與舍利放光。通三晝夜聯照不絕。",
    "T52n2113_007:0616b29": "而淨影之徒未之允也。長已所製終於並驅。",
    "T52n2113_007:0616c01": "夫望舒既御不假載燧(望舒月光也。月光既出。行者不假執炬)翳號",
    "T52n2113_007:0616c02": "既族寧期私灑(翳號雲雷也。雲雷既布。甘澤普滋也)而闔戶之家華",
    "T52n2113_007:0616c03": "釭特舉(月影雖流蘭釭尚照)營圃之叟綆[午/止]自溉(芸蔬不可不灌)良",
    "T52n2113_007:0616c04": "以。遐光不燭隩。驟雨不滋本。各惟所利為美",
    "T52n2113_007:0616c05": "故也。議者以遠則文句愜當。延則標舉宏贍。",
    "T52n2113_007:0616c06": "學者彈其美。該善而求諸不以感靈。得延而",
    "T52n2113_007:0616c07": "廢遠也(彈劾也。北遠與曇延俱。著涅槃經疏。延則文詞博贍。遠則言旨簡當。後多傳遠疏。不以延",
    "T52n2113_007:0616c08": "疏。有放光之靈故也)故古云。雖有挈瓶之智。而守不假",
    "T52n2113_007:0616c09": "器(杜預云。挈瓶小智也。雖小智所守不可假人也)其在法義匠焉。今有",
    "T52n2113_007:0616c10": "行事。皆尚中天為美。梵語皆以新經為正。",
    "T52n2113_007:0616c11": "詳夫。五天諸國王制各異。況年世今古風俗",
    "T52n2113_007:0616c12": "治亂。原夫。大聖隨其至邦。因事演教。豈得",
    "T52n2113_007:0616c13": "同其律度一彼量衡(量斗也衡稱也)故由旬俱盧舍。",
    "T52n2113_007:0616c14": "遠近殊說(八俱盧舍為一由旬。或云十六里。或四十里。遠近不同也)安居置閏。",
    "T52n2113_007:0616c15": "延促多類(安居有七。前安居四月十六日。中安居十七至五月十五日。後安居五月十六日。分",
    "T52n2113_007:0616c16": "四心念對首忘成及界。及界有四。一足及界。二足及界。一足及藍。二足及藍。并前為七也。於五眾比丘．比丘尼．",
    "T52n2113_007:0616c17": "式叉．沙彌．沙彌尼。前安居五七三十五。後亦三十五。成七十。中安居只有心念對首二二五十也。共成八十。安居",
    "T52n2113_007:0616c18": "心念謂獨住無人作法也。對首如常忘成偶忘至十七日欲明方記亦成安居。中安居一月故無此也。及界等。謂從外",
    "T52n2113_007:0616c19": "來。未明至寺一足入亦得也)而往者未應遍覩來者何無寡知",
    "T52n2113_007:0616c20": "奈何欲以中天一世定聖人萬方千古之教",
    "T52n2113_007:0616c21": "歟。經曰。若人生百歲不解生滅法。不如生",
    "T52n2113_007:0616c22": "一日而得解了之時。有比丘承師誤訓誦云。",
    "T52n2113_007:0616c23": "若人生百歲不識水老鶴不如生一日而得覩",
    "T52n2113_007:0616c24": "見之。阿難聞而歔欷往正彼師竟不令改黨",
    "T52n2113_007:0616c25": "之由矣。夫師者莫大於佛後之學者。各師其",
    "T52n2113_007:0616c26": "師不承佛為師。故有採相似之言逗未濟之",
    "T52n2113_007:0616c27": "俗。祛經像傳自性曰。吾宗教焉(若言句之士也)其釋",
    "T52n2113_007:0617a01": "說之家。皆檢以疏論。發詞斷理。曾不用經。",
    "T52n2113_007:0617a02": "通練其事曰。吾受之於吾師也(謂講說之家)夫師者",
    "T52n2113_007:0617a03": "可因之學。非守其所學(發明在師。變通由已)章疏可用之",
    "T52n2113_007:0617a04": "為筌罤。非可守其筌罤(筌取魚器。罤取免器)以滯學封文",
    "T52n2113_007:0617a05": "有至於□者(不以文害意)夫陪臣忠於諸侯。而不",
    "T52n2113_007:0617a06": "信於天子。則王化[睪*犬]矣。家老忠於大夫。而不",
    "T52n2113_007:0617a07": "信於諸侯。則公室危矣(其由捨經文而執章疏也)故黨者害上",
    "T52n2113_007:0617a08": "也。而彼非仁知其黨也。但嚴愛保乎其間。",
    "T52n2113_007:0617a09": "利譽存乎其中。損黨則所得不在已矣。昔調",
    "T52n2113_007:0617a10": "達五邪陷於熾火(調達以五逆入于地獄也)西域猶有行其教",
    "T52n2113_007:0617a11": "者。豈非海上有酷齃(腋下惡氣。今謂之鵶臭)猶不獨處。誠",
    "T52n2113_007:0617a12": "有慕類者焉(人各有黨也)夫君子祇祇庸庸(祇敬也。庸用也)",
    "T52n2113_007:0617a13": "小人讎善。固黨甚矣(嫉善朋惡之道也)相夫。今世皆隱",
    "T52n2113_007:0617a14": "其不能而詐其能。惡勝已而好不及已。夫逞",
    "T52n2113_007:0617a15": "於不及已者。若誇玄黃於瞽。翫宮徵於聾。",
    "T52n2113_007:0617a16": "徒爾為也。若以离婁視師曠聽(离婁百步視秋毫。師曠聞聲知興廢)",
    "T52n2113_007:0617a17": "則彼有所詳。吾得盡矣。故其高議奇談必若",
    "T52n2113_007:0617a18": "鑿闇開牖。會有所見。至若褒貶不佞崇替克",
    "T52n2113_007:0617a19": "顯(崇重替廢也。褒貶不徇於世。可謂君子也)舉世然之。或謂之不然。",
    "T52n2113_007:0617a20": "舉世不然之。或謂之然(眾惡之必察焉。眾好之必察焉)如衛靈",
    "T52n2113_007:0617a21": "公昏慝也。仲尼以為賢君。任智授能。不亡社",
    "T52n2113_007:0617a22": "稷也(昏暗慝惡也。靈公雖無道而不亡者。王孫賈治軍。旅祝鮀治宗廟。仲叔圉治賓客故也以其用人夫子",
    "T52n2113_007:0617a23": "稱之)臧文仲淵慧也。仲尼以為不賢。不仁不智。",
    "T52n2113_007:0617a24": "兩至乎三也(臧文仲有三不仁。下展禽。縱逆祀。妾織蒲。三不智。廢六關。祀爰鶋。作虛器)",
    "T52n2113_007:0617a25": "管氏九合為功。降為小器(輔桓公不至王道。而以霸術故小之也)子",
    "T52n2113_007:0617a26": "貢為魯君墮玉黜為不幸(魯定公十五年。邾隱公來朝執玉高其容仰。定",
    "T52n2113_007:0617a27": "公受王畢其容俯。子貢曰。以禮觀之。此二君皆有死亡焉。此年定公薨。魯哀七年邾子出奔。皆如其言)",
    "T52n2113_007:0617a28": "是以口為詞圃。心為智府。园不德之[竺-二+觚]稜",
    "T52n2113_007:0617b01": "([竺-二+觚]方也。稜角也。有智者能圓之)發沈善之輝華。方可謂之人倫",
    "T52n2113_007:0617b02": "鞶鑑矣(鞶鑑鏡也)今者一夫謬非和者萬計。一夫",
    "T52n2113_007:0617b03": "猥譽和者亦萬計(隨流逐塊者眾也)唯唯然都不知所以",
    "T52n2113_007:0617b04": "善惡也。其有鄙爭好勝之門。自不隱括其愚",
    "T52n2113_007:0617b05": "馳突擊搏(以所習為矛楯。以同侶為勍敵)若旝投于石(旝者。以木引石。用擊",
    "T52n2113_007:0617b06": "敵人。若今之桔橰。所謂拋是也)以為能掩敵疆場(音易。邊界之地)莫有",
    "T52n2113_007:0617b07": "攸忌於所不與者。則奔嚙踶蹋而可畏也(朋黨宗徒",
    "T52n2113_007:0617b08": "互生毀滅。所謂惡之欲其死也)夫弘藝者不必誡。精識者難為",
    "T52n2113_007:0617b09": "合。弘則時不為要。精乃人惡其察(有高人之行者。故見誹",
    "T52n2113_007:0617b10": "於世。有獨知之慮者。必見傲於人)但不可以其然而不為之然",
    "T52n2113_007:0617b11": "也。今翾爾學徒(翾小飛之類)於疏論禪法。皆劣他",
    "T52n2113_007:0617b12": "優已。以已所未聞謂人之未聞。以己所未知",
    "T52n2113_007:0617b13": "謂人之未知。曾不參較眾匠決其所專。是以",
    "T52n2113_007:0617b14": "微善所習而愚所不習。顧其器則滿無以加",
    "T52n2113_007:0617b15": "也(籠羅於鄙俚之徒鼓扇向庸愚之內)夫夢者覺乃知是夢。迷者悟",
    "T52n2113_007:0617b16": "乃知是迷。向使正處。迷夢之間。人謂迷夢者。",
    "T52n2113_007:0617b17": "彼必詬咤矣(詬咤怒罵也)觀乎往所製撰者。鮮有",
    "T52n2113_007:0617b18": "正於名理。如續高僧傳云。鸚鵡死云滅度。道",
    "T52n2113_007:0617b19": "法徂世稱定中坐化(一切定心無有死生)什公誄言薨(天子日崩。",
    "T52n2113_007:0617b20": "如天地崩壞也。諸侯曰薨。如山摧之聲也。今或以什公比諸侯也)玄奘大捨懺。謂之",
    "T52n2113_007:0617b21": "捨墮(墮罪名也。謂三十尼薩耆也。如畜長衣。十日應兩人對手假捨謂之捨。若過十日不捨。則結尼薩耆",
    "T52n2113_007:0617b22": "罪。謂之墮。故日捨墮。今捨財懺罪。但可云捨懺也)蓋流俗淺誤。不忌之",
    "T52n2113_007:0617b23": "談也。仲尼云。君子於其言無所苟而已矣",
    "T52n2113_007:0617b24": "(苟且也)故衛君待子而為政。子曰必也正名乎",
    "T52n2113_007:0617b25": "(衛靈公召夫子。子路問。夫子若至衛將何先行。子云。先正百物之名。名不正則言不順。言不順則事不成)靈",
    "T52n2113_007:0617b26": "幹講華嚴經。作華藏觀。臨終天樂來迎。幹辭",
    "T52n2113_007:0617b27": "不欲往。俄見大水瀰漫坐蓮華中。彼傳者若",
    "T52n2113_007:0617b28": "不達。夫天宮亦在乎華藏也(說者意云。靈幹不欲生天。要生諸佛土。",
    "T52n2113_007:0617c01": "則不達華藏包含法界豈無諸天乎。蓋傳者謬也)曇榮有僧行道見光中七",
    "T52n2113_007:0617c02": "佛。告云。是賢劫普明佛。今以百劫修相好。真",
    "T52n2113_007:0617c03": "化求之。如實未得矣(十地滿心金剛定後。方百劫修相好。千劫學佛威儀。萬",
    "T52n2113_007:0617c04": "劫學化行等。若是真身。豈容凡見。若是化身。安能修相好也)夫事不足紀。言",
    "T52n2113_007:0617c05": "不為典。何煩簡牘耶(事非稽古何足編傳)。是以大辯無",
    "T52n2113_007:0617c06": "言。言則導意。意必有歸。故洞微而語要。盡詞",
    "T52n2113_007:0617c07": "而旨密。於其誣則不書(如續傳序。法進作水觀。家人取柴。見繩床上有好清",
    "T52n2113_007:0617c08": "水。拾二石子安之。進暮還覺背痛等。此乃謬之甚也。且作觀是獨影墳唯假想。若令別人見則屬性境。此乃宣",
    "T52n2113_007:0617c09": "公孟浪之談也)振世必紀。是謂彛准。於儒老亦然哉。若",
    "T52n2113_007:0617c10": "乃評今古諦否臧。不可以尊嚴稱。不可以卑",
    "T52n2113_007:0617c11": "辱廢。不可以親厚黨。不可以嫌隟頗(夫為史筆。一",
    "T52n2113_007:0617c12": "曰才。二曰學。三曰斷。自非董孤南史之流。莫當此任也)彼魯之三桓(季孫仲孫。叔孫。皆魯",
    "T52n2113_007:0617c13": "桓公之後)識豈齊於顏閔漢之七貴(金張之族。七代貴盛也。左思云。金張",
    "T52n2113_007:0617c14": "籍舊業七葉珥漢貂)才豈出於揚馬(揚雄。字子雲。著大玄經。法言。方言等。司馬相如。字",
    "T52n2113_007:0617c15": "長卿。著封禪文文賦等)有子視桐棺四寸知死不欲速朽卜",
    "T52n2113_007:0617c16": "商引詩人興詠發起予之嘆(子曰。起予者商也)自金言遐",
    "T52n2113_007:0617c17": "萃。綴述多門。廣本略本。名義不同。單譯重",
    "T52n2113_007:0617c18": "譯。有無差異(藏經有一譯謂之單。二三已上謂之重譯也)故大聖俾依義",
    "T52n2113_007:0617c19": "不依語。此先見之著也。佛有八音四辯(八音。一清",
    "T52n2113_007:0617c20": "淨音。二柔軟音。三和適音。四諦了音。五不女音。六不誤音。七深遠音。八不竭音。四辯者。一法無礙辯。",
    "T52n2113_007:0617c21": "二詞無礙辯。三義無礙辯。四總持無礙辯)超乎群有。叡心冲照。靈誥",
    "T52n2113_007:0617c22": "真雅。而譯者率情淺易。章句漏慢。致使搢紳",
    "T52n2113_007:0617c23": "縫掖(搢扱笏也。紳大帶也。縫掖大袖儒服也)相顧意有所非也(以其詞非",
    "T52n2113_007:0617c24": "典雅。如安世高)其間則有採摭墳素。雕琢文字。語過",
    "T52n2113_007:0617c25": "涉俗(如竺法護支謙等所譯經。文全如著述之體)理乖精密。尤失聖人",
    "T52n2113_007:0617c26": "之格言也。難乎哉。古今宣譯。咸推什公門下。",
    "T52n2113_007:0617c27": "質文繁簡。雅得其所。開卷屬耳。泠然古風。",
    "T52n2113_007:0618a01": "甞致意於譯者。為就梵本。為就刊削乎。如法",
    "T52n2113_007:0618a02": "華法師品。羅什不載其首。普門品。闍那續出",
    "T52n2113_007:0618a03": "其末(此妙法華經文少正法華與添品文具足也)。其間亦有誤為文者。",
    "T52n2113_007:0618a04": "如真諦翻俱舍。云見法有非得。玄奘出婆沙。",
    "T52n2113_007:0618a05": "加一十六字(大毘婆沙。只於真諦三藏所譯俱舍上。加其文一十六字也)是知。",
    "T52n2113_007:0618a06": "不刊之言。彼所未契也。道安以三不易五過",
    "T52n2113_007:0618a07": "失。詳評翻譯。妙盡樞細(蓋以梵文難曉。聖意深遠。詞旨雅當。是為不易",
    "T52n2113_007:0618a08": "也。不善聖旨。章句漏失。言詞蕪穢。是為過也)後世不能研究其旨。寶為",
    "T52n2113_007:0618a09": "衡度以為詞不由中瞠若不聞也(瞠直視貌也。以古譯經文不潤。",
    "T52n2113_007:0618a10": "遂不能討究。矒然無所悟解也。如安世高所譯者也)且儒為此方之教。自科",
    "T52n2113_007:0618a11": "斗為二篆(古有科斗書。後有大篆小篆也。周宣王太史史籀造大篆。秦李斯等造小篆。程邈造隸",
    "T52n2113_007:0618a12": "書等也)篆變為隸。又經秦滅文或舛闕(始皇三十三年。因諸生",
    "T52n2113_007:0618a13": "各論秦事。丞相李斯奏。乃焚書坑儒。滅先代典籍)三皇五帝取捨異說(或云。三皇",
    "T52n2113_007:0618a14": "謂天皇地皇人皇。或云伏犧神農黃帝。五帝少昊顓頊帝嚳堯舜也)魯論齊論。篇次何",
    "T52n2113_007:0618a15": "定(魯論二十篇。齊論二十二篇。其間又次第不同也)禮記之與春秋。哀公",
    "T52n2113_007:0618a16": "誄孔丘。增減孰是(孔丘卒。魯哀公誄之。禮傳其文互差也)家語之",
    "T52n2113_007:0618a17": "與檀弓。仲尼授琴偘偘切切。其文豈同(既祥而琴。",
    "T52n2113_007:0618a18": "禮記家語其文不同也)故孟莊所領。亡言取意(孟軻。字子輿。著書十四篇。莊",
    "T52n2113_007:0618a19": "周著書十卷。皆是寓言立意。不可執文質義也)馬鄭所注。文字互改(馬融。字季",
    "T52n2113_007:0618a20": "長。北海人。鄭玄。字康成。亦北海人。並注詩禮論語。皆有不同也)況五天異語。諸部",
    "T52n2113_007:0618a21": "宗乖(有六宗一十部不同。又大小乘空性各別也)屢遭無道(周魏毀滅)涇渭難",
    "T52n2113_007:0618a22": "別。譯梵為漢。其可一乎。夫以[遾-巫+手]擊鍾(筳小竹也)不",
    "T52n2113_007:0618a23": "盡其響。以管窺天不達其畔。以凡達聖曷昭",
    "T52n2113_007:0618a24": "其奧。然不得不就[遾-巫+手]之力聽其和。偱管之涯",
    "T52n2113_007:0618a25": "察其畔。竭凡之慮精其理。而傳法之士惡紕",
    "T52n2113_007:0618a26": "繆之所以深者。蓋以諒至道不篤之人也(覩文籍之",
    "T52n2113_007:0618a27": "浩博見諸本之異同怯而不究者。此學者之弊也)彼以瑤軸緄縢(緄帶也。縢緘也。所謂擊經",
    "T52n2113_007:0618b01": "者也)出自金口為文定矣。翫[王*追]琢者為其經典",
    "T52n2113_007:0618b02": "過。貶討論者為世智辯聰(此乃傳心之士。以講解者為耽味經典之過。討",
    "T52n2113_007:0618b03": "論者有世智辯聰之患也)仲尼曰。君子以其所不能畏人(以自不能",
    "T52n2113_007:0618b04": "而敬能者)小人以其所不能不信人(自既無能。而又不重人之所解)故",
    "T52n2113_007:0618b05": "君子長人之才。小人抑人取勝。而世有隱瑕",
    "T52n2113_007:0618b06": "匿疣。飾智籠鄙。盜玄匠之虛譽。祕昏情以自",
    "T52n2113_007:0618b07": "誷(本非蘊識。便稱師匠。情多罔冐。每畏徵研也)特不知渴極則飲多。疑",
    "T52n2113_007:0618b08": "深則悟遠。彼僣夫也(所謂僣易之夫也)或曰。抉前賢之",
    "T52n2113_007:0618b09": "點。則物無疵於教乎(以直詮真理於物不滯。以此斥前賢也)日不然",
    "T52n2113_007:0618b10": "也。神農辯百草。非欲進人於毒藥。歧伯議鍼",
    "T52n2113_007:0618b11": "石。非謂敗人於五藏也(佛說經非欲墜人也)豈南華[后-口+十]姬",
    "T52n2113_007:0618b12": "孔。則家家無六典(莊周非於周公孔子。六經豈不行哉)班書評馬",
    "T52n2113_007:0618b13": "史。則家家無史記乎(班固漢書非馬遷史記)昔天親造俱",
    "T52n2113_007:0618b14": "舍。眾賢撰雹而非之。天親改題為順正理。二",
    "T52n2113_007:0618b15": "論俱弘。使夫來者覈直祛蒙辯精麁而取捨",
    "T52n2113_007:0618b16": "也(天親菩薩造俱舍論。眾賢論師造俱舍雹以摧之。如雨雹摧苗也。往攻天親。天親皆避之。乃寄呈所造論。天",
    "T52n2113_007:0618b17": "親覽之並順已義。因改為順正理論也)。",
    "T52n2113_007:0618b18": "報應驗第十二(明善惡之業報應不昧也)",
    "T52n2113_007:0618b19": "為善天降之百祥。輔德也(皇天無親惟德是輔)為不善天",
    "T52n2113_007:0618b20": "降之百殃。糺淫也(淫過也。天者福善禍淫)故順理焉異類生",
    "T52n2113_007:0618b21": "愛。而況聖賢乎(如龍神欽伏等)逆理焉至親交兵。而",
    "T52n2113_007:0618b22": "況於鬼神乎。莊子云。為不善於顯明之中人",
    "T52n2113_007:0618b23": "得而誅之。為不善於幽闇之中鬼得而誅之。",
    "T52n2113_007:0618b24": "詩云。下民之孽。匪降自天。言由己也(禍本無門惟人自召)",
    "T52n2113_007:0618b25": "仲尼謂哀公曰。存亡禍福在己而已矣。周頌",
    "T52n2113_007:0618b26": "曰。畏天之威。于時保之。西域阿育王孫弗",
    "T52n2113_007:0618b27": "沙蜜多。下庭議曰。吾如何垂名於不朽。群臣",
    "T52n2113_007:0618c01": "曰。當如先王建八萬四千塔。不然反之。名雖",
    "T52n2113_007:0618c02": "好惡俱不朽也。王曰。我無威德以紹先王。",
    "T52n2113_007:0618c03": "當建後議。遂乃侮皇祖之訓。[睪*犬]彛倫之紀(彛常",
    "T52n2113_007:0618c04": "倫理也。帝王日用常行之理也)焚法垢(音備)塔虔劉釋眾(虔劉殺也)天愁",
    "T52n2113_007:0618c05": "人怨。靡奈其酷。雖有聖賢。不能違之。登彼南",
    "T52n2113_007:0618c06": "山。自求免害。息心之侶。血流成川(殘殺道人)梟首",
    "T52n2113_007:0618c07": "務賞。府無虛日。征賦由之竭矣(購有獲僧首級者賞之也)王",
    "T52n2113_007:0618c08": "益其怒。更施殲虐。率師至佛牙塔。死於頹山",
    "T52n2113_007:0618c09": "之下。漢桓靈世。範金為佛像。遭國亂流墜荒",
    "T52n2113_007:0618c10": "瘞。吳孫皓使衛兵治禁園。其有得者令置溷",
    "T52n2113_007:0618c11": "所。四月八日溺其頭(小便也)曰。為爾灌頂。君臣",
    "T52n2113_007:0618c12": "相與笑樂。俄爾遍體隆腫。隱處尤痛。毒痡五",
    "T52n2113_007:0618c13": "內。哀聲外揚。使卜覡。咸以坐犯大神。皓乃",
    "T52n2113_007:0618c14": "遍走群望有加而無瘳。宮人信佛者謂是佛",
    "T52n2113_007:0618c15": "也。皓乃迎像沐浴。夙夜夤畏(夤敬也)稽顙叩簀",
    "T52n2113_007:0618c16": "(簀床板顙額也。謂以額扣床也)陳罪責己。左右聞之。惻傷流涕。",
    "T52n2113_007:0618c17": "有頃疾間(小差)篤潔齋戒。後乃豫焉。偽夏赫連",
    "T52n2113_007:0618c18": "勃勃匈奴也。據朔漠。龍旌帝服。尊高己德。",
    "T52n2113_007:0618c19": "昧乎聖人之道。曰勃者佛也。吾為佛也。陳聖",
    "T52n2113_007:0618c20": "像於後坐。令沙門朝集為已致拜。天罰有罪。",
    "T52n2113_007:0618c21": "迅雷震而死也。故雷者靈物。憑陽氣以作威",
    "T52n2113_007:0618c22": "者也(王充論云。雷是陰陽之氣相攻射而擊損物。故陽氣極而生光等。然雷有神。為天之使。護淨嫉惡者也。",
    "T52n2113_007:0618c23": "憑陽氣而行。依雲雨而動。冬則藏蟄。以陽氣收藏故也)夫陰陽之氣。舒則安",
    "T52n2113_007:0618c24": "而靜。蓄則蒸而怒。有時嫉惡而震於土木。以",
    "T52n2113_007:0618c25": "警戒於人民。於其不忌則肆乎害也(肆放忌畏也。若於",
    "T52n2113_007:0618c26": "事無所畏忌。必速其害也)宋謝晦鎮荊州。患沙門僧昌於城",
    "T52n2113_007:0618c27": "內立塔。湫隘雉堞(音牒)躬役介夫。厚勞酒食。令",
    "T52n2113_007:0618c28": "肆其武勇。嚴鼓戒威。莫敢不前。撞擊陊(徒可",
    "T52n2113_007:0619a01": "反)壞(陊崩落也。又作褫。壞音怪。故壞也。無損而特毀之也)龕像摧隕。欻有暴",
    "T52n2113_007:0619a02": "風。連天雲霧作昏驍烈為之膽寒。晦蒙被塵",
    "T52n2113_007:0619a03": "土。以手拭去。膚隨指落。潰爛瘡痍。體無貌",
    "T52n2113_007:0619a04": "肌。竟以反而族誅也(謝晦。字宣明。陳郡陽夏人。美風姿。善談笑。宋文帝時。為",
    "T52n2113_007:0619a05": "領軍將軍荊州牧反召檀道濟討之。兵濱擒送鄴都斬於都市。周世宗。柴氏。以鎮州大悲菩薩銷鑄為周通元寶錢。",
    "T52n2113_007:0619a06": "後支體潰爛而崩。此亦其類也)故為罪大者為天下不吊(吊恤也)始",
    "T52n2113_007:0619a07": "濟其力將溢其禍。禍極則革之矣。初沙門法",
    "T52n2113_007:0619a08": "敏苦諫不納(諫謝晦也)其後為之著顯驗論。魏太",
    "T52n2113_007:0619a09": "武以穹廬之冑(穹廬蕃帳)因藉時運。奄有河洛(其本居鮮卑山",
    "T52n2113_007:0619a10": "下世為君長。稱拓拔氏。晉武時漸通中國。至懷敏為劉曜所害。初都雲中。後遷平城。又移鄴。至孝文帝遷河洛。",
    "T52n2113_007:0619a11": "遂改姓元氏也)崔皓執政愬(音素)緇衣於太武曰。佛化無",
    "T52n2113_007:0619a12": "益。有傷人民。不若黜廢。為國之大利也。他日",
    "T52n2113_007:0619a13": "凶謀既進。詔始誅長安沙門。焚破經像。唯留",
    "T52n2113_007:0619a14": "臺下四方如長安。異歲有後命所在有圖像",
    "T52n2113_007:0619a15": "沙門一切並除。自是不稔。崔皓轘(音患)其尸(轘車",
    "T52n2113_007:0619a16": "製也前文已解)太武遘厲疾。而法令寬弛(弛縱也)既絕又復",
    "T52n2113_007:0619a17": "也(至文成復興)夫治國者。以大臣為股肱。以嬖臣為",
    "T52n2113_007:0619a18": "耳目(幸而獲寵曰嬖)未有支竅邪而身不殘瘵。悲夫大",
    "T52n2113_007:0619a19": "命未傾。曾莫始悟。既傾而悟。方迷何別(傾危莫無",
    "T52n2113_007:0619a20": "也。始先方正也。至危而悟。與正而迷何別。唐武宗會昌五年。沙汰毀滅至六年。遍體惡瘡而崩。先是李德裕陳",
    "T52n2113_007:0619a21": "謀。後宣宗貶崖州而卒也)然有踐崔氏。太武興於無益之論",
    "T52n2113_007:0619a22": "(杜光庭造無佛論。竟以雙瞽而卒也)其意以畋獵飲酒聲色臺榭。",
    "T52n2113_007:0619a23": "克喪于家邦(只以此等為喪家邦。不以毀廢為喪。而便為之無益)而始為之",
    "T52n2113_007:0619a24": "益乎。曾子曰。人之好善。福雖未至。去禍遠",
    "T52n2113_007:0619a25": "矣。人之為惡。凶雖未至。去禍近矣。漢東平王",
    "T52n2113_007:0619a26": "曰。為善最樂。晉樂廣曰。名教中自有樂事。凡",
    "T52n2113_007:0619a27": "此至言。未甞非益。但非下士之所知也。嗟乃",
    "T52n2113_007:0619b01": "世無賢直使崔也。始縱皓妻郭氏誦般若經。",
    "T52n2113_007:0619b02": "皓取經灰之於廁。至是將刑檻車送城南。衛",
    "T52n2113_007:0619b03": "士十人。行溲其上(溲旋溺也)呼聲嗷嗷。曰斯投經之",
    "T52n2113_007:0619b04": "報也(出盧求金剛經驗也)論曰。邪見輕者。將死續善。善斯",
    "T52n2113_007:0619b05": "續矣(善者淨信心也。信為道元功德母。長養一切諸善法。緣力斷善者生地獄時續。因力斷善者死地獄",
    "T52n2113_007:0619b06": "時續)西域無垢稱論師。適眾賢塔前。告于幽靈。",
    "T52n2113_007:0619b07": "矢毀大乘(矢誓也)破天親論。言訖心狂舌出。於",
    "T52n2113_007:0619b08": "所終地。忽然而陷其坑。逮于今見者惴惴然",
    "T52n2113_007:0619b09": "(惴惴懼也)孰能無傷乎。沙門惠眺究小乘學。聲流江",
    "T52n2113_007:0619b10": "漢。聞像王哲講三論。謗言。三論明空。講者著",
    "T52n2113_007:0619b11": "空。尋則舌挺三尺。耳鼻灑血。精誠號悔七日。",
    "T52n2113_007:0619b12": "乃復有安慧。則晉永嘉中於洛陽以黃縑手",
    "T52n2113_007:0619b13": "寫大品一部為一卷凡十本。周仲智妻胡母",
    "T52n2113_007:0619b14": "氏(復姓)持一本過江陵。為隣火所逮。不遑取經。",
    "T52n2113_007:0619b15": "唯悲泣若疾火熸。於煨燼中得經。無一字虧",
    "T52n2113_007:0619b16": "損。崇邪者崩首而信。此經至梁武世猶藏于",
    "T52n2113_007:0619b17": "御閣。侯景之亂也亡所在矣。宋北本涅槃經",
    "T52n2113_007:0619b18": "(沮渠蒙遜譯也)創行南土。慧嚴．慧觀．謝靈運。以其品",
    "T52n2113_007:0619b19": "疎詞野。依泥洹本共加潤色。刪削解脫(即南本涅",
    "T52n2113_007:0619b20": "槃經)。嚴夜夢神人鎧仗惋赫色高聲勵將討其",
    "T52n2113_007:0619b21": "罪。乃驚悟而起悸(葵季反)汗恍惚。聚族會論。欲",
    "T52n2113_007:0619b22": "追復前本。識者止之曰。此蓋為欲誡後人耳。",
    "T52n2113_007:0619b23": "必若苟違。何容即時方感。嚴他日又夢曰。",
    "T52n2113_007:0619b24": "君以弘經精至。後必當見佛也。晉末洪豫鑄",
    "T52n2113_007:0619b25": "丈六像。未及開摸。會銅禁甚嚴。宋武時為",
    "T52n2113_007:0619b26": "相國。豫坐繫丞相府誦觀音經。夢像摩其頂",
    "T52n2113_007:0619b27": "問怖不。豫曰。自念必死。安得不怖。覩像胸",
    "T52n2113_007:0619b28": "前。銅色燋沸。殆臨刑。會監官牛奔車壞。更",
    "T52n2113_007:0619b29": "克日。有令從彭城來。原豫之罪(彭城宋武也原赦也)比開",
    "T52n2113_007:0619c01": "摸像胸如所夢焉(比及也。燋沸也)東魏高歡為丞相。",
    "T52n2113_007:0619c02": "有孫敬德者。兵家役人也。戍于邊鎮。造石",
    "T52n2113_007:0619c03": "觀音像。至誠無二。後敬德為他罪所累寘死",
    "T52n2113_007:0619c04": "刑。既迫于刑期。爽旦有僧告之曰。吾以經授",
    "T52n2113_007:0619c05": "汝。至日午但誦滿千遍則免矣。口受訖失僧",
    "T52n2113_007:0619c06": "所在。敬德念罹身禍。誠誦弗懈。纔畢其數。",
    "T52n2113_007:0619c07": "法官行刑。舉刃皆折。但聞硜然。如觸石之響。",
    "T52n2113_007:0619c08": "敬德被鞠(鞠窮問也)曰無乃像應歟。公傳往驗之。其",
    "T52n2113_007:0619c09": "頸果有數迹。高氏錄其經。而題之曰高王觀",
    "T52n2113_007:0619c10": "世音經也。孫卿云。報應之勢。各以類至。言",
    "T52n2113_007:0619c11": "可信矣。故古者旌德以沮惡。宣禍以弘善。使",
    "T52n2113_007:0619c12": "人不以惡為無傷而不去。不以善為無益而",
    "T52n2113_007:0619c13": "不為也。但業理在徐疾(順生順後為徐順現為疾也)報應期乎",
    "T52n2113_007:0619c14": "遠近。情慮生於篤薄。損益差於輕重。而吉",
    "T52n2113_007:0619c15": "凶之數屬若影響。故天網疎而不漏。陰府幽",
    "T52n2113_007:0619c16": "而甚明。于公高門而待封(于公定國致仕高其門謂人曰。吾曾掌獄無私。子",
    "T52n2113_007:0619c17": "孫必顯達)嚴母掃墓而待誅(嚴延年為河南尹酷法。其母日掃墓曰。我子酷法。吾將",
    "T52n2113_007:0619c18": "待其誅也)豈謬也哉。人亦有言曰。種植不見其",
    "T52n2113_007:0619c19": "長。有時而大砥礪。莫覩其虧終消厥厚是也",
    "T52n2113_007:0619c20": "(砥礪磨石也。人之為行。必自有報。善惡相符。猶如影響)。",
    "T52n2113_007:0619c21": "北山錄卷第七"
}