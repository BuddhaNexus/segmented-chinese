{
    "X04n0223_031:0209b18": "大方廣佛新華嚴經合論卷第三十一",
    "X04n0223_031:0209b19": "唐于闐國三藏沙門實叉難陀譯經",
    "X04n0223_031:0209b20": "唐太原方山長者李通玄造論",
    "X04n0223_031:0209b21": "唐福州開元寺沙門志寧釐經合論",
    "X04n0223_031:0209b22": "賢首品第十二之三",
    "X04n0223_031:0209b23": "【經】　一切如來咸共說　　眾生業報難思議",
    "X04n0223_031:0209b24": "　諸龍變化佛自在　　菩薩神力亦難思",
    "X04n0223_031:0209c01": "　欲以譬喻而顯示　　終無有喻能喻此",
    "X04n0223_031:0209c02": "　然諸智慧聰達人　　因於譬故解其義",
    "X04n0223_031:0209c03": "　聲聞心住八解脫　　所有變現皆自在",
    "X04n0223_031:0209c04": "　能以一身現多身　　復以多身為一身",
    "X04n0223_031:0209c05": "　於虗空中入火定　　行住坐臥悉在空",
    "X04n0223_031:0209c06": "　身上出水身下火　　身上出火身下水",
    "X04n0223_031:0209c07": "　如是皆於一念中　　種種自在無邊量",
    "X04n0223_031:0209c08": "　彼不具足大慈悲　　不為眾生求佛道",
    "X04n0223_031:0209c09": "　尚能現此難思事　　況大饒益自在力",
    "X04n0223_031:0209c10": "　譬如日月遊虗空　　影像普徧於十方",
    "X04n0223_031:0209c11": "　泉池陂澤器中水　　眾寶河海靡不現",
    "X04n0223_031:0209c12": "　菩薩色像亦復然　　十方普現不思議",
    "X04n0223_031:0209c13": "　此皆三昧自在法　　唯有如來能證了",
    "X04n0223_031:0209c14": "　如淨水中四兵像　　各各別異無文襍",
    "X04n0223_031:0209c15": "　劒戟弧矢類甚多　　鎧冑車輿非一種",
    "X04n0223_031:0209c16": "　隨其所有相差別　　莫不皆於水中現",
    "X04n0223_031:0209c17": "　而水本自無分別　　菩薩三昧亦如是",
    "X04n0223_031:0209c18": "　海中有神名善音　　其音普順海眾生",
    "X04n0223_031:0209c19": "　所有語言皆辯了　　令彼一切悉歡悅",
    "X04n0223_031:0209c20": "　彼神具有貪恚癡　　猶能善解一切音",
    "X04n0223_031:0209c21": "　況復總持自在力　　而不能令眾歡喜",
    "X04n0223_031:0209c22": "　有一婦人名辯才　　父母求天而得生",
    "X04n0223_031:0209c23": "　若有離惡樂真實　　入彼身中生妙辯",
    "X04n0223_031:0209c24": "　彼有貪欲瞋恚癡　　猶能隨行與辯才",
    "X04n0223_031:0210a01": "　何況菩薩具智慧　　而不能與眾生益",
    "X04n0223_031:0210a02": "　譬如幻師知幻法　　能現種種無量事",
    "X04n0223_031:0210a03": "　須臾示作日月歲　　城邑豐饒大安樂",
    "X04n0223_031:0210a04": "　幻師具有貪恚癡　　猶能幻力悅世間",
    "X04n0223_031:0210a05": "　況復禪定解脫力　　而不能令眾歡喜",
    "X04n0223_031:0210a06": "　天阿脩羅鬬戰時　　脩羅敗衂而退走",
    "X04n0223_031:0210a07": "　兵仗車轝及徒旅　　一時竄匿莫得見",
    "X04n0223_031:0210a08": "　彼有貪欲瞋恚癡　　尚能變化不思議",
    "X04n0223_031:0210a09": "　況住神通無畏法　　云何不能現自在",
    "X04n0223_031:0210a10": "　釋提桓因有象王　　彼知天主欲行時",
    "X04n0223_031:0210a11": "　自化作頭三十二　　一一六牙皆具足",
    "X04n0223_031:0210a12": "　一一牙上七池水　　清淨香潔湛然滿",
    "X04n0223_031:0210a13": "　一一清淨池水中　　各七蓮華妙嚴飾",
    "X04n0223_031:0210a14": "　彼諸嚴飾蓮華上　　各各有七天玉女",
    "X04n0223_031:0210a15": "　悉善妓執奏眾樂　　而與帝釋相娛樂",
    "X04n0223_031:0210a16": "　彼象或復捨本形　　自化其身同諸天",
    "X04n0223_031:0210a17": "　威儀進止悉齊等　　有此變現神通力",
    "X04n0223_031:0210a18": "　彼有貪欲瞋恚癡　　尚能現此諸神通",
    "X04n0223_031:0210a19": "　何況具足方便智　　而於諸定不自在",
    "X04n0223_031:0210a20": "　如阿脩羅變化身　　蹈金剛際海中立",
    "X04n0223_031:0210a21": "　海水至深僅其半　　首共須彌正齊等",
    "X04n0223_031:0210a22": "　彼有貪欲瞋恚癡　　尚能現此大神通",
    "X04n0223_031:0210a23": "　況伏魔怨照世燈　　而無自在威神力",
    "X04n0223_031:0210a24": "　天阿脩羅共戰時　　帝釋神力難思議",
    "X04n0223_031:0210b01": "　隨阿脩羅軍眾數　　現身等彼而與敵",
    "X04n0223_031:0210b02": "　諸阿脩羅發是念　　釋提桓因來向我",
    "X04n0223_031:0210b03": "　必取我身五種縛　　由是彼眾悉憂悴",
    "X04n0223_031:0210b04": "　帝釋現身有千眼　　手持金剛出火燄",
    "X04n0223_031:0210b05": "　被甲持仗極威嚴　　脩羅望見咸退伏",
    "X04n0223_031:0210b06": "　彼以微小福德力　　猶能摧破大怨敵",
    "X04n0223_031:0210b07": "　何況救度一切者　　具足功德不自在",
    "X04n0223_031:0210b08": "　忉利天中有天鼓　　從天業報而生得",
    "X04n0223_031:0210b09": "　知諸天眾放逸時　　空中自然出此音",
    "X04n0223_031:0210b10": "　一切五欲悉無常　　如水聚沫性虗偽",
    "X04n0223_031:0210b11": "　諸有如夢如陽燄　　亦如浮雲水中月",
    "X04n0223_031:0210b12": "　放逸為怨為苦惱　　非甘露道生死徑",
    "X04n0223_031:0210b13": "　若有作諸放逸行　　入於死滅大魚口",
    "X04n0223_031:0210b14": "　世間所有眾苦本　　一切聖人皆厭患",
    "X04n0223_031:0210b15": "　五欲功德滅壞性　　汝應愛樂真實法",
    "X04n0223_031:0210b16": "　三十三天聞此音　　悉共來昇善法堂",
    "X04n0223_031:0210b17": "　帝釋為說微妙法　　咸令順寂除貪愛",
    "X04n0223_031:0210b18": "　彼音無形不可見　　猶能利益諸天眾",
    "X04n0223_031:0210b19": "　況隨心樂現色身　　而不濟度諸羣生",
    "X04n0223_031:0210b20": "　天阿脩羅共鬬時　　諸天福德殊勝力",
    "X04n0223_031:0210b21": "　天鼓出音告其眾　　汝等宜應勿憂怖",
    "X04n0223_031:0210b22": "　諸天聞此所告音　　悉除憂畏增益力",
    "X04n0223_031:0210b23": "　時阿脩羅心震懼　　所將兵眾咸退走",
    "X04n0223_031:0210b24": "　甘露妙定如天鼓　　恒出降魔寂靜音",
    "X04n0223_031:0210c01": "　大悲哀愍救一切　　普使眾生滅煩惱",
    "X04n0223_031:0210c02": "　帝釋普應諸天女　　九十有二那由他",
    "X04n0223_031:0210c03": "　令彼各各心自謂　　天王獨與我娛樂",
    "X04n0223_031:0210c04": "　如天女中身普應　　善法堂內亦如是",
    "X04n0223_031:0210c05": "　能於一念現神通　　悉至其前為說法",
    "X04n0223_031:0210c06": "　帝釋具有貪恚癡　　能令眷屬悉歡喜",
    "X04n0223_031:0210c07": "　況大方便神通力　　而不能令一切悅",
    "X04n0223_031:0210c08": "　他化自在六天王　　於欲界中得自在",
    "X04n0223_031:0210c09": "　以業惑苦為骨網　　繫縛一切諸凡夫",
    "X04n0223_031:0210c10": "　彼有貪欲瞋恚癡　　猶於眾生得自在",
    "X04n0223_031:0210c11": "　況具十種自在力　　而不能令眾同行",
    "X04n0223_031:0210c12": "　三千世界大梵王　　一切梵天所住處",
    "X04n0223_031:0210c13": "　悉能現身於彼坐　　演暢微妙梵音聲",
    "X04n0223_031:0210c14": "　彼住世間梵道中　　禪定神通尚如意",
    "X04n0223_031:0210c15": "　況出世間無有上　　於禪解脫不自在",
    "X04n0223_031:0210c16": "　摩醯首羅智自在　　大海龍王降雨時",
    "X04n0223_031:0210c17": "　悉能分別數其滴　　於一念中皆辯了",
    "X04n0223_031:0210c18": "　無量億劫勤修學　　得是無上菩提智",
    "X04n0223_031:0210c19": "　云何不於一念中　　普知一切眾生心",
    "X04n0223_031:0210c20": "　眾生業報不思議　　以大風力起世間",
    "X04n0223_031:0210c21": "　巨海諸山天宮殿　　眾寶光明萬物種",
    "X04n0223_031:0210c22": "　亦能興雲降大雨　　亦能散滅諸雲氣",
    "X04n0223_031:0210c23": "　亦能成熟一切穀　　亦能安樂諸羣生",
    "X04n0223_031:0210c24": "　風不能學波羅蜜　　亦不學佛諸功德",
    "X04n0223_031:0211a01": "　猶成不可思議事　　何況具足諸願者",
    "X04n0223_031:0211a02": "　男子女人種種聲　　一切鳥獸諸音聲",
    "X04n0223_031:0211a03": "　大海川流靁震聲　　皆能稱悅眾生意",
    "X04n0223_031:0211a04": "　況復知聲性如響　　逮得無礙妙辯才",
    "X04n0223_031:0211a05": "　普應眾生而說法　　而不能令世間喜",
    "X04n0223_031:0211a06": "　海有希奇殊特法　　能為一切平等印",
    "X04n0223_031:0211a07": "　眾生寶物及川流　　普悉包容無所拒",
    "X04n0223_031:0211a08": "　無盡禪定解脫者　　為平等印亦如是",
    "X04n0223_031:0211a09": "　福德智慧諸妙行　　一切普修無厭足",
    "X04n0223_031:0211a10": "　大海龍王遊戲時　　普於諸處得自在",
    "X04n0223_031:0211a11": "　興雲充徧四天下　　其雲種種莊嚴色",
    "X04n0223_031:0211a12": "　第六他化自在天　　於彼雲色如真金",
    "X04n0223_031:0211a13": "　化樂天上赤珠色　　兜率陀天霜雪色",
    "X04n0223_031:0211a14": "　夜摩天上琉璃色　　三十三天瑪瑙色",
    "X04n0223_031:0211a15": "　四王天上頗棃色　　大海水上金剛色",
    "X04n0223_031:0211a16": "　緊那羅中妙香色　　諸龍住處蓮華色",
    "X04n0223_031:0211a17": "　夜叉住處白鵝色　　阿脩羅中山石色",
    "X04n0223_031:0211a18": "　鬱單越處金燄色　　閻浮提中青寶色",
    "X04n0223_031:0211a19": "　餘二天下襍莊嚴　　隨眾所樂而應之",
    "X04n0223_031:0211a20": "　又復他化自在天　　雲中電耀如日光",
    "X04n0223_031:0211a21": "　化樂天上如月光　　兜率天上閻浮金",
    "X04n0223_031:0211a22": "　夜摩天上珂雪色　　三十三天金燄色",
    "X04n0223_031:0211a23": "　四王天上眾寶色　　大海之中赤珠色",
    "X04n0223_031:0211a24": "　緊那羅界琉璃色　　龍王住處寶藏色",
    "X04n0223_031:0211b01": "　夜叉所住頗棃色　　阿脩羅中瑪瑙色",
    "X04n0223_031:0211b02": "　鬱單越境火珠色　　閻浮提中帝青色",
    "X04n0223_031:0211b03": "　餘二天下襍莊嚴　　如雲色相電亦然",
    "X04n0223_031:0211b04": "　他化靁震如梵音　　化樂天中天鼓音",
    "X04n0223_031:0211b05": "　兜率天上歌唱音　　夜摩天上天女音",
    "X04n0223_031:0211b06": "　於彼三十三天上　　如緊那羅種種音",
    "X04n0223_031:0211b07": "　護世四王諸天所　　如乾闥婆所出音",
    "X04n0223_031:0211b08": "　海中兩山相擊聲　　緊那羅中簫笛聲",
    "X04n0223_031:0211b09": "　諸龍城中頻伽聲　　夜叉住處龍女聲",
    "X04n0223_031:0211b10": "　阿脩羅中天鼓聲　　於人道中海潮聲",
    "X04n0223_031:0211b11": "　他化自在雨妙香　　種種襍華為莊嚴",
    "X04n0223_031:0211b12": "　化樂天雨多羅華　　曼陀羅華及澤香",
    "X04n0223_031:0211b13": "　兜率天上雨摩尼　　具足種種寶莊嚴",
    "X04n0223_031:0211b14": "　髻中寶珠如月光　　上妙衣服真金色",
    "X04n0223_031:0211b15": "　夜摩中雨幢幡蓋　　華鬘塗香妙嚴具",
    "X04n0223_031:0211b16": "　赤真珠色上妙衣　　及以種種眾妓樂",
    "X04n0223_031:0211b17": "　三十三天如意珠　　堅黑沈水栴檀香",
    "X04n0223_031:0211b18": "　鬱金雞羅多摩等　　妙華香水相襍雨",
    "X04n0223_031:0211b19": "　護世城中雨美饍　　色香味具增長力",
    "X04n0223_031:0211b20": "　亦雨難思眾妙寶　　悉是龍王之所作",
    "X04n0223_031:0211b21": "　又復於彼大海中　　霔雨不斷如車軸",
    "X04n0223_031:0211b22": "　復雨無盡大寶藏　　亦雨種種莊嚴寶",
    "X04n0223_031:0211b23": "　緊那羅界雨纓絡　　眾色蓮華衣及寶",
    "X04n0223_031:0211b24": "　婆利師迦末利香　　種種樂音皆具足",
    "X04n0223_031:0211c01": "　諸龍城中雨赤珠　　夜叉城內光摩尼",
    "X04n0223_031:0211c02": "　阿脩羅中雨兵仗　　摧伏一切諸怨敵",
    "X04n0223_031:0211c03": "　鬱單越中雨纓絡　　亦雨無量上妙華",
    "X04n0223_031:0211c04": "　弗婆瞿耶二天下　　悉雨種種莊嚴具",
    "X04n0223_031:0211c05": "　閻浮提雨清淨水　　微細悅澤常應時",
    "X04n0223_031:0211c06": "　長養眾華及果藥　　成熟一切諸苗稼",
    "X04n0223_031:0211c07": "　如是無量妙莊嚴　　種種雲電及靁雨",
    "X04n0223_031:0211c08": "　龍王自在悉能作　　而身不動無分別",
    "X04n0223_031:0211c09": "　彼於世界海中住　　尚能現此難思力",
    "X04n0223_031:0211c10": "　況入法海具功德　　而不能為大神變",
    "X04n0223_031:0211c11": "　彼諸菩薩解脫門　　一切譬喻無能顯",
    "X04n0223_031:0211c12": "　我今以此諸譬喻　　略說於其自在力",
    "X04n0223_031:0211c13": "【論】十一從如來咸共說已下有一百五十八行頌",
    "X04n0223_031:0211c14": "明舉一喻況說分。",
    "X04n0223_031:0211c15": "【經】　第一智慧廣大慧　　真實智慧無邊慧",
    "X04n0223_031:0211c16": "　勝慧及以殊勝慧　　如是法門今已說",
    "X04n0223_031:0211c17": "　此法希有甚奇特　　若人聞已能忍可",
    "X04n0223_031:0211c18": "　能信能受能讚說　　如是所作甚為難",
    "X04n0223_031:0211c19": "　世間一切諸凡夫　　信是法者甚難得",
    "X04n0223_031:0211c20": "　若有勤修清淨福　　以昔因力乃能信",
    "X04n0223_031:0211c21": "　一切世界諸羣生　　少有欲求聲聞乘",
    "X04n0223_031:0211c22": "　求獨覺者轉復少　　趣大乘者甚難遇",
    "X04n0223_031:0211c23": "　趣大乘者猶為易　　能信此法倍更難",
    "X04n0223_031:0211c24": "　況復持誦為人說　　如法修行真實解",
    "X04n0223_031:0212a01": "　有以三千大千界　　頂戴一劫身不動",
    "X04n0223_031:0212a02": "　彼之所作未為難　　信是法者乃為難",
    "X04n0223_031:0212a03": "　有以手擎十佛剎　　盡於一劫空中住",
    "X04n0223_031:0212a04": "　彼之所作未為難　　能信此法乃為難",
    "X04n0223_031:0212a05": "【論】十二從第一智慧廣大慧已下有十四行頌明",
    "X04n0223_031:0212a06": "信佛智慧自欲同知難信分。",
    "X04n0223_031:0212a07": "【經】　十剎塵數眾生所　　悉施樂具經一劫",
    "X04n0223_031:0212a08": "　彼之福德未為勝　　信此法者為最勝",
    "X04n0223_031:0212a09": "　十剎塵數如來所　　悉皆承事盡一劫",
    "X04n0223_031:0212a10": "　若於此品能誦持　　其福最勝過於彼",
    "X04n0223_031:0212a11": "【論】十三從十剎塵數眾生所已下有四行頌明信",
    "X04n0223_031:0212a12": "樂受持得福分。",
    "X04n0223_031:0212a13": "【經】時賢首菩薩說此偈已十方世界六反震動魔宮",
    "X04n0223_031:0212a14": "隱蔽惡道休息十方諸佛普現其前各以右手而摩",
    "X04n0223_031:0212a15": "其頂同聲讚言善哉善哉快說此法我等一切悉皆",
    "X04n0223_031:0212a16": "隨喜。",
    "X04n0223_031:0212a17": "【論】十四時賢首菩薩已下三行半經明賢首菩薩",
    "X04n0223_031:0212a18": "所說法門威感十方諸佛摩頂許可分二隨文釋",
    "X04n0223_031:0212a19": "義者文自具明不煩更釋幽隱難知者方可解之",
    "X04n0223_031:0212a20": "已前總明以果成信竟入真實證如下昇帝釋天",
    "X04n0223_031:0212a21": "宮說十住法門是此一會昇須彌山品是序分餘",
    "X04n0223_031:0212a22": "五品經是正說分至明三品末後動地雨華是流",
    "X04n0223_031:0212a23": "通分。",
    "X04n0223_031:0212a24": "昇須彌山頂品第十三",
    "X04n0223_031:0212b01": "【論】此十住位中有六品經一昇須彌頂品二頂上",
    "X04n0223_031:0212b02": "偈讚品三十住品四梵行品五發心功德品六明",
    "X04n0223_031:0212b03": "法品如是六品共成十住法門將釋此品義分為",
    "X04n0223_031:0212b04": "三一釋品來意二以處表法三隨文釋義一釋品",
    "X04n0223_031:0212b05": "來意者明前於普光明殿人間地上成十信之心",
    "X04n0223_031:0212b06": "已終此妙峯之頂明從十信入十住入位之昇進",
    "X04n0223_031:0212b07": "故此品須來二以處表法者明此山於七重金輪",
    "X04n0223_031:0212b08": "圍山七重大海之內出水高八萬四千由旬縱廣",
    "X04n0223_031:0212b09": "亦爾四寶所成東面黃金西白銀南吠琉璃北瑪",
    "X04n0223_031:0212b10": "瑙上有四埵埵有八輔天眾四八三十二中心名",
    "X04n0223_031:0212b11": "妙高頂天帝釋在其上居寶宮殿通為帝釋天三",
    "X04n0223_031:0212b12": "十三天總以帝釋為主帝釋有四名一名天帝釋",
    "X04n0223_031:0212b13": "二名憍尸迦三名釋提桓四名因陀羅大意名能",
    "X04n0223_031:0212b14": "主為能為諸天作主故此妙峯山四寶合成諸天",
    "X04n0223_031:0212b15": "寶宮殿在上莊嚴故為妙峯山此山之外七重金",
    "X04n0223_031:0212b16": "山及七重大海廣量金翅鳥兩翼相去三百三十",
    "X04n0223_031:0212b17": "六萬里迅疾能飛一鼓翼萬萬九千里七日七夜",
    "X04n0223_031:0212b18": "方至其頂其山在大海之中形如腰鼓崪然高聳",
    "X04n0223_031:0212b19": "非以手足攀攬之所能登為表此十住法門創生",
    "X04n0223_031:0212b20": "如來智慧之家為真佛子不可以有生滅尋思觀",
    "X04n0223_031:0212b21": "察及多聞心想攀攬所得故以將妙峯山用況表",
    "X04n0223_031:0212b22": "之令後人倣學山者高勝義故像此十住住佛所",
    "X04n0223_031:0212b23": "住法身妙智慧海故是出世高勝義故妙峯山者",
    "X04n0223_031:0212b24": "不動義諸天所居妙樂義莊嚴義像此位菩薩以",
    "X04n0223_031:0212c01": "方便三昧寂然不動無思無心不收不攝任性而",
    "X04n0223_031:0212c02": "定稱平等理與法身合忽然妙慧從此定生無始",
    "X04n0223_031:0212c03": "無明總無所得住佛妙慧都無所依得法妙樂智",
    "X04n0223_031:0212c04": "慧莊嚴出過情見諸佛所說解脫微妙經典無不",
    "X04n0223_031:0212c05": "解了為生在如來智慧家故三界無明一時頓盡",
    "X04n0223_031:0212c06": "唯有習氣煩惱漸漸以法治之如下十住品云佛",
    "X04n0223_031:0212c07": "子菩薩住處廣大與法界虗空等佛子菩薩住三",
    "X04n0223_031:0212c08": "世諸佛家故又如初發心功德品云應知此人即",
    "X04n0223_031:0212c09": "與三世諸佛同等即與三世諸佛如來境界平等",
    "X04n0223_031:0212c10": "即與三世諸佛如來功德平等得如來一身無量",
    "X04n0223_031:0212c11": "身究竟平等真實智慧纔發心時即為十方一切",
    "X04n0223_031:0212c12": "諸佛所共稱歎乃至震動一切世界及一切世界",
    "X04n0223_031:0212c13": "中示現成佛等如文廣明不可同於三乘方便教",
    "X04n0223_031:0212c14": "說地前三賢菩薩得折伏現行無明地上見道為",
    "X04n0223_031:0212c15": "此經法教門依一切諸佛根本不動智而發心故",
    "X04n0223_031:0212c16": "以乘如來一切智乘而發心故於此十住位中能",
    "X04n0223_031:0212c17": "與如來同智慧故不同三乘但將三空觀且折伏",
    "X04n0223_031:0212c18": "現行於此經中發心之者從佛不動智而發菩提",
    "X04n0223_031:0212c19": "心設有餘習還以無依住智治之還是根本智不",
    "X04n0223_031:0212c20": "伏不斷為本寂用自在故無體可斷故無可伏故",
    "X04n0223_031:0212c21": "設修三昧任性淨故亦無收攝亦不伏捺故任自",
    "X04n0223_031:0212c22": "淨故設行分別任性智慧隨事用為亦無取捨故",
    "X04n0223_031:0212c23": "如是任法調治習氣使稱理智令慣習增明如佛",
    "X04n0223_031:0212c24": "願行而隨事世間成長大悲不出不沒故以心境",
    "X04n0223_031:0213a01": "一真無出沒故是故經中以阿脩羅王等表之處",
    "X04n0223_031:0213a02": "大海而不出不沒等喻問曰何故不昇四天王宮",
    "X04n0223_031:0213a03": "而超至帝釋宮答曰為四天王在妙峯山半傍住",
    "X04n0223_031:0213a04": "非是可表昇法頂處至相盡現智慧莊嚴住不退",
    "X04n0223_031:0213a05": "故善財童子於妙峯山得憶念諸佛智慧光明門",
    "X04n0223_031:0213a06": "同此位故准例可知以超情塵之跡以山表之非",
    "X04n0223_031:0213a07": "要登山也已入如來智慧於眾中堪為主導故非",
    "X04n0223_031:0213a08": "要為帝釋也第三隨文釋義中義分為三一總科",
    "X04n0223_031:0213a09": "一品二明如來身行徧周等印如下經云十方一",
    "X04n0223_031:0213a10": "切諸世界中悉亦如是明十方一切妙峯山總見",
    "X04n0223_031:0213a11": "如來昇妙峯山頂三隨文釋義。",
    "X04n0223_031:0213a12": "【經】爾時如來威神力故十方一切世界一一四天下",
    "X04n0223_031:0213a13": "閻浮提中悉見如來坐於樹下各有菩薩承佛神力",
    "X04n0223_031:0213a14": "而演說法靡不自謂恒對於佛爾時世尊不離一切",
    "X04n0223_031:0213a15": "菩提樹下而上昇須彌向帝釋殿時天帝釋在妙勝",
    "X04n0223_031:0213a16": "殿前遙見佛來即以神力莊嚴此殿置普光明藏師",
    "X04n0223_031:0213a17": "子之座其座悉以妙寶所成十千層級迥極莊嚴十",
    "X04n0223_031:0213a18": "千金網彌覆其上十千種帳十千種蓋周迴間列十",
    "X04n0223_031:0213a19": "千繒綺以為垂帶十千珠纓周徧交絡十千衣服敷",
    "X04n0223_031:0213a20": "布座上十千天子十千梵王前後圍遶十千光明而",
    "X04n0223_031:0213a21": "為照耀爾時帝釋奉為如來敷置座已曲躬合掌恭",
    "X04n0223_031:0213a22": "敬向佛而作是言善來世尊善來善逝善來如來應",
    "X04n0223_031:0213a23": "正等覺唯願哀愍處此宮殿爾時世尊即受其請入",
    "X04n0223_031:0213a24": "妙勝殿十方一切諸世界中悉亦如是爾時帝釋以",
    "X04n0223_031:0213b01": "佛神力諸宮殿中所有樂音自然止息即自憶念過",
    "X04n0223_031:0213b02": "去佛所種諸善根而說頌言。",
    "X04n0223_031:0213b03": "　迦葉如來具大悲　　諸吉祥中最無上",
    "X04n0223_031:0213b04": "　彼佛曾來入此殿　　是故此處最吉祥",
    "X04n0223_031:0213b05": "　拘那牟尼見無礙　　諸吉祥中最無上",
    "X04n0223_031:0213b06": "　彼佛曾來入此殿　　是故此處最吉祥",
    "X04n0223_031:0213b07": "　迦羅鳩馱如金山　　諸吉祥中最無上",
    "X04n0223_031:0213b08": "　彼佛曾來入此殿　　是故此處最吉祥",
    "X04n0223_031:0213b09": "　毗舍浮佛無三垢　　諸吉祥中最無上",
    "X04n0223_031:0213b10": "　彼佛曾來入此殿　　是故此處最吉祥",
    "X04n0223_031:0213b11": "　尸棄如來離分別　　諸吉祥中最無上",
    "X04n0223_031:0213b12": "　彼佛曾來入此殿　　是故此處最吉祥",
    "X04n0223_031:0213b13": "　毗婆尸佛如滿月　　諸吉祥中最無上",
    "X04n0223_031:0213b14": "　彼佛曾來入此殿　　是故此處最吉祥",
    "X04n0223_031:0213b15": "　弗沙明達第一義　　諸吉祥中最無上",
    "X04n0223_031:0213b16": "　彼佛曾來入此殿　　是故此處最吉祥",
    "X04n0223_031:0213b17": "　提舍如來辯無礙　　諸吉祥中最無上",
    "X04n0223_031:0213b18": "　彼佛曾來入此殿　　是故此處最吉祥",
    "X04n0223_031:0213b19": "　波頭摩佛淨無垢　　諸吉祥中最無上",
    "X04n0223_031:0213b20": "　彼佛曾來入此殿　　是故此處最吉祥",
    "X04n0223_031:0213b21": "　然燈如來大光明　　諸吉祥中最無上",
    "X04n0223_031:0213b22": "　彼佛曾來入此殿　　是故此處最吉祥",
    "X04n0223_031:0213b23": "如此世界中忉利天王以如來神力故偈讚十佛所",
    "X04n0223_031:0213b24": "有功德十方世界諸釋天王悉亦如是讚佛功德爾",
    "X04n0223_031:0213c01": "時世尊入妙勝殿結跏趺坐此殿忽然廣博寬容如",
    "X04n0223_031:0213c02": "其天眾諸所住處十方世界悉亦如是。",
    "X04n0223_031:0213c03": "【論】一長科一品者於此品中長科為十段第一從",
    "X04n0223_031:0213c04": "爾時已下三行經明佛神力普現十方二爾時已",
    "X04n0223_031:0213c05": "下一行半經明佛不離菩提樹下而上昇須彌向",
    "X04n0223_031:0213c06": "帝釋殿三時天帝釋已下可七行經明帝釋遙見",
    "X04n0223_031:0213c07": "佛來嚴殿敷座四曲躬合掌已下可兩行經明帝",
    "X04n0223_031:0213c08": "釋請佛入殿五爾時世尊已下三句經是如來十",
    "X04n0223_031:0213c09": "方一時受請入殿六十方一切世界已下三句經",
    "X04n0223_031:0213c10": "是結十方普會同此七爾時帝釋已下可一行半",
    "X04n0223_031:0213c11": "經明佛神力樂音自息八即自憶念已下四句明",
    "X04n0223_031:0213c12": "帝釋自念過去善根說頌歎佛來此九如此世界",
    "X04n0223_031:0213c13": "中已下兩行半經都結此處以偈歎佛十方同然",
    "X04n0223_031:0213c14": "十爾時已下可兩行經明如來處座而坐殿廣博",
    "X04n0223_031:0213c15": "寬容并結十方同此三隨文釋義者云不離菩提",
    "X04n0223_031:0213c16": "樹者明菩提體無去來遠近處所可離可到故又",
    "X04n0223_031:0213c17": "如來智身無表裏體徧周故又法界非大小毫剎",
    "X04n0223_031:0213c18": "相容故又心境無二相無中邊方所故又諸法無",
    "X04n0223_031:0213c19": "自性一多恒圓滿故帝釋遙見佛來者有二義一",
    "X04n0223_031:0213c20": "事二表法一事者為如來於無去來性示去來之",
    "X04n0223_031:0213c21": "相故言遙見二表法者明帝釋示同未悟不見如",
    "X04n0223_031:0213c22": "來智身徧周與心一體故言遙見佛來又信解為",
    "X04n0223_031:0213c23": "遙見自心入位為佛來帝釋即以神力莊嚴此殿",
    "X04n0223_031:0213c24": "者亦有二義一事二表法其事可知二表法者自",
    "X04n0223_031:0214a01": "加行也安置普光明師子之座者亦有二義一約",
    "X04n0223_031:0214a02": "位置座二約帝釋自德根堪一約位置座者約此",
    "X04n0223_031:0214a03": "十住位中法位也為十住中得一切諸佛智慧光",
    "X04n0223_031:0214a04": "明之藏於一切法自在無畏故置此座故如十行",
    "X04n0223_031:0214a05": "位中於夜摩宮中化作寶蓮華師子之座此約行",
    "X04n0223_031:0214a06": "位在一切生死具大悲行萬行以理智體得無染",
    "X04n0223_031:0214a07": "故以是義故以蓮華為座體在此十住位中以得",
    "X04n0223_031:0214a08": "一切諸佛智慧光明普照萬法故安置普光明藏",
    "X04n0223_031:0214a09": "師子之座此十住中安置其座十千層級十行中",
    "X04n0223_031:0214a10": "化作百萬層級師子之座為十住位中初始入位",
    "X04n0223_031:0214a11": "明須彌之上猶連地居明心有所得從信創會見",
    "X04n0223_031:0214a12": "法之報以此義故師子座須有安置又方便三昧",
    "X04n0223_031:0214a13": "是安置故十行位中約十住位中理智妙慧功成",
    "X04n0223_031:0214a14": "即十行位中以妙用而化其座又約行從空而立",
    "X04n0223_031:0214a15": "還約位在夜摩空居之天云座十千層級又百萬",
    "X04n0223_031:0214a16": "層級及帝釋天宮夜摩天總明隨位昇進行相若",
    "X04n0223_031:0214a17": "也正入法智慧流不出毫塵徧諸剎海其座乃至",
    "X04n0223_031:0214a18": "十迴向十地高下嚴飾各各隨位不同准例知之",
    "X04n0223_031:0214a19": "其座上莊嚴皆十千者明萬行報得故如十千金",
    "X04n0223_031:0214a20": "網者約能以教行之網漉眾生之果報故十千種",
    "X04n0223_031:0214a21": "帳者明養育義以於一切處為佛為天為大力士",
    "X04n0223_031:0214a22": "之神擁護養育眾生行之果報所得故十千種蓋",
    "X04n0223_031:0214a23": "者是大悲義以大悲心覆養一切眾生之果報所",
    "X04n0223_031:0214a24": "得故十千繒綺者以一行中行無盡差別行一言",
    "X04n0223_031:0214b01": "音中具差別教皆明白可觀之果也十千珠瓔者",
    "X04n0223_031:0214b02": "明萬行普周莊嚴智境化利眾生無休息之果所",
    "X04n0223_031:0214b03": "得故如一一塵中皆有無盡普賢身者是也十千",
    "X04n0223_031:0214b04": "衣服是於一切生死海柔和善忍覆養含生之果",
    "X04n0223_031:0214b05": "故十千天子者明能行萬行之人十千梵王者明",
    "X04n0223_031:0214b06": "於行中智慧自在故十千光明照耀者明智慧照",
    "X04n0223_031:0214b07": "耀能破自他迷闇長夜令大明故已上皆是舉此",
    "X04n0223_031:0214b08": "位之果德用成莊嚴令發心入位菩薩識果行因",
    "X04n0223_031:0214b09": "無疑惑故從曲躬已下明帝釋於如來致敬請佛",
    "X04n0223_031:0214b10": "入宮明行謙行也如來受請明從信入住如文可",
    "X04n0223_031:0214b11": "知二約帝釋自德最下明帝釋得宿念力於過去",
    "X04n0223_031:0214b12": "佛所種善根說頌歎佛者明以三昧力自見身心",
    "X04n0223_031:0214b13": "體性同古今佛智慧善根故已下十佛是當位之",
    "X04n0223_031:0214b14": "功用合古也於說頌中有二十行頌兩行一頌初",
    "X04n0223_031:0214b15": "兩行頌歎迦葉佛具云迦葉波此云飲光此是其",
    "X04n0223_031:0214b16": "姓亦以身光殊特能飲諸天及日月等光皆悉不",
    "X04n0223_031:0214b17": "現故次兩行歎拘那牟尼佛正云迦那牟尼言拘",
    "X04n0223_031:0214b18": "那者此云金也牟尼者佛也以金色為號次兩行",
    "X04n0223_031:0214b19": "歎迦羅鳩馱具云迦羅鳩村馱佛此云所應斷已",
    "X04n0223_031:0214b20": "斷次兩行歎毗舍浮佛此云徧一切自在次兩行",
    "X04n0223_031:0214b21": "歎尸棄佛正云式棄那此云持髻或曰有髮次兩",
    "X04n0223_031:0214b22": "行歎毗婆尸佛此云淨觀或曰勝觀或曰種種觀",
    "X04n0223_031:0214b23": "次兩行歎弗沙佛正云勃沙此云增盛次兩行歎",
    "X04n0223_031:0214b24": "提舍佛正云底沙此云說法度人次兩行歎波頭",
    "X04n0223_031:0214c01": "摩華佛正云鉢特忙此赤蓮華也次兩行歎然燈",
    "X04n0223_031:0214c02": "如來前之二佛是此今賢劫中佛後之七佛是前",
    "X04n0223_031:0214c03": "劫中佛以明創入十住之門古今法則相會明古",
    "X04n0223_031:0214c04": "佛今佛法不異故入此位者會同不別故言吉祥",
    "X04n0223_031:0214c05": "者歎此山頂是福善之處故明昇進者以三昧力",
    "X04n0223_031:0214c06": "身心不動如山王總會古今諸佛同智慧故第九",
    "X04n0223_031:0214c07": "如此世界中忉利天已下有四行經於中義分為",
    "X04n0223_031:0214c08": "四一舉此世界歎佛功德二總舉十方同然三爾",
    "X04n0223_031:0214c09": "時已下明如來入殿昇座而坐四明其殿忽然廣",
    "X04n0223_031:0214c10": "博普容諸天住處此明約如來無自他之德合然",
    "X04n0223_031:0214c11": "令大眾得見以明令大眾入位同此已上釋昇須",
    "X04n0223_031:0214c12": "彌品竟大約此明以三昧力正入定時身心蕩然",
    "X04n0223_031:0214c13": "稱法界性無表裏光明朗徹是忽然廣博義亦是",
    "X04n0223_031:0214c14": "普光明藏師子之座義智慧現前是佛來義一一",
    "X04n0223_031:0214c15": "如是會理修行不可但逐名言也。",
    "X04n0223_031:0214c16": "須彌頂上偈讚品第十四",
    "X04n0223_031:0214c17": "【論】將釋此品約作四門分別一釋品名目二釋品",
    "X04n0223_031:0214c18": "來意三都會此十住六品之經意四隨文釋義一",
    "X04n0223_031:0214c19": "釋品名目者以法慧等十箇菩薩各以自己當位",
    "X04n0223_031:0214c20": "隨位進修之法還自以偈讚讚之令信終菩薩倣",
    "X04n0223_031:0214c21": "之悟入故此品名為偈讚品明古今諸佛同會此",
    "X04n0223_031:0214c22": "智殿悲宮俱會古今之佛自身是未來之佛與古",
    "X04n0223_031:0214c23": "佛道合故二釋品來意者明前已創昇須彌帝釋",
    "X04n0223_031:0214c24": "以偈歎佛此品明十住位當位菩薩將當位法門",
    "X04n0223_031:0215a01": "以偈讚之令信心者得入位故故有此品須來初",
    "X04n0223_031:0215a02": "歎過去佛次歎今現在佛未來佛者即入此位者",
    "X04n0223_031:0215a03": "是也是故經中不云未來十佛是過去佛盧舍那",
    "X04n0223_031:0215a04": "是現在佛修行始入位者是未來佛三都會十住",
    "X04n0223_031:0215a05": "之內須彌之上說六品經意者一昇須彌品明信",
    "X04n0223_031:0215a06": "終昇進二須彌頂上偈讚品明偈讚當位之法勸",
    "X04n0223_031:0215a07": "修昇進之理三說十住品明當位所行之行四說",
    "X04n0223_031:0215a08": "梵行品明總十住之中所持無相之性戒五發心",
    "X04n0223_031:0215a09": "功德品明於十住之中發心所得功德之量六明",
    "X04n0223_031:0215a10": "法品即明當位之法昇進向十行之因此六品明",
    "X04n0223_031:0215a11": "當位之修行因果及向十行之因四隨文釋義中",
    "X04n0223_031:0215a12": "復分為二一長科一品經意二隨文釋義一長科",
    "X04n0223_031:0215a13": "一品經意者義分為十一段。",
    "X04n0223_031:0215a14": "【經】爾時佛神力故十方各有一大菩薩一一各與佛",
    "X04n0223_031:0215a15": "剎微塵數菩薩俱從百佛剎微塵數國土外諸世界",
    "X04n0223_031:0215a16": "中而來集會其名曰法慧菩薩一切慧菩薩勝慧菩",
    "X04n0223_031:0215a17": "薩功德慧菩薩精進慧菩薩善慧菩薩智慧菩薩真",
    "X04n0223_031:0215a18": "實慧菩薩無上慧菩薩堅固慧菩薩所從來土所謂",
    "X04n0223_031:0215a19": "因陀羅華世界波頭摩華世界寶華世界優鉢羅華",
    "X04n0223_031:0215a20": "世界金剛華世界妙香華世界悅意華世界阿盧那",
    "X04n0223_031:0215a21": "華世界那羅陀華世界虗空華世界各於佛所淨修",
    "X04n0223_031:0215a22": "梵行所謂殊特月佛無盡月佛不動月佛風月佛水",
    "X04n0223_031:0215a23": "月佛解脫月佛無上月佛星宿月佛清淨月佛明了",
    "X04n0223_031:0215a24": "月佛是諸菩薩至佛所已頂禮佛足隨所來方各化",
    "X04n0223_031:0215b01": "作毗盧遮那藏師子之座於其座上結跏趺坐如此",
    "X04n0223_031:0215b02": "世界中須彌頂上菩薩來集一切世界悉亦如是彼",
    "X04n0223_031:0215b03": "諸菩薩所有名字世界佛號悉等無別爾時世界從",
    "X04n0223_031:0215b04": "兩足指放百千億妙色光明普照十方一切世界須",
    "X04n0223_031:0215b05": "彌頂上帝釋宮中佛及大眾靡不皆現爾時法慧菩",
    "X04n0223_031:0215b06": "薩承佛威神普觀十方而說頌言。",
    "X04n0223_031:0215b07": "【論】一從爾時佛神力故已下有十九行半經明佛",
    "X04n0223_031:0215b08": "以神力令眾來集分於此分中十九行半經復分",
    "X04n0223_031:0215b09": "為七段一從爾時佛神力故五行半經明菩薩來",
    "X04n0223_031:0215b10": "集二所從來土已下三行半經明菩薩世界之名",
    "X04n0223_031:0215b11": "三各於佛所淨修梵行已下三行經明本所事佛",
    "X04n0223_031:0215b12": "四是諸菩薩至佛所已下兩行經明菩薩來已化",
    "X04n0223_031:0215b13": "座而坐五如此世界中已下兩行經明都結十方",
    "X04n0223_031:0215b14": "世界菩薩同然六爾時世尊已下兩行半經明佛",
    "X04n0223_031:0215b15": "足指端放光普照一切處帝釋宮殿十信足輪下",
    "X04n0223_031:0215b16": "放光此十住中足指端放光明位勝進十行足趺",
    "X04n0223_031:0215b17": "十迴向膝上十地眉間毫中放光此光表法位昇",
    "X04n0223_031:0215b18": "進故還是第一會中現相品所放眉間之光以果",
    "X04n0223_031:0215b19": "成信入位之光足指光者明照入此住位者身心",
    "X04n0223_031:0215b20": "智慧宮殿表入聖之初故足指端放光也七爾時",
    "X04n0223_031:0215b21": "已下一行經明法慧菩薩說頌歎佛餘義隨文可",
    "X04n0223_031:0215b22": "知約科文之意即悉其意如初菩薩來集共世界",
    "X04n0223_031:0215b23": "名并本所事佛總都會配當位法及法門因果始",
    "X04n0223_031:0215b24": "可得見其意況從法慧菩薩是此位中所修之行",
    "X04n0223_031:0215c01": "人約所得如來智慧立名世界名因陀羅華世界",
    "X04n0223_031:0215c02": "是所修之法殊特月佛是初發心住位中約法所",
    "X04n0223_031:0215c03": "修之果云因陀羅者此云能主也華者是開敷感",
    "X04n0223_031:0215c04": "果義為此十住中初發心菩薩即能十方一切世",
    "X04n0223_031:0215c05": "界中示現成佛故世界名能主以能示現主導一",
    "X04n0223_031:0215c06": "切眾生故以其行華能開敷自他智慧果故經云",
    "X04n0223_031:0215c07": "一一各與佛剎微塵數同名法慧菩薩俱者明智",
    "X04n0223_031:0215c08": "慧解行了悟徧知是境界故以達自心一切總爾",
    "X04n0223_031:0215c09": "故一迷一切迷一悟一切悟此明唯應度者自迷",
    "X04n0223_031:0215c10": "解故智慧徧故云從百佛剎微塵數國土外諸世",
    "X04n0223_031:0215c11": "界中來者明迷云國土之外迷解云來但以迷無",
    "X04n0223_031:0215c12": "明暗障廣多以比之世界塵數悟之解行廣多故",
    "X04n0223_031:0215c13": "亦比之如世界之塵智慧與無明相似但只隔迷",
    "X04n0223_031:0215c14": "悟故是故此經下文云有三千大千世界量等經",
    "X04n0223_031:0215c15": "卷內小眾生身中是其義也佛號殊特月者殊者",
    "X04n0223_031:0215c16": "勝也特者奇也月者清涼也明入此位菩薩生住",
    "X04n0223_031:0215c17": "如來智慧家時無始無明煩惱炎熱惡道熾然一",
    "X04n0223_031:0215c18": "時頓滅唯有如來智慧朗然清涼如月故明此短",
    "X04n0223_031:0215c19": "菩薩創始入真以能破煩惱惑熱處立自己佛果",
    "X04n0223_031:0215c20": "之名以次十行十迴向隨位昇進菩薩名佛世界",
    "X04n0223_031:0215c21": "名各各隨位差別十行中佛果名號下名悉同名",
    "X04n0223_031:0215c22": "之為眼為知根利眾生處立名十迴向中佛果名",
    "X04n0223_031:0215c23": "號上名悉同名之為妙為於生死中利眾生之妙",
    "X04n0223_031:0215c24": "用自在故至位方明又云十方諸來法慧等十菩",
    "X04n0223_031:0216a01": "薩眾各於佛所淨修梵行者明各於自心法身智",
    "X04n0223_031:0216a02": "慧能淨煩惱清涼如月處立名為各於佛所淨修",
    "X04n0223_031:0216a03": "梵行梵者淨也以明此位菩薩妙慧現前諸行體",
    "X04n0223_031:0216a04": "自淨故為法性智慧任法運為體無生滅故明以",
    "X04n0223_031:0216a05": "體無生滅處以標自心佛果故是故有發心之士",
    "X04n0223_031:0216a06": "應當如是以方便無作無思任性之定而自顯發",
    "X04n0223_031:0216a07": "自心無性佛智慧門即能於煩惱無所染汙便即",
    "X04n0223_031:0216a08": "名之殊特月佛隨所來方各化作毗盧遮那藏師",
    "X04n0223_031:0216a09": "子之座者此法慧菩薩是東方之位明入位之首",
    "X04n0223_031:0216a10": "破暗之初如日初出東方能破暗故以世間之名",
    "X04n0223_031:0216a11": "名為殊特以智慧明能破自他無始長夜之迷暗",
    "X04n0223_031:0216a12": "故是故佛果名之殊特月佛以初發心已為天人",
    "X04n0223_031:0216a13": "師以是世界名能主華其化所作之座名毗盧遮",
    "X04n0223_031:0216a14": "那藏師子之座者是佛果座也明毗盧者光也遮",
    "X04n0223_031:0216a15": "那者徧也明徧座無始一切無明煩惱以化作一",
    "X04n0223_031:0216a16": "切大智慧光明藏徧照一切心境化成法界自在",
    "X04n0223_031:0216a17": "解脫之門師子者得無畏也已上總依主釋結跏",
    "X04n0223_031:0216a18": "趺坐者會妄想而為真智慧故故為結跏趺坐此",
    "X04n0223_031:0216a19": "十住位中十箇菩薩同於善財童子於妙峯山頂",
    "X04n0223_031:0216a20": "上初入信之後入十住之初德雲比丘下至慈行",
    "X04n0223_031:0216a21": "童女法門相似文殊師利菩薩以明初發信心以",
    "X04n0223_031:0216a22": "此經中圓會教行使令後學者令易解故但說其",
    "X04n0223_031:0216a23": "教不著行行之人難解了故以是義故初會舉佛",
    "X04n0223_031:0216a24": "果神天示入法而勸修以明一一皆同佛知見第",
    "X04n0223_031:0216b01": "二會勸生信解以不動智佛以成信門次說入位",
    "X04n0223_031:0216b02": "進修之教則十信十行十迴向十地十一地法門",
    "X04n0223_031:0216b03": "法界品中舉善財童子是能行五位行者以教行",
    "X04n0223_031:0216b04": "具彰令易解故若不如是雖見教法在行猶迷是",
    "X04n0223_031:0216b05": "故於此一部之經因果理智教行仁士一一具彰",
    "X04n0223_031:0216b06": "也令修道者倣學不謬故此十住入真見道之初",
    "X04n0223_031:0216b07": "心與後十行十迴向十地十一地為正覺之果故",
    "X04n0223_031:0216b08": "如人百歲以初生為長故人生十子初生為長。",
    "X04n0223_031:0216b10": "大方廣佛新華嚴經合論卷第三十一",
    "X04n0223_031:0216b12": "音切",
    "X04n0223_031:0216b13": "弧(戶吾切)。矢(式視切)。鎧(苦亥切)。輿(以諸切)。臾(予音)。敗(薄賣切)。衂(女育",
    "X04n0223_031:0216b14": "切)。轝(以諸切)。竄(七亂切)。匿(女力切)。僅(渠吝切)。沫(末音)。悴(子對切)。罥",
    "X04n0223_031:0216b15": "(古兗切)。鵞(五何切)。電(殿音)。珂(苦何切)。吠(符廢切)。埵(丁果切)。攬(盧敢切)。",
    "X04n0223_031:0216b16": "湛(直檻切)。快(苦怪切)。層(自登切)。級(居邑切)。繒(疾陵切)。綺(虛彼切)。鳩",
    "X04n0223_031:0216b17": "(居求切)。馱(唐佐切)。涼(呂張切)。絡(盧各切)。捺(奴曷切)。漉(盧谷切)。膝(息七",
    "X04n0223_031:0216b18": "切)。謬(靡幼切)。徹(尹列切)。寬(苦丸切)。崒(昨沒切)。"
}