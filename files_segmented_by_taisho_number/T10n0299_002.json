{
    "T10n0299_002:0888b24": "大方廣總持寶光明經卷第二",
    "T10n0299_002:0888b26": "西天中印度摩伽陀國那爛陀寺",
    "T10n0299_002:0888b27": "傳教大師三藏賜紫沙門臣法天",
    "T10n0299_002:0888b28": "奉　詔譯",
    "T10n0299_002:0888b29": "爾時，法慧菩薩摩訶薩，為諸菩薩說是菩薩",
    "T10n0299_002:0888c01": "十住法已，于時十方以佛神力，於一一方，各",
    "T10n0299_002:0888c02": "有十千佛剎微塵等世界，一一佛剎微塵等",
    "T10n0299_002:0888c03": "世界，地皆六種震動。所謂：動、遍動、等遍動，",
    "T10n0299_002:0888c04": "震、遍震、等遍震，擊、遍擊、等遍擊，涌、遍涌、",
    "T10n0299_002:0888c05": "等遍涌，吼、遍吼、等遍吼，起、遍起、等遍起。是時",
    "T10n0299_002:0888c06": "以佛神力，復雨種種天華雲、種種天香雲、種",
    "T10n0299_002:0888c07": "種天塗香雲、種種天鬘雲、種種天粖香雲、種",
    "T10n0299_002:0888c08": "種天衣雲、種種天傘蓋雲、種種天寶雲、種種",
    "T10n0299_002:0888c09": "天妙蓮華雲、種種天諸瓔珞雲、種種天莊嚴",
    "T10n0299_002:0888c10": "雲，如是等種種供養雲，周匝遍雨。復有種種",
    "T10n0299_002:0888c11": "天妙音樂，於虛空中，不鼓自鳴，出大音聲，光",
    "T10n0299_002:0888c12": "明晃曜，遍四大洲，妙高鐵圍，周遍十方，普皆",
    "T10n0299_002:0888c13": "供養。是時法慧菩薩說是法時，一切十方世",
    "T10n0299_002:0888c14": "界，同時亦說此十住法故，乃至文字句義，不",
    "T10n0299_002:0888c15": "增不減，皆悉同等。復以佛威神力故，於一一",
    "T10n0299_002:0888c16": "十千佛剎微塵等世界，各各有十千佛剎微",
    "T10n0299_002:0888c17": "塵等菩薩，從於十方雲集，而來告法慧菩薩",
    "T10n0299_002:0888c18": "言：「佛子！善哉，善哉！佛子！如汝所說菩薩十住",
    "T10n0299_002:0888c19": "法，佛子！與我名同，說法亦同。如是等一切同",
    "T10n0299_002:0888c20": "名法慧菩薩，從彼十方一切如來所，而來至",
    "T10n0299_002:0888c21": "此。彼法雲世界以佛威德，於一切處同時轉此",
    "T10n0299_002:0888c22": "法輪，如是種種性相、文字、句義不增不減。佛",
    "T10n0299_002:0888c23": "子！于時眾會以佛威德，皆見彼眾而來詣此，",
    "T10n0299_002:0888c24": "如我到此世界，亦復如是，於一切十方世界，",
    "T10n0299_002:0888c25": "一切四大洲妙高山頂帝釋宮中，十千佛剎",
    "T10n0299_002:0888c26": "微塵等菩薩亦同來集。」是時法慧菩薩承佛",
    "T10n0299_002:0888c27": "威力，觀察十方法界眾會，欲重宣此義，而說",
    "T10n0299_002:0888c28": "偈言：",
    "T10n0299_002:0888c29": "「見諸如來清淨智，　　巍巍變化力如是，",
    "T10n0299_002:0889a01": "十力功德眾莊嚴，　　是故發此菩提心；",
    "T10n0299_002:0889a02": "見此種種神通力，　　說法利益諸群生，",
    "T10n0299_002:0889a03": "復見輪迴諸苦惱，　　是故發此菩提心；",
    "T10n0299_002:0889a04": "於此普賢如來前，　　得聞一切功德海，",
    "T10n0299_002:0889a05": "由如虛空無有相，　　是故發此菩提心；",
    "T10n0299_002:0889a06": "一切住處及所生，　　一一性行皆明了，",
    "T10n0299_002:0889a07": "各各差別性智求，　　是故發此菩提心；",
    "T10n0299_002:0889a08": "是時過去及現在，　　乃至未來眾善惡，",
    "T10n0299_002:0889a09": "為求此智善修習，　　是故發此菩提心；",
    "T10n0299_002:0889a10": "禪定解脫及三昧，　　等持清淨悉皆然，",
    "T10n0299_002:0889a11": "為求此智恭敬彼，　　是故發此菩提心；",
    "T10n0299_002:0889a12": "能遍世間諸根力，　　如如湛淨皆同等，",
    "T10n0299_002:0889a13": "為求此智彼義學，　　是故發此菩提心；",
    "T10n0299_002:0889a14": "菩提解脫遍世間，　　其中各有種種意，",
    "T10n0299_002:0889a15": "為求此智無數論，　　是故發此菩提心；",
    "T10n0299_002:0889a16": "種種無數三界中，　　於中復有種種界，",
    "T10n0299_002:0889a17": "界之自性智應求，　　是故發此菩提心；",
    "T10n0299_002:0889a18": "遍詣一切求此法，　　如是依止得安樂，",
    "T10n0299_002:0889a19": "自性真實解了知，　　是故發此菩提心；",
    "T10n0299_002:0889a20": "一切剎中而出生，　　由如眾生依地有，",
    "T10n0299_002:0889a21": "無數智眼同此求，　　是故發此菩提心；",
    "T10n0299_002:0889a22": "過去現在及未來，　　若干眾生何性相，",
    "T10n0299_002:0889a23": "如是過去事皆知，　　是故發此菩提心；",
    "T10n0299_002:0889a24": "積聚眾生滿世間，　　乃至一一遍親近，",
    "T10n0299_002:0889a25": "如是煩惱盡能知，　　是故發此菩提心；",
    "T10n0299_002:0889a26": "三界智慧彼皆知，　　無盡法門能解了，",
    "T10n0299_002:0889a27": "為求如是真實智，　　是故發此菩提心；",
    "T10n0299_002:0889a28": "一切諸法無依倚，　　本性如空亦無著，",
    "T10n0299_002:0889a29": "為求勝義真實知，　　是故發此菩提心；",
    "T10n0299_002:0889b01": "能動佛剎微塵數，　　亦令江海涌沸騰，",
    "T10n0299_002:0889b02": "為求如來如是智，　　是故發此菩提心；",
    "T10n0299_002:0889b03": "普放光明照十方，　　一一光明從口出，",
    "T10n0299_002:0889b04": "為求彼智一光明，　　是故發此菩提心；",
    "T10n0299_002:0889b05": "不可思議種種剎，　　飲食供給珍玩具，",
    "T10n0299_002:0889b06": "我願亦具如彼智，　　是故發此菩提心；",
    "T10n0299_002:0889b07": "一切眾生及佛剎，　　能令遠離傷殺生，",
    "T10n0299_002:0889b08": "為求此法壽延長，　　是故發此菩提心；",
    "T10n0299_002:0889b09": "假使大海所有水，　　一毛滴數盡能知，",
    "T10n0299_002:0889b10": "如是此智願當求，　　是故發此菩提心；",
    "T10n0299_002:0889b11": "十方所有一切剎，　　一一剎中微塵數，",
    "T10n0299_002:0889b12": "如是此智要盡知，　　是故發此菩提心；",
    "T10n0299_002:0889b13": "過去及與未來劫，　　現在一切諸世間，",
    "T10n0299_002:0889b14": "如是劫數要盡知，　　是故發此菩提心；",
    "T10n0299_002:0889b15": "三世一切諸如來，　　及以聲聞辟支佛，",
    "T10n0299_002:0889b16": "法之自性悉皆知，　　是故發此菩提心；",
    "T10n0299_002:0889b17": "無量無數諸世界，　　一毛端中盡稱量，",
    "T10n0299_002:0889b18": "性之自性悉能知，　　是故發此菩提心；",
    "T10n0299_002:0889b19": "不可思議輪圍界，　　一毛端量盡能秤，",
    "T10n0299_002:0889b20": "為此廣大微妙知，　　是故發此菩提心；",
    "T10n0299_002:0889b21": "無量無數諸世間，　　一剎那間聲周遍，",
    "T10n0299_002:0889b22": "為求此智清淨聲，　　是故發此菩提心；",
    "T10n0299_002:0889b23": "一切世間諸語言，　　一字演說盡無餘，",
    "T10n0299_002:0889b24": "為此自性真實知，　　是故發此菩提心；",
    "T10n0299_002:0889b25": "無數化導三界中，　　一切眾生悉皆衛，",
    "T10n0299_002:0889b26": "為求辯說廣大舌，　　是故發此菩提心；",
    "T10n0299_002:0889b27": "如說一切諸佛剎，　　一剎那中悉能見，",
    "T10n0299_002:0889b28": "為求說法無礙智，　　是故發此菩提心；",
    "T10n0299_002:0889b29": "如來所有一切剎，　　一剎那中皆周遍，",
    "T10n0299_002:0889c01": "如此佛法真實知，　　是故發此菩提心；",
    "T10n0299_002:0889c02": "無數微塵等世界，　　皆從自性而出生，",
    "T10n0299_002:0889c03": "為求如是種種智，　　是故發此菩提心；",
    "T10n0299_002:0889c04": "過去及與未來佛，　　乃至現在諸世間，",
    "T10n0299_002:0889c05": "一剎那中心盡知，　　是故發此菩提心；",
    "T10n0299_002:0889c06": "一句所說不思議，　　如是劫盡彼無盡，",
    "T10n0299_002:0889c07": "為求如是語言知，　　是故發此菩提心；",
    "T10n0299_002:0889c08": "八方一切諸世間，　　如是相續不斷絕，",
    "T10n0299_002:0889c09": "為此自性心了知，　　是故發此菩提心；",
    "T10n0299_002:0889c10": "所有身口意三業，　　作彼十方一切行，",
    "T10n0299_002:0889c11": "因此能解三世空，　　是故發此菩提心。",
    "T10n0299_002:0889c12": "菩提心發應如是，　　慇懃最上奉諸佛，",
    "T10n0299_002:0889c13": "十方無數劫盡行，　　是故尊重心不退；",
    "T10n0299_002:0889c14": "乃至世間一切尊，　　八方各各皆周遍，",
    "T10n0299_002:0889c15": "如是彼佛皆說法，　　一一尊重心不退；",
    "T10n0299_002:0889c16": "若一菩薩獲安樂，　　行彼行故免輪迴，",
    "T10n0299_002:0889c17": "能作世間圓滿相，　　是故此尊心不退；",
    "T10n0299_002:0889c18": "最上妙法最殊特，　　甚深難解離言說，",
    "T10n0299_002:0889c19": "彼諸菩薩妙敷揚，　　為敬彼尊心不退；",
    "T10n0299_002:0889c20": "世間不動及住處，　　如是難得甚希有，",
    "T10n0299_002:0889c21": "演說清淨妙法音，　　是故此尊心不退；",
    "T10n0299_002:0889c22": "得生一切如來中，　　無我無人離憍慢，",
    "T10n0299_002:0889c23": "為求此法常在前，　　是故慇懃心不退；",
    "T10n0299_002:0889c24": "無數無等阿僧祇，　　得諸如來三摩地，",
    "T10n0299_002:0889c25": "行彼菩薩如是行，　　是故慇懃心不退；",
    "T10n0299_002:0889c26": "乃至究竟三摩地，　　超生彼岸解了知，",
    "T10n0299_002:0889c27": "如是說彼諸佛法，　　是故此尊心不退。",
    "T10n0299_002:0889c28": "遠離輪迴三界中，　　轉於如是妙法輪，",
    "T10n0299_002:0889c29": "於諸世間常無間，　　菩薩應當如是說；",
    "T10n0299_002:0890a01": "一切世間諸苦惱，　　如是濁惡災難中，",
    "T10n0299_002:0890a02": "憐愍一切諸有情，　　是故菩薩應當說。",
    "T10n0299_002:0890a03": "菩薩最初說此法，　　因茲發起菩提心，",
    "T10n0299_002:0890a04": "持戒說法無有時，　　是故名為發心住。",
    "T10n0299_002:0890a05": "是時菩薩治地住，　　最初降伏如是心，",
    "T10n0299_002:0890a06": "安樂利益於世間，　　如佛遠離老病死，",
    "T10n0299_002:0890a07": "信心念心及精進，　　慧心願心并持戒，",
    "T10n0299_002:0890a08": "護法捨離無去來，　　決定迴向諸含識；",
    "T10n0299_002:0890a09": "若以住彼如是心，　　讀誦受持大乘典，",
    "T10n0299_002:0890a10": "遠離喧囂居閑靜，　　訪尋一切親善友，",
    "T10n0299_002:0890a11": "善言親近善知識，　　勤求如是真實智，",
    "T10n0299_002:0890a12": "了達一切諸語言，　　勝義諦理亦如是，",
    "T10n0299_002:0890a13": "曉了如來勝義已，　　離諸顛倒無疑惑，",
    "T10n0299_002:0890a14": "如是平等湛然安，　　是名說法真佛子。",
    "T10n0299_002:0890a15": "治地住中如是得，　　善能觀察諸菩薩，",
    "T10n0299_002:0890a16": "演說妙法奉諸佛，　　是故佛子應當學。",
    "T10n0299_002:0890a17": "復次菩薩第三住，　　法王教中求佛行，",
    "T10n0299_002:0890a18": "苦空無常悉了知，　　一切自性無來去，",
    "T10n0299_002:0890a19": "諸法本寂離自性，　　明了通達決定心，",
    "T10n0299_002:0890a20": "住此一切無有惑，　　佛子應當如是說。",
    "T10n0299_002:0890a21": "為知一切眾生界，　　及闡一切諸法界，",
    "T10n0299_002:0890a22": "如是世界悉盡知，　　是故名為相應行。",
    "T10n0299_002:0890a23": "地界水界及火界，　　如是風界虛空界，",
    "T10n0299_002:0890a24": "欲界色界無色界，　　是諸世界悉盡知，",
    "T10n0299_002:0890a25": "乃至差別諸世界，　　悉見法界自性體，",
    "T10n0299_002:0890a26": "如是廣大智慧尊，　　勇猛精進求佛智。",
    "T10n0299_002:0890a27": "是時菩薩生貴住，　　出家生諸如來中，",
    "T10n0299_002:0890a28": "有性無性心決定，　　所生之處常正見。",
    "T10n0299_002:0890a29": "此地菩薩無退轉，　　為求佛道心無厭，",
    "T10n0299_002:0890b01": "於一切法恒修習，　　觀諸眾生如自性。",
    "T10n0299_002:0890b02": "世間眾罪如塵剎，　　遠離輪迴諸果報，",
    "T10n0299_002:0890b03": "佛子善能分別生，　　菩薩悉令離衰老。",
    "T10n0299_002:0890b04": "過去現在及未來，　　一切法智皆明了，",
    "T10n0299_002:0890b05": "宿殖善友悉同生，　　如佛出世亦復爾。",
    "T10n0299_002:0890b06": "一切如來殊妙好，　　入彼三世平等意，",
    "T10n0299_002:0890b07": "能作如是上妙生，　　超越三世種種行。",
    "T10n0299_002:0890b08": "此名第四菩薩住，　　彼能稱讚此妙色，",
    "T10n0299_002:0890b09": "是法悉能解了知，　　覺彼菩薩如是生。",
    "T10n0299_002:0890b10": "此後菩薩稱第五，　　說名方便具足住，",
    "T10n0299_002:0890b11": "種種方便化群生，　　樂求福業遍往詣，",
    "T10n0299_002:0890b12": "所作如是廣大福，　　令諸眾生皆解脫，",
    "T10n0299_002:0890b13": "盡心迴向悉獲安，　　憐愍有情令離繫。",
    "T10n0299_002:0890b14": "世間患難皆救濟，　　攝伏令彼生歡喜，",
    "T10n0299_002:0890b15": "各各引導諸眾生，　　得大涅槃心寂靜。",
    "T10n0299_002:0890b16": "無邊一切諸世間，　　如是無量無有數，",
    "T10n0299_002:0890b17": "過諸稱量無等倫，　　非性非相非究竟。",
    "T10n0299_002:0890b18": "此為菩薩第五住，　　具足方便化群生，",
    "T10n0299_002:0890b19": "彼佛如是妙圓明，　　示現一切諸功德。",
    "T10n0299_002:0890b20": "無邊一切諸眾生，　　觀法自性無迷惑，",
    "T10n0299_002:0890b21": "疑網有無智了知，　　天上人間能堅固。",
    "T10n0299_002:0890b22": "於佛於法菩薩中，　　常行妙行離諸色，",
    "T10n0299_002:0890b23": "於是廣大諸眾生，　　聽聞演說方便法。",
    "T10n0299_002:0890b24": "煩惱眾生使清淨，　　易化難化悉調伏，",
    "T10n0299_002:0890b25": "法界或廣略敷揚，　　非來非去絕諸相，",
    "T10n0299_002:0890b26": "法界體性非有無，　　菩薩三世樂聽受，",
    "T10n0299_002:0890b27": "觀察一切心無動，　　如是專注於佛法。",
    "T10n0299_002:0890b28": "泯絕性相孰有無，　　本性離染我亦爾，",
    "T10n0299_002:0890b29": "曉了劫性如幻夢，　　為聞如是上妙法。",
    "T10n0299_002:0890c01": "不退菩薩應如是，　　於佛於法菩薩中，",
    "T10n0299_002:0890c02": "并觀行相為有無，　　不退非有亦非無。",
    "T10n0299_002:0890c03": "如來非去非有住，　　亦無來與非不來，",
    "T10n0299_002:0890c04": "生與不生盡不盡，　　有相無相非一異，",
    "T10n0299_002:0890c05": "種種眾多彼如一，　　勝義諦理離有無，",
    "T10n0299_002:0890c06": "各各差別眾寶嚴，　　菩薩於彼心不退。",
    "T10n0299_002:0890c07": "真如妙相非有無，　　以無相智能解了，",
    "T10n0299_002:0890c08": "如是差別往集會，　　一一天上悉聽聞。",
    "T10n0299_002:0890c09": "復次菩薩童真住，　　身口意業悉清淨，",
    "T10n0299_002:0890c10": "施作佛事無有著，　　是故隨意所生得，",
    "T10n0299_002:0890c11": "皆從眾生行法生，　　遊行見彼諸剎土，",
    "T10n0299_002:0890c12": "智慧速疾隨意得，　　十方慇懃恭敬禮。",
    "T10n0299_002:0890c13": "菩薩於此無異心，　　聞佛演暢微妙法，",
    "T10n0299_002:0890c14": "能知剎土悉動搖，　　如是盡知無有餘，",
    "T10n0299_002:0890c15": "演說遊行於佛剎，　　剎那遍詣阿僧祇，",
    "T10n0299_002:0890c16": "隨問演說無數義，　　自性差別性亦然，",
    "T10n0299_002:0890c17": "方便音聲能照察，　　無數佛剎一念中。",
    "T10n0299_002:0890c18": "復說菩薩王子住，　　密行眾生非測量，",
    "T10n0299_002:0890c19": "煩惱障閉妄想除，　　事理相應方便說，",
    "T10n0299_002:0890c20": "種種妙行悉能行，　　分別世間過未來，",
    "T10n0299_002:0890c21": "真俗二諦能了知，　　諦求如是微妙法。",
    "T10n0299_002:0890c22": "善能方便入王城，　　如是遍遊悉周匝，",
    "T10n0299_002:0890c23": "於彼往還能自在，　　所有王城能照察，",
    "T10n0299_002:0890c24": "由如灌頂王妙法，　　如是威德力亦然，",
    "T10n0299_002:0890c25": "入彼王城善演說，　　是故此為王子住。",
    "T10n0299_002:0890c26": "此能隨順諸眾生，　　如佛所化亦如是，",
    "T10n0299_002:0890c27": "調御出興悉同然，　　得佛安隱住王子。",
    "T10n0299_002:0890c28": "佛子菩薩灌頂住，　　處長最上能利他，",
    "T10n0299_002:0890c29": "一毛滴水為校量，　　思惟校計莫能測。",
    "T10n0299_002:0891a01": "如是行於諸佛法，　　由若一切微塵剎，",
    "T10n0299_002:0891a02": "眾生莫測塵可知，　　是故無數應是說。",
    "T10n0299_002:0891a03": "一切如來及菩薩，　　并與過去未來佛，",
    "T10n0299_002:0891a04": "若以現在十方中，　　乃至聲聞辟支佛，",
    "T10n0299_002:0891a05": "從種發生菩提心，　　如是此數莫能測。",
    "T10n0299_002:0891a06": "功德數量莫能知，　　最初一念菩提心，",
    "T10n0299_002:0891a07": "如是世界化群生，　　無能超越過於彼。」",
    "T10n0299_002:0891a08": "是時普賢菩薩摩訶薩，告法慧菩薩言：「善男",
    "T10n0299_002:0891a09": "子！善哉，善哉！汝今善說此寶光總持法門。復",
    "T10n0299_002:0891a10": "次善男子！彼諸眾生，當得愛樂不可思議諸",
    "T10n0299_002:0891a11": "佛功德一切智慧。善男子！若有眾生，但聞此",
    "T10n0299_002:0891a12": "寶光總持正法名號，不須受持讀誦，一心恭",
    "T10n0299_002:0891a13": "敬，究竟決定得證佛果。」時法慧菩薩言：「佛子！",
    "T10n0299_002:0891a14": "如是，如是！如汝所說。」普賢菩薩言：「佛子！彼等",
    "T10n0299_002:0891a15": "已得如來灌頂甚深智慧，若有善男子、善女",
    "T10n0299_002:0891a16": "人，至此會中，得聞如是法者，或有眾生手持",
    "T10n0299_002:0891a17": "是經者，是諸眾生於佛法中皆得授記。」",
    "T10n0299_002:0891a18": "是時長老舍利弗，從座而起，頂禮佛足，而白",
    "T10n0299_002:0891a19": "佛言：「世尊！我等今者，如生盲人，從昔已來，未",
    "T10n0299_002:0891a20": "曾見聞如是正法。世尊！非但我故，若諸眾生",
    "T10n0299_002:0891a21": "不聞此法，彼如是等一切眾生，亦如生盲。」佛",
    "T10n0299_002:0891a22": "言：「長老！如是，如是！如汝所說。」舍利弗即白佛",
    "T10n0299_002:0891a23": "言：「唯願說此不可思議甚深法故。」佛言：「舍利",
    "T10n0299_002:0891a24": "弗！汝當往詣命彼梵王、帝釋、護世諸天同來",
    "T10n0299_002:0891a25": "此會。」如來勅語舍利弗：「此最勝法印寶光總",
    "T10n0299_002:0891a26": "持之法，於彼道場眾會而說。」是時尊者舍利",
    "T10n0299_002:0891a27": "弗受佛教勅，為問此寶光總持法門，承佛聖",
    "T10n0299_002:0891a28": "旨，往彼梵王、帝釋、護世諸天，到已作如是言：",
    "T10n0299_002:0891a29": "「寶光道場，佛待汝來，同時聽受，此如是法，今",
    "T10n0299_002:0891a30": "正是時，如來將說此寶光總持不可思議法",
    "T10n0299_002:0891b01": "故，汝等速集，勿過此時，甚難得值，後必追悔。",
    "T10n0299_002:0891b02": "如是最勝法寶，世間難得，甚為希有。」時彼諸",
    "T10n0299_002:0891b03": "天，聞是說已，即運神通，於剎那頃，梵王、帝釋、",
    "T10n0299_002:0891b04": "護世諸天皆來集會，到世尊所，右遶三匝，合",
    "T10n0299_002:0891b05": "掌恭敬，住立佛前，勸請世尊：「唯願如來，哀",
    "T10n0299_002:0891b06": "愍我等，及末法眾生，說此寶光總持法門。」于",
    "T10n0299_002:0891b07": "時世尊，默然不答。時諸天眾、梵王、帝釋、護世",
    "T10n0299_002:0891b08": "諸天，如是三白，慇懃勸請，世尊默然。是時尊",
    "T10n0299_002:0891b09": "者舍利弗，白世尊言：「唯願如來說此寶光明",
    "T10n0299_002:0891b10": "總持法故。」復言：「善逝！唯願說之。」是時世尊，即",
    "T10n0299_002:0891b11": "於舌根，從口而出種種音聲，遍於三千大千",
    "T10n0299_002:0891b12": "世界，同時得聞。「若有善男子為此寶光總持",
    "T10n0299_002:0891b13": "法故，請於如來，是諸眾生，皆得不退轉於阿",
    "T10n0299_002:0891b14": "耨多羅三藐三菩提。」",
    "T10n0299_002:0891b15": "是時世尊，復語尊者舍利弗言：「尊者舍利弗！",
    "T10n0299_002:0891b16": "汝當往詣請妙吉祥童子。」說如是法時，妙吉",
    "T10n0299_002:0891b17": "祥童子在於異處鉢攞二合叉娑羅樹下，端身",
    "T10n0299_002:0891b18": "正念，結跏趺坐，過於百千萬俱胝那庾多日",
    "T10n0299_002:0891b19": "月光明，住大寶莊嚴樓閣中，梵王、帝釋、護世",
    "T10n0299_002:0891b20": "諸天，圍遶恭敬，身皆金色，吉祥莊嚴，光明照",
    "T10n0299_002:0891b21": "耀。是時尊者舍利弗，奉佛教命，往詣妙吉祥",
    "T10n0299_002:0891b22": "童子所，到已即白妙吉祥言：「善男子！如來請",
    "T10n0299_002:0891b23": "汝為於我等，說此寶光總持法故。」于時妙吉",
    "T10n0299_002:0891b24": "祥童子，語尊者舍利弗言：「此如來者，為何等",
    "T10n0299_002:0891b25": "義？」舍利弗言：「善男子！汝智慧深遠，我非汝",
    "T10n0299_002:0891b26": "曹，是故不任與汝論議。」妙吉祥言：「止！舍利弗！",
    "T10n0299_002:0891b27": "汝甚愚癡，汝若樂聞，我當為說。」舍利弗言：「善",
    "T10n0299_002:0891b28": "男子！我今樂聞，惟願仁者，廣為我說。」是時妙",
    "T10n0299_002:0891b29": "吉祥童子，說是語時，即時三千大千世界，乃",
    "T10n0299_002:0891b30": "至清淨天宮，及諸天眾，上至阿迦膩吒天眾，",
    "T10n0299_002:0891c01": "下至四大天王并諸眷屬無數俱胝大藥叉，",
    "T10n0299_002:0891c02": "將諸梵天王及天帝釋護世諸天并諸天女，",
    "T10n0299_002:0891c03": "各各樂聞如是大法，皆來集會，及諸比丘、比",
    "T10n0299_002:0891c04": "丘尼、優婆塞、優婆夷，并餘三十三天、夜摩天、",
    "T10n0299_002:0891c05": "覩史陀天、化樂天、他化自在天、大梵天王、阿",
    "T10n0299_002:0891c06": "迦膩吒天，如是諸天眾等，皆來集會。復有諸",
    "T10n0299_002:0891c07": "大聲聞眾，其名曰尊者須菩提、尊者摩訶迦",
    "T10n0299_002:0891c08": "葉、尊者大目乾連、尊者舍利弗、尊者摩訶迦",
    "T10n0299_002:0891c09": "旃延、尊者阿𩕳嚕馱、尊者誐耶迦葉、尊者摩",
    "T10n0299_002:0891c10": "賀俱絺羅、尊者祖拏判姹迦、尊者梨嚩多、尊",
    "T10n0299_002:0891c11": "者曩禰迦葉、尊者烏嚕尾螺迦葉、尊者布囉",
    "T10n0299_002:0891c12": "拏梅怛囉二合尼子、尊者羅護羅、尊者鈸捺囉",
    "T10n0299_002:0891c13": "二合波羅、尊者麼澁波二合、尊者阿難陀，如是",
    "T10n0299_002:0891c14": "等諸大聲聞眾，及耶輸陀羅五百比丘尼等，",
    "T10n0299_002:0891c15": "皆悉來集。復有轉輪王及諸小王，剎帝利婆",
    "T10n0299_002:0891c16": "羅門，長者居士，皆來集會。",
    "T10n0299_002:0891c17": "是時尊者舍利弗，遶佛三匝，而作是言：「世尊！",
    "T10n0299_002:0891c18": "何因何緣，即於今日，如是大眾皆悉雲集？云",
    "T10n0299_002:0891c19": "何當知？」佛言：「尊者舍利弗！是寶光總持法威",
    "T10n0299_002:0891c20": "德力故。」舍利弗言：「世尊！此寶光總持法門，我",
    "T10n0299_002:0891c21": "今樂聞。」佛言：「尊者舍利弗！汝當往詣請彼妙",
    "T10n0299_002:0891c22": "吉祥童子、普賢菩薩，此二大士必為汝說。」是",
    "T10n0299_002:0891c23": "時尊者舍利弗，白妙吉祥童子言：「善男子！汝",
    "T10n0299_002:0891c24": "今當說此寶光三摩地微妙法寶。」妙吉祥言：",
    "T10n0299_002:0891c25": "「尊者舍利弗！汝等今者為欲聞此寶光總持",
    "T10n0299_002:0891c26": "法故。」舍利弗言：「今此四眾，梵王、帝釋、護世諸",
    "T10n0299_002:0891c27": "天，為聽是法，故來至此。」于時妙吉祥即告長",
    "T10n0299_002:0891c28": "老舍利弗，作如是言：「舍利弗！此法祕要不可",
    "T10n0299_002:0891c29": "視聽，如幻、如化，云何當說？說聽是誰？」舍利弗",
    "T10n0299_002:0891c30": "言：「善男子！汝今當說，我欲樂聞。」妙吉祥問尊",
    "T10n0299_002:0892a01": "者舍利弗：「此說當云何言？」答言：「妙吉祥！空作",
    "T10n0299_002:0892a02": "是說。」妙吉祥又問舍利弗：「空云何說？」答言：「妙",
    "T10n0299_002:0892a03": "吉祥！空離言說。」妙吉祥言：「尊者舍利弗！此空",
    "T10n0299_002:0892a04": "若離言說，我云何說？尊者舍利弗！既一切諸",
    "T10n0299_002:0892a05": "法皆離言說，若作是說，誰能聽受？」長老舍利",
    "T10n0299_002:0892a06": "弗言：「善男子！彼一切法皆離文字語言故，作",
    "T10n0299_002:0892a07": "如是說，是故說空、無相、無願、非取、非捨、非異、",
    "T10n0299_002:0892a08": "非不異、非離戲論、非不離戲論。」是時妙吉祥",
    "T10n0299_002:0892a09": "童子、尊者舍利弗說是法時，彼諸菩薩及於",
    "T10n0299_002:0892a10": "梵王、帝釋、護世諸天，心大歡喜，同聲讚言：「善",
    "T10n0299_002:0892a11": "哉！善男子！善說此寶光總持法故。」",
    "T10n0299_002:0892a12": "是時尊者須菩提，白妙吉祥童子言：「善男子！",
    "T10n0299_002:0892a13": "菩薩摩訶薩云何受持讀誦、為他解說此寶",
    "T10n0299_002:0892a14": "光總持法故？」妙吉祥言：「須菩提！此總持法無",
    "T10n0299_002:0892a15": "生清淨，如理受持，離性、離相、非離言說、非取、非",
    "T10n0299_002:0892a16": "捨。此法應如是受持，為他解說。」妙吉祥童子",
    "T10n0299_002:0892a17": "說是法時，有九十二菩薩皆得勇猛三摩地，",
    "T10n0299_002:0892a18": "復有人天六十二眾生得無生法忍。",
    "T10n0299_002:0892a19": "爾時普賢菩薩摩訶薩，從座而起，偏袒右肩，",
    "T10n0299_002:0892a20": "合掌恭敬，白佛言：「世尊！云何為菩薩摩訶薩",
    "T10n0299_002:0892a21": "大悲？」佛言：「善男子！此菩薩摩訶薩大悲者，若",
    "T10n0299_002:0892a22": "菩薩摩訶薩不捨三界，名為大悲；若令一切",
    "T10n0299_002:0892a23": "眾生得見諸佛淨妙剎土，名為大悲；若諸破",
    "T10n0299_002:0892a24": "戒眾生悉能憐愍護持，名為大悲；若能令一",
    "T10n0299_002:0892a25": "切眾生志求般若波羅蜜多，親近修習，名為大",
    "T10n0299_002:0892a26": "悲；若為一切眾生不惜身命，名為大悲；乃至",
    "T10n0299_002:0892a27": "頭、目、髓、腦，難捨能捨，難行能行，為諸眾生，名為",
    "T10n0299_002:0892a28": "大悲。復告，善男子！菩薩摩訶薩為諸眾生，無",
    "T10n0299_002:0892a29": "有異心，等以安樂，離諸邪見，悉令解脫。善男",
    "T10n0299_002:0892a30": "子！是為菩薩摩訶薩大悲，應如是解。」",
    "T10n0299_002:0892b01": "爾時，普賢菩薩摩訶薩白佛言：「世尊！唯願如",
    "T10n0299_002:0892b02": "來大慈無量，為諸眾生安樂世間，說此寶光總",
    "T10n0299_002:0892b03": "持法故，并此大會諸天及人，皆得安樂利益。」",
    "T10n0299_002:0892b04": "即時世尊愍諸眾生，以梵音聲普告諸菩薩",
    "T10n0299_002:0892b05": "摩訶薩言：「汝等今者於未來世後五百歲，法",
    "T10n0299_002:0892b06": "欲滅時，誰能受持、廣宣流布此寶光總持法故？」",
    "T10n0299_002:0892b07": "是時普賢菩薩、離一切憂暗菩薩、藥王菩薩、",
    "T10n0299_002:0892b08": "辯積菩薩、出生一切法王菩薩、無盡意菩薩、",
    "T10n0299_002:0892b09": "海慧菩薩、寶師子菩薩、寶賢菩薩、寶光菩",
    "T10n0299_002:0892b10": "薩、寶髻菩薩、觀自在菩薩、等觀菩薩、常觀菩",
    "T10n0299_002:0892b11": "薩、寶手菩薩、寶積菩薩、寶莊嚴菩薩、吉祥幢",
    "T10n0299_002:0892b12": "菩薩、法吉祥菩薩、財吉祥菩薩、福德吉祥菩",
    "T10n0299_002:0892b13": "薩、栴檀吉祥菩薩、法慧菩薩、甘露慧菩薩、不",
    "T10n0299_002:0892b14": "思議菩薩、福德莊嚴菩薩、功德莊嚴菩薩、相",
    "T10n0299_002:0892b15": "嚴菩薩、常歡喜根菩薩、眾智山峯王菩薩、辯",
    "T10n0299_002:0892b16": "說菩薩、常舉手菩薩、持地菩薩、辯意菩薩、虛",
    "T10n0299_002:0892b17": "空藏菩薩、月藏菩薩、清淨月藏菩薩、日藏菩",
    "T10n0299_002:0892b18": "薩、出生王菩薩、摩訶彌盧菩薩、堅牢慧菩薩、",
    "T10n0299_002:0892b19": "彌勒菩薩摩訶薩，如是等六十二百千俱胝",
    "T10n0299_002:0892b20": "那庾多菩薩摩訶薩，以一音聲同時告言：「世",
    "T10n0299_002:0892b21": "尊！我等今者，能於未來世後五百歲，法欲滅",
    "T10n0299_002:0892b22": "時，常當受持、廣宣流布，為諸眾生說此寶光",
    "T10n0299_002:0892b23": "總持法門。」佛言：「善哉，善哉！善男子！希有，希",
    "T10n0299_002:0892b24": "有！善男子！汝等為諸眾生，能發如是清淨大",
    "T10n0299_002:0892b25": "願。」爾時，世尊告普賢菩薩摩訶薩言：「諦聽！諦",
    "T10n0299_002:0892b26": "聽！善男子，此寶光總持微妙正法，為欲利益",
    "T10n0299_002:0892b27": "安樂一切眾生。」爾時，世尊說是語已，即昇大",
    "T10n0299_002:0892b28": "寶莊嚴師子之座，結跏趺坐，即說寶光明總",
    "T10n0299_002:0892b29": "持陀羅尼曰：",
    "T10n0299_002:0892c01": "「􄖩曩􄗰莫入􄙺三􄗯滿􄕗多􄙖跋􄩶捺囉二合、引􄗱野􄙞冒引",
    "T10n0299_002:0892c03": "􄕽地􄙺薩􄽚怛嚩二合、引􄗱野􄗥麼􄚩賀引􄙺薩􄽚怛嚩二合、引",
    "T10n0299_002:0892c05": "􄗱野􄙺麼􄚩賀引􄑁迦引􄙂嚕􄕍抳􄑁迦引􄗱野􄕗怛",
    "T10n0299_002:0892c07": "􇩊儞也二合􄕤他引􈁴唵引􄙖婆引􄗽囉􄓜胝引􄙖婆􄗽囉",
    "T10n0299_002:0892c09": "􄓜胝引􄙖婆􄗽囉􄙖婆􄗽冷􄕙帝􄙻薩嚩二合、引􄚩賀引」",
    "T10n0299_002:0892c11": "是時世尊，如是三說此寶光總持祕密微妙",
    "T10n0299_002:0892c12": "最上甚深廣大法寶。是時，普賢菩薩摩訶薩",
    "T10n0299_002:0892c13": "白佛言：「世尊！法與法者，是義云何？」佛言：「善男",
    "T10n0299_002:0892c14": "子！無法即法，即一切義，即無性義，一切法義即",
    "T10n0299_002:0892c15": "等虛空義，一切法即無數義，無數義即一切義，",
    "T10n0299_002:0892c16": "無數義即一切法義。」普賢菩薩白佛言：「世尊！",
    "T10n0299_002:0892c17": "云何說此一切法？」佛言：「善男子！吾說此一切",
    "T10n0299_002:0892c18": "法者，謂眼、耳、鼻、舌、身、意，如是此六識及十二",
    "T10n0299_002:0892c19": "緣行。善男子！是故我今作此說故，一切諸法",
    "T10n0299_002:0892c20": "亦復如是。復次，善男子！一切諸法，本無生滅。」",
    "T10n0299_002:0892c21": "是時，妙吉祥童子白普賢菩薩摩訶薩，作如",
    "T10n0299_002:0892c22": "是言：「佛子！此寶光總持法門，菩薩云何受持？」",
    "T10n0299_002:0892c23": "普賢菩薩摩訶薩，告妙吉祥如是說言：「善男",
    "T10n0299_002:0892c24": "子！此寶光總持如法而說，如理受持。何故？本",
    "T10n0299_002:0892c25": "性不生、不滅故，非相、非空故，無性即自性故，",
    "T10n0299_002:0892c26": "自性即無性故。善男子！此寶光總持如是不",
    "T10n0299_002:0892c27": "應執著，受持觀察故，智慧決了，應如是住，分",
    "T10n0299_002:0892c28": "別解說。善男子！此寶光總持觀法自性義故。」",
    "T10n0299_002:0892c29": "大方廣總持寶光明經卷第二"
}