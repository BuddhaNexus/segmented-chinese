{
    "X70n1403_002:0765c11": "師子林天如和尚語錄卷之二",
    "X70n1403_002:0765c13": "小師　善遇　編",
    "X70n1403_002:0765c14": "慧慶禪寺請普說。師云。格外一機。一大藏經收不得。",
    "X70n1403_002:0765c15": "向上一著。千七百人說不到。作家門下擒縱自如。佛",
    "X70n1403_002:0765c16": "來祖來結舌有分。眾中莫有超佛越祖底麼。出來露",
    "X70n1403_002:0765c17": "箇消息看。問答畢乃云。適來禪客問正法眼藏涅槃",
    "X70n1403_002:0765c18": "妙心。山僧向他道。咲殺狸奴白牯。疑殺天下衲僧。知",
    "X70n1403_002:0765c19": "他還曾會也無。諸禪德。正法眼藏涅槃妙心。三世諸",
    "X70n1403_002:0765c20": "佛不知有。狸奴白牯却知有。且道知有底是不知有",
    "X70n1403_002:0765c21": "底是。知與不知且莫問。有之一字向何處安著。既無",
    "X70n1403_002:0765c22": "著處。喚甚麼作正法眼藏涅槃妙心。又喚甚麼作三",
    "X70n1403_002:0765c23": "世諸佛狸奴白牯。多少英靈漢向這裏覷捕不見。摸",
    "X70n1403_002:0765c24": "索不著。擬議不來。挨拶不入。若不胡麻[病-丙+斯]繳。便是渾",
    "X70n1403_002:0766a01": "侖吞棗。後來臨濟大師見僧入門便喝。德山見僧入",
    "X70n1403_002:0766a02": "門便棒。這一棒一喝將正法眼藏涅槃妙心當場指",
    "X70n1403_002:0766a03": "出覿面提撕。只圖易見易曉。爭奈棒喝之間有縱有",
    "X70n1403_002:0766a04": "奪有照有用有生有殺有主有賓。有時主賓各立。有",
    "X70n1403_002:0766a05": "時賓主交參。有時主賓互換。有時賓主兩忘。只因省",
    "X70n1403_002:0766a06": "事成多事。土上加泥又一重。帶累雲門老子眼不耐",
    "X70n1403_002:0766a07": "見出來道。雲門扇子[跳-兆+孛]跳上三十三天。築著帝釋鼻",
    "X70n1403_002:0766a08": "孔。東海鯉魚打一棒。雨似盆傾。此等語言又將涅槃",
    "X70n1403_002:0766a09": "妙心正法眼藏七花八裂分明註解了也。雖然註解",
    "X70n1403_002:0766a10": "分明。爭奈依前難會。若無實法會。雲門罪犯彌天。若",
    "X70n1403_002:0766a11": "不作實法會。雲門搥胸呌屈。只為分明極飜令所得",
    "X70n1403_002:0766a12": "遲。殊不知佛祖一機一境一言一句。本無誵訛亦無",
    "X70n1403_002:0766a13": "奇特。又無深奧且無隱藏。總是諸人日用常行底事。",
    "X70n1403_002:0766a14": "所謂三世諸佛狸奴白牯者。元來共一箇鼻孔出氣。",
    "X70n1403_002:0766a15": "這箇鼻孔在諸人分上現成元有底。眼雖不見伸手",
    "X70n1403_002:0766a16": "也曾摸著。何甞有毫髮差殊。你若自有主宰不被人",
    "X70n1403_002:0766a17": "瞞。管取三世諸佛借你鼻孔出氣。放去也由你。收來",
    "X70n1403_002:0766a18": "也由你。左之右之無不由你。你若自無主宰。未免一",
    "X70n1403_002:0766a19": "箇鼻孔反被他人穿却。一動一靜總不自由。故於佛",
    "X70n1403_002:0766a20": "祖機緣觸處皆成障礙。山僧恁麼舉揚。眾中還有不",
    "X70n1403_002:0766a21": "被障礙者麼。試更從頭舉看。呈拂子云。雲門扇子即",
    "X70n1403_002:0766a22": "此便是。喝一喝云。臨濟之喝現在這裏。卓主丈云。德",
    "X70n1403_002:0766a23": "山之棒亦在這裏。扇子棒喝一時見了聞了會了。畢",
    "X70n1403_002:0766a24": "竟正法眼藏是何聲響。涅槃妙心是何面孔。江北江",
    "X70n1403_002:0766b01": "南問王老。一狐疑了一狐疑。不如劃斷葛藤。別通一",
    "X70n1403_002:0766b02": "路去也。以主丈劃一劃云。諸禪德。佛祖出世總不為",
    "X70n1403_002:0766b03": "他事。單單只為汝諸人各各自己脚跟下有一段生",
    "X70n1403_002:0766b04": "死大事不曾了當。曲垂方便令汝了却。何謂生死事",
    "X70n1403_002:0766b05": "大。生不知來處謂之生大。死不知去處謂之死大。如",
    "X70n1403_002:0766b06": "是生死不是等閑戲論。譬如箇縵天網子盡大地人",
    "X70n1403_002:0766b07": "被他籠罩。從古以來無有一人不被生死吞却。且莫",
    "X70n1403_002:0766b08": "說從古。只說汝有生以來。回思十年二十年前。親戚",
    "X70n1403_002:0766b09": "朋友道伴相知死却多多少少。曰身曰名與草木俱",
    "X70n1403_002:0766b10": "腐。知他大夜茫茫向何處安身立命。良可惜哉。且莫",
    "X70n1403_002:0766b11": "說他人。只說你自己。現前四大色身妄認為我。從朝",
    "X70n1403_002:0766b12": "至暮眼睛轆轆地。口子吧吧地。通身活鱍鱍地。種種",
    "X70n1403_002:0766b13": "資養他。種種愛護他。他却念念遷謝新新不住。如火",
    "X70n1403_002:0766b14": "成灰漸漸消殞。不知不覺臘月三十日撞在面前。當",
    "X70n1403_002:0766b15": "此之時。點檢平生所作所為。一點也用不著。徒爾塵",
    "X70n1403_002:0766b16": "勞袞袞業識茫茫。嘍嘍囉囉波波挈挈。成得箇甚麼",
    "X70n1403_002:0766b17": "邊事。只樂得手忙脚亂與落湯螃蠏相似。悔也悔不",
    "X70n1403_002:0766b18": "得了。做也做不得了。嗚呼哀哉。嗚呼痛哉。縱饒你官",
    "X70n1403_002:0766b19": "高一品富有萬鍾。功蓋乾坤名喧朝野。三寸氣斷一",
    "X70n1403_002:0766b20": "火洞然。收得一撮冷灰埋向一堆黃土。日暮狐狸眠",
    "X70n1403_002:0766b21": "塚上。夜深兒女咲燈前。平生英雄豪傑果安在哉。所",
    "X70n1403_002:0766b22": "以古人道。活計隨分做。生死如推磨。一口氣不來。總",
    "X70n1403_002:0766b23": "是他人箇。誠哉是言也。又或一死之後。三日五日形",
    "X70n1403_002:0766b24": "色變壞臭穢逼人。雖有骨肉至親亦不肯正眼覷著。",
    "X70n1403_002:0766c01": "平生恩愛情義又安在哉。故我祖師道。一息不來便",
    "X70n1403_002:0766c02": "同灰壤。前路茫茫未知何往。只恁麼死了燒了早是",
    "X70n1403_002:0766c03": "可憐。何況更有前路茫茫隨業受報。正是要緊事在。",
    "X70n1403_002:0766c04": "何謂隨業受報。汝平生所作無不是業。纔有業便有",
    "X70n1403_002:0766c05": "報。報之隨業如影隨形。此身既死。一箇識神或墯刀",
    "X70n1403_002:0766c06": "山劒樹爐炭鑊湯諸地獄中受無量苦。又或撞入驢",
    "X70n1403_002:0766c07": "胎馬腹餓鬼道中展轉輪迴受苦無量。是故先師有",
    "X70n1403_002:0766c08": "云。茶傾三奠復三奠。一箇髑髏燒不乾。業識又鑽皮",
    "X70n1403_002:0766c09": "袋去。鐵人聞也骨毛寒。這箇是受報底境界。那箇是",
    "X70n1403_002:0766c10": "生死業根。業根者在汝即今一念間也。汝無始以來",
    "X70n1403_002:0766c11": "因貪瞋癡無明煩惱妄想狂心。觸境遇緣隨聲逐色。",
    "X70n1403_002:0766c12": "使得你七顛八倒無業不造。即此便是生死業根者",
    "X70n1403_002:0766c13": "也。思量生死事。銕漢也灰心。由是佛祖運大慈悲。興",
    "X70n1403_002:0766c14": "大哀憫。廣立言教。教你參禪學道。或教你提箇話頭。",
    "X70n1403_002:0766c15": "或教你念佛脩淨土。令汝掃除妄想狂心。認取主人",
    "X70n1403_002:0766c16": "翁。識取本來面目。趂此眼光脚徤。做箇洒洒落落清",
    "X70n1403_002:0766c17": "淨解脫之士。臨命終時得他受用。生死無礙去來自",
    "X70n1403_002:0766c18": "由。這箇謂之了生脫死底大丈夫也。由是觀之。諸佛",
    "X70n1403_002:0766c19": "諸祖於人有大恩德者也。禪道佛法於人有大靈驗",
    "X70n1403_002:0766c20": "者也。嗟乎近來人心懈怠祖道荒涼。雖有參禪問道",
    "X70n1403_002:0766c21": "之士。而年久歲深不獲靈驗者。其故何哉。略而論之。",
    "X70n1403_002:0766c22": "有三種病。第一[宋-木+取]初不遇真正善知識與之開發指",
    "X70n1403_002:0766c23": "示。所以根脚不穩密。趣向不端正。做處有偏枯。見處",
    "X70n1403_002:0766c24": "有差錯。謂之打頭不遇作家。到底飜成骨董。第二不",
    "X70n1403_002:0767a01": "能痛將生死事大為念。既無勇猛精進之工夫。又無",
    "X70n1403_002:0767a02": "久遠不退之志氣。一暴十寒悠悠漾漾。不覺打在無",
    "X70n1403_002:0767a03": "事甲中。三二十年如釘樁搖艣。如水浸石頭相似。永",
    "X70n1403_002:0767a04": "無醒動底時節。第三或於世間虗名浮利上照不破",
    "X70n1403_002:0767a05": "放不下。或於世間妄緣惡習上坐不斷擺不脫。每於",
    "X70n1403_002:0767a06": "境風扇動世波搖撼處。不覺和身輥向業海中東飄",
    "X70n1403_002:0767a07": "西泊去了。安得復有靈驗哉。故曰參禪無秘訣。只要",
    "X70n1403_002:0767a08": "生死切。若是真正道流痛念生死者。豈肯恁麼中道",
    "X70n1403_002:0767a09": "而廢。必須打翻舊窠窟。抖擻舊精神。提起舊話頭。奮",
    "X70n1403_002:0767a10": "發舊志願。入頭不得處政要入頭。劄脚不得時政要",
    "X70n1403_002:0767a11": "劄脚。當信祖師道。毫釐繫念三塗業因。瞥爾情生萬",
    "X70n1403_002:0767a12": "劫羈鎻。參須真參。悟須實悟。閻羅大王不怕多語。又",
    "X70n1403_002:0767a13": "當信祖師道。雜念紛飛如何下手。一箇話頭如銕掃",
    "X70n1403_002:0767a14": "帚。是也掃非也掃。轉掃轉多轉多轉掃。掃不得[拚-ㄙ+ㄊ]命",
    "X70n1403_002:0767a15": "掃。忽然掃破太虗空。萬別千差一路通。諸禪德。努力",
    "X70n1403_002:0767a16": "今生須了却。莫教永劫受餘殃。這箇是要緊話也。又",
    "X70n1403_002:0767a17": "有出家在家諸佛子念佛脩淨土者。自疑念佛與參",
    "X70n1403_002:0767a18": "禪不同。蓋不知參禪念佛不同而同也。參禪為了生",
    "X70n1403_002:0767a19": "死。念佛亦為了生死。參禪者直指人心見性成佛。念",
    "X70n1403_002:0767a20": "佛者達惟心淨土見本性彌陀。既曰本性彌陀惟心",
    "X70n1403_002:0767a21": "淨土。豈有不同者哉。經云。譬如大城外有四門。隨方",
    "X70n1403_002:0767a22": "來者非止一路。蓋以入門雖異到城則同。參禪念佛",
    "X70n1403_002:0767a23": "者亦各隨其根器所宜而已。豈有異哉。然而念佛之",
    "X70n1403_002:0767a24": "中亦有靈驗不靈驗者。何以故。但以口念而心不念",
    "X70n1403_002:0767b01": "者。不靈驗也。口與心聲聲相應。心與佛步步不離者。",
    "X70n1403_002:0767b02": "有靈驗也。如今有一種人。手搯數珠口稱佛號。一箇",
    "X70n1403_002:0767b03": "妄想狂心東走西走。這箇是口念而心不念者。徒費",
    "X70n1403_002:0767b04": "精神於事何益。莫若以心憶佛以心念佛。雖然口不",
    "X70n1403_002:0767b05": "出聲却是真念佛也。豈不見經中道。十方如來憐念",
    "X70n1403_002:0767b06": "眾生。如母憶子。眾生墯在生死海中。如兒子流落他",
    "X70n1403_002:0767b07": "鄉外國。佛如慈母常憶念之。雖不開口向人說其憶",
    "X70n1403_002:0767b08": "念。而其憶念之心自然切切無間斷也。子若憶念其",
    "X70n1403_002:0767b09": "母。與母心同。則母子相見有日矣。故又云。若眾生心",
    "X70n1403_002:0767b10": "憶佛念佛。現前當來必定見佛。現前者現世也。當來",
    "X70n1403_002:0767b11": "者來世也。果能如是憶佛念佛。敢保現世必定見佛",
    "X70n1403_002:0767b12": "也。既曰現前見佛。則與參禪悟道何所異哉。幻住和",
    "X70n1403_002:0767b13": "尚有云。參禪只為明生死。念佛惟圖了死生。但向一",
    "X70n1403_002:0767b14": "邊挨得入。兩條門路不多爭。門路雖不多爭。却不許",
    "X70n1403_002:0767b15": "互相兼帶。參禪者單單只是參禪。念佛者單單只是",
    "X70n1403_002:0767b16": "念佛。若是話分兩頭。彼此都無成就。古人有箇喻子",
    "X70n1403_002:0767b17": "云。譬如脚踏兩邊船。這邊那邊都不著。兩邊不著尚",
    "X70n1403_002:0767b18": "無妨。照顧和身都陷却。記取記取。勉之勉之。比丘惟",
    "X70n1403_002:0767b19": "則學無所成自救不了。茲蒙慧慶方丈若愚禪師及",
    "X70n1403_002:0767b20": "絕照講主可庭藏主諸公請為四眾普說。既不容辭。",
    "X70n1403_002:0767b21": "勉強奉命。今此現前新學般若諸佛子。當信如上所",
    "X70n1403_002:0767b22": "說。皆是棒打石人頭。嚗曝論實事。然所說者。不過痛",
    "X70n1403_002:0767b23": "喻生死事大及參禪念佛兩種法門而已。念佛者只",
    "X70n1403_002:0767b24": "是靠取阿彌陀佛四字話頭。別無他說。若是初心參",
    "X70n1403_002:0767c01": "禪者恐未有下手處。未有趣向處。然此亦無他說。只",
    "X70n1403_002:0767c02": "是汝諸人各各有箇本來面目。不曾認得這箇本來",
    "X70n1403_002:0767c03": "面目。直下與諸佛同體。你十二時中語默動靜行住",
    "X70n1403_002:0767c04": "坐臥莫不承他恩力。但於此密密體認。即此便是下",
    "X70n1403_002:0767c05": "手處。即此便是趣向處也。便須直下承當。切忌等閑",
    "X70n1403_002:0767c06": "蹉過。發大勇猛。起大精進。要在箭鋒相拄機筈相投。",
    "X70n1403_002:0767c07": "古人云。一不做二不休。一拳拳倒黃鶴樓。一踢踢飜",
    "X70n1403_002:0767c08": "鸚鵡洲。有意氣時添意氣。不風流處也風流。果有古",
    "X70n1403_002:0767c09": "人如是作略。則德山與臨濟與你是同參。釋迦與彌",
    "X70n1403_002:0767c10": "陀阿曾有兩箇。併將千七百則諸祖機緣與正法眼",
    "X70n1403_002:0767c11": "藏涅槃妙心穿作一串颺在一邊。然後獨步大方。普",
    "X70n1403_002:0767c12": "告諸人道。丈夫自有通霄路。不向如來行處行。當此",
    "X70n1403_002:0767c13": "之時。則上座望風展拜有分。其或未然。莫恠壓良為",
    "X70n1403_002:0767c14": "賤。再下一箇註脚。世事茫茫沒了期。自家活計猛提",
    "X70n1403_002:0767c15": "撕。落湯螃蠏人人見。投火飛蛾箇箇知。病到始憐身",
    "X70n1403_002:0767c16": "是苦。死來惟有業相隨。浮光幻影須臾過。火急脩行",
    "X70n1403_002:0767c17": "也是遲。如人上山。各自努力。",
    "X70n1403_002:0767c18": "普達實立副使．脫銕睦爾副使．買奴海牙同知．忙哥",
    "X70n1403_002:0767c19": "剌宣差．馮總管等。率眾官士大夫來師子林設齋請",
    "X70n1403_002:0767c20": "普說。師云。參禪是向上一著要緊大事。此事曰僧曰",
    "X70n1403_002:0767c21": "俗人人有分。況是本來具足全體現成。爭奈世間人",
    "X70n1403_002:0767c22": "往往當面蹉過。不曾去理會。莫道不曾理會。問也不",
    "X70n1403_002:0767c23": "曾問著。正眼看來誠可憐憫。今日諸公既發此問。畢",
    "X70n1403_002:0767c24": "竟於此事上有大因緣。然此事纔擬說著。便是生死",
    "X70n1403_002:0768a01": "岸頭境界。便是痛心苦口之語。望諸公洗心滌慮聽",
    "X70n1403_002:0768a02": "之思之。何謂參禪是向上要緊大事。蓋為要明心見",
    "X70n1403_002:0768a03": "性了生脫死。生死未明謂之大事。祖師道。參禪只為",
    "X70n1403_002:0768a04": "了生死。生死不了成徒勞。王右軍亦曰。死生亦大矣。",
    "X70n1403_002:0768a05": "豈不痛哉。只為生死事大。故以參禪為向上大事也。",
    "X70n1403_002:0768a06": "何謂生死。公等彼此有身在世。此身既不是諸佛如",
    "X70n1403_002:0768a07": "來金剛不壞之身。又不是純鋼打就生銕鑄成底堅",
    "X70n1403_002:0768a08": "固之身。乃是四大假合虗脆浮幻之身。如水上泡如",
    "X70n1403_002:0768a09": "草頭露。看看髮白齒搖皮枯面皺。老病無常朝不保",
    "X70n1403_002:0768a10": "暮。既有生必有死。既有死還復生。但不知這回生死",
    "X70n1403_002:0768a11": "落在甚麼道中。此為可痛者也。佛說三界如火宅。六",
    "X70n1403_002:0768a12": "道如苦輪。汝等從無量劫以至于今。向三界火宅中",
    "X70n1403_002:0768a13": "東走西走。不知求出路。在六道苦輪裏東輥西輥。無",
    "X70n1403_002:0768a14": "有暫停時。若欲息苦輪出火宅須是了生死。若欲了",
    "X70n1403_002:0768a15": "生死須是見佛性。若欲見佛性須是大悟一回。若欲",
    "X70n1403_002:0768a16": "大悟須是參禪。是知無量法門參禪為第一要緊也。",
    "X70n1403_002:0768a17": "何謂無量法門。開而言之有八萬四千種。總而論之",
    "X70n1403_002:0768a18": "則有三宗。曰教宗．禪宗．律宗也。律者戒法也。有在家",
    "X70n1403_002:0768a19": "白衣人戒法。有出家比丘等戒法。有小乘戒法。有大",
    "X70n1403_002:0768a20": "乘戒法。廣至三千威儀八萬細行。皆是檢束身心防",
    "X70n1403_002:0768a21": "非止惡。故名律宗也。教者廣說大小頓漸脩證法門。",
    "X70n1403_002:0768a22": "或說布施等六波羅蜜。或說廣種福田。或說廣脩德",
    "X70n1403_002:0768a23": "本等。是教宗也。若論禪宗却無許多事。謂之不立文",
    "X70n1403_002:0768a24": "字教外別傳直指人心見性成佛。所以參禪者先將",
    "X70n1403_002:0768b01": "平生所學所記所見所聞所知所解盡情颺在一壁。",
    "X70n1403_002:0768b02": "又將平生名聞利養之事。恩愛貪欲之心。盡情拈向",
    "X70n1403_002:0768b03": "一邊。坐斷千差掃空萬慮。單提正念勇往直前。譬如",
    "X70n1403_002:0768b04": "百萬軍中單刀直入。不顧危亡得失人我是非。猛[拚-ㄙ+ㄊ]",
    "X70n1403_002:0768b05": "性命拶透佛祖牢關。不歷階梯高登佛祖堂奧。是謂",
    "X70n1403_002:0768b06": "禪宗也。昔西天有一異見王。甞問波羅提尊者如何",
    "X70n1403_002:0768b07": "是佛。尊者云見性是佛。王云性在甚麼處。尊者云性",
    "X70n1403_002:0768b08": "在作用處。王曰作用凡有幾處出現。尊者云八處出",
    "X70n1403_002:0768b09": "現。王曰何謂八處。尊者云。在胎曰身。處世曰人。在眼",
    "X70n1403_002:0768b10": "曰見。在耳曰聞。在鼻嗅香。在舌談論。在手執捉。在足",
    "X70n1403_002:0768b11": "運奔。徧現則廣周沙界。收攝則藏在一塵。悟者謂之",
    "X70n1403_002:0768b12": "佛性。迷者謂者精魂。王聞是言當下有省。蓋悟者謂",
    "X70n1403_002:0768b13": "之佛性。則見聞知覺所作所為無非妙用。既得妙用",
    "X70n1403_002:0768b14": "即出生死。迷者謂之精魂。則見聞知覺所作所為無",
    "X70n1403_002:0768b15": "非業識。既成業識即墯生死。何謂之迷。迷者不見佛",
    "X70n1403_002:0768b16": "性。既不見佛性則雖有妙用而不得其用。非惟不得",
    "X70n1403_002:0768b17": "其用亦且不知其妙。只如眼耳鼻口謂之七竅。鼻有",
    "X70n1403_002:0768b18": "兩竅何不聞聲。耳有兩孔何不聞香。這些妙用早是",
    "X70n1403_002:0768b19": "不能窮究。何況通身無主宰隨處有聱訛。聞聲隨聲",
    "X70n1403_002:0768b20": "走。見色隨色走。既隨色聲妄走。便被妄境纏縛。從此",
    "X70n1403_002:0768b21": "雜念紛飛妄想顛倒。如是等業識塵勞名為染習。如",
    "X70n1403_002:0768b22": "是染習乃生死輪迴之根本也。嗚呼。同一佛性同一",
    "X70n1403_002:0768b23": "妙用。毫釐有差天地懸隔。然而迷悟無根妙在轉處。",
    "X70n1403_002:0768b24": "是以古者英俊丈夫向這裏回光返照泝流窮源。有",
    "X70n1403_002:0768c01": "撥著便轉聞著便悟者。有多積工夫久久而後悟者。",
    "X70n1403_002:0768c02": "又有窮年竟歲從少至老而未能悟者。此無他。由染",
    "X70n1403_002:0768c03": "習之有輕重耳。染習輕者其悟速。染習重者其悟遲",
    "X70n1403_002:0768c04": "也。試舉一二證之。如昔者范冲左丞問旻禪師曰。某",
    "X70n1403_002:0768c05": "甲不幸墯身於金紫行中。去此事稍遠。旻即呼左丞",
    "X70n1403_002:0768c06": "之名。左丞隨應。旻曰何遠之有。范公躍然而喜。再乞",
    "X70n1403_002:0768c07": "指示。旻拊膝一下。范擬議。旻曰。此事見則便見。擬議",
    "X70n1403_002:0768c08": "即差。范公遂豁然開悟。此非染習輕而悟之速者乎。",
    "X70n1403_002:0768c09": "又如唐之于頔相公問紫玉山通禪師曰如何是佛。",
    "X70n1403_002:0768c10": "通即呼于頔之名。于公隨應。師曰即此便是更莫別",
    "X70n1403_002:0768c11": "求。于公雖喜其言而未得開悟。由是展轉咨參。晝夜",
    "X70n1403_002:0768c12": "不捨亦多時矣。後來藥山和尚聞而歎曰。可惜于家",
    "X70n1403_002:0768c13": "漢活埋在紫玉山中。于頔聞之徑造藥山求決。依上",
    "X70n1403_002:0768c14": "問曰如何是佛。藥山亦呼于頔。頔亦隨應。山曰是什",
    "X70n1403_002:0768c15": "麼。于公始得大悟。以于頔較范冲。便見有遲速之異",
    "X70n1403_002:0768c16": "矣。省悟既有遲速。悟處亦有淺深。如張無盡居士徧",
    "X70n1403_002:0768c17": "參諸大老。復參東林照覺和尚。自謂脫略而禪宗機",
    "X70n1403_002:0768c18": "緣無不透徹。時為江西運使按部至洪之分寧。諸山",
    "X70n1403_002:0768c19": "迎謁之。留坐逐一詢問。惟兜率悅禪師居末位。問至",
    "X70n1403_002:0768c20": "兜率。諸山代曰兜率悅和上也。無盡乃欣然曰。吾在",
    "X70n1403_002:0768c21": "京師時甞聞兜率頗善文章。悅公正色厲聲曰。某學",
    "X70n1403_002:0768c22": "單傳之道說甚文章。我若對相公說文章。恰如相公",
    "X70n1403_002:0768c23": "對我說禪。無盡驚異之。及諸山退。即命駕趨訪兜率。",
    "X70n1403_002:0768c24": "夜話間悅問曰。聞相公在東林時古今機緣無不透",
    "X70n1403_002:0769a01": "徹是否。公曰。然。惟德山托鉢香嚴上樹二處有疑。悅",
    "X70n1403_002:0769a02": "怒曰。我將謂是箇人物。元來如此。若是此二處有疑",
    "X70n1403_002:0769a03": "則從前悟得底皆未是也。且請出去。遂閉却方丈門。",
    "X70n1403_002:0769a04": "無盡在客軒一夜睡不著。至五皷忽有省。即趍方丈",
    "X70n1403_002:0769a05": "扣門。悅曰做甚麼。公曰捉得賊也。悅曰。捉得賊。贓在",
    "X70n1403_002:0769a06": "甚麼處。公無語。悅曰。未在且去。公疑團愈熱。在客軒",
    "X70n1403_002:0769a07": "中行坐俱不安。方轉身欲上床忽爾脫然。復走上方",
    "X70n1403_002:0769a08": "丈。時悅公預知其來。備香燭開門接見。乃曰且喜相",
    "X70n1403_002:0769a09": "公大事了畢。相視一咲而已。方信禪師兩眼對兩眼。",
    "X70n1403_002:0769a10": "不待開口而知。方信宗門下悟處有淺深也。如上所",
    "X70n1403_002:0769a11": "舉數人悟之遲速悟之淺深。雖由染習之輕重然。亦",
    "X70n1403_002:0769a12": "繫乎根器之有利鈍不同耳。根器者論其宿種也。宿",
    "X70n1403_002:0769a13": "於善種有所熏脩則根器聰利而速於悟也。宿於善",
    "X70n1403_002:0769a14": "種無所熏脩則根器昏鈍而遲於悟也。山僧往年在",
    "X70n1403_002:0769a15": "天目山中峰和尚侍傍。見五六官客夜坐談道。中有",
    "X70n1403_002:0769a16": "一人忽歎息曰。出家兒十指不點水。百事不干懷。三",
    "X70n1403_002:0769a17": "條椽下七尺單前。晝三夜三單提獨弄。尚且十年二",
    "X70n1403_002:0769a18": "十年不得了悟。我輩在仕塗中為國宣勞為民牧守。",
    "X70n1403_002:0769a19": "十二時中無一餉靜定。而欲了辦此事其可得哉。和",
    "X70n1403_002:0769a20": "尚曰。此說不然。做官高低論根脚。悟道遲速論根器。",
    "X70n1403_002:0769a21": "譬如鄉里小兒要做官人。從小習文書學吏業。向司",
    "X70n1403_002:0769a22": "縣間做小吏起。弄到老死搆不得九品八品。如眾相",
    "X70n1403_002:0769a23": "公出身便是五品四品。亦有白身便是三品者。較之",
    "X70n1403_002:0769a24": "小吏相去多少。學道亦然。何可以僧俗之異而自分",
    "X70n1403_002:0769b01": "難易邪。當時在座聞者皆悅服。以為至理之言也。今",
    "X70n1403_002:0769b02": "我副使諸公。身歷憲臺法柄在手。聲光赫赫震耀海",
    "X70n1403_002:0769b03": "內。同來會中亦有據要路而握政綱者。有入帥閫而",
    "X70n1403_002:0769b04": "持軍麾者。有居幕府而司案牘者。有任教官而為文",
    "X70n1403_002:0769b05": "章伯者。皆是宿生曾向吾門履踐。故其正念炳然。不",
    "X70n1403_002:0769b06": "為富貴功名之所掩。乃復相率過我師子林咨決禪",
    "X70n1403_002:0769b07": "宗向上一著。此豈偶然者哉。然我者裏別無指授之",
    "X70n1403_002:0769b08": "方。但請各各參取箇無字話頭。却不妨向出司按部",
    "X70n1403_002:0769b09": "蒞政牧民演武脩文處。時時提掇密密覷捕。忽然覷",
    "X70n1403_002:0769b10": "破話頭眼空天下。肯復讓范冲于頔輩為了事漢哉。",
    "X70n1403_002:0769b11": "古人云。為治不在多言。顧力行何如耳。山僧今日已",
    "X70n1403_002:0769b12": "是言語大多。言多去道轉遠。若是解聽者。只消向直",
    "X70n1403_002:0769b13": "截根源處會取。且如何是直截根源處。良久喝一喝",
    "X70n1403_002:0769b14": "下座。",
    "X70n1403_002:0769b15": "前州路馬跡山錢君祥請普說。山河大地全露法王",
    "X70n1403_002:0769b16": "身。草木藂林盡作師子吼。與麼則十方諸佛相好光",
    "X70n1403_002:0769b17": "明逼塞虗空滿眼滿耳。三乘教藏無量法門晝夜六",
    "X70n1403_002:0769b18": "時熾然常說。歌臺酒榭無非清淨講堂。劒樹刀山總",
    "X70n1403_002:0769b19": "是寶花王座。一處現身。千處萬處一切處同時出現。",
    "X70n1403_002:0769b20": "一處說法。千處萬處一切處同時演說。或於一身現",
    "X70n1403_002:0769b21": "多身。或於多身現一身。或以一法為萬法。或以萬法",
    "X70n1403_002:0769b22": "為一法。如帝網珠互相攝入。如大圓鏡影像交參。其",
    "X70n1403_002:0769b23": "中地位菩薩緣覺聲聞一切眾生情無情等。各各同",
    "X70n1403_002:0769b24": "時成佛了也。這箇雖是平實商量現成道理。未明言",
    "X70n1403_002:0769c01": "外意。疑殺天下人。若據衲僧巴鼻向上提持。坐斷千",
    "X70n1403_002:0769c02": "差路頭。佛來也請居門外。所以道。不與萬法為侶。不",
    "X70n1403_002:0769c03": "與諸塵作對。十方空索索。全體露堂堂。貪瞋癡從那",
    "X70n1403_002:0769c04": "裏得來。戒定慧向何處安著。恁麼見得。便見無煩惱",
    "X70n1403_002:0769c05": "可除。無菩提可證。無眾生可度。無諸佛可成。到這裏",
    "X70n1403_002:0769c06": "更擬為人說法。更擬教人參禪。何異畫蛇添足。取咲",
    "X70n1403_002:0769c07": "傍觀。帶累老瞿曇面皮厚三寸。其或未然。山僧今日",
    "X70n1403_002:0769c08": "拖泥帶水瞞汝諸人去也。大眾。諸佛與眾生本來同",
    "X70n1403_002:0769c09": "一體。只因迷與悟。凡聖有差殊。同體者同此心也。迷",
    "X70n1403_002:0769c10": "而為凡者。迷此心也。悟而為聖者。悟此心也。故曰迷",
    "X70n1403_002:0769c11": "之則生死始。悟之則輪迴息。嗟乎眾生與佛本來同",
    "X70n1403_002:0769c12": "體。良由一悟一迷霄壤懸隔。故我達磨大師不遠十",
    "X70n1403_002:0769c13": "萬里迢迢西來別立宗旨。謂之參禪者。要在直指其",
    "X70n1403_002:0769c14": "同體之心。使其開悟而已耳。自宗旨流東以來。宗門",
    "X70n1403_002:0769c15": "弟子與國王大臣長者居士於此廓然領悟。得大總",
    "X70n1403_002:0769c16": "持。了生脫死者。不可勝數矣。間有士大夫疑而不信",
    "X70n1403_002:0769c17": "者。此無他。迷妄太深而信心未發耳。殊不思佛說生",
    "X70n1403_002:0769c18": "老病死。昭昭只在目前。汝諸人試自點檢看。從少至",
    "X70n1403_002:0769c19": "老。從生至死。與塵勞業識輥作一團打成一片。畢竟",
    "X70n1403_002:0769c20": "如何結果。畢竟有何了期。那箇是迴頭一著。那箇是",
    "X70n1403_002:0769c21": "轉身一步。忽爾三寸氣消。眼光落地。百骸既散。萬事",
    "X70n1403_002:0769c22": "俱休。一箇遊魂隨業受報。豈不是虗生浪死甘受輪",
    "X70n1403_002:0769c23": "迴者哉。何不返觀前輩士大夫盡向宗門下悟明心",
    "X70n1403_002:0769c24": "地。拶透禪關。大有機緣大有榜樣。試舉一二言之。退",
    "X70n1403_002:0770a01": "食公堂自凭几。不動不搖心似水。霹靂一聲透頂門。",
    "X70n1403_002:0770a02": "驚起從前自家底。此乃趙清獻公拶透禪關之語也。",
    "X70n1403_002:0770a03": "公事之餘喜坐禪。未曾將脇倒床眠。雖然現出宰官",
    "X70n1403_002:0770a04": "相。長老之名四海傳。此乃馮給事學道用工之語也。",
    "X70n1403_002:0770a05": "又如張子韶侍郎久參徑山大慧和尚。每到徑山或",
    "X70n1403_002:0770a06": "留一月兩月。參隨雖久未得發明。一日與大慧從容",
    "X70n1403_002:0770a07": "論道。論及儒家致知格物。大慧咲之曰。汝但知格物。",
    "X70n1403_002:0770a08": "未知物格。子韶爭之。大慧曰。吾之所謂物格者。有妙",
    "X70n1403_002:0770a09": "理存焉。非儒者之所能知也。子韶疑之。遂力請開示。",
    "X70n1403_002:0770a10": "大慧曰。此難言也。請以喻明之。唐玄宗時有一官人。",
    "X70n1403_002:0770a11": "亡其名。曾為蜀中閬州太守。頗有德政。及罷任。閬人",
    "X70n1403_002:0770a12": "懷之。塑其像立廟以祀之。其人後與安祿山謀叛。兵",
    "X70n1403_002:0770a13": "陷京師。玄宗西奔入蜀。至閬州廟。見其像怒之。㧞劒",
    "X70n1403_002:0770a14": "斬其頭。當此之時。其人在長安軍中無故頭自墯地。",
    "X70n1403_002:0770a15": "此乃物格之妙也。却不容擬議卜度。但請就本參事",
    "X70n1403_002:0770a16": "上參究。待其開悟此理自明。子韶愈疑之。從此極力",
    "X70n1403_002:0770a17": "提撕。忽有省乃作偈曰。子韶格物。妙喜物格。欲識一",
    "X70n1403_002:0770a18": "貫。兩箇伍伯。大慧然之。此乃是張侍郎發明己事之",
    "X70n1403_002:0770a19": "機緣也。其他如裴公美．白樂天．柳子厚．張無盡．楊大",
    "X70n1403_002:0770a20": "年．楊無為．富鄭公．范文正公．王荊公等。皆是儒宗聖",
    "X70n1403_002:0770a21": "賢弟子。文章事業表表在人。盡在宗門中明心見性",
    "X70n1403_002:0770a22": "去也。所以古人道。佛法若無靈驗。聖賢那肯歸依。誠",
    "X70n1403_002:0770a23": "哉是言也。今者毗陵馬跡山君祥錢公。宿熏善種生",
    "X70n1403_002:0770a24": "具信根。既能於親隣州里間排難解紛施恩布惠。遠",
    "X70n1403_002:0770b01": "邇靡不悅服之矣。近年以來又能徧歷名山多見善",
    "X70n1403_002:0770b02": "知識。能行他人之所不能行。能捨他人之所不能捨。",
    "X70n1403_002:0770b03": "非宿熏善種者能如是乎。今復廣開法會。率現前一",
    "X70n1403_002:0770b04": "眾求開示參禪法門。其亦無媿於古人矣。夫參禪學",
    "X70n1403_002:0770b05": "道本無他術。只消痛念生死事。發大勇猛心。將自己",
    "X70n1403_002:0770b06": "胸中妄想妄念惡知惡覺盡底掀翻。一刀兩段。直得",
    "X70n1403_002:0770b07": "淨躶躶赤洒洒。孤逈逈峭巍巍地。然後將祖師一箇",
    "X70n1403_002:0770b08": "公案猛提提起。教他常光現前壁立千仞。行也如是。",
    "X70n1403_002:0770b09": "坐也如是。著衣喫飯也如是。迎賓送客也如是。今日",
    "X70n1403_002:0770b10": "也如是。明日也如是。如是如是捱到結角羅紋處。行",
    "X70n1403_002:0770b11": "到水窮山盡時。[囗@力]地一聲豁然開悟。即此是發明大",
    "X70n1403_002:0770b12": "事時也。發明之後更須就作家爐鞴本分鉗鎚煅煉",
    "X70n1403_002:0770b13": "一回。無絲毫滲漏方許得解粘去縛。既得解粘去縛",
    "X70n1403_002:0770b14": "自然了生脫死。既得了生脫死自然轉凡成聖。既得",
    "X70n1403_002:0770b15": "轉凡成聖如人到家。家權在手。堂上一呼堂下百諾。",
    "X70n1403_002:0770b16": "風行草偃水到渠成。打開自己無盡寶藏。取之無禁",
    "X70n1403_002:0770b17": "用之不竭。始信山河大地當陽全露法王身。草木藂",
    "X70n1403_002:0770b18": "林同時盡作師子吼。橫說竪說無所說而不通。逆行",
    "X70n1403_002:0770b19": "順行無所行而不到。卷舒自在與奪自由。乃至顯大",
    "X70n1403_002:0770b20": "神通示大妙用。向一手端吐出大海水。將一芥子納",
    "X70n1403_002:0770b21": "却須彌山。總是尋常初非分外。直下與諸佛祖同一",
    "X70n1403_002:0770b22": "證悟。同一解脫。同一受用。同一自在。種種相好種種",
    "X70n1403_002:0770b23": "莊嚴。種種福德種種智慧。一一具足一一現成。一一",
    "X70n1403_002:0770b24": "無差一一平等去也。山僧如是舉揚。大似預扇喜風",
    "X70n1403_002:0770c01": "貪前失後。畫餅不充饑。說藥不療病也。莫若且就脚",
    "X70n1403_002:0770c02": "跟下提取所參話。認取主人公。切不得隨境流轉向",
    "X70n1403_002:0770c03": "外馳求。汝若一念回光。主人公相去不遠。汝若捨己",
    "X70n1403_002:0770c04": "外求。轉不相應。如今多說不知少說。聽取一偈。一念",
    "X70n1403_002:0770c05": "回光路不多。外邊尋討轉蹉跎。太湖三萬六千頃。月",
    "X70n1403_002:0770c06": "在天心不在波。",
    "X70n1403_002:0770c07": "上海縣費府請就真如菴滿散藏經升座。僧問。始從",
    "X70n1403_002:0770c08": "鹿野苑。終至跋提河。於是二中間。未甞談一字。還端",
    "X70n1403_002:0770c09": "的也無。師云將謂闍梨忘却。進云。恁麼則世尊不說",
    "X70n1403_002:0770c10": "說。迦葉不聞聞也。師云一大藏經聻。進云。仁者見之",
    "X70n1403_002:0770c11": "謂之仁。智者見之謂之智。師云闍梨見之謂之甚麼。",
    "X70n1403_002:0770c12": "僧擬對。師便喝。僧云某甲有語在。師云又道不說說",
    "X70n1403_002:0770c13": "不聞聞。僧禮拜。師乃召大眾云。世尊不說說。迦葉不",
    "X70n1403_002:0770c14": "聞聞。好箇現成一大藏教。徧滿恒沙界內。散布百草",
    "X70n1403_002:0770c15": "頭邊。夜暗晝明雲門雨施。風起水涌鵲噪鴉鳴。乃至",
    "X70n1403_002:0770c16": "墻壁瓦礫等。二六時中熾然演說。無間無斷無雜無",
    "X70n1403_002:0770c17": "壞。各各有名有相有文有句。或以一句演出千句萬",
    "X70n1403_002:0770c18": "句而不見其為多。或以萬句千句演入一句而不見",
    "X70n1403_002:0770c19": "其為少。所謂法無礙．義無礙．辭無礙．樂說無礙總在",
    "X70n1403_002:0770c20": "裏許。政不待世尊說說迦葉聞聞。而情與無情隨類",
    "X70n1403_002:0770c21": "流通去也。忽有箇無面目漢出來道。不是不是。平等",
    "X70n1403_002:0770c22": "真法界無佛無眾生。本無法可說亦無說法者。若言",
    "X70n1403_002:0770c23": "有佛可成是名謗佛。有法可說是名謗法。豈不見道。",
    "X70n1403_002:0770c24": "實際理地不受一塵。一切佛世界猶如虗空花。若作",
    "X70n1403_002:0771a01": "有法會名為邪見人。山僧到這裏直是分踈不下。道",
    "X70n1403_002:0771a02": "有也不得。道無也不得。道非有非無也不得。直饒千",
    "X70n1403_002:0771a03": "佛出頭。有口只堪掛壁。呈主丈云。低聲低聲。釋迦老",
    "X70n1403_002:0771a04": "子來也。現在主丈頭上判斷此事。要知有法可說麼。",
    "X70n1403_002:0771a05": "以主丈卓左邊云。向這裏薦取。要知無法可說麼。卓",
    "X70n1403_002:0771a06": "右邊云。向這裏薦取。要知非有非無法麼。卓中間云。",
    "X70n1403_002:0771a07": "向這裏薦取。薦則便薦。不許停思。如其不然。却請主",
    "X70n1403_002:0771a08": "丈子劃斷兩頭別通一路。劃一劃云。諸大德。心外無",
    "X70n1403_002:0771a09": "別法。法外無別心。此心若迷則說有說無千差萬別。",
    "X70n1403_002:0771a10": "此心若悟則說無說有事同一家。不妨從理起事因",
    "X70n1403_002:0771a11": "事顯理。有體亦有用論實不論虗。只如陶氏悟心居",
    "X70n1403_002:0771a12": "七曩從佛法中來。出世便有靈變。近年以來甞發一",
    "X70n1403_002:0771a13": "念。直欲現寶王剎轉大法輪。於是打開自己寶藏。運",
    "X70n1403_002:0771a14": "出自己家珍。建造真如蘭若。示現一會靈山。作種種",
    "X70n1403_002:0771a15": "莊嚴。興種種供養。乃復命僧將釋迦老子四十九年",
    "X70n1403_002:0771a16": "三百餘會所說之法。從一字一句一卷一函。以至一",
    "X70n1403_002:0771a17": "大藏盡底掀翻。其中曰權曰實曰頓曰漸曰偏曰圓",
    "X70n1403_002:0771a18": "曰半曰滿曰信曰解曰脩曰證曰因果地位等。無不",
    "X70n1403_002:0771a19": "宣揚。如將這老子無量劫來所聚無量珍寶。八字打",
    "X70n1403_002:0771a20": "開布施諸人去也。是故地前地上諸菩薩。二乘有學",
    "X70n1403_002:0771a21": "無學人。承此法施各隨所脩行門。向有餘無餘涅槃",
    "X70n1403_002:0771a22": "隨分證入。諸大天龍夜叉八部盡法界內幽顯聖凡。",
    "X70n1403_002:0771a23": "承此法施增長大威德守護正法輪。今我現前一眾。",
    "X70n1403_002:0771a24": "或受持讀誦。或隨喜見聞。或供給走使奉事執役之",
    "X70n1403_002:0771b01": "人。承此法施同發菩提心。同入智慧海。次則悟心居",
    "X70n1403_002:0771b02": "士。父族陶氏。母族童氏。夫族費氏。如是三族之中。一",
    "X70n1403_002:0771b03": "切過化宗親。旁及鄉黨鄰里。與夫河沙佛子承此法",
    "X70n1403_002:0771b04": "施。脫離生死苦輪。超入如來境界。然後居士得大總",
    "X70n1403_002:0771b05": "持。得大受用。業障報障煩惱障於此消除。戒根定根",
    "X70n1403_002:0771b06": "智慧根於此增長。正法眼藏於此發明。涅槃妙心於",
    "X70n1403_002:0771b07": "此開悟。從[宋-木+取]初發念以來。所趍所向所願所求於此",
    "X70n1403_002:0771b08": "皆得具足圓滿了也。山僧今日高登此座。舉揚[宋-木+取]初",
    "X70n1403_002:0771b09": "一念功德。證明末後一段風光。敢保從今以去至于",
    "X70n1403_002:0771b10": "生死岸頭。彈指圓成八萬門。一超直入如來地。分身",
    "X70n1403_002:0771b11": "徧界廣度眾生。如是等事皆得具足圓滿無疑矣。何",
    "X70n1403_002:0771b12": "以見得。水須朝海去。雲定覓山歸。　復舉西堂百丈",
    "X70n1403_002:0771b13": "南泉隨侍馬祖翫月因緣。乃云。馬祖道。經入藏。禪歸",
    "X70n1403_002:0771b14": "海。大似一箇鐵渾侖。覓他縫罅不可得。從人將謂經",
    "X70n1403_002:0771b15": "自是經。禪自是禪。往往錯會不少。山僧今日也未免",
    "X70n1403_002:0771b16": "將錯就錯。錯註解去。只如古德有云。入息不居陰界。",
    "X70n1403_002:0771b17": "出息不涉塵勞。常轉如是經。百千萬億卷。且道如是",
    "X70n1403_002:0771b18": "之經。即今歸在何處。當知此經不在別處。却在居士",
    "X70n1403_002:0771b19": "提話頭做工夫處。話頭工夫也不在別處。却在居士",
    "X70n1403_002:0771b20": "日用中著衣喫飯折旋俯仰行住坐臥應事接物處。",
    "X70n1403_002:0771b21": "若向如是等處見得徹去。方見馬大師舌頭落處。山",
    "X70n1403_002:0771b22": "僧既是漏逗。說到這裏索性為他搭箇冬瓜印子。以",
    "X70n1403_002:0771b23": "手拍禪床云。日用工夫絕覆藏。悟心言下好承當。經",
    "X70n1403_002:0771b24": "禪藏海俱拈却。湧出心花照十方。",
    "X70n1403_002:0771c01": "松江呂子潤宅會諸山師。德建七日華嚴勝會。薦度",
    "X70n1403_002:0771c02": "徐氏了心居士。逐日請師升座提唱華嚴大意。第一",
    "X70n1403_002:0771c03": "日陞座。僧問。無邊剎境自他不隔毫端。既有自他。因",
    "X70n1403_002:0771c04": "甚不隔。師云。懷州牛喫禾。益州馬腹脹。問。十世古今",
    "X70n1403_002:0771c05": "終始不離當念。既有終始因甚不離。師云。天下覓醫",
    "X70n1403_002:0771c06": "人。灸猪左膊上。進云。此會翻宣教典。毋勞說禪。且望",
    "X70n1403_002:0771c07": "禪師直談教義。師云。山僧何曾有兩箇舌頭。問。一真",
    "X70n1403_002:0771c08": "法界十種玄門。還有自他終始也無。師喝云。那得許",
    "X70n1403_002:0771c09": "多骨董來。進云。既無許多骨董。畢竟華嚴所說何義。",
    "X70n1403_002:0771c10": "師云說華嚴。問。離却法界玄門。華嚴經還在甚處。師",
    "X70n1403_002:0771c11": "云現在諸人手裏。進云與麼則見者聞者存者亡者",
    "X70n1403_002:0771c12": "皆得信受奉行去也。師云贈汝三文買草鞋。僧禮拜。",
    "X70n1403_002:0771c13": "　師乃云。禪客問禪。囑山僧直談教義。山僧只有一",
    "X70n1403_002:0771c14": "箇舌頭。禪客却有兩片耳朵。如今曲順人情。舉些現",
    "X70n1403_002:0771c15": "成說話。大眾。一真法界。無邊世界以俱收。十種玄門。",
    "X70n1403_002:0771c16": "無量法門而總攝。即事即理。即性即相。即俗即真。即",
    "X70n1403_002:0771c17": "因即果。即主即伴。即聖即凡。即正即依。即多即一。如",
    "X70n1403_002:0771c18": "帝網珠重重顯現。如香水海處處含容。非神通使然。",
    "X70n1403_002:0771c19": "乃法爾如是。迷之者觸途成滯。悟之者當處全彰。這",
    "X70n1403_002:0771c20": "箇是華嚴圓頓稱性之談也。華嚴者吾世尊七處九",
    "X70n1403_002:0771c21": "會所談之經也。七處九會者。[宋-木+取]初菩提場。第二普光",
    "X70n1403_002:0771c22": "明殿。第三忉利天。第四夜摩天。第五兜率天。第六他",
    "X70n1403_002:0771c23": "化天。第七第八重會普光明殿。第九逝多林也。第一",
    "X70n1403_002:0771c24": "會說如來依報．正報。第二會說十信。第三會說十住。",
    "X70n1403_002:0772a01": "第四會說十行。第五會說十回向。第六會說十地。第",
    "X70n1403_002:0772a02": "七會說等覺妙覺。如上七會並是次第而說。謂之行",
    "X70n1403_002:0772a03": "布法門。第八及第九兩會。普慧雲興二百問。普賢瓶",
    "X70n1403_002:0772a04": "瀉二千酬。凡說一法則一切法總在裏許。謂之圓融",
    "X70n1403_002:0772a05": "法門。行布如桃花李花。先花後果。圓融如蓮花。花果",
    "X70n1403_002:0772a06": "同時。圓融又有二義。一因該果海。二果徹因源。因該",
    "X70n1403_002:0772a07": "果海者。舉十信時十住．十行．十回向．十地．等覺妙覺",
    "X70n1403_002:0772a08": "都在裏許。果徹因源者。舉等覺妙覺時。十地．十回向．",
    "X70n1403_002:0772a09": "十行．十住．十信亦都在裏許。所以道行布則教相差",
    "X70n1403_002:0772a10": "別。圓融則性相無礙。相是即性之相。故行布不礙圓",
    "X70n1403_002:0772a11": "融。性是即相之性。故圓融不礙行布。圓融不礙行布",
    "X70n1403_002:0772a12": "故則一為無量。行布不礙圓融故則無量為一。無量",
    "X70n1403_002:0772a13": "為一則融通隱隱。一為無量則涉入重重。如是九會",
    "X70n1403_002:0772a14": "之經共成八十卷也。然此八十卷經分作四分。謂之",
    "X70n1403_002:0772a15": "信．解．行．證也。[宋-木+取]初有十一卷為眾生開發信門。其次",
    "X70n1403_002:0772a16": "有四十一卷為眾生開發解門。又其次有七卷為眾",
    "X70n1403_002:0772a17": "生開發行門。又其次有二十一卷為眾生開發證門。",
    "X70n1403_002:0772a18": "一部大經不出信解行證之四分。四分所詮之義不",
    "X70n1403_002:0772a19": "出五周．六相．十玄門．四法界也。由信而解。由解而行。",
    "X70n1403_002:0772a20": "由行而證。斯一經本末之大旨也。一經大旨既已昭",
    "X70n1403_002:0772a21": "然。然則前所謂迷之者觸途成滯。此義何耶。此即當",
    "X70n1403_002:0772a22": "時二乘在座。有耳不聞圓頓教。有眼不見舍那身者",
    "X70n1403_002:0772a23": "是也。悟之者當處全彰。此又何義耶。此即現前諸山",
    "X70n1403_002:0772a24": "大德為徐氏了心居士指示十種玄門。顯揚一真法",
    "X70n1403_002:0772b01": "界者是也。豈不見道。華藏世界所有塵。一一塵中見",
    "X70n1403_002:0772b02": "法界。諸人還見麼。拂子左擊云。十種玄門開了也。右",
    "X70n1403_002:0772b03": "擊云。一真法界現了也。恁麼見得。便見盡虗空徧法",
    "X70n1403_002:0772b04": "界無盡光明功德藏身現在這裏。佛剎微塵數菩薩",
    "X70n1403_002:0772b05": "海會亦在者裏。佛剎微塵數諸善知識天龍八部亦",
    "X70n1403_002:0772b06": "在者裏。佛剎微塵數寶座寶床寶網寶帳寶樹寶蓮",
    "X70n1403_002:0772b07": "寶華鬘纓絡亦在者裏。佛剎微塵數香燄雲花燄雲",
    "X70n1403_002:0772b08": "燈燄雲摩尼雲師子幢雲亦在者裏。問也在者裏。答",
    "X70n1403_002:0772b09": "也在者裏。圓融也在者裏。行布也在這裏。信也在者",
    "X70n1403_002:0772b10": "裏。解也在者裏。行也在者裏。證也在者裏。彌勒彈指",
    "X70n1403_002:0772b11": "開樓閣門也在者裏。文殊伸手摩善財頂也在者裏。",
    "X70n1403_002:0772b12": "乃至五周．六相．十玄門．四法界都在者裏。此豈不是",
    "X70n1403_002:0772b13": "當處全彰者哉。我今更為諸人向親切簡要處總而",
    "X70n1403_002:0772b14": "收之。擊拂云。世尊七處。我者裏只一處。世尊九會。我",
    "X70n1403_002:0772b15": "者裏只一會。世尊說經八十卷。我者裏只一句。諸人",
    "X70n1403_002:0772b16": "且道是那一句。遂高聲云。了心。復卓主丈云。了則了",
    "X70n1403_002:0772b17": "矣。畢竟諸人向何處與居士相見。聽取一偈。了心心",
    "X70n1403_002:0772b18": "了了無心。當處全彰義轉深。瀝凟變為華藏海。覺華",
    "X70n1403_002:0772b19": "開徧雜花林。",
    "X70n1403_002:0772b20": "第二日升座。毗盧華藏莊嚴海徧在一切處。大方廣",
    "X70n1403_002:0772b21": "佛華嚴經徧該一切法。華藏海既徧一切處。且道牛",
    "X70n1403_002:0772b22": "欄馬廐酒肆婬坊劒樹刀山鑊湯爐炭等穢惡境界",
    "X70n1403_002:0772b23": "又向何處安著。既無安著處。便將爐炭鑊湯刀山劒",
    "X70n1403_002:0772b24": "樹喚作華藏海得麼。便將婬坊酒肆馬廐牛欄喚作",
    "X70n1403_002:0772c01": "華藏海得麼。若不喚作華藏海則不可謂之徧在一",
    "X70n1403_002:0772c02": "切處也。華嚴經既該一切法。且道神號鬼哭水響風",
    "X70n1403_002:0772c03": "聲犬吠鷄啼驢鳴馬呌等穢惡聲音又向何處分別。",
    "X70n1403_002:0772c04": "既無分別處。便將馬呌驢鳴鷄啼犬吠喚作華嚴經",
    "X70n1403_002:0772c05": "得麼。便將風聲水響鬼哭神號喚作華嚴經得麼。若",
    "X70n1403_002:0772c06": "不喚作華嚴經則不可謂之徧該一切法也。靈利丈",
    "X70n1403_002:0772c07": "夫英俊上士向者裏指點不出分踈不過。山僧今日",
    "X70n1403_002:0772c08": "為諸人指點去也。無量無數浮幢香水海。無量無數",
    "X70n1403_002:0772c09": "世界輪圍山。無量無數解脫菩提場。無量無數摩尼",
    "X70n1403_002:0772c10": "寶光聚。無量無數宮殿樓閣雲。無量無數蓮華師子",
    "X70n1403_002:0772c11": "座。無量無數變化莊嚴身。無量無數國城善知識。竪",
    "X70n1403_002:0772c12": "拂云。即今在拂子頭上同時顯露了也。教主遮那金",
    "X70n1403_002:0772c13": "口所說。普賢願王菩薩所說。文殊大智菩薩所說。七",
    "X70n1403_002:0772c14": "處九會諸菩薩當會所說。四十一位法身大士一切",
    "X70n1403_002:0772c15": "大心眾生天龍阿脩羅等眾會所說。地神說水神說",
    "X70n1403_002:0772c16": "火神說風神說。山神林神樹神道場神等所說。乃至",
    "X70n1403_002:0772c17": "雲臺說寶網說塵說剎說熾然說。卓主丈云。即今向",
    "X70n1403_002:0772c18": "主丈脚底同時舉揚了也。且道主丈拂子因甚如此",
    "X70n1403_002:0772c19": "奇特。若知他奇特處。便知他變現融通處。若知他變",
    "X70n1403_002:0772c20": "現融通處。便知他徧在一切處。徧該一切法也。恁麼",
    "X70n1403_002:0772c21": "知得。方知神號鬼哭水響風聲犬吠鷄啼驢鳴馬呌",
    "X70n1403_002:0772c22": "等無一法不是華嚴經也。牛欄馬廐酒肆婬坊劒樹",
    "X70n1403_002:0772c23": "刀山鑊湯爐炭等無一處不是華藏海也。此心未了",
    "X70n1403_002:0772c24": "則名相萬殊。此心既了則體用一致。了心三昧能如",
    "X70n1403_002:0773a01": "是。不是了心人不知。復卓主丈下座。",
    "X70n1403_002:0773a02": "第三日升座。知識五十三員在你眉毛眼睫上。大經",
    "X70n1403_002:0773a03": "八十一卷在你鼻孔口唇邊。你若要向眉毛眼睫上",
    "X70n1403_002:0773a04": "求則千里萬里蹉過了也。你若要向鼻孔口唇邊討",
    "X70n1403_002:0773a05": "則千差萬差打失了也。豈不見道有大經卷在一塵",
    "X70n1403_002:0773a06": "中。有一智人破此微塵出大經卷。若見得者箇大經。",
    "X70n1403_002:0773a07": "那八十一卷都成閑故紙。又不見道真善知識不離",
    "X70n1403_002:0773a08": "自家。道在己求不從他覓。若見得者箇知識。那五十",
    "X70n1403_002:0773a09": "三員總是路傍人。你若未能恁麼承當。却又不許等",
    "X70n1403_002:0773a10": "閑放過。八十一卷有始有終。政好從頭讀去。五十三",
    "X70n1403_002:0773a11": "員有前有後。不妨逐位參來。所以經中道善知識者",
    "X70n1403_002:0773a12": "長諸善根。譬如雪山長諸藥草。善知識者是功德處。",
    "X70n1403_002:0773a13": "譬如大海出生眾寶。善知識者不染世法。譬如蓮華",
    "X70n1403_002:0773a14": "不著於水。善知識者不受諸惡。譬如大海不宿死屍。",
    "X70n1403_002:0773a15": "善知識者照明法界。譬如盛日照四天下。善知識者",
    "X70n1403_002:0773a16": "長菩薩身。譬如父母養育兒子。又云見善知識心不",
    "X70n1403_002:0773a17": "散亂。見善知識破障礙山。見善知識入大悲海救護",
    "X70n1403_002:0773a18": "眾生。見善知識得智慧光普照法界。見善知識普能",
    "X70n1403_002:0773a19": "覩見十方佛海。見善知識得見諸佛轉於法輪。又云",
    "X70n1403_002:0773a20": "由親近善知識能勇猛勤脩一切智道。由親近善知",
    "X70n1403_002:0773a21": "識能速疾出生諸大願海。由親近善知識能代一切",
    "X70n1403_002:0773a22": "眾生受無量。苦由親近善知識能於一微塵中說法",
    "X70n1403_002:0773a23": "聲徧法界。由親近善知識於念念中行菩薩行究竟",
    "X70n1403_002:0773a24": "安住一切智地。由親近善知識而能徧往十方國土。",
    "X70n1403_002:0773b01": "善哉善哉。善知識者乃有如是之利益哉。雖然如是。",
    "X70n1403_002:0773b02": "要見善知識須有大因緣。有因緣者千里相逢。無因",
    "X70n1403_002:0773b03": "緣者當面蹉過。優鉢曇花容易見。大善知識最難逢。",
    "X70n1403_002:0773b04": "此語豈欺人哉。唯此徐氏居士宿有大因緣。多見善",
    "X70n1403_002:0773b05": "知識。且如山僧固無長處。居士也曾納香問道求語",
    "X70n1403_002:0773b06": "筞進來。如今四大幻身雖曰已死。而其求語問道之",
    "X70n1403_002:0773b07": "心昭昭靈靈明明了了。兩眼對兩眼。何曾有死生。適",
    "X70n1403_002:0773b08": "來所謂真善知識不離自家。既見外邊知識來。參取",
    "X70n1403_002:0773b09": "自家知識去。居士還會麼。茫茫烟水百餘城。誰肯隨",
    "X70n1403_002:0773b10": "人背後行。脚未跨門相見了。到家元不涉途程。",
    "X70n1403_002:0773b11": "第四日升座。若人欲了知。三世一切佛。應觀法界性。",
    "X70n1403_002:0773b12": "一切惟心造。世出世間聖凡境界。只此一偈包括無",
    "X70n1403_002:0773b13": "餘。所言法界者。有四聖法界。有六凡法界。四聖六凡",
    "X70n1403_002:0773b14": "合成十法界也。四聖者諸佛．菩薩．緣覺．聲聞也。六凡",
    "X70n1403_002:0773b15": "者天．人．脩羅．畜生．餓鬼．地獄也。如是十法界本無自",
    "X70n1403_002:0773b16": "體本無自性。亦無自種亦無自根。皆惟一心之所造",
    "X70n1403_002:0773b17": "也。所言心者如太虗空。本來清淨本來廓徹。無方無",
    "X70n1403_002:0773b18": "所無狀無形。不滅不生不動不變。不知何故而言法",
    "X70n1403_002:0773b19": "界惟心造哉。原夫此心雖曰不變而亦隨緣。以其隨",
    "X70n1403_002:0773b20": "緣故曰能造。隨緣者或因一念瞥生。或因外境相觸。",
    "X70n1403_002:0773b21": "內外感觸故曰因緣。纔有因緣便成法界。且以譬喻",
    "X70n1403_002:0773b22": "明之。心如水也。法界如波也。當其水體本靜。未有感",
    "X70n1403_002:0773b23": "觸之時湛湛澄澄不搖不動。及其偶遭風觸則千波",
    "X70n1403_002:0773b24": "萬浪隨其所觸而生焉。故曰水能造波。波因水而有",
    "X70n1403_002:0773c01": "也。心能造法界。法界因心而有也。然則一乘任運萬",
    "X70n1403_002:0773c02": "德莊嚴者。諸佛之法界也。圓脩六度總攝萬行者。菩",
    "X70n1403_002:0773c03": "薩之法界也。見局因緣證偏空理者緣覺之法界也。",
    "X70n1403_002:0773c04": "功成四諦歸小涅槃者聲聞之法界也。廣脩戒善作",
    "X70n1403_002:0773c05": "有漏因者。天道之法界也。愛染不息雜諸善緣者。人",
    "X70n1403_002:0773c06": "道之法界也。純執勝心常懷瞋鬪者。脩羅之法界也。",
    "X70n1403_002:0773c07": "愛見為根慳貪為業者。餓鬼之法界也。欲貪不息癡",
    "X70n1403_002:0773c08": "想橫生者。畜生之法界也。造十習因受六交報者。地",
    "X70n1403_002:0773c09": "獄之法界也。若以廣而論之。則二十重華藏世界海",
    "X70n1403_002:0773c10": "依此心而變造也。無邊香水海依此心而流注也。大",
    "X70n1403_002:0773c11": "小鐵圍山依此心而安住也。日月星辰依此心而運",
    "X70n1403_002:0773c12": "行也。諸寶行樹依此心而生長也。諸大蓮花依此心",
    "X70n1403_002:0773c13": "而開敷也。一切眾生之所迷。迷此心也。三乘賢聖之",
    "X70n1403_002:0773c14": "所悟。悟此心也。一大藏教之所開導。開導此心也。歷",
    "X70n1403_002:0773c15": "代宗師之所指示。指示此心也。三觀者觀此心也。單",
    "X70n1403_002:0773c16": "傳者傳此心也。累劫而脩。脩此心也。歷位而證。證此",
    "X70n1403_002:0773c17": "心也。良由此心隨緣變造。故有種種之法界也。若能",
    "X70n1403_002:0773c18": "一心不生了悟了證。則種種法界隨其所了而空也。",
    "X70n1403_002:0773c19": "是故十習既斷六交不生。地獄之心了也。欲貪既斷",
    "X70n1403_002:0773c20": "癡想不生。畜生之心了也。愛見既斷慳貪不生。餓鬼",
    "X70n1403_002:0773c21": "之心了也。勝心既斷瞋鬪不生。脩羅之心了也。愛染",
    "X70n1403_002:0773c22": "既斷正念現前。人道之心了也。捨有漏因脩無漏業。",
    "X70n1403_002:0773c23": "天道之心了也。不執四諦不守真空。聲聞之心了也。",
    "X70n1403_002:0773c24": "不局因緣回心入大。緣覺之心了也。六度功成頓超",
    "X70n1403_002:0774a01": "地位。菩薩之心了也。圓滿菩提歸無所得。諸佛之心",
    "X70n1403_002:0774a02": "了也。今我了心居士平生參究此心。誓求了悟。其於",
    "X70n1403_002:0774a03": "六凡法界之中。必已了悟而無所疑矣。且道四聖法",
    "X70n1403_002:0774a04": "界之中。所了之心落在甚麼界。喝一喝下座。",
    "X70n1403_002:0774a05": "第五日升座。若人欲識佛境界。當淨其意如虗空。遠",
    "X70n1403_002:0774a06": "離妄想及諸取。令心所向皆無礙。何謂佛境界耶。空",
    "X70n1403_002:0774a07": "有迭彰理事無礙。一多相即小大互容。夫是之謂佛",
    "X70n1403_002:0774a08": "境界也。由是觀之。一塵一毛皆佛境界。一沙一滴皆",
    "X70n1403_002:0774a09": "佛境界。一四天下一大千世界乃至佛剎微塵數華",
    "X70n1403_002:0774a10": "藏海皆佛境界也。爭奈汝諸人舉手所指縱目所觀。",
    "X70n1403_002:0774a11": "高而蓋者謂之天。下而載者謂之地。運而行者謂之",
    "X70n1403_002:0774a12": "日月。列而布者謂之星辰。靜而住者謂之山。動而流",
    "X70n1403_002:0774a13": "者謂之水。有情者謂之人。無情者謂之物。森羅者謂",
    "X70n1403_002:0774a14": "之萬象。却將真佛境界當面諱却。豈不大可憐哉。此",
    "X70n1403_002:0774a15": "無他。只是汝諸人意根下不曾清淨故有種種妄想。",
    "X70n1403_002:0774a16": "既有妄想乃有分別。既有分別乃拘名相。既為名相",
    "X70n1403_002:0774a17": "所拘。於是見天只是天見地只是地見山水只是山",
    "X70n1403_002:0774a18": "水見人物只是人物矣。又於名相之中妄生種種取",
    "X70n1403_002:0774a19": "著。或取著山或取著水。或取著人或取著物。又於取",
    "X70n1403_002:0774a20": "著之中妄生種種障礙。或被色礙或被聲礙。或被山",
    "X70n1403_002:0774a21": "水人物萬象森羅之所障礙。既是所向皆礙。要見佛",
    "X70n1403_002:0774a22": "境界驢年更驢年。雖然如是。汝若端的要見也不難。",
    "X70n1403_002:0774a23": "但將種種妄想種種取著種種障礙和盤掇轉。直教",
    "X70n1403_002:0774a24": "意根下清淨如虗空。向頂門上豁開正眼洞照世間。",
    "X70n1403_002:0774b01": "然後天也是佛境界。地也是佛境界。日月星辰也是",
    "X70n1403_002:0774b02": "佛境界。山川人物也是佛境界。一塵一毛一沙一滴",
    "X70n1403_002:0774b03": "乃至佛剎微塵數世界海無往而非佛境界也。當此",
    "X70n1403_002:0774b04": "之時。和箇妄想取著障礙直下皆是佛境界也。如是",
    "X70n1403_002:0774b05": "境界。也非有也非空。也非理也非事。也非一也非多。",
    "X70n1403_002:0774b06": "也非小也非大。也非迷也非悟。也非脩也非證。喚作",
    "X70n1403_002:0774b07": "佛境界也得。不喚作佛境界也得。如是微妙不可說。",
    "X70n1403_002:0774b08": "如是圓融不可說。如是自在不可說。如是無礙不可",
    "X70n1403_002:0774b09": "說。如是證悟不可說。如是解脫不可說。如是功德不",
    "X70n1403_002:0774b10": "可說。如是利益不可說。是名不可說又不可說之佛",
    "X70n1403_002:0774b11": "境界也。恁麼則徐氏某人平生所聞是佛境界。平生",
    "X70n1403_002:0774b12": "所見是佛境界。平生所樂是佛境界。平生所參是佛",
    "X70n1403_002:0774b13": "境界。且道於佛境界還曾親到也無。若也未到更聽",
    "X70n1403_002:0774b14": "從頭說破。若人欲識佛境界。頭上安頭。當淨其意如",
    "X70n1403_002:0774b15": "虗空。誰曾染汙。遠離妄想及諸取。撥波求水。令心所",
    "X70n1403_002:0774b16": "向皆無礙。滿目青山。驀拈主丈云。說破了也不得錯",
    "X70n1403_002:0774b17": "會。卓一卓下座。",
    "X70n1403_002:0774b18": "第六日升座。世尊昔在摩竭陀國阿蘭若法菩提場",
    "X70n1403_002:0774b19": "中初成正覺。智入三世悉皆平等。其身充滿一切世",
    "X70n1403_002:0774b20": "間。其音普順十方國土。譬如虗空具含眾像。於諸境",
    "X70n1403_002:0774b21": "界無所分別。此是大開一口吞盡十方世界了也。又",
    "X70n1403_002:0774b22": "復歎曰。奇哉。我今普見一切眾生。具有如來智慧德",
    "X70n1403_002:0774b23": "相。但以妄想執著而不證得。此又將菩提場中所證",
    "X70n1403_002:0774b24": "所得底。盡情分付諸人了也。汝諸人現在菩提場中。",
    "X70n1403_002:0774c01": "人人頭戴虗空。箇箇脚踏實地。而不成正覺者何耶。",
    "X70n1403_002:0774c02": "妄想執著未除也。菩提大心未發也。迷則菩提為妄",
    "X70n1403_002:0774c03": "想。悟則妄想為菩提。梵語菩提。此翻曰覺。欲成正覺",
    "X70n1403_002:0774c04": "者須發菩提心。故經云。菩提心者猶如種子。能生一",
    "X70n1403_002:0774c05": "切諸佛法故。菩提心者猶如大地。能持一切諸世間",
    "X70n1403_002:0774c06": "故。菩提心者猶如淨水。能洗一切煩惱垢故。菩提心",
    "X70n1403_002:0774c07": "者猶如大風。普於世間無所礙故。菩提心者猶如大",
    "X70n1403_002:0774c08": "車。普能運載諸菩薩故。菩提心者猶如大道。普令得",
    "X70n1403_002:0774c09": "入大智城故。菩提心者猶如舍宅。安隱一切諸眾生",
    "X70n1403_002:0774c10": "故。菩提心者猶如園林。於中游戲受法樂故。菩提心",
    "X70n1403_002:0774c11": "者猶如慈父。訓導一切諸菩薩故。菩提心者猶如慈",
    "X70n1403_002:0774c12": "母。生長一切諸菩薩故。菩提心者猶如蓮華。不染一",
    "X70n1403_002:0774c13": "切世間法故。菩提心者猶如良藥。能治一切煩惱病",
    "X70n1403_002:0774c14": "故。菩提心者如如意珠。周給一切諸貧乏故。菩提心",
    "X70n1403_002:0774c15": "者如如意樹。能雨一切莊嚴具故。菩提心者如大施",
    "X70n1403_002:0774c16": "會。能滿一切眾生心故。菩提心者如佛支提。一切世",
    "X70n1403_002:0774c17": "間應供養故。善哉菩提心乃有如是之功德也。既發",
    "X70n1403_002:0774c18": "菩提心。當脩菩薩行。行若不脩。心成虗發。豈不見善",
    "X70n1403_002:0774c19": "財童子每參知識。必曰我已先發阿耨多羅三藐三",
    "X70n1403_002:0774c20": "菩提心。而我未知云何學菩薩行脩菩薩道。我聞聖",
    "X70n1403_002:0774c21": "者善能誘誨。願為我說。此乃善財發心脩行之樣子",
    "X70n1403_002:0774c22": "也。由是而知。雖有多聞若不脩行與不聞等。如人說",
    "X70n1403_002:0774c23": "食終不能飽。故經云。如人說美饍。自餓而不食。於法",
    "X70n1403_002:0774c24": "不脩行。多聞亦如是。如人善方藥。自疾不能救。於法",
    "X70n1403_002:0775a01": "不脩行。多聞亦如是。如人數他寶。自無半錢分。於法",
    "X70n1403_002:0775a02": "不脩行。多聞亦如是。如聾奏音樂。悅彼不自聞。於法",
    "X70n1403_002:0775a03": "不脩行。多聞亦如是。如盲繪眾像。示彼不自見。於法",
    "X70n1403_002:0775a04": "不脩行。多聞亦如是。譬如海船師。而於海中死。於法",
    "X70n1403_002:0775a05": "不脩行。多聞亦如是。惟我某人則不然。一生所發都",
    "X70n1403_002:0775a06": "是菩提心。一生所脩都是菩薩行。妄想執著念念遠",
    "X70n1403_002:0775a07": "離。智慧德相時時體究。其於當來世中。蒙佛授記。坐",
    "X70n1403_002:0775a08": "道場成正覺。決定少他一分不得。且道有何憑據。擲",
    "X70n1403_002:0775a09": "主丈下座。",
    "X70n1403_002:0775a10": "第七日滿散華嚴會升座。僧問。一法若有毗盧。墯在",
    "X70n1403_002:0775a11": "凡夫。萬法若無普賢。失其境界。畢竟如何和會。師云。",
    "X70n1403_002:0775a12": "你在那裏見他[病-丙+斯]鬪來。進云爭奈前話何。師便喝。僧",
    "X70n1403_002:0775a13": "云某甲到者裏有耳如聾。有眼如盲。師云更要和會",
    "X70n1403_002:0775a14": "箇甚麼。僧良久云某甲會也。師云你作麼生會。僧云。",
    "X70n1403_002:0775a15": "性空即是佛。不可得思量。師又喝云。三十年後思量",
    "X70n1403_002:0775a16": "者一喝在。乃云。遮那淨法身。藏在一毛孔裏。普賢行",
    "X70n1403_002:0775a17": "願海。散在百草頭邊。雖在一毛孔。分明拄地撑天。雖",
    "X70n1403_002:0775a18": "在百草頭。畢竟掃蹤滅跡。低聲低聲。遮那與普賢來",
    "X70n1403_002:0775a19": "也。諸人要見一毛孔麼。卓主丈云。橫亘十方竪窮三",
    "X70n1403_002:0775a20": "際。諸人要見百草頭麼。擊拂子云。石火電光不容眨",
    "X70n1403_002:0775a21": "眼。有時一毛孔重重吞却百草頭。有時百草頭各各",
    "X70n1403_002:0775a22": "現出諸毛孔。有時一毛孔即是百草頭。有時百草頭",
    "X70n1403_002:0775a23": "即是一毛孔。直得遮那普賢輥作一片。使無邊開士",
    "X70n1403_002:0775a24": "大地眾生討頭不著。挨身不入。用力不到。劄脚不牢。",
    "X70n1403_002:0775b01": "既無定體亦無定名。有時喚作一真法界。有時喚作",
    "X70n1403_002:0775b02": "大光明藏。有時喚作法菩提場。有時喚作妙莊嚴域。",
    "X70n1403_002:0775b03": "有時喚作六相義。有時喚作十玄門。有時喚作一心",
    "X70n1403_002:0775b04": "三觀。有時喚作直指單傳。有時喚作故家田地。有時",
    "X70n1403_002:0775b05": "喚作向上牢關。或號金剛圈。或名銕酸餡。或稱暗號",
    "X70n1403_002:0775b06": "子。或曰本來人。乃至用之為棒。變之為喝。放去收來",
    "X70n1403_002:0775b07": "千差萬別。及乎盡底掀翻從頭勘破。元來只是一箇",
    "X70n1403_002:0775b08": "自己。這箇自己在天同天。在地同地。在人同人。在物",
    "X70n1403_002:0775b09": "同物。於自己分上或說本具。或說本空。或說悟迷。或",
    "X70n1403_002:0775b10": "說脩證。引起許多閑絡索。春色無高下。花枝自短長。",
    "X70n1403_002:0775b11": "只如徐氏了心居士宿有資熏。不肯昧却自己。所以",
    "X70n1403_002:0775b12": "一出母胎便自靈利。雖現女人身。同行世間事。其不",
    "X70n1403_002:0775b13": "昧者終自了然。指廩捐金不待勸而行矣。誦經解義",
    "X70n1403_002:0775b14": "豈待教而通乎。又能痛念死生大事。力參無字話頭。",
    "X70n1403_002:0775b15": "日用工夫心心不間。自己面目念念究明。壽至五十",
    "X70n1403_002:0775b16": "八年。臨終端坐而逝。既有賢夫賢子為之廣作佛事。",
    "X70n1403_002:0775b17": "又有孝女孝婿為之翻閱大經。向普賢行願海中滿",
    "X70n1403_002:0775b18": "注八功德水。就遮那淨法身上莊嚴萬行因華。居士",
    "X70n1403_002:0775b19": "自己一著可謂美矣善矣。如今滿世間人皆不知有",
    "X70n1403_002:0775b20": "自己一著。以其不知故不肯信。以其不信故不能行。",
    "X70n1403_002:0775b21": "只在富貴功名中酒色財氣上乾弄一生。有何成就。",
    "X70n1403_002:0775b22": "去死日不遠。猶自不回頭。豈不哀哉痛哉。又有一等",
    "X70n1403_002:0775b23": "雖信自己。雖曰參禪學道。而用心不切不能勇猛精",
    "X70n1403_002:0775b24": "進。也要口頭胡說亂道。臘月三十日到來。十箇有五",
    "X70n1403_002:0775c01": "雙虗生浪死。其視居士得無媿於心乎。山僧六七日",
    "X70n1403_002:0775c02": "間將一把龜毛拂子攪翻華藏海。曲順孝家之情。做",
    "X70n1403_002:0775c03": "箇座主模樣。牽經引教忉忉怛怛。要與居士發揚自",
    "X70n1403_002:0775c04": "己一著。而今看來發揚也發揚不著。贊歎也贊歎不",
    "X70n1403_002:0775c05": "及。徒爾閑言長語。弄成滿地葛藤。且請主丈子出來",
    "X70n1403_002:0775c06": "自家收拾去也。以主丈畫一畫。　記得善財童子參",
    "X70n1403_002:0775c07": "徧南方五十三員善知識。末後遇普賢菩薩教發十",
    "X70n1403_002:0775c08": "種願王。引導往生樂土。喚作一生參學事畢。大小善",
    "X70n1403_002:0775c09": "財參方無眼目。走得脚生瘡。帶累後來人長年在途",
    "X70n1403_002:0775c10": "路。爭似徐氏了心不出門庭徧參知識。不離華藏海",
    "X70n1403_002:0775c11": "親見安樂邦。不待往生何煩引導。敢保善財童子羨",
    "X70n1403_002:0775c12": "慕不及也。諸人還會麼。娑婆安養路無差。了得心源",
    "X70n1403_002:0775c13": "共一家。坐看重重香水海。紫金光照白蓮花。",
    "X70n1403_002:0775c14": "華亭夏監運宅滿散懺筵請升座。師云。覺性如虗空。",
    "X70n1403_002:0775c15": "地獄天宮自何而有。佛身徧法界。傍生鬼趣那裏得",
    "X70n1403_002:0775c16": "來。任他滿眼橫陳。總被當頭覷破。閻羅老子與菩提",
    "X70n1403_002:0775c17": "達磨鼻孔相連。螻蟻眾生與釋迦牟尼眉毛[病-丙+斯]結。若",
    "X70n1403_002:0775c18": "會者箇道理。便見無造罪者。無受罪者。亦無斷罪者。",
    "X70n1403_002:0775c19": "亦無懺罪者。一切處成等正覺。一切時轉大法輪。若",
    "X70n1403_002:0775c20": "也未會。却聽山僧重下註脚。諸法從心生。諸法從心",
    "X70n1403_002:0775c21": "滅。無有一法不從吾心而起滅者也。何者謂之法。世",
    "X70n1403_002:0775c22": "間萬物人間萬事皆法也。以萬物言之。則天地山川",
    "X70n1403_002:0775c23": "昆虫草木但是有形有像有色有聲者皆謂之法。以",
    "X70n1403_002:0775c24": "萬事言之。則諸人從生至老日用之中所作所為或",
    "X70n1403_002:0776a01": "善或惡亦皆謂之法也。何者謂之心。心在諸人分上",
    "X70n1403_002:0776a02": "喚作自己。又喚作主人公。十二時受他主使。一切處",
    "X70n1403_002:0776a03": "聽他差排。頂天立地也是他。負海擎山也是他。使汝",
    "X70n1403_002:0776a04": "開口動舌也是他。使汝舉足動步也是他。此心[宋-木+取]廣",
    "X70n1403_002:0776a05": "[宋-木+取]微[宋-木+取]靈[宋-木+取]妙。千變萬化不可思議。遠則充塞天地。",
    "X70n1403_002:0776a06": "近則常在目前。爭奈視之不見聽之不聞。著意求之",
    "X70n1403_002:0776a07": "轉求轉遠。顏子有云。仰之彌高。鑽之彌堅。瞻之在前。",
    "X70n1403_002:0776a08": "忽焉在後。也是者箇道理。當其一念未生之際。一真",
    "X70n1403_002:0776a09": "無妄之時。皎皎然如古鏡之光明無染無汙。昭昭然",
    "X70n1403_002:0776a10": "如止水之澄湛不動不搖。胡來胡現漢來漢現。照天",
    "X70n1403_002:0776a11": "照地鑑古鑑今。無一絲毫隱蔽。無一絲毫障礙。者箇",
    "X70n1403_002:0776a12": "是諸佛諸祖境界。及乎一念發生諸妄交擾。如風動",
    "X70n1403_002:0776a13": "塵飛止遏不得。如崖崩石裂把捉不牢。如狂象無鉤",
    "X70n1403_002:0776a14": "牽挽不住。如猿猴得樹呼喚不回。如石火電光。如神",
    "X70n1403_002:0776a15": "出鬼沒。無你著眼處。若是大智慧底人。秉回天轉地",
    "X70n1403_002:0776a16": "之機。用攫霧拏雲之手。一把把住一坐坐斷。放開也",
    "X70n1403_002:0776a17": "由我。揑聚也由我。者箇是諸佛諸祖妙用處。其餘凡",
    "X70n1403_002:0776a18": "夫眾生勘不破把不住未。免隨他七顛八倒七縱八",
    "X70n1403_002:0776a19": "橫去也。孟子云。出入無時。莫知其鄉。放辟邪侈。無不",
    "X70n1403_002:0776a20": "為己。便是者箇道理。從此便有三障。何謂三障。業障．",
    "X70n1403_002:0776a21": "報障．煩惱障是也。何謂煩惱障。一念發生諸妄交擾",
    "X70n1403_002:0776a22": "者是也。才有煩惱便有業障。何謂業障。殺生．偷盜．邪",
    "X70n1403_002:0776a23": "婬．妄語．綺語．兩舌．惡口．貪欲．瞋恚．愚癡等是也。才有",
    "X70n1403_002:0776a24": "業障便有報障。何謂報障。生遭王難。死墯地獄．餓鬼．",
    "X70n1403_002:0776b01": "畜生三塗苦海之中受苦受罪者是也。如此三障。鉤",
    "X70n1403_002:0776b02": "鎻連環相牽不斷。故謂之輪迴也。當此之時。皎皎光",
    "X70n1403_002:0776b03": "明之古鏡變而為塵垢矣。昭昭澄湛之止水結而為",
    "X70n1403_002:0776b04": "寒氷矣。既為塵垢則無鑑照之功。既為寒氷則無應",
    "X70n1403_002:0776b05": "現之用矣。然則三障本無。因一念妄生而有。地獄本",
    "X70n1403_002:0776b06": "空。從一念妄興而造。所以道。諸法從心生。諸罪從心",
    "X70n1403_002:0776b07": "起也。由是吾佛吾祖以大願力誓度苦海眾生。廣開",
    "X70n1403_002:0776b08": "懺悔之門。特立懺悔之法。使諸眾生生大怖畏。生大",
    "X70n1403_002:0776b09": "慚愧。依此法門發露懺悔。妄業既消。妄心既滅。三障",
    "X70n1403_002:0776b10": "永除。一真獨露。便可與佛祖同一境界。如以妙藥磨",
    "X70n1403_002:0776b11": "去塵垢而重顯古鏡之光。如藉杲日銷鑠寒氷而復",
    "X70n1403_002:0776b12": "還止水之體。所以道。諸法從心滅。諸罪從心亡也。其",
    "X70n1403_002:0776b13": "理昭然如此。而世間之人間有不信者。第一不信有",
    "X70n1403_002:0776b14": "地獄苦報之事。第二不信有懺悔之法。殊不思如上",
    "X70n1403_002:0776b15": "所言三障分明現在目前。且以世間之法言之。即今",
    "X70n1403_002:0776b16": "朝廷張官置吏以治天下。而世有兇狠強暴縱心作",
    "X70n1403_002:0776b17": "惡之徒。或犯五逆十惡奸盜詐偽等。官設牢獄枷鎻",
    "X70n1403_002:0776b18": "笞杖徒流以究治之。重則明正典刑籍沒家產以懲",
    "X70n1403_002:0776b19": "戒之。縱心作惡等即煩惱障也。奸盜詐偽等即業障",
    "X70n1403_002:0776b20": "也。牢獄枷鎻等即報障也。陽間事既如此。地獄可不",
    "X70n1403_002:0776b21": "信哉。何況陽間尚可行財計囑用情隱蔽。地獄則善",
    "X70n1403_002:0776b22": "惡影響毫髮不容其私。可不畏哉。其不信懺悔之法",
    "X70n1403_002:0776b23": "者。今亦以世間之法言之。世有過犯者。官許發露首",
    "X70n1403_002:0776b24": "告。首告者與免本罪。此非懺悔之法乎。何況懺悔之",
    "X70n1403_002:0776c01": "法承吾佛之大恩力。既拔其苦。復與其樂。輕則生天。",
    "X70n1403_002:0776c02": "重則生於佛國。較之與免本罪。何止霄壤懸殊。由是",
    "X70n1403_002:0776c03": "而知懺悔法門大有利益於人。不可不信也。且如某",
    "X70n1403_002:0776c04": "人衣冠禮樂之臣族。詩書文物之名家。自先世以來",
    "X70n1403_002:0776c05": "廣行孝義多積陰德。以惠其子孫。然則平生既無重",
    "X70n1403_002:0776c06": "大之業矣。今日又承孝屬代為熏脩懺法。作種種佛",
    "X70n1403_002:0776c07": "事。則又何罪而不滅。何業而不消。何福而不生。何善",
    "X70n1403_002:0776c08": "而不長。其所以隨佛往生者。決定無疑矣。其所以徹",
    "X70n1403_002:0776c09": "見本來面目者。決定無疑矣。山僧不媿詞冗。重宣一",
    "X70n1403_002:0776c10": "偈以印之。銷氷為水水如常。古鏡妍磨再發光。風不",
    "X70n1403_002:0776c11": "動兮塵不起。本來面目露堂堂。",
    "X70n1403_002:0776c12": "徐氏大夜小參。僧問。德山道。今夜小參不答話。問話",
    "X70n1403_002:0776c13": "者三十棒。意作麼生。師云。我者裏不打禪客。有問即",
    "X70n1403_002:0776c14": "答。僧云。無法可說是名說法。又作麼生。師拈棒。僧便",
    "X70n1403_002:0776c15": "走。師云做賊人心虗。　乃云。諸佛不會說法。舌頭才",
    "X70n1403_002:0776c16": "動平地是風波。諸祖不會答禪。口縫才開滿眼是荊",
    "X70n1403_002:0776c17": "棘。若道有說有聞固是敲空作響。若道無問無答又",
    "X70n1403_002:0776c18": "成掩耳偷鈴。恁麼則銀山銕壁。不恁麼則銕壁銀山。",
    "X70n1403_002:0776c19": "恁麼不恁麼脚底有牢關。山僧今日路見不平。也要",
    "X70n1403_002:0776c20": "別通消息。以拂子作打開勢云。銀山銕壁八字打開",
    "X70n1403_002:0776c21": "了也。擊拂子云。脚底牢關一擊粉碎了也。政好縱步",
    "X70n1403_002:0776c22": "於一毫端上。擘開太華放出黃河。露身於萬象光中。",
    "X70n1403_002:0776c23": "倒握須彌吸乾東海。使臨濟德山眉毛上出一口氣。",
    "X70n1403_002:0776c24": "使釋迦彌勒鼻孔裏放三寸光。然後向他不會答禪",
    "X70n1403_002:0777a01": "處答一語。向他不會說法處說一句。卓主丈云。答了",
    "X70n1403_002:0777a02": "也。說了也。當知此法不可思議。能大能小能有能無。",
    "X70n1403_002:0777a03": "能悟能迷能凡能聖。是故諸人得之。靈於萬物具乎",
    "X70n1403_002:0777a04": "五常。十大夫得之。脩身齊家治國平天下。聖天子得",
    "X70n1403_002:0777a05": "之。奄有四海恊和萬邦。阿羅漢得之。具五神通證四",
    "X70n1403_002:0777a06": "果位。辟支迦得之。出無佛世度有緣人。諸菩薩得之。",
    "X70n1403_002:0777a07": "行願相資智悲雙運。佛世尊得之。演說一大藏教化",
    "X70n1403_002:0777a08": "度九界眾生。至如天台宗師談具談即。談空假中。或",
    "X70n1403_002:0777a09": "談折攝二門。四種淨土。皆此法也。華嚴宗師說毗盧",
    "X70n1403_002:0777a10": "性海。說普賢行門。說理法界．事法界．理事無礙法界．",
    "X70n1403_002:0777a11": "事事無礙法界。亦此法也。達磨一宗說不立文字直",
    "X70n1403_002:0777a12": "指人心。或說佛祖命燈。或說本來面目。總不外乎此",
    "X70n1403_002:0777a13": "法也。恁麼則含吐十虗該羅萬有。口口道著步步踏",
    "X70n1403_002:0777a14": "著。因甚麼百姓日用而不知。飯籮邊坐却嫌飢。不知",
    "X70n1403_002:0777a15": "者且莫說。只如古今以來多少聦明之士知有此法",
    "X70n1403_002:0777a16": "者。却向文字上講明。義理中尋究。講也講得明。究也",
    "X70n1403_002:0777a17": "究得到。爭奈文字自是文字。義理自是義理。與你自",
    "X70n1403_002:0777a18": "家了無交涉。說時似悟。對境還迷。蓋為但能致知而",
    "X70n1403_002:0777a19": "不能力行也。書曰。非知之艱。行之惟艱。祖師道。說得",
    "X70n1403_002:0777a20": "一丈不如行取一尺。說得一尺不如行取一寸。若不",
    "X70n1403_002:0777a21": "力行決無受用。既無受用。未免念慮紛紛是非擾擾。",
    "X70n1403_002:0777a22": "顛倒錯亂不得自由。向醉鄉夢境裏輥過一生。就利",
    "X70n1403_002:0777a23": "鎻名韁中擔閣一世。前途生死輪迴。且請自作自受",
    "X70n1403_002:0777a24": "去也。此說且止。只如吾宗門下真參實學之士。晝三",
    "X70n1403_002:0777b01": "夜三用盡伎倆尚且不奈何。如水上捺葫蘆。如釘樁",
    "X70n1403_002:0777b02": "搖艣。如走馬看花。如按牛喫草。也要橫說竪說東提",
    "X70n1403_002:0777b03": "西提。到底半青半黃不能大了大當。見人道箇諸佛",
    "X70n1403_002:0777b04": "不會說法。諸祖不會答禪。便乃七上八下處斷不定。",
    "X70n1403_002:0777b05": "豈不大可憐哉。若是了心底人。如久客到家。如推門",
    "X70n1403_002:0777b06": "落臼。任你說禪說教談有談空。八面收來一串穿却。",
    "X70n1403_002:0777b07": "不遭諸佛舌頭瞞。說與不說都是法。不向諸祖口邊",
    "X70n1403_002:0777b08": "討。答與不答都是禪。拈主丈云。者箇是主丈。那箇是",
    "X70n1403_002:0777b09": "心。那箇是了。若道有心可了是名常見。若道無心可",
    "X70n1403_002:0777b10": "了是名斷見。若道非了非不了。亦了亦不了。總不出",
    "X70n1403_002:0777b11": "斷常諸見。遂擲下云。若向這裏離四句絕百非領略",
    "X70n1403_002:0777b12": "得去。却許與諸佛祖平等受用。何故。千峰勢到嶽邊",
    "X70n1403_002:0777b13": "住。萬派聲歸海上消。　復舉成都善女人范縣君曾",
    "X70n1403_002:0777b14": "參昭覺圓悟和上。令看不是心不是佛不是物是箇",
    "X70n1403_002:0777b15": "甚麼。縣君久而不悟。乃號哭而告圓悟曰。話頭稍長",
    "X70n1403_002:0777b16": "難於參究。和上有何方便使我易會。圓悟曰但看是",
    "X70n1403_002:0777b17": "箇甚麼。縣君自此稍覺省力。未幾果有開悟。乃曰。元",
    "X70n1403_002:0777b18": "來恁麼近那。師云。縣君費盡苦工夫。不知元來恁麼",
    "X70n1403_002:0777b19": "近。何似徐氏自幼便知有此事。所以一生履踐真實。",
    "X70n1403_002:0777b20": "及乎臨終恬然坐逝。較之縣君省力多少。山僧今夜",
    "X70n1403_002:0777b21": "快便難逢。當場為之證據。心了即了。心休即休。體雖",
    "X70n1403_002:0777b22": "常住。用乃周流。瀟瀟松風出萬壑。杲杲春日行滄洲。",
    "X70n1403_002:0777b23": "大平氣象。一網俱收。了心境界只者是。南北東西得",
    "X70n1403_002:0777b24": "自由。",
    "X70n1403_002:0777c02": "師子林天如和尚語錄卷之二"
}