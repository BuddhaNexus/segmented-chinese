{
    "T52n2115_013:0715c18": "鐔津文集卷第十三",
    "T52n2115_013:0715c20": "藤州鐔津東山沙門契嵩撰",
    "T52n2115_013:0715c21": "碑記銘表辭",
    "T52n2115_013:0715c22": "秀州資聖禪院故和尚勤公塔銘(并敘)",
    "T52n2115_013:0715c23": "嘉祐壬寅之仲秋。秀人以故大和尚勤公骨",
    "T52n2115_013:0715c24": "身歸塔餘杭之安樂山。從始也。其稟法弟子",
    "T52n2115_013:0715c25": "省文儒者聞人安遠。迺命契嵩書且銘之。和",
    "T52n2115_013:0715c26": "尚諱盛懃本姓謝氏。不書其得姓之本末。從",
    "T52n2115_013:0715c27": "釋氏也。象郡之壽陽人也。童真出家。北面",
    "T52n2115_013:0715c28": "事象之白容山惟齊禪師。祥符中以誦經中",
    "T52n2115_013:0715c29": "試。遂得落髮。其年納戒於桂筦之延齡寺。還",
    "T52n2115_013:0716a01": "白容會其師適滅。葬已遂浩然西出。更訪其",
    "T52n2115_013:0716a02": "師宗者。和尚天資淳深懿厚。夙有道識。童之",
    "T52n2115_013:0716a03": "時以自發明。遍學衡湘鄢郢老禪碩師。而獨",
    "T52n2115_013:0716a04": "大盡玄旨於德山遠和尚。初以雲門語句請",
    "T52n2115_013:0716a05": "決於遠師。雖叩問勤至垂三月。遠未嘗稍辯",
    "T52n2115_013:0716a06": "盡。欲其自契耳。一旦悟已詣遠質之。遠師",
    "T52n2115_013:0716a07": "一見即謂之曰。汝已徹矣。當此和尚頓覺身",
    "T52n2115_013:0716a08": "超虛空。不覺屋廬為閡。復其立處。即遍體雨",
    "T52n2115_013:0716a09": "汗。其悟道靈驗如此也。先此和尚嘗師他僧。",
    "T52n2115_013:0716a10": "傳習乎安般定法。始授其法。迺蓆地然頂於",
    "T52n2115_013:0716a11": "其師前。遽有異光上發。圓赫如日。光熄而元",
    "T52n2115_013:0716a12": "略無所損。其師曰。汝最上乘法器也。勉之無",
    "T52n2115_013:0716a13": "以此自盡焉。其感通又若此也。其後禪之學",
    "T52n2115_013:0716a14": "者。迺蔚然嚮慕。來浙西混迹于餘杭之安樂",
    "T52n2115_013:0716a15": "山。皇祐初嘉禾太守聶公。厚載聞其風。率郡",
    "T52n2115_013:0716a16": "人遂命領徒于此。更十有二年而秀之人無",
    "T52n2115_013:0716a17": "賢愚男女風德大化。法侶趨其會者日不下",
    "T52n2115_013:0716a18": "數百。精廬完葺僧儲充備。而秀有禪居自和",
    "T52n2115_013:0716a19": "尚興起也。以嘉祐庚子之五載仲夏壬寅示",
    "T52n2115_013:0716a20": "微疾。正坐說偈而盡。世壽六十八。臘四十",
    "T52n2115_013:0716a21": "二。以嘉祐庚子五月己酉。遵教火之。得五色",
    "T52n2115_013:0716a22": "舍利。絢如不可勝數。度弟子者宗益嗣其法",
    "T52n2115_013:0716a23": "而領眾一方。曰省文。曰有昌和尚。平昔嘗綴",
    "T52n2115_013:0716a24": "古之語要。目其書曰原宗集。而其徒方傳之。",
    "T52n2115_013:0716a25": "然其所得之法。實諸佛之祕要。群生之所宗。",
    "T52n2115_013:0716a26": "諸祖之所傳者也。非語默可到。然非語默又",
    "T52n2115_013:0716a27": "不能稍發。故和尚莅眾接人雖勤教誨。而其",
    "T52n2115_013:0716a28": "語嘗簡其機緣不煩大較。其要道慈德入人",
    "T52n2115_013:0716a29": "最深。故其亡也。秀人傾城號慟。若喪所親。諸",
    "T52n2115_013:0716b01": "君以契嵩於和尚道交相知尤深詳得其出",
    "T52n2115_013:0716b02": "處。迺以文見託雖固亦不得讓焉。銘曰。",
    "T52n2115_013:0716b03": "惟骨殊圓。惟道亦然。非生非滅。無陂無偏。惟",
    "T52n2115_013:0716b04": "小夷石泐。而此法常傳。",
    "T52n2115_013:0716b05": "秀州資聖禪院故暹禪師影堂記",
    "T52n2115_013:0716b06": "禪師疾病。予自杭往問醫藥。嘗顧謂曰。我老",
    "T52n2115_013:0716b07": "且病。是必已矣。死且累子坎而揜之。為我誌",
    "T52n2115_013:0716b08": "其嗣法。遂授其所以然。余還杭未幾。果溘然",
    "T52n2115_013:0716b09": "而化。學者不悉即焚其喪卒不得而塔之。故",
    "T52n2115_013:0716b10": "列其名迹於影堂。命今長老懃師勒石以傳",
    "T52n2115_013:0716b11": "之。禪師諱慶暹。其先建陽人也。姓范氏。范",
    "T52n2115_013:0716b12": "氏世為士族。其父大父皆仕。不復書也。始禪",
    "T52n2115_013:0716b13": "師因父宦生於會稽。及其父官死海鹽縣。即",
    "T52n2115_013:0716b14": "與母治產居秀。至是禪師方五歲。而秀氣靄",
    "T52n2115_013:0716b15": "然。其母異之。命從淨行子昭出家於今資聖",
    "T52n2115_013:0716b16": "精舍。踰十歲落髮。納戒於靈光寺。習楞嚴圓",
    "T52n2115_013:0716b17": "覺於講師。居素又十歲。經明明年即廣游方",
    "T52n2115_013:0716b18": "外遍參禪要。又十歲且還。初秀郡未始有禪",
    "T52n2115_013:0716b19": "居。待來者亦有所缺。然禪師既歸。乃一更其",
    "T52n2115_013:0716b20": "院。務與眾處諭其屬。即如十方禪規主之院。",
    "T52n2115_013:0716b21": "稍治遂結廬獨處于園林。篤為杜多之行。不",
    "T52n2115_013:0716b22": "出不寢更十九年。雖惡衣惡食。自視宴如也。",
    "T52n2115_013:0716b23": "居無何。會故雪竇清禪師至其廬曰。善乎仁",
    "T52n2115_013:0716b24": "者乃至是哉。因盡示其所證之法。而清禪師",
    "T52n2115_013:0716b25": "大韙之。卒亦承於清師。至天聖中。郡太守",
    "T52n2115_013:0716b26": "張公幾聖高之。命復方丈使舉行禪者。故事",
    "T52n2115_013:0716b27": "逮故翰林學士葉公道卿以中允領郡。見而",
    "T52n2115_013:0716b28": "益喜。遂尊為長老。命傳其法。垂二十年竟以",
    "T52n2115_013:0716b29": "此物故。嗚呼。其世壽已七十六。而僧臘六十",
    "T52n2115_013:0716c01": "二。禪師治茲院。自壯既耄凡四十六載。於人",
    "T52n2115_013:0716c02": "甚莊處已至約。飲食資用必務素儉。與時俗",
    "T52n2115_013:0716c03": "不合。以故其徒稱難而少親附。唯士大夫重",
    "T52n2115_013:0716c04": "其修潔。不忍以葷酒溷其室。先時吳中僧之",
    "T52n2115_013:0716c05": "坐法失序。輒以勢高下。不復以戒德論。禪師",
    "T52n2115_013:0716c06": "慨然甞數以書求理於官。世人雖皆不顧其",
    "T52n2115_013:0716c07": "說而禪師未始自沮。及葉公道卿轉運吳越。",
    "T52n2115_013:0716c08": "而禪師復致其書。而葉公然之。遂正其事於",
    "T52n2115_013:0716c09": "所部。既而秀眾果推禪師於高座。方再會即",
    "T52n2115_013:0716c10": "謝絕。踵不入俗殆十五年。然亦天性公正切",
    "T52n2115_013:0716c11": "於護法耳。昔嘗與余語曰。吾不能以道大惠",
    "T52n2115_013:0716c12": "於物。德行復不足觀。以愧於先聖人矣。苟忍",
    "T52n2115_013:0716c13": "視其亂法是益愧也。予即應之曰。不必謙也。",
    "T52n2115_013:0716c14": "曹溪宗門天下之道妙也。而學者罕至。十二",
    "T52n2115_013:0716c15": "頭陀出世之至行也。吾徒之所難。能為法而",
    "T52n2115_013:0716c16": "奮不顧身。亦人之難能也。是三者師皆得而",
    "T52n2115_013:0716c17": "行之。又何愧乎。師曰。此吾豈敢也。雖然予",
    "T52n2115_013:0716c18": "庸以是而稱之於吾人。蓋欲其有所勸也。禪",
    "T52n2115_013:0716c19": "師之遷化也。至是皇祐之己亥實五載矣。悲",
    "T52n2115_013:0716c20": "夫。",
    "T52n2115_013:0716c21": "故靈隱普慈大師塔銘(并序)",
    "T52n2115_013:0716c22": "師法諱幼旻。信陽玉山人也。本姓葉氏。童時",
    "T52n2115_013:0716c23": "即有出俗之志。告父母得命。遂入其邑之興",
    "T52n2115_013:0716c24": "教蘭若。師僧省覃出家。既納戒乃訪道四方。",
    "T52n2115_013:0716c25": "來虎林見惠明禪師。頹然有道器。即服膺執",
    "T52n2115_013:0716c26": "弟子禮。盡學其法。法務無難易者。備嘗之矣。",
    "T52n2115_013:0716c27": "久之惠明命師監其寺事。未幾會其寺大火",
    "T52n2115_013:0716c28": "蕩盡。方根其所失。其同事者危之皆憂乃禍。",
    "T52n2115_013:0716c29": "師謂之曰。我總寺事。罪盡在我。吾獨當之。爾",
    "T52n2115_013:0717a01": "曹不必懼也。吏果不入寺問師。弟坐其爨者",
    "T52n2115_013:0717a02": "耳。此豈古所謂臨難無苟免者耶。其後惠明",
    "T52n2115_013:0717a03": "告終畢其喪。師即帥眾曰。本府請大長老惠",
    "T52n2115_013:0717a04": "照聰公鎮其寺。以繼惠明。所統仍以監寺輔",
    "T52n2115_013:0717a05": "之。戮力相與復其寺。不十年而葺屋廬。嶷",
    "T52n2115_013:0717a06": "然千餘間益偉於舊。慶曆中朝廷用其薦而",
    "T52n2115_013:0717a07": "錫之章服。其後又賜號普慈。及惠照謝世。師",
    "T52n2115_013:0717a08": "方大疾。亦力病治其喪事。始惠照垂終遺書。",
    "T52n2115_013:0717a09": "舉師自代。官疑其事。不與以靈隱。更命僧主",
    "T52n2115_013:0717a10": "之。師事其僧愈恭。無毫髮鄙悋心見於聲彩。",
    "T52n2115_013:0717a11": "而人益德之。當此知府龍圖季公知之。乃以",
    "T52n2115_013:0717a12": "上天竺精舍。命師以長老居之。及觀文孫公",
    "T52n2115_013:0717a13": "初以資政大學士涖杭。特遷之主靈隱。始其",
    "T52n2115_013:0717a14": "演法之日。孫公大師衣冠貴游。不翅百人。預",
    "T52n2115_013:0717a15": "會爇香。聽其所說。而道俗老少貴賤摩肩而",
    "T52n2115_013:0717a16": "趨來者萬計。是日人聲馬跡溢滿山谷。法席",
    "T52n2115_013:0717a17": "之盛其如此者鮮矣。師天性寬平慈恕。與人",
    "T52n2115_013:0717a18": "周而多容。而人亦頗美之。故居其寺方六年。",
    "T52n2115_013:0717a19": "寺益修眾益靖。度弟子二十三人。嘉祐乙亥",
    "T52n2115_013:0717a20": "仲冬初。忽感微疾而臥。先終一日。與蒙語將",
    "T52n2115_013:0717a21": "授寺與今知禪德。語氣詳正。如平昔不衰。十",
    "T52n2115_013:0717a22": "三日鷄鳴起漱洗。問時辰乃安坐而盡。世壽",
    "T52n2115_013:0717a23": "六十一。僧臘四十一。以是月二十九日入塔",
    "T52n2115_013:0717a24": "于呼猿澗之直北寺垣之內。塔已知師以其",
    "T52n2115_013:0717a25": "行狀求蒙文而銘之。然在古高僧傳其法凡",
    "T52n2115_013:0717a26": "吾人於其教有德有言及其有功者乃得書",
    "T52n2115_013:0717a27": "之。若今靈隱最天下名寺。固吾佛法以之弛",
    "T52n2115_013:0717a28": "張也。嗚呼普慈於其寺平生如此之效。豈不",
    "T52n2115_013:0717a29": "曰於法有功乎。余故不讓。乃引其事而書之",
    "T52n2115_013:0717b01": "也。銘曰。",
    "T52n2115_013:0717b02": "惟功在法。惟德在法。法既不生。其勝緣豈有",
    "T52n2115_013:0717b03": "熄耶。惟師之盛善常然。不泯不墜。斷可見矣。",
    "T52n2115_013:0717b04": "杭州石壁山保勝寺故紹大德塔表",
    "T52n2115_013:0717b05": "石壁寺去杭越三十里。走龍山而西。窅然入",
    "T52n2115_013:0717b06": "幽谷。有溪流岩石之美。雖其氣象清淑。而世",
    "T52n2115_013:0717b07": "未始知之。自紹大德與其兄行靖法師居之。",
    "T52n2115_013:0717b08": "而其名方播。亦地以人而著也。大德諱行紹。",
    "T52n2115_013:0717b09": "杭之錢唐人也。本姓沈氏。初其母夢得異僧",
    "T52n2115_013:0717b10": "舍利吞之。因而有娠。及生其性淳美。不類",
    "T52n2115_013:0717b11": "孺子。不喜肉食。嗜聞佛事。方十二歲。趨智覺",
    "T52n2115_013:0717b12": "禪師延壽求為其徒父母從之。及得戒通練",
    "T52n2115_013:0717b13": "律部。當是時韶國師居天台山。其道大振。大",
    "T52n2115_013:0717b14": "德乃攝衣從之。國師見且器之。即使往學三",
    "T52n2115_013:0717b15": "觀法於螺溪羲寂法師。因與其兄行靖皆事",
    "T52n2115_013:0717b16": "寂法師講求大義。居未幾而所學已就還杭。",
    "T52n2115_013:0717b17": "即葺其舊寺。尋亦讓其寺與靖法師以會講",
    "T52n2115_013:0717b18": "眾。靖法師與大德皆師智覺出家。而大德為",
    "T52n2115_013:0717b19": "法兄。靖師為俗兄。靖法師以素德自發。先此",
    "T52n2115_013:0717b20": "六十年。雖吳中宿學名僧。皆推其高人。當時",
    "T52n2115_013:0717b21": "故為學者所歸。及靖法師遷講他寺。而大德",
    "T52n2115_013:0717b22": "復往居石壁。其前後五十年。守其山林之操。",
    "T52n2115_013:0717b23": "未始苟游於鄉墅閭里。處身修潔。識者稱其",
    "T52n2115_013:0717b24": "清約。一旦示感輕疾。至其三日之夕。囑累其",
    "T52n2115_013:0717b25": "徒。始眾會茶。授器已即坐盡。至是其壽已八",
    "T52n2115_013:0717b26": "十歲。僧臘六十八歲。垂二十年。余始來石壁。",
    "T52n2115_013:0717b27": "會其弟子簡長。因聞其風。長亦介潔能守其",
    "T52n2115_013:0717b28": "先範。遂與其同學之弟簡微。固以大德塔誌",
    "T52n2115_013:0717b29": "見託。吾嘗謂之曰。教所謂人生難遇者數端。",
    "T52n2115_013:0717c01": "而善知識尤難。世書曰。善人吾不得而見之",
    "T52n2115_013:0717c02": "矣。得見有常者斯可矣。賢善誠難其會也。若",
    "T52n2115_013:0717c03": "師出家於壽公。學法於寂公。見知於國師韶",
    "T52n2115_013:0717c04": "公。韶公不測人也。奇節異德道行藹然。而壽",
    "T52n2115_013:0717c05": "寂二公亦吾徒之有道者也。天下豈可多得。",
    "T52n2115_013:0717c06": "若師皆遇而親炙之。假令得一見之已甚善",
    "T52n2115_013:0717c07": "也。況因人而得法邪。若此師之美多矣。復兄",
    "T52n2115_013:0717c08": "弟於靖師。同其務學親道。栖養於山林。又平",
    "T52n2115_013:0717c09": "生之美可書也。其塔在寺之西圃。故筆而表",
    "T52n2115_013:0717c10": "之。是歲皇祐癸巳三月之十一日也。",
    "T52n2115_013:0717c11": "致政侍郎中山公哀辭(并敘)",
    "T52n2115_013:0717c12": "故侍郎中山公。其喪下葬日。客有感其舊德",
    "T52n2115_013:0717c13": "而為哀辭。以見意也。然客本佛氏者。外遺形",
    "T52n2115_013:0717c14": "質內融情偽。不宜有所感而哀之也。蓋不忍",
    "T52n2115_013:0717c15": "視其賢人歿而君子之道益寡。嗟嘆之不已。",
    "T52n2115_013:0717c16": "姑託哀而辭之。雖然公之功德在人。名與迹",
    "T52n2115_013:0717c17": "太史氏播之。而其人未必悉知公道德之本",
    "T52n2115_013:0717c18": "至者也。公之所本者誠也。故其始也。修身事",
    "T52n2115_013:0717c19": "親。而鄉人傚之。其中也。仕於朝廷守大節",
    "T52n2115_013:0717c20": "不變。而天子擢之。其老也。以禮而退表師乎",
    "T52n2115_013:0717c21": "士大夫。而天下儀之。然士之行道於世。多初",
    "T52n2115_013:0717c22": "銳而中懈。先是而後謬。孰如公進退始卒無",
    "T52n2115_013:0717c23": "毫髮之失。蓋其修誠厚本而致是爾。公既謝",
    "T52n2115_013:0717c24": "去軒冕。益以清淨養其壽命。故蒙忝公之交",
    "T52n2115_013:0717c25": "游。亦親識知公之道德所以至者且詳可法",
    "T52n2115_013:0717c26": "也矣。嗚呼辱公之顧待異矣。不復睹矣。辭",
    "T52n2115_013:0717c27": "曰。",
    "T52n2115_013:0717c28": "鱗羽穰穰兮。龍鳳所尸。龍不可隱兮。鳳不可",
    "T52n2115_013:0717c29": "衰。人倫整整兮。聖賢所資。聖不可亡。賢不可",
    "T52n2115_013:0718a01": "虧。老成之人兮。已與化移。典刑雖在兮。奚可",
    "T52n2115_013:0718a02": "邇窺。大夜奄夕兮。復曉何時。神明一去兮。寂",
    "T52n2115_013:0718a03": "寥何知。道德垂世兮。群心所思。清白傳家兮。",
    "T52n2115_013:0718a04": "世世可師。五福貴全兮。公得於斯。天分獨好",
    "T52n2115_013:0718a05": "兮。誰與等夷。人壽百歲兮。公欲及期。孝子順",
    "T52n2115_013:0718a06": "孫兮。胡必增悲。伊我所傷兮。賢者寖稀。純誠",
    "T52n2115_013:0718a07": "不紹兮。君子道微。萬類紛綸兮。邪正相非。特",
    "T52n2115_013:0718a08": "立獨行兮。不爾疇依。秋風蕭蕭兮。白露霏霏。",
    "T52n2115_013:0718a09": "草木零落兮。丘隴巍巍。靈車獨舉兮。丹旐飜",
    "T52n2115_013:0718a10": "飛。顧此別離兮。杳杳長違。",
    "T52n2115_013:0718a11": "李晦叔推官哀辭(并序)",
    "T52n2115_013:0718a12": "隴西李晦叔死。有以相報者。予聞悼之。且有",
    "T52n2115_013:0718a13": "所感也。晦叔有俊才。素以其才之力氣自豪。",
    "T52n2115_013:0718a14": "故於文章辯論不甚推讓。去年仲春將施生。",
    "T52n2115_013:0718a15": "來吾室與吾語。終日不能去。嘗曰。昔謂方袍",
    "T52n2115_013:0718a16": "平叔。予今顧師不足比也。叵自慨相知之晚。",
    "T52n2115_013:0718a17": "及蒙移書讓其過稱。復曰。方今天下賢而有",
    "T52n2115_013:0718a18": "識者。幾其人哉。在仲靈何讓。其後數數以重",
    "T52n2115_013:0718a19": "語推致於交游間。期將復來劇論。雖然余非",
    "T52n2115_013:0718a20": "其人酌其意愛。豈不謂之知我乎。別去一年",
    "T52n2115_013:0718a21": "志方壯。豈悟其忽然而已亡邪。古人以人生",
    "T52n2115_013:0718a22": "比之。浮雲奄忽不可常保。如此信之矣。辭",
    "T52n2115_013:0718a23": "曰。",
    "T52n2115_013:0718a24": "昨別晦叔志氣強。今聞晦叔忽已亡。始知未",
    "T52n2115_013:0718a25": "信便必爾。定聞不覺心自傷。心傷君子何所",
    "T52n2115_013:0718a26": "切。念君素懷殊未張。賢良不遂(遂或召字)死從事。",
    "T52n2115_013:0718a27": "可惜謫仙才艶長。陸機弟兄皆早世。芝蘭零",
    "T52n2115_013:0718a28": "落何相望。高堂有親髮被領。白日悠悠悲未",
    "T52n2115_013:0718a29": "央。憶君去年來我室。抵掌俉語聲琅琅。坐人",
    "T52n2115_013:0718b01": "驚嘆幾絕倒。是是非非窮否臧。當時然諾",
    "T52n2115_013:0718b02": "頗相得。聲色慷慨多揄揚。乃云平叔不足比。",
    "T52n2115_013:0718b03": "齷齪自疑何敢當。白雲有期尚相待。豈意游",
    "T52n2115_013:0718b04": "魂成渺茫。哲人自古寡眉壽。天理如何不可",
    "T52n2115_013:0718b05": "量。",
    "T52n2115_013:0718b06": "周叔智哀辭(并序)",
    "T52n2115_013:0718b07": "周叔智名測。九江潯陽人也。少聰悟讀書能",
    "T52n2115_013:0718b08": "強記。自六籍楊孟。洎司馬氏史漢老莊列禦",
    "T52n2115_013:0718b09": "寇之說與吾佛經。歷目則往往通之。商較古",
    "T52n2115_013:0718b10": "今援引故事。動有典據。嘗駭坐人。率皆伏其",
    "T52n2115_013:0718b11": "高論。為文學易繫辭。奇峭頗工恥於奔競。造",
    "T52n2115_013:0718b12": "次不移其守。故名不籍甚。朋游屢以其家貧",
    "T52n2115_013:0718b13": "親老勗之。逾四十始以茂才異等舉。尋斥於",
    "T52n2115_013:0718b14": "有司歸鄉曲。務以其道訓導後進。江州風俗",
    "T52n2115_013:0718b15": "剽輕其人寡能莊整。叔智侃然處於鄉黨。而",
    "T52n2115_013:0718b16": "後學小生不敢恣放。去年孟夏得叔智之子",
    "T52n2115_013:0718b17": "明服書。且聞叔智以癸未孟秋死矣。嗚呼吾",
    "T52n2115_013:0718b18": "嘗與叔智友。凡議論不以道相契。未始發其",
    "T52n2115_013:0718b19": "言。交道之中正。自謂古人不至如是也。及來",
    "T52n2115_013:0718b20": "吳越不相見已六七年。日夕浩然。思歸潯陽。",
    "T52n2115_013:0718b21": "慕永遠(一作惠遠)宗炳劉遺民之風。同叔智相與",
    "T52n2115_013:0718b22": "老於林下。逮此信吾事不果濟也。嗚呼交道",
    "T52n2115_013:0718b23": "之已矣乎。哀其人不復見矣。故辭之以揚其",
    "T52n2115_013:0718b24": "德也。辭曰。",
    "T52n2115_013:0718b25": "江之山兮。康廬效靈。江之水兮。九江泚清。合",
    "T52n2115_013:0718b26": "其氣兮。誕為人英。君得之兮。既聰且明。道德",
    "T52n2115_013:0718b27": "脩兮。器識恢宏。竟不展兮。奪化代并。公之壽",
    "T52n2115_013:0718b28": "兮。令名不朽。君之福兮。學問富有。仁義家",
    "T52n2115_013:0718b29": "傳兮。子孫寶守。孰謂既往兮。不光其後。湓江",
    "T52n2115_013:0718c01": "浮天兮。緣淨漪漪。白石青草兮。日暮參差。若",
    "T52n2115_013:0718c02": "人不歸兮。萬古別離。相望丘墓兮。千里依",
    "T52n2115_013:0718c03": "依。",
    "T52n2115_013:0718c04": "秀州精嚴寺行道舍利述(梵音舍利此云身骨)",
    "T52n2115_013:0718c05": "道必有所驗。非驗孰見乎道之至哉不邪。佛",
    "T52n2115_013:0718c06": "之舍利蓋其道之驗也。夫道之大至者。固貫",
    "T52n2115_013:0718c07": "乎人神死生而妙之。聖人以其妙則在幽而",
    "T52n2115_013:0718c08": "能興。在明而能無。是故聖人方其生也。善世",
    "T52n2115_013:0718c09": "而無善。方其死也。潛神而用神。舍利者亘百",
    "T52n2115_013:0718c10": "世而儼然。效其靈則天下莫測。豈非其神之",
    "T52n2115_013:0718c11": "為乎。今夫九流百子以其道而為之者天下",
    "T52n2115_013:0718c12": "紛然。謂之道則與佛未始異也。稽其驗則天",
    "T52n2115_013:0718c13": "下無有也。競尊其師則謂佛不足。與其聖賢",
    "T52n2115_013:0718c14": "校其人之死也。不終日而形腐。不終年而骨",
    "T52n2115_013:0718c15": "朽。其神則漠然。烏有乎忽恍。豈其道亦有所",
    "T52n2115_013:0718c16": "未臻於佛者乎。昔者佛法始傳於漢而漢人",
    "T52n2115_013:0718c17": "不詳。始傳於吳而吳人不諒。皆專儒老而拒",
    "T52n2115_013:0718c18": "我。故摩騰僧會命舍利以驗佛世。自是翕然",
    "T52n2115_013:0718c19": "而嚮之。夫道遠也。驗近也。觀近也者。發之",
    "T52n2115_013:0718c20": "也。觀遠也者至之也。至之者聖人也。以驗觀",
    "T52n2115_013:0718c21": "道則麁妙可審也。以道觀聖人而大小可見",
    "T52n2115_013:0718c22": "也。人亦有言曰。其教有大不可思議之事。益",
    "T52n2115_013:0718c23": "知佛為大聖人。不其然乎。然舍利之見乎天",
    "T52n2115_013:0718c24": "下者古今多矣。有盤空而翔者。無端而至者。",
    "T52n2115_013:0718c25": "發光而明並日月者。不可焚者。不可碎者。若",
    "T52n2115_013:0718c26": "此行道之舍利晝夜振之而不息者。天下未",
    "T52n2115_013:0718c27": "始見也。捧其塔敬之則金鐸益轉。若與人意",
    "T52n2115_013:0718c28": "而相應異乎。美哉至神之物不必大也。至道",
    "T52n2115_013:0718c29": "之驗不必多也。考其始致則曰得之於吳越。",
    "T52n2115_013:0719a01": "故國師韶公蓋得乎梁之岳陽。王蕭察之所",
    "T52n2115_013:0719a02": "傳者也。既而錢氏之先王內於金鐸以小銅",
    "T52n2115_013:0719a03": "塔而緘之寘諸靈光寺(今寺之舊名)殆百年矣。韶",
    "T52n2115_013:0719a04": "公至人也。號其舍利。一曰行道。一曰入定。入",
    "T52n2115_013:0719a05": "定者祕而不可見。行道者益塔而張之。是豈",
    "T52n2115_013:0719a06": "不以後世僧不軌道而俗薄寡信。將亦有所",
    "T52n2115_013:0719a07": "勸而發之者乎。故述其意命吾徒以揚之。",
    "T52n2115_013:0719a08": "題遠公影堂壁",
    "T52n2115_013:0719a09": "遠公事跡。學者雖見而鮮能盡之。使世不昭",
    "T52n2115_013:0719a10": "昭見先賢之德。亦後學之過也。予讀高僧傳",
    "T52n2115_013:0719a11": "蓮社記。及九江新舊錄。最愛遠公。凡六事謂",
    "T52n2115_013:0719a12": "可以勸也。乃引而釋之。列之其影堂以示來",
    "T52n2115_013:0719a13": "者。陸修靜異教學者。而送過虎溪。是不以",
    "T52n2115_013:0719a14": "人而棄言也。陶淵明酖湎于酒而與之交。蓋",
    "T52n2115_013:0719a15": "簡小節而取其達也。跋陀高僧以顯異被擯。",
    "T52n2115_013:0719a16": "而延且譽之。蓋重有識而矯嫉賢也。謝靈運",
    "T52n2115_013:0719a17": "以心雜不取。而果歿於刑。蓋識其器而慎其",
    "T52n2115_013:0719a18": "終也。盧循欲叛。而執手求舊。蓋自信道也。桓",
    "T52n2115_013:0719a19": "玄振威。而抗對不屈蓋有大節也。大凡古今",
    "T52n2115_013:0719a20": "人情莫不畏威而苟免。忘義而避疑。好名而",
    "T52n2115_013:0719a21": "昧實。黨勢而忍孤。飾行而畏累。自是而非人。",
    "T52n2115_013:0719a22": "孰有道尊一代為賢者師。肯以片言而從其",
    "T52n2115_013:0719a23": "人乎。孰有夙稟勝德為行耿潔。肯交醉鄉而",
    "T52n2115_013:0719a24": "高其達乎。孰有屈人師之尊禮斥逐之客而",
    "T52n2115_013:0719a25": "伸其賢乎。孰有拒盛名之士不與於教而克全",
    "T52n2115_013:0719a26": "終乎。孰有義不避禍敦睦故舊而信道乎。孰",
    "T52n2115_013:0719a27": "有臨將帥之威在殺罰暴虐之際守道不撓而",
    "T52n2115_013:0719a28": "全節乎。此故遠公識量遠大獨出於古今矣。",
    "T52n2115_013:0719a29": "若其扶荷至教廣大聖道垂祐於天人者。非",
    "T52n2115_013:0719b01": "蒙乃能盡之其聖歟賢邪。偉乎大塊噫氣六",
    "T52n2115_013:0719b02": "合清風。遠公之名聞也。四海秋色神山中聳。",
    "T52n2115_013:0719b03": "遠公之清高也。人僧龍鳳高揖巢許。遠公之",
    "T52n2115_013:0719b04": "風軌也。白雲丹嶂玉樹瑤草。遠公之栖處也。",
    "T52n2115_013:0719b05": "蒙後公而生雖慕且恨也。瞻其遺像稽首作",
    "T52n2115_013:0719b06": "禮。願以弊文題于屋壁。",
    "T52n2115_013:0719b07": "題梅福傳後",
    "T52n2115_013:0719b08": "班固云。梅子真嘗為南昌尉不得志。遂自引",
    "T52n2115_013:0719b09": "去。變姓名為會稽監門。又曰。仙去。故後之說",
    "T52n2115_013:0719b10": "者。不過謂子真能以仙尉為吏隱。善與時浮",
    "T52n2115_013:0719b11": "沈。往往引其事為尉者美言。亦學者之不詳",
    "T52n2115_013:0719b12": "也。小哉言乎。子真磊落有大節奮不顧身。忠",
    "T52n2115_013:0719b13": "於國家憂天下者也。當漢朝失理本末皆顛。",
    "T52n2115_013:0719b14": "子真嫉邪臣用事竊弄大權。發憤上書論國",
    "T52n2115_013:0719b15": "大體大要。興行禮度登用俊良之人。雖觝觸",
    "T52n2115_013:0719b16": "讒佞輩而無所避忌。詞氣謇諤意欲警動時",
    "T52n2115_013:0719b17": "主。雖書屢上而主竟不悟。卒土崩瓦解。使當",
    "T52n2115_013:0719b18": "時稍用其言。而高祖社稷未必喪亡。嗚呼子",
    "T52n2115_013:0719b19": "真處九品之末。朝無一介之援。毅然奮志忠",
    "T52n2115_013:0719b20": "勇過人。吐詞扶國家之危。逆龍鱗探虎口。不",
    "T52n2115_013:0719b21": "旋踵而禍及其身。尚不以為懼。真慷慨大丈",
    "T52n2115_013:0719b22": "夫也。噫古今讀書為學。孰不抱氣自視為英",
    "T52n2115_013:0719b23": "雄於朋游間。苟有一語相忤。不協其意也。必",
    "T52n2115_013:0719b24": "發憤詬罵。恨不能誅之如讐。及其立於朝廷",
    "T52n2115_013:0719b25": "也。視有不義。雖大至於害教化傷風俗。以其",
    "T52n2115_013:0719b26": "不切於己。雖視如不視。雖聞如不聞。往往從",
    "T52n2115_013:0719b27": "而諛之。苟其敗也。則聚口而笑之。此聞子真",
    "T52n2115_013:0719b28": "之風。宜如何為心。子真歿在先漢之季。於",
    "T52n2115_013:0719b29": "今上下千有餘年所。於縣尉未有如子真者",
    "T52n2115_013:0719c01": "也。將有而未聞見乎。予嘗病世不知子真之",
    "T52n2115_013:0719c02": "德之道。徒高其得術仙去故題云。",
    "T52n2115_013:0719c03": "書文中子傳後",
    "T52n2115_013:0719c04": "讀東皋子王績集。知王氏果有續孔子六經。",
    "T52n2115_013:0719c05": "知房玄齡杜如晦李靜董常溫彥博魏徵薛收",
    "T52n2115_013:0719c06": "杜淹等果文中子之弟子也。讀劉煦唐書王",
    "T52n2115_013:0719c07": "勃傳。知文中子乃勃之祖果曾作元經矣。績",
    "T52n2115_013:0719c08": "死於貞觀十八載。去其兄之世近。能言其事",
    "T52n2115_013:0719c09": "也。慨房杜溫魏王勃皆不書一字以傳文中",
    "T52n2115_013:0719c10": "子之賢。而隋書復失書之後世。故以文中子",
    "T52n2115_013:0719c11": "之事不足信。及韓子文興。天下學士宗韓以",
    "T52n2115_013:0719c12": "韓愈不稱文中子。李翱又薄其書比之太公",
    "T52n2115_013:0719c13": "家教。而學者蓋不取文中子也。然王氏能續",
    "T52n2115_013:0719c14": "孔子六經。蓋孔子之亞也。識者宜以聖人之",
    "T52n2115_013:0719c15": "道較而正之。其文中子之道苟與孔氏合。乃",
    "T52n2115_013:0719c16": "孔子之嗣也。而書傳之有無不足為信。隨人",
    "T52n2115_013:0719c17": "愛惡之情欲蔑其聖賢可乎。孟軻豈不曰。盡",
    "T52n2115_013:0719c18": "信書不若無書。吾視中說其讀詩曰。四名五",
    "T52n2115_013:0719c19": "志。讀書曰四制七命。元經則曰。晉宋齊梁陳",
    "T52n2115_013:0719c20": "亡具五以禍其國而善其立法。有聖人之道。",
    "T52n2115_013:0719c21": "嗟呼不見其六經。姑書此以遺學輩。",
    "T52n2115_013:0719c22": "書李翰林集後",
    "T52n2115_013:0719c23": "余讀李翰林集。見其樂府詩百餘篇。其意尊",
    "T52n2115_013:0719c24": "國家正人倫。卓然有周詩之風。非徒吟咏情",
    "T52n2115_013:0719c25": "性咄嘔苟自適而已。白當唐有天下第五世",
    "T52n2115_013:0719c26": "時。天子意甚聲色庶政稍解。姦邪輩得入竊",
    "T52n2115_013:0719c27": "弄大柄。會祿山賊兵犯闕。而明皇幸蜀。白閔",
    "T52n2115_013:0719c28": "天子失守輕棄宗廟。故作遠別離以刺之。至",
    "T52n2115_013:0719c29": "于作蜀道難。以刺諸侯之強橫。作梁甫吟傷",
    "T52n2115_013:0720a01": "懷忠而不見用。作天馬歌哀棄賢才而不錄",
    "T52n2115_013:0720a02": "其功。作行路難惡讒而不得盡其臣節。作猛",
    "T52n2115_013:0720a03": "虎行憤胡虜亂夏而思安王室。作陽春歌以",
    "T52n2115_013:0720a04": "誡淫樂不節。作烏栖曲以刺好色不好德。作",
    "T52n2115_013:0720a05": "戰城南以刺窮兵不休。如此者不可悉說及",
    "T52n2115_013:0720a06": "放去。猶作秋浦吟冀悟人主意不果望終棄",
    "T52n2115_013:0720a07": "於江湖間。遂紆餘輕世劇飲大醉。寓意於道",
    "T52n2115_013:0720a08": "士法故其游覽贈送諸詩雜以神仙之說。夫",
    "T52n2115_013:0720a09": "性之所作志之所之。小人則以言君子則以",
    "T52n2115_013:0720a10": "詩。由言詩以求其志則君子小人可以盡之。",
    "T52n2115_013:0720a11": "若白之詩也。如是而其性之與志豈小賢哉。",
    "T52n2115_013:0720a12": "脫當時始終其人盡其才而用之。使立功業",
    "T52n2115_013:0720a13": "安知其果不能也。邇世說李白清才逸氣但",
    "T52n2115_013:0720a14": "謫仙人耳。此豈必然耶。觀其詩體勢才思如",
    "T52n2115_013:0720a15": "山聳海振。巍巍浩浩不可窮極。苟當時得預",
    "T52n2115_013:0720a16": "聖人之刪可參二雅。宜與國風傳之於無窮。",
    "T52n2115_013:0720a17": "而離騷子虛不足相比。",
    "T52n2115_013:0720a18": "書諸葛武侯傳後",
    "T52n2115_013:0720a19": "孔明始躬耕於隆中時。每自比於管仲樂毅。",
    "T52n2115_013:0720a20": "時人莫有許者。惟崔州平徐庶以為然。吾考",
    "T52n2115_013:0720a21": "孔明事迹。其以天下至公為心。欲并強魏而",
    "T52n2115_013:0720a22": "復漢社稷。與管仲九合諸侯一匡天下。樂毅",
    "T52n2115_013:0720a23": "不屠莒即墨之城。欲專以王道一歸天下。其",
    "T52n2115_013:0720a24": "道豈異哉。劉備三往乃見。孔明方與備畫計。",
    "T52n2115_013:0720a25": "何其工也。及備軍敗身遁夏口而孔明往說",
    "T52n2115_013:0720a26": "孫權。得兵為援。破曹操於赤壁。此與樂毅說",
    "T52n2115_013:0720a27": "趙楚魏。使趙噉秦以伐齊之利。而毅并獲楚",
    "T52n2115_013:0720a28": "魏五國之兵伐齊。破之濟西。而其才略奇偉",
    "T52n2115_013:0720a29": "與樂埒也。率諸軍北駐漢中。臨發上疏。與樂",
    "T52n2115_013:0720b01": "毅報遺燕惠之書。其忠義相類。但其遇主遭",
    "T52n2115_013:0720b02": "時。不如管仲之得志耳。使孔明逢盛時。天不",
    "T52n2115_013:0720b03": "奪其壽。得以始終其事。復漢而并一天下興",
    "T52n2115_013:0720b04": "崇王道。則管夷吾樂毅殆不及也。惜其輕用",
    "T52n2115_013:0720b05": "馬謖。遂敗於街亭害其能事。然諸葛孔明賢",
    "T52n2115_013:0720b06": "豪俊傑。猶暗於知人如此。況非如孔明者。乃",
    "T52n2115_013:0720b07": "輕信乎。利口之人而用之。不亦易乎。戒之哉",
    "T52n2115_013:0720b08": "戒之哉。",
    "T52n2115_013:0720b09": "書范睢傳後",
    "T52n2115_013:0720b10": "始范睢變姓名。自號張祿先生。入秦說秦昭",
    "T52n2115_013:0720b11": "王。短秦相穰侯。秦昭王遂逐穰侯收其相印。",
    "T52n2115_013:0720b12": "即拜范睢為相。號為應侯。應侯所任用鄭安",
    "T52n2115_013:0720b13": "平以兵降趙。應侯憂不知計之所出。而蔡澤",
    "T52n2115_013:0720b14": "乃西入秦見昭王。使人宣言感怒應侯。應侯",
    "T52n2115_013:0720b15": "服其說。乃舉蔡澤。應侯因謝病請歸相印。范",
    "T52n2115_013:0720b16": "睢既免相。秦昭王遂拜蔡澤為相。蔡澤相秦",
    "T52n2115_013:0720b17": "數月。或惡之。懼誅。尋亦謝病歸其相印。莊子",
    "T52n2115_013:0720b18": "云。一蟬方得美蔭而忘其身。螳蜋執翳而搏",
    "T52n2115_013:0720b19": "之。見得而忘其形。異鵲從而利之。見利而忘",
    "T52n2115_013:0720b20": "其真。莊周怵然曰。噫物固相累焉。此與范睢",
    "T52n2115_013:0720b21": "二三子相傾而相奪。何以異乎。欲人之欲。人",
    "T52n2115_013:0720b22": "亦欲之。孰謂能必保其富貴耶。",
    "T52n2115_013:0720b23": "唐叚太尉傳贊",
    "T52n2115_013:0720b24": "叚大尉秀實先為用事者奪去兵權而無怨。",
    "T52n2115_013:0720b25": "及是毅然奮笏擊殺朱泚。不顧一死圖存王",
    "T52n2115_013:0720b26": "室。古所謂社稷之臣也。又曰。殺身以成仁。又",
    "T52n2115_013:0720b27": "曰。臨難無苟免。唯叚氏皆得之矣。說者或云。",
    "T52n2115_013:0720b28": "叚太尉小弱。動不迕物。頗類儒者。及其奮擊",
    "T52n2115_013:0720b29": "反虜。罵聲掉厲而氣慴萬夫。白刃交前而卒",
    "T52n2115_013:0720c01": "不變色。又何壯哉。猛如飄風烈如疾雷。慷慨",
    "T52n2115_013:0720c02": "雄偉卓出古今。太史公疑田侯於畫圖。信有",
    "T52n2115_013:0720c03": "之矣。嗚呼大凡古今人情得權勢之盛。不振",
    "T52n2115_013:0720c04": "主則驕。時及失之。則怨望不能自存。往往謀",
    "T52n2115_013:0720c05": "為不軌。如叚秀實太尉者。得之不為幸。失之",
    "T52n2115_013:0720c06": "不為怨。成之與敗在未決間。而以死循王室。",
    "T52n2115_013:0720c07": "擬淮陰侯韓信則其賢遠矣。",
    "T52n2115_013:0720c08": "好善贊",
    "T52n2115_013:0720c09": "聖人之善以人為善。其人也必好善。沮人之",
    "T52n2115_013:0720c10": "善以自善。其人也必嫉善。好善者其道必廣。",
    "T52n2115_013:0720c11": "嫉善者其名必辱。好善則天下善人樂以其",
    "T52n2115_013:0720c12": "善告。聚天下之善以為行。其道不亦廣乎。嫉",
    "T52n2115_013:0720c13": "善則天下善人唯恐其聞所善。掩天下之善",
    "T52n2115_013:0720c14": "以為言。其名不亦辱乎。舜古之好善人也。顏",
    "T52n2115_013:0720c15": "子亦古之好善人也。彼舜者古之聖人也。當",
    "T52n2115_013:0720c16": "堯之世。克諧以孝。烝烝又不格姦。天下不歸",
    "T52n2115_013:0720c17": "乎朱而歸乎舜。而天下豈有善於舜者也。及",
    "T52n2115_013:0720c18": "其聞一善言見一善行。若決江河沛然莫之",
    "T52n2115_013:0720c19": "能禦也。顏子古之賢人也。當孔子之時。抱聖",
    "T52n2115_013:0720c20": "人之道窮處陋巷。人不堪其憂。而顏子不改",
    "T52n2115_013:0720c21": "其樂。庶幾乎。聖人所以稱之。而天下豈有善",
    "T52n2115_013:0720c22": "於顏子也。及其聞人一善則拳拳服膺。若今",
    "T52n2115_013:0720c23": "所謂善人者。吾未見有如顏舜之聖賢也。其",
    "T52n2115_013:0720c24": "善未必善於天下之人。及其聞人之善。孰肯",
    "T52n2115_013:0720c25": "沛然以行之。亦孰肯拳拳而服膺。從而掩之",
    "T52n2115_013:0720c26": "者有之。辯者必形乎言。訥者必形乎色。脫少",
    "T52n2115_013:0720c27": "而稱之其人也。非情與黨則不為也。嗚呼欲",
    "T52n2115_013:0720c28": "其名不辱。其可得乎。其道之廣也。其可得乎。",
    "T52n2115_013:0720c29": "今之人不如古之人遠矣。故謂好善者非聖",
    "T52n2115_013:0721a01": "賢之人不能好善也。窮天地亘萬世。唯舜顏",
    "T52n2115_013:0721a02": "子而已矣。宜乎其道與名。傳之於無窮焉。",
    "T52n2115_013:0721a03": "陸蟾傳",
    "T52n2115_013:0721a04": "陸蟾藤州鐔津人也。以能詩名於楚越間。其",
    "T52n2115_013:0721a05": "瀑布詠則曰。靈源人莫測。千尺挂雲端。嶽色",
    "T52n2115_013:0721a06": "染不得。神功裁亦難。夏噴狷鳥凝。秋濺斗牛",
    "T52n2115_013:0721a07": "寒。待到滄溟日。為濤更好看。此詩人尤稱之。",
    "T52n2115_013:0721a08": "客死於攸縣之司空山。予少時游衡山。會隱",
    "T52n2115_013:0721a09": "者高閬謂予曰。昔陸先生。子之邑人也。方國",
    "T52n2115_013:0721a10": "初時。廖氏家以詩盛。而四方詩人慕廖氏者",
    "T52n2115_013:0721a11": "來衡山頗眾。獨先生陸某詩多警句。雖慕廖",
    "T52n2115_013:0721a12": "融亦相推高。然生不止能詩而已矣。頗知王",
    "T52n2115_013:0721a13": "霸大略。亦俟有所遭遇。故其言詩見志。如前",
    "T52n2115_013:0721a14": "詩後句云。待到滄溟日。為濤更好看。而常幅",
    "T52n2115_013:0721a15": "巾布衣好秉高節。所至閉戶自處。不肯與常",
    "T52n2115_013:0721a16": "人交接。余聞其風且嘆之曰。陸生邑人也。能",
    "T52n2115_013:0721a17": "以詩高出流輩。是亦賢矣。而負道守節。不為",
    "T52n2115_013:0721a18": "阿世苟合。而欲自有所遭遇。雖孔孟尚不得",
    "T52n2115_013:0721a19": "其志而生也。不亦難乎。然天下如陸生從死",
    "T52n2115_013:0721a20": "於丘壑者何限。",
    "T52n2115_013:0721a21": "韓曠傳",
    "T52n2115_013:0721a22": "韓曠字攝生。隱士也。或曰。即五代韓通之後",
    "T52n2115_013:0721a23": "也。宋初其家破。曠方嬰兒。人竊匿且育之。稍",
    "T52n2115_013:0721a24": "知其世家。亦遂自匿亡於楊越間。歘然長大。",
    "T52n2115_013:0721a25": "少年任俠縱酒擊劍。一旦感悟。即潔身振衣。",
    "T52n2115_013:0721a26": "游名山慕道家絕粒導引。為人沈毅寡語。悠",
    "T52n2115_013:0721a27": "然有遠器。甘惡衣食。所至輒閉室。不交人世。",
    "T52n2115_013:0721a28": "雖官尊如刺史者縱求之。未嘗有見者。或稍",
    "T52n2115_013:0721a29": "見一揖。遂自引不復與語。予少時識曠於嶽",
    "T52n2115_013:0721b01": "麓。其人已老。默默不妄道事。然人多悅其高",
    "T52n2115_013:0721b02": "義而自勸。始予謂曠木訥少文。及游洪井視",
    "T52n2115_013:0721b03": "其屬辭。彬彬可觀。聞其平生愈詳益信。其有",
    "T52n2115_013:0721b04": "德而有言也。竟死於湘潭間。",
    "T52n2115_013:0721b05": "評北山清公書",
    "T52n2115_013:0721b06": "評曰。唐高僧神清。不喜禪者。自尊其宗。乃著",
    "T52n2115_013:0721b07": "書而抑之曰。其傳法賢聖間以聲聞。如迦葉",
    "T52n2115_013:0721b08": "等。雖曰回心。尚為小智。豈能傳佛心印乎。即",
    "T52n2115_013:0721b09": "引付法藏傳曰。昔商那和修告優波毱多曰。",
    "T52n2115_013:0721b10": "佛之三昧辟支不知。辟支三昧聲聞不知。諸",
    "T52n2115_013:0721b11": "大聲聞三昧餘聲聞不知。阿難三昧我今不",
    "T52n2115_013:0721b12": "知。我今三昧汝亦不知。如是三昧皆隨吾滅。",
    "T52n2115_013:0721b13": "又有七萬七千本生經。一萬阿毘曇。八萬清",
    "T52n2115_013:0721b14": "淨毘尼。亦隨我滅。固哉清也。徒肆己所愛惡",
    "T52n2115_013:0721b15": "而不知大謬先聖。吾始視清書。見其校論三",
    "T52n2115_013:0721b16": "昧。雖文詞不佳。蓋以其善記經書不別理義",
    "T52n2115_013:0721b17": "端由而不即非之。及考其禪宗之說。問難凡",
    "T52n2115_013:0721b18": "數番。輒採流俗所尚。及援書傳。復不得其詳。",
    "T52n2115_013:0721b19": "余初謂此非至論。固不足注意。徐思其所謂",
    "T52n2115_013:0721b20": "迦葉等。豈能傳佛心印。尤為狂言。恐其熒",
    "T52n2115_013:0721b21": "惑世俗。以增後生末學之相訾。不已。乃與正",
    "T52n2115_013:0721b22": "之。非好辯也。大凡萬事理為其本而迹為末",
    "T52n2115_013:0721b23": "也。通其本者故多得之。束其末者故多失之。",
    "T52n2115_013:0721b24": "若傳法者數十聖賢雖示同聲聞而豈宜以聲",
    "T52n2115_013:0721b25": "聞盡之哉。經曰。我今所有無上正法等悉以",
    "T52n2115_013:0721b26": "付囑摩訶迦葉。竟大般涅槃。傳曰。我今所有",
    "T52n2115_013:0721b27": "大慈大悲四禪三昧無量功德而自莊嚴。而",
    "T52n2115_013:0721b28": "迦葉比丘亦復如是。又謂毱多為無垢相好。",
    "T52n2115_013:0721b29": "佛又謂僧伽難提。乃過去娑羅王如來降跡",
    "T52n2115_013:0721c01": "為祖。如此之類甚眾。豈非聖人欲扶其法互",
    "T52n2115_013:0721c02": "相尊敬而示為大小耶。楞伽所謂三種阿羅",
    "T52n2115_013:0721c03": "漢者。一曰得決定寂滅聲聞阿羅漢。一曰增",
    "T52n2115_013:0721c04": "修菩薩行阿羅漢。一曰應化佛所化阿羅漢。",
    "T52n2115_013:0721c05": "此阿羅漢以本願善根方便力故。現諸佛土",
    "T52n2115_013:0721c06": "生大眾中。莊嚴諸佛大會。故若大迦葉傳法",
    "T52n2115_013:0721c07": "數十聖賢者。豈非應化佛所化之阿羅漢者",
    "T52n2115_013:0721c08": "也。然佛所化者宜其所有四禪三昧無量功",
    "T52n2115_013:0721c09": "德與如來不異也。不異乎如來而傳佛心印。",
    "T52n2115_013:0721c10": "孰謂其不然乎。若商那和修曰。阿難三昧而",
    "T52n2115_013:0721c11": "我不知。我今三昧汝亦不知。斯恐其有所抑",
    "T52n2115_013:0721c12": "揚耳。未可謂其必然。經曰。入遠行地已得無",
    "T52n2115_013:0721c13": "量三昧。夫入遠行地者。蓋七地菩薩也。七地",
    "T52n2115_013:0721c14": "菩薩尚能得無量三昧。而化佛豈盡不能也。",
    "T52n2115_013:0721c15": "然佛之所傳心印與餘三昧者。宜異日而道",
    "T52n2115_013:0721c16": "哉。夫心印者。蓋大聖人種智之妙本也。餘三",
    "T52n2115_013:0721c17": "昧者。乃妙本所發之智慧也。皆以三昧而稱",
    "T52n2115_013:0721c18": "之耳。心印即經之謂三昧王之三昧者也。如",
    "T52n2115_013:0721c19": "來所傳乃此三昧也。清以謂餘三昧邪。其所",
    "T52n2115_013:0721c20": "謂七萬七千本生經。一萬阿毘曇。八萬清淨",
    "T52n2115_013:0721c21": "毘尼。亦隨我滅。此余未始見於他書。獨付法",
    "T52n2115_013:0721c22": "藏傳云。爾尚或疑之。假令其書不謬。恐非謂",
    "T52n2115_013:0721c23": "其傳法聖賢不能任持而然也。是必以後世",
    "T52n2115_013:0721c24": "群生機緣福力益弱而不勝其教。以故滅之。",
    "T52n2115_013:0721c25": "方正像末法三者之存滅。亦隨世而法污隆",
    "T52n2115_013:0721c26": "焉。曷嘗為其弘法聖賢而致正末邪。嗚呼學",
    "T52n2115_013:0721c27": "者不求經不窮理。動謬聖人之意為其說。雖",
    "T52n2115_013:0721c28": "能編連萬世事。亦何益乎。書曰。記問之學不",
    "T52n2115_013:0721c29": "足為人師。清之謂也歟。",
    "T52n2115_013:0722a01": "評唐續僧傳可禪祖事(附)",
    "T52n2115_013:0722a02": "評曰。唐續高僧傳謂。可遭賊斷臂。與余書云。",
    "T52n2115_013:0722a03": "曷其異乎。曰余考法琳碑曰。師乃立雪數宵。",
    "T52n2115_013:0722a04": "斷臂碎身營求開示(亦曰投地碎身顧其開示)然為僧傳者與",
    "T52n2115_013:0722a05": "琳同時。琳之說與禪書合而宣反之。豈非采",
    "T52n2115_013:0722a06": "聽之未至乎。抑亦從邪說而妄非之乎。故其",
    "T52n2115_013:0722a07": "書不足為評(亦云不可憑。亦云不在詳評。然各有旨也)。",
    "T52n2115_013:0722a08": "鐔津文集卷第十三"
}