{
    "X14n0291_009:0579a15": "大佛頂如來密因修證了義諸菩薩萬行首楞嚴經",
    "X14n0291_009:0579a16": "直指卷第九",
    "X14n0291_009:0579a17": "洞宗三十四世丹霞沙門　圅昰天然　疏",
    "X14n0291_009:0579a18": "嗣法門人　今釋澹歸　閱",
    "X14n0291_009:0579a19": "今辯樂說　較",
    "X14n0291_009:0579a20": "上初欲界竟。△二色界。分六。一初禪天。",
    "X14n0291_009:0579a21": "阿難。世間一切所修心人。不假禪那。無有智慧。",
    "X14n0291_009:0579a22": "清涼三地疏云。禪那西音。此云靜慮。靜謂寂靜。慮",
    "X14n0291_009:0579a23": "謂審慮。靜能斷結。慮能正觀。諸無色有靜無慮。雖",
    "X14n0291_009:0579a24": "能斷結。不能正觀。欲界正持。有慮無靜。雖能正觀。",
    "X14n0291_009:0579b01": "不能斷結。故唯色界獨受此稱。四禪初一有尋有",
    "X14n0291_009:0579b02": "伺靜慮。二無尋無伺靜慮。三離喜靜慮。四離樂靜",
    "X14n0291_009:0579b03": "慮。今言不假禪那。無有智慧。乃謂世間修心。須假",
    "X14n0291_009:0579b04": "禪那。方發智慧。此色界正假禪那時也。故初果以",
    "X14n0291_009:0579b05": "至三果。皆託位於此。以幾無學。下文云。雖非真修",
    "X14n0291_009:0579b06": "三摩地。正以此雖在禪那。未發真智。不可比於定",
    "X14n0291_009:0579b07": "慧均等之三摩地耳。",
    "X14n0291_009:0579b08": "但能執身不行婬欲。若行若坐。想念俱無。愛染不生。",
    "X14n0291_009:0579b09": "無留欲界。是人應念。身為梵侶。如是一類。名梵眾天。",
    "X14n0291_009:0579b10": "想念俱無。愛染不生。此揀非欲界。亦顯身心遠離。",
    "X14n0291_009:0579b11": "初入靜慮。故名梵眾。",
    "X14n0291_009:0579b12": "欲習既除。離欲心現。於諸律儀。愛樂隨順。是人應時",
    "X14n0291_009:0579b13": "能行梵德。如是一類。名梵輔天。",
    "X14n0291_009:0579b14": "離欲心現。愛樂隨順。此正離生喜樂也。能行梵德。",
    "X14n0291_009:0579b15": "且又助揚德化。故名梵輔。",
    "X14n0291_009:0579b16": "身心妙圓。威儀不缺。清淨禁戒。加以明悟。是人應時",
    "X14n0291_009:0579b17": "能統梵眾。為大梵王。如是一類。名大梵天。",
    "X14n0291_009:0579b18": "身心妙圓。蓋指戒心圓脫。形於動止。發於勝解。故",
    "X14n0291_009:0579b19": "曰威儀不缺。加以明悟。此正主張梵教。以解過前",
    "X14n0291_009:0579b20": "天也。",
    "X14n0291_009:0579b21": "阿難。此三勝流。一切苦惱所不能逼。雖非正修真三",
    "X14n0291_009:0579b22": "摩地。清淨心中。諸漏不動。名為初禪。",
    "X14n0291_009:0579b23": "苦惱生於諸欲。初禪離欲寂靜。覺觀力勝。不為麤",
    "X14n0291_009:0579b24": "漏所動。此從未到地定發得。此定自離欲後。身心",
    "X14n0291_009:0579c01": "泯然。坐臥虗豁。猶若虗空。能生初禪。故云清淨心",
    "X14n0291_009:0579c02": "中。△二二禪天。",
    "X14n0291_009:0579c03": "阿難。其次梵天。統攝梵人。圓滿梵行。澄心不動。寂湛",
    "X14n0291_009:0579c04": "生光。如是一類。名少光天。",
    "X14n0291_009:0579c05": "此天從初禪增勝。內寂生光。由初發故。故名少光。",
    "X14n0291_009:0579c06": "初二靜慮。光明有別。初如末尼珠。外有光明。內無",
    "X14n0291_009:0579c07": "光明。二如明燈。外發光明。內自照了。若內若外。俱",
    "X14n0291_009:0579c08": "有光明。",
    "X14n0291_009:0579c09": "光光相然。照耀無盡。映十方界。徧成瑠璃。如是一類。",
    "X14n0291_009:0579c10": "名無量光天。",
    "X14n0291_009:0579c11": "此較前天光明轉熾。如淨瑠璃。光映彌遠。十方就",
    "X14n0291_009:0579c12": "本界言。非徧十方世界也。",
    "X14n0291_009:0579c13": "吸持圓光。成就教體。發化清淨。應用無盡。如是一類。",
    "X14n0291_009:0579c14": "名光音天。",
    "X14n0291_009:0579c15": "此以自光任持教體。以光宣化。應用指機用。詮發",
    "X14n0291_009:0579c16": "無盡也。長水謂二禪地無前五識。當是在定。以凡",
    "X14n0291_009:0579c17": "外二乘。若在定時。俱不能起前五了境故。世界志",
    "X14n0291_009:0579c18": "云。光音既以光為語。則上地諸天。威儀進止。無非",
    "X14n0291_009:0579c19": "言教也。",
    "X14n0291_009:0579c20": "阿難。此三勝流。一切憂懸所不能逼。雖非正修真三",
    "X14n0291_009:0579c21": "摩地。清淨心中。麤漏已伏。名為二禪。",
    "X14n0291_009:0579c22": "二禪定生喜樂。名極喜地。故無憂懸。初禪麤漏不",
    "X14n0291_009:0579c23": "動。此天已伏。三地疏云。定生喜樂者。初禪慶背欲",
    "X14n0291_009:0579c24": "惡。故名離生。今慶覺觀心息。故名定生。如淨鑑止",
    "X14n0291_009:0580a01": "水。故身心適悅。欲惡如泥。初禪之定。如靜動水。今",
    "X14n0291_009:0580a02": "無欲惡。復滅覺觀。如淨止水。是則初禪慶其所離。",
    "X14n0291_009:0580a03": "此慶其所得。得亡照故。△三三禪天。",
    "X14n0291_009:0580a04": "阿難。如是天人。圓光成音。披音露妙。發成精行。通寂",
    "X14n0291_009:0580a05": "滅樂。如是一類。名少淨天。",
    "X14n0291_009:0580a06": "承上光音。以光詮理。理與行符。故發寂樂。滅前喜",
    "X14n0291_009:0580a07": "心。純示寂淨。初發言通。亦名少淨。",
    "X14n0291_009:0580a08": "淨空現前。引發無際。身心輕安。成寂滅樂。如是一類。",
    "X14n0291_009:0580a09": "名無量淨天。",
    "X14n0291_009:0580a10": "淨無淨相。故定。定即無際。成寂滅樂。身心寂滅。故",
    "X14n0291_009:0580a11": "云輕安。樂豈有量。",
    "X14n0291_009:0580a12": "世界身心。一切圓淨。淨德成就。勝託現前。歸寂滅樂。",
    "X14n0291_009:0580a13": "如是一類。名徧淨天。",
    "X14n0291_009:0580a14": "前樂無量。止於身心。今徧世界。皆無虗寂。內外寂",
    "X14n0291_009:0580a15": "滅。成所依住。故云勝託現前。歸即歸此也。",
    "X14n0291_009:0580a16": "阿難。此三勝流。具大隨順。身心安隱。得無量樂。雖非",
    "X14n0291_009:0580a17": "正得真三摩地。安隱心中。歡喜畢具。名為三禪。",
    "X14n0291_009:0580a18": "三禪離喜妙樂。喜與憂對。此地離喜。徧體滿足。樂",
    "X14n0291_009:0580a19": "無有過。故曰具大隨順也。樂極離喜。而曰歡喜畢",
    "X14n0291_009:0580a20": "具者。在安隱心中。異於喜動。亦樂極畢具耳。智論",
    "X14n0291_009:0580a21": "云。樂有上中下。下者初禪。中者二禪。上者三禪。初",
    "X14n0291_009:0580a22": "禪樂根喜根。五識相應樂根。意識相應喜根。二禪",
    "X14n0291_009:0580a23": "中意識相應喜根。三禪中意識相應樂根。是五識",
    "X14n0291_009:0580a24": "不能分別。不知名字相。眼識生如彈指頃。意識已",
    "X14n0291_009:0580b01": "生。是故五識相應樂根。不能滿足樂。意識相應樂",
    "X14n0291_009:0580b02": "根。能滿足樂。△四四禪天。",
    "X14n0291_009:0580b03": "阿難。復次天人。不逼身心。苦因已盡。樂非常住。久必",
    "X14n0291_009:0580b04": "壞生。苦樂二心。俱時頓捨。麤重相滅。淨福性生。如是",
    "X14n0291_009:0580b05": "一類。名福生天。",
    "X14n0291_009:0580b06": "不逼身心。若因已盡。結初二禪。樂非常住。久必壞",
    "X14n0291_009:0580b07": "生。結三禪。若樂二心。俱時頓捨。乃出本禪。前三厭",
    "X14n0291_009:0580b08": "苦忻樂。皆為麤重。樂俱不受。捨念清淨。是為淨福",
    "X14n0291_009:0580b09": "也。",
    "X14n0291_009:0580b10": "捨心圓融。勝解清淨。福無遮中。得妙隨順。窮未來際。",
    "X14n0291_009:0580b11": "如是一類。名福愛天。",
    "X14n0291_009:0580b12": "捨心圓融謂不住捨心。還能熏發無漏。以諸修道",
    "X14n0291_009:0580b13": "聖人。皆依此修願智無諍三昧。故云得妙隨順。窮",
    "X14n0291_009:0580b14": "未來際即窮此地未來。又若能熏發無漏。則通於",
    "X14n0291_009:0580b15": "三世。無有限量矣。此捨樂之福。轉增轉勝。於世無",
    "X14n0291_009:0580b16": "二。唯可愛樂也。",
    "X14n0291_009:0580b17": "阿難。從是天中。有二岐路。若於先心無量淨先。福德",
    "X14n0291_009:0580b18": "圓明。修證而住。如是一類。名廣果天。",
    "X14n0291_009:0580b19": "於福愛中。分二岐路者。以四禪捨心偏勝。若從無",
    "X14n0291_009:0580b20": "量光中。資發四無量心。直到廣果。則與五淨同分",
    "X14n0291_009:0580b21": "安居。發明智慧。或成羅漢。或入菩薩。若一向住捨。",
    "X14n0291_009:0580b22": "即入無想。名為外道矣。無量淨先為三禪。以未入",
    "X14n0291_009:0580b23": "捨位。此心圓現。故特原此。廣果者清涼云。於異生",
    "X14n0291_009:0580b24": "善果。此最廣故。所有功德。勝下二三故。",
    "X14n0291_009:0580c01": "若於先心雙厭苦樂。精研捨心。相續不斷。圓窮捨道。",
    "X14n0291_009:0580c02": "身心俱滅。心慮灰凝。經五百劫。是人既以生滅為因。",
    "X14n0291_009:0580c03": "不能發明不生滅性。初半劫滅。後半劫生。如是一類。",
    "X14n0291_009:0580c04": "名無想天。",
    "X14n0291_009:0580c05": "本覺自性。無有生滅。亦無取捨。良由眾生不能直",
    "X14n0291_009:0580c06": "下發明。必由靜慮。離欲取淨。捨喜忻樂。極於苦樂",
    "X14n0291_009:0580c07": "俱捐。此捨雖細。能障智眼。遂成不返。初半劫滅者",
    "X14n0291_009:0580c08": "滅心所持。非真寂滅。滅已復生。是以生滅為因也。",
    "X14n0291_009:0580c09": "阿難。此四勝流。一切世間諸苦樂境所不能動。雖非",
    "X14n0291_009:0580c10": "無為真不動地。有所得心。功用純熟。名為四禪。",
    "X14n0291_009:0580c11": "瑜伽云。從初靜慮。一切下地災患已斷。謂尋伺喜",
    "X14n0291_009:0580c12": "樂。出息入息。是故此中捨念。清淨鮮白。由是此禪",
    "X14n0291_009:0580c13": "心住無動。所謂有所得心。功用純熟。此禪具四支。",
    "X14n0291_009:0580c14": "一不苦不樂支。捨三禪時種種訶責於樂。樂既謝",
    "X14n0291_009:0580c15": "滅。則不動之定。與捨俱發。故內心湛然。無苦樂也。",
    "X14n0291_009:0580c16": "二捨支。既獲四禪不動真定。則捨三禪難捨之樂。",
    "X14n0291_009:0580c17": "不生悔心也。三念清淨支。既得四禪真定。當念下",
    "X14n0291_009:0580c18": "地之過。復思自己功德。方便將養。令其不退。進入",
    "X14n0291_009:0580c19": "勝品也。四一心支。既得四禪之定。用前捨念二支",
    "X14n0291_009:0580c20": "將護。一心在定。猶如明鏡止水。湛然常照也。△五",
    "X14n0291_009:0580c21": "五淨居天。",
    "X14n0291_009:0580c22": "阿難。此中復有五不還天。於下界中。九品習氣。俱時",
    "X14n0291_009:0580c23": "滅盡。苦樂雙亡。下無卜居。故於捨心眾同分中。安立",
    "X14n0291_009:0580c24": "居處。",
    "X14n0291_009:0581a01": "九品習氣者即欲界初禪二禪三禪各九品也。二",
    "X14n0291_009:0581a02": "乘斷三界九地思惑。九九八十一品。成阿羅漢。那",
    "X14n0291_009:0581a03": "含三果。已斷欲界三禪四地各九品惑。斷欲一地",
    "X14n0291_009:0581a04": "九品。苦亡而欲界無卜居。斷上三地各九品。樂亡",
    "X14n0291_009:0581a05": "而色界無卜居。此五天自四禪別立。通名捨念清",
    "X14n0291_009:0581a06": "淨。故云捨心同分。涅槃迦葉品云。是四禪中。復有",
    "X14n0291_009:0581a07": "二種。一樂三昧。二樂智慧。樂智慧者。入五淨居。樂",
    "X14n0291_009:0581a08": "三昧者。入無色界。如是二人。一修四禪有五堦差。",
    "X14n0291_009:0581a09": "二者不修。云何為五。下中上。上中。上上。修上上者。",
    "X14n0291_009:0581a10": "處無小天。修上中者。處善見天。修上品者。處善可",
    "X14n0291_009:0581a11": "見天。修中品者。處無熱天。修下品者。處小廣天。復",
    "X14n0291_009:0581a12": "有二種。一者修重禪入五淨居。二者不修重禪生",
    "X14n0291_009:0581a13": "無色界。盡其壽命而般涅槃。是名上流般涅槃。若",
    "X14n0291_009:0581a14": "欲入於無色界者。則不能修四禪五差。若修五差。",
    "X14n0291_009:0581a15": "則能訶責無色界定。",
    "X14n0291_009:0581a16": "阿難。苦樂兩滅。鬬心不交。如是一類。名無煩天。",
    "X14n0291_009:0581a17": "苦樂兩滅。則忻厭二心。不相對待。故云鬬心不交。",
    "X14n0291_009:0581a18": "四禪已離苦樂。不名無煩。謂凡夫暫伏。非畢竟滅。",
    "X14n0291_009:0581a19": "機括獨行。研交無地。如是一類。名無熱天。",
    "X14n0291_009:0581a20": "機弩牙。括矢末。受弦處。獨行者言捨放在手。唯有",
    "X14n0291_009:0581a21": "當念。更無交地。蓋以能捨所捨。謂之交地。無交地。",
    "X14n0291_009:0581a22": "則慧用圓脫矣。微煩曰熱。無熱較細。",
    "X14n0291_009:0581a23": "十方世界。妙見圓澄。更無塵象一切沈垢。如是一類。",
    "X14n0291_009:0581a24": "名善見天。",
    "X14n0291_009:0581b01": "五淨居皆樂智慧。此妙見當由捨極發慧。於慧心",
    "X14n0291_009:0581b02": "中。妙見十方。外無塵象。內無心垢也。",
    "X14n0291_009:0581b03": "精見現前。陶鑄無礙。如是一類。名善現天。",
    "X14n0291_009:0581b04": "此即前妙見。而言精者。慧用研磨。自在澄露。極於",
    "X14n0291_009:0581b05": "變化。如以水火陶鑄。成一切器用也。",
    "X14n0291_009:0581b06": "究竟羣幾。窮色性性。入無邊際。如是一類。名色究竟",
    "X14n0291_009:0581b07": "天。",
    "X14n0291_009:0581b08": "色至於微曰幾。色盡性現。是為窮色性性。此色性",
    "X14n0291_009:0581b09": "性。無有邊際。正當三果聖人發真歸元之處也。故",
    "X14n0291_009:0581b10": "知此五不還。乃寄修同分。即於此處訶責無色界",
    "X14n0291_009:0581b11": "定。斷上四地思惑。不可以入無邊際。謂一槩皆入",
    "X14n0291_009:0581b12": "四空。下文自詳。",
    "X14n0291_009:0581b13": "阿難。此不還天。彼諸四禪四位天王。獨有欽聞。不能",
    "X14n0291_009:0581b14": "知見。如今世間曠野深山聖道場地。皆阿羅漢所住",
    "X14n0291_009:0581b15": "持故。世間麤人。所不能見。",
    "X14n0291_009:0581b16": "仁王經云。十地菩薩。作四禪天大淨天王。得理盡",
    "X14n0291_009:0581b17": "三昧。同佛行處。盡三界源。教化眾生。此即菩薩為",
    "X14n0291_009:0581b18": "諸聖人示現寄迹。發其智慧。故與欽聞。兼誘四禪",
    "X14n0291_009:0581b19": "令出世間也。△六結色界。",
    "X14n0291_009:0581b20": "阿難。是十八天。獨行無交。未盡形累。自此已還。名為",
    "X14n0291_009:0581b21": "色界。",
    "X14n0291_009:0581b22": "統言十八天。謂迥出欲境。故曰獨行無交。同一色",
    "X14n0291_009:0581b23": "礙。故曰未盡形累。",
    "X14n0291_009:0581b24": "上二色界竟。△三無色界。分六。初空處。先揀迴心。",
    "X14n0291_009:0581c01": "復次阿難。從是有頂色邊際中。其間復有二種岐路。",
    "X14n0291_009:0581c02": "若於捨心發明智慧。慧先圓通。便出塵界。成阿羅漢。",
    "X14n0291_009:0581c03": "入菩薩乘。如是一類。名為迴心大阿羅漢。",
    "X14n0291_009:0581c04": "有即是色。頂即究竟。色邊際謂色界所限也。四禪",
    "X14n0291_009:0581c05": "二種岐路。一樂修三昧。直生四空。一樂修智慧。便",
    "X14n0291_009:0581c06": "入五淨。此乃常塗。既入五淨。自當發明。發諸塵累。",
    "X14n0291_009:0581c07": "成阿羅漢。入菩薩乘者謂以羅漢入菩薩乘。故曰",
    "X14n0291_009:0581c08": "迴心。是以三果成羅漢已而後入也。",
    "X14n0291_009:0581c09": "若在捨心。捨厭成就。覺身為礙。銷礙入空。如是一類。",
    "X14n0291_009:0581c10": "名為空處。",
    "X14n0291_009:0581c11": "此宜概指四禪。若五淨為阿那含。當證須陀洹時。",
    "X14n0291_009:0581c12": "身見已滅。豈更覺身為礙也。然涅槃亦有凡外不",
    "X14n0291_009:0581c13": "由須陀洹。而證二三果者。或即此類。△二識處。",
    "X14n0291_009:0581c14": "諸礙既銷。無礙無滅。其中唯留阿賴耶識。全於末那",
    "X14n0291_009:0581c15": "半分微細。如是一類。名為識處。",
    "X14n0291_009:0581c16": "諸礙即前身礙。身礙不銷。則一切礙不銷。言諸礙",
    "X14n0291_009:0581c17": "銷。則身礙銷也。此礙銷。而滅礙之心亦銷。於此不",
    "X14n0291_009:0581c18": "覺。則唯依賴耶。全於末那矣。賴耶之迷。迷於末那。",
    "X14n0291_009:0581c19": "故曰全於末那半分微細。即末那所緣六識之半",
    "X14n0291_009:0581c20": "分微細也。末那不能緣外境。止能緣六識之分別",
    "X14n0291_009:0581c21": "以為分別。此半分微細。羅漢始斷。然則既斷半分",
    "X14n0291_009:0581c22": "微細。則六識全斷。楞伽云。我說分別識滅。名為涅",
    "X14n0291_009:0581c23": "槃。亦許二乘涅槃同於如來耶。夫分別識滅。名為",
    "X14n0291_009:0581c24": "涅槃。此自藏識明白者言之。二乘不知八識。但滅",
    "X14n0291_009:0582a01": "六識所緣五識塵境。則外半分不行。內半分為末",
    "X14n0291_009:0582a02": "那所緣者亦滅。此半分滅。證人無我。而末那所緣",
    "X14n0291_009:0582a03": "八識根本未滅。是為法我之障也。△三無所有",
    "X14n0291_009:0582a04": "處。",
    "X14n0291_009:0582a05": "空色既亡。識心都滅。十方寂然。逈無攸往。如是一類。",
    "X14n0291_009:0582a06": "名無所有處。",
    "X14n0291_009:0582a07": "空色既亡。承前天識心都滅。即滅半分微細也。此",
    "X14n0291_009:0582a08": "半分滅。云何不得二乘涅槃。蓋以定力所持。伏而",
    "X14n0291_009:0582a09": "未斷。謂未嘗證於無我真性也。涅槃謂聲聞緣覺。",
    "X14n0291_009:0582a10": "尚不得無我真性。何況有我真性。所謂不得者。謂",
    "X14n0291_009:0582a11": "從無我對有我言。非真不得。得亦無我所證耳。逈",
    "X14n0291_009:0582a12": "無攸往。自滅識所見境界。同於冥諦矣。△四非非",
    "X14n0291_009:0582a13": "想處。",
    "X14n0291_009:0582a14": "識性不動。以滅窮研。於無盡中。發宣盡性。如存不存。",
    "X14n0291_009:0582a15": "若盡非盡。如是一類。名為非想非非想處。",
    "X14n0291_009:0582a16": "此即前所滅之識性。見其實未曾滅。以定力研窮。",
    "X14n0291_009:0582a17": "但於無盡中發宣盡性耳。故曰若存不存。若盡非",
    "X14n0291_009:0582a18": "盡。此識不經發明真性。終不能了。徒極空研。全是",
    "X14n0291_009:0582a19": "妄想。不能自覺。故曰非非想。△五結四空。并詳岐",
    "X14n0291_009:0582a20": "路。",
    "X14n0291_009:0582a21": "此等窮空。不盡空理。從不還天聖道窮者。如是一類。",
    "X14n0291_009:0582a22": "名不逈心鈍阿羅漢。若從無想諸外道天。窮空不歸。",
    "X14n0291_009:0582a23": "迷漏無聞。便入輪轉。",
    "X14n0291_009:0582a24": "除從淨天聖道窮者。名鈍羅漢。不入輪迴。蓋謂曾",
    "X14n0291_009:0582b01": "經見諦。無輪墜分。但由躭味三昧。障所見道。鄰於",
    "X14n0291_009:0582b02": "凡外。況無所見而祇甘寂滅。鮮不謬誤。所謂窮空",
    "X14n0291_009:0582b03": "不歸。歸即無咎耳。△六總結諸天。",
    "X14n0291_009:0582b04": "阿難。是諸天上。各各天人。則是凡夫業果酬答。答盡",
    "X14n0291_009:0582b05": "入輪。彼之天王。即是菩薩。遊三摩地漸次增進。迴向",
    "X14n0291_009:0582b06": "聖倫所修行路。",
    "X14n0291_009:0582b07": "諸天通結欲色無色也。以華嚴寄報。不及四空。又",
    "X14n0291_009:0582b08": "先結諸天。後結四空。亦一證也。標指云。十地菩薩。",
    "X14n0291_009:0582b09": "寄報為十王。初地為閻浮王。二地四天王。三地忉",
    "X14n0291_009:0582b10": "利王。四地夜摩王。五地知足王。六地化樂王。七地",
    "X14n0291_009:0582b11": "他化王。八地二禪王。九地三禪王。十地四禪王。即",
    "X14n0291_009:0582b12": "摩醯首羅。菩薩進修不為初禪者。帶異計故。此皆",
    "X14n0291_009:0582b13": "以權引實。在於天中。化諸實報之天。使脫天業。故",
    "X14n0291_009:0582b14": "得稱王。",
    "X14n0291_009:0582b15": "阿難。是四空天。身心滅盡。定性現前。無業果色。從此",
    "X14n0291_009:0582b16": "逮終。名無色界。",
    "X14n0291_009:0582b17": "定性現前謂有定果色。顯無業果色也。此天身色",
    "X14n0291_009:0582b18": "俱盡。而心不滅。以定力所研。若有非有。故亦云滅。",
    "X14n0291_009:0582b19": "涅槃云。無色界天。折旋俯仰。非聲聞緣覺所見。則",
    "X14n0291_009:0582b20": "身亦不滅。但非所見耳。",
    "X14n0291_009:0582b21": "此皆不了妙覺明心。積妄發生。妄有三界。中間妄隨",
    "X14n0291_009:0582b22": "七趣沈溺。補特伽羅。各從其類。",
    "X14n0291_009:0582b23": "通結六欲以至非非想天。皆為不了妙覺明心。從",
    "X14n0291_009:0582b24": "明生所。妄有三界。中間即指諸天。浪施功用。終亦",
    "X14n0291_009:0582c01": "妄隨七趣起惑造業。各趨其類也。瑜伽論八種人",
    "X14n0291_009:0582c02": "執。第六名補特伽羅。謂數取諸趣。或生於彼。或生",
    "X14n0291_009:0582c03": "於此。正能生者。即是人執。六道四生。為依此故。輪",
    "X14n0291_009:0582c04": "轉不已。",
    "X14n0291_009:0582c05": "上三無色界竟。△四別附非天四種阿修羅。",
    "X14n0291_009:0582c06": "復次阿難。是三界中。復有四種阿修羅類。若於鬼道。",
    "X14n0291_009:0582c07": "以護法力。乘通入空。此阿修羅。從卵而生。鬼趣所攝。",
    "X14n0291_009:0582c08": "法華文句云。鬼趣攝者。居大海邊。歸佛護法。以護",
    "X14n0291_009:0582c09": "法威力。乘其自有神通。入於虗空。往護佛法。",
    "X14n0291_009:0582c10": "若於天中降德貶墜。其所卜居。鄰於日月。此阿修羅。",
    "X14n0291_009:0582c11": "從胎而出。人趣所攝。",
    "X14n0291_009:0582c12": "起世經云。須彌山王東面。過千由旬。有設摩娑啻",
    "X14n0291_009:0582c13": "宮城。七重城壁。七寶合成。南西北三面。各有修羅",
    "X14n0291_009:0582c14": "王宮殿。精好相似。降地居天一等。",
    "X14n0291_009:0582c15": "有修羅王執持世界。力洞無畏。能與梵王及天帝釋",
    "X14n0291_009:0582c16": "四天爭權。此阿修羅。因變化有。天趣所攝。",
    "X14n0291_009:0582c17": "觀佛三昧經云。質多阿修羅妻。香山樂神女。懷孕",
    "X14n0291_009:0582c18": "八千歲。生一女。名舍支。憍尸迦求女為妻。號曰悅",
    "X14n0291_009:0582c19": "意。帝釋至歡喜園。共諸綵女入池遊戲。女生嫉妬。",
    "X14n0291_009:0582c20": "遣五夜叉往白父王。即興四兵往攻帝釋。立大海",
    "X14n0291_009:0582c21": "水。踞須彌山頂。九百九十九首。同時俱作。撼善見",
    "X14n0291_009:0582c22": "城。搖須彌山。四大海水。一時波動。帝釋驚怖。坐善",
    "X14n0291_009:0582c23": "法堂。燒眾名香。發大誓願。誦般若波羅蜜大明呪。",
    "X14n0291_009:0582c24": "於虗空中。有刀輪自然而下。當修羅上。修羅耳鼻",
    "X14n0291_009:0583a01": "手足。一時俱落。令大海水赤如蚌珠。修羅遁走無",
    "X14n0291_009:0583a02": "處。入藕絲孔中。",
    "X14n0291_009:0583a03": "阿難。別有一分下劣修羅。生大海心。沈水穴口。旦遊",
    "X14n0291_009:0583a04": "虗空。暮歸水宿。此阿修羅。因濕氣有。畜生趣攝。",
    "X14n0291_009:0583a05": "正法念經云。毗摩質多羅此云響高。亦云穴居。謂",
    "X14n0291_009:0583a06": "大海底出大音聲。徹於海外。故曰穴居。又云。有阿",
    "X14n0291_009:0583a07": "修羅。住大海底須彌山側。於欲界中。化身大小。隨",
    "X14n0291_009:0583a08": "意能作。居光明城。總上四種。果報雖有優劣。其力",
    "X14n0291_009:0583a09": "勢受用。各得自在。揆因多在三寶懷猜忌心。常欲",
    "X14n0291_009:0583a10": "勝他。增長瞋恚。故雖有天福。而不及天。雖有人福。",
    "X14n0291_009:0583a11": "障於進道。雖在鬼畜。而輕舉遠到。故知行人當敬",
    "X14n0291_009:0583a12": "慎修因。毋使岐路耳。",
    "X14n0291_009:0583a13": "上六諸天差別竟。△七示七趣虗妄。以勗正修。分",
    "X14n0291_009:0583a14": "五。初示虗妄。",
    "X14n0291_009:0583a15": "阿難如是地獄餓鬼畜生。人及神仙。天洎修羅。精研",
    "X14n0291_009:0583a16": "七趣。皆是昏沈諸有為相。妄想受生。妄想隨業。於妙",
    "X14n0291_009:0583a17": "圓明無作本心。皆如空華。元無所著。但一虗妄。更無",
    "X14n0291_009:0583a18": "根緒。",
    "X14n0291_009:0583a19": "總結七趣虗妄。精研諦審也。言諦審七趣諸有為",
    "X14n0291_009:0583a20": "相。皆由迷惑。所招受生之果。無非隨業之因。惑業",
    "X14n0291_009:0583a21": "苦三。於妙明心。元不相到。猶若空華。更無根緒。揆",
    "X14n0291_009:0583a22": "因度果。不爽絲毫。反妄於真。都成夢幻。△二示業",
    "X14n0291_009:0583a23": "因。",
    "X14n0291_009:0583a24": "阿難。此等眾生。不識本心。受此輪迴。經無量劫。不得",
    "X14n0291_009:0583b01": "真淨。皆由隨順殺盜婬故。反此三種。又則出生無殺",
    "X14n0291_009:0583b02": "盜婬。有名鬼倫。無名天趣。有無相傾。起輪迴性。",
    "X14n0291_009:0583b03": "上言一切諸趣。於妙明心。本無所有。此言不識本",
    "X14n0291_009:0583b04": "心。隨順業道。則因果歷然。有即有殺盜婬。無即無",
    "X14n0291_009:0583b05": "殺盜婬。故曰有無相傾。起輪迴性。本妙明心。本自",
    "X14n0291_009:0583b06": "湛圓。有無俱捐。當人自委。△三顯正修。",
    "X14n0291_009:0583b07": "若得妙發三摩提者。則妙常寂。有無二無。無二亦滅。",
    "X14n0291_009:0583b08": "尚無不殺不偷不婬。云何更隨殺盜婬事。",
    "X14n0291_009:0583b09": "重言發明本心。則本心自妙。尚無不殺不盜不婬。",
    "X14n0291_009:0583b10": "云何復有。當下圓成三摩鉢提。且非二乘。豈同凡",
    "X14n0291_009:0583b11": "外也。△四結酬同分。",
    "X14n0291_009:0583b12": "阿難。不斷三業。各各有私。因各各私。眾私同分。非無",
    "X14n0291_009:0583b13": "定處。自妄發生。生妄無因。無可尋究。",
    "X14n0291_009:0583b14": "此答眾私同分。非無定處。而更言生妄無因。無可",
    "X14n0291_009:0583b15": "尋究。益知一切根器。妄見所成。一念發明。現前何",
    "X14n0291_009:0583b16": "狀。尋究根源。實無指註耳。△五勸斷除。",
    "X14n0291_009:0583b17": "汝勗修行。欲得菩提。要除三惑。不盡三惑。縱得神通。",
    "X14n0291_009:0583b18": "皆是世間有為功用。習氣不滅。落於魔道。雖欲除妄。",
    "X14n0291_009:0583b19": "倍加虗偽。如來說為可哀憐者。汝妄自造。非菩提咎。",
    "X14n0291_009:0583b20": "世間一切。皆由心造。從心所生。無所不現。故曰縱",
    "X14n0291_009:0583b21": "得神通。皆是有為。故知心本無生。生必歸滅。所作",
    "X14n0291_009:0583b22": "惑業。終不可亡。心不知業。業不知心。因果始終。自",
    "X14n0291_009:0583b23": "成輪轉。非心所受耳。",
    "X14n0291_009:0583b24": "作是說者。名為正說。若他說者。即魔王說。",
    "X14n0291_009:0583c01": "更為末世倍加丁寧。以防邪說濫此真修。聖慈深",
    "X14n0291_009:0583c02": "切。行人自審。",
    "X14n0291_009:0583c03": "上七示七趣虗妄以勗正修竟。△八揀陰魔。分二。",
    "X14n0291_009:0583c04": "初原魔事因起。分七。初無問自說。",
    "X14n0291_009:0583c05": "即時如來將罷法座。於師子牀。攬七寶几。迴紫金山。",
    "X14n0291_009:0583c06": "再來凭倚。普告大眾。及阿難言。",
    "X14n0291_009:0583c07": "將罷法席。懸示陰魔。令諸真修。隨證覺察。此一切",
    "X14n0291_009:0583c08": "種智之所徧知。無緣深慈之所護念。勉力洗心。恩",
    "X14n0291_009:0583c09": "大難報耳。△二指魔事難識。",
    "X14n0291_009:0583c10": "汝等有學緣覺聲聞。今日迴心趣大菩提。無上妙覺。",
    "X14n0291_009:0583c11": "我今已說真修行法。汝猶未識修奢摩他毗婆舍那",
    "X14n0291_009:0583c12": "微細魔事。魔境現前。汝不能識。洗心非正。落於邪見。",
    "X14n0291_009:0583c13": "或汝陰魔。或復天魔。或著鬼神。或遭魑魅。心中不明。",
    "X14n0291_009:0583c14": "認賊為子。",
    "X14n0291_009:0583c15": "本覺妙觀。不起分別。稍有所見。非正洗心。認賊為",
    "X14n0291_009:0583c16": "子即下文將作聖證也。陰魔謂諸陰所熏。無量分",
    "X14n0291_009:0583c17": "別習氣。於寂照中。瞥爾現前。若不覺察。必生異見。",
    "X14n0291_009:0583c18": "天魔即他化自在天子。一切鬼神。皆其眷屬。然皆",
    "X14n0291_009:0583c19": "行人洗心不正。魔得其便。下文詳示。△三誡得少。",
    "X14n0291_009:0583c20": "勸聽承誨。",
    "X14n0291_009:0583c21": "又復於中得少為足。如第四禪無聞比丘。妄言證聖。",
    "X14n0291_009:0583c22": "天報已畢。衰相現前。謗阿羅漢身遭後有。墮阿鼻獄。",
    "X14n0291_009:0583c23": "汝應諦聽。吾今為汝子細分別。阿難起立。并其會中",
    "X14n0291_009:0583c24": "同有學者。歡喜頂禮。伏聽慈誨。",
    "X14n0291_009:0584a01": "此誡得少為足。舉無聞比丘。以為後車之鑑也。大",
    "X14n0291_009:0584a02": "妄語雖除增上慢。然過執己見。始於好勝。成於自",
    "X14n0291_009:0584a03": "欺。不自知其已遭淪墜。故為子細分別。聖慈垂愍。",
    "X14n0291_009:0584a04": "所當仰體耳。△四示覺體無二妄起世界。",
    "X14n0291_009:0584a05": "佛告阿難。及諸大眾。汝等當知有漏世界十二類生。",
    "X14n0291_009:0584a06": "本覺妙明。覺圓心體。與十方佛。無二無別。由汝妄想。",
    "X14n0291_009:0584a07": "迷理為咎。癡愛發生。生發徧迷。故有空性。化迷不息。",
    "X14n0291_009:0584a08": "有世界生。則此十方微塵國土。非無漏者。皆是迷頑",
    "X14n0291_009:0584a09": "妄想安立。",
    "X14n0291_009:0584a10": "此原眾生與佛本覺明心。同一圓妙。皆由妄明。背",
    "X14n0291_009:0584a11": "此真智。不見真理。故發空性。所謂迷妄有虗空也。",
    "X14n0291_009:0584a12": "既有虗空國土。非無漏者。揀諸佛方便實報。餘皆",
    "X14n0291_009:0584a13": "妄想建立也。△五示世界元虗。真發空殞。",
    "X14n0291_009:0584a14": "當知虗空生汝心內。猶如片雲點太清裏。況諸世界",
    "X14n0291_009:0584a15": "在虗空耶。汝等一人發真歸元。此十方空。皆悉銷殞。",
    "X14n0291_009:0584a16": "云何空中所有國土而不振裂。",
    "X14n0291_009:0584a17": "承上妄想建立。此妄於心。如鏡上埃。故一發真。大",
    "X14n0291_009:0584a18": "地摧裂。理固如是。因迷有空。因空有界。悟則虗空",
    "X14n0291_009:0584a19": "具滅。世界何存。此在當人自知。魔宮崩拆。理必有",
    "X14n0291_009:0584a20": "事也。△六示心精通[泳-永+曶]。天魔驚擾。",
    "X14n0291_009:0584a21": "汝輩修禪飾三摩地。十方菩薩。及諸無漏大阿羅漢。",
    "X14n0291_009:0584a22": "心精通[泳-永+曶]。當處湛然。一切魔王。及與鬼神。諸凡夫天。",
    "X14n0291_009:0584a23": "見其宮殿無故崩裂。大地振坼。水陸飛騰。無不驚慴。",
    "X14n0291_009:0584a24": "凡夫昏暗。不覺遷訛。彼等咸得五種神通。唯除漏盡。",
    "X14n0291_009:0584b01": "戀此塵勞。如何令汝摧裂其處。是故鬼神及諸天魔",
    "X14n0291_009:0584b02": "魍魎妖精。於三昧時。僉來惱汝。",
    "X14n0291_009:0584b03": "行人在三昧中。與諸菩薩羅漢覿體無二。此顯歸",
    "X14n0291_009:0584b04": "元之地。當處湛然也。悟成脗合。迷現乖離。一切魔",
    "X14n0291_009:0584b05": "欲諸天。見其宮殿崩裂。亦迷妄自異之境。昏極隨",
    "X14n0291_009:0584b06": "遷。漏盡不戀。惟此魔欲。因有五通。自生振慴。故於",
    "X14n0291_009:0584b07": "三昧。咸相惱亂。魍魎妖怪。是其所遣耳。△七妙覺",
    "X14n0291_009:0584b08": "難動。因毀誡防。",
    "X14n0291_009:0584b09": "然彼諸魔。雖有大怒。彼塵勞內。汝妙覺中。如風吹光。",
    "X14n0291_009:0584b10": "如刀斷水。了不相觸。汝如沸湯。彼如堅冰。煖氣漸鄰。",
    "X14n0291_009:0584b11": "不日銷殞。徒恃神力。但為其客。成就破亂。由汝心中",
    "X14n0291_009:0584b12": "五陰主人。主人若迷。客得其便。",
    "X14n0291_009:0584b13": "彼塵勞內。汝妙覺中。此魔佛究竟之別也。妙覺如",
    "X14n0291_009:0584b14": "光。如沸。如主。塵勞如風。如冰。如客。覺迷逈異。神力",
    "X14n0291_009:0584b15": "徒勞。若非行人陰分別心自啟疑殆。終無所入耳。",
    "X14n0291_009:0584b16": "當處禪那。覺悟無惑。則彼魔事。無奈汝何。陰銷入明。",
    "X14n0291_009:0584b17": "則彼羣邪。咸受幽氣。明能破暗。近自銷殞。如何敢留",
    "X14n0291_009:0584b18": "擾亂禪定。若不明悟。被陰所迷。則汝阿難必為魔子。",
    "X14n0291_009:0584b19": "成就魔人。如摩登伽。殊為眇劣。彼唯呪汝破佛律儀。",
    "X14n0291_009:0584b20": "八萬行中。祇毀一戒。心清淨故。尚未淪溺。此乃隳汝",
    "X14n0291_009:0584b21": "寶覺全身。如宰臣家。忽逢籍沒。宛轉零落。無可哀救。",
    "X14n0291_009:0584b22": "此示禪那常當覺察。惑則不覺。覺則無咎也。陰謂",
    "X14n0291_009:0584b23": "陰分別習。此習一銷。當處朗然。以明破暗。正如順",
    "X14n0291_009:0584b24": "風揚塵。有何艱險。若稍疑慮。即為所昏耳。梵呪比",
    "X14n0291_009:0584c01": "魔為劣。彼為呪汝等者蓋原彼呪力。祇能毀汝一",
    "X14n0291_009:0584c02": "戒。但初果見諦。以見障思。故曰心清淨故。尚未淪",
    "X14n0291_009:0584c03": "溺也。此即承上毀戒。乃至隳汝寶覺全身。非心清",
    "X14n0291_009:0584c04": "淨。則如宰臣籍沒。零落無救矣。宰臣犯國重法。則",
    "X14n0291_009:0584c05": "削沒其籍。同於庶人。是為零落。",
    "X14n0291_009:0584c06": "上初原魔事因起竟。△二正示陰魔。分七。初色陰。",
    "X14n0291_009:0584c07": "分四。初色陰區宇。",
    "X14n0291_009:0584c08": "阿難。當知汝坐道場。銷落諸念。其念若盡。則諸離念",
    "X14n0291_009:0584c09": "一切精明。動靜不移。憶忘如一。當住此處。入三摩地。",
    "X14n0291_009:0584c10": "如明目人。處大幽暗。精性妙淨。心未發光。此則名為",
    "X14n0291_009:0584c11": "色陰區宇。",
    "X14n0291_009:0584c12": "銷落諸念。非一切念不生。當念離念。無離念者。故",
    "X14n0291_009:0584c13": "曰則諸離念一切精明。圓覺云。居一切時。不起妄",
    "X14n0291_009:0584c14": "念。於諸妄心。亦不息滅。住妄想境。不加了知。於無",
    "X14n0291_009:0584c15": "了知。不辨真實。即於此處。說動靜不移。憶忘如一。",
    "X14n0291_009:0584c16": "方為相應。然作此解。便非真三摩地矣。如明目人。",
    "X14n0291_009:0584c17": "喻入三摩地人。已獲精性妙淨。而曰處大幽暗者。",
    "X14n0291_009:0584c18": "喻色陰未破。所謂心未發光。非真如在幽暗之中",
    "X14n0291_009:0584c19": "也。然行人至此。精性妙淨。當不自知其未發光耳。",
    "X14n0291_009:0584c20": "△二色陰盡相。",
    "X14n0291_009:0584c21": "若目明朗。十方洞開。無復幽黯。名色陰盡。是人則能",
    "X14n0291_009:0584c22": "超越劫濁。觀其所由。堅固妄想。以為其本。",
    "X14n0291_009:0584c23": "前喻明目。今定極發光。喻目明朗。十方洞開無復",
    "X14n0291_009:0584c24": "幽暗者此色陰破時境界也。劫濁為四大最初之",
    "X14n0291_009:0585a01": "體。正當空見不分。若色陰破。便能頓超。觀其所由",
    "X14n0291_009:0585a02": "是觀色陰所由。由覺明堅執。妄想留礙。則知入正",
    "X14n0291_009:0585a03": "定者。用心固有方便耳。△三色境差別。分十。初身",
    "X14n0291_009:0585a04": "能出礙。",
    "X14n0291_009:0585a05": "阿難。當在此中。精研妙明。四大不織。少選之間。身能",
    "X14n0291_009:0585a06": "出礙。此名精明流溢前境。斯但功用暫得如是。非為",
    "X14n0291_009:0585a07": "聖證。不作聖心。名善境界。若作聖解。即受羣邪。",
    "X14n0291_009:0585a08": "精研妙明亦即隨順妙明。不失其候。心無四大。自",
    "X14n0291_009:0585a09": "然不織。不可別有精研也。內外四大。為心所礙。非",
    "X14n0291_009:0585a10": "四大礙。精明流溢。瞥爾融通。出與無出。俱非二境。",
    "X14n0291_009:0585a11": "以此自知。乃無聖解耳。△二體拾蛔蟲。",
    "X14n0291_009:0585a12": "阿難。復以此心精研妙明。其身內徹。是人忽然於其",
    "X14n0291_009:0585a13": "身內。拾出蟯蛔。身相宛然。亦無傷毀。此名精明流溢",
    "X14n0291_009:0585a14": "形體。斯但精行暫得如是。非為聖證。不作聖心。名善",
    "X14n0291_009:0585a15": "境界。若作聖解。即受羣邪。",
    "X14n0291_009:0585a16": "妙明自徹。無身內外。見蛔拾出。如取目前。身相宛",
    "X14n0291_009:0585a17": "然。豈自今日。若能如是。聖解何從。△三空聞密義。",
    "X14n0291_009:0585a18": "又以此心內外精研。其時魂魄意志精神。除執受身。",
    "X14n0291_009:0585a19": "餘皆涉入。互無賓主。忽於空中聞說法聲。或聞十方",
    "X14n0291_009:0585a20": "同敷密義。此名精魄遞相離合。成就善種。暫得如是。",
    "X14n0291_009:0585a21": "非為聖證。不作聖心。名善境界。若作聖解。即受羣邪。",
    "X14n0291_009:0585a22": "魂魄志意精神。各有所司。亦如六根。各各有識。今",
    "X14n0291_009:0585a23": "除執受身形。皆相涉入互為賓主者。此由妙明融",
    "X14n0291_009:0585a24": "徹。亦猶六根互相為用。互相賓主也。聞法敷義。此",
    "X14n0291_009:0585b01": "即其驗。所謂精魄離合。更非別事也。△四佛現蓮",
    "X14n0291_009:0585b02": "出。",
    "X14n0291_009:0585b03": "又以此心澄露皎徹。內光發明。十方徧作閻浮檀色。",
    "X14n0291_009:0585b04": "一切種類。化為如來。於時忽見毗廬遮那。踞天光臺。",
    "X14n0291_009:0585b05": "千佛圍繞。百億國土。及與蓮華。俱時出現。此名心魂",
    "X14n0291_009:0585b06": "靈悟所染。心光研明。照諸世界。暫得如是。非為聖證。",
    "X14n0291_009:0585b07": "不作聖心。名善境界。若作聖解。即受羣邪。",
    "X14n0291_009:0585b08": "真性發明。徹知內外十方。皆是毗盧遮那大身充",
    "X14n0291_009:0585b09": "滿。色心無二。體用同時。揆今所見。總非神異。所謂",
    "X14n0291_009:0585b10": "心魂靈悟也。華嚴云。佛身充滿於法界。普現一切",
    "X14n0291_009:0585b11": "羣生前。隨緣赴感靡不周。而恒處此菩提座。行者",
    "X14n0291_009:0585b12": "妙明凝結。隨所露現。洵非他物。古德云。一切聲是",
    "X14n0291_009:0585b13": "佛聲。一切色是佛色。深知其故。勿作餘觀也。△五",
    "X14n0291_009:0585b14": "寶色滿空。",
    "X14n0291_009:0585b15": "又以此心精研妙明。觀察不停。抑按降伏。制止超越。",
    "X14n0291_009:0585b16": "於時忽然十方虗空成七寶色。或百寶色。同時徧滿。",
    "X14n0291_009:0585b17": "不相留礙。青黃赤白。各各純現。此名抑按功力逾分。",
    "X14n0291_009:0585b18": "暫得如是。非為聖證。不作聖心。名善境界。若作聖解。",
    "X14n0291_009:0585b19": "即受羣邪。",
    "X14n0291_009:0585b20": "此亦一色之所露現。良由行人知見未脫。泯絕力",
    "X14n0291_009:0585b21": "勝。心境異生。若能覺悟。便自平復耳。△六夜同白",
    "X14n0291_009:0585b22": "晝。",
    "X14n0291_009:0585b23": "又以此心研究澄徹。精光不亂。忽於夜半。在暗室內。",
    "X14n0291_009:0585b24": "見種種物。不殊白晝。而暗室物。亦不除滅。此名心細",
    "X14n0291_009:0585c01": "密澄其見。所視洞幽。暫得如是。非為聖證。不作聖心。",
    "X14n0291_009:0585c02": "名善境界。若作聖解。即受羣邪。",
    "X14n0291_009:0585c03": "妙明凝靜。靜極發光。一切幽翳所不能昏。而暗室",
    "X14n0291_009:0585c04": "物亦不除滅者。目前無法。境界儼然。心光所徹。晝",
    "X14n0291_009:0585c05": "宵何與。三摩地中。本自如是也。△七斫體不覺。",
    "X14n0291_009:0585c06": "又以此心圓入虗融。四體忽然同於草木。火燒刀斫。",
    "X14n0291_009:0585c07": "曾無所覺。又則火光不能燒爇。縱割其肉。猶如削木。",
    "X14n0291_009:0585c08": "此名塵併。排四大性。一向入純。暫得如是。非為聖證。",
    "X14n0291_009:0585c09": "不作聖心。名善境界。若作聖解。即受羣邪。",
    "X14n0291_009:0585c10": "妙湛遺身。體非知覺。昔則四大為體。旋令覺知。今",
    "X14n0291_009:0585c11": "則五塵併消。四大不織。功用入純。法爾何異。△八",
    "X14n0291_009:0585c12": "徧成佛界。",
    "X14n0291_009:0585c13": "又以此心成就清淨淨心功極。忽見大地十方山河",
    "X14n0291_009:0585c14": "皆成佛國。具足七寶。光明徧滿。又見恒沙諸佛如來",
    "X14n0291_009:0585c15": "徧滿空界。樓殿華麗。下見地獄。上觀天宮。得無障礙。",
    "X14n0291_009:0585c16": "此名欣厭凝想日深。想久化成。非為聖證。不作聖心。",
    "X14n0291_009:0585c17": "名善境界。若作聖解。即受羣邪。",
    "X14n0291_009:0585c18": "欣厭凝想。想久化成。此在三摩地中所不應有。然",
    "X14n0291_009:0585c19": "自發明。徹知如是。即此知心。便成境界。即如眾生",
    "X14n0291_009:0585c20": "作業。亦復自知。即此知心。現三塗相。始由自私。終",
    "X14n0291_009:0585c21": "入同分。法亦如是也。△九夜見遠方。",
    "X14n0291_009:0585c22": "又以此心研究深遠。忽於中夜。遙見遠方市井街巷",
    "X14n0291_009:0585c23": "親族眷屬。或聞其語。此名迫心。逼極飛出。故多隔見。",
    "X14n0291_009:0585c24": "非為證聖。不作聖心。名善境界。若作聖解。即受羣邪。",
    "X14n0291_009:0586a01": "遐邇境界。古今人物。於自心中。原不相隔。舉念即",
    "X14n0291_009:0586a02": "是。為色陰所礙。便有十方三世。行人發明。以理證",
    "X14n0291_009:0586a03": "知。今從功用所逼。現如是事。不足為異也。△十體",
    "X14n0291_009:0586a04": "變通義。",
    "X14n0291_009:0586a05": "又以此心研究精極。見善知識形體變移。少選無端",
    "X14n0291_009:0586a06": "種種遷改。此名邪心。含受魑魅。或遭天魔。入其心腹。",
    "X14n0291_009:0586a07": "無端說法。通達妙義。非為聖證。不作聖心。魔事銷歇。",
    "X14n0291_009:0586a08": "若作聖解。即受羣邪。",
    "X14n0291_009:0586a09": "初心發明。循三摩地。以期漸證。始見形體遷改。次",
    "X14n0291_009:0586a10": "乃通達妙義。皆由觀深功極。稍一動念。即為魔嬈。",
    "X14n0291_009:0586a11": "前九猶是禪境。此乃尅證所招。但自知非。亦無所",
    "X14n0291_009:0586a12": "失耳。",
    "X14n0291_009:0586a13": "上三色境差別竟。△四結令傳示。",
    "X14n0291_009:0586a14": "阿難。如是十種禪那現境。皆是色陰用心交互。故現",
    "X14n0291_009:0586a15": "斯事。眾生頑迷。不自忖量。逢此因緣。迷不自識。謂言",
    "X14n0291_009:0586a16": "登聖。大妄語成。墮無間獄。汝等當依如來滅後。於末",
    "X14n0291_009:0586a17": "法中。宣示斯義。無令天魔得其方便。保持覆護。成無",
    "X14n0291_009:0586a18": "上道。",
    "X14n0291_009:0586a19": "禪心凝定。陰妄堅礙。消息互異。故多所現也。行人",
    "X14n0291_009:0586a20": "明見覺心。覺心隨順。一切境界。無所希求。如乳中",
    "X14n0291_009:0586a21": "有酪。功熟自證。此乃聖凡情盡。方得如是。如來再",
    "X14n0291_009:0586a22": "三丁寧。覆護良切。若大妄語。又禪心麤動。頑迷益",
    "X14n0291_009:0586a23": "甚矣。",
    "X14n0291_009:0586a24": "上初色陰竟。△二受陰。分四。初受陰區宇。",
    "X14n0291_009:0586b01": "阿難。彼善男子修三摩提。奢摩他中。色陰盡者。見諸",
    "X14n0291_009:0586b02": "佛心。如明鏡中顯現其像。若有所得。而未能用。猶如",
    "X14n0291_009:0586b03": "魘人。手足宛然。見聞不惑。心觸客邪。而不能動。此則",
    "X14n0291_009:0586b04": "名為受陰區宇。",
    "X14n0291_009:0586b05": "前云若目明朗。十方洞開。無復幽暗。名色陰盡。此",
    "X14n0291_009:0586b06": "言色陰盡者。見諸佛心。如明鏡中顯現其像。於未",
    "X14n0291_009:0586b07": "證時。但言境界。此已親證。唯論其心。初心發明。即",
    "X14n0291_009:0586b08": "佛即心。漸證明露。即心即佛。體本是同。互觀成異",
    "X14n0291_009:0586b09": "也。若有所得而未能用者。性體具足。妙用弗齊。魘",
    "X14n0291_009:0586b10": "人手足宛然。見聞不惑。正如親見佛心。如鏡中像",
    "X14n0291_009:0586b11": "也。觸邪不動。乃喻有不能用。為受陰區宇。△二受",
    "X14n0291_009:0586b12": "陰盡相。",
    "X14n0291_009:0586b13": "若魘咎歇。其心離身。返觀其面。去住自由。無復留礙。",
    "X14n0291_009:0586b14": "名受陰盡。是人則能超越見濁。觀其所由。虗明妄想。",
    "X14n0291_009:0586b15": "以為其本。",
    "X14n0291_009:0586b16": "妄見我體。執以為實。此受陰所成也。若受已破。自",
    "X14n0291_009:0586b17": "然離身。去住無礙耳。汝身現摶四大為體。水火風",
    "X14n0291_009:0586b18": "土。旋令覺知。此覺知心。目為虗明。由明堅執。以為",
    "X14n0291_009:0586b19": "根本。△三受境差別。分十。初見物生悲。",
    "X14n0291_009:0586b20": "阿難。彼善男子。當在此中。得大光耀。其心發明。內抑",
    "X14n0291_009:0586b21": "過分。忽於其處發無窮悲。如是乃至觀見蚊蝱。猶如",
    "X14n0291_009:0586b22": "赤子。心生憐愍。不覺流淚。此名功用抑摧過越。悟則",
    "X14n0291_009:0586b23": "無咎。非為聖證。覺了不迷。久自銷歇。若作聖解。則有",
    "X14n0291_009:0586b24": "悲魔入其心腑。見人則悲。啼泣無限。失於正受。當從",
    "X14n0291_009:0586c01": "淪墜。",
    "X14n0291_009:0586c02": "色陰既銷。則受陰現前。抑即抑此也。內抑過分。即",
    "X14n0291_009:0586c03": "於是中。見諸眾生。元同一體。祇為不覺。枉受淪溺。",
    "X14n0291_009:0586c04": "故起憂悲。淨名什註云。未能深入定相。見有眾生。",
    "X14n0291_009:0586c05": "心生愛著。因此生悲。名為愛見大悲。愛見悲者。則",
    "X14n0291_009:0586c06": "於生死有疲厭心。若能離此。在在所生。不為愛見",
    "X14n0291_009:0586c07": "之所覆也。△二猛志齊佛。",
    "X14n0291_009:0586c08": "阿難。又彼定中諸善男子。見色陰銷。受陰明白。勝相",
    "X14n0291_009:0586c09": "現前。感激過分。忽於其中生無限勇。其心猛利。志齊",
    "X14n0291_009:0586c10": "諸佛。謂三僧祇。一念能越。此名功用陵率過越。悟則",
    "X14n0291_009:0586c11": "無咎。非為聖證。覺了不迷。久自銷歇。若作聖解。則有",
    "X14n0291_009:0586c12": "狂魔入其心腑。見人則誇。我慢無比。其心乃至上不",
    "X14n0291_009:0586c13": "見佛。下不見人。失於正受。當從淪墜。",
    "X14n0291_009:0586c14": "受陰明白者深悉受之過咎。乘定力勝相。感激發",
    "X14n0291_009:0586c15": "勇。不自忖量。輙謂頓超僧祇。生大我慢。障於正受。",
    "X14n0291_009:0586c16": "故知行人精進。但隨三昧。自為消息。唯有一心。更",
    "X14n0291_009:0586c17": "無餘念有所希冀。是謂真三摩提。自始至終。當無",
    "X14n0291_009:0586c18": "岐路也。△三心生沈憶。",
    "X14n0291_009:0586c19": "又彼定中諸善男子。見色陰銷。受陰明白。前無新證。",
    "X14n0291_009:0586c20": "歸失故居。智力衰微。入中隳地。逈無所見。心中忽然",
    "X14n0291_009:0586c21": "生大枯渴。於一切時。沈憶不散。將此以為勤精進相。",
    "X14n0291_009:0586c22": "此名修心無慧自失。悟則無咎。非為聖證。若作聖解。",
    "X14n0291_009:0586c23": "則有憶魔入其心腑。旦夕撮心懸在一處。失於正受。",
    "X14n0291_009:0586c24": "當從淪墜。",
    "X14n0291_009:0587a01": "長水云。受陰未空。前無新證。色陰已盡。歸失故居。",
    "X14n0291_009:0587a02": "前後失準。墮在兩楹。無所依倚。名中隳地。既於此",
    "X14n0291_009:0587a03": "處。心無所措。遂生沈憶。以此名修。認為精進。夫受",
    "X14n0291_009:0587a04": "陰未空。前無新證是矣。色陰已盡。是先所證。而謂",
    "X14n0291_009:0587a05": "失故居可乎。愚謂修三摩地者。唯當隨順本覺。深",
    "X14n0291_009:0587a06": "入三昧。無取證心。不覺不知。自然流入薩婆若海。",
    "X14n0291_009:0587a07": "若取證心勝。則內力必衰。是為歸失故居。亦名入",
    "X14n0291_009:0587a08": "中隳地。生心精進。祇成於憶。謂非本覺隨順也。△",
    "X14n0291_009:0587a09": "四得少為足。",
    "X14n0291_009:0587a10": "又彼定中諸善男子。見色陰銷。受陰明白。慧力過定。",
    "X14n0291_009:0587a11": "失於猛利。以諸勝性。懷於心中。自心已疑是盧舍那。",
    "X14n0291_009:0587a12": "得少為足。此名用心忘失恒審。溺於知見。悟則無咎。",
    "X14n0291_009:0587a13": "非為聖證。若作聖解。則有下劣易知足魔入其心腑。",
    "X14n0291_009:0587a14": "見人自言我得無上第一義諦。失於正受。當從淪墜。",
    "X14n0291_009:0587a15": "慧力過定。便受勇猛之失。故曰失於猛利。自其守",
    "X14n0291_009:0587a16": "此勝性。以為究竟。故雖有慧。祇成知覺。涅槃謂二",
    "X14n0291_009:0587a17": "乘定多慧少。故不見佛性。十住菩薩慧多定少。故",
    "X14n0291_009:0587a18": "少見佛性。此乃於少見中得少為足者矣。△五心",
    "X14n0291_009:0587a19": "生艱險。",
    "X14n0291_009:0587a20": "又彼定中諸善男子。見色陰銷。受陰明白。新證未獲。",
    "X14n0291_009:0587a21": "故心已亡。歷覽二際。自生艱險。於心忽然生無盡憂。",
    "X14n0291_009:0587a22": "如坐鐵牀。如飲毒藥。心不欲活。常求於人令害其命。",
    "X14n0291_009:0587a23": "早取解脫。此名修行失於方便。悟則無咎。非為聖證。",
    "X14n0291_009:0587a24": "若作聖解。則有一分常憂愁魔入其心腑。手執刀劍。",
    "X14n0291_009:0587b01": "自割其肉。欣其捨壽。或常憂愁。走入山林。不耐見人。",
    "X14n0291_009:0587b02": "失於正受。當從淪墜。",
    "X14n0291_009:0587b03": "新證未獲。故心已亡。於二際中。自生艱險。此即失",
    "X14n0291_009:0587b04": "於方便也。行者修三摩地。當於發明自心時。以大",
    "X14n0291_009:0587b05": "總持力。成於堅忍。證與證者。俱無所受。自然憂喜",
    "X14n0291_009:0587b06": "兩亡。憶忘如一。見有二際。便失正受。自其初悟未",
    "X14n0291_009:0587b07": "圓。或途中退失。自生異念。唯當省察也。△六心悅",
    "X14n0291_009:0587b08": "不止。",
    "X14n0291_009:0587b09": "又彼定中諸善男子。見色陰銷。受陰明白。處清淨中。",
    "X14n0291_009:0587b10": "心安隱後。忽然自有無限喜生。心中歡悅。不能自止。",
    "X14n0291_009:0587b11": "此名輕安無慧自禁。悟則無咎。非為聖證。若作聖解。",
    "X14n0291_009:0587b12": "則有一分好喜樂魔入其心腑。見人則笑。於衢路傍。",
    "X14n0291_009:0587b13": "自歌自舞。自謂已得無礙解脫。失於正受。當從淪墜。",
    "X14n0291_009:0587b14": "甚深禪定。幾於解脫。安隱輕安。身心利悅。法爾如",
    "X14n0291_009:0587b15": "然。無慧自持。不覺流逸。魔得其便。△七大我慢起。",
    "X14n0291_009:0587b16": "又彼定中諸善男子。見色陰銷。受陰明白。自謂已足。",
    "X14n0291_009:0587b17": "忽有無端大我慢起。如是乃至慢與過慢。及慢過慢。",
    "X14n0291_009:0587b18": "或增上慢。或卑劣慢。一時俱發。心中尚輕十方如來。",
    "X14n0291_009:0587b19": "何況下位聲聞緣覺。此名見勝無慧自救。悟則無咎。",
    "X14n0291_009:0587b20": "非為聖證。若作聖解。則有一分大我慢魔入其心腑。",
    "X14n0291_009:0587b21": "不禮塔廟。摧毀經像。謂檀越言。此是金銅。或是土木。",
    "X14n0291_009:0587b22": "經是樹葉。或是[疊*毛]華。肉身真常。不自恭敬。却崇土木。",
    "X14n0291_009:0587b23": "實為顛倒。其深信者。從其毀碎。埋棄地中。疑誤眾生。",
    "X14n0291_009:0587b24": "入無間獄。失於正受。當從淪墜。",
    "X14n0291_009:0587c01": "此名見勝無慧自救也。謂於禪定忽得勝解。此解",
    "X14n0291_009:0587c02": "亦即佛法中過量之談。若無真慧。弗達其旨。必生",
    "X14n0291_009:0587c03": "狂妄。近世狂禪。多中此病。自誤誤人。宜慎決擇耳。",
    "X14n0291_009:0587c04": "資中云。此有七慢。恃己陵他。高舉為性。名我慢。稱",
    "X14n0291_009:0587c05": "量自他。比校同德。但稱為慢。於他等謂己勝。名為",
    "X14n0291_009:0587c06": "過慢。於他勝謂己勝。名慢過慢。未得謂得。名增上",
    "X14n0291_009:0587c07": "慢。雖知下劣。返顧自矜。名卑劣慢。若毀經像。即是",
    "X14n0291_009:0587c08": "邪慢。愚謂亦即大我慢也。△八心生輕安。",
    "X14n0291_009:0587c09": "又彼定中諸善男子。見色陰銷。受陰明白。於精明中。",
    "X14n0291_009:0587c10": "圓悟精理。得大隨順。其心忽生無量輕安。己言成聖。",
    "X14n0291_009:0587c11": "得大自在。此名因慧獲諸輕清。悟則無咎。非為聖證。",
    "X14n0291_009:0587c12": "若作聖解。則有一分好輕清魔入其心腑。自謂滿足。",
    "X14n0291_009:0587c13": "更不求進。此等多作無聞比丘。疑誤眾生。墮阿鼻獄。",
    "X14n0291_009:0587c14": "失於正受。當從淪墜。",
    "X14n0291_009:0587c15": "圓悟精理。得大隨順。而發輕安。亦三摩地中應有",
    "X14n0291_009:0587c16": "之境。而曰此名因慧獲諸輕清。當亦依於勝解。自",
    "X14n0291_009:0587c17": "覺如是。非真輕安也。又其己言成聖。自謂滿足。此",
    "X14n0291_009:0587c18": "及自誤誤人。與彼無聞。更無有二。△九歸向永滅。",
    "X14n0291_009:0587c19": "又彼定中諸善男子。見色陰銷。受陰明白。於明悟中。",
    "X14n0291_009:0587c20": "得虗明性。其中忽然歸向永滅。撥無因果。一向入空。",
    "X14n0291_009:0587c21": "空心現前。乃至心生長斷滅解。悟則無咎。非為聖證。",
    "X14n0291_009:0587c22": "若作聖解。則有空魔入其心腑。乃謗持戒。名為小乘。",
    "X14n0291_009:0587c23": "菩薩悟空。有何持犯。其人常於信心檀越。飲酒噉肉。",
    "X14n0291_009:0587c24": "廣行婬穢。因魔力故。攝其前人不生疑謗。鬼心久入。",
    "X14n0291_009:0588a01": "或食屎尿。與酒肉等。一種俱空。破佛律儀。誤入人罪。",
    "X14n0291_009:0588a02": "失於正受。當從淪墜。",
    "X14n0291_009:0588a03": "此於明悟中。得虗明性。是在禪定。見心內外虗明",
    "X14n0291_009:0588a04": "無礙。以為一切法空。故生邪見。不知法亦本空。人",
    "X14n0291_009:0588a05": "自執有。心在有中。隨有味著。既有縛因。豈逃縛果。",
    "X14n0291_009:0588a06": "至於謗戒誣聖。疑誤後人。淪墜何已。近世禪病。所",
    "X14n0291_009:0588a07": "見皆然。為可憐愍。△十愛起狂貪。",
    "X14n0291_009:0588a08": "又彼定中諸善男子。見色陰銷。受陰明白。味其虗明。",
    "X14n0291_009:0588a09": "深入心骨。其心忽有無限愛生。愛極發狂。便為貪欲。",
    "X14n0291_009:0588a10": "此名定境安順入心。無慧自持。誤入諸欲。悟則無咎。",
    "X14n0291_009:0588a11": "非為聖證。若作聖解。則有欲魔入其心腑。一向說欲",
    "X14n0291_009:0588a12": "為菩提道。化諸白衣。平等行欲。其行婬者。名持法子。",
    "X14n0291_009:0588a13": "神鬼力故。於末世中。攝其凡愚。其數至百。如是乃至",
    "X14n0291_009:0588a14": "一百二百。或五六百。多滿千萬。魔心生厭。離其身體。",
    "X14n0291_009:0588a15": "威德既無。陷於王難。疑誤眾生。入無間獄。失於正受。",
    "X14n0291_009:0588a16": "當從淪墜。",
    "X14n0291_009:0588a17": "此名空境安順入心。無慧自持。誤入諸欲。詳味斯",
    "X14n0291_009:0588a18": "語。深切告誡。夫定以約慧。慧乃匪狂。慧以持定。定",
    "X14n0291_009:0588a19": "方不醉。此乃無慧之定。味諸安順。能發愛心。誤成",
    "X14n0291_009:0588a20": "欲境。此由思惑潛伏藏識。巧於流染。一至於此。禪",
    "X14n0291_009:0588a21": "者大須省察。豈唯自悞。悞人壞法。淪墜何辭。悟則",
    "X14n0291_009:0588a22": "無咎。法本無定。當不甘棄置耳。",
    "X14n0291_009:0588a23": "上三受境差別竟。△四結令傳示。",
    "X14n0291_009:0588a24": "阿難。如是十種禪那現境。皆是受陰用心交互。故現",
    "X14n0291_009:0588b01": "斯事。眾生頑迷。不自忖量。逢此因緣。迷不自識。謂言",
    "X14n0291_009:0588b02": "登聖。大妄語成。墮無間獄。汝等亦當將如來語。於我",
    "X14n0291_009:0588b03": "滅後。傳示末法。徧令眾生開悟斯義。無令天魔得其",
    "X14n0291_009:0588b04": "方便。保持覆護。成無上道。",
    "X14n0291_009:0588b05": "結同色陰。但色陰交互。多現禪境。受陰交互。多入",
    "X14n0291_009:0588b06": "邪見。蓋色屬根境。而受為執持。思惑難拔。雖在禪",
    "X14n0291_009:0588b07": "寂。而變現益劇耳。",
    "X14n0291_009:0588b08": "上二受陰竟。△三想陰。分五。初想陰區宇。",
    "X14n0291_009:0588b09": "阿難。彼善男子修三摩提。受陰盡者。雖未漏盡。心離",
    "X14n0291_009:0588b10": "其形。如鳥出籠。已能成就。從是凡身。上歷菩薩六十",
    "X14n0291_009:0588b11": "聖位。得意生身。隨往無礙。譬如有人熟寐寱言。是人",
    "X14n0291_009:0588b12": "雖則無別所知。其言已成音韻倫次。令不寐者。咸悟",
    "X14n0291_009:0588b13": "其語。此則名為想陰區宇。",
    "X14n0291_009:0588b14": "色為身礙。受為心礙。二陰已盡。自能任心出入。不",
    "X14n0291_009:0588b15": "為形累。雖未漏盡。而能即此凡身。歷菩薩六十聖",
    "X14n0291_009:0588b16": "位。得意生身也。此自圓根發明。入三摩地。得受陰",
    "X14n0291_009:0588b17": "破。不同未發明者。則下陰未盡。魔事更夥也。熟寐",
    "X14n0291_009:0588b18": "寱言此喻想陰所覆。日中為想。夜裏成夢。即設喻",
    "X14n0291_009:0588b19": "中。亦自有所表也。此概喻想陰未破。在發明圓根。",
    "X14n0291_009:0588b20": "即想陰未盡。亦必不能為障。不寐人指已證極果",
    "X14n0291_009:0588b21": "者。咸悟其語謂不以為謬也。△二想陰盡相。",
    "X14n0291_009:0588b22": "若動念盡。浮想銷除。於覺明心。如去塵垢。一倫生死。",
    "X14n0291_009:0588b23": "首尾圓照。名想陰盡。是人則能超煩惱濁。觀其所由。",
    "X14n0291_009:0588b24": "融通妄想。以為其本。",
    "X14n0291_009:0588c01": "想從心上憶念過現未來一切境界。而有於念。此",
    "X14n0291_009:0588c02": "念不息。為覺明障。如鏡上垢。垢去則圓明照了。生",
    "X14n0291_009:0588c03": "死始末。如在目前。雖生死未盡。不為所惑。倫類也。",
    "X14n0291_009:0588c04": "一倫生死謂指行陰。行陰雖在。不能為礙也。煩惱",
    "X14n0291_009:0588c05": "從想生。所謂憶識習誦。性發知見。故想盡則能頓",
    "X14n0291_009:0588c06": "超也。想能融變。使心隨根境。使根境隨心。如想酢",
    "X14n0291_009:0588c07": "梅。口中水出。根境識三。同時俱徧。故曰融通妄想。",
    "X14n0291_009:0588c08": "△三想境差別。分十。初貪求善巧。",
    "X14n0291_009:0588c09": "阿難。彼善男子受陰虗妙。不遭邪慮。圓定發明。三摩",
    "X14n0291_009:0588c10": "地中。心愛圓明。銳其精思。貪求善巧。爾時天魔候得",
    "X14n0291_009:0588c11": "其便。飛精附人。口說經法。其人不覺是其魔著。自言",
    "X14n0291_009:0588c12": "謂得無上涅槃。來彼求巧善男子處。敷座說法。其形",
    "X14n0291_009:0588c13": "斯須或作比丘。令彼人見。或為帝釋。或為婦女。或比",
    "X14n0291_009:0588c14": "丘尼。或寢暗室。身有光明。是人愚迷。惑為菩薩。信其",
    "X14n0291_009:0588c15": "教化。搖蕩其心。破佛律儀。潛行貪欲。口中好言災祥",
    "X14n0291_009:0588c16": "變異。或言如來某處出世。或言劫火。或說刀兵。恐怖",
    "X14n0291_009:0588c17": "於人。令其家資無故耗散。此名怪鬼年老成魔。惱亂",
    "X14n0291_009:0588c18": "是人。厭足心生。去彼人體。弟子與師。俱陷王難。汝當",
    "X14n0291_009:0588c19": "先覺。不入輪迴。迷惑不知。墮無間獄。",
    "X14n0291_009:0588c20": "受陰已銷。心既虗妙。又由三摩地中。圓明益徹。愛",
    "X14n0291_009:0588c21": "此圓明。更求善巧。善巧謂一切妙用。成利他事。此",
    "X14n0291_009:0588c22": "心一起。魔得其便矣。故知禪者急於功用。生心取",
    "X14n0291_009:0588c23": "著。即無魔事。已失正受。古德云。但得本。莫愁末。非",
    "X14n0291_009:0588c24": "無用末。其末自至也。飛精附人謂別附一人。著令",
    "X14n0291_009:0589a01": "不覺。口出妄言。身現變化。為迷禪者。惑為菩薩。信",
    "X14n0291_009:0589a02": "其教化。以行貪欲。皆由禪者愛善巧心。以致惱亂。",
    "X14n0291_009:0589a03": "覺則自復。無俟方便耳。△二貪求經歷。",
    "X14n0291_009:0589a04": "阿難。又善男子受陰虗妙。不遭邪慮。圓定發明。三摩",
    "X14n0291_009:0589a05": "地中。心愛遊蕩。飛其精思。貪求經歷。爾時天魔候得",
    "X14n0291_009:0589a06": "其便。飛精附人。口說經法。其人亦不覺知魔著。亦言",
    "X14n0291_009:0589a07": "自得無上涅槃。來彼求遊善男子處。敷座說法。自形",
    "X14n0291_009:0589a08": "無變。其聽法者。忽自見身坐寶蓮華。全體化成紫金",
    "X14n0291_009:0589a09": "光聚。一眾聽人。各各如是。得未曾有。是人愚迷。惑為",
    "X14n0291_009:0589a10": "菩薩。婬逸其心。破佛律儀。潛行貪欲。口中好言諸佛",
    "X14n0291_009:0589a11": "應世。某處某人。當是某佛。化身來此。某人即是某菩",
    "X14n0291_009:0589a12": "薩等。來化人間。其人見故。心生傾渴。邪見密興。種智",
    "X14n0291_009:0589a13": "銷滅。此名魃鬼年老成魔。惱亂是人。厭足心生。去彼",
    "X14n0291_009:0589a14": "人體。弟子與師。俱陷王難。汝當先覺。不入輪迴。迷惑",
    "X14n0291_009:0589a15": "不知。墮無間獄。",
    "X14n0291_009:0589a16": "心愛遊蕩。亦欲乘此虗妙經歷剎土也。變諸聽眾。",
    "X14n0291_009:0589a17": "皆各成佛。又說某佛菩薩。從某處來。皆就遊蕩之",
    "X14n0291_009:0589a18": "念。巧為引動。此念自覺。魔事頓消。終非天魔無媒",
    "X14n0291_009:0589a19": "自入也。魃鬼遇風成形。亦與遊蕩之心相感。△三",
    "X14n0291_009:0589a20": "貪求契合。",
    "X14n0291_009:0589a21": "又善男子受陰虗妙。不遭邪慮。圓定發明。三摩地中。",
    "X14n0291_009:0589a22": "心愛綿[泳-永+曶]。澄其精思。貪求契合。爾時天魔候得其便。",
    "X14n0291_009:0589a23": "飛精附人。口說經法。其人實不覺知魔著。亦言自得",
    "X14n0291_009:0589a24": "無上涅槃。來彼求合善男子處。敷座說法。其形及彼",
    "X14n0291_009:0589b01": "聽法之人。外無遷變。令其聽者。未聞法前。心自開悟。",
    "X14n0291_009:0589b02": "念念移易。或得宿命。或有他心。或見地獄。或知人間",
    "X14n0291_009:0589b03": "好惡諸事。或口說偈。或自誦經。各各歡娛。得未曾有。",
    "X14n0291_009:0589b04": "見人愚迷。惑為菩薩。綿愛其心。破佛律儀。潛行貪欲。",
    "X14n0291_009:0589b05": "口中好言佛有大小。某佛先佛。某佛後佛。其中亦有",
    "X14n0291_009:0589b06": "真佛假佛。男佛女佛。菩薩亦然。其人見故。洗滌本心。",
    "X14n0291_009:0589b07": "易入邪悟。此名魅鬼年老成魔。惱亂是人。厭足心生。",
    "X14n0291_009:0589b08": "去彼人體。弟子與師。俱陷王難。汝當先覺。不入輪迴。",
    "X14n0291_009:0589b09": "迷惑不知。墮無間獄。",
    "X14n0291_009:0589b10": "愛綿[泳-永+曶]者欲密契真理也。禪者心生默契。故魔附",
    "X14n0291_009:0589b11": "人。令彼聽者。但自開悟。自識宿命。自覺他心。種種",
    "X14n0291_009:0589b12": "諸事。皆與默契相應。此巧於中人所欲。易生迷惑。",
    "X14n0291_009:0589b13": "修三摩地。一念隨重。便受陵滅耳。洗滌本心謂本",
    "X14n0291_009:0589b14": "所初心。從此蕩盡。△四貪求辨析。",
    "X14n0291_009:0589b15": "又善男子受陰虗妙。不遭邪慮。圓定發明。三摩地中。",
    "X14n0291_009:0589b16": "心愛根本。窮覽物化性之終始。精爽其心。貪求辨析。",
    "X14n0291_009:0589b17": "爾時天魔候得其便。飛精附人。口說經法。其人先不",
    "X14n0291_009:0589b18": "覺知魔著。亦言自得無上涅槃。來彼求元善男子處。",
    "X14n0291_009:0589b19": "敷座說法。身有威神。摧伏求者。令其座下。雖未聞法。",
    "X14n0291_009:0589b20": "自然心伏。是諸人等。將佛涅槃菩提法身。即是現前",
    "X14n0291_009:0589b21": "我肉身上。父父子子。遞代相生。即是法身常住不絕。",
    "X14n0291_009:0589b22": "都指現在即為佛國。無別淨居。及金色相。其人信受。",
    "X14n0291_009:0589b23": "亡失先心。身命歸依。得未曾有。是等愚迷。惑為菩薩。",
    "X14n0291_009:0589b24": "推究其心。破佛律儀。潛行貪欲。口中好言眼耳鼻舌。",
    "X14n0291_009:0589c01": "皆為淨土。男女二根。即是菩提涅槃真處。彼無知者。",
    "X14n0291_009:0589c02": "信是穢言。此名蠱毒魘勝惡鬼。年老成魔。惱亂是人。",
    "X14n0291_009:0589c03": "厭足心生。去彼人體。弟子與師。俱陷王難。汝當先覺。",
    "X14n0291_009:0589c04": "不入輪迴。迷惑不知。墮無間獄。",
    "X14n0291_009:0589c05": "禪者欲窮晣萬化之本。而魔附人。教在現前肉身。",
    "X14n0291_009:0589c06": "及父子相生。即為法身常住不絕。見若相反。而實",
    "X14n0291_009:0589c07": "暗相投合。見為麤語。而實相似深談。蓋以直下無",
    "X14n0291_009:0589c08": "第二人。無第二法。淨染俱空。性相無二。此禪者所",
    "X14n0291_009:0589c09": "為眩惑也。近代狂流。變易其言。而意不能越此。可",
    "X14n0291_009:0589c10": "慨也夫。△五貪求冥感。",
    "X14n0291_009:0589c11": "又善男子受陰虗妙。不遭邪慮。圓定發明。三摩地中。",
    "X14n0291_009:0589c12": "心愛懸應。周流精研。貪求冥感。爾時天魔候得其便。",
    "X14n0291_009:0589c13": "飛精附人。口說經法。其人元不覺知魔著。亦言自得",
    "X14n0291_009:0589c14": "無上涅槃。來彼求應善男子處。敷座說法。能令聽眾。",
    "X14n0291_009:0589c15": "暫見其身如百千歲。心生愛染。不能捨離。身為奴僕。",
    "X14n0291_009:0589c16": "四事供養。不覺疲勞。各各令其座下人心。知是先師。",
    "X14n0291_009:0589c17": "本善知識。別生法愛。黏如膠漆。得未曾有。是人愚迷。",
    "X14n0291_009:0589c18": "惑為菩薩。親近其心。破佛律儀。潛行貪欲。口中好言",
    "X14n0291_009:0589c19": "我於前世於某生中。先度某人。當時是我妻妾兄弟。",
    "X14n0291_009:0589c20": "今來相度。與汝相隨。歸某世界。供養某佛。或言別有。",
    "X14n0291_009:0589c21": "大光明天。佛於中住。一切如來所休居地。彼無知者。",
    "X14n0291_009:0589c22": "信是虗誑。遺失本心。此名厲鬼年老成魔。惱亂是人。",
    "X14n0291_009:0589c23": "厭足心生。去彼人體。弟子與師。俱陷王難。汝當先覺。",
    "X14n0291_009:0589c24": "不入輪迴。迷惑不知。墮無間獄。",
    "X14n0291_009:0590a01": "厲鬼能入人心。使各暫見。心生愛染。使各自知。心",
    "X14n0291_009:0590a02": "生法愛。至如先世妻妾兄弟。此皆懸應冥感之事。",
    "X14n0291_009:0590a03": "若使先無此心。無從而入。故知修三摩地。常當覺",
    "X14n0291_009:0590a04": "察。△六貪求靜謐。",
    "X14n0291_009:0590a05": "又善男子受陰虗妙。不遭邪慮。圓定發明。三摩地中。",
    "X14n0291_009:0590a06": "心愛深入。尅己辛勤。樂處陰寂。貪求靜謐。爾時天魔",
    "X14n0291_009:0590a07": "候得其便。飛精附人。口說經法。其人本不覺知魔著。",
    "X14n0291_009:0590a08": "亦言自得無上涅槃。來彼求陰善男子處。敷座說法。",
    "X14n0291_009:0590a09": "令其聽人。各知本業。或於其處。語一人言。汝今未死。",
    "X14n0291_009:0590a10": "已作畜生。勅使一人於後蹋尾。頓令其人起不能得。",
    "X14n0291_009:0590a11": "於是一眾。傾心欽伏。有人起心。已知其肇。佛律儀外。",
    "X14n0291_009:0590a12": "重加精苦。誹謗比丘。罵詈徒眾。訐露人事。不避譏嫌。",
    "X14n0291_009:0590a13": "口中好言未然禍福。及至其時。毫髮無失。此大力鬼",
    "X14n0291_009:0590a14": "年老成魔。惱亂是人。厭足心生。去彼人體。弟子與師。",
    "X14n0291_009:0590a15": "俱陷王難。汝當先覺。不入輪迴。迷惑不知。墮無間獄。",
    "X14n0291_009:0590a16": "樂處陰寂。貪求靜謐。此欲靜極發通。故魔得其便。",
    "X14n0291_009:0590a17": "附人種種。皆未然之事。分毫不失。亦鬼通所有。然",
    "X14n0291_009:0590a18": "誑惑邪因。終成淪陷。△七貪求宿命。",
    "X14n0291_009:0590a19": "又善男子受陰虗妙。不遭邪慮。圓定發明。三摩地中。",
    "X14n0291_009:0590a20": "心愛知見。勤苦研尋。貪求宿命。爾時天魔候得其便。",
    "X14n0291_009:0590a21": "飛精附人。口說經法。其人殊不覺知魔著。亦言自得",
    "X14n0291_009:0590a22": "無上涅槃。來彼求知善男子處。敷座說法。是人無端",
    "X14n0291_009:0590a23": "於說法處。得大寶珠。其魔或時化為畜生。口銜其珠。",
    "X14n0291_009:0590a24": "及雜珍寶。簡冊符牘。諸奇異物。先授彼人。後著其體。",
    "X14n0291_009:0590b01": "或誘聽人。藏於地下。有明月珠。照耀其處。是諸聽者。",
    "X14n0291_009:0590b02": "得未曾有。多食藥草。不[(歹*又)/食]嘉饌。或時日[(歹*又)/食]一麻一麥。",
    "X14n0291_009:0590b03": "其形肥充。魔力持故。誹謗比丘。罵詈徒眾。不避譏嫌。",
    "X14n0291_009:0590b04": "口中好言他方寶藏。十方聖賢潛匿之處。隨其後者。",
    "X14n0291_009:0590b05": "往往見有奇異之人。此名山林土地城隉川嶽鬼神。",
    "X14n0291_009:0590b06": "年老成魔。或有宣婬。破佛戒律。與承事者。潛行五欲。",
    "X14n0291_009:0590b07": "或有精進。純食草木。無定行事。惱亂是人。厭足心生。",
    "X14n0291_009:0590b08": "去彼人體。弟子與師。多陷王難。汝當先覺。不入輪迴。",
    "X14n0291_009:0590b09": "迷惑不知。墮無間獄。",
    "X14n0291_009:0590b10": "心愛知見亦欲徧知徧見。生心取通。故魔所入。皆",
    "X14n0291_009:0590b11": "以通應。前極未來。此盡十方也。魔化畜生。與藏寶",
    "X14n0291_009:0590b12": "地下。皆在未附之前。先以誘惑所附之人也。△八",
    "X14n0291_009:0590b13": "貪取神力。",
    "X14n0291_009:0590b14": "又善男子受陰虗妙。不遭邪慮。圓定發明。三摩地中。",
    "X14n0291_009:0590b15": "心愛神通。種種變化。研究化元。貪取神力。爾時天魔。",
    "X14n0291_009:0590b16": "候得其便。飛精附人。口說經法。其人誠不覺知魔著。",
    "X14n0291_009:0590b17": "亦言自得無上涅槃。來彼求通善男子處。敷座說法。",
    "X14n0291_009:0590b18": "是人或復手執火光。手撮其光。分於所聽四眾頭上。",
    "X14n0291_009:0590b19": "是諸聽人。頂上火光。皆長數尺。亦無熱性。曾不焚燒。",
    "X14n0291_009:0590b20": "或水上行。如履平地。或於空中。安坐不動。或入瓶內。",
    "X14n0291_009:0590b21": "或處囊中。越牖透垣。曾無障礙。唯於刀兵不得自在。",
    "X14n0291_009:0590b22": "自言是佛。身著白衣。受比丘禮。誹謗禪律。罵詈徒眾。",
    "X14n0291_009:0590b23": "訐露人事。不避譏嫌。口中常說神通自在。或復令人",
    "X14n0291_009:0590b24": "傍見佛土。鬼力惑人。非有真實。讚歎行婬。不毀麤行。",
    "X14n0291_009:0590c01": "將諸猥媟。以為傳法。此名天地大力山精海精風精",
    "X14n0291_009:0590c02": "河精土精。一切草木積劫精魅。或復龍魅。或壽終仙。",
    "X14n0291_009:0590c03": "再活為魅。或仙期終。計年應死。其形不化。他怪所附。",
    "X14n0291_009:0590c04": "年老成魔。惱亂是人。厭足心生。去彼人體。弟子與師。",
    "X14n0291_009:0590c05": "多陷王難。汝當先覺。不入輪迴。迷惑不知。墮無間獄。",
    "X14n0291_009:0590c06": "研究化元。蓋欲窮變化之元。以盡通事。三摩地中。",
    "X14n0291_009:0590c07": "好異心生。自不覺悟。便為所惑。禪者失意。乃至於",
    "X14n0291_009:0590c08": "此。唯於刀兵不得自在。此顯邪魅。終為王難所及。",
    "X14n0291_009:0590c09": "△九貪求深空。",
    "X14n0291_009:0590c10": "又善男子受陰虗妙。不遭邪慮。圓定發明。三摩地中。",
    "X14n0291_009:0590c11": "心愛入滅。研究化性。貪求深空。爾時天魔候得其便。",
    "X14n0291_009:0590c12": "飛精附人。口說經法。其人終不覺知魔著。亦言自得",
    "X14n0291_009:0590c13": "無上涅槃。來彼求空善男子處。敷座說法。於大眾內。",
    "X14n0291_009:0590c14": "其形忽空。眾無所見。還從虗空突然而出。存沒自在。",
    "X14n0291_009:0590c15": "或現其身。洞如琉璃。或垂手足。作旃檀氣。或大小便。",
    "X14n0291_009:0590c16": "如厚石蜜。誹毀戒律。輕賤出家。口中常說無因無果。",
    "X14n0291_009:0590c17": "一死永滅。無復後身。及諸凡聖。雖得空寂。潛行貪欲。",
    "X14n0291_009:0590c18": "受其欲者。亦得空心。撥無因果。此名日月薄蝕精氣。",
    "X14n0291_009:0590c19": "金玉芝草。麟鳳龜鶴。經千萬年。不死為靈。出生國土。",
    "X14n0291_009:0590c20": "年老成魔。惱亂是人。厭足心生。去彼人體。弟子與師。",
    "X14n0291_009:0590c21": "多陷王難。汝當先覺。不入輪迴。迷惑不知。墮無間獄。",
    "X14n0291_009:0590c22": "此以空感。彼以空應。皆心外取法。失正三昧。真可",
    "X14n0291_009:0590c23": "為禪那之鑑。△十貪求永歲。",
    "X14n0291_009:0590c24": "又善男子受陰虗妙。不遭邪慮。圓定發明。三摩地中。",
    "X14n0291_009:0591a01": "心愛長壽。辛苦研幾。貪求永歲。棄分段生。頓希變易。",
    "X14n0291_009:0591a02": "細相常住。爾時天魔候得其便。飛精附人。口說經法。",
    "X14n0291_009:0591a03": "其人竟不覺知魔著。亦言自得無上涅槃。來彼求生",
    "X14n0291_009:0591a04": "善男子處。敷座說法。好言他方往還無滯。或經萬里。",
    "X14n0291_009:0591a05": "瞬息再來。皆於彼方。取得其物。或於一處。在一宅中。",
    "X14n0291_009:0591a06": "數步之間。令其從東詣至西壁。是人急行。累年不到。",
    "X14n0291_009:0591a07": "因此心信。疑佛現前。口中常說十方眾生。皆是吾子。",
    "X14n0291_009:0591a08": "我生諸佛。我出世界。我是元佛。出世自然。不因修得。",
    "X14n0291_009:0591a09": "此名住世自在天魔。使其眷屬。如遮文茶。及四天王。",
    "X14n0291_009:0591a10": "毗舍童子。未發心者。利其虗明。食彼精氣。或不因師。",
    "X14n0291_009:0591a11": "其修行人。親自觀見。稱執金剛。與汝長命。現美女身。",
    "X14n0291_009:0591a12": "盛行貪欲。未逾年歲。肝腦枯竭。口兼獨言。聽若妖魅。",
    "X14n0291_009:0591a13": "前人未詳。多陷王難。未及遇刑。先已乾死。惱亂彼人。",
    "X14n0291_009:0591a14": "以至殂殞。汝當先覺。不入輪迴。迷惑不知。墮無間獄。",
    "X14n0291_009:0591a15": "二乘無學。始離分段。而得變易。未至無學。生心取",
    "X14n0291_009:0591a16": "證。故有魔惑細相。即圓覺壽者相。於理為極細。不",
    "X14n0291_009:0591a17": "了於事。貪久住世。皆命根不斷也。未發心謂彼魔",
    "X14n0291_009:0591a18": "使。已發心則能護法。未發心則能惱人。利其虗明",
    "X14n0291_009:0591a19": "者謂禪者定中虗明。則其精氣亦復虗明。此魔使",
    "X14n0291_009:0591a20": "之所利也。不因師者不因魔附之師。而禪者親見",
    "X14n0291_009:0591a21": "魔現。先以壽惑。後成婬事。枯竭乾死。皆利精氣之",
    "X14n0291_009:0591a22": "致。遮文茶無翻。自在天王所領。毗舍童子即毗舍",
    "X14n0291_009:0591a23": "遮鬼。此云食精氣。",
    "X14n0291_009:0591a24": "上三想境差別竟。△四細令傳示。",
    "X14n0291_009:0591b01": "阿難。當知是十種魔。於末世時。在我法中。出家修道。",
    "X14n0291_009:0591b02": "或附人體。或自現形。皆言已成正徧知覺。讚歎婬欲。",
    "X14n0291_009:0591b03": "破佛律儀。先惡魔師。與魔弟子。婬婬相傳。如是邪精",
    "X14n0291_009:0591b04": "魅其心腑。近則九生。多踰百世。令真修行。總為魔眷。",
    "X14n0291_009:0591b05": "命終之後。必為魔民。失正徧知。墮無間獄。汝今未須",
    "X14n0291_009:0591b06": "先取寂滅。縱得無學。留願入彼末法之中。起大慈悲。",
    "X14n0291_009:0591b07": "救度正心深信眾生。令不著魔。得正知見。我今度汝。",
    "X14n0291_009:0591b08": "已出生死。汝遵佛語。名報佛恩。",
    "X14n0291_009:0591b09": "如來懸記。此十種魔。於世末時。入我法中。壞正知",
    "X14n0291_009:0591b10": "見。故近世邪見。皆為魔屬。此一明證也。學者若不",
    "X14n0291_009:0591b11": "自具擇法。稍一錯足。噬臍何及矣。聖囑留願救度。",
    "X14n0291_009:0591b12": "愍念後人。皆為此輩。唯當悲感而已。△五重結迷",
    "X14n0291_009:0591b13": "因。",
    "X14n0291_009:0591b14": "阿難。如是十種禪那現境。皆是想陰用心交互。故現",
    "X14n0291_009:0591b15": "斯事。眾生頑迷。不自忖量。逢此因緣。迷不自識。謂言",
    "X14n0291_009:0591b16": "登聖。大妄語成。墮無間獄。汝等必須將如來語。於我",
    "X14n0291_009:0591b17": "滅後。傳示末法。徧令眾生開悟斯義。無令天魔得其",
    "X14n0291_009:0591b18": "方便。保持覆護。成無上道。",
    "X14n0291_009:0591b19": "南嶽思大師云。是四念處。有三十七種差別名字。",
    "X14n0291_009:0591b20": "名為道品。觀身不淨。及能了知此不淨身是無明",
    "X14n0291_009:0591b21": "根本。空無生處。不淨觀法。能破身見。男女憎愛。及",
    "X14n0291_009:0591b22": "中間人。皆歸空寂。是名破煩惱魔。觀十八界三受",
    "X14n0291_009:0591b23": "法。一切皆苦。捨之不著。觀此樂受。能作苦因。捨之",
    "X14n0291_009:0591b24": "不受。初捨苦樂。便得不苦不樂。更復觀此不苦不",
    "X14n0291_009:0591c01": "樂受。無所依止。乃至如是觀時。空無所得。亦無可",
    "X14n0291_009:0591c02": "捨。亦復不得無可捨法。真假俱寂。是時即破陰界",
    "X14n0291_009:0591c03": "入魔。觀心無常。生滅不住。觀察是心。本從何生。如",
    "X14n0291_009:0591c04": "此觀時。都不見心。亦無生滅。非斷非常。不住中道。",
    "X14n0291_009:0591c05": "如此觀已。即無死魔。法念處中。觀一切法。善不善",
    "X14n0291_009:0591c06": "無記。皆如虗空。不可選擇。於諸法中。畢竟心不動。",
    "X14n0291_009:0591c07": "亦無住相。得不動三昧。即無天子魔。此大師慈悲",
    "X14n0291_009:0591c08": "方便。欲諸禪者假此方便。降伏自惑。以免他惑。總",
    "X14n0291_009:0591c09": "而言之。唯是一心。若能發明。一心之內。不取自相。",
    "X14n0291_009:0591c10": "一心之外。不取他相。一切平等。亦無平等之見。以",
    "X14n0291_009:0591c11": "此簡妄。盡諸教義。可以言示。至於深悟。唯人自得",
    "X14n0291_009:0591c12": "也。",
    "X14n0291_009:0591c14": "大佛頂如來密因修證了義諸菩薩萬行首楞嚴經",
    "X14n0291_009:0591c15": "直指卷第九",
    "X14n0291_009:0591c17": "音釋",
    "X14n0291_009:0591c18": "勗(音旭勉勵也)。[泳-永+曶](音密與沕通微貌)。坼(音冊裂也)。脗(音吻合口也)。黯(諳上聲不",
    "X14n0291_009:0591c19": "明貌)。蟯(音饒腹中短蟲)。寱(音藝夢語也)。"
}