{
    "X55n0920_003:0888a21": "止觀輔行傳弘決助覽卷第三",
    "X55n0920_003:0888a23": "丹丘沙門　有嚴　注",
    "X55n0920_003:0888a24": "止觀輔行傳弘決卷第八",
    "X55n0920_003:0888b01": "有界內真或理性二乘真。或有真種子。",
    "X55n0920_003:0888b02": "亦通亦別搜要云。陰唯是別。將別對通。故復名通。",
    "X55n0920_003:0888b03": "餘九各皆有互通及以相異。只是一法得名不同。",
    "X55n0920_003:0888b04": "故名二是。",
    "X55n0920_003:0888b05": "不得名陰。因別陰等也今觀陰果若陰因者。乃煩",
    "X55n0920_003:0888b06": "惱境耳。別陰通諸境。",
    "X55n0920_003:0888b07": "論無我界別搜要云。不同陰入。況復九耶。",
    "X55n0920_003:0888b08": "煩惱果陰等。",
    "X55n0920_003:0888b09": "豈同逆病搜要云。業病也。今以怖為病。不同業境",
    "X55n0920_003:0888b10": "禪定等餘境。",
    "X55n0920_003:0888b11": "如不淨觀治愛魔。五處如理涅槃疏云。五屍表五",
    "X55n0920_003:0888b12": "不淨觀。治愛魔。五繫表五門觀。伏見魔。今云如理。",
    "X55n0920_003:0888b13": "恐是五門禪如其理而治見也。搜要云。五繫魔別",
    "X55n0920_003:0888b14": "者。首楞嚴制非陰煩惱等。",
    "X55n0920_003:0888b15": "豈同心數及上定等搜要云。非心所定等。上定者。",
    "X55n0920_003:0888b16": "觀心性等。",
    "X55n0920_003:0888b17": "及別見地住已上別見。非小乘道品所治。",
    "X55n0920_003:0888b18": "因觀無常謂為極果搜要云。小乘未極。挫為上慢。",
    "X55n0920_003:0888b19": "豈同下八。",
    "X55n0920_003:0888b20": "分三科異論。初陰入界三。初以四念治陰。",
    "X55n0920_003:0888b21": "餘九能治準此可知停心治五障。",
    "X55n0920_003:0888b22": "約諸品進下品惑進入中品。中品進入上品。名進",
    "X55n0920_003:0888b23": "分。於下品不進名住等。",
    "X55n0920_003:0888b24": "論。未得記菩薩輕得記者記引經云。我證阿鞞跋",
    "X55n0920_003:0888c01": "致。餘人永無。若詳此文。義似得記者輕未得記者",
    "X55n0920_003:0888c02": "也。又記引大品觀空不證品。甞撿經。乃是夢中不",
    "X55n0920_003:0888c03": "證品耳。經云。魔來語無方便菩薩言。汝當來世得",
    "X55n0920_003:0888c04": "菩提。佛言。阿鞞跋致行類相貌。是人永無。因以名",
    "X55n0920_003:0888c05": "字輕弄餘人(云云)。學者詳之。",
    "X55n0920_003:0888c06": "從事理說搜要云。從事雖隔。理具十乘。",
    "X55n0920_003:0888c07": "彼彼三千互徧亦爾搜要云。心佛眾生三諦理徧。",
    "X55n0920_003:0888c08": "一生一切生。一生一切佛。一佛一切佛。一佛一切",
    "X55n0920_003:0888c09": "生。理三若互。事三亦爾。心性寂滅。法界無事。",
    "X55n0920_003:0888c10": "含於三世內外疏云。無常已滅名過去。若未生名",
    "X55n0920_003:0888c11": "未來。已生未謝名現在。自身名內。他身名外。或五",
    "X55n0920_003:0888c12": "根名內。五境名外。",
    "X55n0920_003:0888c13": "及以二無作此是論偈也。色攝十一法。二無作者。",
    "X55n0920_003:0888c14": "論云。及以無表色。以無表色與無作義同。故記主",
    "X55n0920_003:0888c15": "變其言也。疏下文云。善無表色。惡無表色。故成二",
    "X55n0920_003:0888c16": "無作也。",
    "X55n0920_003:0888c17": "攝諸心所善惡通大地。各十心所。",
    "X55n0920_003:0888c18": "輸門委輸。",
    "X55n0920_003:0888c19": "族持性等三義釋界族者。十八界同類因。各生等",
    "X55n0920_003:0888c20": "流果。生法之本有十八類。故名也。持者。地能成持",
    "X55n0920_003:0888c21": "用。水能成攝用。火能成熟用。風能成長用。性者。出",
    "X55n0920_003:0888c22": "體也。地堅。水濕。火煖。風動(並疏文也)。",
    "X55n0920_003:0888c23": "二十二門謂三世門。內外門。麤細門。勝劣門。遠近",
    "X55n0920_003:0888c24": "門等。",
    "X55n0920_003:0889a01": "非三聚攝無為法非色心等聚攝。",
    "X55n0920_003:0889a02": "無為在下二乘境乃至復在禪境不相應行有十",
    "X55n0920_003:0889a03": "四種。若無為。若得非得。若滅盡定。若無想定。在下",
    "X55n0920_003:0889a04": "三境中。餘者並在今法入中攝。故云並在此。",
    "X55n0920_003:0889a05": "一謂毗曇王數同時毗曇本是異時。成論本是同",
    "X55n0920_003:0889a06": "時。而一異與上不同者。或寫誤。或別有意。",
    "X55n0920_003:0889a07": "華他上胡罵切。下音陀。漢時人。",
    "X55n0920_003:0889a08": "一綖音延。非。應作綫。",
    "X55n0920_003:0889a09": "張顧之徒梁張僧瑤。晉顧愷。並名畫之人。",
    "X55n0920_003:0889a10": "玄文對信十乘對十信。",
    "X55n0920_003:0889a11": "論。因滅是色。獲得常色。受想行識亦復如是經中",
    "X55n0920_003:0889a12": "釋云。色是佛性者。三十二相是如來常色。常不可",
    "X55n0920_003:0889a13": "改。故說色名佛性。如來真實之樂名畢竟受。如來",
    "X55n0920_003:0889a14": "真實之想是為常想。行者名壽命行。因緣故得如",
    "X55n0920_003:0889a15": "來常住。壽命識者乃是如來平等之心。彼文甚廣。",
    "X55n0920_003:0889a16": "今略節之。令知佛五陰耳。",
    "X55n0920_003:0889a17": "閉手手應作尸。",
    "X55n0920_003:0889a18": "不與他同古人前五如是凡權。後四如是聖實。",
    "X55n0920_003:0889a19": "董卓孝獻帝相也。此時以山東豪傑並起。恐懼不",
    "X55n0920_003:0889a20": "寧。乃徙天子都長安。遂焚洛陽宮室。發掘陵墓。取",
    "X55n0920_003:0889a21": "寶貸汙妃至等。",
    "X55n0920_003:0889a22": "袁紹如太袒將為人。志大而智小。色厲而膽薄。忌",
    "X55n0920_003:0889a23": "刻而少威。兵多而分畫不明。後淳于兵攻之。遂發",
    "X55n0920_003:0889a24": "疾死等。",
    "X55n0920_003:0889b01": "罿音童。車上網。",
    "X55n0920_003:0889b02": "涿音卓。",
    "X55n0920_003:0889b03": "羽葆車蓋葆即蓋也。周禮孔義云。羽葆。鳥羽注於",
    "X55n0920_003:0889b04": "柄頭如蓋。謂之羽葆。亦謂之羽葆幢。",
    "X55n0920_003:0889b05": "記鴿大論。祇桓寺舍利弗從佛行。有鴿為鷹所逐。",
    "X55n0920_003:0889b06": "佛令舍利弗言。此鴿子幾世作鴿。舍利弗以宿命",
    "X55n0920_003:0889b07": "智觀至前八萬大劫未得脫離。佛言。此鴿於恒河",
    "X55n0920_003:0889b08": "沙大劫中常作鴿身。經五百世中得利根。是時佛",
    "X55n0920_003:0889b09": "出世。度人無數。佛涅槃後。遺法在世。是人作五戒",
    "X55n0920_003:0889b10": "優婆塞。從比丘聞贊佛功德於是發心。願欲作佛。",
    "X55n0920_003:0889b11": "後三祇劫行六度行。十地具足乃得作佛。",
    "X55n0920_003:0889b12": "四時不同周書月令有更火之文。謂春取榆柳之",
    "X55n0920_003:0889b13": "火。夏取棗杏之火。季夏取桑柘之火。秋取柞(音昨)楢",
    "X55n0920_003:0889b14": "(音由)之火。冬取槐檀之火。",
    "X55n0920_003:0889b15": "春蒐音搜。索也。謂索取物以祭。",
    "X55n0920_003:0889b16": "夏苗為苗稼除害。",
    "X55n0920_003:0889b17": "秋獼音尠。殺也。順殺氣。",
    "X55n0920_003:0889b18": "冬狩音獸。謂得獸。取之無所擇。",
    "X55n0920_003:0889b19": "因果之意果應作緣。",
    "X55n0920_003:0889b20": "豈能令於性法門盡性下脫一善字。",
    "X55n0920_003:0889b21": "縱燒惡譜縱下略一佛字。具足應云縱佛燒惡譜。",
    "X55n0920_003:0889b22": "古師謂無了因性據善人。須有了因性。今云無者。",
    "X55n0920_003:0889b23": "涅槃疏．妙樂記皆云無果果性耳。",
    "X55n0920_003:0889b24": "相為能遷一者本相。二者隨相。本相者。疏云。已辯",
    "X55n0920_003:0889c01": "命根。諸相者何。頌云。相謂諸有為。生住異滅性。疏",
    "X55n0920_003:0889c02": "云。有為者所相法也。諸有為者。五蘊法。因緣所造",
    "X55n0920_003:0889c03": "故。色心等法從因緣生。名為有為也。生住異滅性",
    "X55n0920_003:0889c04": "者。出體也。謂能起名生。能安名住。能衰名異。能壞",
    "X55n0920_003:0889c05": "名滅。二隨相者。疏云。此生等相既是有為。應更別",
    "X55n0920_003:0889c06": "有生等四相。若更別有。應致無窮。彼復有生等相",
    "X55n0920_003:0889c07": "故。是則相上有相成無窮失耶。",
    "X55n0920_003:0889c08": "物為所遷物者。論云。命根體即壽。能持煖及識。疏",
    "X55n0920_003:0889c09": "云。命者三界壽及蘊等法。",
    "X55n0920_003:0889c10": "頌云。此謂生生等疏云。上句開。下句難。此者前四",
    "X55n0920_003:0889c11": "本相也。生生等者四小相也。謂前四相有生生等",
    "X55n0920_003:0889c12": "四種隨相。故成有為也。又云。諸行有為。由四本相。",
    "X55n0920_003:0889c13": "本相有為。由四隨相。生生等者。等取住住異異滅",
    "X55n0920_003:0889c14": "滅。上生字是小生。下生字是大生。小生生大生。故",
    "X55n0920_003:0889c15": "名生生。小相中住。住本相。故名住住。小相中異。異",
    "X55n0920_003:0889c16": "於本異。故名異異。小相中滅。滅於本相。故名滅滅。",
    "X55n0920_003:0889c17": "於八一有能此通無窮難也。豈非本相。如所相法",
    "X55n0920_003:0889c18": "一一應有四種隨相。此復名四展轉無窮。為通此",
    "X55n0920_003:0889c19": "難。故有斯頌。謂四種本相於八有能。四種隨相於",
    "X55n0920_003:0889c20": "一有能。功能別故。無無窮也。且如生相生色法時。",
    "X55n0920_003:0889c21": "九法俱起。一是本法。謂色自體。此上必有四本四",
    "X55n0920_003:0889c22": "隨。故成九法。於九法內。生不自生。能生餘八。本相",
    "X55n0920_003:0889c23": "中住。住餘八法。異滅亦爾。故四本相於八法中有",
    "X55n0920_003:0889c24": "功能。故此九法中。生不自生是生生生。住不自住",
    "X55n0920_003:0890a01": "是住住住。異滅亦爾。故本相中異不能自異。異餘",
    "X55n0920_003:0890a02": "八法。本相中滅不能自滅。滅餘八法。四本相於八",
    "X55n0920_003:0890a03": "法中有功能。故四隨相於一法有能。謂有功能也。",
    "X55n0920_003:0890a04": "由此道理。無無窮失也。已上並俱舍文。今更寫才",
    "X55n0920_003:0890a05": "法師注釋文於下。彼云。剎那得得少多。義開為三。",
    "X55n0920_003:0890a06": "初。約一念三得者。論曰。以法生時并其自體。三法",
    "X55n0920_003:0890a07": "俱起。第一本法。第二法得。第三得得。謂相續中法得",
    "X55n0920_003:0890a08": "起故成就本法。及以得得得起故成就法得(法得得本",
    "X55n0920_003:0890a09": "法即是大得。得大得時。其得即小法之得故。得之得故。皆依主釋。大得力強。成就二種。小得力劣。唯成一",
    "X55n0920_003:0890a10": "種。故一剎那三法中。大得二。小得一也)。如是。若善若染汙法。一一自",
    "X55n0920_003:0890a11": "體三法俱起。第二剎那六法俱起。謂三法得及三",
    "X55n0920_003:0890a12": "得得。第三剎那十八俱起。謂於第一第二剎那所",
    "X55n0920_003:0890a13": "生諸法有法得(初念三種。望第二念中起三大得。得前三法。起三小得。得三大得故成六",
    "X55n0920_003:0890a14": "法。第三念中通望前二。謂初念三法。第二六法。總成九法。今第三念起九大得。得前法。起九小得。得九",
    "X55n0920_003:0890a15": "大得。故成十八也)。二。二念九得者。準此所論(然初念善心三法俱起者。",
    "X55n0920_003:0890a16": "唯說善心。不說相應。第二六法者。唯說第二念起得得。初不說第二自所起者。善心亦有三法。謂善心及大",
    "X55n0920_003:0890a17": "得小得。并此第二念六法便成九法。第三念等准此說)。三。若約所相能以論。即",
    "X55n0920_003:0890a18": "第一念有二十七具起(謂本法為一。此上有四大小相。并前成九。同一大得",
    "X55n0920_003:0890a19": "得之。此大得上復有九。謂大得及四大小相。此九即以得得之。其小得上又九。謂小得及大小相。此用大",
    "X55n0920_003:0890a20": "得得之)。故論又云。一切過去未來煩惱及隨煩惱并",
    "X55n0920_003:0890a21": "生得善。剎那剎那相應。俱有無始無終生死輪轉",
    "X55n0920_003:0890a22": "有無邊得也(上注大小四相者。大則四本。小則四隨。詳解如論)。",
    "X55n0920_003:0890a23": "謹示剎那一念三得二念九得圖子",
    "X55n0920_003:0891a01": "前之三教或推遠理藏通真理。自天而然。惑不能",
    "X55n0920_003:0891a02": "染。如靈外月別但中理。在九界外。地前仰信。真中",
    "X55n0920_003:0891a03": "二理皆本有之。故云遠也。",
    "X55n0920_003:0891a04": "或約事行如離婆多見二鬼爭屍。自推我今為有",
    "X55n0920_003:0891a05": "身耶。為無身耶。又槃特掃箒之類。皆自行也。",
    "X55n0920_003:0891a06": "或約俗諦出假之人。如歌利王。彼割截身體。無我",
    "X55n0920_003:0891a07": "人等相。又如菩薩施手時。願得信手。施目時。願得",
    "X55n0920_003:0891a08": "智眼等。",
    "X55n0920_003:0891a09": "不同俱生及現行第六識與色俱生現行。非同種",
    "X55n0920_003:0891a10": "子。",
    "X55n0920_003:0891a11": "眠人亦有不睡時睡應作夢。",
    "X55n0920_003:0891a12": "觀於一句生三十六法前略引論中二法。",
    "X55n0920_003:0891a13": "第三第四準此可解亦滅亦不滅自生。亦滅亦不",
    "X55n0920_003:0891a14": "滅他生。共及無因例作。又非滅非不滅自生。非滅",
    "X55n0920_003:0891a15": "非不滅他生。共及無因亦例作之。",
    "X55n0920_003:0891a16": "結成不思議乃至結成修德境近人云。性德境不",
    "X55n0920_003:0891a17": "觀。況當文自云。若不推撿。何殊鳥空。請讀若不二",
    "X55n0920_003:0891a18": "字。又云。如前理性本無性過。約修門說。須明離計。",
    "X55n0920_003:0891a19": "約修推性。文自分明。何須固惑。又有人或將三境",
    "X55n0920_003:0891a20": "對於三即。或對三根。非矣。今謂只是修觀一人。以",
    "X55n0920_003:0891a21": "智照境。境發於智。若破執以為人演說。名化他境。",
    "X55n0920_003:0891a22": "義雖有三。旨歸是一。又有人云。性德不觀。謂本自",
    "X55n0920_003:0891a23": "二空也。修德須觀。謂推撿入空也。若爾。乃是修德",
    "X55n0920_003:0891a24": "自推修德耳。又有人云。性德但聞即悟。引除病品",
    "X55n0920_003:0891b01": "云。直聞是言。病即除愈。若觀性德悟。乃是服藥除",
    "X55n0920_003:0891b02": "病耳。且除病品文乃是大綱。分利鈍二根。及信法",
    "X55n0920_003:0891b03": "兩行。何甞分對修性二境。縱將性德以對信行。不",
    "X55n0920_003:0891b04": "須修觀者。且法華文句辯三周根性不同。喻云。如",
    "X55n0920_003:0891b05": "三刀斫本。利一。中二。鈍三。記釋云。此中聞悟似是",
    "X55n0920_003:0891b06": "信行。非不兼法。值佛聞悟信尚兼法。豈有末劫根",
    "X55n0920_003:0891b07": "鈍障重聞而悟耶。此大不可。又有人云。性德不觀。",
    "X55n0920_003:0891b08": "何以知之。荊溪云。理則直達法性。今問直達之言",
    "X55n0920_003:0891b09": "是修觀否。若不修者。能達之心又是何法。請熟思",
    "X55n0920_003:0891b10": "之。今試陳之。夫性德者。眾生之性常。諸佛之果理。",
    "X55n0920_003:0891b11": "三世菩薩之妙依止地。或析骨書經。或剜燈乞偈。",
    "X55n0920_003:0891b12": "藥王燒手。普明刎頭。只為求此也。十方如來千萬",
    "X55n0920_003:0891b13": "億劫說不可盡者。蓋是此也。眾生久劫以昏散故",
    "X55n0920_003:0891b14": "迷於性德。今大師令以止觀觀於昏散。昏散之性",
    "X55n0920_003:0891b15": "執若去。明靜之性德自彰。況復昏散本無今有。圓",
    "X55n0920_003:0891b16": "覺經云。一切眾生於無生中(性德)妄見生滅(性執)。如來",
    "X55n0920_003:0891b17": "因地知是空華。即無輪轉。亦無身心受彼生死。非",
    "X55n0920_003:0891b18": "作故無(推撿入空)。本性無故(本自二空)。況又修性之言散在",
    "X55n0920_003:0891b19": "廣文。今且引一十五文以證性德須觀。先引佛言。",
    "X55n0920_003:0891b20": "首楞嚴經云。譬如琴瑟箜篌琵琶(五陰)。雖有妙音(性德)。",
    "X55n0920_003:0891b21": "若無妙指。必不能發(修德)。若更開喻合法。使三境具",
    "X55n0920_003:0891b22": "足者。琴聲不從絃生。不從指生。不從絃指共生。不",
    "X55n0920_003:0891b23": "從無因生。有因緣故。亦可云從絃生。從指生等(化他)。",
    "X55n0920_003:0891b24": "又大經云。有國王愛箜篌聲。遂斷絃求聲。聲不可",
    "X55n0920_003:0891c01": "得。有大臣云。取聲之法須有方便。聲乃出耳。眾生",
    "X55n0920_003:0891c02": "佛性亦復如是。無有住處(性德)。以方便故(推撿)乃可得",
    "X55n0920_003:0891c03": "見。成菩提道(即發初住)。華嚴經云。應觀(修德)法界性(性德也。一",
    "X55n0920_003:0891c04": "句之中文略義廣。下去準之)。觀經云。正念思惟一實境界。大經",
    "X55n0920_003:0891c05": "云。能觀心性名為上定。大師云。本性寂滅(性德)。若不",
    "X55n0920_003:0891c06": "修道(修德)。無由契會。又云。境雖無相。常為智緣。又初",
    "X55n0920_003:0891c07": "緣實相造境即中。又云。正法者即觀法性之慧也。",
    "X55n0920_003:0891c08": "又云。初心研理。稍入相似。荊溪云。由修照性。又云。",
    "X55n0920_003:0891c09": "智能顯理。智生則理生。又云。智能照境。又云。一心",
    "X55n0920_003:0891c10": "三智照中道理。又云。一念心具十法界。還觀此心",
    "X55n0920_003:0891c11": "具足三諦。上所引文。意須觀性。讀者思之。",
    "X55n0920_003:0891c12": "為徧責故論中三十六問。一一問中但以自生一",
    "X55n0920_003:0891c13": "句而責耳。如云。問觀自生心云何四不說。又云。問",
    "X55n0920_003:0891c14": "觀自生心云何是魔行等。今言徧約四性者。是舉",
    "X55n0920_003:0891c15": "一自以例他及無因也。故次云。直舉自等責推也。",
    "X55n0920_003:0891c16": "於三十六境。以四性推撿令空所推之境。論云。云",
    "X55n0920_003:0891c17": "何是魔行。云何是外道。云何是三乘。云何巧度。云",
    "X55n0920_003:0891c18": "何是別教是圓教。云何是四三昧。云何是二十五",
    "X55n0920_003:0891c19": "方便。云何起十境成一心三智。云何十境成十乘",
    "X55n0920_003:0891c20": "法。乃至坐道場降魔轉法等。以自生一句責於魔",
    "X55n0920_003:0891c21": "外．三界．六道．三乘．四教．十境．十乘。從因至果。若四",
    "X55n0920_003:0891c22": "土等。故云徧也。是三十六境。從自生耶．他生耶．共．",
    "X55n0920_003:0891c23": "無因生耶。",
    "X55n0920_003:0891c24": "徧生法故徧責為破。徧生為立。是知四性破已。若",
    "X55n0920_003:0892a01": "魔若外若教若觀若正若依若因若果。一皆是法",
    "X55n0920_003:0892a02": "界大都。",
    "X55n0920_003:0892a03": "冥初外道計八萬劫初始能生覺。八萬劫外冥然",
    "X55n0920_003:0892a04": "不知。",
    "X55n0920_003:0892a05": "翾許緣切。",
    "X55n0920_003:0892a06": "夢非夢短多一短字。",
    "X55n0920_003:0892a07": "齊物莊子有齊物論。謂以性均故齊。",
    "X55n0920_003:0892a08": "若均山毫齊物云。天下莫大於秋毫之末。而太山",
    "X55n0920_003:0892a09": "為小。注云。夫以形相對。則太山大於秋毫也。若各",
    "X55n0920_003:0892a10": "據其性分。物冥其極。則形大未為有餘。形小不為",
    "X55n0920_003:0892a11": "不足。苟各足其性。則秋毫不獨小。而太山不獨大",
    "X55n0920_003:0892a12": "矣。毫者兔毫。在秋而成。故王逸注楚辭云。銳毛也。",
    "X55n0920_003:0892a13": "兔毛至秋而細。故以喻之為小也。",
    "X55n0920_003:0892a14": "等鳧鶴外篇駢拇云。鳧脛雖短。續之則憂。鶴脛雖",
    "X55n0920_003:0892a15": "長。斷之則悲。注云。各自有正。不可以此正彼而損",
    "X55n0920_003:0892a16": "益之。又云。故性長非所短。性斷非所續。無所去憂。",
    "X55n0920_003:0892a17": "注云。知其性分非所斷續而任之。則無所去憂而",
    "X55n0920_003:0892a18": "憂自去也。鳧。野鴨也。脛形定功。釋名云。莖也。直而",
    "X55n0920_003:0892a19": "長。如物莖。莊子喻意謂。鳧脛本短。或截鶴脛以續",
    "X55n0920_003:0892a20": "鳧脛。則有乖性分也。斷。丁管切。",
    "X55n0920_003:0892a21": "福有五種尚書鴻範亦爾。",
    "X55n0920_003:0892a22": "字從于月反只合云字從月。今似多于反兩字。",
    "X55n0920_003:0892a23": "如此曇此應作比。",
    "X55n0920_003:0892a24": "有因緣不可見經中八種皆是因緣。如云。遠不可",
    "X55n0920_003:0892b01": "見者。如空中鳥迹。亂想故不可見。如心不專一。障",
    "X55n0920_003:0892b02": "故不見。如雲表星。多故不可見。如稻中麻。相似不",
    "X55n0920_003:0892b03": "不可見。如豆在豆聚。今記中文與經五文少異。故",
    "X55n0920_003:0892b04": "撿經以示之。",
    "X55n0920_003:0892b05": "損之又損之以至於無為損謂銷損。皆道德經語",
    "X55n0920_003:0892b06": "耳。",
    "X55n0920_003:0892b07": "恣之使天下自得注云。夫至仁者百節皆適。則終",
    "X55n0920_003:0892b08": "日不自識也。聖人在上。非有為也。恣之使各自得",
    "X55n0920_003:0892b09": "而已耳。自得其為則眾務自適。群生自足。天下安",
    "X55n0920_003:0892b10": "得不自忘我哉。各自忘矣。主其安在乎。斯所以兼",
    "X55n0920_003:0892b11": "忘也。",
    "X55n0920_003:0892b12": "止觀輔行傳弘決卷第九",
    "X55n0920_003:0892b13": "見品見品次見應作思字。",
    "X55n0920_003:0892b14": "多入空。少入假下文勝別觀。又云多入假。少入空",
    "X55n0920_003:0892b15": "中等。",
    "X55n0920_003:0892b16": "不合不散前文已注。今云合謂一念真空也。散謂",
    "X55n0920_003:0892b17": "三千俗假也。法性清淨中理也。",
    "X55n0920_003:0892b18": "若未破故故應作者。",
    "X55n0920_003:0892b19": "若十六行為三三昧門苦諦下空無我是空門。滅",
    "X55n0920_003:0892b20": "諦下四行是無相門。集道下八行并苦下兩行是",
    "X55n0920_003:0892b21": "無作門。具如下釋。",
    "X55n0920_003:0892b22": "以智慧為門云云者。一權智為實智門。二實智為",
    "X55n0920_003:0892b23": "門通至實相。事通於理也。",
    "X55n0920_003:0892b24": "以理為門云云者。文在法華疏。彼云。實相為門有",
    "X55n0920_003:0892c01": "二義。一當體虗通為門。如淨名不二門。華嚴法界",
    "X55n0920_003:0892c02": "門。二能通方便作門。引劉虬云。通物之功乃由乎",
    "X55n0920_003:0892c03": "一。故一為方便作門。如三乘皆從實相流出。",
    "X55n0920_003:0892c04": "如星之月之應作中。",
    "X55n0920_003:0892c05": "吹唾大品經云。三千大千世界中諸火一時皆然。",
    "X55n0920_003:0892c06": "譬如劫盡燒時。菩薩摩訶薩欲一吹令滅。當學般",
    "X55n0920_003:0892c07": "若。論三十二釋云。火多無量。口風甚少。何能滅之。",
    "X55n0920_003:0892c08": "答菩薩行般若波羅蜜時。因得神通。能變身令大。",
    "X55n0920_003:0892c09": "口風亦大。故能滅之。又以神力。小風能滅。如小金",
    "X55n0920_003:0892c10": "剛能滅大山。菩薩以火為害處廣。憐愍眾生。故以",
    "X55n0920_003:0892c11": "神力滅之。此是事釋也。若就理解。三千即空。一唾",
    "X55n0920_003:0892c12": "也。三千即假。一吹也。即唾即吹同時者。即中也。",
    "X55n0920_003:0892c13": "名一眾生或多一字。或一字應作為。",
    "X55n0920_003:0892c14": "不出自他智斷等四句中前三句是能是自。後生",
    "X55n0920_003:0892c15": "生一句是他是所。所破惑是事。能破空是理。於六",
    "X55n0920_003:0892c16": "句中。判前三教解惑是思議。圓教解惑是不思議。",
    "X55n0920_003:0892c17": "智斷可見。",
    "X55n0920_003:0892c18": "不至至經云不至者是大涅槃。凡夫造罪故未至",
    "X55n0920_003:0892c19": "不至也。不至至者名大涅槃。不造諸惡名不至至。",
    "X55n0920_003:0892c20": "至不至者。至者名二十二五有。菩薩永離。故名不",
    "X55n0920_003:0892c21": "至。為度眾生故亦名至也。至至者。至名二十五十",
    "X55n0920_003:0892c22": "有凡夫。初二三果煩惱因緣故名至至。",
    "X55n0920_003:0892c23": "如來證涅槃等四句疏釋云。不聞不聞是涅槃。無",
    "X55n0920_003:0892c24": "始無終不生生是涅槃。無始而始生不生是涅槃。",
    "X55n0920_003:0893a01": "無終而終生死亦然。生生是生死。無始無終不生",
    "X55n0920_003:0893a02": "生是無始而始。生不生是無始無終。",
    "X55n0920_003:0893a03": "界性惡五陰是也。",
    "X55n0920_003:0893a04": "例此以釋不生生亦應可見不生生是了因性。生",
    "X55n0920_003:0893a05": "不生是緣因性。不生不生是正因性。生生是境界",
    "X55n0920_003:0893a06": "性。",
    "X55n0920_003:0893a07": "依章安解復是一塗章安云。初句證智。次句明證",
    "X55n0920_003:0893a08": "理。第三句明證斷。第四句明證應。復次不聞聞是",
    "X55n0920_003:0893a09": "證聖行。聞不聞是證梵行。不聞不聞是證天行。聞",
    "X55n0920_003:0893a10": "聞是證嬰兒行。又云。不聞聞是圓淨記主一塗之",
    "X55n0920_003:0893a11": "說。意云並不似智斷因果釋也。",
    "X55n0920_003:0893a12": "別作一途大都四句攝諸法盡。今且以四句說無",
    "X55n0920_003:0893a13": "生破徧之一途耳。",
    "X55n0920_003:0893a14": "地持六住論中本有十二住。今且引六耳。十二住",
    "X55n0920_003:0893a15": "如備撿第四卷末。",
    "X55n0920_003:0893a16": "即吹而唾諸法不生。",
    "X55n0920_003:0893a17": "即唾而吹果由因剋。",
    "X55n0920_003:0893a18": "吹唾成就智斷圓。",
    "X55n0920_003:0893a19": "前釋生生指有漏法前云生生者。一切有漏念念",
    "X55n0920_003:0893a20": "生故。明化用之所耳。",
    "X55n0920_003:0893a21": "五行竟。次明十功德。云十事功德等十事功德在",
    "X55n0920_003:0893a22": "高貴德王菩薩品中。經中涉五卷解釋。一者不聞",
    "X55n0920_003:0893a23": "者聞。聞已能為利益等。二者修大涅槃。昔不得而",
    "X55n0920_003:0893a24": "今得之。三者得無緣慈。四者唯修九事不修淨土。",
    "X55n0920_003:0893b01": "五者諸根完具。乃至十者入大涅槃等。具如備撿",
    "X55n0920_003:0893b02": "錄出也。",
    "X55n0920_003:0893b03": "始從初心終至地前涅槃疏云。五行者。始於初心。",
    "X55n0920_003:0893b04": "終於初地。證天行故也。今云地前恐寫誤。",
    "X55n0920_003:0893b05": "若作別義。開善最親記主一往許之。以其有從淺",
    "X55n0920_003:0893b06": "至深之義故也。若據章安所斥。未全為當。疏文云。",
    "X55n0920_003:0893b07": "第九功德。初發五事悉得成就。此不應深聖行。以",
    "X55n0920_003:0893b08": "大涅槃心修嬰兒行。云得涅槃。此那忽淺。",
    "X55n0920_003:0893b09": "若作圓義。光宅似當光宅云。五行十德。體一義異。",
    "X55n0920_003:0893b10": "同是因善。起自外凡。終於窮學。感於習果。謂之為",
    "X55n0920_003:0893b11": "行。酬前習因謂之功德。乃是行因德果也。記主以",
    "X55n0920_003:0893b12": "其於外凡聞涅槃理。亦一往判為圓。章安引光宅",
    "X55n0920_003:0893b13": "云。習因習果乃菩薩之位。不開佛乘。故記云。似當",
    "X55n0920_003:0893b14": "耳。豈比法華五乘七善一例佛乘耶。然涅槃自有",
    "X55n0920_003:0893b15": "次第五行。故今少分許之為圓。若據經中。先明五",
    "X55n0920_003:0893b16": "行。次說十德。則五行多分在因。十德至地。下記中",
    "X55n0920_003:0893b17": "自釋云。約次第邊。由五行滿得入初地。初地是第",
    "X55n0920_003:0893b18": "一功德。乃至以十德對十地。若作總別解者。始從",
    "X55n0920_003:0893b19": "初地至第十地。恒具五行及十功德。十德對地又",
    "X55n0920_003:0893b20": "復宛然。",
    "X55n0920_003:0893b21": "非分別智能知疏中無非字。",
    "X55n0920_003:0893b22": "泥洹智不洎洎應作測。",
    "X55n0920_003:0893b23": "非有故非邪邪應作斜。",
    "X55n0920_003:0893b24": "白銀琉璃漸漸互現長阿含云。從月初一。白銀面",
    "X55n0920_003:0893c01": "現。至十五日。銀面全現。琉璃全隱。從十六日去。琉",
    "X55n0920_003:0893c02": "璃面現。至三十日。琉璃全現。白銀全隱。經中又云。",
    "X55n0920_003:0893c03": "十六日去。黑衣侍臣一兩上侍。至三十日。諸臣併",
    "X55n0920_003:0893c04": "上。故稍稍虧。從月初一日。諸臣漸下。至十五日。諸",
    "X55n0920_003:0893c05": "臣都下。故稍稍滿。又云日天子放六十種光。奪月",
    "X55n0920_003:0893c06": "故虧。若月天子處正殿。後光對日天子。是故盛滿",
    "X55n0920_003:0893c07": "耳。",
    "X55n0920_003:0893c08": "六處結撮以破見等文相周備。似次第意。故六處",
    "X55n0920_003:0893c09": "示妙使知文旨。",
    "X55n0920_003:0893c10": "冥初世性二十五諦六諦並在諸見境列釋。",
    "X55n0920_003:0893c11": "大論總以十四難而攝六十二見。謂三世各四句并。",
    "X55n0920_003:0893c12": "根本二有此難者不應為答十四難者。謂世界及",
    "X55n0920_003:0893c13": "我常。世界及我無常。世界及我亦常亦無常。世界",
    "X55n0920_003:0893c14": "及我非有常非無常。又世界及我有邊．無邊．亦有",
    "X55n0920_003:0893c15": "邊亦無邊．非有邊非無邊。又死後有神去後世。無",
    "X55n0920_003:0893c16": "神去後世。亦有神亦無神去後世。非有神非無神",
    "X55n0920_003:0893c17": "去後世。是身是神身異神異。外人曰。若佛是一切",
    "X55n0920_003:0893c18": "智人。此十四難何以不答。答曰。此事無實故不答。",
    "X55n0920_003:0893c19": "諸法有常。諸法有斷。都無此理。是故不答。譬如人",
    "X55n0920_003:0893c20": "問[穀-禾+牛]牛角得幾斗乳。是為非問。故不應答。",
    "X55n0920_003:0893c21": "以有邊無邊對無想為四句謂有邊無想。無邊無",
    "X55n0920_003:0893c22": "想。雙亦無想。雙非無想。",
    "X55n0920_003:0893c23": "但改無想以替有想謂有色無想。無色無想等。",
    "X55n0920_003:0893c24": "一切論可破等等者又云一切法不忍。今文若加",
    "X55n0920_003:0894a01": "此一句。方可見責云。汝見是忍不。",
    "X55n0920_003:0894a02": "三四中單複具異單中雙亦雙非各一人。複中雙",
    "X55n0920_003:0894a03": "亦雙非各兩人。具中雙亦雙非各四人。",
    "X55n0920_003:0894a04": "應云亦有亦無有。亦有亦無無論中却云。亦有亦",
    "X55n0920_003:0894a05": "無。亦有亦無雙非爾。",
    "X55n0920_003:0894a06": "假立於己若云假立己稱則易解。",
    "X55n0920_003:0894a07": "若竪待者以己他相待是橫。若竪待者。以身待不",
    "X55n0920_003:0894a08": "身。不身待身。亦名己他。又以滅待不滅論己他。",
    "X55n0920_003:0894a09": "三無為俱舍頌云。無漏謂道諦。及三種無為。謂虗",
    "X55n0920_003:0894a10": "空二滅。此中空無礙。擇滅謂離繫。隨事繫各別。畢",
    "X55n0920_003:0894a11": "竟礙當生。",
    "X55n0920_003:0894a12": "此中空無礙謂太虗空乃至窮隙等疏釋云。此中",
    "X55n0920_003:0894a13": "者於略所說三無為中。虗空但以無礙為性。由無",
    "X55n0920_003:0894a14": "礙故色於中行。又云道諦是有為無漏。三無者是",
    "X55n0920_003:0894a15": "無為無漏。今記云。謂太虗空為性等者。乃是記主",
    "X55n0920_003:0894a16": "釋耳。非彼疏也。意謂無漏之法是無礙性。非是頑",
    "X55n0920_003:0894a17": "空。乃窮隙等之無礙也。",
    "X55n0920_003:0894a18": "擇滅謂離繫出擇滅體也。擇滅以離繫。",
    "X55n0920_003:0894a19": "隨事繫各別三界九地各有九品煩惱。九九八十",
    "X55n0920_003:0894a20": "一品。斷一品惑。證一擇滅。是則八十一品擇滅。故",
    "X55n0920_003:0894a21": "體各別。",
    "X55n0920_003:0894a22": "畢竟礙當生釋擇滅也。言礙當生者。此當生法。緣",
    "X55n0920_003:0894a23": "會即生。緣闕不生。於不生時。得非擇滅。此非擇滅",
    "X55n0920_003:0894a24": "礙當生法令永不起。名畢竟礙。",
    "X55n0920_003:0894b01": "別得非擇滅者謂非擇滅有實體性。緣闕位中起",
    "X55n0920_003:0894b02": "別得得。故非擇滅。得不由擇。但由闕緣。名非擇滅。",
    "X55n0920_003:0894b03": "如緣一色時乃至礙餘色等如眼與意識專一色",
    "X55n0920_003:0894b04": "時。所餘不見聞等。色聲香味觸落謝過去也。於專",
    "X55n0920_003:0894b05": "一色時。合有一類五識緣彼已謝五境。由正專一",
    "X55n0920_003:0894b06": "色。餘五識不得起。此未起五識畢竟不生。謂五境",
    "X55n0920_003:0894b07": "已謝。故五識唯現在。不合緣過去境故。未來五識",
    "X55n0920_003:0894b08": "得非擇滅。言觸等者。等取法界中有與能緣同時",
    "X55n0920_003:0894b09": "為所緣境。謂他心智所緣心所也。五識等等取意",
    "X55n0920_003:0894b10": "識中亦有能緣同時所緣境也。謂他心智唯緣現",
    "X55n0920_003:0894b11": "在緣心。不緣所緣所不緣心。正緣心時緣所。他心",
    "X55n0920_003:0894b12": "智得非擇滅。正緣所時緣心。他心智得非擇滅。此",
    "X55n0920_003:0894b13": "約同時合緣者說也。已上皆疏中釋。",
    "X55n0920_003:0894b14": "優陀那風觸七處如箋難引。",
    "X55n0920_003:0894b15": "相續名住住應作假。",
    "X55n0920_003:0894b16": "以此為彼若類上文。應云在彼。則以此為彼耳。",
    "X55n0920_003:0894b17": "故滅得生滅恐應作識。",
    "X55n0920_003:0894b18": "生思上文云無緣思不生。",
    "X55n0920_003:0894b19": "言集散者。散所集故大論云。生時無所從來。散時",
    "X55n0920_003:0894b20": "無所去處。是諸法皆如幻化。無來處故。集不可得。",
    "X55n0920_003:0894b21": "無去處故。散不可得。又生無故。集不可得。滅無故。",
    "X55n0920_003:0894b22": "散不可得。畢空故。集不可得。業因緣不失故。散不",
    "X55n0920_003:0894b23": "可得。",
    "X55n0920_003:0894b24": "七者彼彼空空中中最下無復彼此楞伽第二云。",
    "X55n0920_003:0894c01": "第一相空謂一切法自相共相空。分析推求自他",
    "X55n0920_003:0894c02": "及共皆不生故。第二名自性空。謂一切法自性不",
    "X55n0920_003:0894c03": "生。第三名無行空。所謂諸蘊本來涅槃。無有諸行。",
    "X55n0920_003:0894c04": "第四名行空。諸蘊由業及因和合而起。離我我所。",
    "X55n0920_003:0894c05": "第五名一切法不可說空。謂一切法妄計自性。無",
    "X55n0920_003:0894c06": "可言說。第六名第一義聖智大空。謂得自證聖智",
    "X55n0920_003:0894c07": "時。一切諸見過習悉離。第七彼彼空。謂於此無彼。",
    "X55n0920_003:0894c08": "譬如鹿子母堂無象馬牛羊。我說彼堂空。非無比",
    "X55n0920_003:0894c09": "丘眾。非堂無堂自性。非謂比丘無比丘自性。一切",
    "X55n0920_003:0894c10": "諸法自相共相。彼彼求不可得。名彼彼空。此彼彼",
    "X55n0920_003:0894c11": "空。空中最麤。汝應遠離。",
    "X55n0920_003:0894c12": "別在有情心所滅故受想等滅是有情。異無為之",
    "X55n0920_003:0894c13": "非情。",
    "X55n0920_003:0894c14": "又不與彼闕緣義同如緣色時。餘塵已謝。謝名闕",
    "X55n0920_003:0894c15": "緣。則餘聲耳識等不生名闕。",
    "X55n0920_003:0894c16": "故但與彼生滅義同今相待假於所緣處心有生",
    "X55n0920_003:0894c17": "滅。若非擇滅中。眼識對色者則生。餘聲香識則滅。",
    "X55n0920_003:0894c18": "此之生滅與相待中生滅義同。",
    "X55n0920_003:0894c19": "三無為法通是無生無生之義雖同而異。若擇力",
    "X55n0920_003:0894c20": "所得滅。此是真諦理之無生也。若闕緣等有礙而",
    "X55n0920_003:0894c21": "不得生者。雖名無生。此非真諦。故曰通。",
    "X55n0920_003:0894c22": "如前總後亦判利鈍破有見前總論止觀。若歷三",
    "X55n0920_003:0894c23": "假得入。名利。若不入者。應回轉六十四番。名鈍。",
    "X55n0920_003:0894c24": "故此等總引大品．楞伽等三總文。",
    "X55n0920_003:0895a01": "即同初文。前於單見名之為總於單四見前用止",
    "X55n0920_003:0895a02": "觀二法。彼假入空。彼雙寂畢竟清淨之止。能觀所",
    "X55n0920_003:0895a03": "觀猶如虗空之觀。文在四見之前。故云總對四見",
    "X55n0920_003:0895a04": "名之為總。",
    "X55n0920_003:0895a05": "今於一見對別名總前單四見之初。總對四見名",
    "X55n0920_003:0895a06": "總。亦可名為總中總別。今無見中又論總別。亦可",
    "X55n0920_003:0895a07": "名為別中總別。",
    "X55n0920_003:0895a08": "不同有見因成末文總別彼文云。性相俱空者。是",
    "X55n0920_003:0895a09": "為總相從假入空觀。",
    "X55n0920_003:0895a10": "粗免夷愆若云。我知是。我見是。是大妄語。犯波羅",
    "X55n0920_003:0895a11": "夷。",
    "X55n0920_003:0895a12": "從有人下。難中論師。寄非辯異此中分科或恐誤。",
    "X55n0920_003:0895a13": "合在下文也。若此中分科。應云。破無生為二。初正",
    "X55n0920_003:0895a14": "破。次有人下。難中論師。初文二。初徵起。",
    "X55n0920_003:0895a15": "三結一我見。二非因計因。三疑。我即身見。非因計",
    "X55n0920_003:0895a16": "因即戒取下第十記初釋。",
    "X55n0920_003:0895a17": "衛元嵩破壞佛法上表滅佛法。有文在下。",
    "X55n0920_003:0895a18": "押押應作壓。",
    "X55n0920_003:0895a19": "之與華恒恒應作垣。垣墻也。",
    "X55n0920_003:0895a20": "無為無欲之語老云。損之又損以至於無為。又云。",
    "X55n0920_003:0895a21": "常無欲以觀其妙。",
    "X55n0920_003:0895a22": "常名常道之說老云。名可名。非常名。道可道。非常",
    "X55n0920_003:0895a23": "道。",
    "X55n0920_003:0895a24": "守雌老曰。知雄守雌。",
    "X55n0920_003:0895b01": "守弱剛強者死之徒。柔弱者生之徒。",
    "X55n0920_003:0895b02": "患智智慧出於大偽。又云。絕聖棄智。",
    "X55n0920_003:0895b03": "患身吾所以有大患者。吾所以有身。",
    "X55n0920_003:0895b04": "身毒音篤。",
    "X55n0920_003:0895b05": "苦縣苦。音戶。",
    "X55n0920_003:0895b06": "諡老聃聃字是諡。老非諡。",
    "X55n0920_003:0895b07": "柱史在帝王柱之傍。為史官。",
    "X55n0920_003:0895b08": "莊任漆園史記云。莊子。蒙人。乃梁國蒙縣人也。為",
    "X55n0920_003:0895b09": "蒙之漆吏。終身不仕以快其志。",
    "X55n0920_003:0895b10": "著述改足足。即喻反。",
    "X55n0920_003:0895b11": "軋軋若抽思軋軋若其抽。如抽絲也。",
    "X55n0920_003:0895b12": "止觀輔行傳弘決卷第十",
    "X55n0920_003:0895b13": "於大助中助應作即。",
    "X55n0920_003:0895b14": "贆音標。",
    "X55n0920_003:0895b15": "蜬又音含。",
    "X55n0920_003:0895b16": "五部部類也。四諦下惑為四。九地思合為一。共是",
    "X55n0920_003:0895b17": "五部也。",
    "X55n0920_003:0895b18": "一月二時一月兩次行欲。可以養生。",
    "X55n0920_003:0895b19": "三種色記引大論。次引大品。文意是同。搜要云。大",
    "X55n0920_003:0895b20": "品過一切色。是滅可見有對色也。滅有對色。是滅",
    "X55n0920_003:0895b21": "不可見有對色也。不念種種色。是滅不可見無對",
    "X55n0920_003:0895b22": "色也。初色是色。次色是五根四塵。第三色即法入",
    "X55n0920_003:0895b23": "少分無表色也。空觀成時無表亦破。",
    "X55n0920_003:0895b24": "五根四塵五根有對。聲香味三不可見。",
    "X55n0920_003:0895c01": "無教無表之名。",
    "X55n0920_003:0895c02": "故後兩番如論借別名通。菩薩位中。一番約三地",
    "X55n0920_003:0895c03": "不出觀斷見。又一番約忍智四地不出觀斷見。",
    "X55n0920_003:0895c04": "初十二有八謂初地有十功德。二地有八功德。三",
    "X55n0920_003:0895c05": "地有五功德等。",
    "X55n0920_003:0895c06": "三五四有十三地行五法。四地不捨十法。",
    "X55n0920_003:0895c07": "五十二六六五地遠離十二法。六地具足六法。",
    "X55n0920_003:0895c08": "七二十八五七地不著二十法。八地具足五法。",
    "X55n0920_003:0895c09": "九十二十佛九地具足十二法。十地當知如佛。",
    "X55n0920_003:0895c10": "十五心雖已有七智八忍。未入果位故。道比忍猶名。",
    "X55n0920_003:0895c11": "為因世第一後。無漏因緣引苦法忍初心入見道。",
    "X55n0920_003:0895c12": "有無漏法生。名苦法智忍。此剎那心斷苦下十惑(一心)。",
    "X55n0920_003:0895c13": "次起一剎那心。名苦法智擇滅無為(二心)。次觀上界苦。",
    "X55n0920_003:0895c14": "名苦類智忍(三心)。斷上界苦諦下煩惱法後。得苦類",
    "X55n0920_003:0895c15": "智(四心)。次觀欲界集。集法智忍(五心)。集法智(六心)。次觀上",
    "X55n0920_003:0895c16": "界集。集類智忍(七心)。集類智(八心)。次觀欲界滅。滅法忍",
    "X55n0920_003:0895c17": "智(九心)。滅法智(十心)。次觀上界滅。滅類智忍(十一心)。滅類",
    "X55n0920_003:0895c18": "智(十二心)。次觀欲界道。道法智忍(十三心)。道法智(十四心)。",
    "X55n0920_003:0895c19": "次觀上界道類智忍(十五心)。已上名未入初果已前",
    "X55n0920_003:0895c20": "七智八忍。此十五心後無間道。斷諦下見惑名初",
    "X55n0920_003:0895c21": "果向。次起一剎那道類智是第十六心。",
    "X55n0920_003:0895c22": "大論五十三云。爾時須菩提作是念論云。爾時眾",
    "X55n0920_003:0895c23": "中天人菩薩作是念。般若波羅蜜。三世諸佛皆從",
    "X55n0920_003:0895c24": "此中生。須菩提小人。云何佛讚。欲說般若波羅蜜",
    "X55n0920_003:0896a01": "當如所說。是故言須菩提所說皆承佛力(云云)。今",
    "X55n0920_003:0896a02": "記中文略云須菩提作是念者。本是人天菩薩念",
    "X55n0920_003:0896a03": "耳。",
    "X55n0920_003:0896a04": "依梵法治眾僧默擯。",
    "X55n0920_003:0896a05": "隈水曰港派水曰港。隈字恐誤。",
    "X55n0920_003:0896a06": "不知三空所施物空。能施人空。受施者亦空。",
    "X55n0920_003:0896a07": "乃至般若亦須知三事皆空所觀之境空。能觀之",
    "X55n0920_003:0896a08": "智空。及能觀之識空。中間尸．忍．進．禪。皆須一一三",
    "X55n0920_003:0896a09": "空。故云乃至。",
    "X55n0920_003:0896a10": "俱舍頌曰。但由悲普施。被析身無忿。讚歎底迦佛。次",
    "X55n0920_003:0896a11": "無上菩提。於如是四位。一二又一二。如次修圓滿。初",
    "X55n0920_003:0896a12": "一謂布施。次二謂戒忍。次一謂精進。次二謂禪智。如",
    "X55n0920_003:0896a13": "次對四句撿疏略消。但由悲普施者。明施也。若施",
    "X55n0920_003:0896a14": "時乃至眼髓而無悋惜。但由悲心。非求人天生也。",
    "X55n0920_003:0896a15": "此明布施滿也。被析身無忿者。明戒忍二也。若時",
    "X55n0920_003:0896a16": "菩薩被析身支。心無少忿。析身不報。戒滿。心無忿。",
    "X55n0920_003:0896a17": "忍滿也。讚歎底沙佛者。此身明精進。若時菩薩勇",
    "X55n0920_003:0896a18": "猛精進。見底沙佛。忘下一足。經七日無怠。淨心讚",
    "X55n0920_003:0896a19": "佛(云云)。此精進滿也。次無上菩提者。明定慧也。金",
    "X55n0920_003:0896a20": "剛喻定隣次成佛。名無上也。此定慧波羅蜜多滿",
    "X55n0920_003:0896a21": "也。如是四位者。初是施位。第二無忿位也。第三精",
    "X55n0920_003:0896a22": "進位。第四次無上位。一二又一二者。一者初施位。",
    "X55n0920_003:0896a23": "一波羅蜜多也。二者無忿位。二波羅蜜多也。又一",
    "X55n0920_003:0896a24": "者。精進位波羅蜜多也。又二者。無上位二波羅蜜",
    "X55n0920_003:0896b01": "多也。如次對四句。是記主言。非俱舍語。",
    "X55n0920_003:0896b02": "且寄一法破假一法。開十六門。",
    "X55n0920_003:0896b03": "離邪曲誤內正直是。外邪曲非。",
    "X55n0920_003:0896b04": "孟浪行說孟浪。莊子釋云。率略也。文選注云。鄙野",
    "X55n0920_003:0896b05": "也。南山云。高談虗論。世表有餘。攝心順教。一事不",
    "X55n0920_003:0896b06": "徹。今以行不符其說。非孟浪是何。",
    "X55n0920_003:0896b07": "並如初釋說身無常。是經。不同凡夫等計以為常。",
    "X55n0920_003:0896b08": "淨名疏語。不說厭離。是經。不同二乘。是疏。並如初",
    "X55n0920_003:0896b09": "釋者。亦應例云。說身有苦。不同凡夫計之為樂。說",
    "X55n0920_003:0896b10": "身無我。不同凡夫計之為我。說身空寂。不同二乘",
    "X55n0920_003:0896b11": "一向入空。",
    "X55n0920_003:0896b12": "從現入過淨名疏云。若毗曇明三世。有罪從未至",
    "X55n0920_003:0896b13": "現世入過去。得繩繫屬行人。若成論明三世。無罪",
    "X55n0920_003:0896b14": "但隨心現。又正理論云。諸有為法差別作用。未已",
    "X55n0920_003:0896b15": "生名未來。此纔生名現在。若已息名過去。",
    "X55n0920_003:0896b16": "論。入假四法入假意有入假因緣油法。",
    "X55n0920_003:0896b17": "釋第二句謂身力雄莊乃至無能當者。",
    "X55n0920_003:0896b18": "善八種術謂吐。下。塗身。灌鼻。熏。洗。丸。散。又有八。謂",
    "X55n0920_003:0896b19": "治身。治眼。治胎。治小兒。乃至知星辰。",
    "X55n0920_003:0896b20": "故在七地十功德對十地。今七功德知是第七地。",
    "X55n0920_003:0896b21": "飯牛飯。上聲。書注云。以雜草飼牛。",
    "X55n0920_003:0896b22": "舜膳膳應作禪。謂舜禪位與大禹。",
    "X55n0920_003:0896b23": "禪或應作單。音丹。",
    "X55n0920_003:0896b24": "伊尹邀相好大言之語。記主引之耳。文在史記殷",
    "X55n0920_003:0896c01": "紀中。孟子不取。孟子曰。伊尹耕之於有莘之野。祿",
    "X55n0920_003:0896c02": "之以天下。弗顧。",
    "X55n0920_003:0896c03": "妄語亦爾徧於諸根不見言見。不聞言聞。乃至觸",
    "X55n0920_003:0896c04": "言不觸。",
    "X55n0920_003:0896c05": "鄭衛二國名。以二主婬亂。乃變雅樂為婬樂。今之",
    "X55n0920_003:0896c06": "俗樂是也。詩序云。亂世之音怨。以怒其政乖。亡國",
    "X55n0920_003:0896c07": "之音哀。以思其民困。",
    "X55n0920_003:0896c08": "擊缶亦非古樂。今之打水甌者是也。缶。燒土為之。",
    "X55n0920_003:0896c09": "八音中謂上。恐是吹塤耳。",
    "X55n0920_003:0896c10": "論。有信解見得前破見假。有信法二行在初果前。",
    "X55n0920_003:0896c11": "若入初果。轉二行為信解見得。文中並皆云四悉",
    "X55n0920_003:0896c12": "是惑者。以菩薩出假。二乘之空是所破故爾。",
    "X55n0920_003:0896c13": "獶奴巧反。",
    "X55n0920_003:0896c14": "墨劓剕宮大辟墨則黥額。劓則削鼻。剕則刖足。宮則",
    "X55n0920_003:0896c15": "男子去其勢。女則幽閑之。大辟。死。",
    "X55n0920_003:0896c16": "句芒等春神句芒。夏神祝融又后土。秋神蓐収。冬",
    "X55n0920_003:0896c17": "玄冥。",
    "X55n0920_003:0896c18": "句陳星名也。其星有六。在北極紫微宮中。",
    "X55n0920_003:0896c19": "不可違爾搜要云。不可率爾。",
    "X55n0920_003:0896c20": "中問比說如汙穢陰。凡夫計堅。得觀名瀾。如汙穢",
    "X55n0920_003:0896c21": "骨。得觀名散。不可違。深致者。九想是因緣生法。即",
    "X55n0920_003:0896c22": "空即假即中。九名法界。攝一切法。",
    "X55n0920_003:0896c23": "以教意釋出湯有半熱半冷可別。能蠲渴消煩。如",
    "X55n0920_003:0896c24": "空慧破見思。此生滅也。吐物可出。藥力所致。令腹",
    "X55n0920_003:0897a01": "中淨。如無生也。灸則一穴。針則多處。治徧四肢。如",
    "X55n0920_003:0897a02": "無量也。丸散今無。眾藥合就。因緣生法即假中無",
    "X55n0920_003:0897a03": "作也。",
    "X55n0920_003:0897a04": "苦集不同集作記時。論中集上有苦字。今論中削",
    "X55n0920_003:0897a05": "去也。",
    "X55n0920_003:0897a06": "扁鵲扁。婢典切。後語即春秋後語。史記云。勃海郡",
    "X55n0920_003:0897a07": "鄭人也。姓秦。名越人。",
    "X55n0920_003:0897a08": "腠理脊骨邊。",
    "X55n0920_003:0897a09": "司命所及扁鵲傳云。雖司命無可奈何。司命者。主",
    "X55n0920_003:0897a10": "壽命之神也。",
    "X55n0920_003:0897a11": "儜女庚反。",
    "X55n0920_003:0897a12": "佛教明劫佛經名混沌之名。今借混沌名耳。",
    "X55n0920_003:0897a13": "失譯失譯人名也。此經又名優婆塞行經。然亦獨",
    "X55n0920_003:0897a14": "此經有孔子名也。至若須彌四域經。并灌頂部經。",
    "X55n0920_003:0897a15": "皆有名驗。大師所指不繆。",
    "X55n0920_003:0897a16": "唯識所計識論師計三無二有。",
    "X55n0920_003:0897a17": "須彌山者三界也從一須彌至一須彌。喻從空門",
    "X55n0920_003:0897a18": "至無相門。從無相門至無願門。以次文云。欲從菩",
    "X55n0920_003:0897a19": "薩三解脫門。遊於無量佛法。",
    "X55n0920_003:0897a20": "楞伽授聲聞記經有問答。無授記語。",
    "X55n0920_003:0897a21": "三變化佛授聲聞記。非法性佛變化佛者。應佛也。",
    "X55n0920_003:0897a22": "法性佛者。法身也。法身無授記事。故次云。法性之",
    "X55n0920_003:0897a23": "身尚不記菩薩。楞伽云。法佛說法者。離心相應體",
    "X55n0920_003:0897a24": "故。內證聖行境界故。是名法佛說法之相等。以說",
    "X55n0920_003:0897b01": "法例無授記可知。",
    "X55n0920_003:0897b02": "淨名大品皆應有之淨名眾中小賢聖皆如。亦應",
    "X55n0920_003:0897b03": "得受記。大品記三百比丘從是已後六十一劫當",
    "X55n0920_003:0897b04": "得作佛。皆號大相等。此是記未入餘界者也。",
    "X55n0920_003:0897b05": "方等云。第二第三授我等記經云。昔於王舍城授",
    "X55n0920_003:0897b06": "聲聞記。今復於舍衛國復授聲聞記。昔於波羅奈",
    "X55n0920_003:0897b07": "授聲聞記。乃至云第二第三授我等聲聞記。文殊",
    "X55n0920_003:0897b08": "語舍利弗言。枯樹生枝不。焦糓更牙不。夫授記法",
    "X55n0920_003:0897b09": "如虗空。無色無形。如來以如如性授汝等記。不即",
    "X55n0920_003:0897b10": "如不離等。今詳是授聲聞應佛記。非法性記。況又",
    "X55n0920_003:0897b11": "是斥奪之意耳。",
    "X55n0920_003:0897b12": "初意自為已入滅者入無餘界。入方便土人也。",
    "X55n0920_003:0897b13": "斥鈍根菩薩求聲聞涅槃者。",
    "X55n0920_003:0897b14": "除初同句論除了。",
    "X55n0920_003:0897b15": "更加假中加了。",
    "X55n0920_003:0897b16": "老子化作佛老子謬說化胡王成佛。已自非矣。今",
    "X55n0920_003:0897b17": "云自化佛。更非也。又是一訛說耳。釋迦本出周昭",
    "X55n0920_003:0897b18": "王時。老子出周定王時。相去三百四十五年。又何",
    "X55n0920_003:0897b19": "甞化胡耶。釋迦既非胡人。又不曾為王。有云。老子",
    "X55n0920_003:0897b20": "死。葬在扶風。扶風。秦地也。莊子云。老子死。秦佚入",
    "X55n0920_003:0897b21": "吊。三號而出。史記云。蓬[〦/糸]而行。不知所終。驗非化",
    "X55n0920_003:0897b22": "胡明矣。",
    "X55n0920_003:0897b23": "道士王浮偽造甄正論又云。宋文明造。今詳造化",
    "X55n0920_003:0897b24": "胡經。時非一人也。王宋二人若知老子有西升經",
    "X55n0920_003:0897c01": "云。吾聞竺乾有古皇先生。不生不滅。善入無為。吾",
    "X55n0920_003:0897c02": "之師也。吾今將升就焉。則不敢偽造化胡經也。",
    "X55n0920_003:0897c03": "萊茯根章安云。爾雅作蘆菔。郭璞蘿茯。蘆音盧。菔",
    "X55n0920_003:0897c04": "音扶福切。",
    "X55n0920_003:0897c05": "止觀輔行傳弘決卷第十一",
    "X55n0920_003:0897c06": "佛果不出二諦外前二論之未釋。",
    "X55n0920_003:0897c07": "設應作謂。",
    "X55n0920_003:0897c08": "弓刀槊音朔。",
    "X55n0920_003:0897c09": "文意大同須釋出之經論生緣同亦可見法緣者。",
    "X55n0920_003:0897c10": "經云。一切法論四緣空。謂羅漢。支佛。諸佛及菩薩",
    "X55n0920_003:0897c11": "聖人。皆從空性中生。破我五陰法。一切法即四緣",
    "X55n0920_003:0897c12": "等也。經云。不住法相。即論中不住有無法同。",
    "X55n0920_003:0897c13": "乃至十二因緣。七覺。八正。皆以慈為本經云。修習",
    "X55n0920_003:0897c14": "慈心。能生無量善根。謂無常。生滅生滅。四念處。七",
    "X55n0920_003:0897c15": "方便。十二因緣。煖頂忍世第一。見道。修道。正勤。如",
    "X55n0920_003:0897c16": "意。七菩提分。八道。四禪。四無量心。乃至三昧智。他",
    "X55n0920_003:0897c17": "心智。神通智。本際智。聲聞智。緣覺智。菩薩智。佛智。",
    "X55n0920_003:0897c18": "如是等法。慈為根本耶(云云)。",
    "X55n0920_003:0897c19": "翼從從去聲。輔翼侍從者。",
    "X55n0920_003:0897c20": "謂呼是血呼謂是血。寫倒。",
    "X55n0920_003:0897c21": "舉石空中力士驚怖佛欲入涅槃。始入拘尸那城。",
    "X55n0920_003:0897c22": "五百力士平治道路。有一大石。眾不能舉。佛以足",
    "X55n0920_003:0897c23": "指舉此大石擲置虗空。令諸力士貢高心息。",
    "X55n0920_003:0897c24": "現作莊嚴降諸外道佛一日至首波羅城。彼城人",
    "X55n0920_003:0898a01": "民信於邪道。見佛欲至。出城斬伐林木。所有流泉",
    "X55n0920_003:0898a02": "填以臭穢。各嚴器仗。莫令得前。佛生慈心。林木還",
    "X55n0920_003:0898a03": "生。河池清淨。變其城壁為瑠璃城。",
    "X55n0920_003:0898a04": "令狂女人見如己子舍衛城有婆羅門女。唯有一",
    "X55n0920_003:0898a05": "子。遇病命終。女人愁毒入心。狂亂失性。裸形無耻。",
    "X55n0920_003:0898a06": "啼哭失聲。子何處去。我於爾時起慈悲心。是時女",
    "X55n0920_003:0898a07": "人見我。便生子想。還得本心矣。",
    "X55n0920_003:0898a08": "患瘡女人得藥平復波羅奈城有優婆夷。見一比",
    "X55n0920_003:0898a09": "丘有病。毉須肉藥。時女人割其股肉。因是患瘡。佛",
    "X55n0920_003:0898a10": "起慈悲。是女尋見我持良藥。塗其瘡上。還復如本。",
    "X55n0920_003:0898a11": "猶如猛火不能燒薪。薪火然薪。壞故名為燒疏中",
    "X55n0920_003:0898a12": "不解。今詳不燒薪者。恐是木中具猛火性耳。何以",
    "X55n0920_003:0898a13": "知之。次句云。火出薪壞。知不能燒者是火性也。記",
    "X55n0920_003:0898a14": "云。火然薪壞。語異意同。",
    "X55n0920_003:0898a15": "異法出生經云。異法出生。異法無故。異法滅壞。疏",
    "X55n0920_003:0898a16": "云。異法有故。異法出生。諸法皆為因緣所起。因緣",
    "X55n0920_003:0898a17": "於諸法名之為異。有異因緣便有諸法。故云異法",
    "X55n0920_003:0898a18": "有故異法出生。如葵藿以日為異緣。芭蕉以雷為",
    "X55n0920_003:0898a19": "異緣。眾生以法身慈誓為異緣亦爾。若無佛慈。眾",
    "X55n0920_003:0898a20": "生終不自能覺悟。如磁石吸鐵。",
    "X55n0920_003:0898a21": "論泉池萬派所聚也。故海名朝夕池。又名醎池。",
    "X55n0920_003:0898a22": "如不應同同應作異。疏云。若眾生如。不生不滅。不",
    "X55n0920_003:0898a23": "得受記。彌勒如亦然。若彌勒如。不生不滅。得受記",
    "X55n0920_003:0898a24": "者。則二如為異。異則非如。若如無異。記則應同。",
    "X55n0920_003:0898b01": "我等所行呪術經書。若讚頌時。瞿曇所有功德入我",
    "X55n0920_003:0898b02": "經中來者。是瞿曇實功德。何以故。瞿曇父母真正法",
    "X55n0920_003:0898b03": "輪文殊欲引尼乾子。亦先學彼法。後導歸佛道。今",
    "X55n0920_003:0898b04": "記文少誤。經云。爾時文殊師利童子。及五百化弟",
    "X55n0920_003:0898b05": "子。聽次第坐。受用尼乾戒法。威儀殊勝。於彼時時",
    "X55n0920_003:0898b06": "讚說三寶功德。亦復讚歎薩遮功德。令彼諸人心",
    "X55n0920_003:0898b07": "相親附。復於異時知眾已集。文殊師利便作是言。",
    "X55n0920_003:0898b08": "我等所行呪術經書毗提遮經。若讀誦時。沙門瞿",
    "X55n0920_003:0898b09": "曇所有功德。有入我等經中來者。是沙門瞿曇有",
    "X55n0920_003:0898b10": "實法功德。何以故。是沙門瞿曇所生。成就父母清",
    "X55n0920_003:0898b11": "淨轉輪王種。以百福相莊嚴其身(云云)。轉正法輪。",
    "X55n0920_003:0898b12": "經作轉輪王種耳。",
    "X55n0920_003:0898b13": "引難況易明中道之難。引空假之易。",
    "X55n0920_003:0898b14": "旃檀如法性故似多故字。",
    "X55n0920_003:0898b15": "足故大經足應作是。",
    "X55n0920_003:0898b16": "旁牌周禮。司兵掌五盾。盾者。于櫓之屬。所以扜身",
    "X55n0920_003:0898b17": "蔽目也。",
    "X55n0920_003:0898b18": "見鶴經只作鶴。",
    "X55n0920_003:0898b19": "餘之六句準此說之言不常者。一切邪見及四性",
    "X55n0920_003:0898b20": "等。常與無常皆不可得。不生無常。何得有斷。斷無",
    "X55n0920_003:0898b21": "常故故常。本無餘例耳。",
    "X55n0920_003:0898b22": "從始至終並有橫故始從破假入空。終至破邊入",
    "X55n0920_003:0898b23": "中。此之竪門並橫者。如一無生門則三諦皆無生。",
    "X55n0920_003:0898b24": "乃至三諦皆不出。",
    "X55n0920_003:0898c01": "無明滅生還以無明法性相對論滅。若無明滅而",
    "X55n0920_003:0898c02": "生法性者。則無明是自滅而法性名他也。若無明",
    "X55n0920_003:0898c03": "不滅而生法性名他滅者。以法性生時而無明即",
    "X55n0920_003:0898c04": "滅名為他滅。",
    "X55n0920_003:0898c05": "通舉始終行位生死始。涅槃終。行則觀成破惑。位",
    "X55n0920_003:0898c06": "則三根出假等。",
    "X55n0920_003:0898c07": "論不住色布施金剛偈云。遠離取想。論云。不見施",
    "X55n0920_003:0898c08": "物受者施者。無著云。不住相想。以心境俱空。則微",
    "X55n0920_003:0898c09": "細相盡袪。",
    "X55n0920_003:0898c10": "更說不垢不淨經云。垢淨為二見。垢實性則無淨",
    "X55n0920_003:0898c11": "相。順於滅相。是為入不二法門。",
    "X55n0920_003:0898c12": "亦名却入未前進故搜要云。行計未窮。故名却入。",
    "X55n0920_003:0898c13": "自未極故。",
    "X55n0920_003:0898c14": "不同小乘隔世報故小乘但有習果而無報果。今",
    "X55n0920_003:0898c15": "云隔世報者。以大則之。生變易報。",
    "X55n0920_003:0898c16": "但觀欲等心王搜要云。前云識者。是諸心家之識。",
    "X55n0920_003:0898c17": "今云欲等。是識家之諸心。",
    "X55n0920_003:0898c18": "具如向簡雖即屬陰。攝陰不盡。",
    "X55n0920_003:0898c19": "而論總別識心是總。欲瞋慢是別。",
    "X55n0920_003:0898c20": "而論麤細五陰但一色是麤。入中開色為十。入半",
    "X55n0920_003:0898c21": "則細。陰中四心則麤。界中開四為六。識等則細。",
    "X55n0920_003:0898c22": "報非報別三科皆報。所發者非報。",
    "X55n0920_003:0898c23": "論云若捨分別即知障清淨記云。故知分別實不",
    "X55n0920_003:0898c24": "可捨者。以小乘人滅相滅心而捨分別。既無分別。",
    "X55n0920_003:0899a01": "不能悟大。今指分別即是法性。故知分別是悟入",
    "X55n0920_003:0899a02": "門。悟入之時是捨分別。捨名雖同。大小永異。",
    "X55n0920_003:0899a03": "初觀始於凡地無位可論如三藏內外凡。未證空",
    "X55n0920_003:0899a04": "時。何所論位。",
    "X55n0920_003:0899a05": "四地名須陀洹等此通人也。四見地。三八人。初應",
    "X55n0920_003:0899a06": "是慧性。二地上上根也。此三根人證空位。",
    "X55n0920_003:0899a07": "九夷等四四者。謂九夷。八狄。七戎。六蠻。謂之四海。",
    "X55n0920_003:0899a08": "注云。九夷在東。八狄在北。七戎在西。六蠻在南。夷",
    "X55n0920_003:0899a09": "字從人執弓。狄是犬種。戎人荷戈。蠻亦蟲種。皆無",
    "X55n0920_003:0899a10": "禮教。故以夷狄之字賤之。夷有九者。一玄菟。二樂",
    "X55n0920_003:0899a11": "浪。三高麗。四滿飾。五鳧臾。六索家。七東屠。八倭人。",
    "X55n0920_003:0899a12": "九天鄙。餘狄戎各有名。",
    "X55n0920_003:0899a13": "觚竹等四四者。謂觚竹。北戶。西王母。日下。注云。觚",
    "X55n0920_003:0899a14": "竹在北。北戶在南。西王母在西。日下在東。皆昏荒",
    "X55n0920_003:0899a15": "之國。次於四極。",
    "X55n0920_003:0899a16": "論徑[仁-二+延]語出莊子。彼云。肩吾問於連叔曰。吾聞言",
    "X55n0920_003:0899a17": "於接與。大而無當。往而不反。吾驚怖其言。猶河漢",
    "X55n0920_003:0899a18": "而無極也。大有逕庭。不近人情。注云。上古定切。下",
    "X55n0920_003:0899a19": "透定切。逕庭。激過也。謂言語宏大。不近人情。彼云",
    "X55n0920_003:0899a20": "激過。今云越次。義亦同。",
    "X55n0920_003:0899a21": "一切種智故云空觀空本一切智耳。搜要記中無",
    "X55n0920_003:0899a22": "種字。",
    "X55n0920_003:0899a23": "五下分有身見戒取疑妙樂記云。此三徧攝一切",
    "X55n0920_003:0899a24": "見惑。問。下分有五。本是思惑。何故三分屬見。答。此",
    "X55n0920_003:0899b01": "惿舍中明隨眠煩惱。乃於辨九結中云。見結者謂",
    "X55n0920_003:0899b02": "三見二取。三見有十八物。二取亦十八物。見十八",
    "X55n0920_003:0899b03": "者。苦下有身見邊見。四諦下各有邪見。合成六見。",
    "X55n0920_003:0899b04": "三界各六。故成十八也。取十八者。苦下二取。集滅",
    "X55n0920_003:0899b05": "各謂見取。道下亦二取。故成六取。三界各六。名十",
    "X55n0920_003:0899b06": "八取。三見是所取。見取。戒取。是能取。預流斷三結",
    "X55n0920_003:0899b07": "者。頌云。攝門根故三。言攝門者。謂身見在苦門。戒",
    "X55n0920_003:0899b08": "禁取在苦道門。疑通四門。斷三結者。攝彼三門。言",
    "X55n0920_003:0899b09": "攝根者。謂邊見依身。見取依戒。邪見依疑。故斷三",
    "X55n0920_003:0899b10": "結攝彼三根。若據此文釋五下分。酌然三結屬見",
    "X55n0920_003:0899b11": "明矣。若大師判為思惑者。通總而舉之耳。而別取",
    "X55n0920_003:0899b12": "貪瞋二分攝欲界思也。",
    "X55n0920_003:0899b13": "五上分文但列四。須加無色染也。俱舍頌云。色無",
    "X55n0920_003:0899b14": "色二貪。掉舉慢無明。疏云。一色貪。二無色貪。三二",
    "X55n0920_003:0899b15": "界掉舉。四二界慢。五二界無明。由此五種能令有",
    "X55n0920_003:0899b16": "情不超上界。名為上分。以貪過重。兩界別論。",
    "X55n0920_003:0899b17": "皆有能所緣無明。緣法性。真緣為所。以所顯能。",
    "X55n0920_003:0899b18": "若境若觀俱有心法。咸須撿梭此是通結也。若觀",
    "X55n0920_003:0899b19": "則能觀諦緣度之心。若境則所觀諦緣度之法。恐",
    "X55n0920_003:0899b20": "行人於通起塞。故須撿校。體法觀亦爾。故云下去。",
    "X55n0920_003:0899b21": "若例上三諦之言。觀則三諦之心。境則三諦之法",
    "X55n0920_003:0899b22": "亦爾。",
    "X55n0920_003:0899b23": "百千萬億萬億下必闕眾生字。",
    "X55n0920_003:0899b24": "從根利鈍故使出界經劫長短須陀洹歷後位入",
    "X55n0920_003:0899c01": "般則鈍。斯陀含人其根少利。一呼善來便證二果。",
    "X55n0920_003:0899c02": "阿那含人其根有利。不歷前二。阿羅漢人其根大",
    "X55n0920_003:0899c03": "利。不歷前三。故使從本為名。經劫長短。",
    "X55n0920_003:0899c04": "不與唯識義同唯識云。三人永不發心。",
    "X55n0920_003:0899c05": "上菩薩位上應作至。",
    "X55n0920_003:0899c06": "與無量一人避走寄犯國法者喻之。",
    "X55n0920_003:0899c07": "前破徧中既已結成。出其元意等搜要云。前破遍",
    "X55n0920_003:0899c08": "文已成一心。此中亦應只存一心。亦以次第成前",
    "X55n0920_003:0899c09": "次第。自以一心成前一心(云云)。意云。前破徧義便",
    "X55n0920_003:0899c10": "是一心。此中只應存於一心。不須云破徧也。以文",
    "X55n0920_003:0899c11": "次第。故節節如是耳。",
    "X55n0920_003:0899c12": "舉破徧等例之可見前三破徧。為成一心破徧。",
    "X55n0920_003:0899c13": "至下度入。方始以竪而入於橫却指前文以諦緣",
    "X55n0920_003:0899c14": "度橫入空假中。故使三橫織竪成竪。",
    "X55n0920_003:0899c15": "三俱初發前大品三人初發心者。",
    "X55n0920_003:0899c16": "破神通者有師謂。止觀大意一章。并章安釋十二",
    "X55n0920_003:0899c17": "部經。觀心一句是頓頓。其論十乘漸頓。故義例敘。",
    "X55n0920_003:0899c18": "他問云。圓頓止觀是何頓。答。是漸頓。何以得知。如",
    "X55n0920_003:0899c19": "第一卷以三喻喻止觀。以通者騰空喻於圓頓。至",
    "X55n0920_003:0899c20": "識通塞中破於神通。神通被破。故非圓頓。",
    "X55n0920_003:0899c21": "師資不成三種止觀本傳之南嶽。",
    "X55n0920_003:0899c22": "今借此文經中本喻人身難得。如瓜上土耳。",
    "X55n0920_003:0899c23": "幾法現前現前是三昧成就。",
    "X55n0920_003:0899c24": "初義證成如大論云。修八正道得善有漏五陰等。",
    "X55n0920_003:0900a01": "論中但引一文。",
    "X55n0920_003:0900a02": "釋於念處使成三諦準餘處釋趣義。此中文略。應",
    "X55n0920_003:0900a03": "云一切法趣念處。是趣不過。念處尚不可得。何況",
    "X55n0920_003:0900a04": "有趣非趣。釋成三諦者。一切法是能趣。念處是所",
    "X55n0920_003:0900a05": "趣。有能所是俗。念處不可得是真。非趣非不趣是",
    "X55n0920_003:0900a06": "中。",
    "X55n0920_003:0900a07": "論。一種即佛種性相體文句釋種。三道是三德種。",
    "X55n0920_003:0900a08": "此性種也。低頭舉手等是類種相。體性即十如中",
    "X55n0920_003:0900a09": "前之三如是。是三德之異名。",
    "X55n0920_003:0900a10": "安我頭南首面向北甞撿經。非誤。",
    "X55n0920_003:0900a11": "二住已去乃至明別初住是圓。二住已後復存隔",
    "X55n0920_003:0900a12": "歷者。釋籤謂是圓接別。",
    "X55n0920_003:0900a13": "性無住住經中佛言。凡言住者。名為色法。從因緣",
    "X55n0920_003:0900a14": "生。故名為住。因緣無處。名無住住。如來已斷一切",
    "X55n0920_003:0900a15": "色縛。云何當言願如來住。",
    "X55n0920_003:0900a16": "以五陰四念三德四德前論云。轉色成法身。法身",
    "X55n0920_003:0900a17": "常樂。轉想行成般若。般若即淨。轉受識成解脫。解",
    "X55n0920_003:0900a18": "脫則我○又依念處轉識成常。轉受成樂。轉想行",
    "X55n0920_003:0900a19": "成我。轉色成淨也。",
    "X55n0920_003:0900a21": "止觀輔行傳弘決助覽卷第三"
}