{
    "T27n1545_137:0705c02": "阿毘達磨大毘婆沙論卷第一百",
    "T27n1545_137:0705c03": "三十七",
    "T27n1545_137:0705c05": "五百大阿羅漢等造",
    "T27n1545_137:0705c06": "三藏法師玄奘奉　詔譯",
    "T27n1545_137:0705c07": "4大種蘊第五中具見納息第三之四",
    "T27n1545_137:0705c08": "問此除色想。自體云何。答慧為自體。若爾",
    "T27n1545_137:0705c09": "何故以想為名。由此聚中想用增故。如持",
    "T27n1545_137:0705c10": "息念身等念住。本性生念。宿住隨念。皆慧為",
    "T27n1545_137:0705c11": "體。以念為名。念用增故。彼亦如是已說自",
    "T27n1545_137:0705c12": "體。應釋其名。此以何故名除色想。由此",
    "T27n1545_137:0705c13": "能遣諸積集色令不現前。名除色想。界者",
    "T27n1545_137:0705c14": "色界。地者第四靜慮。所依者依欲界身。行相",
    "T27n1545_137:0705c15": "者不明了行相。所緣者緣欲界。問此緣欲界",
    "T27n1545_137:0705c16": "何法。答有說。即緣𧂐坑等處。有說。即緣",
    "T27n1545_137:0705c17": "彼處空界。如是說者。即緣所除所有諸色。",
    "T27n1545_137:0705c18": "於中有說。唯緣所除自身諸色念住者身",
    "T27n1545_137:0705c19": "念住。智者世俗智。等持者非等持俱。根者捨",
    "T27n1545_137:0705c20": "根相應世者通三世。過去緣過去。現在緣",
    "T27n1545_137:0705c21": "現在。未來可生者。緣未來。不生者緣三世。",
    "T27n1545_137:0705c22": "善不善無記者。是善緣三種。有說。唯緣",
    "T27n1545_137:0705c23": "無記。三界繫不繫者。是色界繫。緣欲界繫。",
    "T27n1545_137:0705c24": "學無學非學非無學者。是非學非無學。緣非",
    "T27n1545_137:0705c25": "學非無學。見所斷修所斷不斷者。是修所斷。",
    "T27n1545_137:0705c26": "緣修所斷。緣自身他身非身者。有說。唯",
    "T27n1545_137:0705c27": "緣自身。有說。緣自他身。有說。通緣三種。",
    "T27n1545_137:0705c28": "緣名緣義者。唯緣義。加行得離染得者。是",
    "T27n1545_137:0705c29": "加行得。非離染得。已離第四靜慮染者。若",
    "T27n1545_137:0706a01": "不加行求此想時。終不能起令現前故",
    "T27n1545_137:0706a02": "有說。佛離染得。離有頂染時得故。餘加行",
    "T27n1545_137:0706a03": "得。有說。餘亦離染得。而加行現前。佛不加",
    "T27n1545_137:0706a04": "行獨覺下加行。聲聞或中或上。起處者在欲",
    "T27n1545_137:0706a05": "界。非色無色界。在人三洲非北洲。問此誰",
    "T27n1545_137:0706a06": "所起。答有說唯聖者非異生。有說。異生亦",
    "T27n1545_137:0706a07": "起。異生有二種。一內法異生。二外法異生。",
    "T27n1545_137:0706a08": "內法者能起非外法。以外法異生。長夜執",
    "T27n1545_137:0706a09": "我怖畏無我。不樂遣除內所依色故。已說",
    "T27n1545_137:0706a10": "此想自性等門復應顯示有雜無雜。問",
    "T27n1545_137:0706a11": "諸無除色想皆未離色染耶。答諸未離色",
    "T27n1545_137:0706a12": "染皆無除色想。有無除色想非未離色染。",
    "T27n1545_137:0706a13": "謂已離色染而未入彼定。問諸有除色想",
    "T27n1545_137:0706a14": "皆已離色染耶。答諸有除色想皆已離",
    "T27n1545_137:0706a15": "色染。有已離色染非有除色想。謂已離",
    "T27n1545_137:0706a16": "色染而未入彼定。所以者何。前說彼定",
    "T27n1545_137:0706a17": "唯加行得。非離染得故。雖已離第四靜",
    "T27n1545_137:0706a18": "慮染。若不加行求此定時。終不能起令",
    "T27n1545_137:0706a19": "現前故。有說。此定雖離染得。而獨覺等要",
    "T27n1545_137:0706a20": "起加行方令現前。此依現前有無作論故",
    "T27n1545_137:0706a21": "作是說。",
    "T27n1545_137:0706a22": "問除色想言有多處說。謂此處說雜蘊。亦",
    "T27n1545_137:0706a23": "言入無色定除去色想。波羅衍拏亦作是說。",
    "T27n1545_137:0706a24": "諸有除色想　　能除一切身",
    "T27n1545_137:0706a25": "於內外法中　　無有不見者",
    "T27n1545_137:0706a26": "眾義品中亦作是說。",
    "T27n1545_137:0706a27": "於想有想非即離　　亦非無想非除想",
    "T27n1545_137:0706a28": "如是平等除色想　　無有染著彼因緣",
    "T27n1545_137:0706a29": "如是諸說義有何異。答此說能遣諸積集色",
    "T27n1545_137:0706b01": "令不現前。名除色想。波羅衍拏眾義品說。",
    "T27n1545_137:0706b02": "斷色界愛名除色想。雜蘊中說。不緣下地",
    "T27n1545_137:0706b03": "流轉諸色名除色想。有說。此除色想在第",
    "T27n1545_137:0706b04": "四靜慮。波羅衍拏眾義品說。除色想者在七",
    "T27n1545_137:0706b05": "地。謂未至中間四靜慮空無邊處近分。雜蘊",
    "T27n1545_137:0706b06": "所說除色想者。亦在七地。謂四無色上三近",
    "T27n1545_137:0706b07": "分。有說。此除色想是身念住。波羅衍拏眾義",
    "T27n1545_137:0706b08": "品說。除色想者是法念住。雜蘊所說除色想",
    "T27n1545_137:0706b09": "者。通四念住。有說此除色想是不共。餘三",
    "T27n1545_137:0706b10": "是共。有說。雜蘊所說是共。餘三不共。是名",
    "T27n1545_137:0706b11": "諸說異義。",
    "T27n1545_137:0706b12": "四識住七識住。為四攝七。七攝四耶。乃至",
    "T27n1545_137:0706b13": "廣說。問何故作此論。答為欲分別契經義",
    "T27n1545_137:0706b14": "故。謂契經說。四識住七識住九有情居。而不",
    "T27n1545_137:0706b15": "廣分別。亦不明攝。今欲廣解。并顯相攝故。",
    "T27n1545_137:0706b16": "作斯論。四識住者。如契經說。一色隨識住。",
    "T27n1545_137:0706b17": "二受隨識住。三想隨識住。四行隨識住。色隨",
    "T27n1545_137:0706b18": "識住者。謂色有漏隨順於取有情數攝。行隨",
    "T27n1545_137:0706b19": "識住亦爾。受隨識住者。謂受有漏隨順於取",
    "T27n1545_137:0706b20": "想。隨識住亦爾。有餘師說。色隨識住者。謂",
    "T27n1545_137:0706b21": "色有漏隨順於取。有情數非有情數攝。行隨",
    "T27n1545_137:0706b22": "識住亦爾。受想隨識住如前說。問有情數蘊。",
    "T27n1545_137:0706b23": "說為識住。此事可爾。非有情數蘊云何名",
    "T27n1545_137:0706b24": "識住。答有多種識住。謂相應識住。俱有識住。",
    "T27n1545_137:0706b25": "所依識住。所緣識住。所行識住。非有情數蘊。",
    "T27n1545_137:0706b26": "是識所緣故名識住。已說自性。應說因緣。",
    "T27n1545_137:0706b27": "何因緣故說名識住。答識於此中住。等住",
    "T27n1545_137:0706b28": "近住故名識住。如馬等所住名馬等住。有",
    "T27n1545_137:0706b29": "說。此中憙所潤識增長廣大故名識住。有",
    "T27n1545_137:0706c01": "說。此中愛所潤識攝受不離故名識住。有",
    "T27n1545_137:0706c02": "說。此中諸有漏識隨順取識生起執著。安",
    "T27n1545_137:0706c03": "住增長故名識住。",
    "T27n1545_137:0706c04": "問何故無漏法不立識住。答諸無漏法無識",
    "T27n1545_137:0706c05": "住相故。復次若法能增益有。能攝受有。能",
    "T27n1545_137:0706c06": "住持有。立為識住。諸無漏法能損減有。能",
    "T27n1545_137:0706c07": "違害有。能破壞有。故非識住。復次若法乃",
    "T27n1545_137:0706c08": "至是身見事。乃至墮苦集諦立為識住。諸",
    "T27n1545_137:0706c09": "無漏法乃至非身見事。乃至不墮苦集諦。故",
    "T27n1545_137:0706c10": "非識住。有說。若法憙所潤識於中增長廣",
    "T27n1545_137:0706c11": "大立為識住。諸無漏法與此相違故非識住。",
    "T27n1545_137:0706c12": "有說。若法愛所潤識於中攝受不離立為識",
    "T27n1545_137:0706c13": "住。諸無漏法則不如是。故非識住。有說。若",
    "T27n1545_137:0706c14": "法諸有漏識隨順取識於中生起執著。安",
    "T27n1545_137:0706c15": "住增長立為識住。諸無漏法與此相違故非",
    "T27n1545_137:0706c16": "識住。",
    "T27n1545_137:0706c17": "問何故識非識住。答為識故立識住。如為",
    "T27n1545_137:0706c18": "王故立王座。如王座王床王路亦爾。如王",
    "T27n1545_137:0706c19": "非路路非王。是王所行故名王路。如是識",
    "T27n1545_137:0706c20": "非住住非識。是識所止故名識住。是故識",
    "T27n1545_137:0706c21": "非識住。有說。若法識所乘御。如象馬船人",
    "T27n1545_137:0706c22": "所乘御。彼法立識住非識。乘御於識故識",
    "T27n1545_137:0706c23": "非識住。復次若法與識俱生俱住俱滅。於",
    "T27n1545_137:0706c24": "識有用立為識住。識於識不爾。有說。識",
    "T27n1545_137:0706c25": "住法爾與識俱在現在。是識所住。非識與",
    "T27n1545_137:0706c26": "識得有此事。問自識他識俱在現在。何不",
    "T27n1545_137:0706c27": "展轉立識住耶。答自識於自識非識住故。",
    "T27n1545_137:0706c28": "於他識亦非無異相故。復次於自識親尚",
    "T27n1545_137:0706c29": "非識住。況於踈遠。有說。若法與識三和",
    "T27n1545_137:0707a01": "合生。互有作用立為識住。非識與識三和",
    "T27n1545_137:0707a02": "合生互有作用。故非識住。",
    "T27n1545_137:0707a03": "由自分識於中住故。自分諸蘊得識住名。",
    "T27n1545_137:0707a04": "謂欲界蘊。欲界識所住。色界蘊色界識所住。",
    "T27n1545_137:0707a05": "無色界蘊。無色界識所住。初靜慮蘊。初靜慮",
    "T27n1545_137:0707a06": "識所住。乃至非想非非想處蘊。非想非非想",
    "T27n1545_137:0707a07": "識所住。問生欲界起色無色界無漏心現在",
    "T27n1545_137:0707a08": "前。現在二蘊是識住不。答應言是識住。問",
    "T27n1545_137:0707a09": "無同分識於中止住。云何名識住。答得識",
    "T27n1545_137:0707a10": "住相故。謂同分識餘緣故不生。非此不能",
    "T27n1545_137:0707a11": "生故亦名識住。如泉池側。置象馬魚師子",
    "T27n1545_137:0707a12": "等口以為注道。水不行時非此為障。水若",
    "T27n1545_137:0707a13": "行者為作所依。雖水不行亦名注道。彼亦",
    "T27n1545_137:0707a14": "如是。七識住者。如契經說。有色有情身異想",
    "T27n1545_137:0707a15": "異。如人一分天是第一識住有色者。謂彼有",
    "T27n1545_137:0707a16": "情有色可了。有色身。有色界處蘊。有色施",
    "T27n1545_137:0707a17": "設。故名有色。有情者。謂諦義勝義。有情不",
    "T27n1545_137:0707a18": "可得非實有體。然於界處蘊中。假想施設",
    "T27n1545_137:0707a19": "說為有情。㮈落。意生。儒童。養者。補特伽",
    "T27n1545_137:0707a20": "羅。命者。生者。故名有情。身異者。謂彼有情",
    "T27n1545_137:0707a21": "有種種身。種種顯形狀貌差別故名身異。",
    "T27n1545_137:0707a22": "想異者。謂彼有情。有樂想。苦想。不苦樂想。",
    "T27n1545_137:0707a23": "故名想異。如人一分天者。人則一切人。一",
    "T27n1545_137:0707a24": "分天。謂欲界天。是第一識住者。第一則次",
    "T27n1545_137:0707a25": "第中最初數。識住謂彼所繫色受想行識。釋",
    "T27n1545_137:0707a26": "識住義已如前說。有色有情身異想一。如",
    "T27n1545_137:0707a27": "梵眾天。謂彼初起是第二識住。有色等如前",
    "T27n1545_137:0707a28": "說。想一者。謂彼有情染想無異。如梵眾天",
    "T27n1545_137:0707a29": "者。此顯梵世諸天。謂彼初起者。謂彼初生",
    "T27n1545_137:0707b01": "同起染想。後便想異。是第二識住者。第",
    "T27n1545_137:0707b02": "二准前識住。如前說。有色有情身一想異。",
    "T27n1545_137:0707b03": "如極光淨天。是第三識住。有色等如前說。",
    "T27n1545_137:0707b04": "身一者。謂彼有情有一類身。一類顯形狀貌",
    "T27n1545_137:0707b05": "無別。想異者。謂彼有情有樂想不苦不樂",
    "T27n1545_137:0707b06": "想。由彼諸天厭根本地喜根已。起近分",
    "T27n1545_137:0707b07": "地捨根現前。厭近分地捨根已。起根本地",
    "T27n1545_137:0707b08": "喜根現前。如富貴人。厭欲樂已欣住法樂",
    "T27n1545_137:0707b09": "厭法樂已欣住欲樂。如極光淨天者。此顯",
    "T27n1545_137:0707b10": "第二靜慮諸天。有色有情身一想一。如遍淨",
    "T27n1545_137:0707b11": "天。是第四識住。有色等如前說。想一者。謂",
    "T27n1545_137:0707b12": "彼有情有無覆無記無差別想。如遍淨天",
    "T27n1545_137:0707b13": "者。此顯第三靜慮諸天。無色有情一切色想",
    "T27n1545_137:0707b14": "皆超越故。諸有對想皆隱沒故。於別異想",
    "T27n1545_137:0707b15": "不作意故。入無邊空。空無邊處具足住。如",
    "T27n1545_137:0707b16": "隨空無邊處天。是第五識住。無色有情一切",
    "T27n1545_137:0707b17": "空無邊處皆超越故。入無邊識。識無邊處",
    "T27n1545_137:0707b18": "具足住。如隨識無邊處天。是第六識住。無",
    "T27n1545_137:0707b19": "色有情一切識無邊處皆超越故。入無少所",
    "T27n1545_137:0707b20": "有無所有處具足住。如隨無所有處天。是第",
    "T27n1545_137:0707b21": "七識住。此中諸無色者。謂彼有情無色可了。",
    "T27n1545_137:0707b22": "無有色身。無色界處蘊。無色施設故名無",
    "T27n1545_137:0707b23": "色。有情等如前說。一切空無邊處皆超越等",
    "T27n1545_137:0707b24": "如餘處說。識住者。謂彼所繫受想行識。問何",
    "T27n1545_137:0707b25": "故初靜慮有異身非上地。答以初靜慮立",
    "T27n1545_137:0707b26": "王臣眾有差別故。謂大梵王與諸梵輔及諸",
    "T27n1545_137:0707b27": "梵眾數數集會。於中種種顯形狀貌。衣服語",
    "T27n1545_137:0707b28": "言各有差別。上地不爾。有說。初靜慮受上",
    "T27n1545_137:0707b29": "中下無別異。業異熟故身有異。上地不爾。",
    "T27n1545_137:0707c01": "有說。初靜慮受有尋伺。業異熟故身有異。",
    "T27n1545_137:0707c02": "上地不爾。有說。初靜慮受表無表。業異熟",
    "T27n1545_137:0707c03": "故身有異。上地不爾。有說。初靜慮受四識",
    "T27n1545_137:0707c04": "身相應。業異熟故身有異。上地不爾。有說。",
    "T27n1545_137:0707c05": "初靜慮受三受相應。業異熟故身有異。上地",
    "T27n1545_137:0707c06": "不爾。由如是等種種因緣。初靜慮身異上",
    "T27n1545_137:0707c07": "地身一。又初靜慮。由染污想說為想一。第",
    "T27n1545_137:0707c08": "二靜慮。由善想說為想異。第三靜慮。由無",
    "T27n1545_137:0707c09": "覆無記異熟想說為想一。問何故惡趣。第四",
    "T27n1545_137:0707c10": "靜慮。非想非非想處。皆不立識住耶。答有",
    "T27n1545_137:0707c11": "作是說。彼亦應立在識住中。而不立者。",
    "T27n1545_137:0707c12": "是有餘說。尊者世友作如是說。此是世尊",
    "T27n1545_137:0707c13": "要略而說。然惡趣等攝在此中。謂諸惡趣當",
    "T27n1545_137:0707c14": "知攝在初識住中。第四靜慮攝次三中。非",
    "T27n1545_137:0707c15": "想非非想處攝後三中。所以者何。以界同",
    "T27n1545_137:0707c16": "故。有說。若處有二種識多分可得。立為識",
    "T27n1545_137:0707c17": "住。一愛所攝受識。二見所攝受識。惡趣及非",
    "T27n1545_137:0707c18": "想非非想處。愛所攝受識多分不可得。第四",
    "T27n1545_137:0707c19": "靜慮。見所攝受識多分不可得。故非識住。",
    "T27n1545_137:0707c20": "有說。若處有三種識多分可得。立為識住。",
    "T27n1545_137:0707c21": "一見所斷識。二修所斷識。三不斷識。惡趣。非",
    "T27n1545_137:0707c22": "想非非想處。不斷識俱不可得。第四靜慮。",
    "T27n1545_137:0707c23": "見所斷識多分不可得。故非識住。問豈不",
    "T27n1545_137:0707c24": "第四靜慮異生。皆有見所斷識可得耶。答雖",
    "T27n1545_137:0707c25": "有而於彼地非多分可得。五淨居天全無",
    "T27n1545_137:0707c26": "有故。問人欲界天。不斷識亦不可得。應非",
    "T27n1545_137:0707c27": "識住。答可得有二。一自性可得。二所依可",
    "T27n1545_137:0707c28": "得。人欲界天。不斷識雖非自性可得。而所",
    "T27n1545_137:0707c29": "依可得故立識住。問豈不非想非非想處。不",
    "T27n1545_137:0708a01": "斷識亦所依可得耶。生彼有得阿羅漢故。",
    "T27n1545_137:0708a02": "答雖有而非多分。以生彼中暫起聖道。取",
    "T27n1545_137:0708a03": "無學果已。乃至涅槃不現前故。有說。若處",
    "T27n1545_137:0708a04": "有六種識多分可得立為識住。謂見苦所斷",
    "T27n1545_137:0708a05": "識。乃至修所斷識。及不斷識。惡趣。非想非非",
    "T27n1545_137:0708a06": "想處。不斷識俱不可得。第四靜慮。前四所",
    "T27n1545_137:0708a07": "斷識。多分不可得故非識住。問答分別如",
    "T27n1545_137:0708a08": "前應知。有說。若處識所樂住立為識住。諸",
    "T27n1545_137:0708a09": "惡趣中苦所逼故識不樂住。第四靜慮樂。遷",
    "T27n1545_137:0708a10": "動故識不安住。謂諸異生或樂入無色。或",
    "T27n1545_137:0708a11": "樂入無想。或樂令識滅。若諸聖者或樂入",
    "T27n1545_137:0708a12": "無色。或樂入淨居。或樂入無餘。非想非非",
    "T27n1545_137:0708a13": "想處。極寂靜故心微劣故識不樂住。有說。",
    "T27n1545_137:0708a14": "若處無壞識法。而可得者立為識住。諸惡",
    "T27n1545_137:0708a15": "趣中有極苦受。第四靜慮。有無想定。無想",
    "T27n1545_137:0708a16": "異熟非想非非想處。有滅盡定。能壞識法故",
    "T27n1545_137:0708a17": "非識住。有說。若處由二事故。發起殊勝異",
    "T27n1545_137:0708a18": "分諸識。令現在前立為識住。一由定故。二",
    "T27n1545_137:0708a19": "由生故。惡趣。非想非非想處。二事俱無。第",
    "T27n1545_137:0708a20": "四靜慮。雖有定故而無生故。有言。惡趣二",
    "T27n1545_137:0708a21": "事俱無第四靜慮雖有定故而無生故。非",
    "T27n1545_137:0708a22": "想非非想處雖有生故而無定故。由如是",
    "T27n1545_137:0708a23": "等種種因緣。惡趣等非識住。",
    "T27n1545_137:0708a24": "問何故四識住中識非識住。七識住中識是",
    "T27n1545_137:0708a25": "識住。答由別因故立四識住。由別因故立",
    "T27n1545_137:0708a26": "七識住。謂若有法識所乘御。與識俱行親",
    "T27n1545_137:0708a27": "近和合。立四識住。識望於識無如是事故。",
    "T27n1545_137:0708a28": "不立在四識住中。若法與識為因為果。展",
    "T27n1545_137:0708a29": "轉相資立七識住。識望於識有如是事。是",
    "T27n1545_137:0708b01": "故立在七識住中。",
    "T27n1545_137:0708b02": "九有情居者。如契經說。有色有情身異想異。",
    "T27n1545_137:0708b03": "如人一分天。是第一有情居。有色有情身異",
    "T27n1545_137:0708b04": "想一。如梵眾天。是第二有情居。有色有情身",
    "T27n1545_137:0708b05": "一想異。如極光淨天。是第三有情居。有色有",
    "T27n1545_137:0708b06": "情身一想一。如遍淨天。是第四有情居。有色",
    "T27n1545_137:0708b07": "等如前說。有情居者。謂彼所繫色受想行識。",
    "T27n1545_137:0708b08": "又是有情所居。所住。所止。生處。故名有情",
    "T27n1545_137:0708b09": "居。有色有情。無想無別想。如無想有情天。",
    "T27n1545_137:0708b10": "是第五有情居。有色等如前說。無想者。彼",
    "T27n1545_137:0708b11": "處長時想等滅故。則由此義名無想有情",
    "T27n1545_137:0708b12": "天。無色有情一切色想皆超越。故諸有對想",
    "T27n1545_137:0708b13": "皆隱沒故。於別異想不作意故。入無邊空",
    "T27n1545_137:0708b14": "空無邊處具足住。如隨空無邊處天。是第六",
    "T27n1545_137:0708b15": "有情居。無色有情。一切空無邊處皆超越故。",
    "T27n1545_137:0708b16": "入無邊識。識無邊處具足住。如隨識無邊處",
    "T27n1545_137:0708b17": "天。是第七有情居。無色有情一切識無邊處",
    "T27n1545_137:0708b18": "皆超越故。入無少所有。無所有處具足住。",
    "T27n1545_137:0708b19": "如隨無所有處天。是第八有情居。無色有情",
    "T27n1545_137:0708b20": "一切無所有處皆超越故。入非想非非想處",
    "T27n1545_137:0708b21": "具足住。如隨非想非非想處天。是第九有情",
    "T27n1545_137:0708b22": "居。無色等如前說。一切無所有處皆超越等",
    "T27n1545_137:0708b23": "如餘處說。",
    "T27n1545_137:0708b24": "問何緣惡趣及無想所不攝。廣果天等非有",
    "T27n1545_137:0708b25": "情居。答有作是說。彼亦應立為有情居。",
    "T27n1545_137:0708b26": "而不立者。是有餘說。尊者世友作如是說。",
    "T27n1545_137:0708b27": "此是世尊要略而說。然惡趣等攝在此中。謂",
    "T27n1545_137:0708b28": "諸惡趣當知攝在初有情居。無想所不攝。",
    "T27n1545_137:0708b29": "廣果天等當知攝在第五有情居。所以者何。",
    "T27n1545_137:0708c01": "以地同故。有說。若處餘樂來居。已居其中。",
    "T27n1545_137:0708c02": "不樂遷動。是處可立為有情居。諸惡趣中",
    "T27n1545_137:0708c03": "二俱不然。但由業力令往令住。若隨意欲",
    "T27n1545_137:0708c04": "剎那不住故不建立。第四靜慮除無想天。",
    "T27n1545_137:0708c05": "餘雖樂來而好遷動。如邊城邑人不樂居。",
    "T27n1545_137:0708c06": "謂彼異生或樂無色。或樂無想。若諸聖者或",
    "T27n1545_137:0708c07": "樂淨居。或趣涅槃。如國邊城恒為盜賊隣",
    "T27n1545_137:0708c08": "敵侵故。貴族生財樂轉餘處。雖留少分以",
    "T27n1545_137:0708c09": "充鎮守。有諸商人來求資貨。鎮人謂曰。此",
    "T27n1545_137:0708c10": "處多災無以相瞻。商旅咸曰。此非城邑。如",
    "T27n1545_137:0708c11": "是無想所不攝天。惑業所驅恒樂遷動。故",
    "T27n1545_137:0708c12": "不說彼為有情居。",
    "T27n1545_137:0708c13": "已分別三種自性。今當說雜無雜相。問",
    "T27n1545_137:0708c14": "四識住七識住。為四攝七。七攝四耶。答應",
    "T27n1545_137:0708c15": "作四句。有四非七。謂地獄傍生鬼界。廣果",
    "T27n1545_137:0708c16": "色受想行。及非想非非想處。受想行。有七非",
    "T27n1545_137:0708c17": "四。謂人。欲界天。梵眾。極光淨。遍淨。空無邊",
    "T27n1545_137:0708c18": "處。識無邊處。無所有處心。有亦四亦七。謂人。",
    "T27n1545_137:0708c19": "欲界天。梵眾。極光淨。遍淨色受想行。及空無",
    "T27n1545_137:0708c20": "邊處。識無邊處。無所有處受想行。有非四非",
    "T27n1545_137:0708c21": "七。謂地獄傍生鬼界。廣果。非想非非想處心。",
    "T27n1545_137:0708c22": "此中所以如前廣說。問四識住九有情居。",
    "T27n1545_137:0708c23": "為四攝九。九攝四耶。答應作四句。有四",
    "T27n1545_137:0708c24": "非九。謂地獄傍生鬼界。無想天所不攝廣果。",
    "T27n1545_137:0708c25": "色受想行。有九非四。謂人。欲界天梵眾。極",
    "T27n1545_137:0708c26": "光淨。遍淨。無想天。四無色心。有亦四亦九。",
    "T27n1545_137:0708c27": "謂人。欲界天。梵眾。極光淨。遍淨。無想天。色",
    "T27n1545_137:0708c28": "受想行。及四無色。受想行。有非四非九。謂",
    "T27n1545_137:0708c29": "地獄傍生鬼界。無想天所不攝廣果心。此中",
    "T27n1545_137:0709a01": "所以亦如前說。問七識住九有情居。為七",
    "T27n1545_137:0709a02": "攝九。九攝七耶。答九攝七。非七攝九。何",
    "T27n1545_137:0709a03": "所不攝。答二處。謂無想天處。及非想非非",
    "T27n1545_137:0709a04": "想處。此中所以亦如前說。",
    "T27n1545_137:0709a05": "問世尊何故。於無想天。及有頂天多說為",
    "T27n1545_137:0709a06": "處。答有諸外道。執此二處以為解脫。佛為",
    "T27n1545_137:0709a07": "遮彼說為生處。有說。外道執此二處為",
    "T27n1545_137:0709a08": "最寂靜。佛說為處。明是喧動而非寂靜。是",
    "T27n1545_137:0709a09": "界趣生流轉處故。有說。外道執此二處。是",
    "T27n1545_137:0709a10": "真解脫永無退還。故佛說彼是退還處。非",
    "T27n1545_137:0709a11": "真解脫。謂從非想非非想處沒。多生下地。",
    "T27n1545_137:0709a12": "無想天沒必生欲界。有說。彼二天壽量長",
    "T27n1545_137:0709a13": "遠。外道多執為真涅槃。謂無想天於唯異",
    "T27n1545_137:0709a14": "生。生處壽量最遠。非想非非想天於一切",
    "T27n1545_137:0709a15": "生處壽量最遠。故佛說彼是無常處。有作",
    "T27n1545_137:0709a16": "是說。九有情居。世尊皆以二名宣說。於其",
    "T27n1545_137:0709a17": "七種作二名說。謂名識住及有情居。於",
    "T27n1545_137:0709a18": "餘二種亦二名說。謂名為處及有情居。有餘",
    "T27n1545_137:0709a19": "師說。佛以識住與有情居展轉相攝。餘不",
    "T27n1545_137:0709a20": "盡者唯有二處。不應異釋。空無邊等亦名",
    "T27n1545_137:0709a21": "處故。有說。生處精勤果中此居後邊故。說",
    "T27n1545_137:0709a22": "名處。謂唯異生生處精勤果。中無想天為",
    "T27n1545_137:0709a23": "後邊。一切生處精勤果中。有頂天為後邊。",
    "T27n1545_137:0709a24": "4 執受納息1大種蘊第五中執受納息第四之一",
    "T27n1545_137:0709a25": "有執受大種。與有執受大種。為幾緣。如是",
    "T27n1545_137:0709a26": "等章。及解章義既領會已。應廣分別。問何故",
    "T27n1545_137:0709a27": "作此論。答彼作論者意欲爾故。隨彼意欲",
    "T27n1545_137:0709a28": "而作論。但不違法相便不應責。復次欲",
    "T27n1545_137:0709a29": "止說因緣法。及去來世非實有者。意顯",
    "T27n1545_137:0709b01": "諸因緣去來實有故作斯論。此中有執受大",
    "T27n1545_137:0709b02": "種者。謂現在剎那有情數攝。心心所法所執",
    "T27n1545_137:0709b03": "受大種。無執受大種者。謂過去未來及現在",
    "T27n1545_137:0709b04": "一分有情數攝。并三世一切非情數攝所有",
    "T27n1545_137:0709b05": "大種。是謂此處略毘婆沙。",
    "T27n1545_137:0709b06": "有執受大種。與有執受大種為幾緣。答因。",
    "T27n1545_137:0709b07": "增上。因者一因。謂俱有因。增上者謂不礙生。",
    "T27n1545_137:0709b08": "及唯無障。然有差別。謂一果者。異類相望",
    "T27n1545_137:0709b09": "為因。增上。非一果者。但一增上。有執受大",
    "T27n1545_137:0709b10": "種。與無執受大種。為幾緣。答因。增上。因者",
    "T27n1545_137:0709b11": "一因。謂同類因。增上者如前說。然有差別。",
    "T27n1545_137:0709b12": "謂有執受大種。與未來有情數大種。為因。",
    "T27n1545_137:0709b13": "增上。與餘無執受大種。但一增上。無執受大",
    "T27n1545_137:0709b14": "種。與無執受大種。為幾緣。答因。增上。因者",
    "T27n1545_137:0709b15": "二因謂俱有。同類。增上者如前說。然有差",
    "T27n1545_137:0709b16": "別。謂過去有情數大種。與過去有情數大種。",
    "T27n1545_137:0709b17": "為因。增上。因者。二因。謂俱有。同類。增上者",
    "T27n1545_137:0709b18": "如前說。與未來有情數大種。及現在有情數",
    "T27n1545_137:0709b19": "無執受大種為因。增上。因者一因。謂同類",
    "T27n1545_137:0709b20": "因。增上者如前說。與餘無執受大種但一",
    "T27n1545_137:0709b21": "增上。過去非有情數大種。與過去非有情數",
    "T27n1545_137:0709b22": "大種。為因。增上。因者二因。謂俱有。同類。增",
    "T27n1545_137:0709b23": "上者如前說。與未來現在非有情數大種。為",
    "T27n1545_137:0709b24": "因。增上。因者一因。謂同類因。增上者如前",
    "T27n1545_137:0709b25": "說。與過去未來有情數大種。及現在有情數",
    "T27n1545_137:0709b26": "無執受大種。但一增上。未來有情數大種。",
    "T27n1545_137:0709b27": "與未來有情數大種。為因。增上。因者一因。",
    "T27n1545_137:0709b28": "謂俱有因。增上者如前說。與餘無執受大種。",
    "T27n1545_137:0709b29": "但一增上。未來非有情數大種。與未來非有",
    "T27n1545_137:0709c01": "情數大種。為因。增上。因者一因。謂俱有因。",
    "T27n1545_137:0709c02": "增上者如前說。與餘無執受大種但一增",
    "T27n1545_137:0709c03": "上。現在有情數無執受大種。與現在有情數",
    "T27n1545_137:0709c04": "無執受大種。為因。增上。因者一因。謂俱有",
    "T27n1545_137:0709c05": "因。增上者如前說。與未來有情數大種。為",
    "T27n1545_137:0709c06": "因。增上。因者一因。謂同類因。增上者如前",
    "T27n1545_137:0709c07": "說。與餘無執受大種。但一增上。現在非有情",
    "T27n1545_137:0709c08": "數大種。與現在非有情數大種。為因。增",
    "T27n1545_137:0709c09": "上。因者一因。謂俱有因。增上者如前說。與",
    "T27n1545_137:0709c10": "未來非有情數大種。為因。增上。因者一因。",
    "T27n1545_137:0709c11": "謂同類因。增上者如前說。與餘無執受大",
    "T27n1545_137:0709c12": "種。但一增上。無執受大種。與有執受大種。",
    "T27n1545_137:0709c13": "為幾緣。答因增上。因者一因。謂同類因。增",
    "T27n1545_137:0709c14": "上者如前說。然有差別。謂過去有情數大種。",
    "T27n1545_137:0709c15": "與有執受大種。為因。增上。因者一因。謂同",
    "T27n1545_137:0709c16": "類因。增上者如前說。餘無執受大種。與有",
    "T27n1545_137:0709c17": "執受大種。但一增上。已說大種當說所造。",
    "T27n1545_137:0709c18": "所造亦二。謂有執受及無執受。現在剎那有",
    "T27n1545_137:0709c19": "情數攝。心心所法所執受者。是有執受。過去",
    "T27n1545_137:0709c20": "未來及現在一分有情數攝三世一切非情",
    "T27n1545_137:0709c21": "數攝。是無執受。是謂此處略毘婆沙。有執受",
    "T27n1545_137:0709c22": "所造色。與有執受所造色。為幾緣。答一增",
    "T27n1545_137:0709c23": "上。增上義如前說。無因者。有對所造色展轉",
    "T27n1545_137:0709c24": "相望非俱有因故。有執受所造色。與無執",
    "T27n1545_137:0709c25": "受所造色。為幾緣。答因。增上。因者二因。謂",
    "T27n1545_137:0709c26": "同類。異熟。增上者如前說。然有差別。謂有",
    "T27n1545_137:0709c27": "執受所造色。與未來有情數所造色。為因。",
    "T27n1545_137:0709c28": "增上。與餘無執受所造色。但一增上。無執受",
    "T27n1545_137:0709c29": "所造色。與無執受所造色。為幾緣。答因。增",
    "T27n1545_137:0710a01": "上。因者三因。謂俱有。同類。異熟因。增上者",
    "T27n1545_137:0710a02": "如前說。然有差別。謂過去有情數所造色。",
    "T27n1545_137:0710a03": "與過去有情數所造色。為因。增上。因者三",
    "T27n1545_137:0710a04": "因。謂俱有。同類。異熟因。增上者如前說。與",
    "T27n1545_137:0710a05": "未來有情數所造色。為因。增上。因者二因。",
    "T27n1545_137:0710a06": "謂同類。異熟。增上者如前說。與現在有情",
    "T27n1545_137:0710a07": "數無執受所造色。為因增上。因者一因。謂同",
    "T27n1545_137:0710a08": "類。",
    "T27n1545_137:0710a09": "增上者如前說。與餘無執受所造色。但一增",
    "T27n1545_137:0710a10": "上過去非有情數所造色。與過去未來現在",
    "T27n1545_137:0710a11": "非有情數所造色。為因。增上。因者一因。謂",
    "T27n1545_137:0710a12": "同類因。增上者如前說。與餘無執受所造色。",
    "T27n1545_137:0710a13": "但一增上。未來有情數所造色。與未來有情",
    "T27n1545_137:0710a14": "數所造色。為因。增上。因者二因。謂俱有。異",
    "T27n1545_137:0710a15": "熟。增上者如前說。與餘無執受所造色。但",
    "T27n1545_137:0710a16": "一增上。未來非有情數所造色。與一切無執",
    "T27n1545_137:0710a17": "受所造色。但一增上。現在有情數無執受所",
    "T27n1545_137:0710a18": "造色。與現在有情數無執受所造色。為因。",
    "T27n1545_137:0710a19": "增上。因者一因。謂俱有因。增上者如前說。",
    "T27n1545_137:0710a20": "與未來有情數所造色。為因。增上。因者二",
    "T27n1545_137:0710a21": "因。謂同類。異熟。增上者如前說。與餘無執",
    "T27n1545_137:0710a22": "受所造色。但一增上。現在非有情數所造色。",
    "T27n1545_137:0710a23": "與未來非有情數所造色。為因。增上。因者",
    "T27n1545_137:0710a24": "一因。謂同類因。增上者如前說。與餘無執",
    "T27n1545_137:0710a25": "受所造色。但一增上。無執受所造色。與有執",
    "T27n1545_137:0710a26": "受所造色。為幾緣。答因。增上。因者二因。謂",
    "T27n1545_137:0710a27": "同類。異熟。增上者如前說。然有差別。謂過",
    "T27n1545_137:0710a28": "去有情數所造色。與有執受所造色。為因。",
    "T27n1545_137:0710a29": "增上。因者二因。謂同類。異熟。增上者如前",
    "T27n1545_137:0710b01": "說。餘無執受所造色。與有執受所造色。但一",
    "T27n1545_137:0710b02": "增上。",
    "T27n1545_137:0710b03": "說一切有部發智大毘婆沙論卷第一百三",
    "T27n1545_137:0710b04": "十七"
}