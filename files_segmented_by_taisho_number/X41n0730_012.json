{
    "X41n0730_012:0479b20": "曇無德部四分律刪補隨機羯磨卷第十二",
    "X41n0730_012:0479b22": "唐京兆崇義寺沙門　道宣　撰集",
    "X41n0730_012:0479b23": "金陵華山後學比丘　讀體　續釋",
    "X41n0730_012:0479b24": "●懺六聚法篇第九之二",
    "X41n0730_012:0479c01": "○續三懺偷蘭遮法",
    "X41n0730_012:0479c02": "罪緣兩種。初明獨頭偷蘭有三差別。如破法輪僧。",
    "X41n0730_012:0479c03": "盜四錢。盜僧食等。名上品。",
    "X41n0730_012:0479c04": "釋　偷蘭遮罪名雖一。犯緣兩種。初明獨頭偷蘭",
    "X41n0730_012:0479c05": "者。揀非從生。乃別自犯。亦名自性偷蘭遮。此獨頭",
    "X41n0730_012:0479c06": "有上中下三品。就上品亦分三。初破法輪僧者。由",
    "X41n0730_012:0479c07": "本發心為破僧而得。僧若不破。其罪可懺。僧若破",
    "X41n0730_012:0479c08": "已。罪不可懺。二盜四錢者。西域四大錢。准此方六",
    "X41n0730_012:0479c09": "十四文小錢。以初起盜心。唯盜如是而已。三盜僧",
    "X41n0730_012:0479c10": "食者。謂信檀供僧一切飲食。此屬現前十方僧故。",
    "X41n0730_012:0479c11": "若眾未用私心竊餮。多則一飽。少則入咽。皆名盜",
    "X41n0730_012:0479c12": "僧食。而云等者。按僧祇律云。若瞋恚破守持應量",
    "X41n0730_012:0479c13": "器。破守持三衣。破世尊塔。破眾僧房。但有瞋恚。俱",
    "X41n0730_012:0479c14": "攝上品。然中破世尊塔。得偷蘭遮罪。業行罪報多",
    "X41n0730_012:0479c15": "苦於餘。此謂上品獨頭三種。",
    "X41n0730_012:0479c16": "若破羯磨僧。盜三錢以下。互有衣相觸等。名中品。",
    "X41n0730_012:0479c17": "釋　此明獨頭中品三種。初破羯磨僧者。謂背和",
    "X41n0730_012:0479c18": "異部。居同法分。於一界中別作羯磨說戒。盜三錢",
    "X41n0730_012:0479c19": "以下者。謂盜三錢。或盜二錢。本念不盜四五錢物。",
    "X41n0730_012:0479c20": "互有衣相觸者。此乃僧殘。第二謂有隔。有隔相觸。",
    "X41n0730_012:0479c21": "何以不攝從生。而名獨頭。由本意不作無隔相觸",
    "X41n0730_012:0479c22": "受欲樂。但作是爾等者。復於一身上分觸。此謂中",
    "X41n0730_012:0479c23": "品獨頭三種。",
    "X41n0730_012:0479c24": "若惡心罵僧。盜一錢。用人髮。食生肉血。裸身著外",
    "X41n0730_012:0480a01": "道衣等。名下品。",
    "X41n0730_012:0480a02": "釋　惡心罵僧者。謂比丘以慈修身。須謙敬德。若",
    "X41n0730_012:0480a03": "懷瞋恚。出言麤獷。觸辱僧倫。非水乳眾。故所制之。",
    "X41n0730_012:0480a04": "盜一錢者。准此土十六小錢。事物雖微。於戒不應。",
    "X41n0730_012:0480a05": "用人髮者。輕他遺體故。食生肉血者。無慈助瞋故。",
    "X41n0730_012:0480a06": "著外道衣者。謂一切顯異惑眾。非緇色如制之衣。",
    "X41n0730_012:0480a07": "俱名外道衣也。而云等者。如母論中。畜石鉢。剃陰",
    "X41n0730_012:0480a08": "上及腋下毛。皆是下品偷蘭遮。此謂下品獨頭三",
    "X41n0730_012:0480a09": "種。",
    "X41n0730_012:0480a10": "二明從生者。十誦云。從初篇生重。應一切僧中悔。",
    "X41n0730_012:0480a11": "若初篇生輕。二篇生重。應界外四比丘眾中悔。若",
    "X41n0730_012:0480a12": "僧殘生輕。一比丘前悔。",
    "X41n0730_012:0480a13": "釋　界外四比丘眾中悔者。彼律云。出界外。今略",
    "X41n0730_012:0480a14": "出字。由此罪劣前勝後。有異於餘故。懺時是僧而",
    "X41n0730_012:0480a15": "託別。非三同倫。是佛開聽。不得以餘例此。今引十",
    "X41n0730_012:0480a16": "誦。分別初二篇輕重者。然此從生輕重不易度判。",
    "X41n0730_012:0480a17": "應須熟究。作持有據。准薩婆多論云。於初篇婬戒",
    "X41n0730_012:0480a18": "中。若男形將入女形已未還失精。犯重偷蘭。若已",
    "X41n0730_012:0480a19": "入少許已還。不問失不失。盡犯重偷蘭。若二根黃",
    "X41n0730_012:0480a20": "門非人畜生亦爾。若死女壞半行婬。若生死女非",
    "X41n0730_012:0480a21": "處行婬。皆犯重偷蘭。於盜戒中。若自起盜心。欲",
    "X41n0730_012:0480a22": "取五錢已上。至物所選擇取四錢。犯重偷蘭。若起",
    "X41n0730_012:0480a23": "盜心取四錢。至彼選取四錢。離本處。犯重偷蘭。若",
    "X41n0730_012:0480a24": "自盜教人盜僧物四錢。犯重偷蘭。若比丘入比丘",
    "X41n0730_012:0480b01": "所拔房。犯重偷蘭。若盜取非人物五錢已上。犯重",
    "X41n0730_012:0480b02": "偷蘭。天與畜生物亦爾。於殺戒中。若執刀欲殺",
    "X41n0730_012:0480b03": "人。至彼人所。刀若著身。不問淺深。命未斷。得重偷",
    "X41n0730_012:0480b04": "蘭。若欲殺人作坑。若人墮中。勇健便出坑。得重偷",
    "X41n0730_012:0480b05": "蘭。若墮坑不死。亦重偷蘭。若以杖打刀刺。不隨手",
    "X41n0730_012:0480b06": "死。十日應死。後更有他打。即隨死。此打死者。犯波",
    "X41n0730_012:0480b07": "羅夷。先打者得重偷蘭。若比丘遣比丘使殺人。彼",
    "X41n0730_012:0480b08": "至以刀著身。不問淺深。二俱犯重偷蘭。於妄語",
    "X41n0730_012:0480b09": "戒中。若不誦阿含。言誦阿含。非阿毗曇師。言是阿",
    "X41n0730_012:0480b10": "毗曇師。非持律自言持律。實非坐禪。實非阿練若。",
    "X41n0730_012:0480b11": "自言坐禪。自言阿練若。盡得重偷蘭。此是初篇生",
    "X41n0730_012:0480b12": "重也。",
    "X41n0730_012:0480b13": "初篇生輕者。論云。於婬戒中。欲作重婬。若起還坐。",
    "X41n0730_012:0480b14": "輕偷蘭。發足趣女。未捉已還。及捉已失精。乃至共",
    "X41n0730_012:0480b15": "相嗚抱。其形已露。將入已還不失精。皆輕偷蘭。二",
    "X41n0730_012:0480b16": "形黃門非人亦如是。於盜戒中。欲取五錢已上。",
    "X41n0730_012:0480b17": "初始發足。步步輕偷蘭。若選擇取三錢已還。輕偷",
    "X41n0730_012:0480b18": "蘭。始心欲取四錢。取二三錢還亦爾。若遣使取他",
    "X41n0730_012:0480b19": "物。當教時輕偷蘭。若盜僧物。若曳不離僧房。輕偷",
    "X41n0730_012:0480b20": "蘭。於殺戒中。初持刀欲殺人。步步輕偷蘭。若作",
    "X41n0730_012:0480b21": "坑殺人。作竟輕偷蘭。若遣使殺人。教云若來者殺。",
    "X41n0730_012:0480b22": "而受使者。彼人去時殺。比丘得輕偷蘭。若殺用刀",
    "X41n0730_012:0480b23": "而用杖。若不如本教。更異方便者。盡輕偷蘭。於",
    "X41n0730_012:0480b24": "妄語戒中。若無習誦。一一言習誦。凡為利養說者。",
    "X41n0730_012:0480c01": "盡輕偷蘭。此是初篇生輕偷蘭也。",
    "X41n0730_012:0480c02": "二篇生重者。論云。於初戒中。若有欲心己弄不失",
    "X41n0730_012:0480c03": "精。得重偷蘭。若教他比丘時。己有欲心。彼受教弄",
    "X41n0730_012:0480c04": "失。教者重偷蘭。失者得本罪。於第二戒中。若有",
    "X41n0730_012:0480c05": "欲心。手初近女人身。得重偷蘭。若是女疑非女。摩",
    "X41n0730_012:0480c06": "己者得重偷蘭。若女作女想。身觸彼瓔珞具。欲心",
    "X41n0730_012:0480c07": "受樂。得重偷蘭。於第三戒中。若有欲心。說麤惡",
    "X41n0730_012:0480c08": "語。一一不了了。得重偷蘭。麤惡語作麤惡想。重偷",
    "X41n0730_012:0480c09": "蘭。於第四戒中生重。同第三戒。於第五戒中。",
    "X41n0730_012:0480c10": "若自受語往彼。不還報。重偷蘭。若聞語往不還報。",
    "X41n0730_012:0480c11": "重偷蘭。若與語而不受。便往彼說還報。重偷蘭。",
    "X41n0730_012:0480c12": "第六戒中。作房若餘一摶泥。在未竟之時。皆重偷",
    "X41n0730_012:0480c13": "蘭。第七戒生重。同第六戒。第八第九戒中。若",
    "X41n0730_012:0480c14": "以瞋恚心至彼謗已。說不了了。重偷蘭。除四事。更",
    "X41n0730_012:0480c15": "以無法謗亦爾。以八事謗尼亦爾。其後四戒中。",
    "X41n0730_012:0480c16": "若作白二羯磨竟。不捨者。三重偷蘭。此是二篇生",
    "X41n0730_012:0480c17": "重也。",
    "X41n0730_012:0480c18": "二篇生輕者。論云。於初戒中。若有欲心。初將弄手",
    "X41n0730_012:0480c19": "至形還。得輕偷蘭。第二戒中。若有欲心。欲趣女",
    "X41n0730_012:0480c20": "人所。摩觸受欲樂。去時步步輕偷蘭。若觸女人衣",
    "X41n0730_012:0480c21": "具。心中有欲樂。已近將摩還。輕偷蘭。第三戒麤",
    "X41n0730_012:0480c22": "惡語中。若指印遣使作相。令彼女人知者。一一教",
    "X41n0730_012:0480c23": "使。輕偷蘭。麤惡語作麤惡語疑。輕偷蘭。第四戒",
    "X41n0730_012:0480c24": "生輕。同第三戒。第五戒中。作媒嫁若遣書。字字",
    "X41n0730_012:0481a01": "輕偷蘭。作相令知。雖未至彼。一一輕偷蘭。第六",
    "X41n0730_012:0481a02": "戒中。若平地時。封地作相時。從第二摶泥未竟已",
    "X41n0730_012:0481a03": "還。盡輕偷蘭。第七戒生輕。同第六戒。第八第",
    "X41n0730_012:0481a04": "九中。若以瞋恚心。欲謗清淨者。初發足至前人所。",
    "X41n0730_012:0481a05": "步步輕偷蘭。其後四戒中。若集僧一白竟捨者。",
    "X41n0730_012:0481a06": "一輕偷蘭。作白一羯磨竟捨者。二輕偷蘭。此是二",
    "X41n0730_012:0481a07": "篇生輕也。",
    "X41n0730_012:0481a08": "薩婆多論云。懺法與波逸提同。前獨頭偷蘭懺法",
    "X41n0730_012:0481a09": "亦准從生。上中下懺法。",
    "X41n0730_012:0481a10": "釋　此引論例法也。諸部所制。偷蘭無異懺法。唯",
    "X41n0730_012:0481a11": "薩婆多論云。與波逸提同。然同中復有不同者。若",
    "X41n0730_012:0481a12": "僧殘生輕。及獨頭下品。應在一比丘前悔。此則與",
    "X41n0730_012:0481a13": "波逸提同。所以首篇但對首綱目內列懺偷蘭遮",
    "X41n0730_012:0481a14": "法也。言不同者。若是初篇生重。及獨頭上品。應一",
    "X41n0730_012:0481a15": "切僧中悔。若初篇生輕二篇生重。及獨頭中品。應",
    "X41n0730_012:0481a16": "界外四比丘眾中悔。此乃眾法對首法。是與懺尼",
    "X41n0730_012:0481a17": "薩耆波逸提同。非但對首法也。詳思作持失傳。例",
    "X41n0730_012:0481a18": "法卒難曉了。今故准懺列法。",
    "X41n0730_012:0481a19": "△對僧乞懺法",
    "X41n0730_012:0481a20": "若犯初篇生重並上品獨頭者。應一切僧中懺。如",
    "X41n0730_012:0481a21": "常鳴槌集僧。彼犯者應至僧中。偏露右肩。脫革屣。",
    "X41n0730_012:0481a22": "跪地合掌。作如是乞言。",
    "X41n0730_012:0481a23": "大德僧聽。我(某甲)比丘犯(某)偷蘭遮罪。今從僧乞懺",
    "X41n0730_012:0481a24": "悔。願僧聽我(某甲)比丘懺悔。慈愍故(三說)。",
    "X41n0730_012:0481b01": "△請懺悔主",
    "X41n0730_012:0481b02": "從僧乞懺悔已。應於眾僧中請一持律如法比丘",
    "X41n0730_012:0481b03": "為受懺主。具儀如是請云。",
    "X41n0730_012:0481b04": "大德一心念。我(某甲)比丘犯(某)偷蘭遮罪。今請大德",
    "X41n0730_012:0481b05": "作懺悔主。願大德為我作懺悔主。慈愍故。",
    "X41n0730_012:0481b06": "三請已畢。受懺主未得即許。應白知現前僧聽不。",
    "X41n0730_012:0481b07": "△和白法",
    "X41n0730_012:0481b08": "僧中上座應作前方便答云。受偷蘭遮懺悔羯磨。",
    "X41n0730_012:0481b09": "受懺主禮上座已。單白云。",
    "X41n0730_012:0481b10": "大德僧聽。(某甲)比丘犯(某)偷蘭遮罪。今從僧乞懺悔。",
    "X41n0730_012:0481b11": "若僧時到僧忍聽。我比丘(某甲)受(某甲)比丘懺悔。白",
    "X41n0730_012:0481b12": "如是。",
    "X41n0730_012:0481b13": "作是單白羯磨已。眾僧合掌。一齊答云。可爾。眾",
    "X41n0730_012:0481b14": "僧既聽。方乃作法。",
    "X41n0730_012:0481b15": "△正懺悔法",
    "X41n0730_012:0481b16": "受懺主應知。其間覆等諸罪。八品分別。如上僧殘",
    "X41n0730_012:0481b17": "懺法。准後捨墮中。此唯明正懺本罪法。具修威儀。",
    "X41n0730_012:0481b18": "作如是言。",
    "X41n0730_012:0481b19": "大德一心念。我(某甲)比丘犯(某)偷蘭遮罪。今向大德",
    "X41n0730_012:0481b20": "發露懺悔。不敢覆藏。懺悔則安樂。不懺悔不安樂。憶",
    "X41n0730_012:0481b21": "念犯發露。知而不敢覆藏。願大德。憶我清淨戒身具",
    "X41n0730_012:0481b22": "足清清布薩(如是三說已。受懺者應語彼云)。自責汝心生厭離。(答云)爾。",
    "X41n0730_012:0481b23": "釋　此懺悔文釋義。於後捨墮中明。",
    "X41n0730_012:0481b24": "非　餘非准常。唯異法非。謂將輕作重。從獨不",
    "X41n0730_012:0481c01": "分等。",
    "X41n0730_012:0481c02": "△對四比丘懺法",
    "X41n0730_012:0481c03": "若犯初篇生輕。二篇生重。並中品獨頭者。界內四",
    "X41n0730_012:0481c04": "清淨知法比丘應將犯者。出界外懺悔。准義不須",
    "X41n0730_012:0481c05": "作前方便。更無餘眾可集。故彼於四比丘前。具儀",
    "X41n0730_012:0481c06": "乞懺。並請懺主文詞同上。唯不得和白應口和問",
    "X41n0730_012:0481c07": "邊人云。",
    "X41n0730_012:0481c08": "若三長老。聽我受(某甲)比丘懺者。我當受(三比丘言)可爾。",
    "X41n0730_012:0481c09": "受懺主詰問覆等小罪。及正懺本罪。皆同上無異。",
    "X41n0730_012:0481c10": "非　人非。謂過四或減等。法非。謂問和答事等。",
    "X41n0730_012:0481c11": "事非。在界不出等。餘四合具。",
    "X41n0730_012:0481c12": "△對一比丘懺法",
    "X41n0730_012:0481c13": "若犯二篇生輕。並下品獨頭者。應至一清淨知法",
    "X41n0730_012:0481c14": "比丘所。其請主及懺罪俱如上。然託處不局。有人",
    "X41n0730_012:0481c15": "聽別。",
    "X41n0730_012:0481c16": "已前續釋三懺。因法闕而不載。已後依文列法。若",
    "X41n0730_012:0481c17": "目有而法無。並至文自顯。",
    "X41n0730_012:0481c18": "○懺波逸提法",
    "X41n0730_012:0481c19": "悔通僧別。故前列三十。唯據對首。後列九十。由貪",
    "X41n0730_012:0481c20": "慢財事輕重二心。故分二位。懺捨兩據也。",
    "X41n0730_012:0481c21": "釋　波逸提戒比丘制有一百二十。篇居第三。聚",
    "X41n0730_012:0481c22": "開為四。此文初二句標捨墮。次二句標單墮。然罪",
    "X41n0730_012:0481c23": "是一。而分前後三九者。前三十由多貪財物。業心",
    "X41n0730_012:0481c24": "則重。後九十因慢教犯事。業心則輕。故結集者。類",
    "X41n0730_012:0482a01": "分二位。九十唯懺其愆。法但對首。三十兼捨其財。",
    "X41n0730_012:0482a02": "悔通僧別。准律所明。懺捨兩據。",
    "X41n0730_012:0482a03": "○前懺捨墮",
    "X41n0730_012:0482a04": "佛言。犯捨墮衣。不得遣與人作三衣。作波利迦羅",
    "X41n0730_012:0482a05": "衣。若數數著用衣。若淨施應捨已。然後作淨。此尼",
    "X41n0730_012:0482a06": "薩耆衣。當捨與僧。若眾多人若一人。不得別眾捨。",
    "X41n0730_012:0482a07": "若捨不成捨。得突吉羅。故知三種懺法。又犯通僧",
    "X41n0730_012:0482a08": "別界分二所。並委詳思。",
    "X41n0730_012:0482a09": "釋　犯捨墮衣者。乃三十之首戒。並第三過一月",
    "X41n0730_012:0482a10": "衣戒。詳明止持中。今但約過畜有犯而言。此衣不",
    "X41n0730_012:0482a11": "得作真實淨施。不得作受持三衣。不得作餘雜碎",
    "X41n0730_012:0482a12": "衣。不得數數著用故壞。不得作展轉淨施。應如法",
    "X41n0730_012:0482a13": "捨已。然後作二種淨施。梵語尼薩耆。翻云捨。若捨",
    "X41n0730_012:0482a14": "此衣時。當捨與僧。設僧數不滿。當捨與眾多人。謂",
    "X41n0730_012:0482a15": "三比丘。或二比丘。若無二三比丘。當捨與一比丘。",
    "X41n0730_012:0482a16": "制局住處。隨人多少。若有僧捨與三二一比丘。若",
    "X41n0730_012:0482a17": "有三比丘捨與二一比丘。若有二比丘捨與一比",
    "X41n0730_012:0482a18": "丘者。捨不成捨。以突吉羅罪治之。故知三種懺法。",
    "X41n0730_012:0482a19": "其中又犯通僧別眾。界分二所。並須委詳思之。事",
    "X41n0730_012:0482a20": "法施必相應也。",
    "X41n0730_012:0482a21": "○僧中懺法",
    "X41n0730_012:0482a22": "要須五人以上為受懺者。僧中捨墮有於三種。初",
    "X41n0730_012:0482a23": "明捨財。謂離罪緣。中明捨心。謂離罪因。後明捨罪。",
    "X41n0730_012:0482a24": "除生死業。此之三捨懺法宗途。義類通贍。",
    "X41n0730_012:0482b01": "釋　此僧中懺法。要須五人以上。於中請一人為",
    "X41n0730_012:0482b02": "受懺主。餘者須滿僧數。若不滿數。不得行此法也。",
    "X41n0730_012:0482b03": "今文先標三捨。俾曉成濟之用。苟昧其一。反招違",
    "X41n0730_012:0482b04": "教之尤。大約犯戒。外依五塵境以為罪緣。內起貪",
    "X41n0730_012:0482b05": "取心而為罪因。因緣和合。所作業成。報感三塗。苦",
    "X41n0730_012:0482b06": "倍世刑。故令先捨罪緣。緣既不著。心亦無貪。貪心",
    "X41n0730_012:0482b07": "既滅。罪報無由。生死業苦故能除斷。今此三捨誠",
    "X41n0730_012:0482b08": "為三十懺法之宗途。義類通足矣。",
    "X41n0730_012:0482b09": "△初明捨財",
    "X41n0730_012:0482b10": "三十捨中。乞綿作衣畜貨三寶。此之三戒不對於",
    "X41n0730_012:0482b11": "僧。餘者皆並通三境。今擿取數犯者。以為標首。捨",
    "X41n0730_012:0482b12": "法有三。初五長之物。二離受衣。餘雜捨等。辦定三",
    "X41n0730_012:0482b13": "說。將往僧中。",
    "X41n0730_012:0482b14": "釋　此明捨中之差別也。乞綿作衣者。若犯第十",
    "X41n0730_012:0482b15": "一雜野蠶綿作新臥具。此應捨。若以斤斧細斬和",
    "X41n0730_012:0482b16": "泥塗壁埵。律云。臥具乃衣之都名也。畜貨者。金玉",
    "X41n0730_012:0482b17": "曰貨。若犯第十九種種賣買寶物三寶者。若犯第",
    "X41n0730_012:0482b18": "十八自手捉錢若金銀。此畜貨捉寶應捨。若有信",
    "X41n0730_012:0482b19": "樂守園人或優婆塞當語言。此是我所不應。汝當",
    "X41n0730_012:0482b20": "知之。此三戒。一是自壞捨。二是對俗捨。不對於僧。",
    "X41n0730_012:0482b21": "捨已罪應懺。餘者二十七戒。若有犯者。並通三境。",
    "X41n0730_012:0482b22": "今擿取數犯者列法。乃故畜長衣。以為標首也。准",
    "X41n0730_012:0482b23": "二十七捨法。有三殊故。初五長之物。謂第一過畜",
    "X41n0730_012:0482b24": "十日衣戒。第三過畜一月衣戒。第二十八急施衣",
    "X41n0730_012:0482c01": "過後畜戒。第二十一畜長鉢戒。第二十六過畜七",
    "X41n0730_012:0482c02": "日藥戒。是為五長也。二離受衣。謂第二若三衣中。",
    "X41n0730_012:0482c03": "離一一衣異處宿戒。第二十九後月離衣過六夜",
    "X41n0730_012:0482c04": "戒是也。餘雜捨等。除上三七是也。比丘於此三十",
    "X41n0730_012:0482c05": "中。若有犯者。欲乞懺冀淨。如制捨財。先須辦定三",
    "X41n0730_012:0482c06": "說。然後將往僧中。",
    "X41n0730_012:0482c07": "佛言。捨與僧時。持往僧中。偏袒右肩。脫革屣。向上",
    "X41n0730_012:0482c08": "座作禮已。互跪合掌。應作如是捨言。",
    "X41n0730_012:0482c09": "大德僧聽。我(某甲)比丘故畜(一三五八)事長衣。犯捨墮(故離",
    "X41n0730_012:0482c10": "僧伽黎宿。犯捨墮。自買得一事衣。犯捨墮)。我今(捨與)僧(一說)。",
    "X41n0730_012:0482c11": "釋　是中捨文唯三。戒條念七。隨犯入文。准此為",
    "X41n0730_012:0482c12": "式。然列一三五八四字者。是明犯緣之開遮也。宣",
    "X41n0730_012:0482c13": "祖慮恐後來比丘但知畜長有十日之限。及衣財",
    "X41n0730_012:0482c14": "不足者聽一月之法。而不知時非時中開遮久近",
    "X41n0730_012:0482c15": "犯緣多種。故出此四字於捨文。使後人詳知開遮。",
    "X41n0730_012:0482c16": "以便行用。不致漏過干制也。一三五是開條。八乃",
    "X41n0730_012:0482c17": "遮制。一者謂夏安居竟。無功德衣比丘。開十日之",
    "X41n0730_012:0482c18": "常限。聽一月中得畜長物。更過則犯。此是捨墮之",
    "X41n0730_012:0482c19": "第三戒。三者謂夏三月安居未竟。開前十日得受",
    "X41n0730_012:0482c20": "急施衣。若過前受過後畜皆犯。此是捨墮之第二",
    "X41n0730_012:0482c21": "十八戒。五者謂夏安居竟。有功德衣比丘。開五月",
    "X41n0730_012:0482c22": "中得畜長物。過期即犯。八者謂八事失功德衣。畜",
    "X41n0730_012:0482c23": "長即犯。此是遮制。其八事失衣。如前受功德衣中",
    "X41n0730_012:0482c24": "所明。然畜長開遮差別雖廣。一三五八四字全收。",
    "X41n0730_012:0483a01": "則見刪繁取要。用文之妙。無過於祖也。自買得一",
    "X41n0730_012:0483a02": "事衣者。於雜捨中。且標自受錢寶買得衣犯捨墮",
    "X41n0730_012:0483a03": "一事明捨。其餘雜捨等准犯隨牒。",
    "X41n0730_012:0483a04": "若知數者。隨多少言之。若衣財眾多。乃云不憶數",
    "X41n0730_012:0483a05": "也。唯除三衣一種。以必有數。若衣財多處並隨處",
    "X41n0730_012:0483a06": "捨已。然後懺罪。由通染犯故也。乃至罪名多小具",
    "X41n0730_012:0483a07": "明牒。准律如此。不可疑作。",
    "X41n0730_012:0483a08": "釋　若衣財多處等。謂所畜衣財若多處寄者。並",
    "X41n0730_012:0483a09": "須隨處一一盡捨已。然後總乞懺悔。罪俱蠲除。倘",
    "X41n0730_012:0483a10": "有一處不捨。縱懺罪皆不滅。物處雖異。由通一貪",
    "X41n0730_012:0483a11": "染心犯故。所以懺不能清淨也。罪名多少具明牒",
    "X41n0730_012:0483a12": "者。若犯一事牒一罪名。若犯多事牒多罪名。無容",
    "X41n0730_012:0483a13": "[怡-台+龍]恫。恐墮相似非中。准律如此。不可疑作。疑作者。",
    "X41n0730_012:0483a14": "義借虞書。罪疑惟輕。功疑惟重之謂也。",
    "X41n0730_012:0483a15": "△中明捨心",
    "X41n0730_012:0483a16": "薩婆多云。一者衣已捨。罪已懺悔。畜心不斷。當日",
    "X41n0730_012:0483a17": "明日得本異財。並犯由心染故。二者衣捨罪未悔",
    "X41n0730_012:0483a18": "畜心斷者。若即日得本財異財。犯突吉羅。",
    "X41n0730_012:0483a19": "釋　本財。謂是先所希得者。異財。謂是意外不求",
    "X41n0730_012:0483a20": "者。若衣已捨。罪已說悔。畜心不斷者。謂貪心相續。",
    "X41n0730_012:0483a21": "畜念猶存。於本日或明日。更得本異衣財。是後衣",
    "X41n0730_012:0483a22": "與前衣邊得捨墮。由通染故犯。若衣已捨。罪尚未",
    "X41n0730_012:0483a23": "悔。畜心斷者。謂訶貪絕求於即日。復得本異衣財。",
    "X41n0730_012:0483a24": "犯突吉羅。由事無間隔法。越毗尼故。",
    "X41n0730_012:0483b01": "今按諸律論。捨墮還財。並由僧量。不自專己。或永",
    "X41n0730_012:0483b02": "棄捨。或永入僧。或還本道俗。或通施七眾。如律本",
    "X41n0730_012:0483b03": "斬壞入庫之例等是也。故捨心決。曾無顧緣。若還",
    "X41n0730_012:0483b04": "本財。事同新得。如法說淨。淨應本白法。",
    "X41n0730_012:0483b05": "釋　此引律論明法無紊也。聖制捨墮還財。乃剪",
    "X41n0730_012:0483b06": "貪却愛。罄垢雪愆。少有黏帶。業蒂猶存。並由眾僧",
    "X41n0730_012:0483b07": "量度施為。不任於己專主擬議。永棄捨者。如捉寶",
    "X41n0730_012:0483b08": "戒。五分律云。僧應白二。差一比丘作棄金銀及錢",
    "X41n0730_012:0483b09": "人。彼比丘應棄此物著坑中。或流水中。或曠野中。",
    "X41n0730_012:0483b10": "不應誌處是也。永入僧者。如雜野蠶綿作具戒。五",
    "X41n0730_012:0483b11": "分律云。應捨與僧。不得捨與餘人。僧用敷地。除捨",
    "X41n0730_012:0483b12": "比丘。餘一切僧隨次坐是也。還本道俗者。如索衣",
    "X41n0730_012:0483b13": "六反戒。若四反五反六反在前默然立不得衣者。",
    "X41n0730_012:0483b14": "從所得衣價處。語言還取是也。通施七眾者。如捉",
    "X41n0730_012:0483b15": "寶戒。僧祇律云。若犯捨墮物。僧中捨已不得還。彼",
    "X41n0730_012:0483b16": "比丘僧亦不應分。若多者應著無盡物中。無盡物",
    "X41n0730_012:0483b17": "中。謂十方僧物庫中。准此但通施出家五眾。而云",
    "X41n0730_012:0483b18": "七者。後人錄寫之誤。如律本斬壞入庫之例等是",
    "X41n0730_012:0483b19": "也。此句復以本律。例其他宗。證明並由僧量之義。",
    "X41n0730_012:0483b20": "是故捨心已決。曾無一念顧戀前緣。若還本財。事",
    "X41n0730_012:0483b21": "同新得。即應如法說淨著用。隨自因緣。其說淨法。",
    "X41n0730_012:0483b22": "應依本律文白之。",
    "X41n0730_012:0483b23": "今此律宗。言非虗設。既捨與僧。心亦無繫。故律本",
    "X41n0730_012:0483b24": "云。若不還衣。若著用破壞。受作三衣。但犯突吉羅。",
    "X41n0730_012:0483c01": "止是失法之罪。",
    "X41n0730_012:0483c02": "釋　此明律制不虗物捨無主。所以僧若不還衣",
    "X41n0730_012:0483c03": "等。但犯突吉羅者。止是失悞還法之罪。",
    "X41n0730_012:0483c04": "△捨罪法",
    "X41n0730_012:0483c05": "佛言。彼捨衣竟。即於僧中懺悔。",
    "X41n0730_012:0483c06": "○乞懺悔法",
    "X41n0730_012:0483c07": "准律本後文出。當作是乞。",
    "X41n0730_012:0483c08": "釋　此謂懺罪之法。准律本第一分中。如後文所",
    "X41n0730_012:0483c09": "出。先當作是乞也。",
    "X41n0730_012:0483c10": "大德僧聽。我(某甲)比丘故畜(眾多若干)長衣。犯捨墮。是衣",
    "X41n0730_012:0483c11": "已捨與僧。今有(眾多若干)波逸提罪。從僧乞懺悔。願僧聽",
    "X41n0730_012:0483c12": "我(某甲)比丘懺悔。慈愍故(三說)。",
    "X41n0730_012:0483c13": "△請懺悔主法",
    "X41n0730_012:0483c14": "佛言。若一住處一切僧並犯罪者。不得向犯者懺",
    "X41n0730_012:0483c15": "悔。有犯者不得與他解罪。若有客比丘來。清淨無",
    "X41n0730_012:0483c16": "犯者。當一一往彼所懺悔。若無來者。當詣比近清",
    "X41n0730_012:0483c17": "淨眾中懺。此比丘當還本住處。餘比丘向此比丘",
    "X41n0730_012:0483c18": "說犯名懺悔。如是者名清淨。",
    "X41n0730_012:0483c19": "釋　凡修善品。以益前人。若自不清淨。令他清淨。",
    "X41n0730_012:0483c20": "自不止斷貪慢心。而欲令他止斷者。皆無是處。應",
    "X41n0730_012:0483c21": "於僧中請一如法持戒比丘。以為受懺之主也。",
    "X41n0730_012:0483c22": "五分律云。若有命難因緣。佛開同犯不同犯。並得",
    "X41n0730_012:0483c23": "受懺。若無緣者不得。故律云。有二種癡。謂不見犯。",
    "X41n0730_012:0483c24": "從犯者懺悔。",
    "X41n0730_012:0484a01": "釋　此謂死限將臨。怖罪心切。設全遮不開。則急",
    "X41n0730_012:0484a02": "難莫救。故佛垂憐。暫聽攝濟。若無如是因緣。不得",
    "X41n0730_012:0484a03": "故就犯者露懺。故復引律便用。而復隨誠之也。",
    "X41n0730_012:0484a04": "律闕請法。今准義應須言。",
    "X41n0730_012:0484a05": "大德一心念。我比丘(某甲)今請大德。為波逸提懺悔",
    "X41n0730_012:0484a06": "主。願大德為我作波逸提懺悔主。慈愍故。",
    "X41n0730_012:0484a07": "三請。未得答其可不。",
    "X41n0730_012:0484a08": "○和白法",
    "X41n0730_012:0484a09": "應索欲問和已。答云。受波逸提懺悔羯磨。",
    "X41n0730_012:0484a10": "釋　文但通答。應隨所犯。以通別言之。索欲問和。",
    "X41n0730_012:0484a11": "乃僧中上座單白和法。是懺主親宣。應如是白言。",
    "X41n0730_012:0484a12": "大德僧聽。(某甲)比丘故畜(眾多若干)長衣犯捨墮。此衣已",
    "X41n0730_012:0484a13": "捨與僧。是中有(眾多若干)波逸提罪。今從眾僧乞懺悔。若",
    "X41n0730_012:0484a14": "僧時到僧忍聽。我比丘(某甲)受(某甲)比丘懺悔。白如",
    "X41n0730_012:0484a15": "是。",
    "X41n0730_012:0484a16": "作是白已。告知眾僧。答言。可爾。",
    "X41n0730_012:0484a17": "釋　懺悔請主。為有證盟。令知清淨故。雖經三請。",
    "X41n0730_012:0484a18": "不得擅允。須白僧忍。然後受懺。此則眾僧又與懺",
    "X41n0730_012:0484a19": "主作證也。",
    "X41n0730_012:0484a20": "△正捨罪法",
    "X41n0730_012:0484a21": "其常途謹誦。多有繁濫。檢過則無。不可妄指。藏罪",
    "X41n0730_012:0484a22": "著用。隨犯方言。希故削除。有則如後。",
    "X41n0730_012:0484a23": "釋　此文示譌明法。謹者專也。誦乃流行。謂當代",
    "X41n0730_012:0484a24": "司律令悔捨墮者。一往專懺八品。流行作辦。多有",
    "X41n0730_012:0484b01": "繁濫。應先詰機檢過。無則不可妄指。須知覆藏通",
    "X41n0730_012:0484b02": "兼著用。不共隨犯。某者方令次第削除。有則如後",
    "X41n0730_012:0484b03": "對一人懺法。此正捨根本墮罪。應如是言。",
    "X41n0730_012:0484b04": "大德一心念。我比丘(某甲)故畜(眾多若干)長衣犯捨墮。此",
    "X41n0730_012:0484b05": "衣已捨與僧。有(眾多若干)波逸提罪。今向大德發露懺悔。",
    "X41n0730_012:0484b06": "不敢覆藏。懺悔則安樂。不懺悔不安樂。憶念犯發露。",
    "X41n0730_012:0484b07": "知而不敢覆藏。願大德憶我清淨戒身具足。清淨布",
    "X41n0730_012:0484b08": "薩(三說已應〔說〕言)。自責汝心生厭離。(答〔云〕)爾。",
    "X41n0730_012:0484b09": "釋　懺悔則安樂者。此有三儀。一因安樂。謂持戒",
    "X41n0730_012:0484b10": "知非。律名智人。以身居有漏。心等凡流。宿習既深。",
    "X41n0730_012:0484b11": "現熏易發。而能具慚說露。誠意洗愆。猶浣故衣。垢",
    "X41n0730_012:0484b12": "盡仍潔。毗尼作法亦復如是。不為眾遠。不雜於眾。",
    "X41n0730_012:0484b13": "故得安樂。二華報安樂。謂五已淨。三增未強。不歷",
    "X41n0730_012:0484b14": "惡途。權受天福。故得安樂。三果報安樂。謂無漏三",
    "X41n0730_012:0484b15": "學為因。有餘涅槃是果。涅槃永離諸患。不受後有。",
    "X41n0730_012:0484b16": "故云懺悔則安樂也。若犯罪覆藏。則二報無由。三",
    "X41n0730_012:0484b17": "途必往。故云不懺悔不安樂也。憶念犯發露知而",
    "X41n0730_012:0484b18": "不敢覆藏者。正顯自言。非他所舉。願憶我清淨戒",
    "X41n0730_012:0484b19": "身具足者。是乞懇前人為己作證語。戒身即戒體。",
    "X41n0730_012:0484b20": "無染無缺。為曰具足。由清淨具足故。得同僧羯磨",
    "X41n0730_012:0484b21": "布薩也。受懺主令自責心生厭離者。此是律中自",
    "X41n0730_012:0484b22": "言治罪之法。律攝云。凡犯戒有五因緣。一無羞恥",
    "X41n0730_012:0484b23": "心。二無敬教心。三情懷放逸。四稟性癡鈍。五忘失",
    "X41n0730_012:0484b24": "正念。今令自責如是等心。當生厭離。慎勿復起。以",
    "X41n0730_012:0484c01": "犯聖制。彼自答云爾者。乃深慙痛責立誓之言。縱",
    "X41n0730_012:0484c02": "過失命因緣。誓不再犯也。",
    "X41n0730_012:0484c03": "○還衣法",
    "X41n0730_012:0484c04": "佛言。彼捨墮衣應還比丘。若不還者犯罪。還法有",
    "X41n0730_012:0484c05": "三。謂五長等有緣者展轉還。非五長者即應即座",
    "X41n0730_012:0484c06": "還。若無緣五長者明日還。明了論中令一宿間故。",
    "X41n0730_012:0484c07": "義須分識。",
    "X41n0730_012:0484c08": "釋　即座還者。西域集僧就地敷座。此方無論座",
    "X41n0730_012:0484c09": "立。但眾未散。應即還衣。",
    "X41n0730_012:0484c10": "△初即座轉付法",
    "X41n0730_012:0484c11": "佛言。若眾僧多難集。此比丘有因緣事。欲遠行者。",
    "X41n0730_012:0484c12": "應問言。汝此衣物與誰。隨彼說便與。是中有一月",
    "X41n0730_012:0484c13": "衣急施衣過後畜長鉢殘藥長衣。此五長戒。依此",
    "X41n0730_012:0484c14": "法還之。",
    "X41n0730_012:0484c15": "釋　准此緣。一為界廣眾多。各有行業。集會時難。",
    "X41n0730_012:0484c16": "二為自有緣事。急欲遠行。不克住此。故爾開聽。彼",
    "X41n0730_012:0484c17": "此成辦。令無妨覊。僧應問言。汝此衣物。現前眾中。",
    "X41n0730_012:0484c18": "欲與誰人耶。隨所說者便應與。若是一月衣等五",
    "X41n0730_012:0484c19": "長戒。並依此法還之。作如是語。",
    "X41n0730_012:0484c20": "大德僧聽。(某甲)比丘故畜(眾多若干)長衣犯捨墮。此衣已",
    "X41n0730_012:0484c21": "捨與僧。若僧時到僧忍聽。僧今持是衣與(某甲)比丘",
    "X41n0730_012:0484c22": "(某甲)。比丘當還此比丘。白如是。",
    "X41n0730_012:0484c23": "大德僧聽。此(某甲)比丘故畜(眾多若干)長衣犯捨墮。此衣",
    "X41n0730_012:0484c24": "已捨與僧。僧今持此衣與(某甲)比丘。(某甲)比丘當還",
    "X41n0730_012:0485a01": "此比丘。誰諸長老。忍僧持此衣與(某甲)比丘。(某甲)比",
    "X41n0730_012:0485a02": "丘當還此比丘者默然。誰不忍者說。僧已忍持此衣",
    "X41n0730_012:0485a03": "與(某甲)比丘。(某甲)比丘當還(某甲)比丘竟。僧忍默然",
    "X41n0730_012:0485a04": "故。是事如是持。",
    "X41n0730_012:0485a05": "僧祗律云。知識比丘僧中得此衣已。屏處分付。",
    "X41n0730_012:0485a06": "釋　分者施也。付者授也。僧中得衣物屬於己。屏",
    "X41n0730_012:0485a07": "處施人。事不共僧。應教說淨。或令受持。若不說淨。",
    "X41n0730_012:0485a08": "不得儲畜。若不加法。不得披著。所謂若還本財。事",
    "X41n0730_012:0485a09": "同新得也。",
    "X41n0730_012:0485a10": "△後明即座直付法",
    "X41n0730_012:0485a11": "若非五長。並依此法。若是五長。曾經宿者。准此文。",
    "X41n0730_012:0485a12": "大德僧聽。(某甲)比丘故離僧伽黎宿(餘二衣乃至迴僧物。並准著)",
    "X41n0730_012:0485a13": "犯捨墮。此衣已捨與僧。若僧時到僧忍聽。僧今持此",
    "X41n0730_012:0485a14": "衣還(某甲)比丘。白如是。",
    "X41n0730_012:0485a15": "大德僧聽。(某甲)比丘故離僧伽黎宿犯捨墮。此衣已",
    "X41n0730_012:0485a16": "捨與僧。僧今持此衣還(某甲)比丘誰諸長老。忍僧持",
    "X41n0730_012:0485a17": "此衣還(某甲)比丘者默然。誰不忍者說。僧已忍還(某",
    "X41n0730_012:0485a18": "甲)比丘衣竟。僧忍默然故。是事如是持。",
    "X41n0730_012:0485a19": "釋　此作白文中贅云。餘二衣乃至回僧物並准",
    "X41n0730_012:0485a20": "著。著者補也。所以於止持內三十捨衣還法等。一",
    "X41n0730_012:0485a21": "一僉示云此作持中詳明者。葢准上捨。並斯羯磨",
    "X41n0730_012:0485a22": "隨事改補。牒名任用。餘文皆同無異。其七非簡",
    "X41n0730_012:0485a23": "過。於初篇已明。故於三九法中。不復再示也。",
    "X41n0730_012:0485a24": "○對四人已下對首法",
    "X41n0730_012:0485b01": "釋　此目雙標。作時制別。文中准例。兼僧列法。唯",
    "X41n0730_012:0485b02": "顯對首。",
    "X41n0730_012:0485b03": "若向四人懺者。捨財文同於上。懺罪須口和三人",
    "X41n0730_012:0485b04": "不得用單白。還財得作直付。羯磨如上。",
    "X41n0730_012:0485b05": "釋　僧有四滿數。前明五人以上。是後三種僧。此",
    "X41n0730_012:0485b06": "向四人懺者。是第一種僧也。捨財文同上者。現前",
    "X41n0730_012:0485b07": "四人。應稱僧捨。懺罪須口和不用單白者。一人受",
    "X41n0730_012:0485b08": "懺。三缺非滿。還財得作直付者。懺罪既訖。一三足",
    "X41n0730_012:0485b09": "數。是故羯磨如上白二。此謂准例兼僧。於下正顯",
    "X41n0730_012:0485b10": "眾法對首法也。",
    "X41n0730_012:0485b11": "佛言。若欲在三比丘前懺悔者。應至三清淨比丘",
    "X41n0730_012:0485b12": "所。如前懺法。具修威儀。作如是捨言。",
    "X41n0730_012:0485b13": "諸大德聽。我(某甲)比丘故畜眾多長衣犯捨墮。我今",
    "X41n0730_012:0485b14": "捨與諸大德(一說)。",
    "X41n0730_012:0485b15": "作如是捨已。應懺本罪。先請懺悔主。其請文如上",
    "X41n0730_012:0485b16": "僧中無異。是中懺主應問餘二比丘言。",
    "X41n0730_012:0485b17": "二長老若長老。聽我受(某甲)比丘懺悔者。我當受(彼二",
    "X41n0730_012:0485b18": "比丘答言)。可爾。",
    "X41n0730_012:0485b19": "方告懺罪者言可。還衣對二人亦爾。",
    "X41n0730_012:0485b20": "釋　其懺諸罪。並准此法。還衣對二人亦爾者。今",
    "X41n0730_012:0485b21": "亦例明便用。若是五長及非五長直付。准此應如",
    "X41n0730_012:0485b22": "是言。",
    "X41n0730_012:0485b23": "二長老聽。(某甲)比丘故畜長衣犯捨墮。此衣已捨與",
    "X41n0730_012:0485b24": "我等。若二長老忍者。今持此衣。還(某甲)比丘(二比丘答言)。",
    "X41n0730_012:0485c01": "可爾。",
    "X41n0730_012:0485c02": "○對一人捨墮法",
    "X41n0730_012:0485c03": "佛言。若在一比丘前悔者。至一清淨比丘所。應如",
    "X41n0730_012:0485c04": "法懺。今時行事對首懺多。故須明立定式。使披尋",
    "X41n0730_012:0485c05": "者。易為照練。",
    "X41n0730_012:0485c06": "釋　今時行事乃至易為照練者。此是宣祖指彼",
    "X41n0730_012:0485c07": "時行事之人而言。謂彼等雖云司持律軌。皆莫知",
    "X41n0730_012:0485c08": "懺捨墮之差別。一槩作對首懺者最多。故須明立",
    "X41n0730_012:0485c09": "五種差別之定式。使後來披尋懺法者。易為照了",
    "X41n0730_012:0485c10": "精練。得以免過獲益也。此法名曰眾法對首。謂應",
    "X41n0730_012:0485c11": "集僧而不向僧懺。應對首而不應別眾。不同單墮。",
    "X41n0730_012:0485c12": "必於屏處對首別眾懺之。而云五種定式者。是將",
    "X41n0730_012:0485c13": "一眾法對首法。貫其五懺也。第一若在五人以上",
    "X41n0730_012:0485c14": "眾中懺悔者。單白受懺。及用展轉。直付二法。還物",
    "X41n0730_012:0485c15": "皆得。第二若向四人懺者。但口和三人。直付還物。",
    "X41n0730_012:0485c16": "不應用單白及展轉二法。第三若向三人懺者。應",
    "X41n0730_012:0485c17": "口和二人。其直付法亦不得用。第四若向二人懺",
    "X41n0730_012:0485c18": "者。應口和一人。第五若向一人懺者。無人可和。直",
    "X41n0730_012:0485c19": "受則已。如是懺式。雖列五異羯磨。唯定一眾法對",
    "X41n0730_012:0485c20": "首法也。",
    "X41n0730_012:0485c21": "○捨衣法",
    "X41n0730_012:0485c22": "應將一比丘至自然界中。或在戒場。並須盡集。",
    "X41n0730_012:0485c23": "釋　此文雖是對一人。捨必令至自然界中。或在",
    "X41n0730_012:0485c24": "界場上者。義含對五人以上。若四人三人二人捨",
    "X41n0730_012:0486a01": "故。知有人不得別眾。則五懺之式通攝矣。故云並",
    "X41n0730_012:0486a02": "須盡集。",
    "X41n0730_012:0486a03": "將所犯財。並束一處。已具修威儀。如是捨言。",
    "X41n0730_012:0486a04": "大德一心念。我(某甲)比丘故畜眾多長衣(故離僧伽黎宿)犯",
    "X41n0730_012:0486a05": "捨墮。今捨與大德(一說)。",
    "X41n0730_012:0486a06": "請懺悔主法。其文如上所說。懺悔主應為分別罪",
    "X41n0730_012:0486a07": "名及種與相也。名謂六聚差別。種謂畜長離衣三",
    "X41n0730_012:0486a08": "十事異。相謂一多不同。故律云。一名多種住別異。",
    "X41n0730_012:0486a09": "釋　名謂六聚差別者。一四波羅夷。二十三僧伽",
    "X41n0730_012:0486a10": "婆尸沙。三從生偷蘭遮。四一百二十波逸提。五四",
    "X41n0730_012:0486a11": "可呵。六一百眾學法。然此名合則唯五因。令懺主",
    "X41n0730_012:0486a12": "分別審察。所以從開而論。故為六也。種謂畜長離",
    "X41n0730_012:0486a13": "衣三十事異者。種即罪種自性。以犯染之心不一。",
    "X41n0730_012:0486a14": "則此罪種自性。非彼罪種自性。若擴而推之。則六",
    "X41n0730_012:0486a15": "聚罪種。亦各有異相。謂一多不同者。相即所犯之",
    "X41n0730_012:0486a16": "罪相。有犯一戒得一罪。或犯一戒有多罪。故引律",
    "X41n0730_012:0486a17": "云。一名多種住別異。此出第三分人揵度。佛言。若",
    "X41n0730_012:0486a18": "犯僧殘。知日數不知日數。知覆藏不知覆藏。知等",
    "X41n0730_012:0486a19": "覆不知等覆。一名多種自性非自性住別異也。",
    "X41n0730_012:0486a20": "佛言。若犯僧殘罪乃至突吉羅。知覆藏。應先教作",
    "X41n0730_012:0486a21": "突吉羅懺。後如法懺。故知前須委問。然後教悔。",
    "X41n0730_012:0486a22": "釋　前於但對首綱目中。列云旨露六聚法。乃准",
    "X41n0730_012:0486a23": "此立名。並攝下二種懺法也。",
    "X41n0730_012:0486a24": "○明懺罪法",
    "X41n0730_012:0486b01": "若按捨墮具足八品。突吉羅二品。根本從生。如後",
    "X41n0730_012:0486b02": "所列。覆藏合有六品。初二品覆本墮生。中二品覆",
    "X41n0730_012:0486b03": "著用不淨衣生。後二品覆僧說戒默然生。並經初",
    "X41n0730_012:0486b04": "夜二夜。以去為率。",
    "X41n0730_012:0486b05": "△先懺從生罪",
    "X41n0730_012:0486b06": "其八品小小罪。應總請一懺悔主。文同波逸提。唯",
    "X41n0730_012:0486b07": "以突吉羅懺悔主為異。次正懺悔覆藏罪。",
    "X41n0730_012:0486b08": "大德一心念。我(某甲)故畜眾多長衣。犯眾多波逸提",
    "X41n0730_012:0486b09": "罪。經夜覆藏。隨夜展轉覆藏並著用。犯捨衣突吉羅",
    "X41n0730_012:0486b10": "罪。經夜覆藏。隨夜展轉覆藏。經僧說戒默妄語。犯突",
    "X41n0730_012:0486b11": "吉羅罪。經夜覆藏。隨夜展轉覆藏(並據有言之)。並犯突吉",
    "X41n0730_012:0486b12": "羅罪。不憶數。今向大德發露懺悔。更不敢作。願大德",
    "X41n0730_012:0486b13": "憶我(一說)。",
    "X41n0730_012:0486b14": "餘治罪立誓並如上。",
    "X41n0730_012:0486b15": "△懺悔二根本小罪法",
    "X41n0730_012:0486b16": "善見云。犯捨墮衣。不捨而著隨著。得突吉羅。律云。",
    "X41n0730_012:0486b17": "僧說戒時。乃至三問憶念罪。而不發露者。突吉羅。",
    "X41n0730_012:0486b18": "大德一心念。我(某甲)比丘犯著用不淨衣。及經僧說",
    "X41n0730_012:0486b19": "戒默妄語。並犯突吉羅罪。各不憶數。今向大德發露",
    "X41n0730_012:0486b20": "懺悔。更不敢作。願大德憶我(一說)。",
    "X41n0730_012:0486b21": "餘詞同上。此並據有犯者言之。上來從生。根本律",
    "X41n0730_012:0486b22": "合前後兩懺。不出正文。今義准諸懺。理例可解。故",
    "X41n0730_012:0486b23": "立正儀想。無疑濫之也。",
    "X41n0730_012:0486b24": "釋　此文決例法之疑也。謂上來以從生根本八",
    "X41n0730_012:0486c01": "品小罪。依律合會。宜當前後兩懺。然雖不出正文。",
    "X41n0730_012:0486c02": "由犯則本始。懺則從先。今義准諸懺法。理順無乖。",
    "X41n0730_012:0486c03": "例行可解。故立正儀想閱攻者。自無疑擬濫廁之。",
    "X41n0730_012:0486c04": "論所謂必彼俱無則理通決例者是也。",
    "X41n0730_012:0486c05": "○懺根本罪法",
    "X41n0730_012:0486c06": "應對前懺主言。",
    "X41n0730_012:0486c07": "大德一心念。我比丘(某甲)故畜長衣不說淨。犯捨墮。",
    "X41n0730_012:0486c08": "此衣已捨與大德。有眾多波逸提罪。今向大德發露",
    "X41n0730_012:0486c09": "懺悔。不敢覆藏。",
    "X41n0730_012:0486c10": "餘文如上僧中。乃至呵治立誓還衣諸法並准前",
    "X41n0730_012:0486c11": "條。其犯捨財。已用壞盡。必委種相。及九十事並同",
    "X41n0730_012:0486c12": "懺悔。",
    "X41n0730_012:0486c13": "釋　其犯捨財等者。謂犯捨墮財。日久已經。著用",
    "X41n0730_012:0486c14": "壞盡。必隨所犯。種相一一說露罪。與九十事並同。",
    "X41n0730_012:0486c15": "故須懺悔。前於捨心中。唯明衣已。捨罪懺悔。畜心",
    "X41n0730_012:0486c16": "不斷衣。捨罪未悔。畜心斷者。未明衣已壞盡罪。並",
    "X41n0730_012:0486c17": "畜心未捨。所以足成三義捨墮之法。靡不罄矣。",
    "X41n0730_012:0486c18": "○懺後墮法",
    "X41n0730_012:0486c19": "大同三十中。唯無財捨為異。若懺前品從生八種。",
    "X41n0730_012:0486c20": "或有或無。如新衣過量。著用並犯。理須准懺。如妄",
    "X41n0730_012:0486c21": "語掘地無因而犯。亦不必並通。宜隨犯多少。稱實",
    "X41n0730_012:0486c22": "前懺。不得在根本。後以佛制在前。若懺根本別眾",
    "X41n0730_012:0486c23": "得開。不得同三十。",
    "X41n0730_012:0486c24": "釋　此中九十事若懺。前品從生八種小罪。須知",
    "X41n0730_012:0487a01": "有無不得妄指也。如新衣過量者。此句總標。內攝",
    "X41n0730_012:0487a02": "第六十得衣不染戒第八十五綿貯牀褥戒第八",
    "X41n0730_012:0487a03": "十七坐具過量戒第八十八瘡衣過量戒第八十",
    "X41n0730_012:0487a04": "九雨衣過量戒第九十佛衣等量戒。如是六事犯",
    "X41n0730_012:0487a05": "者並通著用。其第八十四作牀過最戒第八十六",
    "X41n0730_012:0487a06": "骨牙針筒戒。但犯用而無著。餘者八十二事如妄",
    "X41n0730_012:0487a07": "語掘地等。著用無因。不必並通。宜應隨犯多少。稱",
    "X41n0730_012:0487a08": "實發露。俱在前懺。若懺此根本墮罪所託界二。別",
    "X41n0730_012:0487a09": "眾得開。不同三十。悔通僧別也。",
    "X41n0730_012:0487a10": "其請懺悔主文如上說。若心正懺悔本罪。文少有",
    "X41n0730_012:0487a11": "別應言。",
    "X41n0730_012:0487a12": "大德一心念。我(某甲)比丘犯故妄語波逸提罪(餘有隨稱)。",
    "X41n0730_012:0487a13": "不憶數(但犯單墮多不憶數。自有〔者〕。隨有言之。實而非謬)。今向大德發露懺",
    "X41n0730_012:0487a14": "悔。不敢覆藏。",
    "X41n0730_012:0487a15": "餘詞如上。乃至訶責立誓亦爾。",
    "X41n0730_012:0487a16": "○懺波羅提提舍尼法",
    "X41n0730_012:0487a17": "謂在村巷中。從非親尼。自手受食。或食尼指授食",
    "X41n0730_012:0487a18": "等。",
    "X41n0730_012:0487a19": "釋　此戒相釋義。如止持中明。共制有四。今但明",
    "X41n0730_012:0487a20": "初二。故以等字。攝其第三先作學家羯磨無病受",
    "X41n0730_012:0487a21": "食。第四在僧伽藍內無病受食也。",
    "X41n0730_012:0487a22": "諸律令請一人為主。說罪名種。一說便止。其詞曰。",
    "X41n0730_012:0487a23": "大德一心念。我(某甲)比丘食比丘尼指授食。犯波羅",
    "X41n0730_012:0487a24": "提提舍尼罪。不憶數。大德。我犯可呵法。所不應為。今",
    "X41n0730_012:0487b01": "向大德悔過。(僧祇云。前人應問言)汝見罪不。(答言)見。(應呵責言)慎莫更",
    "X41n0730_012:0487b02": "作。(答言)頂戴持。",
    "X41n0730_012:0487b03": "釋　而云請一人為主文同上法。其中小品。著用",
    "X41n0730_012:0487b04": "全無。餘覆隨有。准實先懺。",
    "X41n0730_012:0487b05": "非　一人非。謂請懺所向遮簡等。二法非。謂白",
    "X41n0730_012:0487b06": "詞增三錯漏等。三事非。謂所犯疑似未決等。",
    "X41n0730_012:0487b07": "後四准常。",
    "X41n0730_012:0487b08": "○懺突吉羅法",
    "X41n0730_012:0487b09": "佛言。若故作者。犯應懺突吉羅。又犯非威儀突吉",
    "X41n0730_012:0487b10": "羅。若不故作。但犯突吉羅。律本具明故悞二心。唱",
    "X41n0730_012:0487b11": "言兩罪條別。諸師不披律部。但以五懺為宗。遂即",
    "X41n0730_012:0487b12": "雷同。一槩輕重。共同懺蕩。且五懺明義。止是別時",
    "X41n0730_012:0487b13": "偷蘭及墮。有無多少。立法非一。理須顯明。凡語難",
    "X41n0730_012:0487b14": "依。聖言易信。",
    "X41n0730_012:0487b15": "釋　律本正文云。佛言。若故作犯。應懺突吉羅。以",
    "X41n0730_012:0487b16": "故作故。犯非威儀突吉羅。而云應懺突吉羅者。是",
    "X41n0730_012:0487b17": "所犯之本罪。正犯本罪。以故作故。失僧儀體。兼犯",
    "X41n0730_012:0487b18": "非威儀突吉羅。此謂同時從生。犯則別立罪名。懺",
    "X41n0730_012:0487b19": "則同時隨滅也。若不故作。但犯突吉羅者。律本中",
    "X41n0730_012:0487b20": "一百眾學法。具明故悞二心。唱言求悔。兩罪條別。",
    "X41n0730_012:0487b21": "而律學諸師自不披研律部。沿習除棄。五懺為宗。",
    "X41n0730_012:0487b22": "遂即雷同。一槩輕重。共同懺蕩。且五懺所明之義。",
    "X41n0730_012:0487b23": "止是初二篇從生偷蘭中。須識別時獨頭。第三篇",
    "X41n0730_012:0487b24": "墮內知有捨無捨。三九多少犯異。所以立法非一。",
    "X41n0730_012:0487c01": "然此突吉羅。豈特本犯詳分。故悞並通。諸戒亦爾。",
    "X41n0730_012:0487c02": "理須顯明。故下引律以證。凡語難依。聖言易信也。",
    "X41n0730_012:0487c03": "故毗尼母云。若故作者。對一人說懺悞。作者責心。",
    "X41n0730_012:0487c04": "懺此則與律扶同。何得故執。如律訶責揵。度及明",
    "X41n0730_012:0487c05": "了論薩婆多等。各有明據。非唯抑度。義須謹依。餘",
    "X41n0730_012:0487c06": "有從生根本九品不同。並如上准酌例取。",
    "X41n0730_012:0487c07": "釋　非唯抑度者。謂非唯抑他所行。而自私度矜",
    "X41n0730_012:0487c08": "顯。義既准制如斯。須當謹依奉持。九品不同者。謂",
    "X41n0730_012:0487c09": "本悞犯及餘八品並如上。一一酌量。以例取懺法",
    "X41n0730_012:0487c10": "滌之也。",
    "X41n0730_012:0487c11": "○正明懺儀",
    "X41n0730_012:0487c12": "律並無文。准用前法。理通除滅。前明故作者。先請",
    "X41n0730_012:0487c13": "懺主云。",
    "X41n0730_012:0487c14": "大德一心念。我(某甲)比丘今請大德為突吉羅懺悔",
    "X41n0730_012:0487c15": "主。願大德為我作突吉羅懺悔主。慈愍故(三請)。",
    "X41n0730_012:0487c16": "○捨罪法",
    "X41n0730_012:0487c17": "從生根本。名須兩識。種相多少。並委審詳。應對前",
    "X41n0730_012:0487c18": "人。作是言。",
    "X41n0730_012:0487c19": "大德一心念。我(某甲)比丘故不齊整著僧伽黎(餘有准著)。",
    "X41n0730_012:0487c20": "犯一突吉羅罪。今向大德發露懺悔。更不敢作。願大",
    "X41n0730_012:0487c21": "德憶我(一說)。",
    "X41n0730_012:0487c22": "訶責立誓如前。",
    "X41n0730_012:0487c23": "非　一人非。謂邊有餘眾等。二法非。謂言訶脫",
    "X41n0730_012:0487c24": "落等。三事非。謂所犯互錯等。餘非取合准常。",
    "X41n0730_012:0488a01": "○悞作懺法",
    "X41n0730_012:0488a02": "具修威儀。心生慚愧。口言。",
    "X41n0730_012:0488a03": "我(某甲)比丘悞不齊整著僧伽黎。犯突吉羅罪。我今",
    "X41n0730_012:0488a04": "自責心悔過(一說)。",
    "X41n0730_012:0488a05": "非　人非。謂對人說悔等。法非。謂心念口默等。",
    "X41n0730_012:0488a06": "餘非如前。",
    "X41n0730_012:0488a07": "○餘語法",
    "X41n0730_012:0488a08": "續　此准單白綱目。今依律續法。即九十事之第",
    "X41n0730_012:0488a09": "十二異語惱他戒也。律云。若比丘犯罪。諸比丘問",
    "X41n0730_012:0488a10": "言。汝自知犯罪不。即以餘事報諸比丘。汝向誰語",
    "X41n0730_012:0488a11": "為說何事。為論何理。為語我語誰耶。是誰犯罪。罪",
    "X41n0730_012:0488a12": "由何生。我不見罪。云何言我有罪。佛言。自今已去。",
    "X41n0730_012:0488a13": "聽僧白已當名作餘語准常。問何索欲。答云。與餘",
    "X41n0730_012:0488a14": "語羯磨。應如是白云。",
    "X41n0730_012:0488a15": "大德僧聽。此(某甲)比丘犯罪。諸比丘問言。汝今自知",
    "X41n0730_012:0488a16": "犯罪不。即以餘事報諸比丘言。汝向誰說。為說何事。",
    "X41n0730_012:0488a17": "為論何理。為我說。為餘人說。誰犯罪。罪由何生。我不",
    "X41n0730_012:0488a18": "見罪(此依犯緣所說。但以實說者牒言之)。若僧時到僧忍聽當名(某甲)",
    "X41n0730_012:0488a19": "比丘作餘語。白如是。",
    "X41n0730_012:0488a20": "律云。作是白已名餘語。若僧未白。作如是說者。盡",
    "X41n0730_012:0488a21": "突吉羅。若白已如是語者。一切波逸提。",
    "X41n0730_012:0488a22": "非　人非。謂治者不現前等。事非。謂戲說不故",
    "X41n0730_012:0488a23": "等。餘非准前。",
    "X41n0730_012:0488a24": "○觸惱法",
    "X41n0730_012:0488b01": "續　此准單白網目。今依律續法。緣由前作餘語",
    "X41n0730_012:0488b02": "已。後故觸惱眾僧。喚來不來。不喚便來等。佛言。自",
    "X41n0730_012:0488b03": "今已去。聽僧白已。名此比丘觸惱。如常集問答云。",
    "X41n0730_012:0488b04": "與觸惱羯磨。當作是白。",
    "X41n0730_012:0488b05": "大德僧聽。(某甲)比丘僧名作餘語已。觸惱眾僧。喚來",
    "X41n0730_012:0488b06": "不來。不喚來便來。應起不起。不應起便起。應語不語。",
    "X41n0730_012:0488b07": "不應語便語(以實者牒入)。若僧時到僧忍聽。制(某甲)比丘",
    "X41n0730_012:0488b08": "名作觸惱。白如是。",
    "X41n0730_012:0488b09": "律云。若未白喚來不來等。盡突吉羅。若白竟作。如",
    "X41n0730_012:0488b10": "是一切盡波逸提。若上座喚來不來。突吉羅。簡",
    "X41n0730_012:0488b11": "非准上。",
    "X41n0730_012:0488b12": "○差說麤罪法",
    "X41n0730_012:0488b13": "續　此准白二綱目。今依制續法。律本提婆達多",
    "X41n0730_012:0488b14": "為利養破僧。故惡心害佛。復將教阿闍世害父。世",
    "X41n0730_012:0488b15": "尊告諸比丘可差。舍利弗告諸白衣大眾。若提婆",
    "X41n0730_012:0488b16": "達多所為事者。非佛法僧事。是提婆達多所作。應",
    "X41n0730_012:0488b17": "白二羯磨差。差時索欲問緣。答云。差使羯磨。作是",
    "X41n0730_012:0488b18": "白言。",
    "X41n0730_012:0488b19": "大德僧聽。若僧時到僧忍聽。今差舍利弗比丘。向白",
    "X41n0730_012:0488b20": "衣大眾。說提婆達多所為事者非佛法僧事。當知是",
    "X41n0730_012:0488b21": "提婆達多所作。白如是。",
    "X41n0730_012:0488b22": "大德僧聽。僧今差舍利弗比丘。向諸白衣大眾。說提",
    "X41n0730_012:0488b23": "婆達多所為事。非佛法僧事是提婆達多所作。誰諸",
    "X41n0730_012:0488b24": "長老。忍僧差舍利弗比丘向諸白衣大眾說提婆達",
    "X41n0730_012:0488c01": "多所作。非佛法僧事者默然。誰不忍者說。僧已忍差",
    "X41n0730_012:0488c02": "舍利弗比丘。向諸白衣大眾。說提婆達多所作事非",
    "X41n0730_012:0488c03": "佛法僧竟。僧忍默然故。是事如是持。",
    "X41n0730_012:0488c04": "釋　此乃九十事之第七向俗說罪戒中。除僧羯",
    "X41n0730_012:0488c05": "磨是也。今無此事。為知開緣。故仍續附。",
    "X41n0730_012:0488c06": "○護鉢法",
    "X41n0730_012:0488c07": "釋　此准白二綱目。今依律續入。乃三十事之第",
    "X41n0730_012:0488c08": "二十二戒。畜鉢減五綴不漏。更求新鉢為好故。尼",
    "X41n0730_012:0488c09": "薩耆波逸提。彼比丘應往僧中捨。展轉取最下鉢。",
    "X41n0730_012:0488c10": "與之令持。乃至破應持。今續此護鉢法。先有與鉢",
    "X41n0730_012:0488c11": "白二法。行鉢單白法。法則依律列續。儀當准義加",
    "X41n0730_012:0488c12": "行。",
    "X41n0730_012:0488c13": "△初明與鉢法",
    "X41n0730_012:0488c14": "釋　此法攝二十七還衣中之一也。先應捨請懺",
    "X41n0730_012:0488c15": "罪呵責立誓。如是諸法並同前。其間異者不開捨",
    "X41n0730_012:0488c16": "與。眾多人一人應捨與。此住處僧亦無即座展轉。",
    "X41n0730_012:0488c17": "直付二種還法。若捨鉢除罪已。上座應眾中告言。",
    "X41n0730_012:0488c18": "明日集僧與鉢。但本律義顯文缺據。僧祇律云。令",
    "X41n0730_012:0488c19": "一人於僧中唱。諸大德(某)時分各持本所受持鉢",
    "X41n0730_012:0488c20": "來。若不唱者犯越毗尼罪。若諸比丘更受下鉢持",
    "X41n0730_012:0488c21": "來。亦得越毗尼罪。文作是唱已。次朝鳴槌。時諸比",
    "X41n0730_012:0488c22": "丘各將自受持鉢囊盛。隨掛赴集。",
    "X41n0730_012:0488c23": "律中。佛言。此比丘鉢。若貴價好者應留置。取最下",
    "X41n0730_012:0488c24": "不如者與之。應白二羯磨與。",
    "X41n0730_012:0489a01": "釋　由犯戒業心原是貪好。今制留好與下。正為",
    "X41n0730_012:0489a02": "盡潔此心也。僧時集已。應如常序臘而坐。上座索",
    "X41n0730_012:0489a03": "欲問緣。答云。與鉢羯磨。復問眾中誰能羯磨。有者",
    "X41n0730_012:0489a04": "答云。(某甲)堪能。長老既能。當如律作法。彼起禮上",
    "X41n0730_012:0489a05": "座畢。上座以先日所捨鉢付之。彼接鉢已。復本位",
    "X41n0730_012:0489a06": "而坐。如是白云。",
    "X41n0730_012:0489a07": "大德僧聽。此(某甲)比丘鉢破減五綴不漏。更求新鉢。",
    "X41n0730_012:0489a08": "犯捨墮。今捨與僧。若僧時到僧忍聽。僧今與此比丘",
    "X41n0730_012:0489a09": "鉢。白如是。",
    "X41n0730_012:0489a10": "大德僧聽。此(某甲)比丘鉢破減五綴不漏。更求新鉢。",
    "X41n0730_012:0489a11": "犯捨墮。今捨與僧。僧今與此(某甲)比丘鉢。誰諸長老。",
    "X41n0730_012:0489a12": "忍僧與此(某甲)比丘鉢者默然。誰不忍者說。僧已忍",
    "X41n0730_012:0489a13": "與此(某甲)比丘鉢竟。僧忍默然故。是事如是持。",
    "X41n0730_012:0489a14": "釋　作此白二羯磨已不得。即與彼比丘鉢。待行",
    "X41n0730_012:0489a15": "問僧周。然後方與。",
    "X41n0730_012:0489a16": "△次明行鉢法",
    "X41n0730_012:0489a17": "佛言。彼比丘鉢應作。白已問僧。",
    "X41n0730_012:0489a18": "釋　羯磨者。於本座跏趺。手捧其鉢。白云。",
    "X41n0730_012:0489a19": "大德僧聽。若僧時到僧忍聽。以此鉢次第問上座。白",
    "X41n0730_012:0489a20": "如是。",
    "X41n0730_012:0489a21": "釋　此乃單白綱目中行鉢法也。眾僧聽白竟。各",
    "X41n0730_012:0489a22": "以鉢出囊。安於己座前。羯磨者起座捧鉢。次第行",
    "X41n0730_012:0489a23": "問佛言。作此白已。當持與上座。若上座欲取此鉢",
    "X41n0730_012:0489a24": "與之。應取上座鉢與次座。若與彼比丘。彼比丘應",
    "X41n0730_012:0489b01": "取不應護眾僧故。不取(謂應取即取。不須迴護眾僧不取也)亦不應",
    "X41n0730_012:0489b02": "以此因緣。受持最下鉢。若受突吉羅(此謂眾僧不得以此行鉢",
    "X41n0730_012:0489b03": "因緣故。受持最下鉢。換此好鉢。若故持下鉢。換好鉢者。犯此。如僧祗所制)。若第二上座",
    "X41n0730_012:0489b04": "取此鉢。應取第二上座鉢。與第三上座。若與彼此",
    "X41n0730_012:0489b05": "丘。彼比丘應受。不應護眾僧。故不受不應。以此因",
    "X41n0730_012:0489b06": "緣。受最下鉢。若受突吉羅。如是展轉乃至下座若",
    "X41n0730_012:0489b07": "持彼比丘鉢。還彼比丘。若持最下座鉢與。",
    "X41n0730_012:0489b08": "△正明護鉢法",
    "X41n0730_012:0489b09": "佛言。與時應作白二羯磨。與作如是白。",
    "X41n0730_012:0489b10": "釋　行問眾僧。鉢法既周。若僧中受彼鉢。展轉取",
    "X41n0730_012:0489b11": "最下座鉢與者。羯磨人捧所與之鉢歸座。坐定作",
    "X41n0730_012:0489b12": "如是白。",
    "X41n0730_012:0489b13": "大德僧聽。若僧時到僧忍聽。僧今以此最下鉢。與(某",
    "X41n0730_012:0489b14": "甲)比丘受持。乃至破。白如是。",
    "X41n0730_012:0489b15": "大德僧聽。僧今以此最下鉢。與(某甲)比丘受持。乃至",
    "X41n0730_012:0489b16": "破。誰諸長老。忍僧與此比丘鉢竟。僧忍默然故。是事",
    "X41n0730_012:0489b17": "如是持。",
    "X41n0730_012:0489b18": "釋　若眾僧不取彼鉢。可將彼鉢。仍復還之。其文",
    "X41n0730_012:0489b19": "改云。以此鉢還與(某甲)比丘。餘詞無異。白已羯磨",
    "X41n0730_012:0489b20": "者。起座以鉢與彼比丘。令彼捧鉢。跪於上座前。上",
    "X41n0730_012:0489b21": "座依律為說護鉢法。",
    "X41n0730_012:0489b22": "佛言。彼比丘守護此鉢。不得著瓦石落處。不得著",
    "X41n0730_012:0489b23": "倚杖下。及倚刀下。不得著懸物下。不得著道中。不",
    "X41n0730_012:0489b24": "得著石上。不得著果樹下。不得著不平地。不得一",
    "X41n0730_012:0489c01": "手捉兩鉢。除指隔中央。不得一手捉兩鉢開戶。除",
    "X41n0730_012:0489c02": "用心。不得著戶閾內戶扉下。不得持鉢著繩牀木",
    "X41n0730_012:0489c03": "牀下。除暫著。不得立蕩鉢。乃至足令破。不應故壞",
    "X41n0730_012:0489c04": "鉢。不應故令失若壞。不應作非鉢用。根本部云。若",
    "X41n0730_012:0489c05": "乞食時以有犯鉢。盛好囊中。守持者置之餘囊。此",
    "X41n0730_012:0489c06": "比丘持有犯鉢。所有行法不依行者。得越法罪。如",
    "X41n0730_012:0489c07": "上一一教已。上座應與彼比丘言。如是行法。皆佛",
    "X41n0730_012:0489c08": "親宣。汝一一能奉行不。彼答云奉持。令彼起已禮",
    "X41n0730_012:0489c09": "僧足。眾僧各以囊盛鉢掛肩。如常威儀散去。",
    "X41n0730_012:0489c10": "非　法非。謂白秉乖制。護行不宣等。事非。謂集",
    "X41n0730_012:0489c11": "赴無鉢等。餘非准前。",
    "X41n0730_012:0489c12": "○制不往學家法並解",
    "X41n0730_012:0489c13": "續　此准白二綱目。今依律續入。由四可呵之第",
    "X41n0730_012:0489c14": "三戒發起。律云。時有居士家。夫婦俱得信樂。為佛",
    "X41n0730_012:0489c15": "弟子。得見諦。於諸比丘。無所愛惜。乃至身肉。諸比",
    "X41n0730_012:0489c16": "丘至家。種種供養。故令貧乏。愚俗譏嫌。佛言。聽僧",
    "X41n0730_012:0489c17": "與此居士作學家白二羯磨。應如是作。僧集索欲",
    "X41n0730_012:0489c18": "問緣。答云。與作學家羯磨。差秉法者。如是白。",
    "X41n0730_012:0489c19": "大德僧聽。此(某)城中一居士家。夫婦得信。為佛弟子。",
    "X41n0730_012:0489c20": "財物竭盡。若僧時到僧忍聽。僧今作學家羯磨。諸比",
    "X41n0730_012:0489c21": "丘不得在其家受食食。白如是。",
    "X41n0730_012:0489c22": "大德僧聽。此(某)城中一居士家。夫婦得信。為佛弟子。",
    "X41n0730_012:0489c23": "財物竭盡。僧今與作學家羯磨。諸比丘不得在其家",
    "X41n0730_012:0489c24": "受食食。誰諸長老。忍僧與彼居士。作學家羯磨者默",
    "X41n0730_012:0490a01": "然。誰不忍者說。僧已忍與彼居士作學家羯磨竟。僧",
    "X41n0730_012:0490a02": "忍默然故。是事如是持。",
    "X41n0730_012:0490a03": "律云。作是羯磨已。一切比丘不得至其家。",
    "X41n0730_012:0490a04": "釋　凡篤信居士自然不惜所有。廣行布施。設若",
    "X41n0730_012:0490a05": "往業臨酬。頓遭貧乏。但可以僧規白眾。誡勅莫往",
    "X41n0730_012:0490a06": "不得輕例。此法以秉羯磨。然此法為見諦。學家特",
    "X41n0730_012:0490a07": "制。用則反非。作法不成。今所續者。為釋綱目所列。",
    "X41n0730_012:0490a08": "不漏法故。",
    "X41n0730_012:0490a09": "非　人非。謂俗非學家等。事非。謂學家未貧。譏",
    "X41n0730_012:0490a10": "嫌不興等。餘非准常。",
    "X41n0730_012:0490a11": "△解學家羯磨法",
    "X41n0730_012:0490a12": "佛言。若彼學家財物還多。從僧乞解羯磨者。聽僧",
    "X41n0730_012:0490a13": "作白二羯磨解。眾僧集已。作前方便。答云。解學家",
    "X41n0730_012:0490a14": "羯磨。差秉法人。作如是白。",
    "X41n0730_012:0490a15": "大德僧聽。此(某)城中有一居士。夫婦得信。為佛弟子",
    "X41n0730_012:0490a16": "好施。財物竭盡。僧先與作學家羯磨。今財物還多。從",
    "X41n0730_012:0490a17": "僧乞解學家羯磨。若僧時到僧忍聽。僧今解學家羯",
    "X41n0730_012:0490a18": "磨。白如是。",
    "X41n0730_012:0490a19": "大德僧聽。此(某)城中有一居士。夫婦得信。為佛弟子。",
    "X41n0730_012:0490a20": "好施財物竭盡。僧先與作學家羯磨。今財物還多。從",
    "X41n0730_012:0490a21": "僧乞解學家羯磨。誰諸長老。忍僧與彼居士。解學家",
    "X41n0730_012:0490a22": "羯磨者默然。誰不忍者說。僧已忍與彼居士解學家",
    "X41n0730_012:0490a23": "羯磨竟。僧忍默然故。是事如是持。",
    "X41n0730_012:0490a24": "律云。解羯磨已。諸比丘仍受食食。無犯。",
    "X41n0730_012:0490b01": "釋　此制解學家二法。乃不現前羯磨。為僧遮開",
    "X41n0730_012:0490b02": "利益。居家屬公也。",
    "X41n0730_012:0490b04": "毗尼作持續釋卷十二",
    "X41n0730_012:0490b05": "音義",
    "X41n0730_012:0490b06": "腋音亦。左右肘脇之間曰腋。",
    "X41n0730_012:0490b07": "敘徐上聲。述陳也。",
    "X41n0730_012:0490b08": "贍音善。足也。",
    "X41n0730_012:0490b09": "擬音蟻。揣度也。",
    "X41n0730_012:0490b10": "尤音由。過也。",
    "X41n0730_012:0490b11": "廁差去聲。雜也。",
    "X41n0730_012:0490b12": "擴音廓。張大也。謂擴而充之。",
    "X41n0730_012:0490b13": "率即律切。音說。盡也。終也。",
    "X41n0730_012:0490b14": "閾音域。門限也。門下橫本。為內外之限也。"
}