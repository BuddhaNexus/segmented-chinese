{
    "T14n0550_006:0875b18": "金色童子因緣經卷第六",
    "T14n0550_006:0875b20": "西天譯經三藏朝散大夫",
    "T14n0550_006:0875b21": "試鴻臚卿傳梵大師賜紫",
    "T14n0550_006:0875b22": "沙門臣法護等奉　詔譯",
    "T14n0550_006:0875b23": "爾時，金色童子聞諸膾宰互言議已，見叉在",
    "T14n0550_006:0875b24": "地間掘舉立，即作是言：「苦哉！我今受斯危逼，",
    "T14n0550_006:0875b25": "即於生死廣大過失深生厭離，忻樂希求解",
    "T14n0550_006:0875b26": "脫勝道，身無依托，心中現起險惡怖畏。」於剎",
    "T14n0550_006:0875b27": "那間，又復號哭唱言：「苦哉！我今捍勞其力極",
    "T14n0550_006:0875b28": "難所得，是日人身不能當作大利益事。苦",
    "T14n0550_006:0875b29": "哉！我於生死海中又復流轉；又復我今住生",
    "T14n0550_006:0875c01": "死行；又復我於生死曠野，諸險難中盤旋踧",
    "T14n0550_006:0875c02": "踖；又復我今還入生死極險惡處；又復我今",
    "T14n0550_006:0875c03": "還墜生死大墮落處；又復我今還投生死大",
    "T14n0550_006:0875c04": "羅網中；又復我當於彼等活、眾合、黑繩、㘁叫、",
    "T14n0550_006:0875c05": "大㘁叫、炎熱、極炎熱、阿鼻等諸地獄中生；又",
    "T14n0550_006:0875c06": "復我當於彼象、牛、群獸、飛禽、雜類畜趣中生；",
    "T14n0550_006:0875c07": "又復我當於彼常受饑渴等苦，不得少分殘",
    "T14n0550_006:0875c08": "棄飲食及大小便利諸類餓鬼是趣中生，斯",
    "T14n0550_006:0875c09": "等諸趣皆受苦惱。我昔聞佛如來、應供、正等",
    "T14n0550_006:0875c10": "正覺出現世間，如優曇鉢花最勝難得。彼佛",
    "T14n0550_006:0875c11": "世尊知諸法律，能為世間宣說開悟，難得之",
    "T14n0550_006:0875c12": "法剎那具足。又復我今人身難得現生勝處，",
    "T14n0550_006:0875c13": "諸根不缺不聾不瘂，亦不攣躄身力具足，亦",
    "T14n0550_006:0875c14": "復能知善說惡說諸有法義。我今離佛世尊",
    "T14n0550_006:0875c15": "當無救護，又若不離八難，雖得人身虛無果",
    "T14n0550_006:0875c16": "利，我於今時當何所作？彼佛世尊大悲愍者，",
    "T14n0550_006:0875c17": "今在何所？惟願大慈思念於我，悲愍我今無",
    "T14n0550_006:0875c18": "所依托，無主無救，無歸無向，復無照燭，險",
    "T14n0550_006:0875c19": "惡艱苦極大逼迫。世尊大悲，因垂警悟願來",
    "T14n0550_006:0875c20": "救護。」又自惟忖：「我之薄祐罪業深重，一何",
    "T14n0550_006:0875c21": "世尊速入涅槃？」當是思惟悚怖之時，善慧忽",
    "T14n0550_006:0875c22": "生。又作是念：「若佛世尊已入涅槃，佛弟子",
    "T14n0550_006:0875c23": "中大威德者，尊者大迦葉，如來付囑任持教",
    "T14n0550_006:0875c24": "法，又已涅槃。我聞尊者阿難今現任持如來",
    "T14n0550_006:0875c25": "教法，有大神力具大威德，能為一切眾生廣",
    "T14n0550_006:0875c26": "作利益，荷負眾生曾無休息。而彼尊者有大",
    "T14n0550_006:0875c27": "悲愍，應念於我受斯艱苦。惟願尊者悲心如",
    "T14n0550_006:0875c28": "佛速來救護。」念已，即時涕淚悲泣，轉復於彼",
    "T14n0550_006:0875c29": "生死怖中深極毀責，發起上品求出離心，遙",
    "T14n0550_006:0876a01": "向尊者阿難痛切哀訴，說伽陀曰：",
    "T14n0550_006:0876a02": "「生死怖中堪大懼，　　我常不生於歡喜，",
    "T14n0550_006:0876a03": "尊者阿難悉了知，　　惟願今時聽此說。",
    "T14n0550_006:0876a04": "佛一切智大悲者，　　應化入般涅槃後，",
    "T14n0550_006:0876a05": "利益眾生正法門，　　付囑尊者大迦葉，",
    "T14n0550_006:0876a06": "而彼尊者作利樂，　　化事圓成次涅槃，",
    "T14n0550_006:0876a07": "復以世間利益門，　　付囑阿難大威德。",
    "T14n0550_006:0876a08": "尊者迦葉大名稱，　　彼涅槃後迄于今，",
    "T14n0550_006:0876a09": "尊者世間同一親，　　廣為眾生作利樂。",
    "T14n0550_006:0876a10": "三界無主作主宰，　　諸怖畏者施無畏，",
    "T14n0550_006:0876a11": "疲者置於止息方，　　無歸向者作歸向。",
    "T14n0550_006:0876a12": "尊者世間同一親，　　大師所作悉能作，",
    "T14n0550_006:0876a13": "佛弟子中近侍尊，　　今善任持佛正法。",
    "T14n0550_006:0876a14": "尊者今於苦難地，　　若不為我垂救拔，",
    "T14n0550_006:0876a15": "此外別無主所依，　　即見我今極破壞。",
    "T14n0550_006:0876a16": "生者決定皆歸死，　　智者不應懷死怖，",
    "T14n0550_006:0876a17": "尊者能於生死輪，　　善知出離諸要道。",
    "T14n0550_006:0876a18": "若能出離於八難，　　所作有利甘趣死，",
    "T14n0550_006:0876a19": "剎那成事斯極難，　　由此緣故我悲苦。",
    "T14n0550_006:0876a20": "諸佛出世示眾法，　　斯即最上極難得，",
    "T14n0550_006:0876a21": "尊者今時應念來，　　如過去佛親化度。",
    "T14n0550_006:0876a22": "尊者悲心大堅固，　　為諸眾生而出現，",
    "T14n0550_006:0876a23": "不捨於我大慈悲，　　我今趣求解脫道。",
    "T14n0550_006:0876a24": "尊者有大功德力，　　常起利益眾生心，",
    "T14n0550_006:0876a25": "我今艱苦逼惱中，　　惟願慈悲善觀察。",
    "T14n0550_006:0876a26": "我今危苦無救護，　　願尊天眼所照明，",
    "T14n0550_006:0876a27": "尊者慈悲速降臨，　　今應為我救斯苦。」",
    "T14n0550_006:0876a28": "金色童子說是伽陀時，尊者阿難廣為世間",
    "T14n0550_006:0876a29": "成利樂故，發起悲念，普遍觀察無量無邊眾",
    "T14n0550_006:0876b01": "生樂欲，行利益心相續不斷，即以天眼觀見",
    "T14n0550_006:0876b02": "金色童子極大苦惱，無所依托。作是觀已，開",
    "T14n0550_006:0876b03": "發悲心放微妙光，周遍國城宮殿方處，一切",
    "T14n0550_006:0876b04": "境界皆悉昭曜。即與五百大阿羅漢眷屬，各",
    "T14n0550_006:0876b05": "運神力俱時騰空，如雲如蓋住虛空中，普遍",
    "T14n0550_006:0876b06": "一切吉祥相現，周匝光明廣照一切，盤旋向",
    "T14n0550_006:0876b07": "於棄屍林所。爾時，國主阿闍世王處于嚴潔",
    "T14n0550_006:0876b08": "高廣樓閣之上，瞻見尊者阿難與苾芻眾，如",
    "T14n0550_006:0876b09": "半月相，尊者處中加趺而坐，高涌虛空如雲",
    "T14n0550_006:0876b10": "如蓋，種種莊嚴殊妙可愛，漸來向於棄屍林",
    "T14n0550_006:0876b11": "所。國主見已，即作是念：「尊者阿難決定為彼",
    "T14n0550_006:0876b12": "金色童子故來至此，彼尊來已，斯必廣現希",
    "T14n0550_006:0876b13": "有瑞相，欲為宣說未曾有法，我今宜應速往",
    "T14n0550_006:0876b14": "於彼。」即時阿闍世王乃向尊者及阿羅漢眷",
    "T14n0550_006:0876b15": "屬，恭敬頂禮已，從高樓下，與無數百千眷",
    "T14n0550_006:0876b16": "屬圍繞，導從徒步前趨出向棄屍林所。",
    "T14n0550_006:0876b17": "爾時，四監逐官咸起瞋恚，執劍期剋諸膾宰",
    "T14n0550_006:0876b18": "人，作是告言：「汝等何故斯事延久？不速為彼",
    "T14n0550_006:0876b19": "金色童子安布其叉。」諸膾宰人聞其言已，咸",
    "T14n0550_006:0876b20": "生驚怖，即為金色童子安立其叉。",
    "T14n0550_006:0876b21": "時金色童子，又復發起極生厭離，生死過失",
    "T14n0550_006:0876b22": "無所依托，作是唱言：「苦哉！苦哉！尊者阿難",
    "T14n0550_006:0876b23": "今時若不攝受於我，我必棄置。」當其童子發",
    "T14n0550_006:0876b24": "是言時，尊者阿難自遠而來，遍發其聲安慰",
    "T14n0550_006:0876b25": "一切。即復安慰金色童子，謂其言曰：「子今勿",
    "T14n0550_006:0876b26": "怖！汝是調善知法律者，我今為汝止其非法，",
    "T14n0550_006:0876b27": "猶如蛇毒，極惡之人令不生害。是故我今令",
    "T14n0550_006:0876b28": "汝脫免如是危難，我今為汝如佛世尊圓滿",
    "T14n0550_006:0876b29": "意願，我於今時如佛知見隨應宣示，又如如",
    "T14n0550_006:0876c01": "來、應供、正等正覺，以其正法付囑尊者大迦",
    "T14n0550_006:0876c02": "葉已，我如其教，真實所作，今為汝說上首",
    "T14n0550_006:0876c03": "聲聞大威德者所說之法。我今為汝圓滿意",
    "T14n0550_006:0876c04": "樂；我今為汝止其死怖，及輪迴中一切怖畏；",
    "T14n0550_006:0876c05": "我今為汝拔除疑惑戲論之箭。汝以惡見蓋",
    "T14n0550_006:0876c06": "覆淨眼，我以智藥治令清淨；今汝恚火我令",
    "T14n0550_006:0876c07": "息滅；我今令汝離貪清淨，我今令汝廣植善",
    "T14n0550_006:0876c08": "種，我今拔汝出生死泥，我今令汝渡於苦海，",
    "T14n0550_006:0876c09": "我今令汝出離一切艱險邊際，我今為汝解",
    "T14n0550_006:0876c10": "煩惱縛，我今為汝破蓋障門。總略而言，我",
    "T14n0550_006:0876c11": "今為汝隨應所作，汝於俱胝那庾多百千劫",
    "T14n0550_006:0876c12": "中，積集難得最勝上者，所謂斷盡煩惱證阿",
    "T14n0550_006:0876c13": "羅漢，以智慧火遍燒一切煩惱之薪，增上所",
    "T14n0550_006:0876c14": "得離疑惑病，如彼千歲經久大樹極難除斷，",
    "T14n0550_006:0876c15": "以智金剛連根而斷。」",
    "T14n0550_006:0876c16": "爾時，尊者復說伽陀曰：",
    "T14n0550_006:0876c17": "「貪瞋憍慢常相續，　　流注三有海無窮，",
    "T14n0550_006:0876c18": "乘彼精進智慧舟，　　我今為汝令枯涸。",
    "T14n0550_006:0876c19": "生為大苦老為根，　　死即是極巇險處，",
    "T14n0550_006:0876c20": "勝慧金剛大利堅，　　破諸苦山悉摧碎。",
    "T14n0550_006:0876c21": "經千俱胝劫數中，　　勤苦積集所未得，",
    "T14n0550_006:0876c22": "極難得者於今時，　　謂令汝得無漏法。」",
    "T14n0550_006:0876c23": "爾時，金色童子得聞尊者阿難如是語已，如",
    "T14n0550_006:0876c24": "還命人，身心安隱生大歡喜，仰觀虛空專注",
    "T14n0550_006:0876c25": "一心，向彼尊者瞪目觀視。是時，四監逐官謂",
    "T14n0550_006:0876c26": "諸膾宰言：「汝等當知，此諸苾芻是悲心人，",
    "T14n0550_006:0876c27": "今從空來，或於我等作障難事。汝等宜今速",
    "T14n0550_006:0876c28": "以童子置在叉上，將非我等越王教令，招其",
    "T14n0550_006:0876c29": "罪咎成無義利。」",
    "T14n0550_006:0877a01": "彼諸膾宰聞是語已，咸為妻子眷屬怖其斷",
    "T14n0550_006:0877a02": "命，即時舉起金色童子欲置叉上。",
    "T14n0550_006:0877a03": "尊者阿難速以神力，於彼叉上布淨月輪，光",
    "T14n0550_006:0877a04": "明皎潔，輪中出現妙蓮花臺，其量廣闊，尊者",
    "T14n0550_006:0877a05": "神力所加持故，自然令其金色童子處蓮花",
    "T14n0550_006:0877a06": "上加趺而坐，登其坐已，周遍觀察。時虛空中",
    "T14n0550_006:0877a07": "有無數百千那庾多賢聖，俱發聲言：「奇哉！奇",
    "T14n0550_006:0877a08": "哉！」說伽陀曰：",
    "T14n0550_006:0877a09": "「奇哉！正教大威力，　　佛一切智未曾有，",
    "T14n0550_006:0877a10": "聲聞弟子今亦然，　　能作如來神變事。",
    "T14n0550_006:0877a11": "尊者阿難於今時，　　大威德力斯明顯，",
    "T14n0550_006:0877a12": "善逝所作事悉同，　　廣大正法未曾有。",
    "T14n0550_006:0877a13": "佛日光明雖已沒，　　尊者威光復照明，",
    "T14n0550_006:0877a14": "諸苦逼惱悉蠲除，　　奇哉！吉祥大歡喜。",
    "T14n0550_006:0877a15": "自智慧德大威神，　　光明煥赫大嚴飾，",
    "T14n0550_006:0877a16": "尊者猶如妙月輪，　　出現空中而清淨。",
    "T14n0550_006:0877a17": "善逝光明既已沒，　　暗冥普覆諸世間，",
    "T14n0550_006:0877a18": "尊者神光復照明，　　正法于今極彰顯。",
    "T14n0550_006:0877a19": "佛寶最上今雖隱，　　不思議德悉周圓，",
    "T14n0550_006:0877a20": "世間髻寶大吉祥，　　尊者阿難能開顯。」",
    "T14n0550_006:0877a21": "爾時，尊者阿難高處虛空，猶如秋天清淨月",
    "T14n0550_006:0877a22": "輪，光明皎潔普照一切，復如雲蓋，現吉祥",
    "T14n0550_006:0877a23": "相周遍清淨，以自威光映奪於日，與五百大",
    "T14n0550_006:0877a24": "阿羅漢眷屬圍繞住虛空中，為金色童子說",
    "T14n0550_006:0877a25": "伽陀曰：",
    "T14n0550_006:0877a26": "「如來大師出世間，　　是即最上大希有，",
    "T14n0550_006:0877a27": "最勝為彼天人師，　　五眼清淨無障礙。",
    "T14n0550_006:0877a28": "如佛世尊昔所說，　　離苦清淨妙法門，",
    "T14n0550_006:0877a29": "是法若能知苦因，　　彼一切苦悉能斷。",
    "T14n0550_006:0877b01": "由知苦故能斷集，　　即能超越於苦法，",
    "T14n0550_006:0877b02": "聖八正道如理修，　　趣向涅槃獲安樂。",
    "T14n0550_006:0877b03": "我今如佛所說時，　　一切苦法悉除滅，",
    "T14n0550_006:0877b04": "正智能破無智心，　　此滅不復受後有。」",
    "T14n0550_006:0877b05": "尊者阿難說是伽陀，時金色童子聞是法已，",
    "T14n0550_006:0877b06": "有身見山高二十峯，以智金剛而悉摧破，即",
    "T14n0550_006:0877b07": "證須陀洹果。",
    "T14n0550_006:0877b08": "是時，金色童子證是果已，譬如商人大獲其",
    "T14n0550_006:0877b09": "利，又如耕人所種成熟，復如戰陣勇猛得勝，",
    "T14n0550_006:0877b10": "又如得成轉輪聖王，而生最上適悅歡喜。即",
    "T14n0550_006:0877b11": "時合掌，恭敬向尊者阿難宣說伽陀而伸讚",
    "T14n0550_006:0877b12": "歎：",
    "T14n0550_006:0877b13": "「阿難尊者我歸命，　　歸命最上大尊者，",
    "T14n0550_006:0877b14": "又復歸命諸佛子，　　建立牟尼大法幢。",
    "T14n0550_006:0877b15": "希有悲心極廣大，　　希有悲心復最上，",
    "T14n0550_006:0877b16": "我今苦逼極顛危，　　尊者慈悲善救度。",
    "T14n0550_006:0877b17": "尊者阿難於是處，　　普能聞彼一切聲，",
    "T14n0550_006:0877b18": "我所逼惱無歸投，　　尊者救已得解脫，",
    "T14n0550_006:0877b19": "苦惱道中極增熾，　　尊者力故得清涼，",
    "T14n0550_006:0877b20": "慈悲心如淨月輪，　　出現牟尼清淨月。",
    "T14n0550_006:0877b21": "我今所得所作事，　　非由父母及諸親，",
    "T14n0550_006:0877b22": "尊者善友斯降臨，　　故令我得極善利。",
    "T14n0550_006:0877b23": "尊者善閉諸惡趣，　　亦復能開解脫門，",
    "T14n0550_006:0877b24": "枯涸一切生死流，　　積骨如山善摧破。",
    "T14n0550_006:0877b25": "生死本無初中後，　　煩惱積集諸怖畏，",
    "T14n0550_006:0877b26": "以智金剛平等門，　　尊者善出諸邊際。",
    "T14n0550_006:0877b27": "無始時來深陷沒，　　憂箭入心未拔除，",
    "T14n0550_006:0877b28": "今遇最上大醫王，　　從法口生離諸病。」",
    "T14n0550_006:0877b29": "是時，空中彼諸賢聖即向尊者阿難注意瞻",
    "T14n0550_006:0877c01": "仰已，於剎那間彼棄屍林所自然除去內外",
    "T14n0550_006:0877c02": "一切土石砂礫觸處，遍灑旃檀香水，燒眾名",
    "T14n0550_006:0877c03": "香豎立幢幡及寶樓閣，復有真珠所嚴眾衣，",
    "T14n0550_006:0877c04": "遍散種種可愛妙花，是處忽然清淨嚴飾，猶",
    "T14n0550_006:0877c05": "如諸天歡喜之園。時諸賢聖為尊者阿難，布",
    "T14n0550_006:0877c06": "設種種殊妙珍寶行列莊嚴，安施一切金寶",
    "T14n0550_006:0877c07": "所成大師子座及承足寶几，復為五百阿羅",
    "T14n0550_006:0877c08": "漢眾，各各排設寶莊嚴座。",
    "T14n0550_006:0877c09": "是時，尊者阿難從空而下，處于師子之座，五",
    "T14n0550_006:0877c10": "百大阿羅漢亦從空下，各登其座。",
    "T14n0550_006:0877c11": "金色童子因緣經卷第六"
}