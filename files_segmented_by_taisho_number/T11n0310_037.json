{
    "T11n0310_037:0208b08": "大寶積經卷第三十七",
    "T11n0310_037:0208b10": "大唐三藏法師玄奘奉　詔譯",
    "T11n0310_037:0208b11": "4 如來不思議性品1菩薩藏會第十二之三如來不思議性品",
    "T11n0310_037:0208b12": "第四之一",
    "T11n0310_037:0208b13": "爾時佛告舍利子：「是諸菩薩摩訶薩善住如",
    "T11n0310_037:0208b14": "是清淨信已，復能信受如來、應、正遍知十種",
    "T11n0310_037:0208b15": "不可思議法，諦奉清淨無惑無疑不異分別，",
    "T11n0310_037:0208b16": "倍復踊躍深生歡喜發希奇想。舍利子！何等",
    "T11n0310_037:0208b17": "名為如來十種不思議法？舍利子！一者信受",
    "T11n0310_037:0208b18": "如來不思議身，二者信受如來不思議音聲，",
    "T11n0310_037:0208b19": "三者信受如來不思議智，四者信受如來不",
    "T11n0310_037:0208b20": "思議光，五者信受如來不思議尸羅及以等",
    "T11n0310_037:0208b21": "觀，六者信受如來不思議神通，七者信受如",
    "T11n0310_037:0208b22": "來不思議力，八者信受如來不思議無畏，九",
    "T11n0310_037:0208b23": "者信受如來不思議大悲，十者信受如來不",
    "T11n0310_037:0208b24": "思議不共佛法。舍利子！是名十種不思議法。",
    "T11n0310_037:0208b25": "若有菩薩摩訶薩為求法故興起正勤，不怯",
    "T11n0310_037:0208b26": "不退不生捨離發如是心：『我今未得不思議",
    "T11n0310_037:0208b27": "法，寧使風所轉身皮肉筋骨受大苦惱，或復",
    "T11n0310_037:0208b28": "血肉乾枯竭盡，要必勤行精進中無暫廢。』如",
    "T11n0310_037:0208b29": "是舍利子！已得信解諸菩薩摩訶薩，若聞如",
    "T11n0310_037:0208c01": "是如來十種不思議法，信受諦奉清淨無疑，",
    "T11n0310_037:0208c02": "倍復踊躍深生歡喜發希奇想。」爾時世尊欲",
    "T11n0310_037:0208c03": "重宣此義而說頌曰：",
    "T11n0310_037:0208c04": "「佛身難思議，　　為真法身顯，",
    "T11n0310_037:0208c05": "無相不可觀，　　唯佛子能信。",
    "T11n0310_037:0208c06": "諸趣雜種類，　　音聲不可思，",
    "T11n0310_037:0208c07": "隨音為說法，　　信諸佛境界。",
    "T11n0310_037:0208c08": "一切種群生，　　三世諸根異，",
    "T11n0310_037:0208c09": "佛皆能覺了，　　信是不思議。",
    "T11n0310_037:0208c10": "諸佛無邊光，　　光網不思議，",
    "T11n0310_037:0208c11": "遍滿十方界，　　無邊佛土海。",
    "T11n0310_037:0208c12": "佛戒超世間，　　不依止世法，",
    "T11n0310_037:0208c13": "神足不思議，　　菩薩能信受。",
    "T11n0310_037:0208c14": "眾生不能知，　　如來之境界，",
    "T11n0310_037:0208c15": "如來常在定，　　解脫不思議。",
    "T11n0310_037:0208c16": "法界不相雜，　　唯佛力能知，",
    "T11n0310_037:0208c17": "大仙諸智力，　　猶若空無際。",
    "T11n0310_037:0208c18": "為利一眾生，　　住無邊劫海，",
    "T11n0310_037:0208c19": "令其得調伏，　　大悲心如是。",
    "T11n0310_037:0208c20": "一切諸群生，　　種種問難海，",
    "T11n0310_037:0208c21": "一音令悅解，　　無畏不思議。",
    "T11n0310_037:0208c22": "成一切種智，　　隨覺於諸法，",
    "T11n0310_037:0208c23": "及不共佛法，　　遍智皆能見。",
    "T11n0310_037:0208c24": "一切難思議，　　諸佛法如是，",
    "T11n0310_037:0208c25": "有能奉信者，　　是為善住信。」",
    "T11n0310_037:0208c26": "爾時佛告舍利子：「云何菩薩摩訶薩於如來",
    "T11n0310_037:0208c27": "不思議身，信受諦奉清淨無疑，倍復踊躍深",
    "T11n0310_037:0208c28": "生歡喜發希奇想？舍利子！所謂如來身者，永",
    "T11n0310_037:0208c29": "斷一切惡不善法。何以故？由能成就一切微",
    "T11n0310_037:0209a01": "妙諸善法故。如來身者，遠離一切不淨洟唾",
    "T11n0310_037:0209a02": "痰癊膿血大小便利。何以故？如來久已解脫",
    "T11n0310_037:0209a03": "一切骨肉筋脈故。如來身者自性清徹。何以",
    "T11n0310_037:0209a04": "故？如來久已遠離一切煩惱諸垢穢故。如來",
    "T11n0310_037:0209a05": "身者出過世間。何以故？不為世法之所染污",
    "T11n0310_037:0209a06": "故。如來身者無量功德，久已積集福智資糧，",
    "T11n0310_037:0209a07": "一切眾生慧命依止。如來身者無量淨戒之",
    "T11n0310_037:0209a08": "所熏修，無量等觀及無量慧、解脫、解脫智見",
    "T11n0310_037:0209a09": "之所熏修。如來身者諸功德華之所嚴飾。如",
    "T11n0310_037:0209a10": "來身者如淨鏡中微妙之像，如淨水中明滿",
    "T11n0310_037:0209a11": "之月，又如光影之所照耀。如來身者不可思",
    "T11n0310_037:0209a12": "議，等虛空界極法界性。如來身者清淨無染，",
    "T11n0310_037:0209a13": "遠離一切諸染穢濁。如來身者即是無為，遠",
    "T11n0310_037:0209a14": "離一切諸有為相。如來身者是虛空身、是無",
    "T11n0310_037:0209a15": "等身、無等等身、一切三界無與等身。如來身",
    "T11n0310_037:0209a16": "者無譬喻身、無相似身。如來身者清淨無垢，",
    "T11n0310_037:0209a17": "離諸煩惱自性清徹。又舍利子，如來身者",
    "T11n0310_037:0209a18": "不可以前際求、不可以後際求、不可以現在",
    "T11n0310_037:0209a19": "求、不可以生處種姓求。如來身者不可以色",
    "T11n0310_037:0209a20": "求、不可以相求、不可以好求。如來身者不可",
    "T11n0310_037:0209a21": "以心求、不可以意求、不可以識求。如來身者",
    "T11n0310_037:0209a22": "不可以見求、不可以聞求、不可以念求、不可",
    "T11n0310_037:0209a23": "以了別求。如來身者不可以蘊求、不可以界",
    "T11n0310_037:0209a24": "求、不可以處求。如來身者不可以生求、不可",
    "T11n0310_037:0209a25": "以住求、不可以壞滅求。如來身者不可以取",
    "T11n0310_037:0209a26": "求、不可以捨求、不可以出離求、不可以行求。",
    "T11n0310_037:0209a27": "如來身者不可以顯色求、不可以相貌求、不",
    "T11n0310_037:0209a28": "可以形色求、不可以來求、不可以去求。如來",
    "T11n0310_037:0209a29": "身者不可以淨戒作意求、不可以等觀作意",
    "T11n0310_037:0209b01": "求、不可以正慧作意求、不可以解脫作意求、",
    "T11n0310_037:0209b02": "不可以解脫智見作意求。如來身者不可以",
    "T11n0310_037:0209b03": "有相求、不可以無相求、不可以諸法相求。如",
    "T11n0310_037:0209b04": "來身者不可以力增益求、不可以無畏增益",
    "T11n0310_037:0209b05": "求、不可以無礙辯增益求、不可以神通增益",
    "T11n0310_037:0209b06": "求、不可以大悲增益求、不可以不共佛法增",
    "T11n0310_037:0209b07": "益求。舍利子！菩薩摩訶薩欲求如來身者，當",
    "T11n0310_037:0209b08": "應如幻如焰如水中月如是自性求如來身。",
    "T11n0310_037:0209b09": "「舍利子！如來身者即是空無相無願解脫之",
    "T11n0310_037:0209b10": "身、無變異身、無動壞身、無分別身、無依止",
    "T11n0310_037:0209b11": "身、無思慮身。如來身者即是安住善住得不",
    "T11n0310_037:0209b12": "動身。如來身者即是無色色自性身、即是無",
    "T11n0310_037:0209b13": "受受自性身、即是無想想自性身、即是無行",
    "T11n0310_037:0209b14": "行自性身、即是無識識自性身。舍利子！如來",
    "T11n0310_037:0209b15": "身者無有無生、無四大身，如來身者即是希",
    "T11n0310_037:0209b16": "有希有法身。如來身者非眼所起，不在色中",
    "T11n0310_037:0209b17": "亦不在外；不依於耳，不在聲內亦不在外；非",
    "T11n0310_037:0209b18": "鼻所知，不在香中亦不在外；非舌所顯，不",
    "T11n0310_037:0209b19": "在味中亦不在外；不與身合，不在觸中亦不",
    "T11n0310_037:0209b20": "在外。如來身者不依心轉、不依意轉、不依識",
    "T11n0310_037:0209b21": "轉，安住不動，非是旋還亦不隨轉。舍利子！",
    "T11n0310_037:0209b22": "如來身者等量虛空，如來身者極於法界，如",
    "T11n0310_037:0209b23": "來身者盡虛空界。舍利子！是名第一如來不",
    "T11n0310_037:0209b24": "思議身。是諸菩薩摩訶薩聞如來不思議身",
    "T11n0310_037:0209b25": "如虛空已，信受諦奉清淨無疑，倍復踊躍深",
    "T11n0310_037:0209b26": "生歡喜發希奇想。」爾時世尊欲重宣此義而",
    "T11n0310_037:0209b27": "說頌曰：",
    "T11n0310_037:0209b28": "「拘胝那庾劫，　　行無量大行，",
    "T11n0310_037:0209b29": "善淨身三業，　　獲無等佛身。",
    "T11n0310_037:0209c01": "慈心遍十方，　　起大悲行施，",
    "T11n0310_037:0209c02": "常離邪婬行，　　得勝虛空身。",
    "T11n0310_037:0209c03": "於世尊福田，　　佛子廣行施，",
    "T11n0310_037:0209c04": "捨淨珍服等，　　如無量殑沙。",
    "T11n0310_037:0209c05": "奉持於淨戒，　　如犛牛護尾，",
    "T11n0310_037:0209c06": "假使碎身苦，　　於怨大忍生。",
    "T11n0310_037:0209c07": "正勤波羅蜜，　　修行極疲苦，",
    "T11n0310_037:0209c08": "發弘大誓願，　　求常住佛身。",
    "T11n0310_037:0209c09": "樂觀諸定境，　　樂廣慧方便，",
    "T11n0310_037:0209c10": "樂觀於法界，　　願等法界身。",
    "T11n0310_037:0209c11": "於佛行善已，　　成無等妙覺，",
    "T11n0310_037:0209c12": "獲大虛空身，　　清白離塵染。",
    "T11n0310_037:0209c13": "無我人性空，　　無相不可說，",
    "T11n0310_037:0209c14": "證是牟尼身，　　過諸眼境界。",
    "T11n0310_037:0209c15": "意淨離色聲，　　本空無起作，",
    "T11n0310_037:0209c16": "見真如身者，　　則見十方佛。",
    "T11n0310_037:0209c17": "如種種幻化，　　象馬狂夫等，",
    "T11n0310_037:0209c18": "誑惑愚倒者，　　如是觀十方。",
    "T11n0310_037:0209c19": "三世無量佛，　　同處法性身，",
    "T11n0310_037:0209c20": "無等等虛空，　　極清淨法界。",
    "T11n0310_037:0209c21": "「如是舍利子！是名如來不可思議身。菩薩摩",
    "T11n0310_037:0209c22": "訶薩信受諦奉清淨無疑，倍復踊躍深生歡",
    "T11n0310_037:0209c23": "喜發希奇想。」",
    "T11n0310_037:0209c24": "爾時佛告舍利子：「云何菩薩摩訶薩於如來",
    "T11n0310_037:0209c25": "不思議音聲，信受諦奉清淨無疑，乃至發希",
    "T11n0310_037:0209c26": "奇想？舍利子！如來出世愍諸含識敷演法化，",
    "T11n0310_037:0209c27": "所發音聲齊於眾會。由所調伏眾生力故，如",
    "T11n0310_037:0209c28": "來音聲普遍十方無量世界，令諸眾生心歡喜",
    "T11n0310_037:0209c29": "故。舍利子！然諸如來所出音聲，雖遍世界不",
    "T11n0310_037:0210a01": "作是念：『我為苾芻眾說法，我為苾芻尼眾說",
    "T11n0310_037:0210a02": "法，我為鄔波索迦眾、鄔波斯迦眾、婆羅門眾、",
    "T11n0310_037:0210a03": "剎帝利眾、長者眾、天眾、梵眾，如是等眾而為",
    "T11n0310_037:0210a04": "說法。』亦不作是念：『我今演說契經、應頌、記",
    "T11n0310_037:0210a05": "莂、伽他、自說、緣起、本事、本生、方廣、希法、",
    "T11n0310_037:0210a06": "譬喻、解釋，如是等趣十二分教。』初未生念為",
    "T11n0310_037:0210a07": "之敷演。舍利子！如來隨諸眾集，所謂苾芻乃",
    "T11n0310_037:0210a08": "至梵眾，如其所聞種種正勤而為說法。是諸",
    "T11n0310_037:0210a09": "眾生樂聞法故，各自謂聞如來法聲面門而",
    "T11n0310_037:0210a10": "發。然是法聲於其所說，種類言詞不相障礙，",
    "T11n0310_037:0210a11": "各別悟解自所了法，是則名為不可思議。舍",
    "T11n0310_037:0210a12": "利子！諸佛如來先福所感，果報音聲其相無",
    "T11n0310_037:0210a13": "量。所謂慈潤聲、可意聲、意樂聲、清淨聲、離",
    "T11n0310_037:0210a14": "垢聲、美妙聲、喜聞聲、辯了聲、不䩕聲、不澁",
    "T11n0310_037:0210a15": "聲、令身適悅聲、心生踊躍聲、心歡悅豫聲、",
    "T11n0310_037:0210a16": "發起喜樂聲、易解聲、易識聲、正直聲、可愛",
    "T11n0310_037:0210a17": "聲、可喜聲、慶悅聲、意悅聲、師子王吼聲、大",
    "T11n0310_037:0210a18": "雷震聲、大海震聲、緊捺洛歌聲、羯羅頻伽聲、",
    "T11n0310_037:0210a19": "梵天聲、天鼓聲、吉祥聲、柔軟聲、顯暢聲、大",
    "T11n0310_037:0210a20": "雷深遠聲、一切含識諸根喜聲、稱可一切眾",
    "T11n0310_037:0210a21": "會聲、成就一切微妙相聲。舍利子！如是等",
    "T11n0310_037:0210a22": "如來音聲，具足如是殊勝功德，及餘無量無",
    "T11n0310_037:0210a23": "邊功德之所莊嚴。舍利子！是名第二如來不",
    "T11n0310_037:0210a24": "思議音聲。是諸菩薩摩訶薩聞如來不思議",
    "T11n0310_037:0210a25": "音聲，具足無量殊勝功德，信受諦奉清淨無",
    "T11n0310_037:0210a26": "疑，倍復踊躍深生歡喜發希奇想。」爾時世尊",
    "T11n0310_037:0210a27": "欲重宣此義而說頌曰：",
    "T11n0310_037:0210a28": "「導師演妙音，　　所謂梵音聲，",
    "T11n0310_037:0210a29": "由是法具足，　　令諸梵歡喜。",
    "T11n0310_037:0210b01": "牟尼演妙音，　　從大悲流涌，",
    "T11n0310_037:0210b02": "謂與慈相應，　　喜捨亦如是。",
    "T11n0310_037:0210b03": "如是具足音，　　滅眾生貪火，",
    "T11n0310_037:0210b04": "息除瞋恚毒，　　壞裂諸癡暗。",
    "T11n0310_037:0210b05": "假使贍部洲，　　無量種人聲，",
    "T11n0310_037:0210b06": "縱獲遍聞已，　　終不悟解脫。",
    "T11n0310_037:0210b07": "天地虛空聲，　　不悟亦如是，",
    "T11n0310_037:0210b08": "若聞聖主聲，　　必能證寂滅。",
    "T11n0310_037:0210b09": "二足及四足，　　多足及無足，",
    "T11n0310_037:0210b10": "悉同彼音聲，　　悟之善惡法。",
    "T11n0310_037:0210b11": "三千世界內，　　下中上音聲，",
    "T11n0310_037:0210b12": "隨彼種類音，　　化令證解脫。",
    "T11n0310_037:0210b13": "演無分別聲，　　無縛無攝受，",
    "T11n0310_037:0210b14": "處定開真諦，　　聞者息煩惱。",
    "T11n0310_037:0210b15": "無邊眾生聞，　　佛法僧音聲，",
    "T11n0310_037:0210b16": "及施戒聞忍，　　如來聲如是。",
    "T11n0310_037:0210b17": "彼聲非有量，　　聲智俱無邊，",
    "T11n0310_037:0210b18": "信佛聲無疑，　　唯聰慧菩薩。」",
    "T11n0310_037:0210b19": "爾時佛告舍利子：「云何菩薩摩訶薩於如來",
    "T11n0310_037:0210b20": "不思議大智，信受諦奉清淨無疑，倍復踊躍",
    "T11n0310_037:0210b21": "深生歡喜發希奇想？舍利子！如來無礙智見",
    "T11n0310_037:0210b22": "不可思議，於一切法中依之而起。諸菩薩摩",
    "T11n0310_037:0210b23": "訶薩則能信受諦奉，乃至發希奇想。舍利子！",
    "T11n0310_037:0210b24": "如來為生信故，依如來智波羅蜜多廣說譬",
    "T11n0310_037:0210b25": "喻，諸有智者便得開解。舍利子！假使有人以",
    "T11n0310_037:0210b26": "殑伽沙等世界中所有草木莖幹枝葉，下至",
    "T11n0310_037:0210b27": "量齊四指積為大聚，以火焚之乃變成墨，擲",
    "T11n0310_037:0210b28": "置他方殑伽沙等世界海中，於百千歲就以",
    "T11n0310_037:0210b29": "磨之盡為墨汁。舍利子！如來成就如是無礙",
    "T11n0310_037:0210c01": "智見。以是智故從彼如是大海之中取一墨",
    "T11n0310_037:0210c02": "滴，以智力故分析了知是某世界如是樹成，",
    "T11n0310_037:0210c03": "某根某莖、某枝某條、花果葉等，類別所作皆",
    "T11n0310_037:0210c04": "悉了知。何以故？舍利子！由如來善通達法界",
    "T11n0310_037:0210c05": "故，而能如是了知此墨從某世界某樹而來。",
    "T11n0310_037:0210c06": "如是次第乃至廣說。舍利子！是名如來、應、正",
    "T11n0310_037:0210c07": "遍知具足如是大神通力、具足如是大威德",
    "T11n0310_037:0210c08": "力、具足如是大宗勢力。是故舍利子！若有善",
    "T11n0310_037:0210c09": "男子善女人於如來大智清淨信受，又於佛",
    "T11n0310_037:0210c10": "所起愛敬心者，彼善男子善女人所有善根",
    "T11n0310_037:0210c11": "叵知其邊速盡苦際。何以故？舍利子！如來",
    "T11n0310_037:0210c12": "善通達法界故。由通達故，若有眾生於如來",
    "T11n0310_037:0210c13": "所起微善者，盡於苦際畢竟不壞。「舍利子！我",
    "T11n0310_037:0210c14": "今為汝復說譬喻，令有智者因此喻故於義",
    "T11n0310_037:0210c15": "解了。舍利子！如有男子壽命百年，此人持一",
    "T11n0310_037:0210c16": "毛端散分以為百五十分，取毛一分霑水一",
    "T11n0310_037:0210c17": "滴，來至我所而作是言：『敢以滴水持用相寄，",
    "T11n0310_037:0210c18": "後若須者當還賜我。』爾時如來取其滴水置",
    "T11n0310_037:0210c19": "殑伽河中，而為彼河流浪洄澓之所旋轉，和",
    "T11n0310_037:0210c20": "合引注至于大海。是人滿百年已來至我所，",
    "T11n0310_037:0210c21": "而白我言：『先寄滴水今請還我。』舍利子！如來",
    "T11n0310_037:0210c22": "成就不思議智，由是智故如來、應、正等覺知",
    "T11n0310_037:0210c23": "彼水滴在于大海，便以一分毛端就大海內",
    "T11n0310_037:0210c24": "霑本水滴用還是人。舍利子！此譬喻者義何",
    "T11n0310_037:0210c25": "謂耶？所謂眾生曾以一滴微善之水寄置如",
    "T11n0310_037:0210c26": "來福田手中久而不失。如是舍利子！若有善",
    "T11n0310_037:0210c27": "男子善女人，於如來不思議智清淨信受起",
    "T11n0310_037:0210c28": "愛敬心，緣念如來興諸供養，又以名花散空",
    "T11n0310_037:0210c29": "奉獻，是人所有善根叵知其邊速盡苦際。何",
    "T11n0310_037:0211a01": "以故？舍利子！如來善通達法界故。若人於如",
    "T11n0310_037:0211a02": "來所起一念善心者，盡於苦際畢竟不壞。」",
    "T11n0310_037:0211a03": "爾時長老舍利子白佛言：「世尊！如來不思議",
    "T11n0310_037:0211a04": "大智離識而轉不？」佛言：「不也。」舍利子復白佛",
    "T11n0310_037:0211a05": "言：「世尊！若如是者，云何為智？云何為識？」佛",
    "T11n0310_037:0211a06": "言：「舍利子！有四識住識，依此住故名識住。何",
    "T11n0310_037:0211a07": "者為四？所謂色識住者，識緣於色、識住色中，",
    "T11n0310_037:0211a08": "由如此故生喜住著，轉加增長堅固廣大。受",
    "T11n0310_037:0211a09": "識住者，識緣於受、識住受中，由如此故生喜住",
    "T11n0310_037:0211a10": "著，轉加增長堅固廣大。想識住者，識緣於想、",
    "T11n0310_037:0211a11": "識住想中，由如此故生喜住著，轉加增長堅",
    "T11n0310_037:0211a12": "固廣大。行識住者，識緣於行、識住行中，由如",
    "T11n0310_037:0211a13": "此故生喜住著，轉加增長堅固廣大。舍利子！",
    "T11n0310_037:0211a14": "如是等相名之為識。復以何等名之為智？所",
    "T11n0310_037:0211a15": "謂不住五受蘊中、了達識蘊，是名為智。又舍",
    "T11n0310_037:0211a16": "利子！所言識者，謂能了別地界水界火界風",
    "T11n0310_037:0211a17": "界，是名為識。所言智者，若有不住四大界中，",
    "T11n0310_037:0211a18": "能善通達識之法界不相離者，是名為智。又",
    "T11n0310_037:0211a19": "舍利子！所言識者，謂能了別眼所知色、耳所",
    "T11n0310_037:0211a20": "知聲、鼻所知香、舌所知味、身所知觸、意所知",
    "T11n0310_037:0211a21": "法，是名為識。所言智者，於內寂靜不行於外，",
    "T11n0310_037:0211a22": "唯依於智，不於一法而生分別及種種分別，",
    "T11n0310_037:0211a23": "是名為智。又舍利子！從境界生是名為識，從",
    "T11n0310_037:0211a24": "作意生是名為識，從分別生是名為識。無取",
    "T11n0310_037:0211a25": "無執、無有所緣、無所了別、無有分別，是名為",
    "T11n0310_037:0211a26": "智。又舍利子！所言識者，住有為法。何以故？",
    "T11n0310_037:0211a27": "無為法中識不能行。若能了達無為之法，是",
    "T11n0310_037:0211a28": "名為智。又舍利子！住生滅者名之為識。不生",
    "T11n0310_037:0211a29": "不滅無有所住是名為智。舍利子！如是諸相",
    "T11n0310_037:0211b01": "若識若智，是名如來第三不思議大智。若諸",
    "T11n0310_037:0211b02": "菩薩摩訶薩聞如是不思議大智無障無礙，",
    "T11n0310_037:0211b03": "一切法中依之而起，信受諦奉清淨無疑，倍",
    "T11n0310_037:0211b04": "復踊躍深生歡喜發希奇想。」爾時世尊欲重",
    "T11n0310_037:0211b05": "宣此義而說頌曰：",
    "T11n0310_037:0211b06": "「無量殑伽沙，　　十方界草木，",
    "T11n0310_037:0211b07": "盡焚成墨灰，　　億載磨于海。",
    "T11n0310_037:0211b08": "十力智深妙，　　取滴示含生，",
    "T11n0310_037:0211b09": "如實分別知，　　此某界樹等。",
    "T11n0310_037:0211b10": "如是十方界，　　塵水示如來，",
    "T11n0310_037:0211b11": "佛智等虛空，　　遍曉無疑滯。",
    "T11n0310_037:0211b12": "十方眾生心，　　發貪瞋癡行，",
    "T11n0310_037:0211b13": "如實悉能知，　　無增減解脫。",
    "T11n0310_037:0211b14": "十力世尊智，　　照明於法界，",
    "T11n0310_037:0211b15": "無分別離思，　　佛子能信受。」",
    "T11n0310_037:0211b16": "爾時佛告舍利子：「云何菩薩摩訶薩於如來",
    "T11n0310_037:0211b17": "不思議大光，信受諦奉清淨無疑，倍復踊躍",
    "T11n0310_037:0211b18": "深生歡喜發希奇想？舍利子！諸佛如來善通",
    "T11n0310_037:0211b19": "達法界故不可思議。由通達故，一切如來",
    "T11n0310_037:0211b20": "放大光明，遍照三千大千佛之世界而無障",
    "T11n0310_037:0211b21": "礙。舍利子！譬如空中無諸雲霧，日輪炎盛放",
    "T11n0310_037:0211b22": "大光明遍照於世。如是舍利子！如來、應、正等",
    "T11n0310_037:0211b23": "覺放大光明遍照一切亦復如是。又舍利子！",
    "T11n0310_037:0211b24": "如世間中燈油之光，於螢火光為廣為大，顯",
    "T11n0310_037:0211b25": "照明淨超過最勝。燭炬之耀超勝燈光，庭燎",
    "T11n0310_037:0211b26": "火聚又勝燭炬，藥草發光踰於火聚，星宿之",
    "T11n0310_037:0211b27": "光倍過藥草，滿月流光又過星耀，炎盛日光",
    "T11n0310_037:0211b28": "踰超於月，四天王天身所發光、宮殿光、牆壁",
    "T11n0310_037:0211b29": "光、莊嚴具光，倍勝於前不可為喻。如是展轉",
    "T11n0310_037:0211c01": "乃至他化自在天身、宮殿、牆壁、身莊嚴具，皆",
    "T11n0310_037:0211c02": "發光明又倍於上。梵身天光、梵輔天光、梵眾",
    "T11n0310_037:0211c03": "天光、大梵天光，如是少光、無量光、光淨、少",
    "T11n0310_037:0211c04": "淨，乃至遍淨、廣果、有想、無想、無煩、無熱、善",
    "T11n0310_037:0211c05": "現、善見、色究竟天，所有身光、宮殿光、牆壁",
    "T11n0310_037:0211c06": "光、莊嚴具光，比前諸光為最第一。如是色究",
    "T11n0310_037:0211c07": "竟天所有光明，比於如來正遍知光，而如來",
    "T11n0310_037:0211c08": "光超過於彼，微妙顯照最勝明淨，廣大第一",
    "T11n0310_037:0211c09": "不可為喻。何以故？舍利子！如來光者不可思",
    "T11n0310_037:0211c10": "議，從無量戒聚生，從等持聚生，慧聚、解脫聚、",
    "T11n0310_037:0211c11": "解脫智見聚生，從如是等無量功德之所由",
    "T11n0310_037:0211c12": "生。又舍利子！三千大千世界所有諸光，比",
    "T11n0310_037:0211c13": "如來光，百倍不及其一，乃至優波尼商倍不",
    "T11n0310_037:0211c14": "及其一，如是算數譬喻所不能及。復次舍",
    "T11n0310_037:0211c15": "利子！如贍部捺陀金置凡金中，令彼凡金猶",
    "T11n0310_037:0211c16": "如墨聚失於明照。如是舍利子！於此三千大",
    "T11n0310_037:0211c17": "千世界中所有光明，若於如來光前不能明",
    "T11n0310_037:0211c18": "照亦復如是。又一切世間所有諸光，於如來",
    "T11n0310_037:0211c19": "光前不可說言，有光、有淨、有勝、有上、有無上",
    "T11n0310_037:0211c20": "也。",
    "T11n0310_037:0211c21": "「復次舍利子！汝今當知，如來不為憐愍眾生",
    "T11n0310_037:0211c22": "攝持此光令周一尋者，但以一分業所生光",
    "T11n0310_037:0211c23": "則能遍照三千大千佛之世界，令日月光悉",
    "T11n0310_037:0211c24": "不復現。若如是者，不可分別有晝有夜，不可",
    "T11n0310_037:0211c25": "分別有月半月，及以時節歲數分齊；但為憐",
    "T11n0310_037:0211c26": "愍諸眾生故現周一尋。舍利子！若如來、應、正",
    "T11n0310_037:0211c27": "遍知發意欲以光明遍滿無量無數無邊世",
    "T11n0310_037:0211c28": "界，則能遍照。何以故？舍利子！如來以得第一",
    "T11n0310_037:0211c29": "般若波羅蜜多故。舍利子！我今為汝更說譬",
    "T11n0310_037:0212a01": "喻重明此義，諸有智者倍增顯了。舍利子！假",
    "T11n0310_037:0212a02": "使有人以此三千大千世界碎為微塵，置衣",
    "T11n0310_037:0212a03": "襟中往至東方，過爾所微塵數世界乃下一",
    "T11n0310_037:0212a04": "塵，如是展轉盡此微塵，而此東方所有世界",
    "T11n0310_037:0212a05": "未盡其邊。如是南西北方四維上下亦復如",
    "T11n0310_037:0212a06": "是。舍利子！於汝意云何？頗有人能得是世界",
    "T11n0310_037:0212a07": "諸邊際不？」舍利子言：「不也。薄伽梵！不也。蘇揭",
    "T11n0310_037:0212a08": "多！」「舍利子！是諸世界所有諸光無量無邊不",
    "T11n0310_037:0212a09": "可思議，而如來光最為第一。彼一切光於如",
    "T11n0310_037:0212a10": "來光，百倍不及其一，乃至優波尼商分不及",
    "T11n0310_037:0212a11": "其一，如是算數譬喻所不能及。舍利子！如來",
    "T11n0310_037:0212a12": "發意欲以光明遍照一切世界，則能遍照。何",
    "T11n0310_037:0212a13": "以故？由如來得第一般若波羅蜜多故。舍利",
    "T11n0310_037:0212a14": "子！如來光者無有障礙，所有牆壁、若樹若木、",
    "T11n0310_037:0212a15": "若輪圍山、大輪圍山、乾陀摩達那山、目脂隣",
    "T11n0310_037:0212a16": "陀山、大目脂隣陀山、伊沙陀羅山、雪山、黑山",
    "T11n0310_037:0212a17": "及蘇迷盧山王，如是等皆不能障，佛之光明",
    "T11n0310_037:0212a18": "悉能洞徹，遍照三千大千世界。舍利子！少智",
    "T11n0310_037:0212a19": "眾生不能信解如來光者，或有眾生見如來",
    "T11n0310_037:0212a20": "光唯照一尋，次有智者見如來光照於二尋，",
    "T11n0310_037:0212a21": "次有智者見如來光照拘盧舍，次大智者乃",
    "T11n0310_037:0212a22": "至能見如來光明遍照三千大千世界。舍利",
    "T11n0310_037:0212a23": "子！乃至百千世界主梵天王，能見如來光明",
    "T11n0310_037:0212a24": "遍照百千世界。如是展轉，乃至已登上地諸",
    "T11n0310_037:0212a25": "大菩薩摩訶薩，能見如來光明遍照無量無",
    "T11n0310_037:0212a26": "邊世界。舍利子！如來為欲憐愍諸眾生故，",
    "T11n0310_037:0212a27": "又放光明遍照如虛空等諸眾生界。舍利子！",
    "T11n0310_037:0212a28": "是名第四如來不思議光。諸菩薩摩訶薩聞",
    "T11n0310_037:0212a29": "如來說是大光不可思議如虛空已，無惑無",
    "T11n0310_037:0212b01": "疑清淨信受，倍復踊躍深生歡喜發希奇想。」",
    "T11n0310_037:0212b02": "爾時世尊欲重宣此義而說頌曰：",
    "T11n0310_037:0212b03": "「日月等光明，　　及諸釋梵等，",
    "T11n0310_037:0212b04": "乃至色究竟，　　無光等佛者。",
    "T11n0310_037:0212b05": "色究竟天光，　　遍照三千界，",
    "T11n0310_037:0212b06": "比佛一毛光，　　十六不及一。",
    "T11n0310_037:0212b07": "如來所放光，　　遍滿虛空界，",
    "T11n0310_037:0212b08": "諸大慧眾生，　　方能見如是。",
    "T11n0310_037:0212b09": "佛光無有邊，　　量等虛空性，",
    "T11n0310_037:0212b10": "隨所化眾生，　　見光有差別。",
    "T11n0310_037:0212b11": "如有生盲者，　　不見日光明，",
    "T11n0310_037:0212b12": "彼不見光照，　　謂日光無有。",
    "T11n0310_037:0212b13": "下劣諸眾生，　　不見佛光明，",
    "T11n0310_037:0212b14": "彼不見光照，　　謂佛光無有。",
    "T11n0310_037:0212b15": "或見光一尋，　　或見拘盧舍，",
    "T11n0310_037:0212b16": "或及一由旬，　　或滿三千界。",
    "T11n0310_037:0212b17": "已住於大地，　　大慧光菩薩，",
    "T11n0310_037:0212b18": "或住八九地，　　至于十地者。",
    "T11n0310_037:0212b19": "如來超彼地，　　光輪無有邊，",
    "T11n0310_037:0212b20": "不思議佛土，　　施作諸佛事。",
    "T11n0310_037:0212b21": "諸佛不思議，　　佛光不思議，",
    "T11n0310_037:0212b22": "信者及獲福，　　亦爾難思議。」",
    "T11n0310_037:0212b23": "爾時佛告舍利子：「云何菩薩摩訶薩於如來",
    "T11n0310_037:0212b24": "不可思議淨尸羅眾及三摩地眾，信受諦奉",
    "T11n0310_037:0212b25": "清淨無疑，倍復踊躍深生歡喜發希奇想？舍",
    "T11n0310_037:0212b26": "利子！汝等應知如是正說，若諸含識在于世",
    "T11n0310_037:0212b27": "間奉持尸羅清淨無染，由清淨故，當知是人",
    "T11n0310_037:0212b28": "成就清淨身業、成就清淨語業、成就清淨意",
    "T11n0310_037:0212b29": "業。是人雖復常處世間，而不為彼世法所染。",
    "T11n0310_037:0212c01": "當知是人為婆羅門、為離諸惡、為沙門者、為",
    "T11n0310_037:0212c02": "寂靜者，是名第一修靜慮者、得第一三摩地",
    "T11n0310_037:0212c03": "波羅蜜多者。舍利子！如是含識則是如來。如",
    "T11n0310_037:0212c04": "是說者是名正說。何以故？舍利子！我初不見",
    "T11n0310_037:0212c05": "諸天世間，若魔若梵若沙門若婆羅門，及餘",
    "T11n0310_037:0212c06": "天人阿素洛等，具有如是無量無邊不可思",
    "T11n0310_037:0212c07": "議清淨尸羅三摩地眾等如來者。何以故？舍",
    "T11n0310_037:0212c08": "利子！如來以得第一尸羅三摩地波羅蜜多",
    "T11n0310_037:0212c09": "故。舍利子！汝今欲聞佛說如來尸羅波羅蜜",
    "T11n0310_037:0212c10": "多譬喻不？」舍利子言：「今正是時。薄伽梵！今正",
    "T11n0310_037:0212c11": "是時。蘇揭多！世尊！若諸苾芻聞佛所說如來",
    "T11n0310_037:0212c12": "尸羅波羅蜜多譬喻者，如所聞已當共受持。」",
    "T11n0310_037:0212c13": "佛告舍利子：「善哉善哉！吾當為汝分別解說。",
    "T11n0310_037:0212c14": "舍利子！於汝意云何？諸眾生界與大地界，何",
    "T11n0310_037:0212c15": "者最多？」舍利子言：「如我解佛所說義者，眾生",
    "T11n0310_037:0212c16": "界多，非地界也。」佛言：「如是如是。舍利子！眾生",
    "T11n0310_037:0212c17": "界多，非如地界。舍利子！假使三千大千世界",
    "T11n0310_037:0212c18": "所有眾生，卵生胎生濕生化生，若有色若無",
    "T11n0310_037:0212c19": "色，若有想若無想若非有想非無想所有眾",
    "T11n0310_037:0212c20": "生。彼一切眾生於一剎那頃、或一牟呼羅多",
    "T11n0310_037:0212c21": "頃、或一羅婆頃，假使同時皆得人身。舍利子！",
    "T11n0310_037:0212c22": "彼一切眾生得人身已，於一剎那乃至一羅",
    "T11n0310_037:0212c23": "婆頃，假使同時悉成阿耨多羅三藐三菩提。",
    "T11n0310_037:0212c24": "是一一如來復化作爾所如來，是一一所化",
    "T11n0310_037:0212c25": "如來各有千頭，是一一頭各有千口，是一一",
    "T11n0310_037:0212c26": "口各有千舌。時彼一切諸化如來，皆悉成就",
    "T11n0310_037:0212c27": "如來十力、四無所畏、四無礙解，又成就佛無",
    "T11n0310_037:0212c28": "障無礙無盡辯才。舍利子！是諸如來以爾所",
    "T11n0310_037:0212c29": "舌，布演無礙無盡辯才，依一如來尸羅波",
    "T11n0310_037:0213a01": "羅蜜多眾無量稱讚，雖經拘胝那庾多百千",
    "T11n0310_037:0213a02": "大劫如是稱讚，而如來戒眾猶不能盡。舍利",
    "T11n0310_037:0213a03": "子！如來戒眾無量無邊無有窮盡不可思議，",
    "T11n0310_037:0213a04": "是諸如來無上智慧無礙無障無盡辯才亦",
    "T11n0310_037:0213a05": "無窮盡不可思議。乃至諸化如來未至同時",
    "T11n0310_037:0213a06": "入大涅槃，讚說如來戒眾亦不能盡。何以",
    "T11n0310_037:0213a07": "故，如來戒眾及諸世尊無上智慧無礙辯才，",
    "T11n0310_037:0213a08": "此二俱是不可思議故，無量無數與虛空界",
    "T11n0310_037:0213a09": "平等平等。舍利子！且置三千大千世界所有",
    "T11n0310_037:0213a10": "眾生。假使東方殑伽沙等世界中所有眾生，",
    "T11n0310_037:0213a11": "如是南西北方四維上下十方殑伽沙等世",
    "T11n0310_037:0213a12": "界中所有眾生，彼一切眾生於一剎那頃乃",
    "T11n0310_037:0213a13": "至羅婆頃，同時皆得人身，俱成阿耨多羅三",
    "T11n0310_037:0213a14": "藐三菩提。如是廣說，乃至如來戒眾及諸",
    "T11n0310_037:0213a15": "如來無上智慧無礙辯才，俱是不可思議無",
    "T11n0310_037:0213a16": "量無數與虛空界平等平等。何以故？舍利子！",
    "T11n0310_037:0213a17": "由如來證得第一尸羅波羅蜜多故。」",
    "T11n0310_037:0213a18": "爾時佛告舍利子：「汝今欲聞佛說如來三摩",
    "T11n0310_037:0213a19": "地波羅蜜多譬喻不？」舍利子言：「今正是時。若",
    "T11n0310_037:0213a20": "諸苾芻聞佛所說如來三摩地波羅蜜多譬",
    "T11n0310_037:0213a21": "喻者，如所聞已當共奉持。」佛告舍利子：「假使",
    "T11n0310_037:0213a22": "有時於此世間劫將欲燒，由第七日彼日出",
    "T11n0310_037:0213a23": "故，三千大千世界一時燒然，如是極然、遍極",
    "T11n0310_037:0213a24": "然、大洞然。舍利子！當知如來於此大洞然等",
    "T11n0310_037:0213a25": "世界之內隨於一處，假使如來在中若依經",
    "T11n0310_037:0213a26": "行若住若坐若臥，當知此處成就十種甚希",
    "T11n0310_037:0213a27": "奇法不可思議。舍利子！何等名為十希奇法？",
    "T11n0310_037:0213a28": "所謂如來遊止之處，不加功力坦然平正猶",
    "T11n0310_037:0213a29": "如掌中。舍利子！是名此處成就第一甚希奇",
    "T11n0310_037:0213b01": "法。",
    "T11n0310_037:0213b02": "「復次舍利子！假使如上世界乃至大洞然等，",
    "T11n0310_037:0213b03": "如來在中若依經行若住坐臥，其處自然高",
    "T11n0310_037:0213b04": "踊顯敞無雜瓦石。舍利子！是名此處成就第",
    "T11n0310_037:0213b05": "二甚希奇法。「復次舍利子！假使如上世界乃",
    "T11n0310_037:0213b06": "至大洞然等，如來在中若依經行若住坐臥，",
    "T11n0310_037:0213b07": "其處自然平博嚴淨而為如來之所受用。舍",
    "T11n0310_037:0213b08": "利子！是名此處成就第三甚希奇法。",
    "T11n0310_037:0213b09": "「復次舍利子！假使如上世界乃至大洞然等，",
    "T11n0310_037:0213b10": "如來在中若依經行若住坐臥，其處自然生",
    "T11n0310_037:0213b11": "諸香草，光色青翠卷軟右旋，具細滑觸如迦",
    "T11n0310_037:0213b12": "遮隣地。舍利子！是名此處成就第四甚希奇",
    "T11n0310_037:0213b13": "法。",
    "T11n0310_037:0213b14": "「復次舍利子！假使如上世界乃至大洞然等，",
    "T11n0310_037:0213b15": "如來在中若依經行若住坐臥，其處自然八",
    "T11n0310_037:0213b16": "功德水出現於地，所謂一輕、二冷、三軟、四澄",
    "T11n0310_037:0213b17": "靜、五無穢、六清淨、七樂飲、八多飲無患。舍利",
    "T11n0310_037:0213b18": "子！是名此處成就第五甚希奇法。",
    "T11n0310_037:0213b19": "「復次舍利子！假使如上世界乃至大洞然等，",
    "T11n0310_037:0213b20": "如來在中若依經行若住坐臥，其處自然涼",
    "T11n0310_037:0213b21": "風和暢輕靡相發，此是如來先業所感。舍利",
    "T11n0310_037:0213b22": "子，譬如極炎熱時，於日後分有一丈夫，熱所",
    "T11n0310_037:0213b23": "逼故奔趣殑河，投于水中沐浴身體，熱乏既",
    "T11n0310_037:0213b24": "息清涼悅樂，往返遊戲度至餘岸經行往來。",
    "T11n0310_037:0213b25": "遙見不遠有大樹林，枝葉翠盛陰影厚密，便",
    "T11n0310_037:0213b26": "往林中。復見施妙床座敷勝氍毹，上加綿蓐，",
    "T11n0310_037:0213b27": "覆以迦遮隣地之帔，輕妙鮮支重覆其上，排",
    "T11n0310_037:0213b28": "軟倚枕置床兩頭。彼大丈夫昇于此床若坐",
    "T11n0310_037:0213b29": "若臥，於床四面清風微動輕扇相續。如是舍",
    "T11n0310_037:0213c01": "利子！如來於此大洞然等世界之中行住坐",
    "T11n0310_037:0213c02": "臥，自然涼風微扇相續亦復如是。舍利子！是",
    "T11n0310_037:0213c03": "名此處成就第六甚希奇法。",
    "T11n0310_037:0213c04": "「復次舍利子！假使如上世界乃至大洞然等，",
    "T11n0310_037:0213c05": "如來在中若依經行若住坐臥，其處自然江",
    "T11n0310_037:0213c06": "河池沼有水生花種種出現，所謂殟鉢羅花、",
    "T11n0310_037:0213c07": "鉢特摩花、拘貿陀花、奔荼利花，其花芬馥光",
    "T11n0310_037:0213c08": "彩映發見者悅樂。舍利子！是名此處成就第",
    "T11n0310_037:0213c09": "七甚希奇法。",
    "T11n0310_037:0213c10": "「復次舍利子！假使如上世界乃至大洞然等，",
    "T11n0310_037:0213c11": "如來於中行住坐臥，其處自然原陸陵阜皆",
    "T11n0310_037:0213c12": "生妙花種種出現，所謂阿底目多迦花、瞻博",
    "T11n0310_037:0213c13": "迦花、蘇末那花、婆使迦花、阿輸迦花、波吒羅",
    "T11n0310_037:0213c14": "花、迦膩羅花、怛羅尼花、瞿怛羅尼花，如是等",
    "T11n0310_037:0213c15": "花開敷鮮榮色香具足，眾生見者得未曾有。",
    "T11n0310_037:0213c16": "舍利子！是名此處成就第八甚希奇法。",
    "T11n0310_037:0213c17": "「復次舍利子！假使如上世界乃至大洞然等，",
    "T11n0310_037:0213c18": "如來於中行住坐臥，其處自然金剛為體堅",
    "T11n0310_037:0213c19": "固難壞。舍利子！是名此處成就第九甚希奇",
    "T11n0310_037:0213c20": "法。",
    "T11n0310_037:0213c21": "「復次舍利子！假使如上三千大千世界劫欲",
    "T11n0310_037:0213c22": "盡時，乃至燒、極燒、遍極燒，然、極然、遍極然、大",
    "T11n0310_037:0213c23": "洞然等，是諸世界如來在中若依經行若住",
    "T11n0310_037:0213c24": "坐臥，當知其處是佛靈廟諸天世間，若魔若",
    "T11n0310_037:0213c25": "梵、若沙門若婆羅門、天及人民阿素洛等，恭",
    "T11n0310_037:0213c26": "敬供養尊重之處。舍利子！是名此處成就第",
    "T11n0310_037:0213c27": "十甚希奇法。",
    "T11n0310_037:0213c28": "「復次舍利子！汝今當知，如是十種甚希奇法，",
    "T11n0310_037:0213c29": "皆是如來先世業力之所成就。何以故？舍利",
    "T11n0310_037:0214a01": "子！如來善通達法界故。由通達故，如來、應、正",
    "T11n0310_037:0214a02": "遍知入是三摩地，依此定心受樂不退，雖經",
    "T11n0310_037:0214a03": "殑伽沙等諸大劫住，然如來未曾退起三摩",
    "T11n0310_037:0214a04": "地心。舍利子！如來、應、正遍知依此定心經一",
    "T11n0310_037:0214a05": "食頃，或住一劫、百劫、千劫或住百千劫，或住",
    "T11n0310_037:0214a06": "一拘胝劫、百拘胝劫、千拘胝劫、百千拘胝劫，",
    "T11n0310_037:0214a07": "或復乃至過於上數。何以故？如來、應、正遍知",
    "T11n0310_037:0214a08": "成就第一三摩地波羅蜜多故。由成就故，如",
    "T11n0310_037:0214a09": "來具足如是大神通力，具足如是大威德力，",
    "T11n0310_037:0214a10": "具足如是大宗勢力。舍利子！如彼非想非非",
    "T11n0310_037:0214a11": "想處諸天子生，識緣一境經八萬四千劫住，",
    "T11n0310_037:0214a12": "乃至三摩地壽命未盡已來，此識不為餘境",
    "T11n0310_037:0214a13": "界識之所移轉。舍利子！彼諸天子尚以世定",
    "T11n0310_037:0214a14": "之力經爾所時，何況如來三摩地波羅蜜多",
    "T11n0310_037:0214a15": "而無久住。",
    "T11n0310_037:0214a16": "「復次舍利子！如來、應、正遍知初證阿耨多羅",
    "T11n0310_037:0214a17": "三藐三菩提夜，乃至入無餘大般涅槃界夜，",
    "T11n0310_037:0214a18": "於其中間，如來之心於三摩地未曾有起。故",
    "T11n0310_037:0214a19": "名此定無迴轉心、無所行心、無觀察心、無動",
    "T11n0310_037:0214a20": "慮心、無流蕩心、無攝眾聚心、無散亂心、無",
    "T11n0310_037:0214a21": "高舉心、無沈下心、無防護心、無覆藏心、無欣",
    "T11n0310_037:0214a22": "勇心、無違逆心、無萎悴心、無動搖心、無驚喜",
    "T11n0310_037:0214a23": "心、無惛沈心、無分別心、無異分別心、無遍分",
    "T11n0310_037:0214a24": "別心。又此定者不隨識心、不依眼心、不依耳",
    "T11n0310_037:0214a25": "鼻舌身意心、不依色心、不依聲香味觸法心、",
    "T11n0310_037:0214a26": "不趣諸法心、不起智心、不觀過去心、不觀未",
    "T11n0310_037:0214a27": "來心、不觀現在心。舍利子！如來、應、正遍知住",
    "T11n0310_037:0214a28": "三摩地如是離心，無有一法而可得者，於一",
    "T11n0310_037:0214a29": "切法中無礙智見生，以無功用故。又舍利子！",
    "T11n0310_037:0214b01": "如來不起於三摩地，離心意識而能作諸佛",
    "T11n0310_037:0214b02": "事，以無功用故。如是舍利子！是諸菩薩摩訶",
    "T11n0310_037:0214b03": "薩聞如來不思議尸羅及三摩地已，信受諦",
    "T11n0310_037:0214b04": "奉清淨無疑，倍復踊躍深生歡喜發希奇想。」",
    "T11n0310_037:0214b05": "爾時世尊欲重宣此義而說頌曰：",
    "T11n0310_037:0214b06": "「無量無等百千劫，　　昔有趣中行覺行，",
    "T11n0310_037:0214b07": "戒聞定忍不放逸，　　導師能修妙覺因。",
    "T11n0310_037:0214b08": "最勝業果淨如是，　　妙廣淨戒超諸有，",
    "T11n0310_037:0214b09": "十力尊戒如空淨，　　難說無垢譬虛空。",
    "T11n0310_037:0214b10": "從佛初得菩提夜，　　至後入於寂滅夜，",
    "T11n0310_037:0214b11": "佛心無行無異行，　　大靜慮定未曾起。",
    "T11n0310_037:0214b12": "十力戒聚無退分，　　解脫神力亦如是，",
    "T11n0310_037:0214b13": "一心住經無量劫，　　大聖無思無異思。",
    "T11n0310_037:0214b14": "佛智如空非思境，　　明達無緣照三世，",
    "T11n0310_037:0214b15": "無心意思無改變，　　唯有佛子能信受。」",
    "T11n0310_037:0214b16": "爾時佛告舍利子：「云何菩薩摩訶薩於如來",
    "T11n0310_037:0214b17": "不思議神力，信受諦奉清淨無疑，倍復踊躍",
    "T11n0310_037:0214b18": "深生歡喜發希奇想？舍利子！如來、應、正遍知",
    "T11n0310_037:0214b19": "所獲神通，不可思議不可宣說，今當為汝方",
    "T11n0310_037:0214b20": "便開顯。舍利子！如來常說我聲聞眾中得神",
    "T11n0310_037:0214b21": "通者，所謂長老大目犍連最為第一。舍利子！",
    "T11n0310_037:0214b22": "如是所得神通，若以稱量觀察聲聞神通，不",
    "T11n0310_037:0214b23": "見有與菩薩神通等者。若以稱量觀察聲聞",
    "T11n0310_037:0214b24": "菩薩所得神通，不見有與諸佛如來神通等",
    "T11n0310_037:0214b25": "者。舍利子！是名如來不可思議神通。是諸菩",
    "T11n0310_037:0214b26": "薩摩訶薩為欲證得如來神通者，倍應發起",
    "T11n0310_037:0214b27": "上品正勤則能獲證。舍利子！汝等今者欲於",
    "T11n0310_037:0214b28": "如來所聞說不思議神通譬喻不？」舍利子言：",
    "T11n0310_037:0214b29": "「今正是時。若諸苾芻聞佛所說神通譬喻者，",
    "T11n0310_037:0214c01": "如所聞已當共受持。」佛告舍利子：「諦聽諦",
    "T11n0310_037:0214c02": "聽，當為汝說。」舍利子言：「如是世尊！願樂欲",
    "T11n0310_037:0214c03": "聞。」佛告舍利子：「於汝意云何？尊者大目揵連",
    "T11n0310_037:0214c04": "有大神通不？」舍利子言：「我昔從佛受持是語，",
    "T11n0310_037:0214c05": "尊者大目揵連於聲聞僧中神通第一。」佛言：",
    "T11n0310_037:0214c06": "「如是如是。舍利子！今當為汝廣說譬喻。假使",
    "T11n0310_037:0214c07": "三千大千世界滿中聲聞，皆得神通如大目",
    "T11n0310_037:0214c08": "揵連，譬如甘蔗竹葦稻麻叢林。是諸聲聞以",
    "T11n0310_037:0214c09": "諸正勤迅速勢力神通變化顯現之時，欲比",
    "T11n0310_037:0214c10": "如來神通變化，百分、千分、百千萬分不及其",
    "T11n0310_037:0214c11": "一，拘胝分、百拘胝分、千拘胝分、百千拘胝分",
    "T11n0310_037:0214c12": "不及其一，如是僧佉分、迦羅分、伽拏那分、漚",
    "T11n0310_037:0214c13": "波摩分、優波尼商分不及其一。何以故？如",
    "T11n0310_037:0214c14": "來、應、正遍知以得第一神通變化波羅蜜多",
    "T11n0310_037:0214c15": "故。",
    "T11n0310_037:0214c16": "「復次舍利子！假使如來以一芥子投之于地，",
    "T11n0310_037:0214c17": "彼聲聞眾以諸正勤迅速勢力神通變化大",
    "T11n0310_037:0214c18": "顯現時，終不能動所投芥子如毛端許。何以",
    "T11n0310_037:0214c19": "故？如來、應、正遍知以得第一神通變化故。",
    "T11n0310_037:0214c20": "又舍利子！且置三千大千世界。假使東方乃",
    "T11n0310_037:0214c21": "至如殑伽沙等世界中所有眾生，如是十方",
    "T11n0310_037:0214c22": "殑伽沙等世界眾生，若卵生若胎生乃至非",
    "T11n0310_037:0214c23": "想非非想處，一切眾生俱是聲聞，成就第一",
    "T11n0310_037:0214c24": "神通變化皆如尊者大目揵連。如是聲聞以",
    "T11n0310_037:0214c25": "諸正勤迅速勢力神通變化大顯現時，終不",
    "T11n0310_037:0214c26": "能動所投芥子如毛端許。何以故？如來以得",
    "T11n0310_037:0214c27": "第一波羅蜜神通波羅蜜多故。舍利子！是名",
    "T11n0310_037:0214c28": "如來具足如是大神通力，具足如是大威德",
    "T11n0310_037:0214c29": "力，具足如是大宗勢力。」",
    "T11n0310_037:0215a01": "爾時薄伽梵復告長老舍利子言：「舍利子！汝",
    "T11n0310_037:0215a02": "頗曾聞風劫起時，世有大風名僧伽多。彼風",
    "T11n0310_037:0215a03": "所吹，舉此三千大千世界蘇迷盧山王、輪圍",
    "T11n0310_037:0215a04": "山、大輪圍山，及四大洲八萬小洲大山大",
    "T11n0310_037:0215a05": "海，舉離本處高踰繕那碎為末不？」舍利子言：",
    "T11n0310_037:0215a06": "「我昔面於佛前親聞受持如是之事。」佛言：「如",
    "T11n0310_037:0215a07": "是如是。舍利子！又風災起，更有大風名僧伽",
    "T11n0310_037:0215a08": "多。彼風所吹，舉此三千大千世界并蘇迷盧",
    "T11n0310_037:0215a09": "山、輪圍山等，及諸大海，舉高百踰繕那已碎",
    "T11n0310_037:0215a10": "末為塵。或復舉高二百踰繕那，或高四百五",
    "T11n0310_037:0215a11": "百，乃至舉高千踰繕那，或高三千四千踰繕",
    "T11n0310_037:0215a12": "那已碎末為塵，乃至或高無量百千踰繕那",
    "T11n0310_037:0215a13": "已碎末為塵。而此諸塵隨風散滅了不可得，",
    "T11n0310_037:0215a14": "何況山石當有存者。此風又上，擊散壞滅焰",
    "T11n0310_037:0215a15": "摩天宮，乃至諸塵散滅，何況宮殿當有存者。",
    "T11n0310_037:0215a16": "如是展轉次第而上，擊散壞滅覩史多天、樂",
    "T11n0310_037:0215a17": "變化天、他化自在天、魔羅眾天、婆摩天、淨光",
    "T11n0310_037:0215a18": "天、遍淨天所有宮殿，乃至彼諸微塵亦皆散",
    "T11n0310_037:0215a19": "滅不可而得，何況宮殿牆壁而可存者。舍利",
    "T11n0310_037:0215a20": "子！假使如上大風卒起摧壞世界，即以此風",
    "T11n0310_037:0215a21": "吹如來衣一毛端際尚不能動，何況衣角及",
    "T11n0310_037:0215a22": "全衣者。何以故？如來、應、正等覺成就不可思",
    "T11n0310_037:0215a23": "議神通，不可思議威儀，不可思議妙行，不可",
    "T11n0310_037:0215a24": "思議大悲故。復次舍利子！假使十方如殑伽",
    "T11n0310_037:0215a25": "河沙等世界有如是等大風輪起，將欲吹壞",
    "T11n0310_037:0215a26": "此諸世界。爾時如來以一指端持此世界往",
    "T11n0310_037:0215a27": "至餘處，或令風輪無力能吹颯然還返，然於",
    "T11n0310_037:0215a28": "如來神通變化及一切力無有退減。舍利子！",
    "T11n0310_037:0215a29": "如來神通不可思議難聞難信，唯有諸大菩",
    "T11n0310_037:0215b01": "薩摩訶薩乃能信受諦奉清淨無惑無疑，倍",
    "T11n0310_037:0215b02": "復踊躍深生歡喜發希奇想。」爾時世尊欲重",
    "T11n0310_037:0215b03": "宣此義而說頌曰：",
    "T11n0310_037:0215b04": "「假使三界諸含靈，　　一切變成聲聞眾，",
    "T11n0310_037:0215b05": "盡得神通波羅蜜，　　譬如尊者目揵連。",
    "T11n0310_037:0215b06": "獲大神通力如來，　　以一芥子投于地，",
    "T11n0310_037:0215b07": "一切聲聞現神通，　　未能搖轉毛端量。",
    "T11n0310_037:0215b08": "假使十方世界中，　　所有殑伽河沙等，",
    "T11n0310_037:0215b09": "吠嵐僧伽大猛風，　　吹碎如斯諸世界。",
    "T11n0310_037:0215b10": "如是諸風大猛盛，　　將吹一切智衣服，",
    "T11n0310_037:0215b11": "盡其勢力不能動，　　乃至如一毛端量。",
    "T11n0310_037:0215b12": "大牟尼尊以一毛，　　能障彼風令不起，",
    "T11n0310_037:0215b13": "佛具如斯大神力，　　等彼虛空無邊際。",
    "T11n0310_037:0215b14": "「如是舍利子！是名如來不可思議大神通力。",
    "T11n0310_037:0215b15": "菩薩摩訶薩信受諦奉清淨無疑，倍復踊躍",
    "T11n0310_037:0215b16": "深生歡喜發希奇想。」",
    "T11n0310_037:0215b17": "大寶積經卷第三十七"
}