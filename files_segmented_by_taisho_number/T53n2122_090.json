{
    "T53n2122_090:0947a10": "法苑珠林卷第九十",
    "T53n2122_090:0947a12": "西明寺沙門釋道世撰",
    "T53n2122_090:0947a13": "88 破戒篇(九〇)破戒篇第八十八此有二部",
    "T53n2122_090:0947a14": "1 述意部述意部第一",
    "T53n2122_090:0947a15": "惟茲戒德本願深重。救生利物。稱斯為最。是",
    "T53n2122_090:0947a16": "以受之甚易。持之稍難。若非精翫護持。大",
    "T53n2122_090:0947a17": "果何容得證。恐差之毫氂。失之千里。若其",
    "T53n2122_090:0947a18": "小過覆藏。則為難滅大罪。發露更是可原。故",
    "T53n2122_090:0947a19": "知有過須悔得入七眾。守愚不懺長棄三",
    "T53n2122_090:0947a20": "塗。所以比之一章通明道俗持犯損益。若是",
    "T53n2122_090:0947a21": "居家白衣。曾有微信受得戒者。不勝名利。",
    "T53n2122_090:0947a22": "失意有違。故此兼明。若是悠悠白衣。業識",
    "T53n2122_090:0947a23": "風馳昏沈財色。好貪名利。樂著五欲。不信",
    "T53n2122_090:0947a24": "佛法者。此定罪人非此所明。今時述者。出",
    "T53n2122_090:0947a25": "家僧尼及優婆塞等。恐乖佛教虛染名利。故",
    "T53n2122_090:0947a26": "今偏說。若是上品白衣。見佛呵責出家人罪。",
    "T53n2122_090:0947a27": "即自勸勵。省己不為。出家清虛高慕玄軌。",
    "T53n2122_090:0947a28": "尚有失意乖違被佛詰責。我等白衣無慚無",
    "T53n2122_090:0947a29": "愧。公然造罪。晝夜匪懈。未曾恥改。所以",
    "T53n2122_090:0947b01": "如來棄捨我等。不蒙教誨。即自改過息意不",
    "T53n2122_090:0947b02": "犯。譬如智人先誡己身。他人見責亦自改悔。",
    "T53n2122_090:0947b03": "故書云。見賢思齊。見不賢而內自省。若是下",
    "T53n2122_090:0947b04": "品凡愚無識之人。見佛呵責犯過眾僧。唯加",
    "T53n2122_090:0947b05": "輕笑退敗善心。不自思忖愚戇之甚劇於畜",
    "T53n2122_090:0947b06": "生。亦如醉人墜臥糞坑嘔吐狼藉屎尿污身。",
    "T53n2122_090:0947b07": "仰視岸人却呵不正。此亦如是。是故如來",
    "T53n2122_090:0947b08": "雖欲救拔無其出路。故經云。譬如有人墮在",
    "T53n2122_090:0947b09": "糞坑。全身沒入無髮可拔。知何欲救也。",
    "T53n2122_090:0947b10": "2 引證部引證部第二",
    "T53n2122_090:0947b11": "如大品經云。佛告諸比丘。我若不持戒者。",
    "T53n2122_090:0947b12": "當墮三惡道中。尚不得下賤人身。況能成",
    "T53n2122_090:0947b13": "就眾生淨佛國土。具一切種智。又薩遮尼",
    "T53n2122_090:0947b14": "揵經云。若不持戒。乃至不得疥癩野干身。",
    "T53n2122_090:0947b15": "何況當得功德之身。",
    "T53n2122_090:0947b16": "又梵網經云。若佛子。信心出家受佛禁戒。",
    "T53n2122_090:0947b17": "故起心毀犯聖戒者。不得受一切檀越供養。",
    "T53n2122_090:0947b18": "亦不得飲住國王水土。五千大鬼常遮其前。",
    "T53n2122_090:0947b19": "鬼言大賊。入僧坊城邑宅中。鬼復掃其脚",
    "T53n2122_090:0947b20": "跡。一切世人罵言佛法中賊。一切眾生眼不",
    "T53n2122_090:0947b21": "欲見犯戒之人。畜生無異。木頭無異。",
    "T53n2122_090:0947b22": "又寶梁經云。若破戒比丘。受持戒者禮敬供",
    "T53n2122_090:0947b23": "養。不自知惡得八輕法。何等為八。一作愚",
    "T53n2122_090:0947b24": "癡。二口瘖瘂。三受身矬陋。四顏貌醜惡其",
    "T53n2122_090:0947b25": "面側捩見者嗤笑。五轉受女身作貧窮婢使。",
    "T53n2122_090:0947b26": "六其形羸瘦夭損壽命。七人所不敬常有惡",
    "T53n2122_090:0947b27": "名。八不值佛世。",
    "T53n2122_090:0947b28": "佛言。若有非沙門自言是沙門。非梵行自言",
    "T53n2122_090:0947b29": "梵行。於此大地乃至無有洟唾處。況舉足",
    "T53n2122_090:0947c01": "下足去來屈申。何以故。過去大王持此大地。",
    "T53n2122_090:0947c02": "施與持戒有德行者。令修行中道。是破戒比",
    "T53n2122_090:0947c03": "丘一切信施不及此人。況僧房舍之處。衣鉢",
    "T53n2122_090:0947c04": "臥具醫藥信施所不應受。若有破戒比丘。如",
    "T53n2122_090:0947c05": "分一毛以為百分。若有惡比丘受人信施如",
    "T53n2122_090:0947c06": "一毛分。隨所受毛分即損施主。",
    "T53n2122_090:0947c07": "譬如師子獸王若有死已無有能得食其肉",
    "T53n2122_090:0947c08": "者。師子身中自生諸蟲還食其肉。於我法中",
    "T53n2122_090:0947c09": "出家諸惡比丘。貪惜利養為貪所覆。不識",
    "T53n2122_090:0947c10": "惡法能壞我法。當知是惡比丘成就四法。一",
    "T53n2122_090:0947c11": "不敬佛。二不敬法。三不敬僧。四不敬戒。爾",
    "T53n2122_090:0947c12": "時世尊。而說偈言。",
    "T53n2122_090:0947c13": "心求利養　　口言知足　　邪命求利",
    "T53n2122_090:0947c14": "常無快樂　　其心多姦　　欺誑一切",
    "T53n2122_090:0947c15": "如此之心　　都不清淨　　諸天神龍",
    "T53n2122_090:0947c16": "有天眼者　　諸佛世尊　　咸共知之",
    "T53n2122_090:0947c17": "佛告迦葉。云何旃陀羅沙門。迦葉譬如旃陀",
    "T53n2122_090:0947c18": "羅常於塚間行求死屍無有慈悲視於眾生。",
    "T53n2122_090:0947c19": "得見死屍心大喜悅。如是沙門旃陀羅。常無",
    "T53n2122_090:0947c20": "慈心至施主家行不善心。所求得已生貴重",
    "T53n2122_090:0947c21": "心。從施主家受利養已。不教佛法親近在家。",
    "T53n2122_090:0947c22": "亦無慈心常求利養。是名沙門旃陀羅。如是",
    "T53n2122_090:0947c23": "旃陀羅。為一切人之所捨離。如旃陀羅所至",
    "T53n2122_090:0947c24": "之處不到善處。何以故。自行惡法故。如是",
    "T53n2122_090:0947c25": "沙門旃陀羅所至之處。亦不到善道多作惡",
    "T53n2122_090:0947c26": "業。無遮惡道法故。譬如敗種終不生牙。如",
    "T53n2122_090:0947c27": "是敗壞沙門。雖在佛法不生善根。不得沙門",
    "T53n2122_090:0947c28": "果。",
    "T53n2122_090:0947c29": "又涅槃經云。猶如大海不宿死屍。如鴛鴦鳥",
    "T53n2122_090:0948a01": "不住圊廁。釋提桓因不與鬼住。鳩翅羅鳥不",
    "T53n2122_090:0948a02": "栖枯樹。破戒之人亦復如是。",
    "T53n2122_090:0948a03": "又迦葉經云。佛告迦葉。於正法中得出家者。",
    "T53n2122_090:0948a04": "應作是念。十方世界現在諸佛悉知我心。莫",
    "T53n2122_090:0948a05": "於佛法作沙門賊。迦葉。云何名沙門賊。沙",
    "T53n2122_090:0948a06": "門賊有四種。何等為四。迦葉。若有比丘整",
    "T53n2122_090:0948a07": "理法服似像比丘。而破禁戒作不善法。是名",
    "T53n2122_090:0948a08": "第一沙門之賊。二者於日暮後。其心思惟不",
    "T53n2122_090:0948a09": "善之法。是名第二沙門之賊。三者未得聖果。",
    "T53n2122_090:0948a10": "自知凡夫。為利養故自稱我得阿羅漢果。是",
    "T53n2122_090:0948a11": "名第三沙門之賊。四者自讚毀他。是名第四",
    "T53n2122_090:0948a12": "沙門之賊。迦葉。譬如有人具大勢力。於三",
    "T53n2122_090:0948a13": "千大千世界眾生所有珍寶一切樂具。刀仗",
    "T53n2122_090:0948a14": "加害皆悉奪取。迦葉。於汝意云何。此人得",
    "T53n2122_090:0948a15": "罪寧為多不。迦葉白佛言。甚多世尊。佛告",
    "T53n2122_090:0948a16": "迦葉。若有凡夫未得聖果。為利養故自稱我",
    "T53n2122_090:0948a17": "得須陀洹果。若受一食。罪多於彼。我觀沙",
    "T53n2122_090:0948a18": "門法中更無有罪重於妄稱得聖果者。佛告",
    "T53n2122_090:0948a19": "迦葉。出家之人微細煩惱復有四種。何等為",
    "T53n2122_090:0948a20": "四。一見他得利心生嫉妬。二聞經禁戒而返",
    "T53n2122_090:0948a21": "毀犯。三違反佛語覆藏不悔。四自知犯戒受",
    "T53n2122_090:0948a22": "他信施。出家之人具此煩惱。如負重擔入",
    "T53n2122_090:0948a23": "於地獄。迦葉。出家之人有四放逸入於地獄。",
    "T53n2122_090:0948a24": "何等為四。一多聞放逸。自恃多聞而生放逸。",
    "T53n2122_090:0948a25": "二利養放逸。得利養故而生放逸。三親友放",
    "T53n2122_090:0948a26": "逸。依恃親友而生放逸。四頭陀放逸。自恃",
    "T53n2122_090:0948a27": "頭陀自高毀人。是名四種放逸墮於地獄。",
    "T53n2122_090:0948a28": "爾時摩訶迦葉白佛言。世尊。當來未世後",
    "T53n2122_090:0948a29": "五百歲。有相似沙門。身披袈裟毀滅如來無",
    "T53n2122_090:0948b01": "量阿僧祇劫所集阿耨菩提。佛告迦葉。汝莫",
    "T53n2122_090:0948b02": "問此。何以故。彼愚癡人。實有過惡。一切魔事",
    "T53n2122_090:0948b03": "皆悉信受。如來不說彼人得道。假使千佛出",
    "T53n2122_090:0948b04": "興於世。種種神通說法教化。於彼惡欲不可",
    "T53n2122_090:0948b05": "令息。迦葉白佛言。世尊。我寧頂戴四天下",
    "T53n2122_090:0948b06": "一切眾生山河聚落。滿於一劫。若減一劫。",
    "T53n2122_090:0948b07": "不能聞彼愚癡眾生不信之音。世尊。我寧坐",
    "T53n2122_090:0948b08": "於一胡麻上。滿於一劫。若減一劫。不能聞",
    "T53n2122_090:0948b09": "彼不信癡人破戒之音。世尊。我寧在於大劫",
    "T53n2122_090:0948b10": "火中若行若立若坐若臥百千億歲。不能聞",
    "T53n2122_090:0948b11": "彼不信癡人破戒之音。世尊。我寧受於一切",
    "T53n2122_090:0948b12": "眾生瞋恚罵辱撾打加害。不能聞彼不信癡",
    "T53n2122_090:0948b13": "人偷法大賊毀禁之聲。",
    "T53n2122_090:0948b14": "又壯嚴論偈云。",
    "T53n2122_090:0948b15": "詐偽諂佞者　　心住利養中",
    "T53n2122_090:0948b16": "由食利養故　　不樂閑靜處",
    "T53n2122_090:0948b17": "心常緣利養　　晝夜不休息",
    "T53n2122_090:0948b18": "彼處有衣食　　某是我親友",
    "T53n2122_090:0948b19": "必來請命我　　心意多攀緣",
    "T53n2122_090:0948b20": "敗壞寂靜心　　不樂空閑處",
    "T53n2122_090:0948b21": "常樂在人間　　由利毀敗故",
    "T53n2122_090:0948b22": "墜墮三惡道　　障於出世道",
    "T53n2122_090:0948b23": "以此文證。愚人背道專求名利。唯成惡業。",
    "T53n2122_090:0948b24": "常順生死每處暗冥。若聞禁戒廣學多聞。即",
    "T53n2122_090:0948b25": "言我是下根凡愚。自非大聖何能具依若聞",
    "T53n2122_090:0948b26": "王課種種苦使勒同俗役。便言我是出家淨",
    "T53n2122_090:0948b27": "行沙門。高於人天重逾金玉。豈預斯事。故",
    "T53n2122_090:0948b28": "佛藏經云。譬如蝙蝠欲捕鳥時則入穴為鼠。",
    "T53n2122_090:0948b29": "欲捕鼠時則飛空為鳥。而實無有大鳥之用。",
    "T53n2122_090:0948c01": "其身臭穢但樂暗冥。舍利弗。破戒比丘亦復",
    "T53n2122_090:0948c02": "如是。既不入於布薩自恣。亦不入王者使",
    "T53n2122_090:0948c03": "役。不名白衣。不名出家。如燒屍殘木不復",
    "T53n2122_090:0948c04": "中用。",
    "T53n2122_090:0948c05": "又成實論云。不為修善故食則唐養怨賊。亦",
    "T53n2122_090:0948c06": "壞施主福損人供養。如是不應食人之食。",
    "T53n2122_090:0948c07": "又佛藏經云。得出家已自稱沙門。不能堪受",
    "T53n2122_090:0948c08": "如實佛化。於此法中不能修心。不得滋味。振",
    "T53n2122_090:0948c09": "手而去。墮在惡道。猶如肫子捨床褥去。破",
    "T53n2122_090:0948c10": "戒比丘當於百千萬億劫數割截身肉以償施",
    "T53n2122_090:0948c11": "主。若生畜生身常負重。所以者何。如析一",
    "T53n2122_090:0948c12": "髮為千億分。破戒比丘尚不能消一分供養。",
    "T53n2122_090:0948c13": "況能消他衣服飲食臥具醫藥。如是等人。於",
    "T53n2122_090:0948c14": "我法中出家求道而得重罪。舍利弗。如是之",
    "T53n2122_090:0948c15": "人。於我法中為是逆賊。為是法賊。為是欺",
    "T53n2122_090:0948c16": "誑詐偽之人。但求活命貪重衣食。是則名為",
    "T53n2122_090:0948c17": "世樂奴僕。",
    "T53n2122_090:0948c18": "又增一阿含經云。或有人得供養衣被飲食",
    "T53n2122_090:0948c19": "床褥臥具病瘦醫藥。彼得已便自食噉。不起",
    "T53n2122_090:0948c20": "染著之心。亦無有欲意。不起諸想。都無此",
    "T53n2122_090:0948c21": "念。自知出要之法。設使不得利養。不起亂",
    "T53n2122_090:0948c22": "念。心無增減。猶師子王食噉小畜。爾時彼",
    "T53n2122_090:0948c23": "獸王亦不作是念。此者好。此者不好。不起",
    "T53n2122_090:0948c24": "染著之心。亦無欲意。不起諸想。此人亦復",
    "T53n2122_090:0948c25": "如是。不如有人受人供養。得已便自食噉。",
    "T53n2122_090:0948c26": "起染著心。生愛欲意。不知出要。設使不得",
    "T53n2122_090:0948c27": "常生此想念。彼人得供養已。向諸比丘而",
    "T53n2122_090:0948c28": "自貢高毀蔑他人。我能得利養。此諸比丘不",
    "T53n2122_090:0948c29": "能得之。猶如群猪中有一猪。出群已詣大糞",
    "T53n2122_090:0949a01": "聚。此猪飽食屎已。還至猪群中。便自貢高我",
    "T53n2122_090:0949a02": "能得此好食。諸猪不能得食。此亦如是。比",
    "T53n2122_090:0949a03": "丘當學師子王莫如猪也。",
    "T53n2122_090:0949a04": "又智度論云。有出家人樂合湯藥種穀植樹",
    "T53n2122_090:0949a05": "等不淨活命者。是名下口食。觀視星宿日月",
    "T53n2122_090:0949a06": "風雨雷電霹靂不淨活命者。是名仰口食。諂",
    "T53n2122_090:0949a07": "媚豪勢通使四方巧言多求不淨活命者。是",
    "T53n2122_090:0949a08": "名方口食。若學種種祝術卜算吉凶心術不",
    "T53n2122_090:0949a09": "正。如是等不淨活命者。是名維口食。又有五",
    "T53n2122_090:0949a10": "種邪命。何者為五。一者為利養故詐現異相",
    "T53n2122_090:0949a11": "奇特。二者為利養故自說功德。三者為利",
    "T53n2122_090:0949a12": "養故占相吉凶廣為人說。四者為利養故高",
    "T53n2122_090:0949a13": "聲現威令人畏敬。五者為利養故稱說所得",
    "T53n2122_090:0949a14": "供養以動人心。當知出家之人。為求利養種",
    "T53n2122_090:0949a15": "種邪命而活其身。皆是破戒。不免惡道也。又",
    "T53n2122_090:0949a16": "出家之人須常離著。若偏執一處即多住著。",
    "T53n2122_090:0949a17": "於己偏親。於他生嫉。",
    "T53n2122_090:0949a18": "又摩訶迦葉經云。佛告彌勒。當來末世後五",
    "T53n2122_090:0949a19": "百歲。自稱菩薩而行狗法。譬如有狗前至他",
    "T53n2122_090:0949a20": "家。見後狗來心生瞋恚。𮯒𪘿吠之。內心起",
    "T53n2122_090:0949a21": "想。謂是我家。比丘亦爾。先至他施家生己家",
    "T53n2122_090:0949a22": "想。既貪此想。見後比丘瞋目視之。心生嫉",
    "T53n2122_090:0949a23": "恚。互相誹謗。言某比丘有如是過。汝莫親",
    "T53n2122_090:0949a24": "近。心生嫉妬。行餓鬼因貧窮之因。即是成",
    "T53n2122_090:0949a25": "論五慳之中家慳攝也。",
    "T53n2122_090:0949a26": "又菩薩藏經云。復次舍利子。出家菩薩復有",
    "T53n2122_090:0949a27": "五法。若成就者。不值佛世。不親善友不具",
    "T53n2122_090:0949a28": "無難。失壞善根。不隨安住律儀菩薩修學正",
    "T53n2122_090:0949a29": "法。亦不速寤無上菩提。舍利子。何等名為",
    "T53n2122_090:0949b01": "出家菩薩成就五法。一者毀犯尸羅。二者誹",
    "T53n2122_090:0949b02": "謗正法。三者貪著名利。四者堅執我見。五者",
    "T53n2122_090:0949b03": "能於他家多生慳嫉。舍利子。如是名為出家",
    "T53n2122_090:0949b04": "菩薩成就五法。不值佛世乃至不獲無上正",
    "T53n2122_090:0949b05": "等菩提。舍利子。譬如餓狗慞惶沿路遇值",
    "T53n2122_090:0949b06": "瑣骨久無肉膩。但見赤塗言是厚味。便就銜",
    "T53n2122_090:0949b07": "之。至多人處四衢道中。以貪味故涎流骨上。",
    "T53n2122_090:0949b08": "妄謂甜美。或䶧或舐。或齧或吮。歡愛纏附",
    "T53n2122_090:0949b09": "初無捨離。時有剎帝利婆羅門及諸長者。皆",
    "T53n2122_090:0949b10": "大富貴。來游此路。時此餓狗遙見彼來。心",
    "T53n2122_090:0949b11": "生熱惱作如是念。彼來人者。將無奪我所重",
    "T53n2122_090:0949b12": "美味。便於是人發大瞋恚。出深毒聲。惡眼",
    "T53n2122_090:0949b13": "邪視。露現齒牙。便行齧害。舍利子。於意云",
    "T53n2122_090:0949b14": "何。彼來人者。應為餘事。豈復求此無肉赤塗",
    "T53n2122_090:0949b15": "之骨鎖耶。舍利子白佛言。世尊。不也世尊。",
    "T53n2122_090:0949b16": "不也善逝。佛告舍利子。若如是者。彼慳餓",
    "T53n2122_090:0949b17": "狗。以何等故出深毒聲現牙而吠。舍利子言。",
    "T53n2122_090:0949b18": "如我意解。恐彼來人貪著美膳。必能奪我甘",
    "T53n2122_090:0949b19": "露良味。由如是意現牙吠耳。佛告舍利子。如",
    "T53n2122_090:0949b20": "是如汝所言當來末世有諸比丘。於他施主",
    "T53n2122_090:0949b21": "勤習家慳。耽著屎尿妄加纏裹。雖值如來具",
    "T53n2122_090:0949b22": "足無難。而便委棄不修正檢。此之比丘。我",
    "T53n2122_090:0949b23": "說其行。如前癡狗。舍利子。我今出世憐愍",
    "T53n2122_090:0949b24": "眾生。欲止息故專思此事。為如是等諸惡比",
    "T53n2122_090:0949b25": "丘。說此譬喻。",
    "T53n2122_090:0949b26": "復次舍利子。是諸菩薩摩訶薩。為欲利益安",
    "T53n2122_090:0949b27": "樂無量眾生故求於佛智。行毘梨耶波羅蜜",
    "T53n2122_090:0949b28": "多。彼諸菩薩摩訶薩於己身肉尚行惠施。況",
    "T53n2122_090:0949b29": "復規求妄想惡肉。而於他家起諸慳嫉。舍利",
    "T53n2122_090:0949c01": "子。彼諸比丘慳他家故。我說是人為癡丈夫。",
    "T53n2122_090:0949c02": "為活命者。為守財穀奴僕隷者。為重財寶玩",
    "T53n2122_090:0949c03": "縛者。唯於衣食所欽尚者。為求妄想貪嗜惡",
    "T53n2122_090:0949c04": "肉起慳嫉者。舍利子。我今更說如是正法。",
    "T53n2122_090:0949c05": "彼諸比丘。先至他家。不應見餘比丘而生",
    "T53n2122_090:0949c06": "嫉妬。若有比丘違我法教。見餘比丘或作是",
    "T53n2122_090:0949c07": "言。此施主家先為我識。汝從何來。乃在此",
    "T53n2122_090:0949c08": "耶。我於此家極為親密。調謔交顧。汝從何",
    "T53n2122_090:0949c09": "來。輙相侵奪。舍利子。以何等故彼慳比丘。",
    "T53n2122_090:0949c10": "於後來者偏生嫉妬。舍利子。由諸施家許其",
    "T53n2122_090:0949c11": "衣鉢飲食臥具病緣醫藥及供身等資生什",
    "T53n2122_090:0949c12": "物。彼作是念。恐彼施主將先許物施後來",
    "T53n2122_090:0949c13": "者。由如是故。即此比丘於施主家起三重",
    "T53n2122_090:0949c14": "過。一者起住處過。見餘比丘。或起恨言。我",
    "T53n2122_090:0949c15": "於今者當離此處。二者凡所習近。當言未知",
    "T53n2122_090:0949c16": "應與不應。三者於不定家妄起諸過。舍利子。",
    "T53n2122_090:0949c17": "彼慳比丘於後來人發三惡言。一者說住處",
    "T53n2122_090:0949c18": "過。以諸惡事增益其家。令後比丘心不樂住。",
    "T53n2122_090:0949c19": "二者於後比丘所有實言反為虛說。三者詐",
    "T53n2122_090:0949c20": "現善相諂附是人。伺有微隙對眾喚舉。舍利",
    "T53n2122_090:0949c21": "子。如是比丘。於他施家生慳嫉者。速滅一",
    "T53n2122_090:0949c22": "切所有白衣法。永盡無遺。",
    "T53n2122_090:0949c23": "又迦葉經云。出家之人有四放逸入於地獄。",
    "T53n2122_090:0949c24": "一多聞放逸。二利養放逸。三親友放逸。四",
    "T53n2122_090:0949c25": "頭陀放逸。此四放逸之人。良由惡人入於佛",
    "T53n2122_090:0949c26": "法不求出世。苟貪名利以活身命。故入惡",
    "T53n2122_090:0949c27": "道。",
    "T53n2122_090:0949c28": "又最妙勝定經云。千年之後。三百年中。浩",
    "T53n2122_090:0949c29": "浩亂哉。逃奴走婢亡失破國多不存活。入",
    "T53n2122_090:0950a01": "吾法中。猶如群賊劫奪良善。當爾之時十二",
    "T53n2122_090:0950a02": "部經沈沒於地。不復讀誦經典。設有頭陀者。",
    "T53n2122_090:0950a03": "多不如法。常游聚落不在山林。乃至法師解",
    "T53n2122_090:0950a04": "說佛語。萬不著一。爾時多有白衣若男若女。",
    "T53n2122_090:0950a05": "持戒淨行呵責比丘。白衣去後共相謂言。今",
    "T53n2122_090:0950a06": "我解者。如佛口說。或邪言綺語無義之語。以",
    "T53n2122_090:0950a07": "作義語。如盲人指天上日。若大若小等。",
    "T53n2122_090:0950a08": "又正法念經云。彼惡比丘現持戒相。令彼",
    "T53n2122_090:0950a09": "檀越心信敬已。共諸朋侶數數往到彼檀越",
    "T53n2122_090:0950a10": "家。如是比丘。隨己所聞少知佛法共其同侶。",
    "T53n2122_090:0950a11": "為彼檀越說所知法。如是方便欲令檀越迴",
    "T53n2122_090:0950a12": "彼比丘所得利養而施與之。如是比丘形相",
    "T53n2122_090:0950a13": "沙門第一大賊。到檀越家。方便劫奪他人財",
    "T53n2122_090:0950a14": "利及以供養。如是比丘見他財利。見他供養",
    "T53n2122_090:0950a15": "生貪嫉者。不曾少時眼開合頃暫作善法。彼",
    "T53n2122_090:0950a16": "惡比丘破戒沙門。捨離坐禪讀誦等業。無一",
    "T53n2122_090:0950a17": "念間不攝地獄餓鬼畜生。以此文證。貪利招",
    "T53n2122_090:0950a18": "苦。勿現善相以求名利。故諸出家縱能持",
    "T53n2122_090:0950a19": "戒。勿解經義。未必斷惑。由不觀理不斷結",
    "T53n2122_090:0950a20": "故。多現善相謂己過人。設聞勝智說實無",
    "T53n2122_090:0950a21": "我。則不信受言非正理。因茲謗法及行道者。",
    "T53n2122_090:0950a22": "增長我慢死墮地獄。是故愚人縱能依戒。以",
    "T53n2122_090:0950a23": "無道法多起罪行。",
    "T53n2122_090:0950a24": "又大寶積經云。出家之人有二種縛。一者見",
    "T53n2122_090:0950a25": "縛。二者利養縛。又有二種障法。一者親近",
    "T53n2122_090:0950a26": "白衣。二者憎惡善人。又有二種癰瘡。一者求",
    "T53n2122_090:0950a27": "見他過。二者自覆其罪。又有二種不淨心。",
    "T53n2122_090:0950a28": "一者讀誦外道經書。二者多畜諸好衣鉢。",
    "T53n2122_090:0950a29": "又涅槃經云。出家之人有四種惡病。是故不",
    "T53n2122_090:0950b01": "得四沙門果。何等四病。謂四惡欲。一為衣",
    "T53n2122_090:0950b02": "欲。二為食欲。三為臥具欲。四為有欲。有四",
    "T53n2122_090:0950b03": "良藥能療是病。一糞掃衣。能治比丘為衣惡",
    "T53n2122_090:0950b04": "欲。二乞食。能破比丘為食惡欲。三樹下坐。",
    "T53n2122_090:0950b05": "能破比丘為臥具惡欲。四身心寂靜。能破比",
    "T53n2122_090:0950b06": "丘為有惡欲。以是四藥除是四病。是名聖行。",
    "T53n2122_090:0950b07": "如是聖行則得名為少欲知足也。",
    "T53n2122_090:0950b08": "又大集經云。破戒人者。一切十方無量諸佛",
    "T53n2122_090:0950b09": "所不護念。雖名比丘不在僧數。何以故。入",
    "T53n2122_090:0950b10": "魔界故。我都不聽毀戒之人受人信施如葶",
    "T53n2122_090:0950b11": "藶子。何以故。是人遠離如來法故。又正法",
    "T53n2122_090:0950b12": "念經偈云。",
    "T53n2122_090:0950b13": "若無讀誦心　　無禪無漏盡",
    "T53n2122_090:0950b14": "雖有比丘形　　如是非比丘",
    "T53n2122_090:0950b15": "寧食蛇毒蟲　　及以烊金等",
    "T53n2122_090:0950b16": "終不破禁戒　　而食僧飲食",
    "T53n2122_090:0950b17": "故大莊嚴經論偈云。",
    "T53n2122_090:0950b18": "若毀犯禁戒　　現世惡名聞",
    "T53n2122_090:0950b19": "為人所輕賤　　命終墮惡道",
    "T53n2122_090:0950b20": "又智度論說。破戒之人人所不敬。其家如",
    "T53n2122_090:0950b21": "塚人所不到。破戒之人失諸功德。譬如枯",
    "T53n2122_090:0950b22": "樹人不愛樂。破戒之人如霜蓮華人不喜見。",
    "T53n2122_090:0950b23": "破戒之人惡心可畏。譬如羅剎。破戒比丘雖",
    "T53n2122_090:0950b24": "形似善人內無善法。雖復剃頭染衣次第捉",
    "T53n2122_090:0950b25": "籌名為比丘。實非比丘。破戒之人若著法服。",
    "T53n2122_090:0950b26": "則是熱銅鐵鍱以纏其身。若持鉢盂則是盛烊",
    "T53n2122_090:0950b27": "銅器若所噉食即是吞熱鐵丸飲熱烊銅。若",
    "T53n2122_090:0950b28": "受人供養供給。則是地獄獄卒守人。若入精",
    "T53n2122_090:0950b29": "舍。則是入大地獄。若坐眾僧床榻。是為坐熱",
    "T53n2122_090:0950c01": "鐵床上。破戒之人。常懷怖懼。如重病人常畏",
    "T53n2122_090:0950c02": "死至。破戒之人死後墮惡道中。若在銅橛地",
    "T53n2122_090:0950c03": "獄。獄卒羅剎問諸罪人。汝何處來。答言。我苦",
    "T53n2122_090:0950c04": "極悶不知來處。但患飢渴。若言渴者。是時獄",
    "T53n2122_090:0950c05": "卒即驅逐人令坐熱銅橛上。以鐵鉗開口灌",
    "T53n2122_090:0950c06": "以烊銅。若言飢者。坐之銅橛。吞以鐵丸。入口",
    "T53n2122_090:0950c07": "口焦。入咽咽爛。入腹腹破。焦然五藏爛壞。",
    "T53n2122_090:0950c08": "直過墮地。此諸人等由宿行因緣。劫盜他",
    "T53n2122_090:0950c09": "財以自供口。諸出家人。或時詐病多求酥",
    "T53n2122_090:0950c10": "油石蜜。或無禪無戒無有智慧。而多受人",
    "T53n2122_090:0950c11": "施。或惡口傷人。如是等種種因緣。宿業力故。",
    "T53n2122_090:0950c12": "墮銅橛地獄中不可稱說。行者應當一心受",
    "T53n2122_090:0950c13": "持戒律。又未曾有經云。有諸比丘。言行不",
    "T53n2122_090:0950c14": "同。心口相違。或為利養錢財飲食。或為名",
    "T53n2122_090:0950c15": "譽要集眷屬。或有厭惡王法使役出家為道。",
    "T53n2122_090:0950c16": "都無有心向三脫門度三有苦。以不淨心貪",
    "T53n2122_090:0950c17": "受信施。不知後世彌劫受殃償其宿債。設更",
    "T53n2122_090:0950c18": "修善生天。仍有餘罪天中亦受。",
    "T53n2122_090:0950c19": "又正法念經云。若於先世有偷盜業。爾時",
    "T53n2122_090:0950c20": "自見諸天女等。奪其所著莊嚴之具。奉餘天",
    "T53n2122_090:0950c21": "子等。不可具述。",
    "T53n2122_090:0950c22": "又像法決疑經云。未來世中一切俗人輕賤",
    "T53n2122_090:0950c23": "三寶。正以比丘比丘尼不如法故。身披法服",
    "T53n2122_090:0950c24": "經理俗緣。或復市肆販賣自活。或復涉路商",
    "T53n2122_090:0950c25": "賈求利。或作畫師經生像匠工巧之業。或占",
    "T53n2122_090:0950c26": "相男女舍屋田園種種吉凶。或飲酒醉歌舞",
    "T53n2122_090:0950c27": "作樂圍棊六博。或貪財求利延時歲月廢忘",
    "T53n2122_090:0950c28": "經業。或呪術治病假託經書修禪占事以邪",
    "T53n2122_090:0950c29": "活命。或行醫鍼炙合和湯藥診脈處方男女",
    "T53n2122_090:0951a01": "交雜。因斯致染敗善增惡。招俗譏謗良由",
    "T53n2122_090:0951a02": "於此。夫出家之人為求解脫先須離罪。以戒",
    "T53n2122_090:0951a03": "為首。若不依戒眾善不住。如人無頭諸根亦",
    "T53n2122_090:0951a04": "壞名為死人。故解脫道論云。如人無頭一切",
    "T53n2122_090:0951a05": "諸根不能取塵。是時名死。如是比丘以戒為",
    "T53n2122_090:0951a06": "頭。若頭斷已失諸善法。於佛法為死。亦如",
    "T53n2122_090:0951a07": "死屍大海不納。",
    "T53n2122_090:0951a08": "故四分律偈云。",
    "T53n2122_090:0951a09": "譬如有死屍　　大海不容受",
    "T53n2122_090:0951a10": "為疾風所飄　　棄之於岸上",
    "T53n2122_090:0951a11": "又智度論偈云。",
    "T53n2122_090:0951a12": "眾僧大海水　　結戒為畔際",
    "T53n2122_090:0951a13": "若有破戒者　　終不在僧數",
    "T53n2122_090:0951a14": "又僧祇律云。爾時比丘將一沙彌。歸看親",
    "T53n2122_090:0951a15": "里。路經曠野。中道有非人。化作龍。右繞沙",
    "T53n2122_090:0951a16": "彌以華散上。讚言。善哉。大得善利。捨家出",
    "T53n2122_090:0951a17": "家。不捉金銀及錢。比丘到親里家。問訊已欲",
    "T53n2122_090:0951a18": "還。時親里婦語沙彌言。汝今還去。道逈多",
    "T53n2122_090:0951a19": "乏。可持是錢去市易所須。沙彌受取繫著衣",
    "T53n2122_090:0951a20": "頭而去。中道非人見沙彌持錢在比丘後行。",
    "T53n2122_090:0951a21": "復化作龍來左繞沙彌。以土坌上。說是言。汝",
    "T53n2122_090:0951a22": "失善利。出家修道而捉錢行。沙彌便啼。比",
    "T53n2122_090:0951a23": "丘顧視問沙彌言。汝何故啼。沙彌言。我不",
    "T53n2122_090:0951a24": "憶有過無故得惱。師言。汝有所捉耶。答言。",
    "T53n2122_090:0951a25": "持是錢來。師云。捨棄。棄已非人復如前供",
    "T53n2122_090:0951a26": "養。",
    "T53n2122_090:0951a27": "爾時大目揵連共專頭沙彌。食後到閻浮提",
    "T53n2122_090:0951a28": "阿耨大池上坐禪。時專頭沙彌見池邊金沙",
    "T53n2122_090:0951a29": "便作是念。我今當盛是沙可著世尊澡灌下。",
    "T53n2122_090:0951b01": "尊者目連從禪覺已。即以神足乘虛而還。時",
    "T53n2122_090:0951b02": "專頭沙彌為非人所持不能飛空。時目連迴",
    "T53n2122_090:0951b03": "見喚沙彌來。答言。我不能得往。問汝有所",
    "T53n2122_090:0951b04": "持耶。答言。持是金沙。汝應捨棄。捨已即乘",
    "T53n2122_090:0951b05": "空而去。以是因緣。具白世尊。佛言。從今日",
    "T53n2122_090:0951b06": "不聽沙彌捉金銀及錢。",
    "T53n2122_090:0951b07": "又百喻經云。昔有愚人養育七子。一子先死。",
    "T53n2122_090:0951b08": "時此愚人見子既死便欲停置於其家中。自",
    "T53n2122_090:0951b09": "欲棄去。傍人見已而語之言。生死道異。當",
    "T53n2122_090:0951b10": "速莊嚴致於遠處。爾時愚人聞此語已。即自",
    "T53n2122_090:0951b11": "思念。若不得留要當葬者。須更殺一子停擔",
    "T53n2122_090:0951b12": "兩頭。乃可勝致。於是更殺一子。而擔負之。",
    "T53n2122_090:0951b13": "遠葬林野。時人見之。深生嗤笑。怪未曾有。",
    "T53n2122_090:0951b14": "譬如比丘私犯一戒。情憚改悔。默然覆藏。自",
    "T53n2122_090:0951b15": "說清淨。或有智者。即語之言。出家之人守",
    "T53n2122_090:0951b16": "持禁戒。如護明珠。不使缺落。汝今云何違犯",
    "T53n2122_090:0951b17": "所受。欲不懺悔。犯戒者言。苟須懺者。更就犯",
    "T53n2122_090:0951b18": "之。然後當出。遂更犯戒。多作不善。爾乃頓",
    "T53n2122_090:0951b19": "出。如彼愚人一子既死。又殺一子。今此比丘",
    "T53n2122_090:0951b20": "亦復如是。",
    "T53n2122_090:0951b21": "又涅槃經。佛說偈言。",
    "T53n2122_090:0951b22": "莫輕小惡　　以為無殃　　水滴雖微",
    "T53n2122_090:0951b23": "漸盈大器",
    "T53n2122_090:0951b24": "又百喻經云。昔有國王。有一好樹。高廣極",
    "T53n2122_090:0951b25": "大。當生勝果。香而甜美。時有一人來至王",
    "T53n2122_090:0951b26": "所。王語之言。此之樹上將生美果。汝能食",
    "T53n2122_090:0951b27": "不。即答王言。此樹高廣。雖欲食之何由能",
    "T53n2122_090:0951b28": "得。即便斷樹望得其果。既無所獲徒自勞苦。",
    "T53n2122_090:0951b29": "後還欲豎樹已枯死。都無生理。世間之人亦",
    "T53n2122_090:0951c01": "復如是。如來法王有持戒樹修諸功德。不解",
    "T53n2122_090:0951c02": "方便反毀其禁。如彼伐樹復欲還活都不可",
    "T53n2122_090:0951c03": "得。破戒之人亦復如是。",
    "T53n2122_090:0951c04": "又戒消災經云。佛在世時。有一縣人皆奉行",
    "T53n2122_090:0951c05": "五戒十善。無釀酒者。中有大姓家子。欲遠",
    "T53n2122_090:0951c06": "賈販臨途。父母語曰。汝勤持五戒十善。慎",
    "T53n2122_090:0951c07": "莫飲酒犯佛重戒。行到他國見舊同學。歡喜",
    "T53n2122_090:0951c08": "出蒲蔔酒欲共飲之。固辭不飲。主人殷勤",
    "T53n2122_090:0951c09": "不獲從之。後還家具首上事。父母報言。汝",
    "T53n2122_090:0951c10": "違吾戒。亂法之漸。非孝子也。便以得物逐",
    "T53n2122_090:0951c11": "令出國。乃到他國住客舍家。主人事三鬼",
    "T53n2122_090:0951c12": "神。能作人形對面飲食。與人語言。事之積",
    "T53n2122_090:0951c13": "年。居財空盡。而家疾病。死喪不絕。私共論",
    "T53n2122_090:0951c14": "之。鬼知人意。鬼共議言。此人財產空訖。正",
    "T53n2122_090:0951c15": "為吾等未曾有益。今相厭患。宜求珍寶以施",
    "T53n2122_090:0951c16": "與之。便行盜他國王庫藏好寶。積置園中。",
    "T53n2122_090:0951c17": "報言。汝事吾歷年勤苦甚久。今欲福汝使",
    "T53n2122_090:0951c18": "得饒富。主人欣然入園見物。負輦歸舍。辭",
    "T53n2122_090:0951c19": "謝受恩。明日設食請。鬼神詣門見舍衛國人",
    "T53n2122_090:0951c20": "在主人舍。便奔走而去。主人追呼。既已顧",
    "T53n2122_090:0951c21": "下走去何為。神曰。卿舍尊客。吾焉得前。重",
    "T53n2122_090:0951c22": "復驚走。主人思惟。吾舍之中無有異人。正",
    "T53n2122_090:0951c23": "有此人。即出言語恭敬已竟因問之曰。卿",
    "T53n2122_090:0951c24": "有何功德。吾所事神。畏子而走。客具說佛",
    "T53n2122_090:0951c25": "功德。主人言。吾欲奉持五戒。因從客受三",
    "T53n2122_090:0951c26": "自歸五戒。一心精進不敢懈怠。因問佛處。答",
    "T53n2122_090:0951c27": "在舍衛國給孤獨園。主人一心到彼。經歷一",
    "T53n2122_090:0951c28": "亭中。有一女人端正。是噉人鬼。婦行路逈",
    "T53n2122_090:0951c29": "遠。時日逼暮。從女寄宿。女即報言。慎勿",
    "T53n2122_090:0952a01": "留此宜急前去。男子自念。前舍衛國人具佛",
    "T53n2122_090:0952a02": "四戒。我神尚畏。我已受三歸五戒。心不懈",
    "T53n2122_090:0952a03": "怠。何畏懼乎。遂自留宿。時噉人鬼見護戒威",
    "T53n2122_090:0952a04": "神。去亭四十里一宿不歸。明日進見鬼所",
    "T53n2122_090:0952a05": "噉人骨體狼藉。心怖而悔退自思惟。不如",
    "T53n2122_090:0952a06": "携此女人將歸本土共居如故。即迴還。因",
    "T53n2122_090:0952a07": "從女人復求留宿。女人謂男子曰。何須迴",
    "T53n2122_090:0952a08": "耶。答曰。行計不成。故迴還耳。復寄一宿。女",
    "T53n2122_090:0952a09": "言。卿死矣。吾夫是噉人之鬼。方來不久。卿",
    "T53n2122_090:0952a10": "宜急去。此男子不信。還止不去。更迷惑婬",
    "T53n2122_090:0952a11": "意。復生不信。不復信佛三歸五戒。天神即",
    "T53n2122_090:0952a12": "去。鬼得來還。女人恐畏食此男子。藏之甕",
    "T53n2122_090:0952a13": "中。鬼聞人氣謂婦言。爾得肉耶。吾欲噉之。",
    "T53n2122_090:0952a14": "婦言。我不行何從得肉。婦問鬼言。卿昨何",
    "T53n2122_090:0952a15": "以不歸鬼言。坐汝所為而舍宿尊客。令吾被",
    "T53n2122_090:0952a16": "逐。甕中男子逾益恐怖。婦言。何以不得肉",
    "T53n2122_090:0952a17": "乎。鬼言。只為汝舍佛弟子。天神逐我出四",
    "T53n2122_090:0952a18": "十里外。露宿震怖。于今不安。故不得肉。婦",
    "T53n2122_090:0952a19": "因問夫。佛戒云何。鬼言。大飢極急。以肉將",
    "T53n2122_090:0952a20": "來。不須問此。此是無上正真之戒。吾不敢",
    "T53n2122_090:0952a21": "說耶。婦言。但為我說之。我當與卿肉。鬼因",
    "T53n2122_090:0952a22": "為說三歸五戒。鬼初一說戒時。婦輒受之。至",
    "T53n2122_090:0952a23": "第五戒。心執口誦。男子於甕中識五戒。隨",
    "T53n2122_090:0952a24": "受之。天帝釋知此二人心自歸依佛。即選善",
    "T53n2122_090:0952a25": "神五十人擁護兩人。鬼遂走去。到明日婦問",
    "T53n2122_090:0952a26": "男子。汝怖乎。答曰。大怖蒙仁者恩。心寤識",
    "T53n2122_090:0952a27": "佛。婦言。男子何以迴還。答曰。吾見新舊死",
    "T53n2122_090:0952a28": "人骸骨縱橫。恐畏故還耳。婦言。骨是吾所棄",
    "T53n2122_090:0952a29": "者。吾本良家之女。為鬼所掠。吾來作妻。悲",
    "T53n2122_090:0952b01": "窮無訴。今蒙仁恩。得聞佛戒。離於此鬼。後",
    "T53n2122_090:0952b02": "還道逢四百九十八人。共到佛所。一心聽",
    "T53n2122_090:0952b03": "經。心開意解。皆作沙門。得阿羅漢果。然此",
    "T53n2122_090:0952b04": "二人是四百九十八人前世之師。人求道時。",
    "T53n2122_090:0952b05": "要當得其本師及其善友。爾乃解耳。",
    "T53n2122_090:0952b06": "又灌頂經云。佛告梵志。昔波羅柰大國有",
    "T53n2122_090:0952b07": "婆羅門子。名曰執持。富貴大姓。不奉三寶。",
    "T53n2122_090:0952b08": "事九十五種之道。以求福祐。久久之後。聞其",
    "T53n2122_090:0952b09": "國中有賢長者輩。盡奉佛法僧化導。皆得",
    "T53n2122_090:0952b10": "富貴受安隱樂。能度脫生老病死。受法無",
    "T53n2122_090:0952b11": "窮。今世後世不入三惡道中。執持長者作是",
    "T53n2122_090:0952b12": "念言。不如捨置餘道奉敬三寶。即便詣佛。",
    "T53n2122_090:0952b13": "頭面著地。為佛作禮。白佛言。今我所事非真。",
    "T53n2122_090:0952b14": "故歸命於佛耳。當哀愍我故去濁穢之行受",
    "T53n2122_090:0952b15": "佛清淨法言。於是世尊為受三歸五戒法竟。",
    "T53n2122_090:0952b16": "作禮而去。於是以後。長者執持到他國中。見",
    "T53n2122_090:0952b17": "人殺生盜人財物。見好色女貪愛戀之。見人",
    "T53n2122_090:0952b18": "好惡便論道之。見飲酒者便欲追之。心意",
    "T53n2122_090:0952b19": "如是無一時定。便自念言。悔從佛受三歸五",
    "T53n2122_090:0952b20": "戒重誓之法。作如是念。我當歸佛三歸五戒",
    "T53n2122_090:0952b21": "之法。即詣佛所而白佛言。前受三歸五戒之",
    "T53n2122_090:0952b22": "法多所禁制。不得復從本意所作念。自思惟",
    "T53n2122_090:0952b23": "欲罷。不能事佛可爾與不。何以故。佛法尊重",
    "T53n2122_090:0952b24": "非凡類所事。當可還法戒乎。佛默然不應。言",
    "T53n2122_090:0952b25": "已未絕。口中便有自然鬼神。持鐵椎拍長者",
    "T53n2122_090:0952b26": "頭。復有鬼神解脫其衣裳。復有鬼神。以鐵",
    "T53n2122_090:0952b27": "鉤就其口中曳取其舌。有婬女鬼神。以刀",
    "T53n2122_090:0952b28": "掬割其陰。又有鬼神。烊銅沃其口中。前後",
    "T53n2122_090:0952b29": "左右諸鬼神競。來分裂取其血噉食之。長者",
    "T53n2122_090:0952c01": "執持恐怖顫掉無所歸投。面如土色。又有自",
    "T53n2122_090:0952c02": "然之火焚燒其身。求生不得。求死不得。諸",
    "T53n2122_090:0952c03": "鬼神輩急持長者不令得動。佛見如是哀愍",
    "T53n2122_090:0952c04": "念之。因問長者。汝今當復云何。長者口噤",
    "T53n2122_090:0952c05": "不能復言。但得舉手自搏而已。從佛求哀悔",
    "T53n2122_090:0952c06": "惡歸善。佛便以威神救度長者。諸鬼神王。見",
    "T53n2122_090:0952c07": "佛世尊以威神力救度長者。各各住立一面。",
    "T53n2122_090:0952c08": "長者於是小得蘇息。便起叩頭。前白佛言。我",
    "T53n2122_090:0952c09": "身中有是五賊。牽我入三惡道中。坐欲作罪",
    "T53n2122_090:0952c10": "違負所受。願佛哀我受我懺悔。佛言。汝自",
    "T53n2122_090:0952c11": "心口所為。當咎於誰。長者白佛。我從今日",
    "T53n2122_090:0952c12": "改往修來。奉三歸及五戒法。持自六齋奉",
    "T53n2122_090:0952c13": "三長齋。燒香散華懸幡蓋供事三寶。從今",
    "T53n2122_090:0952c14": "以去不敢復犯破歸戒法。佛言。如此言者。",
    "T53n2122_090:0952c15": "是為大善。汝今受是三歸五戒。莫復如前受",
    "T53n2122_090:0952c16": "戒法也。破是歸戒名為再犯。若三犯者。為",
    "T53n2122_090:0952c17": "五官所得。便輔王小臣都錄監司五帝使者",
    "T53n2122_090:0952c18": "之所得。便收神錄命皆依本罪。是故我說是",
    "T53n2122_090:0952c19": "言。勸受歸戒者。鬼神護助。諸天歡喜。十方無",
    "T53n2122_090:0952c20": "量諸佛菩薩羅漢皆共稱歎。是清信士女。論",
    "T53n2122_090:0952c21": "其終時。佛皆分身而往迎之。不使持戒男女",
    "T53n2122_090:0952c22": "人墮惡道中。若戒羸者當益作福。",
    "T53n2122_090:0952c23": "頌曰。",
    "T53n2122_090:0952c24": "茫茫恍惚　　夙夜昏馳　　色心染著",
    "T53n2122_090:0952c25": "不覺日滋　　身危漏剋　　朝夕推移",
    "T53n2122_090:0952c26": "戒瓶既破　　淨報何施　　七支不護",
    "T53n2122_090:0952c27": "三業失威　　賢聖共捨　　神鬼競嗤",
    "T53n2122_090:0952c28": "淨眾不納　　擯同死屍　　一墜幽塗",
    "T53n2122_090:0952c29": "萬劫長糜",
    "T53n2122_090:0953a01": "感應緣感應緣略引四驗",
    "T53n2122_090:0953a02": "晉沙門竺曇遂",
    "T53n2122_090:0953a03": "宋沙門釋智達",
    "T53n2122_090:0953a04": "宋沙門釋曇典",
    "T53n2122_090:0953a05": "隋沙門釋慧曇",
    "T53n2122_090:0953a06": "晉沙門竺曇遂晉太元中謝家沙門竺曇遂。年二十餘。白",
    "T53n2122_090:0953a07": "晢端正流俗沙門。身甞行經青溪廟前過。因",
    "T53n2122_090:0953a08": "入廟中。看暮歸。夢一人來語云。君當來作",
    "T53n2122_090:0953a09": "我廟中神不。復夕曇遂夢問。婦人是誰。婦人",
    "T53n2122_090:0953a10": "云。我是青溪中姑。如此一月許。便卒病。臨",
    "T53n2122_090:0953a11": "死謂同學年少。我無福亦無大罪。死乃當作",
    "T53n2122_090:0953a12": "青溪廟神。諸君行便可見看之。既死後諸年",
    "T53n2122_090:0953a13": "少道人既至。便靈語相勞問。音聲如其生",
    "T53n2122_090:0953a14": "時。臨去云。久不聞唄。思一聞之。其伴慧覲",
    "T53n2122_090:0953a15": "便為作唄訖。其猶唱讚。語云。岐路之訣尚有",
    "T53n2122_090:0953a16": "悽愴。況此之乖。形神分散。窈冥之歎。情何",
    "T53n2122_090:0953a17": "可言。既而歔欷悲不自勝。諸道人等皆為流",
    "T53n2122_090:0953a18": "洟右此一驗出續搜神記。",
    "T53n2122_090:0953a19": "宋沙門釋智達宋沙門智達者。益州索寺僧也。行頗流俗而",
    "T53n2122_090:0953a20": "善經唄。年二十三。宋元徽三年六月病死。身",
    "T53n2122_090:0953a21": "暖不殮。遂經二日穌還。至三日旦而能言",
    "T53n2122_090:0953a22": "視。自說言。始困之時見兩人。皆著黃布袴",
    "T53n2122_090:0953a23": "褶。一人立于戶外。一人徑造床前曰。上人",
    "T53n2122_090:0953a24": "應去可下地也。達曰貧道體羸不堪涉道。此",
    "T53n2122_090:0953a25": "人復曰。可乘輿也。言卒而輿至。達既升之。",
    "T53n2122_090:0953a26": "意識恍然不復見。家人屋室及所乘輿。四",
    "T53n2122_090:0953a27": "望極目。但覩荒野。途徑艱危。示道登躡。驅",
    "T53n2122_090:0953a28": "之不得休息。至于朱門。牆闥甚華。達入至",
    "T53n2122_090:0953a29": "堂下。堂上有。一貴人。朱衣冠幘倨傲床坐。",
    "T53n2122_090:0953b01": "姿貌嚴肅甚有威容。左右兵衛百許人。皆",
    "T53n2122_090:0953b02": "朱衣拄刀列直森然。貴人見達。乃斂顏正",
    "T53n2122_090:0953b03": "色謂曰。出家之人何宜多過。達曰。有識以",
    "T53n2122_090:0953b04": "來不憶作罪。問曰。誦戒不。達曰。初受具足",
    "T53n2122_090:0953b05": "之時。實常習誦。比逐齋講常事轉經。故於",
    "T53n2122_090:0953b06": "誦戒時有虧廢。復曰。沙門而不誦戒。此非",
    "T53n2122_090:0953b07": "罪何為。可且誦經。達即誦法華三契而止。",
    "T53n2122_090:0953b08": "貴人勅所錄達使人曰。可送置惡地勿令",
    "T53n2122_090:0953b09": "大苦。二人引達將去。行數十里稍聞轟礚鬧",
    "T53n2122_090:0953b10": "聲沸火。而前路轉闇。次至一門。高數十丈。色",
    "T53n2122_090:0953b11": "甚堅黑。蓋鐵門也。牆亦如之。達心自念。經",
    "T53n2122_090:0953b12": "說地獄。此其是矣。乃大恐怖。悔在世時不",
    "T53n2122_090:0953b13": "修業行。及大門裏。鬧聲轉壯。久久靜聽。",
    "T53n2122_090:0953b14": "方知是人。噭呼之響。門裏轉闇無所復見。",
    "T53n2122_090:0953b15": "時火光乍滅乍揚。見有數人反縛前行。後有",
    "T53n2122_090:0953b16": "數人執叉叉之。血流如泉。其一人乃達從",
    "T53n2122_090:0953b17": "伯母。彼此相見意欲共語。有人曳之殊疾不",
    "T53n2122_090:0953b18": "遑得言。入門二百許步。見有一物形如米",
    "T53n2122_090:0953b19": "囤。可高丈餘。二人執達擲置囤上。囤裏有火。",
    "T53n2122_090:0953b20": "焰燒達身。半體皆爛。痛不可忍。自囤墜地悶",
    "T53n2122_090:0953b21": "絕良久。二人復將達去。見有鐵鑊十餘。皆",
    "T53n2122_090:0953b22": "煮罪人。人在鑊中隨沸出沒。鑊側有人。以",
    "T53n2122_090:0953b23": "杈刺之。或有攀鑊出者。兩目沸凸舌出尺餘。",
    "T53n2122_090:0953b24": "肉盡坼爛而猶不死。諸鑊皆滿。唯有一鑊尚",
    "T53n2122_090:0953b25": "空。二人謂達曰。上人即時應入此中。達聞其",
    "T53n2122_090:0953b26": "言。肝膽塗地。乃請之曰。君聽貧道一得禮",
    "T53n2122_090:0953b27": "佛。便至心稽首。願免此苦。伏地食頃。祈悔",
    "T53n2122_090:0953b28": "特至。既而四望無所復見。唯覩平原茂樹。風",
    "T53n2122_090:0953b29": "景清明。而二人猶導達行。至一樓下。樓形",
    "T53n2122_090:0953c01": "高小。上有人。裁得容坐。謂達曰。沙門現受輕",
    "T53n2122_090:0953c02": "報殊可欣也。達於樓下忽然不覺還就身。時",
    "T53n2122_090:0953c03": "達今猶存在索寺也。齋戒逾堅。禪誦彌固。",
    "T53n2122_090:0953c04": "宋沙門釋曇典宋沙門釋曇典。白衣時年三十忽暴病而亡。",
    "T53n2122_090:0953c05": "經七日方活。說初亡時見兩人驅將去。使",
    "T53n2122_090:0953c06": "輩來𤳖輩可有數千人。晝夜無休息。見二",
    "T53n2122_090:0953c07": "道人云我是汝五戒本師。來慰問之。即將",
    "T53n2122_090:0953c08": "往詣官主云。是貧道弟子。且無大罪。曆算",
    "T53n2122_090:0953c09": "未窮。即見放遣。二道人送典至家。住其屋",
    "T53n2122_090:0953c10": "上。具約示典。可作沙門勤修道業。言訖下",
    "T53n2122_090:0953c11": "屋。道人排典著屍掖下。於是而蘇。後出家",
    "T53n2122_090:0953c12": "經二十年。以元嘉十四年亡右三驗出冥祥記。",
    "T53n2122_090:0953c13": "隋沙門釋慧曇隋東川釋慧曇。不知何許人。辯聰令逸大",
    "T53n2122_090:0953c14": "小通明。住寶明寺襟帶眾經。以四月十五日。",
    "T53n2122_090:0953c15": "臨說戒時。僧並集堂。曇居上首。乃白眾曰。",
    "T53n2122_090:0953c16": "戒本防非人人誦得。何勞徒眾數數聞之。可",
    "T53n2122_090:0953c17": "令一僧竪義令後生開寤。曇氣岸風格。當",
    "T53n2122_090:0953c18": "時無敢抗者。咸順從之。訖於後夏末常廢說",
    "T53n2122_090:0953c19": "戒。至七月十五日。將升草座。失曇所在。",
    "T53n2122_090:0953c20": "大眾以新歲未受。交廢自恣。一時崩騰。四",
    "T53n2122_090:0953c21": "出追覓。乃於寺側三里許於古塚間得之。遍",
    "T53n2122_090:0953c22": "體血流如刀割處。借問其故。云有一丈夫執",
    "T53n2122_090:0953c23": "三尺大刀。勵色瞋曇改變布薩妄充竪義刀",
    "T53n2122_090:0953c24": "膾身形。痛毒難忍。因接還寺。竭情懺悔。乃",
    "T53n2122_090:0953c25": "經十載。說戒布薩。讀誦眾經。以為常業。臨",
    "T53n2122_090:0953c26": "終之日。異香迎之。神色無亂。欣然而卒。咸嘉",
    "T53n2122_090:0953c27": "徵祥。即世懲革右此一驗出唐高僧傳。",
    "T53n2122_090:0953c28": "法苑珠林卷第九十"
}