{
    "T48n2023_009:1086b13": "緇門警訓卷第九",
    "T48n2023_009:1086b15": "隋高祖文皇帝勅文",
    "T48n2023_009:1086b16": "皇帝敬問光宅寺智顗禪師。朕於佛教敬信",
    "T48n2023_009:1086b17": "情重。往者周武之時毀壞佛法。發心立願必",
    "T48n2023_009:1086b18": "許護持。及受命於天。仍即興復仰憑神力。法",
    "T48n2023_009:1086b19": "輪重轉。十方眾生俱獲利益。比以有陳虐亂",
    "T48n2023_009:1086b20": "殘暴。東南百姓勞役不勝其苦。故命將出師。",
    "T48n2023_009:1086b21": "為民除害。吳越之地今勅廊清。道俗又安。深",
    "T48n2023_009:1086b22": "稱朕意。朕尊崇正法救濟蒼生。欲令福田永",
    "T48n2023_009:1086b23": "存津梁無極。師既已離世網。修已化人必希",
    "T48n2023_009:1086b24": "獎進。僧行固守禁戒。使見者欽服聞即生善。",
    "T48n2023_009:1086b25": "方副大道之心。是為出家之業。若身從道服",
    "T48n2023_009:1086b26": "心染俗塵。非直含生之類無所歸依。抑恐妙",
    "T48n2023_009:1086b27": "法之門更來謗讟。宜相勸勵以同朕心。春日",
    "T48n2023_009:1086b28": "漸暄道體如宜也。開皇十年正月十六日。內",
    "T48n2023_009:1086b29": "史令安平公臣李德林宣內史侍郎武安子臣",
    "T48n2023_009:1086c01": "李元操奉內史舍人裴矩行。",
    "T48n2023_009:1086c02": "晉王受菩薩戒疏(即隋煬帝)",
    "T48n2023_009:1086c03": "使持節上柱國太尉公楊州總管諸軍事楊州",
    "T48n2023_009:1086c04": "刺史晉王弟子楊廣。稽首奉請十方三世諸",
    "T48n2023_009:1086c05": "佛。本師釋迦如來。當降此土補處彌勒。一切",
    "T48n2023_009:1086c06": "尊輕無量法寶。初心以上金剛以降諸尊。大",
    "T48n2023_009:1086c07": "權摩訶薩埵。辟支緣覺獨脫明悟。二十七賢",
    "T48n2023_009:1086c08": "聖他心道眼。乃至三有最頂。十八梵王。六欲",
    "T48n2023_009:1086c09": "天子帝釋天主。四天大王。天仙龍神飛騰隱",
    "T48n2023_009:1086c10": "顯。任持世界作大利益。守塔衛法防身護命。",
    "T48n2023_009:1086c11": "護淨戒無量善神。咸願一念之頃。承佛神力",
    "T48n2023_009:1086c12": "俱會道場。證明弟子誓願。攝受弟子功德。竊",
    "T48n2023_009:1086c13": "以識暗萌興。即如來性。無明俯墜本有未彰。",
    "T48n2023_009:1086c14": "理數斯歸物極則反。欲顯當果必積於因。是",
    "T48n2023_009:1086c15": "調御世雄備歷生死。草木為籌不可勝計。恒",
    "T48n2023_009:1086c16": "沙集起固難思議。深染塵勞方能厭離。法王",
    "T48n2023_009:1086c17": "啟運本化菩薩。譬如日出先照高山。隨逗根",
    "T48n2023_009:1086c18": "宜權為方便。如彼眾流咸宗大海。弟子基",
    "T48n2023_009:1086c19": "承積善生在皇家。庭訓早趨貽教夙漸。福理",
    "T48n2023_009:1086c20": "攸鍾妙機須悟。恥崎嶇於小徑。希優遊於大",
    "T48n2023_009:1086c21": "乘。笑止息於化城。誓舟航於彼岸。但開士萬",
    "T48n2023_009:1086c22": "行戒善為先。菩薩十受專持最上。諭造宮室",
    "T48n2023_009:1086c23": "必因基趾。徒架虛空終不成立。弗揆庸懜。抑",
    "T48n2023_009:1086c24": "又聞之。孔老釋門咸資鎔鑄。不有軌儀孰將",
    "T48n2023_009:1086c25": "安仰。誠復釋迦能仁本為和尚。文殊師利冥",
    "T48n2023_009:1086c26": "作闍黎。而必籍人師顯傳聖授。自近之遠感",
    "T48n2023_009:1086c27": "而遂通。薩陀波崙罄髓於無竭。善財童子忘",
    "T48n2023_009:1086c28": "身於法界。經有明文。敢為臆說。深信佛語。聿",
    "T48n2023_009:1086c29": "遵明導。天台智顗禪師佛法龍象。童真出家",
    "T48n2023_009:1087a01": "戒珠圓淨。年將耳順定水淵澄。因靜發慧安",
    "T48n2023_009:1087a02": "無礙辯。先物後己謙挹盛風。名稱普聞眾所",
    "T48n2023_009:1087a03": "知識。弟子所以虔誠遙注。命檝遠延。每畏緣",
    "T48n2023_009:1087a04": "差。值諸留難。亦既至止心路豁然。及披雲霧",
    "T48n2023_009:1087a05": "只銷煩惱。謹以今開皇十一年十一月二十",
    "T48n2023_009:1087a06": "三日。總管金城設千僧蔬飯。敬屈禪師授菩",
    "T48n2023_009:1087a07": "薩戒。戒名為孝。亦名制止。方便智度歸親奉",
    "T48n2023_009:1087a08": "極。以此勝福奉資至尊皇后。作大莊嚴同如",
    "T48n2023_009:1087a09": "來慈。普諸佛愛。等視四生猶如一子。弟子即",
    "T48n2023_009:1087a10": "日種羅睺業。生生世世還生佛家。如日月燈",
    "T48n2023_009:1087a11": "明之八王子。如大通智勝十六沙彌。眷屬因",
    "T48n2023_009:1087a12": "緣法成等侶。俱出有流到無為地。平均六度",
    "T48n2023_009:1087a13": "恬和四等。眾生無盡度脫不窮。結僧那於始",
    "T48n2023_009:1087a14": "心。終大悲以赴難。博遠如法界究竟若虛空。",
    "T48n2023_009:1087a15": "具足成就皆滿願海。楊廣和南(王嚫戒師衣物五十八事親書",
    "T48n2023_009:1087a16": "龍魚飛白諸篆四十餘字)。",
    "T48n2023_009:1087a17": "婺州左溪山朗禪師召永嘉大師山居書",
    "T48n2023_009:1087a18": "自到靈溪泰然心意。高低峯頂振錫常遊。石",
    "T48n2023_009:1087a19": "室岩龕拂乎宴坐。青松碧沼明月自生。風掃",
    "T48n2023_009:1087a20": "白雲縱目千里。名花香果蜂鳥銜將。猿嘯長",
    "T48n2023_009:1087a21": "吟遠近皆聽。鋤頭當枕細草為氈。世上崢嶸",
    "T48n2023_009:1087a22": "競爭人我。心地未達方乃如斯。倘有寸陰願",
    "T48n2023_009:1087a23": "垂相訪。",
    "T48n2023_009:1087a24": "永嘉答書",
    "T48n2023_009:1087a25": "自別以來經今數載。遙心眷想時復成勞。忽",
    "T48n2023_009:1087a26": "奉來書適然無慮。不委信後道體如何。法味",
    "T48n2023_009:1087a27": "資神故應清樂也。粗得延時欽詠德音。非言",
    "T48n2023_009:1087a28": "可述。承懷節操獨處幽棲。泯跡人間潛形山",
    "T48n2023_009:1087a29": "谷。親朋絕往鳥獸時遊。竟夜綿綿終朝寂寂。",
    "T48n2023_009:1087b01": "視聽都息心累閴然。獨宿孤峯端居樹下。息",
    "T48n2023_009:1087b02": "繁飡道誠合如之。然而正道寂寥。雖有修而",
    "T48n2023_009:1087b03": "難會。邪徒喧擾。乃無習而易親。若非解契玄",
    "T48n2023_009:1087b04": "宗行符真趣者。則未可幽居抱拙。自謂一生",
    "T48n2023_009:1087b05": "歟。應當博問先知。伏膺誠懇執掌屈膝。整意",
    "T48n2023_009:1087b06": "端容曉夜忘疲。始終虔仰折挫身口。蠲矜怠",
    "T48n2023_009:1087b07": "慢不顧形骸。專精至道者。可謂澄神方寸歟。",
    "T48n2023_009:1087b08": "夫欲採妙探玄。實非容易。決擇之次如履輕",
    "T48n2023_009:1087b09": "氷。必須側耳目而奉玄音。肅情塵而賞幽致。",
    "T48n2023_009:1087b10": "忘言宴旨濯累飡微。夕惕朝詢不濫絲髮。如",
    "T48n2023_009:1087b11": "是則乃可潛形山谷。寂累絕群哉。其或心徑",
    "T48n2023_009:1087b12": "未通。矚物成壅。而欲避喧求靜者。盡世未有",
    "T48n2023_009:1087b13": "其方。況乎欝欝長林峨峨聳峭。鳥獸嗚咽松",
    "T48n2023_009:1087b14": "竹森稍。水石崢嶸風枝蕭索。藤蘿縈絆雲霧",
    "T48n2023_009:1087b15": "氤氳。節物衰榮晨昏眩晃。斯之種類豈非喧",
    "T48n2023_009:1087b16": "雜耶。故知見惑尚紆。觸途成滯耳。是以先須",
    "T48n2023_009:1087b17": "識道後乃居山。若未識道而先居山者。但見",
    "T48n2023_009:1087b18": "其山必忘其道。若未居山而先識道者。但見",
    "T48n2023_009:1087b19": "其道必忘其山。忘山則道性怡神。忘道則山",
    "T48n2023_009:1087b20": "形眩目。是以見道忘山者。人間亦寂也。見山",
    "T48n2023_009:1087b21": "忘道者。山中乃喧也。必能了陰無我。無我誰",
    "T48n2023_009:1087b22": "住人間。若知陰入如空。空聚何殊山谷。如其",
    "T48n2023_009:1087b23": "三毒未祛六塵尚擾身心自相矛盾。何關人山",
    "T48n2023_009:1087b24": "之喧寂耶。且夫道性冲虛萬物本非其累。真",
    "T48n2023_009:1087b25": "慈平等聲色何非道乎。特因見倒惑生。遂成",
    "T48n2023_009:1087b26": "輪轉耳。若能了境非有觸目無非道場。知了",
    "T48n2023_009:1087b27": "本無所以不緣而照。圓融法界解惑何殊。以",
    "T48n2023_009:1087b28": "含靈而辨悲。即想念而明智。智生則法應圓",
    "T48n2023_009:1087b29": "照。離境何以觀悲。悲智理合通收。乖生何以",
    "T48n2023_009:1087c01": "能度。度盡生而悲大。照窮境以智圓。智圓則",
    "T48n2023_009:1087c02": "喧寂同觀。悲大則怨親普救。如是則何假長",
    "T48n2023_009:1087c03": "居山谷。隨處任緣哉。況乎法法虛融心心寂",
    "T48n2023_009:1087c04": "滅。本自非有誰強言無。何喧擾之可喧。何寂",
    "T48n2023_009:1087c05": "靜之可寂。若知物我冥一。彼此無非道場。復",
    "T48n2023_009:1087c06": "何徇喧雜於人間。散寂寞於山谷。是以釋動",
    "T48n2023_009:1087c07": "求靜者。憎枷愛杻也。離怨求親者。厭檻欣籠",
    "T48n2023_009:1087c08": "也。若能慕寂於喧。市廛無非宴坐。徵違納",
    "T48n2023_009:1087c09": "順怨債由來善友矣。如是則劫奪毀辱何曾",
    "T48n2023_009:1087c10": "非我本師。叫喚喧煩無非寂滅。故知妙道無",
    "T48n2023_009:1087c11": "形。萬像不乖其致。真如寂滅。眾響靡異其源。",
    "T48n2023_009:1087c12": "迷之則見倒惑生。悟之則違順無地。閴寂非",
    "T48n2023_009:1087c13": "有。緣會而能生。峨嶷非無。緣散而能滅。滅既",
    "T48n2023_009:1087c14": "非滅以何滅滅。生既非生以何生生。生滅既",
    "T48n2023_009:1087c15": "虛實相常住矣。是以定水滔滔。何念塵而不",
    "T48n2023_009:1087c16": "洗。智燈了了。何惑霧而不祛。乖之則六趣循",
    "T48n2023_009:1087c17": "環。會之則三途逈出。如是則何不乘慧舟而",
    "T48n2023_009:1087c18": "遊法海。而欲駕折軸於山谷者哉。故知物類",
    "T48n2023_009:1087c19": "紜紜其性自一。靈源寂寂不照而知。實相天",
    "T48n2023_009:1087c20": "真靈智非造。人迷謂之失。人悟謂之得。得失",
    "T48n2023_009:1087c21": "在於人。何關動靜者乎。譬夫未解乘舟而欲",
    "T48n2023_009:1087c22": "怨其水曲者哉。若能妙識玄宗虛心冥契。動",
    "T48n2023_009:1087c23": "靜常矩語默恒規。寂爾有歸恬然無間。如是",
    "T48n2023_009:1087c24": "則乃可逍遙山谷。放曠郊廛。遊逸形儀寂泊",
    "T48n2023_009:1087c25": "心腑。恬淡息於內。蕭散揚於外。其身兮若",
    "T48n2023_009:1087c26": "拘。其心兮若泰。現形容於寰宇。潛幽靈於法",
    "T48n2023_009:1087c27": "界。如是則應機有感。適然無準矣。因信略此",
    "T48n2023_009:1087c28": "餘更何由。若非志朋安敢輕觸。宴寂之暇時",
    "T48n2023_009:1087c29": "暫思量。予必誑言無當。看竟迴充紙燼耳。不",
    "T48n2023_009:1088a01": "宣。同友玄覺和南。",
    "T48n2023_009:1088a02": "天台圓法師懺悔文",
    "T48n2023_009:1088a03": "我念自從無始劫。失圓明性作塵勞。出生入",
    "T48n2023_009:1088a04": "死受輪迴。異狀殊形遭苦楚。夙資少善生人",
    "T48n2023_009:1088a05": "道。獲遇遺風得出家。披緇削髮類沙門。毀戒",
    "T48n2023_009:1088a06": "破齋多過患。壞生害物無慈念。啗肉飡臐養",
    "T48n2023_009:1088a07": "穢軀。眾人財食恣侵瞞。三寶資緣多互用。邪",
    "T48n2023_009:1088a08": "命惡求無厭足。耽淫嗜酒愈荒迷。慢佛輕僧",
    "T48n2023_009:1088a09": "謗大乘。背義孤親毀師長。文過飾非揚己德。",
    "T48n2023_009:1088a10": "幸烖樂禍掩它能。虛誑欺誣競利名。鬪搆是",
    "T48n2023_009:1088a11": "非爭人我。惡念邪思無暫息。輕浮掉散未嘗",
    "T48n2023_009:1088a12": "停。追攀人事愈精專。持誦佛經唯困苦。外現",
    "T48n2023_009:1088a13": "威儀增諂詐。內懷我慢更疎狂。懶墮熏修恣",
    "T48n2023_009:1088a14": "睡眠。慳嫉貪婪無愧耻。野田穢本將何用。大",
    "T48n2023_009:1088a15": "海浮屍不久停。既無一善可資身。必墮三塗",
    "T48n2023_009:1088a16": "嬰眾苦。仰願本師無量壽。觀音勢至聖賢僧。",
    "T48n2023_009:1088a17": "同軫威光俯照臨。共賜冥加咸救拔。無始今",
    "T48n2023_009:1088a18": "身諸罪障。六根三業眾愆尤。一念圓觀罪性",
    "T48n2023_009:1088a19": "空。等同法界咸清淨。",
    "T48n2023_009:1088a20": "發願文",
    "T48n2023_009:1088a21": "願我盡生無別念。阿彌陀佛獨相隨。心心常",
    "T48n2023_009:1088a22": "繫玉毫光。念念不移金色相。我如再食眾生",
    "T48n2023_009:1088a23": "肉。飲酒行淫作重非。現身生陷大阿鼻。萬劫",
    "T48n2023_009:1088a24": "洋銅吞熱鐵。願我臨終無疾苦。預知時至不",
    "T48n2023_009:1088a25": "昏迷。善根慧念轉增明。業債冤魔咸寂滅。異",
    "T48n2023_009:1088a26": "香天樂盈空至。寶殿金臺應念來。親覩如來",
    "T48n2023_009:1088a27": "無量光。一切聖賢同接引。彈指已登安樂國。",
    "T48n2023_009:1088a28": "即聞妙法悟無生。遊歷無邊佛土中。供養親",
    "T48n2023_009:1088a29": "承蒙授記。分身遍至河沙界。歷微塵劫度眾",
    "T48n2023_009:1088b01": "生。誓入娑婆五濁中。普化群迷成正覺。眾生",
    "T48n2023_009:1088b02": "業盡虛空盡。我願終當不動移。乃至今身及",
    "T48n2023_009:1088b03": "未來。念念圓修無間斷。仍將三業修行善。回",
    "T48n2023_009:1088b04": "施虛空法界中。四恩三有眾冤親。同脫若輪",
    "T48n2023_009:1088b05": "生淨土。",
    "T48n2023_009:1088b06": "荊溪大師誦經普回向文",
    "T48n2023_009:1088b07": "一句染神咸資彼岸。思惟修習永用舟航。隨",
    "T48n2023_009:1088b08": "喜見聞恒為主伴。若取若舍經耳成緣。或順",
    "T48n2023_009:1088b09": "或違終因斯脫。願解脫之日依報正報。常宣",
    "T48n2023_009:1088b10": "妙經。一剎一塵無非利物。唯願諸佛冥熏加",
    "T48n2023_009:1088b11": "被。一切菩薩密借威靈。在在未說皆為勸請。",
    "T48n2023_009:1088b12": "凡有說處親承供養。一句一偈增進菩提。一",
    "T48n2023_009:1088b13": "色一香永無退轉。",
    "T48n2023_009:1088b14": "芭蕉泉禪師示眾",
    "T48n2023_009:1088b15": "雲水之人不暫休。問君著甚苦來由。異鄉彼",
    "T48n2023_009:1088b16": "此皆為客。無事相干且縮頭。行與住坐與臥。",
    "T48n2023_009:1088b17": "兩片唇皮只管播。是是非非誰箇無。也須檢",
    "T48n2023_009:1088b18": "點自家過。出家兒著便宜。袈裟不是等閑披。",
    "T48n2023_009:1088b19": "桑田不耕親不養。不修道業更何為。閻老子",
    "T48n2023_009:1088b20": "不[打-丁+麼]攞。據爾所作因。還爾所作果。涅槃堂裡",
    "T48n2023_009:1088b21": "叫阿爺。要行不得行。要坐不得坐。正與麼時。",
    "T48n2023_009:1088b22": "是爾是我。",
    "T48n2023_009:1088b23": "龍門佛眼禪師十可行十頌并序",
    "T48n2023_009:1088b24": "華嚴以十法界總攝多門。示無盡之理。禪門",
    "T48n2023_009:1088b25": "有十玄談。以明唱道。洞山有十不歸。以表超",
    "T48n2023_009:1088b26": "證。山僧述十可行。以示後生。庶資助道。譬",
    "T48n2023_009:1088b27": "諸蓬生麻中不扶而直。又如染香之人亦有",
    "T48n2023_009:1088b28": "香氣。有少益者。書之于后。",
    "T48n2023_009:1088b29": "宴坐清虛之理竟無身。一念歸根萬法",
    "T48n2023_009:1088c01": "平。物我頓忘全體露。箇中殊不記功程。",
    "T48n2023_009:1088c02": "入室問道趨師印自心。入門端的訪知音。",
    "T48n2023_009:1088c03": "此生不踏曹溪路。到老將何越古今。",
    "T48n2023_009:1088c04": "普請拈柴擇菜師先匠。進業修身見古人。",
    "T48n2023_009:1088c05": "若到諸方須審實。龍門此法是通津。",
    "T48n2023_009:1088c06": "粥飯三下板鳴生死斷。十聲佛唱古今通。",
    "T48n2023_009:1088c07": "開單展鉢親明取。不可麁心昧苦空。",
    "T48n2023_009:1088c08": "掃地田地生塵便掃除。房廊瀟灑共安居。",
    "T48n2023_009:1088c09": "裝香掃地無餘事。默耀韜光示智珠。",
    "T48n2023_009:1088c10": "洗衣臨流洗浣莫疎慵。入眾衣裳垢不中。",
    "T48n2023_009:1088c11": "上下隣肩薰炙久。身心動念肯消鎔。",
    "T48n2023_009:1088c12": "經行石上林間鳥道平。齋餘無事略經行。",
    "T48n2023_009:1088c13": "歸來試問同心侶。今日如何作麼生。",
    "T48n2023_009:1088c14": "誦經夜靜更深自誦經。意中無惱睡魔惺。",
    "T48n2023_009:1088c15": "雖然暗室無人見。自有龍天側耳聽。",
    "T48n2023_009:1088c16": "禮拜禮佛為除憍慢垢。由來身業獲清涼。",
    "T48n2023_009:1088c17": "玄沙有語堪歸敬。是汝非他事理長。",
    "T48n2023_009:1088c18": "道話相逢話道莫虛頭。大語高聲咲上流。",
    "T48n2023_009:1088c19": "言下若能窮本末。肯將無義結朋儔。",
    "T48n2023_009:1088c20": "示禪人心要近世多以問答為禪家家風。",
    "T48n2023_009:1088c21": "不明古人事。一向逐末不反。可怪可怪。昔人",
    "T48n2023_009:1088c22": "因迷而問故。問處求證入。得一言半句。將為",
    "T48n2023_009:1088c23": "事究明令徹去。不似如今人胡亂問趁口答。",
    "T48n2023_009:1088c24": "取笑達者。",
    "T48n2023_009:1088c25": "誡問話近代問話多招譏謗。蓋緣不知伸",
    "T48n2023_009:1088c26": "問致疑。咨請之意後生相承。多用祝贊順時",
    "T48n2023_009:1088c27": "語。並非宗乘中建立。如古人問。若為得出三",
    "T48n2023_009:1088c28": "界去。又問聲色如何透得。又問此間宗乘和",
    "T48n2023_009:1088c29": "尚如何言論。並是出眾當場決擇。近時兄弟",
    "T48n2023_009:1089a01": "進十轉五轉沒巴鼻語。或奉在座官員。或莊",
    "T48n2023_009:1089a02": "嚴修設檀信。俱不是衲僧家氣味。又抽身出",
    "T48n2023_009:1089a03": "眾便道數句。或時云。某甲則不恁麼道。又云。",
    "T48n2023_009:1089a04": "和尚何不道云云。夫問話者。激揚玄極也。不",
    "T48n2023_009:1089a05": "在多進語三兩轉而已。貴得生人信。不至流",
    "T48n2023_009:1089a06": "蕩取笑俗子也。",
    "T48n2023_009:1089a07": "大隋神照真禪師上堂",
    "T48n2023_009:1089a08": "師云。老僧不為名利來此。須要得箇人。不可",
    "T48n2023_009:1089a09": "青山白雲中趁爾是非。將來之世捨一報身",
    "T48n2023_009:1089a10": "後。草也無喫。多少金毛師子問著便作驢鳴",
    "T48n2023_009:1089a11": "馬喊。諸人者似老僧行脚時。到於諸方多是",
    "T48n2023_009:1089a12": "一千。少是七百五百眾。或在其中經冬過夏。",
    "T48n2023_009:1089a13": "未省時中空過。向溈山會裏做飯七年。於洞",
    "T48n2023_009:1089a14": "山會中做柴頭三年。重處即便先去。只是了",
    "T48n2023_009:1089a15": "得自己時中。干他人什麼事。如諸佛菩薩盡",
    "T48n2023_009:1089a16": "是勤苦。不計劫數。捨金輪王寶位。及頭目",
    "T48n2023_009:1089a17": "髓腦所愛之物。國城妻子不可算數。所以始",
    "T48n2023_009:1089a18": "得名為佛。似諸闍黎還曾捨得箇什麼。作得",
    "T48n2023_009:1089a19": "箇什麼勤苦。便道我會出世間法。世間法尚",
    "T48n2023_009:1089a20": "不會。些些子境界現前。便自張眉努目。消容",
    "T48n2023_009:1089a21": "不得說什麼解脫法。長連床上坐不搖十指。",
    "T48n2023_009:1089a22": "喫他信施了。合眼合口。便道我修行修道感",
    "T48n2023_009:1089a23": "果。如是合消得。只是謾自己。如百丈和尚置",
    "T48n2023_009:1089a24": "於堂宇。只要辦事底人。諸闍梨還辦得箇什",
    "T48n2023_009:1089a25": "麼事。其中有不動身手。日消得萬兩黃金。若",
    "T48n2023_009:1089a26": "是消得者。豈可如此見解。不可從母腹中來",
    "T48n2023_009:1089a27": "如是邪。但會得世間法。是則名為出世間法。",
    "T48n2023_009:1089a28": "世間法尚乃不會。豈況佛法。只如一大藏教。",
    "T48n2023_009:1089a29": "盡是金口所宣如來祕密。汝口裏念將來總",
    "T48n2023_009:1089b01": "成魔語。豈得了為什麼不了。若了時達磨不",
    "T48n2023_009:1089b02": "從西來也。只如達磨未來此土時。還有佛法",
    "T48n2023_009:1089b03": "也無。又爭得道無。譬如人有一寶墜在淤泥",
    "T48n2023_009:1089b04": "中。勤苦累劫尋求不得。或有一人善知寶所。",
    "T48n2023_009:1089b05": "直從泥中指出此寶。以示失寶之人。失寶之",
    "T48n2023_009:1089b06": "人一見便識是我本物。了無得失。達磨西來",
    "T48n2023_009:1089b07": "亦復如是。不可只是老僧是善知識邪。遍地",
    "T48n2023_009:1089b08": "眾生總是善知識。只是見覺未明。不可道伊",
    "T48n2023_009:1089b09": "無也。若言有時諸人肯禮蠢蠢之徒作佛麼。",
    "T48n2023_009:1089b10": "譬如明珠墮在泥中。未遇其人豈有出期。有",
    "T48n2023_009:1089b11": "此眾生比如無情。還同頑物。既在三衣之下。",
    "T48n2023_009:1089b12": "直須親近知識。早是幾生修來始得。如此不",
    "T48n2023_009:1089b13": "可却入輪迴六趣去也。若是得自在底人論",
    "T48n2023_009:1089b14": "箇什麼。鑊湯爐炭刀山劍樹。四生六道於中",
    "T48n2023_009:1089b15": "如喫美食。若未得如是便。實受此報。一失人",
    "T48n2023_009:1089b16": "身。再求欲似如今者。萬中無一。莫未得謂得。",
    "T48n2023_009:1089b17": "未證謂證。未聞謂聞。自謾自誑。失却光陰虛",
    "T48n2023_009:1089b18": "延日月。展轉只是無明檐重。乍可為俗隨所",
    "T48n2023_009:1089b19": "任運。遣過時日。却乃無業。如今作沙門每日",
    "T48n2023_009:1089b20": "有業。有什麼業。踏底是國王地。著底是檀信",
    "T48n2023_009:1089b21": "衣。喫底是檀信食。骨肉是父母之體。若也不",
    "T48n2023_009:1089b22": "了將何酬答。所以言有業只如老僧不可是",
    "T48n2023_009:1089b23": "了底人。捨此一報身隨業而行。誰言定得。除",
    "T48n2023_009:1089b24": "佛與佛乃能知之。時有僧問不假言句。如何",
    "T48n2023_009:1089b25": "得知。師云。假言句尚乃不知。僧無語。禮拜。",
    "T48n2023_009:1089b26": "上堂",
    "T48n2023_009:1089b27": "夫沙門釋子見有如無。始得向一切時中。與",
    "T48n2023_009:1089b28": "凡聖等與解脫等。方有少許出處。若不如此。",
    "T48n2023_009:1089b29": "大難大難。珍重。",
    "T48n2023_009:1089c01": "雲峯悅和尚室中舉古",
    "T48n2023_009:1089c02": "舉古者道。剃髮著袈裟。宜應行聖道。自餘閑",
    "T48n2023_009:1089c03": "雜事。俱為生死因。師云。汝等諸人橫擔拄杖。",
    "T48n2023_009:1089c04": "撥草瞻風。遶天下行脚。且道。還曾踏著田地",
    "T48n2023_009:1089c05": "也無。僧無對。師云。虛生浪死漢。",
    "T48n2023_009:1089c06": "金陵保寧勇禪師示眾",
    "T48n2023_009:1089c07": "身上之衣不容易披。鉢中之食莫等閑喫。等",
    "T48n2023_009:1089c08": "閑喫。往往難銷水一滴。容易披。究竟出家何",
    "T48n2023_009:1089c09": "所為。直心實行能綱紀。一顆圓光無表裡。莫",
    "T48n2023_009:1089c10": "學尋常輕薄流。平生涉獵誇唇嘴。恣貪瞋沒",
    "T48n2023_009:1089c11": "慚愧。善惡昭然難嚲避。三途六道正茫茫。也",
    "T48n2023_009:1089c12": "好回頭自瞥地。",
    "T48n2023_009:1089c13": "古德渴熱行",
    "T48n2023_009:1089c14": "金烏震怒兮爍爍如飛。火雲發炎兮騰騰若",
    "T48n2023_009:1089c15": "炊。江湖競熬煮。草木半黃萎。真金銷爍兮大",
    "T48n2023_009:1089c16": "石欲裂。猛虎喘息兮蛟龍唾垂。門有蓬蓽兮",
    "T48n2023_009:1089c17": "屋無片瓦。寢無帳席兮哭有多兒。耘苗匪倦",
    "T48n2023_009:1089c18": "戽水忘疲。顏容抹漆黑。背脊坼龜皮。咨爾釋",
    "T48n2023_009:1089c19": "氏。宜以審之。不耕而食不蠶而衣。屋有畫堂",
    "T48n2023_009:1089c20": "虛室。浴有清流曲池。帳垂翡翠簟展琉璃。閑",
    "T48n2023_009:1089c21": "尋泉石兮恣行恣坐。靜對風月兮自歌自怡。",
    "T48n2023_009:1089c22": "回頭一顧人間事。飲水須知可度時。無更恨",
    "T48n2023_009:1089c23": "風伯。休顛嗔雨師。",
    "T48n2023_009:1089c24": "覺範洪禪師送僧乞食序",
    "T48n2023_009:1089c25": "曹溪六祖初以居士服至黃梅。夜舂以石墜",
    "T48n2023_009:1089c26": "腰。牛頭眾乏糧。融乞於丹陽。自負米斛八斗。",
    "T48n2023_009:1089c27": "行八十里。朝去暮歸。率以為常。隆化惠滿所",
    "T48n2023_009:1089c28": "至破柴制履。百丈涅槃開田說義。墜腰石尚",
    "T48n2023_009:1089c29": "留東山。破柴斧猶存鄴鎮。江陵之西有負米",
    "T48n2023_009:1090a01": "莊。車輪之下有大義石。衲子每以為游觀。不",
    "T48n2023_009:1090a02": "可誣也。世遠道喪而妄庸寒乞之徒。入我法",
    "T48n2023_009:1090a03": "中其識尚不足以匡。欲其可荷大法也。方疊",
    "T48n2023_009:1090a04": "花制襪以副絲絢。其可夜舂乎。纖羅剪袍以",
    "T48n2023_009:1090a05": "宜小袖。其可破柴乎。升九仞之峻。僕夫汗血",
    "T48n2023_009:1090a06": "不肯出輿。其可負米乎。方大書其門云。當寺",
    "T48n2023_009:1090a07": "今止挂搭。其肯開田說義乎。余嘗痛心撫膺",
    "T48n2023_009:1090a08": "而嘆者也。屢因弘法致禍卒為廢人。方幸生",
    "T48n2023_009:1090a09": "還逃遁山谷。而衲子猶以其嘗親事雲菴。故",
    "T48n2023_009:1090a10": "來相從。余畜之無義。拒之不可。即閉關堅臥。",
    "T48n2023_009:1090a11": "有扣其門而言者曰。雲菴法施如智覺。愛眾",
    "T48n2023_009:1090a12": "如雪峯。出其門者今皆不然。道未尊而欲人",
    "T48n2023_009:1090a13": "之貴己。名不耀而畏人挨己。下視禪者如百",
    "T48n2023_009:1090a14": "世之冤。謟事權貴如累劫之親。師皆咲蹈此",
    "T48n2023_009:1090a15": "污而去。庶幾雲菴爪牙矣。於是蹶然而起曰。",
    "T48n2023_009:1090a16": "然則無食奈何。曰當從淨檀行乞。亦如來大",
    "T48n2023_009:1090a17": "師之遺則也。老人肯出則庶使叢林知雲菴",
    "T48n2023_009:1090a18": "典刑尚存。余嘉其言。因序古德事以慰其意。",
    "T48n2023_009:1090a19": "當有賞音者耳。",
    "T48n2023_009:1090a20": "為僧不預於十科。事佛徒消於百載(高僧傳)",
    "T48n2023_009:1090a21": "（譯經）變梵為華。通凡入聖。法輪所轉。",
    "T48n2023_009:1090a22": "　　諸佛所師。",
    "T48n2023_009:1090a23": "（義解）尋文見義。得意忘言。三慧克全。",
    "T48n2023_009:1090a24": "　　二依常轉。",
    "T48n2023_009:1090a25": "（習禪）修至無念。善惡都亡。亡其所亡。",
    "T48n2023_009:1090a26": "　　常住安樂。",
    "T48n2023_009:1090a27": "（明律）嚴而少恩。正而急護。嬰守三業。",
    "T48n2023_009:1090a28": "　　同彼金湯。",
    "T48n2023_009:1090a29": "（護法）家有良吏。守藏何虞。法有明師。",
    "T48n2023_009:1090b01": "　　外禦其侮。",
    "T48n2023_009:1090b02": "（感通）逆於常理。感而遂通。化於世間。",
    "T48n2023_009:1090b03": "　　觀之難測。",
    "T48n2023_009:1090b04": "（遺身）難捨易捐。施中第一。以穢濁體。",
    "T48n2023_009:1090b05": "　　廻金剛身。",
    "T48n2023_009:1090b06": "（讀誦）十種法師。此為高大。洙枸櫞花。",
    "T48n2023_009:1090b07": "　　果時穰赤。",
    "T48n2023_009:1090b08": "（興福）為己為它。福生罪滅。有為之善。",
    "T48n2023_009:1090b09": "　　其利博哉。",
    "T48n2023_009:1090b10": "（雜科）統攝諸科。同歸高尚。唱導之匠。",
    "T48n2023_009:1090b11": "　　光輝佛乘。",
    "T48n2023_009:1090b12": "或菴體禪師上堂",
    "T48n2023_009:1090b13": "衲僧行李豈尋常。出匣吹毛不隱藏。奪食驅",
    "T48n2023_009:1090b14": "耕全正令。東西無復鬼分贓。",
    "T48n2023_009:1090b15": "示眾",
    "T48n2023_009:1090b16": "暗撒驪珠成瓦礫。閑傾鴆毒是醍醐。冤將恩",
    "T48n2023_009:1090b17": "報滅胡種。舉眼無親真丈夫。",
    "T48n2023_009:1090b18": "著脚孤危草不生。勿棲泊處等閑行。臨風闊",
    "T48n2023_009:1090b19": "却噇空口。斷送渾家入火坑。",
    "T48n2023_009:1090b20": "絕學無為暗號通。先天後地活虛空。縱橫漏",
    "T48n2023_009:1090b21": "泄祖師意。爭得渾家不點胸。",
    "T48n2023_009:1090b22": "撦破孃生帖肉衫。袒肩赤膞不羞慚。胡來漢",
    "T48n2023_009:1090b23": "見非難易。大事教誰更荷擔。",
    "T48n2023_009:1090b24": "生獰別是一般村。品藻先賢簿後昆。掉放孤",
    "T48n2023_009:1090b25": "峯爭合殺。棒頭有眼蓋乾坤。",
    "T48n2023_009:1090b26": "清平世界罷干戈。無奈兒曹籍甚何。急水灘",
    "T48n2023_009:1090b27": "頭拋直釣。錦鱗不遇枉多羅。",
    "T48n2023_009:1090b28": "男兒脚底透長安。得坐披衣肯自謾。三尺冷",
    "T48n2023_009:1090b29": "光輝夜月。一條秋水迸人寒。",
    "T48n2023_009:1090c01": "瞎驢種草不消憑。舊閣重關唾手贏。湖海晏",
    "T48n2023_009:1090c02": "清還獨步。功歸寸刃血長鯨。",
    "T48n2023_009:1090c03": "判身捨命討冤讐。熱血相噴肯便休。反倒大",
    "T48n2023_009:1090c04": "家無寸土。空雙手去占雲頭。",
    "T48n2023_009:1090c05": "全提大用鳥投網。絕照忘機龜負圖。入此門",
    "T48n2023_009:1090c06": "來都不是。如何陞降老臊胡。",
    "T48n2023_009:1090c07": "己躬日用露全真。選甚行雲與谷神。合掌低",
    "T48n2023_009:1090c08": "頭叉手處。粗言細語在當人。",
    "T48n2023_009:1090c09": "離相離名無實法。非心非佛若為猜。了知極",
    "T48n2023_009:1090c10": "則難分付。不覺和聲送出來。",
    "T48n2023_009:1090c11": "支郎入作葛藤多。揑定咽喉不奈何。轉得身",
    "T48n2023_009:1090c12": "來添氣急。可憐鷂子過新羅。",
    "T48n2023_009:1090c13": "小參",
    "T48n2023_009:1090c14": "赤骨力窮擔片板。顛癡勃癩竪雙眉。驀生做",
    "T48n2023_009:1090c15": "處難名狀。佛祖當頭聽指揮。",
    "T48n2023_009:1090c16": "結座",
    "T48n2023_009:1090c17": "一拳也是打爺來。未有輸贏莫放開。割捨拍",
    "T48n2023_009:1090c18": "盲窮性命。觜喎鼻塌見全材。",
    "T48n2023_009:1090c19": "真淨文禪師頌",
    "T48n2023_009:1090c20": "剃髮因驚雪滿刀。方知歲月不相饒。逃生脫",
    "T48n2023_009:1090c21": "死勤成佛。莫待明朝與後朝。",
    "T48n2023_009:1090c22": "靈芝照律師頌",
    "T48n2023_009:1090c23": "聽教參禪逐外尋。未嘗回首一沈吟。眼光欲",
    "T48n2023_009:1090c24": "落前程暗。始覺平生錯用心。",
    "T48n2023_009:1090c25": "古德垂誡",
    "T48n2023_009:1090c26": "地獄之中未是苦。袈裟之下苦無聞。死生大",
    "T48n2023_009:1090c27": "事還知否。莫向青山臥白雲。",
    "T48n2023_009:1090c28": "勉看經",
    "T48n2023_009:1090c29": "檀那經卷早宜看。施利雖虧我不安。奉勸僧",
    "T48n2023_009:1091a01": "尼勤讀誦。鐵窓莫待電光寒。",
    "T48n2023_009:1091a02": "勉應緣",
    "T48n2023_009:1091a03": "出家事業總荒唐。贏得身心蟻子忙。簿上轉",
    "T48n2023_009:1091a04": "經多積欠。眼前業障自身當。門徒施利魚顋",
    "T48n2023_009:1091a05": "水。買得油鹽雪見湯。年去年來何了日。不知",
    "T48n2023_009:1091a06": "將底見閻王。",
    "T48n2023_009:1091a07": "勉住持",
    "T48n2023_009:1091a08": "深嗟末說實悲傷。佛法無人為主張。未解讀",
    "T48n2023_009:1091a09": "文先坐講。不曾行脚便陞堂。將錢討院如狂",
    "T48n2023_009:1091a10": "狗。空腹高心似啞羊。奉勸後賢休繼此。免教",
    "T48n2023_009:1091a11": "地獄苦時長。",
    "T48n2023_009:1091a12": "洞山和尚自誡",
    "T48n2023_009:1091a13": "不求名利不求榮。只麼隨緣度此生。三寸氣",
    "T48n2023_009:1091a14": "消誰是主。百年身後謾虛名。衣裳破處重重",
    "T48n2023_009:1091a15": "補。糧食無時旋旋營。一箇幻軀能幾日。為他",
    "T48n2023_009:1091a16": "閑事長無明。",
    "T48n2023_009:1091a17": "雪峯存禪師入閩",
    "T48n2023_009:1091a18": "光陰倏忽暫須臾。浮世那能得久居。出嶺年",
    "T48n2023_009:1091a19": "登三十二。入閩早已四旬餘。他非不用頻頻",
    "T48n2023_009:1091a20": "舉。己過當須漸漸除。為報滿朝朱紫道。閻王",
    "T48n2023_009:1091a21": "不怕佩金魚。",
    "T48n2023_009:1091a22": "宏智禪師示眾",
    "T48n2023_009:1091a23": "蒿里新墳盡少年。修行莫待鬢毛斑。死生事",
    "T48n2023_009:1091a24": "大宜須覺。地獄時長豈等閑。道業未成何所",
    "T48n2023_009:1091a25": "賴。人身一失幾時還。前程黑暗路頭險。十二",
    "T48n2023_009:1091a26": "時中自著奸。",
    "T48n2023_009:1091a27": "省病僧",
    "T48n2023_009:1091a28": "訪舊論懷實可傷。經年獨臥涅槃堂。門無過",
    "T48n2023_009:1091a29": "客窓無紙。爐有寒灰蓆有霜。病後始知身自",
    "T48n2023_009:1091b01": "苦。健時多為別人忙。老僧自有安閑法。八苦",
    "T48n2023_009:1091b02": "交煎總不妨。",
    "T48n2023_009:1091b03": "大慧和尚示徒",
    "T48n2023_009:1091b04": "出家立志切須勤。也要時時近好人。蹭蹬莫",
    "T48n2023_009:1091b05": "隨愚伴侶。蹉跎又恐落風塵。無良小輩頻頻",
    "T48n2023_009:1091b06": "脫。得義高流數數親。若也依吾如是誡。佛家",
    "T48n2023_009:1091b07": "梁棟亦堪陳。",
    "T48n2023_009:1091b08": "龐居士頌",
    "T48n2023_009:1091b09": "但自無心於萬物。何妨萬物常圍繞。銕牛不",
    "T48n2023_009:1091b10": "怕師子吼。恰似木人見花鳥。木人本體自無",
    "T48n2023_009:1091b11": "情。花鳥逢人亦不驚。心境如如只遮是。何慮",
    "T48n2023_009:1091b12": "菩提道不成。",
    "T48n2023_009:1091b13": "自保銘姑蘇無作譔",
    "T48n2023_009:1091b14": "夫求名者不以德而求之。謂之惡名。求利者",
    "T48n2023_009:1091b15": "不以道而求之。謂之惡利。惡名為智人之所",
    "T48n2023_009:1091b16": "嫌。惡利有來業之所畏。上德不德老氏誡言。",
    "T48n2023_009:1091b17": "四邪五邪釋門切忌。寧以實而失。不以得而",
    "T48n2023_009:1091b18": "偽。小人趨惡名之名。君子存大利之利。福劣",
    "T48n2023_009:1091b19": "財強財必為殃。德薄任大任速成害。古人者",
    "T48n2023_009:1091b20": "只要心達不要身達。他賢莫揜我賢莫伐。若",
    "T48n2023_009:1091b21": "如是則知其命合其道。終一身而自保。",
    "T48n2023_009:1091b22": "上竺佛光照法師示小師正吾(嘗住吳之北禪號東屏)",
    "T48n2023_009:1091b23": "為人難為人師不易。難者何。曰天資。曰學問。",
    "T48n2023_009:1091b24": "曰識見。曰氣象。無天資無學問。無識見無氣",
    "T48n2023_009:1091b25": "象。若是而能為人者。未之有也。有天資而後",
    "T48n2023_009:1091b26": "有學問。有學問而後有識見。有識見而後有",
    "T48n2023_009:1091b27": "氣象。若是能為人未也是何也。天資不高學",
    "T48n2023_009:1091b28": "問不博。識見不明氣象不雅。猶之不能也。不",
    "T48n2023_009:1091b29": "高則庸不博則窒。不明則回不雅則野。高而",
    "T48n2023_009:1091c01": "智博而達。明而正雅而文。四者備能為人矣。",
    "T48n2023_009:1091c02": "而欲為人師者。未之可也。曷為不易。曰宗旨。",
    "T48n2023_009:1091c03": "曰教義。曰法相。不得乎宗旨。不通乎法相。不",
    "T48n2023_009:1091c04": "辨乎教義。猶之不可也。能提宗旨矣。能析教",
    "T48n2023_009:1091c05": "義矣。能解法相矣。不有師承不明境觀。而能",
    "T48n2023_009:1091c06": "與人為師者。未之有也。師承正境觀明。而不",
    "T48n2023_009:1091c07": "超悟洞徹佛意者。猶之不能也。亦既超悟洞",
    "T48n2023_009:1091c08": "徹矣。不能忘境觀絕知見離法愛。為大導師",
    "T48n2023_009:1091c09": "者。未之有也。三者具矣。而不知進退得失者。",
    "T48n2023_009:1091c10": "猶之不可。故曰。為人難為人師不易。",
    "T48n2023_009:1091c11": "圭峯禪師示學徒委曲",
    "T48n2023_009:1091c12": "一從別後相憶是常。未審朝暮用心在何境",
    "T48n2023_009:1091c13": "界。得背塵合覺否。外境內心覺了不相關否。",
    "T48n2023_009:1091c14": "定慧輕安適悅否。修行若忘失菩提心知之",
    "T48n2023_009:1091c15": "總是魔業否。數數覺察勤勤觀照。習氣若起",
    "T48n2023_009:1091c16": "當處即休。輒莫隨之。亦莫滅之。何以故。陽焰",
    "T48n2023_009:1091c17": "之水不應趁故。不應滅故。不應趁故。免落凡",
    "T48n2023_009:1091c18": "夫縱情。不應滅故。免墮二乘調伏。圓宗頓教",
    "T48n2023_009:1091c19": "畢竟如斯。但與本性相應。覺智自然無間。長",
    "T48n2023_009:1091c20": "時之事難可具書。略標大分。自須努力不多",
    "T48n2023_009:1091c21": "述也。",
    "T48n2023_009:1091c22": "登廁規式",
    "T48n2023_009:1091c23": "登廁之法律制委明。蓋欲潔嚴身器親近。",
    "T48n2023_009:1091c24": "聖賢洗淨洗手各有軌度。倘未盡諳則反污",
    "T48n2023_009:1091c25": "其手。禮誦燒香合掌執捉。動輒得咎。可不慎",
    "T48n2023_009:1091c26": "歟。今將古規稍加增削。然其細行固難備舉。",
    "T48n2023_009:1091c27": "大抵種種動用之際。皆有方便護人意根處。",
    "T48n2023_009:1091c28": "自當觸類而長之。書不云乎。不矜細行終累",
    "T48n2023_009:1091c29": "大德。況出家者流。幸冀高明勸諸後進。○經",
    "T48n2023_009:1092a01": "云。若登廁不洗淨者。不得入大僧數。不得坐",
    "T48n2023_009:1092a02": "禪床。不得登寶殿。○須知淨桶內淨外觸。不",
    "T48n2023_009:1092a03": "可將淨桶入水槽中[泳-永+耽]水。須將杓盛水入桶",
    "T48n2023_009:1092a04": "中。免污一槽之水。○不可安淨桶在水槽上。",
    "T48n2023_009:1092a05": "淋其桶底觸水下槽中。○不得將觸處筅帚近",
    "T48n2023_009:1092a06": "水槽邊。恐不知者誤將洗盆。○槽中之水須",
    "T48n2023_009:1092a07": "頻換新者。蓋水留三宿只生細虫。夏月則不",
    "T48n2023_009:1092a08": "至三宿。切莫停積死水。若無淨頭之處。仰宣",
    "T48n2023_009:1092a09": "力者。結緣措置。免傷物命。○初入廁時先須",
    "T48n2023_009:1092a10": "彈指三下。以警在穢之鬼。亦不可痰吐入廁",
    "T48n2023_009:1092a11": "中。以傷在穢之鬼。此二項陰德具載藏經。茲",
    "T48n2023_009:1092a12": "不繁引。○初蹲身時先須傾少水在槽中。一",
    "T48n2023_009:1092a13": "則解舊糞臭氣。則新糞易下不積槽中。○既",
    "T48n2023_009:1092a14": "在廁中。不可語言作聲。○文殊經云。大小便",
    "T48n2023_009:1092a15": "時身口狀如木石。不得有聲。○廁中不可畫",
    "T48n2023_009:1092a16": "壁書字。每見尊宿老成。路逢字紙在地。即收",
    "T48n2023_009:1092a17": "置淨處。或拋在水中。蓋尊重字畫。不忍狼籍。",
    "T48n2023_009:1092a18": "況書臭廁中。豈不折福。○若洗淨時右手執",
    "T48n2023_009:1092a19": "淨桶。旋旋傾之。以左手盛水。將第四指著實",
    "T48n2023_009:1092a20": "洗之七度。切不可就桶中掬水。污於桶內。○",
    "T48n2023_009:1092a21": "常去左手第四指爪甲。莫令藏垢。釋氏要覽",
    "T48n2023_009:1092a22": "云。佛令比丘指甲止長一麥粒許。過則剪之。",
    "T48n2023_009:1092a23": "今有出家人愛護指爪養長寸餘。以為美觀。",
    "T48n2023_009:1092a24": "尚縱穢軀應無淨行。○常見惜福人用廁籌",
    "T48n2023_009:1092a25": "畢。就淨桶洗之。反污桶內。或將手入桶掬",
    "T48n2023_009:1092a26": "水。洗籌亦不可。○洗淨須用冷水。則益人用。",
    "T48n2023_009:1092a27": "熱湯則生腸風等疾。○若洗手時先用灰擦七",
    "T48n2023_009:1092a28": "度去穢。手背亦然。次用泥擦七度淨之。手背",
    "T48n2023_009:1092a29": "亦然。次用皂團或皂角。或木屑。或二桑葉皆",
    "T48n2023_009:1092b01": "可。○溪堂雜錄云。元祐中有蜀僧智超法師。",
    "T48n2023_009:1092b02": "常誦華嚴經。已三十年。偶見一童子風貌清",
    "T48n2023_009:1092b03": "爽舉手高揖。超曰。何來。曰五臺來。超曰。何",
    "T48n2023_009:1092b04": "遠至此。曰有少事欲相導故。超曰。願聞。曰吾",
    "T48n2023_009:1092b05": "師誦經固可嘉矣。但失在登廁洗淨時。觸水",
    "T48n2023_009:1092b06": "淋其手背。而未嘗用灰泥洗之。所用灰泥律",
    "T48n2023_009:1092b07": "制七度。今但二三。緣此觸尚存。禮佛誦經悉",
    "T48n2023_009:1092b08": "皆得罪。言訖不見。超慚而改過。識者或曰。此",
    "T48n2023_009:1092b09": "必文殊化現有警於超也。故知洗手必須依",
    "T48n2023_009:1092b10": "法。因果經云。觸手請經當獲廁中蟲報。○後",
    "T48n2023_009:1092b11": "架手巾須多備三兩條。頻頻洗換。莫令垢染",
    "T48n2023_009:1092b12": "以污淨手。人眾處五日一洗。人少處十日一",
    "T48n2023_009:1092b13": "洗。○凡拭手時。須將手巾搏而拭之。庶得易",
    "T48n2023_009:1092b14": "乾。○入廁洗淨等。經中各有神呪。必須受持。",
    "T48n2023_009:1092b15": "經云。若不持誦此諸神呪者。縱用七恒河水",
    "T48n2023_009:1092b16": "洗。至金剛際。亦不得身器清淨。受持此呪者。",
    "T48n2023_009:1092b17": "當一一默誦七遍。則獲一切清淨福德。諸惡",
    "T48n2023_009:1092b18": "鬼神悉皆拱手。",
    "T48n2023_009:1092b19": "入廁　唵狼魯陀耶莎訶　洗淨　唵賀曩密",
    "T48n2023_009:1092b20": "栗帝莎訶　洗手　唵主迦羅野莎訶",
    "T48n2023_009:1092b21": "　去穢　唵室利曳婆醯莎訶　淨身　唵[口*犮]",
    "T48n2023_009:1092b22": "折羅惱迦吒莎訶",
    "T48n2023_009:1092b23": "大智律師入廁垂訓",
    "T48n2023_009:1092b24": "摺疊衣裳整齊鞋履。省約用籌點滴使水。屏",
    "T48n2023_009:1092b25": "息語言安詳進止。當念此身滿中盛屎。臭不",
    "T48n2023_009:1092b26": "可聞穢不可視。行廁革囊誠為可鄙。云何於",
    "T48n2023_009:1092b27": "身耽欲無恥。云何於食樂著肥美。結習成因",
    "T48n2023_009:1092b28": "果報必是。一入泥犁窮劫不已。苦樂在心昇",
    "T48n2023_009:1092b29": "沈由己。道豈遠哉。未之思爾。",
    "T48n2023_009:1092c01": "緇門警訓卷九(終)"
}