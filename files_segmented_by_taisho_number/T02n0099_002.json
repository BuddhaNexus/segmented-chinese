{
    "T02n0099_002:0007b19": "雜阿含經卷第二",
    "T02n0099_002:0007b21": "宋天竺三藏求那跋陀羅譯",
    "T02n0099_002:0007b22": "二33（三三）如是我聞：一時，佛住舍衛國祇樹給孤",
    "T02n0099_002:0007b23": "獨園。爾時，世尊告諸比丘：「色非是我。若色",
    "T02n0099_002:0007b24": "是我者，不應於色病、苦生，亦不應於色",
    "T02n0099_002:0007b25": "欲令如是、不令如是。以色無我故，於色",
    "T02n0099_002:0007b26": "有病、有苦生，亦得於色欲令如是、不令",
    "T02n0099_002:0007b27": "如是。受、想、行、識亦復如是。比丘！於意云",
    "T02n0099_002:0007b28": "何？色為是常、為無常耶？」比丘白佛：「無常。",
    "T02n0099_002:0007b29": "世尊！」「比丘！若無常者，是苦不？」比丘白佛：「是",
    "T02n0099_002:0007c01": "苦。世尊！」「若無常、苦，是變易法，多聞聖弟",
    "T02n0099_002:0007c02": "子於中寧見有我、異我、相在不？」比丘白佛：",
    "T02n0099_002:0007c03": "「不也，世尊！」「受、想、行、識亦復如是。是故，比丘！",
    "T02n0099_002:0007c04": "諸所有色，若過去、若未來、若現在，若內、若外，",
    "T02n0099_002:0007c05": "若麁、若細，若好、若醜，若遠、若近，彼一切非",
    "T02n0099_002:0007c06": "我、不異我、不相在，如是觀察；受、想、行、識亦",
    "T02n0099_002:0007c07": "復如是。「比丘！多聞聖弟子於此五受陰",
    "T02n0099_002:0007c08": "非我、非我所，如實觀察。如實觀察已，於",
    "T02n0099_002:0007c09": "諸世間都無所取，無所取故無所著，無",
    "T02n0099_002:0007c10": "所著故自覺涅槃：『我生已盡，梵行已立，所",
    "T02n0099_002:0007c11": "作已作，自知不受後有。』」佛說此經已，諸",
    "T02n0099_002:0007c12": "比丘聞佛所說，歡喜奉行。",
    "T02n0099_002:0007c13": "34（三四）如是我聞：一時，佛住波羅㮈國仙人",
    "T02n0099_002:0007c14": "住處鹿野苑中。爾時，世尊告餘五比丘：「色",
    "T02n0099_002:0007c15": "非有我。若色有我者，於色不應病、苦生，",
    "T02n0099_002:0007c16": "亦不得於色欲令如是、不令如是。以色",
    "T02n0099_002:0007c17": "無我故，於色有病、有苦生，亦得於色欲",
    "T02n0099_002:0007c18": "令如是、不令如是；受、想、行、識亦復如是。",
    "T02n0099_002:0007c19": "比丘！於意云何？色為是常、為無常耶？」比",
    "T02n0099_002:0007c20": "丘白佛：「無常。世尊！」「比丘！若無常者，是苦耶？」",
    "T02n0099_002:0007c21": "比丘白佛：「是苦。世尊！」「比丘！若無常、苦，是變",
    "T02n0099_002:0007c22": "易法，多聞聖弟子寧於中見是我、異我、相",
    "T02n0099_002:0007c23": "在不？」比丘白佛：「不也，世尊！」「受、想、行、識亦",
    "T02n0099_002:0007c24": "復如是。是故，比丘！諸所有色，若過去、若未",
    "T02n0099_002:0007c25": "來、若現在，若內、若外，若麁、若細，若好、若醜，",
    "T02n0099_002:0007c26": "若遠、若近，彼一切非我、非我所，如實觀察。",
    "T02n0099_002:0007c27": "受、想、行、識亦復如是。「比丘！多聞聖弟子於",
    "T02n0099_002:0007c28": "此五受陰見非我、非我所。如是觀察，於諸",
    "T02n0099_002:0007c29": "世間都無所取，無所取故無所著，無所",
    "T02n0099_002:0008a01": "著故自覺涅槃：『我生已盡，梵行已立，所",
    "T02n0099_002:0008a02": "作已作，自知不受後有。』」佛說此經已，餘",
    "T02n0099_002:0008a03": "五比丘不起諸漏，心得解脫。佛說此經",
    "T02n0099_002:0008a04": "已，諸比丘聞佛所說，歡喜奉行。",
    "T02n0099_002:0008a05": "35（三五）如是我聞：一時，佛住支提竹園精舍。爾",
    "T02n0099_002:0008a06": "時，有三正士出家未久，所謂尊者阿㝹律陀、",
    "T02n0099_002:0008a07": "尊者難提、尊者金毘羅。爾時，世尊知彼心中",
    "T02n0099_002:0008a08": "所念，而為教誡：「比丘！此心、此意、此識，當",
    "T02n0099_002:0008a09": "思惟此，莫思惟此，斷此欲、斷此色，身作",
    "T02n0099_002:0008a10": "證具足住。比丘！寧有色，若常、不變易、正住不？」",
    "T02n0099_002:0008a11": "比丘白佛：「不也，世尊！」佛告比丘：「善哉！善",
    "T02n0099_002:0008a12": "哉！色是無常、變易",
    "T02n0099_002:0008a14": "之法，厭、離欲、滅、寂、沒。如是色從本以來，一",
    "T02n0099_002:0008a15": "切無常、苦、變易法。如是知已，緣彼色生",
    "T02n0099_002:0008a16": "諸漏害、熾然、憂惱皆悉斷滅，斷滅已，無所著，",
    "T02n0099_002:0008a17": "無所著已，安樂住；安樂住已，得般涅槃。受、想、",
    "T02n0099_002:0008a18": "行、識亦復如是。」佛說此經時，三正士不起",
    "T02n0099_002:0008a19": "諸漏，心得解脫。佛說此經已，諸比丘聞佛",
    "T02n0099_002:0008a20": "所說，歡喜奉行。",
    "T02n0099_002:0008a21": "36（三六）如是我聞：一時，佛住摩偷羅國跋提河",
    "T02n0099_002:0008a22": "側傘蓋菴羅樹園。爾時，世尊告諸比丘：「住",
    "T02n0099_002:0008a23": "於自洲，住於自依；住於法洲，住於法",
    "T02n0099_002:0008a24": "依；不異洲不異依。比丘！當正觀察，住自",
    "T02n0099_002:0008a25": "洲自依，法洲法依，不異洲不異依。何因生",
    "T02n0099_002:0008a26": "憂悲惱苦？云何有？因何故？何繫著？云何自",
    "T02n0099_002:0008a27": "觀察未生憂悲惱苦而生，已生憂悲惱苦生",
    "T02n0099_002:0008a28": "長增廣？」諸比丘白佛：「世尊法根、法眼、法依，唯",
    "T02n0099_002:0008a29": "願為說！諸比丘聞已，當如說奉行。」佛告比",
    "T02n0099_002:0008b01": "丘：「諦聽，善思，當為汝說。比丘！有色、因色、",
    "T02n0099_002:0008b02": "繫著色，自觀察未生憂悲惱苦而生，已生而",
    "T02n0099_002:0008b03": "復增長廣大；受、想、行、識亦復如是。比丘！頗",
    "T02n0099_002:0008b04": "有色常、恒、不變易、正住耶？」答言：「不也，世尊！」",
    "T02n0099_002:0008b05": "佛告比丘：「善哉！善哉！比丘！色是無常。若善",
    "T02n0099_002:0008b06": "男子知色是無常、苦、變易，離欲、滅、寂靜、沒，從",
    "T02n0099_002:0008b07": "本以來，一切色無常、苦、變易法知已，若色因",
    "T02n0099_002:0008b08": "緣生憂悲惱苦斷，彼斷已無所著，不著故",
    "T02n0099_002:0008b09": "安隱樂住，安隱樂住已，名為涅槃。受、想、行、",
    "T02n0099_002:0008b10": "識亦復如是。」佛說此經時，十六比丘不",
    "T02n0099_002:0008b11": "生諸漏，心得解脫。佛說此經已，諸比丘",
    "T02n0099_002:0008b12": "聞佛所說，歡喜奉行。",
    "T02n0099_002:0008b13": "竹園、毘舍離　　清淨、正觀察",
    "T02n0099_002:0008b14": "無常、苦、非我　　五、三、與十六",
    "T02n0099_002:0008b15": "37（三七）如是我聞：一時，佛住舍衛國祇樹給孤",
    "T02n0099_002:0008b16": "獨園。爾時，世尊告諸比丘：「我不與世間諍，",
    "T02n0099_002:0008b17": "世間與我諍。所以者何？比丘！若如法語者，",
    "T02n0099_002:0008b18": "不與世間諍，世間智者言有，我亦言有。云",
    "T02n0099_002:0008b19": "何為世間智者言有，我亦言有。比丘！色無",
    "T02n0099_002:0008b20": "常、苦、變易法，世間智者言有，我亦言有。如",
    "T02n0099_002:0008b21": "是受、想、行、識，無常、苦、變易法，世間智者言",
    "T02n0099_002:0008b22": "有，我亦言有。世間智者言無，我亦言",
    "T02n0099_002:0008b23": "無；謂色是常、恒、不變易、正住者，世間智者",
    "T02n0099_002:0008b24": "言無，我亦言無。受、想、行、識，常、恒、不變易、正",
    "T02n0099_002:0008b25": "住者，世間智者言無，我亦言無，是名世",
    "T02n0099_002:0008b26": "間智者言無，我亦言無。比丘！有世間",
    "T02n0099_002:0008b27": "世間法，我亦自知自覺，為人分別演說顯",
    "T02n0099_002:0008b28": "示，世間盲無目者不知不見，非我咎也。",
    "T02n0099_002:0008b29": "「諸比丘！云何為世間世間法，我自知，我自覺，",
    "T02n0099_002:0008c01": "為人演說，分別顯示，盲無目者不知不見？",
    "T02n0099_002:0008c02": "是比丘！色無常、苦、變易法，是名世間世間法；",
    "T02n0099_002:0008c03": "如是受、想、行、識，無常、苦，是世間世間法。比丘！",
    "T02n0099_002:0008c04": "此是世間世間法，我自知自覺，為人分別",
    "T02n0099_002:0008c05": "演說顯示，盲無目者不知不見。我於彼盲",
    "T02n0099_002:0008c06": "無目不知不見者，其如之何！」佛說此經已，",
    "T02n0099_002:0008c07": "諸比丘聞佛所說，歡喜奉行。",
    "T02n0099_002:0008c08": "38（三八）如是我聞：一時，佛住舍衛國祇樹給孤",
    "T02n0099_002:0008c09": "獨園。爾時，世尊告諸比丘：「世人為卑下業，",
    "T02n0099_002:0008c10": "種種求財活命，而得巨富，世人皆知。如世",
    "T02n0099_002:0008c11": "人之所知，我亦如是說。所以者何？莫令我",
    "T02n0099_002:0008c12": "異於世人。「諸比丘！譬如一器，有一處人，名",
    "T02n0099_002:0008c13": "為揵茨，有名鉢，有名匕匕羅，有名遮留，有",
    "T02n0099_002:0008c14": "名毘悉多，有名婆闍那，有名薩牢。如彼",
    "T02n0099_002:0008c15": "所知，我亦如是說。所以者何？莫令我異於",
    "T02n0099_002:0008c16": "世人故。如是，比丘！有世間法，我自知自覺，",
    "T02n0099_002:0008c17": "為人分別演說顯示，知見而說，世間盲無",
    "T02n0099_002:0008c18": "目者不知不見；世間盲無目者不知不見，",
    "T02n0099_002:0008c19": "我其如之何！「比丘！云何世間世間法，我自",
    "T02n0099_002:0008c20": "知自覺，乃至不知不見？色無常、苦、變易法，",
    "T02n0099_002:0008c21": "是為世間世間法；受、想、行、識，無常、苦、變易法，",
    "T02n0099_002:0008c22": "是世間世間法。比丘！是名世間世間法，我",
    "T02n0099_002:0008c23": "自知自見，乃至盲無目者不知不見，其",
    "T02n0099_002:0008c24": "如之何！」佛說此經已，諸比丘聞佛所說，歡",
    "T02n0099_002:0008c25": "喜奉行。",
    "T02n0099_002:0008c26": "39（三九）如是我聞：一時，佛住舍衛國祇樹給孤",
    "T02n0099_002:0008c27": "獨園。爾時，世尊告諸比丘：「有五種種子。何",
    "T02n0099_002:0008c28": "等為五？謂根種子、莖種子、節種子、自落種",
    "T02n0099_002:0008c29": "子、實種子。此五種子不斷、不壞、不腐、不中",
    "T02n0099_002:0009a01": "風，新熟堅實，有地界而無水界，彼種子",
    "T02n0099_002:0009a02": "不生長增廣。若彼種新熟堅實，不斷、不壞、不",
    "T02n0099_002:0009a03": "中風，有水界而無地界，彼種子亦不生",
    "T02n0099_002:0009a04": "長增廣。若彼種子新熟堅實，不斷、不壞、不",
    "T02n0099_002:0009a05": "腐、不中風，有地、水界，彼種子生長增廣。「比",
    "T02n0099_002:0009a06": "丘！彼五種子者，譬取陰俱識；地界者，譬四",
    "T02n0099_002:0009a07": "識住；水界者，譬貪喜四取攀緣識住。何等為",
    "T02n0099_002:0009a08": "四？於色中識住，攀緣色，喜貪潤澤，生長增",
    "T02n0099_002:0009a09": "廣；於受、想、行中識住，攀緣受、想、行，貪喜",
    "T02n0099_002:0009a10": "潤澤，生長增廣。比丘！識於中若來、若去、若住、",
    "T02n0099_002:0009a11": "若沒、若生長增廣。「比丘！若離色、受、想、行，識",
    "T02n0099_002:0009a12": "有若來、若去、若住、若生者，彼但有言數，問",
    "T02n0099_002:0009a13": "已不知，增益生癡，以非境界故。色界離",
    "T02n0099_002:0009a14": "貪，離貪已，於色封滯意生縛斷；於色封滯",
    "T02n0099_002:0009a15": "意生縛斷已，攀緣斷；攀緣斷已，識無住處，",
    "T02n0099_002:0009a16": "不復生長增廣。受、想、行界離貪，離貪已，於",
    "T02n0099_002:0009a17": "行封滯意生觸斷；於行封滯意生觸斷",
    "T02n0099_002:0009a18": "已，攀緣斷，攀緣斷已，彼識無所住，不復",
    "T02n0099_002:0009a19": "生長增廣。不生長故，不作行；不作行已",
    "T02n0099_002:0009a20": "住，住已知足，知足已解脫；解脫已，於諸世",
    "T02n0099_002:0009a21": "間都無所取、無所著；無所取、無所著已，",
    "T02n0099_002:0009a22": "自覺涅槃：『我生已盡，梵行已立，所作已作，",
    "T02n0099_002:0009a23": "自知不受後有。』我說彼識不至東、西、南、",
    "T02n0099_002:0009a24": "北、四維、上、下，無所至趣，唯見法，欲入涅槃、",
    "T02n0099_002:0009a25": "寂滅、清涼、清淨、真實。」佛說此經已，諸比丘",
    "T02n0099_002:0009a26": "聞佛所說，歡喜奉行。",
    "T02n0099_002:0009a27": "40（四〇）如是我聞：一時，佛住舍衛國祇樹給孤",
    "T02n0099_002:0009a28": "獨園。爾時，世尊告諸比丘：「封滯者不解脫，",
    "T02n0099_002:0009a29": "不封滯則解脫。云何封滯不解脫？比丘！攀",
    "T02n0099_002:0009b01": "緣四取陰識住。云何為四？色封滯識住，受、",
    "T02n0099_002:0009b02": "想、行封滯識住，乃至非境界故，是名封滯，",
    "T02n0099_002:0009b03": "故不解脫。云何不封滯則解脫？於色界",
    "T02n0099_002:0009b04": "離貪，受、想、行、識離貪，乃至清淨真實，是",
    "T02n0099_002:0009b05": "則不封滯則解脫。」佛說此經已，諸比丘聞",
    "T02n0099_002:0009b06": "佛所說，歡喜奉行。",
    "T02n0099_002:0009b07": "41（四一）如是我聞：一時，佛住舍衛國祇樹給孤",
    "T02n0099_002:0009b08": "獨園。爾時，世尊告諸比丘：「有五受陰——色受",
    "T02n0099_002:0009b09": "陰，受、想、行、識受陰。我於此五受陰，五種如",
    "T02n0099_002:0009b10": "實知——色如實知，色集、色味、色患、色離如實知。",
    "T02n0099_002:0009b11": "如是受、想、行、識如實知，識集、識味、識患、識離",
    "T02n0099_002:0009b12": "如實知。「云何色如實知？諸所有色，一切四大",
    "T02n0099_002:0009b13": "及四大造色，是名色，如是色如實知。云何色",
    "T02n0099_002:0009b14": "集如實知？於色喜愛，是名色集，如是色集",
    "T02n0099_002:0009b15": "如實知。云何色味如實知？謂色因緣生喜樂，",
    "T02n0099_002:0009b16": "是名色味，如是色味如實知。云何色患如實",
    "T02n0099_002:0009b17": "知？若色無常、苦、變易法，是名色患，如是色",
    "T02n0099_002:0009b18": "患如實知。云何色離如實知？若於色調伏",
    "T02n0099_002:0009b19": "欲貪、斷欲貪、越欲貪，是名色離，如是色",
    "T02n0099_002:0009b20": "離如實知。「云何受如實知？有六受身——眼觸生",
    "T02n0099_002:0009b21": "受，耳、鼻、舌、身、意觸生受，是名受，如是受如",
    "T02n0099_002:0009b22": "實知。云何受集如實知？觸集是受集，如是",
    "T02n0099_002:0009b23": "受集如實知。云何受味如實知？緣六受生",
    "T02n0099_002:0009b24": "喜樂，是名受味，如是受味如實知。云何受",
    "T02n0099_002:0009b25": "患如實知？若受無常、苦、變易法，是名受患，如",
    "T02n0099_002:0009b26": "是受患如實知。云何受離如實知？於受調",
    "T02n0099_002:0009b27": "伏欲貪、斷欲貪、越欲貪，是名受離，如是",
    "T02n0099_002:0009b28": "受離如實知。「云何想如實知？謂六想身。云何",
    "T02n0099_002:0009b29": "為六？謂眼觸生想，耳、鼻、舌、身、意觸生想，是",
    "T02n0099_002:0009c01": "名想，如是想如實知。云何想集如實知？謂",
    "T02n0099_002:0009c02": "觸集是想集，如是想集如實知。云何想味如",
    "T02n0099_002:0009c03": "實知？想因緣生喜樂，是名想味，如是想味",
    "T02n0099_002:0009c04": "如實知。云何想患如實知？謂想無常、苦、變易",
    "T02n0099_002:0009c05": "法，是名想患，如是想患如實知。云何想離",
    "T02n0099_002:0009c06": "如實知？若於想調伏欲貪、斷欲貪、越欲",
    "T02n0099_002:0009c07": "貪，是名想離，如是想離如實知。「云何行如",
    "T02n0099_002:0009c08": "實知？謂六思身——眼觸生思，耳、鼻、舌、身、意觸",
    "T02n0099_002:0009c09": "生思，是名為行，如是行如實知。云何行",
    "T02n0099_002:0009c10": "集如實知？觸集是行集，如是行集如實知。",
    "T02n0099_002:0009c11": "云何行味如實知？謂行因緣生喜樂，是名",
    "T02n0099_002:0009c12": "行味，如是行味如實知。云何行患如實知？",
    "T02n0099_002:0009c13": "若行無常、苦、變易法，是名行患，如是行患如",
    "T02n0099_002:0009c14": "實知。云何行離如實知？若行調伏欲貪、",
    "T02n0099_002:0009c15": "斷欲貪、越欲貪，是名行離，如是行離如實",
    "T02n0099_002:0009c16": "知。「云何識如實知？謂六識身——眼識身，耳、鼻、",
    "T02n0099_002:0009c17": "舌、身、意識身，是名為識身，如是識身如實",
    "T02n0099_002:0009c18": "知。云何識集如實知？謂名色集，是名識",
    "T02n0099_002:0009c19": "集，如是識集如實知。云何識味如實知？",
    "T02n0099_002:0009c20": "識因緣生喜樂，是名識味，如是識味如",
    "T02n0099_002:0009c21": "實知。云何識患如實知？若識無常、苦、變易法，",
    "T02n0099_002:0009c22": "是名識患，如是識患如實知。云何識離如實",
    "T02n0099_002:0009c23": "知？謂於識調伏欲貪、斷欲貪、越欲貪，是",
    "T02n0099_002:0009c24": "名識離，如是識離如實知。「比丘！若沙門、婆",
    "T02n0099_002:0009c25": "羅門於色如是知、如是見；如是知、如是見，",
    "T02n0099_002:0009c26": "離欲向，是名正向。若正向者，我說彼入。",
    "T02n0099_002:0009c27": "受、想、行、識亦復如是。若沙門、婆羅門於色如",
    "T02n0099_002:0009c28": "實知、如實見，於色生厭、離欲，不起諸漏，",
    "T02n0099_002:0009c29": "心得解脫；若心得解脫者，則為純一；純",
    "T02n0099_002:0010a01": "一者，則梵行立；梵行立者，離他自在，是名苦",
    "T02n0099_002:0010a02": "邊。受、想、行、識亦復如是。」佛說此經已，諸比",
    "T02n0099_002:0010a03": "丘聞佛所說，歡喜奉行。",
    "T02n0099_002:0010a04": "42（四二）如是我聞：一時，佛住舍衛國祇樹給孤",
    "T02n0099_002:0010a05": "獨園。爾時，世尊告諸比丘：「有七處善、三種",
    "T02n0099_002:0010a06": "觀義。盡於此法得漏盡，得無漏，心解脫、慧",
    "T02n0099_002:0010a07": "解脫，現法自知身作證具足住：『我生已盡，",
    "T02n0099_002:0010a08": "梵行已立，所作已作，自知不受後有。』云何",
    "T02n0099_002:0010a09": "比丘七處善？比丘！如實知色、色集、色滅、色",
    "T02n0099_002:0010a10": "滅道跡、色味、色患、色離如實知；如是受、想、行、",
    "T02n0099_002:0010a11": "識，識集、識滅、識滅道跡、識味、識患、識離如實",
    "T02n0099_002:0010a12": "知。「云何色如實知？諸所有色、一切四大及四",
    "T02n0099_002:0010a13": "大造色，是名為色，如是色如實知。云何色",
    "T02n0099_002:0010a14": "集如實知？愛喜是名色集，如是色集如實",
    "T02n0099_002:0010a15": "知。云何色滅如實知？愛喜滅是名色滅，如",
    "T02n0099_002:0010a16": "是色滅如實知。云何色滅道跡如實知？謂",
    "T02n0099_002:0010a17": "八聖道——正見、正志、正語、正業、正命、正方便、正",
    "T02n0099_002:0010a18": "念、正定，是名色滅道跡，如是色滅道跡如",
    "T02n0099_002:0010a19": "實知。云何色味如實知？謂色因緣生喜樂，",
    "T02n0099_002:0010a20": "是名色味，如是色味如實知。云何色患如",
    "T02n0099_002:0010a21": "實知？若色無常、苦、變易法，是名色患，如是",
    "T02n0099_002:0010a22": "色患如實知。云何色離如實知？謂於色調",
    "T02n0099_002:0010a23": "伏欲貪、斷欲貪、越欲貪，是名色離，如是色",
    "T02n0099_002:0010a24": "離如實知。「云何受如實知？謂六受——眼觸生受，",
    "T02n0099_002:0010a25": "耳、鼻、舌、身、意觸生受，是名受，如是受如實",
    "T02n0099_002:0010a26": "知。云何受集如實知？觸集是受集，如是受",
    "T02n0099_002:0010a27": "集如實知。云何受滅如實知？觸滅是受滅，",
    "T02n0099_002:0010a28": "如是受滅如實知。云何受滅道跡如實知？謂",
    "T02n0099_002:0010a29": "八聖道——正見乃至正定，是名受滅道跡，如",
    "T02n0099_002:0010b01": "是受滅道跡如實知。云何受味如實知？受因",
    "T02n0099_002:0010b02": "緣生喜樂，是名受味，如是受味如實知。云",
    "T02n0099_002:0010b03": "何受患如實知？若無常、苦、變易法，是名受",
    "T02n0099_002:0010b04": "患，如是受患如實知。云何受離如實知？若於",
    "T02n0099_002:0010b05": "受調伏欲貪、斷欲貪、越欲貪，是名受離，",
    "T02n0099_002:0010b06": "如是受離如實知。「云何想如實知？謂六想——眼",
    "T02n0099_002:0010b07": "觸生想，耳、鼻、舌、身、意觸生想，是名為想，如",
    "T02n0099_002:0010b08": "是想如實知。云何想集如實知？觸集是想",
    "T02n0099_002:0010b09": "集，如是想集如實知。云何想滅如實知？觸",
    "T02n0099_002:0010b10": "滅是想滅，如是想滅如實知。云何想滅道",
    "T02n0099_002:0010b11": "跡如實知？謂八聖道——正見乃至正定，是名",
    "T02n0099_002:0010b12": "想滅道跡，如是想滅道跡如實知。云何想味",
    "T02n0099_002:0010b13": "如實知？想因緣生喜樂，是名想味，如是想",
    "T02n0099_002:0010b14": "味如實知。云何想患如實知？若想無常、苦、變",
    "T02n0099_002:0010b15": "易法，是名想患，如是想患如實知。云何想",
    "T02n0099_002:0010b16": "離如實知？若於想調伏欲貪、斷欲貪、越",
    "T02n0099_002:0010b17": "欲貪，是名想離，如是想離如實知。「云何行",
    "T02n0099_002:0010b18": "如實知？謂六思身——眼觸生思，耳、鼻、舌、身、意",
    "T02n0099_002:0010b19": "觸生思，是名為行，如是行如實知。云何行",
    "T02n0099_002:0010b20": "集如實知？觸集是行集，如是行集如實知。",
    "T02n0099_002:0010b21": "云何行滅如實知？觸滅是行滅，如是行滅",
    "T02n0099_002:0010b22": "如實知。云何行滅道跡如實知？謂八聖道——正",
    "T02n0099_002:0010b23": "見乃至正定，是名行滅道跡，如是行滅道",
    "T02n0099_002:0010b24": "跡如實知。云何行味如實知？行因緣生喜樂，",
    "T02n0099_002:0010b25": "是名行味，如是行味如實知。云何行患如",
    "T02n0099_002:0010b26": "實知？若行無常、苦、變易法，是名行患，如是",
    "T02n0099_002:0010b27": "行患如實知。云何行離如實知？若於行調",
    "T02n0099_002:0010b28": "伏欲貪、斷欲貪、越欲貪，是名行離，如是",
    "T02n0099_002:0010b29": "行離如實知。「云何識如實知？謂六識身——眼",
    "T02n0099_002:0010c01": "識，耳、鼻、舌、身、意識身，是名為識，如是識如實",
    "T02n0099_002:0010c02": "知。云何識集如實知？名色集是識集，如是",
    "T02n0099_002:0010c03": "識集如實知。云何識滅如實知？名色滅是識",
    "T02n0099_002:0010c04": "滅，如是識滅如實知。云何識滅道跡如實知？",
    "T02n0099_002:0010c05": "謂八聖道——正見乃至正定，是名識滅道跡，",
    "T02n0099_002:0010c06": "如是識滅道跡如實知。云何識味如實知？識",
    "T02n0099_002:0010c07": "因緣生喜樂，是名識味，如是識味如實知。",
    "T02n0099_002:0010c08": "云何識患如實知？若識無常、苦、變易法，是名",
    "T02n0099_002:0010c09": "識患，如是識患如實知。云何識離如實知？若",
    "T02n0099_002:0010c10": "識調伏欲貪、斷欲貪、越欲貪，是名識離如",
    "T02n0099_002:0010c11": "實知。比丘！是名七處善。「云何三種觀義？比",
    "T02n0099_002:0010c12": "丘！若於空閑、樹下、露地，觀察陰、界、入，正方",
    "T02n0099_002:0010c13": "便思惟其義，是名比丘三種觀義。是名",
    "T02n0099_002:0010c14": "比丘七處善、三種觀義。盡於此法得漏盡，",
    "T02n0099_002:0010c15": "得無漏，心解脫、慧解脫，現法自知作證具足",
    "T02n0099_002:0010c16": "住：『我生已盡，梵行已立，所作已作，自知不",
    "T02n0099_002:0010c17": "受後有。』」佛說此經已，諸比丘聞佛所說，",
    "T02n0099_002:0010c18": "歡喜奉行。",
    "T02n0099_002:0010c19": "43（四三）如是我聞：一時，佛住舍衛國祇樹給孤",
    "T02n0099_002:0010c20": "獨園。爾時，世尊告諸比丘：「取故生著，不取",
    "T02n0099_002:0010c21": "則不著。諦聽，善思，當為汝說。」比丘白佛：",
    "T02n0099_002:0010c22": "「唯然，受教！」佛告比丘：「云何取故生著？愚癡",
    "T02n0099_002:0010c23": "無聞凡夫於色見是我、異我、相在，見色是",
    "T02n0099_002:0010c24": "我、我所而取；取已，彼色若變、若異，心亦隨轉；",
    "T02n0099_002:0010c25": "心隨轉已，亦生取著攝受心住；攝受心住",
    "T02n0099_002:0010c26": "故，則生恐怖、障礙、心亂，以取著故。愚癡無",
    "T02n0099_002:0010c27": "聞凡夫於受、想、行、識，見我、異我、相在，見識",
    "T02n0099_002:0010c28": "是我、我所而取；取已，彼識若變、若異，彼心隨",
    "T02n0099_002:0010c29": "轉；心隨轉故，則生取著攝受心住；住已，則",
    "T02n0099_002:0011a01": "生恐怖、障礙、心亂，以取著故，是名取著。「云",
    "T02n0099_002:0011a02": "何名不取不著？多聞聖弟子於色不見我、",
    "T02n0099_002:0011a03": "異我、相在，於色不見我、我所而取；不見我、",
    "T02n0099_002:0011a04": "我所而取色，彼色若變、若異，心不隨轉；",
    "T02n0099_002:0011a05": "心不隨轉故，不生取著攝受心住；不攝受",
    "T02n0099_002:0011a06": "住故，則不生恐怖、障礙、心亂，不取著故。如",
    "T02n0099_002:0011a07": "是受、想、行、識，不見我、異我、相在，不見我、我",
    "T02n0099_002:0011a08": "所而取。彼識若變、若異，心不隨轉；心不隨",
    "T02n0099_002:0011a09": "轉故，不取著攝受心住；不攝受心住故，心",
    "T02n0099_002:0011a10": "不恐怖、障礙、心亂，以不取著故，是名不取",
    "T02n0099_002:0011a11": "著。是名取著、不取著。」佛說此經已，諸比丘",
    "T02n0099_002:0011a12": "聞佛所說，歡喜奉行。",
    "T02n0099_002:0011a13": "44（四四）如是我聞：一時，佛住舍衛國祇樹給孤",
    "T02n0099_002:0011a14": "獨園。爾時，世尊告諸比丘：「若生則繫著，不",
    "T02n0099_002:0011a15": "生則不繫著。諦聽，善思，當為汝說。「云何若",
    "T02n0099_002:0011a16": "生則繫著？愚癡無聞凡夫於色集、色滅、色",
    "T02n0099_002:0011a17": "味、色患、色離不如實知故，於色愛喜、讚",
    "T02n0099_002:0011a18": "歎、取著，於色是我、我所而取；取已，彼色若",
    "T02n0099_002:0011a19": "變、若異，心隨變異；心隨變異故，則攝受心",
    "T02n0099_002:0011a20": "住，攝受心住故，則生恐怖、障礙、顧念，以生",
    "T02n0099_002:0011a21": "繫著故。受、想、行、識亦復如是。是名生繫著。",
    "T02n0099_002:0011a22": "「云何不生不繫著？多聞聖弟子色集、色滅、色",
    "T02n0099_002:0011a23": "味、色患、色離如實知。如實知故，不愛喜、讚",
    "T02n0099_002:0011a24": "歎、取著，不繫我、我所而取；以不取故，彼",
    "T02n0099_002:0011a25": "色若變、若異，心不隨變異；心不隨變異故，",
    "T02n0099_002:0011a26": "心不繫著攝受心住；不攝受心住故，心不",
    "T02n0099_002:0011a27": "恐怖、障礙、顧念，以不生不著故。受、想、行、識",
    "T02n0099_002:0011a28": "亦復如是。是名不生不繫著。」佛說此經已，",
    "T02n0099_002:0011a29": "諸比丘聞佛所說，歡喜奉行。",
    "T02n0099_002:0011b01": "45（四五）如是我聞：一時，佛住舍衛國祇樹給孤",
    "T02n0099_002:0011b02": "獨園。爾時，世尊告諸比丘：「有五受陰。云何",
    "T02n0099_002:0011b03": "為五？色受陰，受、想、行、識受陰。若諸沙門、婆羅",
    "T02n0099_002:0011b04": "門見有我者，一切皆於此五受陰見我。諸",
    "T02n0099_002:0011b05": "沙門、婆羅門見色是我，色異我，我在色，色",
    "T02n0099_002:0011b06": "在我；見受、想、行、識是我，識異我，我在識，識",
    "T02n0099_002:0011b07": "在我。愚癡無聞凡夫以無明故，見色是我、",
    "T02n0099_002:0011b08": "異我、相在，言我真實不捨；以不捨故，諸根",
    "T02n0099_002:0011b09": "增長；諸根長已，增諸觸；六觸入處所觸故，",
    "T02n0099_002:0011b10": "愚癡無聞凡夫起苦樂覺，從觸入處起。何",
    "T02n0099_002:0011b11": "等為六？謂眼觸入處，耳、鼻、舌、身、意觸入處。「如",
    "T02n0099_002:0011b12": "是，比丘！有意界、法界、無明界，愚癡無聞凡",
    "T02n0099_002:0011b13": "夫無明觸故，起有覺、無覺、有無覺、我勝覺、我",
    "T02n0099_002:0011b14": "等覺、我卑覺、我知我見覺。如是知、如是見",
    "T02n0099_002:0011b15": "覺，皆由六觸入故。多聞聖弟子於此六觸",
    "T02n0099_002:0011b16": "入處，捨離無明而生明，不生有覺、無覺、有",
    "T02n0099_002:0011b17": "無覺、勝覺、等覺、卑覺、我知我見覺。如是知、",
    "T02n0099_002:0011b18": "如是見已，先所起無明觸滅，後明觸覺",
    "T02n0099_002:0011b19": "起。」佛說此經已，諸比丘聞佛所說，歡喜奉",
    "T02n0099_002:0011b20": "行。",
    "T02n0099_002:0011b21": "46（四六）如是我聞：一時，佛住舍衛國祇樹給孤",
    "T02n0099_002:0011b22": "獨園。爾時，世尊告諸比丘：「有五受陰。云何",
    "T02n0099_002:0011b23": "為五？色、受、想、行、識受陰。若沙門、婆羅門以",
    "T02n0099_002:0011b24": "宿命智自識種種宿命，已識、當識、今識，皆",
    "T02n0099_002:0011b25": "於此五受陰；已識、當識、今識，我過去所經。如",
    "T02n0099_002:0011b26": "是色、如是受、如是想、如是行、如是識。若",
    "T02n0099_002:0011b27": "可閡可分，是名色受陰。指所閡，若手、若",
    "T02n0099_002:0011b28": "石、若杖、若刀、若冷、若暖、若渴、若飢、若蚊、虻、諸",
    "T02n0099_002:0011b29": "毒虫、風、雨觸，是名觸閡，是故閡是色受陰。",
    "T02n0099_002:0011c01": "復以此色受陰無常、苦、變易。諸覺相是受受",
    "T02n0099_002:0011c02": "陰，何所覺？覺苦、覺樂、覺不苦不樂，是故名",
    "T02n0099_002:0011c03": "覺相是受受陰。復以此受受陰是無常、苦、變",
    "T02n0099_002:0011c04": "易。諸想是想受陰，何所想？少想、多想、無量",
    "T02n0099_002:0011c05": "想、都無所有作無所有想，是故名想受",
    "T02n0099_002:0011c06": "陰。復以此想受陰是無常、苦、變易法。為作",
    "T02n0099_002:0011c07": "相是行受陰，何所為作？於色為作，於受、想、",
    "T02n0099_002:0011c08": "行、識為作，是故為作相是行受陰。復以此行",
    "T02n0099_002:0011c09": "受陰是無常、苦、變易法。別知相是識受陰，何",
    "T02n0099_002:0011c10": "所識？識色，識聲、香、味、觸、法，是故名識受陰。",
    "T02n0099_002:0011c11": "復以此識受陰是無常、苦、變易法。「諸比丘！",
    "T02n0099_002:0011c12": "彼多聞聖弟子於此色受陰作如是學：",
    "T02n0099_002:0011c13": "『我今為現在色所食，過去世已曾為彼色",
    "T02n0099_002:0011c14": "所食，如今現在。』復作是念：『我今為現在色",
    "T02n0099_002:0011c15": "所食，我若復樂著未來色者，當復為彼色",
    "T02n0099_002:0011c16": "所食，如今現在。』作如是知已，不顧過去",
    "T02n0099_002:0011c17": "色，不樂著未來色，於現在色生厭、離欲、滅",
    "T02n0099_002:0011c18": "患、向滅。多聞聖弟子於此受、想、行、識受陰",
    "T02n0099_002:0011c19": "學：『我今現在為現在識所食，於過去世已",
    "T02n0099_002:0011c20": "曾為識所食，如今現在。我今已為現在識",
    "T02n0099_002:0011c21": "所食，若復樂著未來識者，亦當復為彼識",
    "T02n0099_002:0011c22": "所食，如今現在。』如是知已，不顧過去識，",
    "T02n0099_002:0011c23": "不樂未來識，於現在識生厭、離欲、滅患、向",
    "T02n0099_002:0011c24": "滅，滅而不增，退而不進，滅而不起，捨而",
    "T02n0099_002:0011c25": "不取。「於何滅而不增？色滅而不增，受、想、行、",
    "T02n0099_002:0011c26": "識滅而不增。於何退而不進？色退而不進，",
    "T02n0099_002:0011c27": "受、想、行、識退而不進。於何滅而不起？色滅",
    "T02n0099_002:0011c28": "而不起，受、想、行、識滅而不起。於何捨而不",
    "T02n0099_002:0011c29": "取？色捨而不取，受、想、行、識捨而不取。「滅而",
    "T02n0099_002:0012a01": "不增，寂滅而住；退而不進，寂退而住；滅而",
    "T02n0099_002:0012a02": "不起，寂滅而住；捨而不取，不生繫著；不",
    "T02n0099_002:0012a03": "繫著已，自覺涅槃：『我生已盡，梵行已立，所",
    "T02n0099_002:0012a04": "作已作，自知不受後有。』」佛說此經時，眾多",
    "T02n0099_002:0012a05": "比丘不起諸漏，心得解脫。佛說此經已，諸",
    "T02n0099_002:0012a06": "比丘聞佛所說，歡喜奉行。",
    "T02n0099_002:0012a07": "我、卑下、種子　　封滯、五轉、七",
    "T02n0099_002:0012a08": "二繫著及覺　　三世陰世食",
    "T02n0099_002:0012a09": "47（四七）如是我聞：一時，佛住舍衛國祇樹給孤",
    "T02n0099_002:0012a10": "獨園。爾時，世尊告諸比丘：「信心善男子應",
    "T02n0099_002:0012a11": "作是念：『我應隨順法，我當於色多修厭離",
    "T02n0099_002:0012a12": "住，於受、想、行、識多修厭離住。』信心善男子",
    "T02n0099_002:0012a13": "即於色多修厭離住。於受、想、行、識多修厭",
    "T02n0099_002:0012a14": "離住，故於色得厭，於受、想、行、識得厭。厭已，",
    "T02n0099_002:0012a15": "離欲、解脫，解脫知見：『我生已盡，梵行已立，",
    "T02n0099_002:0012a16": "所作已作，自知不受後有。』」佛說此經已，",
    "T02n0099_002:0012a17": "諸比丘聞佛所說，歡喜奉行。",
    "T02n0099_002:0012a18": "48（四八）如是我聞：一時，佛住舍衛國祇樹給孤",
    "T02n0099_002:0012a19": "獨園。爾時，世尊告諸比丘：「信心善男子正信",
    "T02n0099_002:0012a20": "非家出家，自念：『我應隨順法，於色當多",
    "T02n0099_002:0012a21": "修厭住，於受、想、行、識多修厭住。』信心善男",
    "T02n0099_002:0012a22": "子正信非家出家，於色多修厭住，於受、想、",
    "T02n0099_002:0012a23": "行、識多修厭住已，於色得離，於受、想、行、",
    "T02n0099_002:0012a24": "識得離。我說是等，悉離一切生、老、病、死、憂、",
    "T02n0099_002:0012a25": "悲、惱、苦。」佛說此經已，諸比丘聞佛所說，歡",
    "T02n0099_002:0012a26": "喜奉行。",
    "T02n0099_002:0012a27": "49（四九）如是我聞：一時，佛住舍衛國祇樹給孤",
    "T02n0099_002:0012a28": "獨園。爾時，世尊告尊者阿難曰：「若信心長",
    "T02n0099_002:0012a29": "者、長者子來問汝言：『於何等法知其生",
    "T02n0099_002:0012b01": "滅？』汝當云何答乎？」阿難白佛：「世尊！若有",
    "T02n0099_002:0012b02": "長者、長者子來問我者，我當答言：『知色是",
    "T02n0099_002:0012b03": "生滅法，知受、想、行、識是生滅法。』世尊！若長",
    "T02n0099_002:0012b04": "者、長者子如是問者，我當如是答。」佛告",
    "T02n0099_002:0012b05": "阿難：「善哉！善哉！應如是答。所以者何？色",
    "T02n0099_002:0012b06": "是生滅法，受、想、行、識是生滅法。知色是生滅",
    "T02n0099_002:0012b07": "法者，名為知色；知受、想、行、識是生滅法",
    "T02n0099_002:0012b08": "者，名為知識。」佛說此經已，諸比丘聞佛",
    "T02n0099_002:0012b09": "所說，歡喜奉行。",
    "T02n0099_002:0012b10": "50（五〇）如是我聞：一時，佛住舍衛國祇樹給孤",
    "T02n0099_002:0012b11": "獨園。爾時，世尊告尊者阿難曰：「若有諸外",
    "T02n0099_002:0012b12": "道出家來問汝言：『阿難！世尊何故教人修",
    "T02n0099_002:0012b13": "諸梵行？』如是問者，云何答乎？」阿難白佛：",
    "T02n0099_002:0012b14": "「世尊！若外道出家來問我言：『阿難！世尊何",
    "T02n0099_002:0012b15": "故教人修諸梵行？』者，我當答言：『為於色",
    "T02n0099_002:0012b16": "修厭、離欲、滅盡、解脫、不生故，世尊教人",
    "T02n0099_002:0012b17": "修諸梵行；為於受、想、行、識，修厭、離欲、滅盡、",
    "T02n0099_002:0012b18": "解脫、不生故，教人修諸梵行。』世尊！若有",
    "T02n0099_002:0012b19": "外道出家作如是問者，我當作如是答。」",
    "T02n0099_002:0012b20": "佛告阿難：「善哉！善哉！應如是答。所以者何？",
    "T02n0099_002:0012b21": "我實為於色修厭、離欲、滅盡、解脫、不生故，",
    "T02n0099_002:0012b22": "教人修諸梵行；於受、想、行、識，修厭、離欲、",
    "T02n0099_002:0012b23": "滅盡、解脫、不生故，教人修諸梵行。」佛說此",
    "T02n0099_002:0012b24": "經已，尊者阿難聞佛所說，歡喜奉行。",
    "T02n0099_002:0012b25": "51（五一）如是我聞：一時，佛住舍衛國祇樹給孤",
    "T02n0099_002:0012b26": "獨園。爾時，世尊告諸比丘：「我今為汝說壞、",
    "T02n0099_002:0012b27": "不壞法。諦聽，善思，當為汝說。諸比丘！色是",
    "T02n0099_002:0012b28": "壞法，彼色滅涅槃是不壞法；受、想、行、識是壞",
    "T02n0099_002:0012b29": "法，彼識滅涅槃是不壞法。」佛說此經已，諸",
    "T02n0099_002:0012c01": "比丘聞佛所說，歡喜奉行。",
    "T02n0099_002:0012c02": "52（五二）鬱低迦修多羅，如增一阿含經四法中",
    "T02n0099_002:0012c03": "說。",
    "T02n0099_002:0012c04": "53（五三）如是我聞：一時，佛在拘薩羅國人間遊",
    "T02n0099_002:0012c05": "行，於薩羅聚落村北申恕林中住。爾時，聚",
    "T02n0099_002:0012c06": "落主大姓婆羅門聞沙門釋種子，於釋迦",
    "T02n0099_002:0012c07": "大姓，剃除鬚髮，著袈裟衣，正信非家，出家",
    "T02n0099_002:0012c08": "學道，成無上等正覺，於此拘薩羅國人間",
    "T02n0099_002:0012c09": "遊行，到婆羅聚落村北申恕林中住。又",
    "T02n0099_002:0012c10": "彼沙門瞿曇如是色貌名稱，真實功德，天、人",
    "T02n0099_002:0012c11": "讚歎，聞于八方，為如來、應、等正覺、明行足、",
    "T02n0099_002:0012c12": "善逝、世間解、無上士、調御丈夫、天人師、佛世",
    "T02n0099_002:0012c13": "尊，於諸世間、諸天、魔、梵沙門、婆羅門中，大智",
    "T02n0099_002:0012c14": "能自證知：「我生已盡，梵行已立，所作已作，",
    "T02n0099_002:0012c15": "自知不受後有。」為世說法，初、中、後善，善",
    "T02n0099_002:0012c16": "義、善味，純一滿淨，梵行清白，演說妙法。善",
    "T02n0099_002:0012c17": "哉應見！善哉應往！善應敬事！作是念已，",
    "T02n0099_002:0012c18": "即便嚴駕，多將翼從，執持金瓶、杖枝、傘蓋，",
    "T02n0099_002:0012c19": "往詣佛所，恭敬奉事。到於林口，下車步進，",
    "T02n0099_002:0012c20": "至世尊所，問訊安不，却坐一面，白世尊",
    "T02n0099_002:0012c21": "曰：「沙門瞿曇！何論何說？」佛告婆羅門：「我論",
    "T02n0099_002:0012c22": "因、說因。」又白佛言：「云何論因？云何說因？」",
    "T02n0099_002:0012c23": "佛告婆羅門：「有因有緣集世間，有因有緣",
    "T02n0099_002:0012c24": "世間集；有因有緣滅世間，有因有緣世間",
    "T02n0099_002:0012c25": "滅。」婆羅門白佛言：「世尊！云何為有因有緣",
    "T02n0099_002:0012c26": "集世間，有因有緣世間集？」佛告婆羅門：",
    "T02n0099_002:0012c27": "「愚癡無聞凡夫色集、色滅、色味、色患、色離，不",
    "T02n0099_002:0012c28": "如實知。不如實知故，愛樂於色，讚歎",
    "T02n0099_002:0012c29": "於色，染著心住；彼於色愛樂故取，取緣",
    "T02n0099_002:0013a01": "有，有緣生，生緣老、死、憂、悲、惱、苦，是則大苦",
    "T02n0099_002:0013a02": "聚集。受、想、行、識亦復如是。婆羅門！是名有",
    "T02n0099_002:0013a03": "因有緣集世間，有因有緣世間集。」婆羅門",
    "T02n0099_002:0013a04": "白佛言：「云何為有因有緣滅世間，有因",
    "T02n0099_002:0013a05": "有緣世間滅？」佛告婆羅門：「多聞聖弟子於",
    "T02n0099_002:0013a06": "色集、色滅、色味、色患、色離如實知。如實知",
    "T02n0099_002:0013a07": "已，於彼色不愛樂、不讚歎、不染著、不留",
    "T02n0099_002:0013a08": "住。不愛樂、不留住故，色愛則滅，愛滅則取",
    "T02n0099_002:0013a09": "滅，取滅則有滅，有滅則生滅，生滅則老、死、憂、",
    "T02n0099_002:0013a10": "悲、惱、苦滅。受、想、行、識亦復如是。婆羅門！是",
    "T02n0099_002:0013a11": "名有因有緣滅世間，是名有因有緣世間",
    "T02n0099_002:0013a12": "滅。婆羅門！是名論因，是名說因。」婆羅門白",
    "T02n0099_002:0013a13": "佛言：「瞿曇！如是論因，如是說因。世間多",
    "T02n0099_002:0013a14": "事，今請辭還。」佛告婆羅門：「宜知是時！」佛說",
    "T02n0099_002:0013a15": "此經已，諸婆羅門聞佛所說，歡喜隨喜，禮",
    "T02n0099_002:0013a16": "足而去。",
    "T02n0099_002:0013a17": "54（五四）如是我聞：一時，佛住波羅㮈國仙人住",
    "T02n0099_002:0013a18": "處鹿野苑中。彼時，毘迦多魯迦聚落有婆羅",
    "T02n0099_002:0013a19": "門來詣佛所，恭敬問訊，却坐一面，白佛",
    "T02n0099_002:0013a20": "言：「瞿曇！我有年少弟子，知天文、族姓，為諸",
    "T02n0099_002:0013a21": "大眾占相吉凶，言有必有，言無必無，言",
    "T02n0099_002:0013a22": "成必成，言壞必壞。瞿曇！於意云何？」佛告婆",
    "T02n0099_002:0013a23": "羅門：「且置汝年少弟子知天文、族姓。我今",
    "T02n0099_002:0013a24": "問汝，隨汝意答。婆羅門！於意云何？色本",
    "T02n0099_002:0013a25": "無種耶？」答曰：「如是，世尊！」「受、想、行、識本無",
    "T02n0099_002:0013a26": "種耶？」答曰：「如是，世尊！」佛告婆羅門：「汝言",
    "T02n0099_002:0013a27": "我年少弟子知天文、族姓，為諸大眾作如",
    "T02n0099_002:0013a28": "是說，言有必有，言無必無，知見非不實",
    "T02n0099_002:0013a29": "耶？」婆羅門白佛：「如是，世尊！」佛告婆羅門：「於",
    "T02n0099_002:0013b01": "意云何？頗有色常住百歲耶？為異生、異滅",
    "T02n0099_002:0013b02": "耶？受、想、行、識常住百歲耶？異生、異滅耶？」答",
    "T02n0099_002:0013b03": "曰：「如是，世尊！」佛告婆羅門：「於意云何？汝",
    "T02n0099_002:0013b04": "年少弟子知天文、族姓，為大眾說，成者不",
    "T02n0099_002:0013b05": "壞，知見非不異耶？」答曰：「如是，世尊！」佛",
    "T02n0099_002:0013b06": "告婆羅門：「於意云何？此法彼法，此說彼說，",
    "T02n0099_002:0013b07": "何者為勝？」婆羅門白佛言：「世尊！此如法",
    "T02n0099_002:0013b08": "說，如佛所說顯現開發。譬如有人溺水能",
    "T02n0099_002:0013b09": "救，獲囚能救，迷方示路，闇惠明燈。世尊",
    "T02n0099_002:0013b10": "今日善說勝法，亦復如是顯現開發。」佛說",
    "T02n0099_002:0013b11": "此經已，毘迦多魯迦婆羅門聞佛所說，歡喜",
    "T02n0099_002:0013b12": "隨喜，即從坐起，禮足而去。",
    "T02n0099_002:0013b13": "55（五五）如是我聞：一時，佛在波羅㮈國仙人",
    "T02n0099_002:0013b14": "住處鹿野苑中。爾時，世尊告諸比丘：「我今當",
    "T02n0099_002:0013b15": "說陰及受陰。云何為陰？若所有諸色，若",
    "T02n0099_002:0013b16": "過去、若未來、若現在，若內，若外，若麤、若細，",
    "T02n0099_002:0013b17": "若好、若醜，若遠、若近，彼一切總說色陰。隨",
    "T02n0099_002:0013b18": "諸所有受、想、行、識亦復如是。彼一切總說",
    "T02n0099_002:0013b19": "受、想、行、識陰，是名為陰。云何為受陰？若色",
    "T02n0099_002:0013b20": "是有漏、是取，若彼色過去、未來、現在，生貪欲、",
    "T02n0099_002:0013b21": "瞋恚、愚癡及餘種種上煩惱心法；受、想、行、識",
    "T02n0099_002:0013b22": "亦復如是，是名受陰。」佛說此經已，諸比",
    "T02n0099_002:0013b23": "丘聞佛所說，歡喜奉行。",
    "T02n0099_002:0013b24": "56（五六）如是我聞：一時，佛住波羅㮈國仙人住",
    "T02n0099_002:0013b25": "處鹿野苑中。爾時，世尊告諸比丘：「我今當",
    "T02n0099_002:0013b26": "說有漏、無漏法。若色有漏、是取，彼色能生",
    "T02n0099_002:0013b27": "愛、恚；如是受、想、行、識，有漏、是取，彼識能",
    "T02n0099_002:0013b28": "生愛、恚，是名有漏法。云何無漏法？諸所有",
    "T02n0099_002:0013b29": "色無漏、非受，彼色若過去、未來、現在，彼色不",
    "T02n0099_002:0013c01": "生愛、恚；如是受、想、行、識，無漏、非受，彼識",
    "T02n0099_002:0013c02": "若過去、未來、現在，不生貪、恚，是名無漏",
    "T02n0099_002:0013c03": "法。」佛說此經已，諸比丘聞佛所說，歡喜",
    "T02n0099_002:0013c04": "奉行。",
    "T02n0099_002:0013c05": "二信、二阿難　　壞法、欝低迦",
    "T02n0099_002:0013c06": "婆羅及世間　　陰、漏、無漏法",
    "T02n0099_002:0013c07": "57（五七）如是我聞：一時，佛住舍衛國祇樹給孤",
    "T02n0099_002:0013c08": "獨園。爾時，世尊著衣持鉢，入舍衛城乞食，",
    "T02n0099_002:0013c09": "還持衣鉢，不語眾，不告侍者，獨一無二，",
    "T02n0099_002:0013c10": "於西方國土人間遊行。時，安陀林中有一比",
    "T02n0099_002:0013c11": "丘，遙見世尊不語眾，不告侍者，獨一無",
    "T02n0099_002:0013c12": "二。見已，進詣尊者阿難所，白阿難言：「尊者！",
    "T02n0099_002:0013c13": "當知世尊不語眾，不告侍者，獨一無二",
    "T02n0099_002:0013c14": "而出遊行。」爾時，阿難語彼比丘：「若使世尊",
    "T02n0099_002:0013c15": "不語眾，不告侍者，獨一無二而出遊行，不",
    "T02n0099_002:0013c16": "應隨從。所以者何？今日世尊欲住寂滅",
    "T02n0099_002:0013c17": "滅少事故。」爾時，世尊遊行北至半闍國波",
    "T02n0099_002:0013c18": "陀聚落，於人所守護林中，住一跋陀薩",
    "T02n0099_002:0013c19": "羅樹下。時有眾多比丘詣阿難所，語阿",
    "T02n0099_002:0013c20": "難言：「今聞世尊住在何所？」阿難答曰：",
    "T02n0099_002:0013c21": "「我聞世尊北至半闍國波陀聚落，人所守護",
    "T02n0099_002:0013c22": "林中跋陀薩羅樹下。」時，諸比丘語阿難曰：「尊",
    "T02n0099_002:0013c23": "者知我等不見世尊已久，若不憚勞者，",
    "T02n0099_002:0013c24": "可共往詣世尊？」哀愍故，阿難知時，默然而",
    "T02n0099_002:0013c25": "許。爾時，尊者阿難與眾多比丘夜過晨朝，",
    "T02n0099_002:0013c26": "著衣持鉢，入舍衛城乞食。乞食已，還精",
    "T02n0099_002:0013c27": "舍，舉臥具，持衣鉢，出至西方人間遊行，",
    "T02n0099_002:0013c28": "北至半闍國波陀聚落人守護林中。時，尊者",
    "T02n0099_002:0013c29": "阿難與眾多比丘置衣鉢，洗足已，詣世",
    "T02n0099_002:0014a01": "尊所，頭面禮足，於一面坐。爾時，世尊為眾",
    "T02n0099_002:0014a02": "多比丘說法，示、教、利、喜。爾時，座中有一比",
    "T02n0099_002:0014a03": "丘作是念：「云何知、云何見，疾得漏盡？」爾時，",
    "T02n0099_002:0014a04": "世尊知彼比丘心之所念，告諸比丘：「若有",
    "T02n0099_002:0014a05": "比丘於此座中作是念：『云何知、云何見，疾",
    "T02n0099_002:0014a06": "得漏盡？』者，我已說法言：『當善觀察諸陰，",
    "T02n0099_002:0014a07": "所謂四念處、四正勤、四如意足、五根、五力、",
    "T02n0099_002:0014a08": "七覺分、八聖道分。』我已說如是法，觀察諸",
    "T02n0099_002:0014a09": "陰。而今猶有善男子不勤欲作、不勤樂、",
    "T02n0099_002:0014a10": "不勤念、不勤信，而自慢惰，不能增進得",
    "T02n0099_002:0014a11": "盡諸漏。若復善男子於我所說法，觀察",
    "T02n0099_002:0014a12": "諸陰，勤欲、勤樂、勤念、勤信，彼能疾得盡諸",
    "T02n0099_002:0014a13": "漏。愚癡無聞凡夫於色見是我，若見我",
    "T02n0099_002:0014a14": "者，是名為行。彼行何因？何集？何生？何轉？無",
    "T02n0099_002:0014a15": "明觸生愛，緣愛起彼行。彼愛何因？何集？何",
    "T02n0099_002:0014a16": "生？何轉？彼愛受因、受集、受生、受轉。彼受何因？",
    "T02n0099_002:0014a17": "何集？何生？何轉？彼受觸因、觸集、觸生、觸轉。彼",
    "T02n0099_002:0014a18": "觸何因？何集？何生？何轉？謂彼觸六入處因、六",
    "T02n0099_002:0014a19": "入處集、六入處生、六入處轉。彼六入處",
    "T02n0099_002:0014a20": "無常、有為、心緣起法；彼觸、受、愛、行，亦無常、",
    "T02n0099_002:0014a21": "有為、心緣起法……如是觀者，而見色是我……",
    "T02n0099_002:0014a22": "不見色是我，而見色是我所……不見色是我",
    "T02n0099_002:0014a23": "所，而見色在我……不見色在我，而見我在",
    "T02n0099_002:0014a24": "色……不見我在色，而見受是我……不見受是",
    "T02n0099_002:0014a25": "我，而見受是我所……不見受是我所，而見",
    "T02n0099_002:0014a26": "受在我……不見受在我，而見我在受……不",
    "T02n0099_002:0014a27": "見我在受，而見想是我……不見想是我，而",
    "T02n0099_002:0014a28": "見想是我所……不見想是我所，而見想在我……",
    "T02n0099_002:0014a29": "不見想在我，而見我在想……不見我在想，",
    "T02n0099_002:0014b01": "而見行是我……不見行是我，而見行是我所……",
    "T02n0099_002:0014b02": "不見行是我所，而見行在我……不見行在",
    "T02n0099_002:0014b03": "我，而見我在行……不見我在行，而見識",
    "T02n0099_002:0014b04": "是我……不見識是我，而見識是我所……不見",
    "T02n0099_002:0014b05": "識是我所，而見識在我……不見識在我，而",
    "T02n0099_002:0014b06": "見我在識……不見我在識，復作斷見、壞有",
    "T02n0099_002:0014b07": "見。不作斷見、壞有見，而不離我慢。不離",
    "T02n0099_002:0014b08": "我慢者，而復見我，見我者即是行。彼行何",
    "T02n0099_002:0014b09": "因？何集？何生？何轉？如前所說，乃至我慢。作",
    "T02n0099_002:0014b10": "如是知、如是見者，疾得漏盡。」佛說經已，",
    "T02n0099_002:0014b11": "諸比丘聞佛所說，歡喜奉行。",
    "T02n0099_002:0014b12": "58（五八）如是我聞：一時，佛住舍衛國東園鹿",
    "T02n0099_002:0014b13": "母講堂。爾時，世尊於晡時從禪覺，於諸比",
    "T02n0099_002:0014b14": "丘前敷座而坐，告諸比丘：「有五受陰。云",
    "T02n0099_002:0014b15": "何為五？謂色受陰，受、想、行、識受陰。」時，有一",
    "T02n0099_002:0014b16": "比丘從坐起，整衣服，偏袒右肩，右膝著",
    "T02n0099_002:0014b17": "地，合掌白佛言：「世尊！此五受陰，色受陰，",
    "T02n0099_002:0014b18": "受、想、行、識受陰耶？」佛告比丘：「還坐而問，當",
    "T02n0099_002:0014b19": "為汝說。」時，彼比丘為佛作禮，還復本坐，",
    "T02n0099_002:0014b20": "白佛言：「世尊！此五受陰，以何為根？以何",
    "T02n0099_002:0014b21": "集？以何生？以何觸？」佛告比丘：「此五受陰，",
    "T02n0099_002:0014b22": "欲為根，欲集、欲生、欲觸。」時，彼比丘聞佛所",
    "T02n0099_002:0014b23": "說，歡喜隨喜，而白佛言：「世尊！為說五陰",
    "T02n0099_002:0014b24": "即受，善哉所說！今當更問。世尊！陰即受，",
    "T02n0099_002:0014b25": "為五陰異受耶？」佛告比丘：「非五陰即受，亦",
    "T02n0099_002:0014b26": "非五陰異受；能於彼有欲貪者，是五受陰。」",
    "T02n0099_002:0014b27": "比丘白佛：「善哉！世尊！歡喜隨喜，",
    "T02n0099_002:0014b28": "今復更問。世尊！有二陰相關耶？」佛告比丘：",
    "T02n0099_002:0014b29": "「如是，如是。猶若有一人如是思惟：『我於",
    "T02n0099_002:0014c01": "未來得如是色、如是受、如是想、如是行、如",
    "T02n0099_002:0014c02": "是識。』是名比丘陰陰相關也。」比丘白佛：",
    "T02n0099_002:0014c03": "「善哉所說，歡喜隨喜。」",
    "T02n0099_002:0014c04": "更有所問：「世尊！云何名陰？」佛告比丘：「諸所",
    "T02n0099_002:0014c05": "有色，若過去、若未來、若現在，若內、若外，若",
    "T02n0099_002:0014c06": "麤、若細，若好、若醜，若遠、若近，彼一切總說",
    "T02n0099_002:0014c07": "陰，是名為陰。受、想、行、識亦復如是。如是，比",
    "T02n0099_002:0014c08": "丘！是名為陰。」比丘白佛：「善哉所說，歡喜",
    "T02n0099_002:0014c09": "隨喜。」",
    "T02n0099_002:0014c10": "更有所問：「世尊！何因何緣名為色陰？何因",
    "T02n0099_002:0014c11": "何緣名受、想、行、識陰？」佛告比丘：「四大因、四",
    "T02n0099_002:0014c12": "大緣，是名色陰。所以者何？諸所有色陰，",
    "T02n0099_002:0014c13": "彼一切悉皆四大，緣四大造故。觸因、觸緣，",
    "T02n0099_002:0014c14": "生受、想、行，是故名受、想、行陰。所以者何？",
    "T02n0099_002:0014c15": "若所有受、想、行，彼一切觸緣故，名色因、名色",
    "T02n0099_002:0014c16": "緣，是故名為識陰。所以者何？若所有識，彼",
    "T02n0099_002:0014c17": "一切名色緣故。」比丘白佛：「善哉所說，歡喜",
    "T02n0099_002:0014c18": "隨喜。」",
    "T02n0099_002:0014c19": "更有所問：「云何色味？云何色患？云何色離？",
    "T02n0099_002:0014c20": "云何受、想、行、識味？云何識患？云何識離？」佛",
    "T02n0099_002:0014c21": "告比丘：「緣色生喜樂，是名色味；若色無常、",
    "T02n0099_002:0014c22": "苦、變易法，是名色患；若於色調伏欲貪、",
    "T02n0099_002:0014c23": "斷欲貪、越欲貪，是名色離。若緣受、想、行、識",
    "T02n0099_002:0014c24": "生喜樂，是名識味；受、想、行、識，無常、苦、變易",
    "T02n0099_002:0014c25": "法，是名識患；於受、想、行、識，調伏欲貪、斷",
    "T02n0099_002:0014c26": "欲貪、越欲貪，是名識離。」比丘白佛：「善哉所",
    "T02n0099_002:0014c27": "說，歡喜隨喜。」",
    "T02n0099_002:0014c28": "更有所問：「世尊！云何生我慢？」佛告比丘：「愚",
    "T02n0099_002:0014c29": "癡無聞凡夫於色見我、異我、相在，於受、想、",
    "T02n0099_002:0015a01": "行、識見我、異我、相在，於此生我慢。」比丘白",
    "T02n0099_002:0015a02": "佛：「善哉所說，歡喜隨喜。」",
    "T02n0099_002:0015a03": "更有所問：「世尊！云何得無我慢？」佛告比",
    "T02n0099_002:0015a04": "丘：「多聞聖弟子不於色見我、異我、相在，不",
    "T02n0099_002:0015a05": "於受、想、行、識，見我、異我、相在。」比丘白佛：「善",
    "T02n0099_002:0015a06": "哉所說，更有所問，何所知、何所見，盡得",
    "T02n0099_002:0015a07": "漏盡？」佛告比丘：「諸所有色，若過去、若未來、",
    "T02n0099_002:0015a08": "若現在，若內、若外，若麤、若細，若好、若醜，若",
    "T02n0099_002:0015a09": "遠、若近，彼一切非我、不異我、不相在；受、想、",
    "T02n0099_002:0015a10": "行、識亦復如是。比丘！如是知，如是見，疾得",
    "T02n0099_002:0015a11": "漏盡。」爾時，會中復有異比丘，鈍根無知，在",
    "T02n0099_002:0015a12": "無明㲉起惡邪見，而作是念：「若無我者，作",
    "T02n0099_002:0015a13": "無我業，於未來世，誰當受報？」爾時，世尊知",
    "T02n0099_002:0015a14": "彼比丘心之所念，告諸比丘：「於此眾中，若",
    "T02n0099_002:0015a15": "有愚癡人，無智明，而作是念：『若色無我，",
    "T02n0099_002:0015a16": "受、想、行、識無我，作無我業，誰當受報？』如是",
    "T02n0099_002:0015a17": "所疑，先以解釋彼。云何比丘！色為常耶？為",
    "T02n0099_002:0015a18": "非常耶？」答言：「無常。世尊！」「若無常者，是苦耶？」",
    "T02n0099_002:0015a19": "答言：「是苦。世尊！」「若無常、苦，是變易法，多聞",
    "T02n0099_002:0015a20": "聖弟子於中寧見是我、異我、相在不？」答言：",
    "T02n0099_002:0015a21": "「不也，世尊！」「受、想、行、識亦復如是。是故，比丘！若",
    "T02n0099_002:0015a22": "所有色，若過去、若未來、若現在，若內、若外，",
    "T02n0099_002:0015a23": "若麤、若細，若好、若醜，若遠、若近，彼一切非",
    "T02n0099_002:0015a24": "我、非我所。如是見者，是為正見；受、想、行、",
    "T02n0099_002:0015a25": "識亦復如是。多聞聖弟子如是觀者便修",
    "T02n0099_002:0015a26": "厭，厭已離欲，離欲已解脫，解脫知見：『我生",
    "T02n0099_002:0015a27": "已盡，梵行已立，所作已作，自知不受後",
    "T02n0099_002:0015a28": "有。』」佛說此經時，眾多比丘不起諸漏，心",
    "T02n0099_002:0015a29": "得解脫。佛說此經已，諸比丘聞佛所說，歡",
    "T02n0099_002:0015b01": "喜奉行。",
    "T02n0099_002:0015b02": "陰、根、陰即受　　二陰共相關",
    "T02n0099_002:0015b03": "名字、因、二味　　我慢、疾漏盡",
    "T02n0099_002:0015b04": "雜阿含經卷第二"
}