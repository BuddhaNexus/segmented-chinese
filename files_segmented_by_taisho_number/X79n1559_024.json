{
    "X79n1559_024:0434a01": "嘉泰普燈錄卷第二十四",
    "X79n1559_024:0434a02": "平江府報恩光孝禪寺(臣)僧　(正受)　編",
    "X79n1559_024:0434a03": "應化聖賢",
    "X79n1559_024:0434a04": "千歲寶掌和尚中印度人也。周威烈十二年丁卯。降",
    "X79n1559_024:0434a05": "神受質。左手握拳。至七歲祝髮乃展。因名寶掌。魏晉",
    "X79n1559_024:0434a06": "間。東游此土。入蜀禮普賢。留大慈。常不食。日誦般若",
    "X79n1559_024:0434a07": "等經千餘卷。有詠之者曰。勞勞玉齒寒。似迸巖泉急。",
    "X79n1559_024:0434a08": "有時中夜坐堦前。神鬼泣。一日。謂眾曰。吾有願住世",
    "X79n1559_024:0434a09": "千歲。今年六百二十有六。故以千歲稱之。次游五臺。",
    "X79n1559_024:0434a10": "徙居祝融之華嚴．黃梅之雙峰．廬山之東林。尋抵建",
    "X79n1559_024:0434a11": "鄴。會達磨入梁。師就扣其旨開悟。武帝高其道臘。延",
    "X79n1559_024:0434a12": "入內庭。未幾。如吳。有偈曰。梁城遇導師。參禪了心地。",
    "X79n1559_024:0434a13": "飄零二淅游。更盡佳山水。順流東下。由千[土*頁]至天竺。",
    "X79n1559_024:0434a14": "往鄮峰。登太白。穿鴈蕩。盤礴於翠峰七十二庵。回赤",
    "X79n1559_024:0434a15": "城。憩雲門法華．諸暨里浦．赤符大巖等處。反飛來棲",
    "X79n1559_024:0434a16": "之石竇。有行盡支那四百州。此中偏稱道人游之句。",
    "X79n1559_024:0434a17": "時貞觀十五年也。後居浦江之寶嚴。與朗禪師友善。",
    "X79n1559_024:0434a18": "每通問。遣白犬馳往。朗亦以青猿為使令。故題朗壁",
    "X79n1559_024:0434a19": "曰。白犬銜書至。青猿洗鉢回。師所經處。後皆成寶坊。",
    "X79n1559_024:0434a20": "顯慶二年正旦。手塑一像。至九日像成。問其徒慧雲",
    "X79n1559_024:0434a21": "曰。此肖誰。雲曰。與和尚無異。即澡浴易衣。趺坐謂雲",
    "X79n1559_024:0434a22": "曰。吾住世已一千七十二年。今將謝世。聽吾偈曰。本",
    "X79n1559_024:0434a23": "來無生死。今亦示生死。我得去住心。他生復來此。頃",
    "X79n1559_024:0434a24": "時囑曰。吾滅後六十年。有僧來取吾骨。勿拒。言訖而",
    "X79n1559_024:0434b01": "逝。入滅五十四年。有刺浮長老自雲門至塔所。禮曰。",
    "X79n1559_024:0434b02": "冀塔洞開。少選。塔戶果啟。其骨連環若黃金。浮即持",
    "X79n1559_024:0434b03": "往秦望山。建窣堵波奉藏。以周威烈丁卯至唐高宗",
    "X79n1559_024:0434b04": "顯慶丁巳攷之。實一千七十二年。抵此土歲歷四百",
    "X79n1559_024:0434b05": "餘。僧史皆失載。開元中。慧雲門人宗一者。甞勒石識",
    "X79n1559_024:0434b06": "之。",
    "X79n1559_024:0434b07": "扣冰藻先古佛建寧新豐翁氏子。母夢比丘風神炯",
    "X79n1559_024:0434b08": "然。荷錫求宿。人指謂曰。是辟支佛。已而孕。生於武宗",
    "X79n1559_024:0434b09": "會昌之四年。香霧滿室。彌日不散。年十三。求出家。父",
    "X79n1559_024:0434b10": "母許之。依烏山興福行全為師。咸通乙酉。落髮受具。",
    "X79n1559_024:0434b11": "初以講說為眾所歸。棄謁雪峰真覺禪師。手攜鳬茈",
    "X79n1559_024:0434b12": "一包。醬一器獻之。峰曰。包中何物。云。鳬茈。曰。何處得",
    "X79n1559_024:0434b13": "來。云。泥中得。曰。泥深多少。云。無丈數。曰。還更有麼。云。",
    "X79n1559_024:0434b14": "轉深轉有。又問。器中何物。云。醬。曰。何處得來。云。自合",
    "X79n1559_024:0434b15": "得。曰。還熟也未。云。不較多。峰異之。曰。子異日必為王",
    "X79n1559_024:0434b16": "者師。後自鵝湖歸溫嶺結庵(今為永豐寺)。繼居將軍巖。二",
    "X79n1559_024:0434b17": "虎侍側。神人獻地為瑞巖院。學者爭集。甞謂眾曰。古",
    "X79n1559_024:0434b18": "聖修行。須憑苦節。吾今夏則衣楮。冬則扣冰而浴。故",
    "X79n1559_024:0434b19": "世人號為扣冰古佛。太傅章公仔鈞聞師道譽。躬迎",
    "X79n1559_024:0434b20": "瞻禮。未幾。捨第為寺。夫人練氏以子孫爵問之。答以",
    "X79n1559_024:0434b21": "十世(後如其言)。住靈曜日。上堂曰。四眾雲臻。教老僧說箇",
    "X79n1559_024:0434b22": "甚麼。便下座。有僧燒炭積成火龕云。請師入此修行。",
    "X79n1559_024:0434b23": "曰。真玉不隨流水化。瑠璃爭奪眾星明。云。莫只這便",
    "X79n1559_024:0434b24": "是麼。曰。且莫認奴作郎。云。畢竟如何。曰。梅華臘月開。",
    "X79n1559_024:0434c01": "刺史陳公誨於建安顯親寺之溪西。範鐵為三大佛。",
    "X79n1559_024:0434c02": "既成。飯僧告眾曰。有能為贊者。當得奉之。眾皆默然。",
    "X79n1559_024:0434c03": "師居座末。起對曰。百年陳鐵。一朝成佛。誨大喜。即跪",
    "X79n1559_024:0434c04": "奉以歸(鐵陳之小名也)。天成戊子。應閩主之召。延居內堂。敬",
    "X79n1559_024:0434c05": "拜曰。謝師遠降。賜茶次。師提起橐子曰。大王會麼。云。",
    "X79n1559_024:0434c06": "不會。曰。人王法王。各自照了。留十日。以疾辭。至十二",
    "X79n1559_024:0434c07": "月二日。沐浴陞堂。告眾而逝。王與道俗備香薪蘇油",
    "X79n1559_024:0434c08": "茶毗之。祥耀滿山。獲設利五色。塔於瑞巖正寢。壽八",
    "X79n1559_024:0434c09": "十有五。臘六十有三。諡曰妙應法威慈濟。師之苦節",
    "X79n1559_024:0434c10": "異行。他心慧眼。備見于本錄云。",
    "X79n1559_024:0434c11": "酒仙遇賢和尚姑蘇長洲林氏子。母夢吞大珠而孕。",
    "X79n1559_024:0434c12": "生多異祥。貌偉怪。口客雙拳。七歲甞沈大淵而衣不",
    "X79n1559_024:0434c13": "潤。遂去家。師嘉禾永安可依。三十剃染圓具。往參錢",
    "X79n1559_024:0434c14": "塘龍冊珠禪師。發明心印。回居明覺院。唯事飲酒。醉",
    "X79n1559_024:0434c15": "則成歌頌。警道俗。因號酒仙。初。自錢塘歸。執鐵鎚。路",
    "X79n1559_024:0434c16": "見瓦甓即擊。或問所謂。曰。世路不平。故碎之耳。建隆",
    "X79n1559_024:0434c17": "間。創葺殿宇。動費數百萬。莫知其所得之由。繼改三",
    "X79n1559_024:0434c18": "門。遣匠取石柱於洞庭。工久不獲。即登山呼酒仙。有",
    "X79n1559_024:0434c19": "頃。石泐後泛江風。將覆舟。篙人大恐。師解袈裟為帆。",
    "X79n1559_024:0434c20": "風即轉。有虎入城。見師跪伏。師撫摩。虎遂去。郡守梅",
    "X79n1559_024:0434c21": "公。初不識師。夢與之語。及見。果如所夢。益加禮敬。凡",
    "X79n1559_024:0434c22": "經酒家。退則座客常滿。以是日常俟至。聽其所需。師",
    "X79n1559_024:0434c23": "將順世。往其家曰。平時飲汝酒。未甞酬直。今酬之可",
    "X79n1559_024:0434c24": "富三世。因見石臼。遂嘔而羃之曰。閱三日可開。三日",
    "X79n1559_024:0435a01": "啟封。結如雞子。乃酒黃也。是歲疫盛。沃以酒。服者無",
    "X79n1559_024:0435a02": "不愈。其家遂富。郡人有疾。覓符不與者不救。符後書",
    "X79n1559_024:0435a03": "陳僧二字。祥符二年上元凌晨。浴罷就室。合拳右舉。",
    "X79n1559_024:0435a04": "左張其口而化。三七日身不欹。唇色如故。寺僧欲髹",
    "X79n1559_024:0435a05": "之。其徒曰。非師意也。遂火葬。收骨塑其像。壽八十八。",
    "X79n1559_024:0435a06": "臘五十八。",
    "X79n1559_024:0435a07": "南安巖自嚴尊者泉之同安人。族鄭氏。世傳定光如",
    "X79n1559_024:0435a08": "來之應身。年十一棄家。依建興臥像寺。契緣為童子。",
    "X79n1559_024:0435a09": "十七圓梵相。之廬陵。謁西峰雲豁禪師。即證心法。通",
    "X79n1559_024:0435a10": "宿命。辭居黃石巖及盤古山。皆虵虎窟。師至。乃為使",
    "X79n1559_024:0435a11": "令。人以雨暘．男女禱者輒應。比戶像而事之。有沙彌",
    "X79n1559_024:0435a12": "無利性。作禮求偈。師為書曰。大智發於心。於心何處",
    "X79n1559_024:0435a13": "尋。成就一切義。無古亦無今。令誦之。未踰月。過目成",
    "X79n1559_024:0435a14": "誦。凡所述作若隱語。於後題贈以之中四字。師服飾",
    "X79n1559_024:0435a15": "純白。帽首以布。跡既著。所屬聞於朝。　詔甚嘉之。丞",
    "X79n1559_024:0435a16": "相王欽若．參政趙安仁以下獻詩。師置之不視。淳化",
    "X79n1559_024:0435a17": "乙卯正月六日。集眾曰。汝等當知妙性廓然。本無生",
    "X79n1559_024:0435a18": "滅。示有去來。更疑何事。吾此日生。今正是時。遂吉祥",
    "X79n1559_024:0435a19": "而化。閱世八十有二。坐夏六十有五。　諡曰定光圓",
    "X79n1559_024:0435a20": "應禪師。",
    "X79n1559_024:0435a21": "法華志言大士壽春許氏子也。弱冠游東都。繼得度。",
    "X79n1559_024:0435a22": "於七俱胝院留講聚之久。一日。讀雲門錄。忽契悟。未",
    "X79n1559_024:0435a23": "幾。宿命遂通。獨語笑。口吻囁嚅。日甞不輟。世傳誦法",
    "X79n1559_024:0435a24": "華經。因以名之。每入市則褰裳而趨。或舉手畫空。佇",
    "X79n1559_024:0435b01": "立良久。或從屠沽。飲啖無擇。然讖禍福輒應。於是名",
    "X79n1559_024:0435b02": "播朝野。至和三年。　仁宗皇帝以國嗣未立。夜因焚",
    "X79n1559_024:0435b03": "香默禱曰。翌日化城殿具齋。虔請法華大士。願俯臨",
    "X79n1559_024:0435b04": "無却。清旦。　上道衣凝立以待。俄馳奏。有僧言法華",
    "X79n1559_024:0435b05": "者。自右掖門徑趨。將至寢殿。侍衛莫阻。　上笑曰。朕",
    "X79n1559_024:0435b06": "請而來也。有頃至。登　御榻加趺。受供。將去。　上曰。",
    "X79n1559_024:0435b07": "朕以儲嗣未立。大臣咸以為言。侵尋晚景。嗣息有無。",
    "X79n1559_024:0435b08": "法華其一決之。師索筆連書十三十三字。凡數十行。",
    "X79n1559_024:0435b09": "擲筆無他語。皆莫測其意。後　英宗皇帝登極。在濮",
    "X79n1559_024:0435b10": "邸諸王之數。實居十三。始符前讖。丞相呂許公問佛",
    "X79n1559_024:0435b11": "法大意。曰。本來無一物。一味總成真。集仙王質問。如",
    "X79n1559_024:0435b12": "何是祖師西來意。曰。青山影裏潑藍起。寶塔高吟撼",
    "X79n1559_024:0435b13": "曉風。又云。請法華燒香。曰。未從齋戒覓。不向佛邊求。",
    "X79n1559_024:0435b14": "國子助教徐嶽問。如何是祖師西來意。曰。街頭東畔",
    "X79n1559_024:0435b15": "底。云。某未會。曰。三般人會不得。僧問。世有佛否。曰。寺",
    "X79n1559_024:0435b16": "裏文殊。有問。師凡耶。聖耶。舉手曰。我不在此住。慶曆",
    "X79n1559_024:0435b17": "戊子十一月二十三日將化。謂人曰。我從無量劫來",
    "X79n1559_024:0435b18": "成就逝多國土。分身揚化。今南歸矣。語畢。右脇而寂。",
    "X79n1559_024:0435b19": "知足智華道者開封人也(傳失其氏)。世務農。母孕二年。餉",
    "X79n1559_024:0435b20": "父田間。生於林下。濯於河。兒曰。無冰我。是時紅光燭",
    "X79n1559_024:0435b21": "天。太史以產異人。奏　令物色。得師。乃育於近臣家。",
    "X79n1559_024:0435b22": "襁褓能語往事。三歲起趺坐。知其苾蒭也。及長。與圓",
    "X79n1559_024:0435b23": "梵相。覆體止一衲。祁寒隆暑莫能侵。日食或倍二十",
    "X79n1559_024:0435b24": "人不飽。水漿不入口。二三月不飢。一臥必三載。坐立",
    "X79n1559_024:0435c01": "如之。未甞讀誦。辨才無礙。未甞修真。而頂出白光。忽",
    "X79n1559_024:0435c02": "張目大呼而非怒。終日言笑而非喜。每告人吉凶禍",
    "X79n1559_024:0435c03": "福。不差毫釐。居京都時。五府以次爭延之。間語人曰。",
    "X79n1559_024:0435c04": "天平白雲是吾歸處。崇寧初。持拂歌笑出夷門。強挽",
    "X79n1559_024:0435c05": "不回。東來姑蘇天平之白雲寺。緇素景從。有以佛法",
    "X79n1559_024:0435c06": "問者不答。以偈請者則大書此且以示。政和中。奄然",
    "X79n1559_024:0435c07": "而逝。闍維。其胃腸瑩徹若瑠璃。骨碧者如玉。黃者如",
    "X79n1559_024:0435c08": "金。設利無數。道俗以所化之地為塔奉藏。鑿壙三尺。",
    "X79n1559_024:0435c09": "得紫石函。題其上曰知足道場。眾乃益異。入塔日。地",
    "X79n1559_024:0435c10": "為之震。郡守上其事。　賜金襴紫伽棃。　諡淨行大",
    "X79n1559_024:0435c11": "師。塔曰明因。",
    "X79n1559_024:0435c12": "風法華(亡其名)東京張氏子也。於開寶寺得度。誦法華",
    "X79n1559_024:0435c13": "不輟。所居無定。世稱風法華。有以休咎問之。所答若",
    "X79n1559_024:0435c14": "讖。過則有驗。及化。乃歌曰。歸去來兮歸去來。不去泗",
    "X79n1559_024:0435c15": "州不五臺。脫下舊鞋著新鞋。舊鞋即時磨滅盡。新鞋",
    "X79n1559_024:0435c16": "不肯踏塵埃。新鞋即似舊鞋樣。替新換舊人莫猜。去",
    "X79n1559_024:0435c17": "時光明道中去。來時平坦路上來。今生多少舊相識。",
    "X79n1559_024:0435c18": "幾人似我却重回。歌絕而逝。",
    "X79n1559_024:0435c19": "李通玄長者不知何許人。或曰唐宗子。殆文殊普賢",
    "X79n1559_024:0435c20": "之幻有也。開元七年(一云十七年)。隱於太原壽陽方山之",
    "X79n1559_024:0435c21": "土龕。初至。虎為負經。而神龍化泉。天女給侍。夜則齒",
    "X79n1559_024:0435c22": "光代燭。間食棗栢。因號棗栢大士。甞以華嚴大教抉",
    "X79n1559_024:0435c23": "微剔奧。論而明之。曲折萬旋。如水赴海。會釋十門。妙",
    "X79n1559_024:0435c24": "盡經旨。總四十卷。目曰華嚴論。其首敘曰。夫有情之",
    "X79n1559_024:0436a01": "本。依智海而為源。含識之流。總法身而為體。只為情",
    "X79n1559_024:0436a02": "生智隔。想變體殊。達本情亡。知心體合。今此大方廣",
    "X79n1559_024:0436a03": "佛華嚴經者。明眾生之本際。示諸佛之果源。其為本",
    "X79n1559_024:0436a04": "也。不可以功成。其為源也。不可以行得。功亡本就。行",
    "X79n1559_024:0436a05": "盡源成。源本無功。能隨緣自在者。即此毗盧遮那也。",
    "X79n1559_024:0436a06": "以本性為先。智隨根應。大悲濟物。以此為名。依本如",
    "X79n1559_024:0436a07": "是。設其教澤。滂流法界。以潤含生。於是寄位四天。示",
    "X79n1559_024:0436a08": "形八相。菩提場內。現蘭若以始成普光法堂。處報身",
    "X79n1559_024:0436a09": "之大宅。普賢長子。舉果得於藏身。文殊小男。創啟蒙",
    "X79n1559_024:0436a10": "於金色。以海印三昧。周法界而降靈。用普眼法門。覩",
    "X79n1559_024:0436a11": "塵中之剎海。依正二報。身土交參。因果兩門。體用相",
    "X79n1559_024:0436a12": "徹。以釋天之寶網。彰十剎以重重。取離垢之摩尼。明",
    "X79n1559_024:0436a13": "十身而隱隱。無邊剎境。自他不隔於毫端。十世古今。",
    "X79n1559_024:0436a14": "始終不移(一作離)於當念。其為廣也。以虗空而為量。其",
    "X79n1559_024:0436a15": "為小也。處極微而無跡。十方無卷。匪虧小相之中。纖",
    "X79n1559_024:0436a16": "塵不舒。含十方而非礙。智海果德。乃殊分於五位之",
    "X79n1559_024:0436a17": "門。常住法堂。示進修於九天之上。此方如是。十剎皆",
    "X79n1559_024:0436a18": "然。聖眾如雲。海會相入。聖凡不等。狀多鏡以納眾形。",
    "X79n1559_024:0436a19": "彼此無妨。若千燈而共一室。此經總有四十品之勝",
    "X79n1559_024:0436a20": "典。互開果復之智門。百萬億之妙言。咸舉佛華之行",
    "X79n1559_024:0436a21": "海。十身十會。闡十十之法門。十處十万。啟十十之通",
    "X79n1559_024:0436a22": "辨(一云啟十通而疏十辨)。十現品內。示因果以結始終。給孤園",
    "X79n1559_024:0436a23": "中。利人天而明法界。目連鶖子。隔眎聽於對顏。六千",
    "X79n1559_024:0436a24": "比丘。啟十明於路上。覺城東際。五眾咸臻。古佛廟前。",
    "X79n1559_024:0436b01": "同登十智。善財發明導首。用彰來眾齊然。又成五位",
    "X79n1559_024:0436b02": "法門。具德行。其軌範令使啟蒙。易達解行無疑。還信",
    "X79n1559_024:0436b03": "首文殊之前。正證妙峰之頂。經過五眾。成一百一十",
    "X79n1559_024:0436b04": "之法門。至慈氏之園。結會一生之佛果。返視文殊之",
    "X79n1559_024:0436b05": "初友。明以果同因。後入普賢之妙身。彰體用圓極。此",
    "X79n1559_024:0436b06": "經名大方廣佛華嚴經者。大以無方為義。方以理智",
    "X79n1559_024:0436b07": "為功。廣則毫剎相容。佛乃體用無作。華喻行門可樂。",
    "X79n1559_024:0436b08": "能敷理事之功。嚴即依正莊嚴。經即貫穿縫綴。世主",
    "X79n1559_024:0436b09": "妙嚴品者。類會同流法門。均隔為品。此經總有四十",
    "X79n1559_024:0436b10": "品之勝典。此品建初。故稱第一。是故言大方廣佛華",
    "X79n1559_024:0436b11": "嚴經．世主妙嚴品第一。釋此一部之經。總作十門分",
    "X79n1559_024:0436b12": "別。第一．明依教分宗。第二．明依宗分教。第三．明教義",
    "X79n1559_024:0436b13": "差別。第四．明成佛同別。第五．明見佛差別。第六．明說",
    "X79n1559_024:0436b14": "教時分。第七．明淨土權實。第八．明攝化境界。第九．明",
    "X79n1559_024:0436b15": "因果延促。第十．明會教始終云云。以十八年(或作二十八年)",
    "X79n1559_024:0436b16": "三月二十八日論成。竟爾趨寂。是日飛走悲鳴。白虹",
    "X79n1559_024:0436b17": "貫天。四眾擁觀。歎未曾有。壘石葬千山北。清泰中。村",
    "X79n1559_024:0436b18": "民撥石。得連環金骨。扣之如簧。天福三年。再造石塔。",
    "X79n1559_024:0436b19": "瘞于山之東七里。始剏屋廬。號昭化院。　皇朝初。閩",
    "X79n1559_024:0436b20": "僧志寧以其論義。分布經中。是為合論。至元祐戊申",
    "X79n1559_024:0436b21": "歲。無盡居士張商英漕江左。出按壽陽。因齋戒至謁。",
    "X79n1559_024:0436b22": "於破屋之下散帙間。得華嚴修行決疑論四卷。疾讀",
    "X79n1559_024:0436b23": "數紙。疑情頓釋。乃移文令廢淫祀。置長者像為民祈",
    "X79n1559_024:0436b24": "福。十月七日。治地。八日。白光現於山南。父老扣頭悲",
    "X79n1559_024:0436c01": "淚曰。不知長者之福吾土也。請併院新之。施心雲起。",
    "X79n1559_024:0436c02": "不唱而和。無盡甞記其實云。",
    "X79n1559_024:0436c03": "呂巖真人字洞賓。京川人也。唐末三舉不第。偶於長",
    "X79n1559_024:0436c04": "安酒肆遇鍾離權。授以延命術。自爾人莫之究。甞游",
    "X79n1559_024:0436c05": "廬山歸宗。書鍾閣壁曰。一日清閑自在身。六神和合",
    "X79n1559_024:0436c06": "報平安。丹田有寶休尋覓。對境無心莫問禪。未幾。道",
    "X79n1559_024:0436c07": "經黃龍。師覩紫雲成蓋。疑有異人。乃入謁。值龍陞堂。",
    "X79n1559_024:0436c08": "龍見。意必呂公也。欲誘而進。厲聲曰。座傍有竊法者。",
    "X79n1559_024:0436c09": "呂毅然出問。一粒粟中藏世界。半升鐺內煑山河。且",
    "X79n1559_024:0436c10": "道此意如何。龍指曰。這守屍鬼。呂曰。爭柰囊有長生",
    "X79n1559_024:0436c11": "不死藥。曰。饒經八萬劫。終是落空亡。呂薄訝。飛劒脅",
    "X79n1559_024:0436c12": "之。劒不能入。遂再拜。求指歸。龍詰曰。半升鐺內煑山",
    "X79n1559_024:0436c13": "川即不問你。如何是一粒粟中藏世界(有本小異)。呂於言",
    "X79n1559_024:0436c14": "下頓契。作偈曰。棄却瓢囊摵碎琴。如今不戀水中金。",
    "X79n1559_024:0436c15": "自從一見黃龍後。始覺從前錯用心。龍囑令加護。後",
    "X79n1559_024:0436c16": "謁潭之智度覺禪師。有曰。余游韶郴。東下湘江。令見",
    "X79n1559_024:0436c17": "覺公。觀其禪學精明。性源淳潔。促膝靜坐。收光內照。",
    "X79n1559_024:0436c18": "一衲之外無餘衣。一鉢之外無餘食。達生死岸。破煩",
    "X79n1559_024:0436c19": "惱殻。方今佛衣寂寂兮無傳。禪理懸懸兮幾絕。扶而",
    "X79n1559_024:0436c20": "興者。其在吾師乎。聊作一絕奉記。達者推心方濟物。",
    "X79n1559_024:0436c21": "聖賢傳法不離真。請師開說西來意。七祖如今未有",
    "X79n1559_024:0436c22": "人。皇祐間。至西湖淨慈。即圓照本禪師室。照見之。乃",
    "X79n1559_024:0436c23": "曰。黃龍道底。呂曰。錢大不要饒舌。便出(圓照乃錢王後身也見楊",
    "X79n1559_024:0436c24": "無為圓照贊)。時往來接化京華。而人鮮遇。有偈曰。獨自行",
    "X79n1559_024:0437a01": "來獨自坐。無限世人不識我。唯有橋東老樹精。分明",
    "X79n1559_024:0437a02": "知道神仙過(有老宿見此偈。問禪者曰。既是神仙。為甚麼却被樹精覰破)。宣和中。",
    "X79n1559_024:0437a03": "抵四明金鵝寺。顧方丈蕭然。頃有童子出。呂問。此何",
    "X79n1559_024:0437a04": "寥寥。童云。莫道寥寥。虗空也不著。呂嘉其言。題詩於",
    "X79n1559_024:0437a05": "壁曰。方丈有門出不鑰。見箇山童赤雙脚。問伊方丈",
    "X79n1559_024:0437a06": "何寥寥。報道虗空也不著。聞此語。何欣欣。主翁豈是",
    "X79n1559_024:0437a07": "尋常人。我來謁見不得見。渴心耿耿生埃塵。歸去也。",
    "X79n1559_024:0437a08": "波浩渺。路入蓬萊山杳杳。相思為上石樓時。雪晴海",
    "X79n1559_024:0437a09": "闊千峰曉。",
    "X79n1559_024:0437a10": "張用成真人。字平叔。天台人也。熈寧己酉。至成都。有",
    "X79n1559_024:0437a11": "授以丹砂者。久之功乃成。且曰。吾形雖固。而本源真",
    "X79n1559_024:0437a12": "覺之性有所未究。豈宜自怠。遂探佛書。讀傳燈有省。",
    "X79n1559_024:0437a13": "著悟真篇警於世。甞作禪宗歌頌。其自敘曰。此恐學",
    "X79n1559_024:0437a14": "道之人。不通性理。獨修金丹。於性命之道未備。則運",
    "X79n1559_024:0437a15": "心不普。物我難齊。又焉能究竟圓通。逈超三界。故首",
    "X79n1559_024:0437a16": "楞嚴經言。十種仙。皆是人中鍊心堅固服餌。壽千萬",
    "X79n1559_024:0437a17": "歲。不修正覺。報盡還來。散入諸趣。彌勒菩薩金剛經",
    "X79n1559_024:0437a18": "頌有云。饒經八萬劫。終是落空亡。故此悟真篇。先以",
    "X79n1559_024:0437a19": "神仙命術誘其修鍊。次以諸佛妙用廣其神通。後以",
    "X79n1559_024:0437a20": "真如空性遣其幻妄。而歸於究竟空寂之本源矣(近有",
    "X79n1559_024:0437a21": "黃冠謂呂公見黃龍。初無是說。乃釋輩欲神其禪宗耳。苟以平叔方之。則呂公參問。可見古今服藥鍊形之士",
    "X79n1559_024:0437a22": "不為不多。獨二公不以功成自居。回心祖道。殆出三界。其下於二公者。為如何哉吁)。",
    "X79n1559_024:0437a23": "拾遺(未詳法嗣者)",
    "X79n1559_024:0437a24": "福州東山雲頂禪師泉南人(遺其氏)。以再下春闈。往雲",
    "X79n1559_024:0437b01": "臺大吼寺。剃染具戒。即謁大愚芝．神鼎諲諸名衲。後",
    "X79n1559_024:0437b02": "見羅漢下尊宿。始徹己事。道學有聞。叢林稱為頂三",
    "X79n1559_024:0437b03": "教。出住東山。遷數剎。　上堂曰。一句函蓋乾坤。不離",
    "X79n1559_024:0437b04": "毛吞巨海。一句截斷眾流。不離斬釘截鐵。一句隨波",
    "X79n1559_024:0437b05": "逐浪。不離目機銖兩。若是通玄上士。出言坐斷天下",
    "X79n1559_024:0437b06": "老和尚舌頭。若不到這裏。進前築著鼻孔。退後墮坑",
    "X79n1559_024:0437b07": "落壍。各自知時。打草鞋行脚去。　上堂。召大眾曰。諸",
    "X79n1559_024:0437b08": "佛說法。似擲劒揮空。祖師傳心。如著鞋上樹。天下老",
    "X79n1559_024:0437b09": "和尚指注。徧大地盡是葛藤。更說無心是道。乃同死",
    "X79n1559_024:0437b10": "漢。直得山河大地與自己無差。坐在法身處。見聞不",
    "X79n1559_024:0437b11": "脫。光影似搖。生死茫然。如何辨主。直須透過。如水入",
    "X79n1559_024:0437b12": "水。如風入風。拋擲自由。開合不成。孔竅為妙。　九龍",
    "X79n1559_024:0437b13": "觀道士并三士人請上堂。儒門畫八卦。造契書。不救",
    "X79n1559_024:0437b14": "六道輪迴。道門朝九皇。鍊真氣。不達三祇劫數。我釋",
    "X79n1559_024:0437b15": "迦世尊洞三祇劫數。救六道輪迴。以大願攝人天。如",
    "X79n1559_024:0437b16": "風輪持日月。以大智破生死。若劫火焚秋毫。入得我",
    "X79n1559_024:0437b17": "門者。自然轉變天地。幽察鬼神。使須彌鐵圍。大地大",
    "X79n1559_024:0437b18": "海。入一毛孔中。一切眾生不覺不知。我說此法門。如",
    "X79n1559_024:0437b19": "虗空俱含萬象。一為無量。無量為一。若人得一。即萬",
    "X79n1559_024:0437b20": "事畢。珍重。　上堂。夢中作大梵王位。不如醒後一縣",
    "X79n1559_024:0437b21": "尉。種種勞筋骨。何似展脚睡。明得自己無許多般。若",
    "X79n1559_024:0437b22": "未明自己。假饒如今一身現得十身。盧舍那佛使雷",
    "X79n1559_024:0437b23": "音徧眾剎。化佛滿世間。俱是夢中事。須知向上一叚。",
    "X79n1559_024:0437b24": "函蓋乾坤。耀古騰今。靈光不礙。入生入死。與物推移。",
    "X79n1559_024:0437c01": "救度無量眾生。出三界牢獄。散壞無量諸魔宮殿。息",
    "X79n1559_024:0437c02": "滅無量諸煩惱火。便共釋迦彌勒同坐一華。老僧如",
    "X79n1559_024:0437c03": "此說箇化門。且要人天小果生希奇之念。若據迦葉",
    "X79n1559_024:0437c04": "門下。從來無這般說話。　華嚴大會上堂。廣大寶乘",
    "X79n1559_024:0437c05": "住四衢。文殊前引普賢扶。肥壯白牛甚有力。一念徧",
    "X79n1559_024:0437c06": "游無卷舒。世尊御也四十九年。三百六十餘會。演大",
    "X79n1559_024:0437c07": "乘經。有十箇三千大千世界微塵數偈。一四天下微",
    "X79n1559_024:0437c08": "塵數品。其諸餘部帙。不可勝言。使大海須彌為筆墨。",
    "X79n1559_024:0437c09": "未能書寫得盡。世尊又說。過五十六億萬年後。有彌",
    "X79n1559_024:0437c10": "勒佛出世。悲臻末劫。劫海無涯。佛海無際。非口所宣。",
    "X79n1559_024:0437c11": "非心所測。皆是世尊度脚買靴之說。看風使帆之義。",
    "X79n1559_024:0437c12": "世尊又說。有大法眼藏付囑迦葉。且未有世尊．迦葉",
    "X79n1559_024:0437c13": "時。此法眼藏在甚麼處安著。若有人知得落處。出來",
    "X79n1559_024:0437c14": "說看。　僧問。如何是乾元境。曰。千峰寒色。云。如何是",
    "X79n1559_024:0437c15": "境中人。曰。二尊不並化。　問。如何是毗盧師。曰。口吐",
    "X79n1559_024:0437c16": "陰陽宣造化。云。超然逈出威音外也。曰。須作披毛帶",
    "X79n1559_024:0437c17": "角人去始得。　問。如何是有漏。曰。破屋。云。如何是無",
    "X79n1559_024:0437c18": "漏。曰。古井。　問。如何是祖師西來意。曰。孤舟載明月。",
    "X79n1559_024:0437c19": "云。意旨如何。曰。來往照閻浮。　俗士問。三道寶階。曲",
    "X79n1559_024:0437c20": "為初機。向上一路。請師直指。曰。高皇斬白虵。當年用",
    "X79n1559_024:0437c21": "此劒。云。不背一切人。不向一切人也。曰。頭在這裏。尾",
    "X79n1559_024:0437c22": "在那邊。　問。昔日相如題柱。未是作家。今日橋成。請",
    "X79n1559_024:0437c23": "師下筆。曰。彩氣夜常動。精靈日少逢。云。荊山有玉。鑒",
    "X79n1559_024:0437c24": "在卞和。曰。洪州斬冬瓜。滿江皆是血。　問。月落碧潭",
    "X79n1559_024:0438a01": "時如何。曰。仙人禮枯骨。云。轉變後如何。曰。北邙山下。",
    "X79n1559_024:0438a02": "俗士問。如何是即色是空。曰。春虵入竹筒。云。暫時調",
    "X79n1559_024:0438a03": "直也。曰。從地獄出。更作畜生。　問。如何是和尚日用",
    "X79n1559_024:0438a04": "事。曰。我喫飯。汝受飢。云。法法不相到。又作麼生。曰。汝",
    "X79n1559_024:0438a05": "作罪。我皆知。　問。如何是和尚一枝拂。曰。打破修行",
    "X79n1559_024:0438a06": "窟。云。恁麼則本來無一物也。曰。知無者是誰。云。學人",
    "X79n1559_024:0438a07": "罪過。曰。再思可矣。　俗士問。洞山道。有一物。上拄天。",
    "X79n1559_024:0438a08": "下拄地。未審是甚麼物。曰。擔鐵枷。喫鐵棒。云。天地黑。",
    "X79n1559_024:0438a09": "山河走。曰。閻老殿前添一鬼。北邙山下臥千年。士叫。",
    "X79n1559_024:0438a10": "快活。快活。師曰。也是野狐吞老鼠。　問。如何是佛。曰。",
    "X79n1559_024:0438a11": "舉世無相以。如何是道。曰。清風拂白月。",
    "X79n1559_024:0438a12": "京洛和尚不知何許人。久居嵩少。後廬舒蘄之間。甞",
    "X79n1559_024:0438a13": "沮座下童行習讀。唯令參究。適李後主以試經選僧。",
    "X79n1559_024:0438a14": "得度者眾。諸童慍見曰。和尚止某等誦經。今何望。師",
    "X79n1559_024:0438a15": "占偈曰。比擬將心合太虗。免教和氣有親疎。誰知道",
    "X79n1559_024:0438a16": "德渾無用。今日為僧貴識書。刺史聞以偈。而主悉方",
    "X79n1559_024:0438a17": "其服。",
    "X79n1559_024:0438a18": "婺州雲幽重惲禪師(今曰法雲)初謁雪峰存禪師。次依石",
    "X79n1559_024:0438a19": "霜諸禪師。乃開悟。旋里隱居。蔽形唯一衲。後住雲幽。",
    "X79n1559_024:0438a20": "　上堂曰。雲幽有一語。入門便相與。汝若諦審來。我",
    "X79n1559_024:0438a21": "即途中去。　上堂。雲幽一隻箭。虗空無背面。射去遍",
    "X79n1559_024:0438a22": "十万。要且無人見。時有僧出問。如何是和尚一隻箭。",
    "X79n1559_024:0438a23": "曰。盡大地人無髑髏。",
    "X79n1559_024:0438a24": "建寧府千山智榮禪師侍三教頂禪師之久。未有所",
    "X79n1559_024:0438b01": "證。脇不至席者數年。一日。飯後至鍾閣經行。聞忽雷",
    "X79n1559_024:0438b02": "而悟。述偈曰。一震驚天地。轟轟不是聲。何勞勤苦覓。",
    "X79n1559_024:0438b03": "時至自然明。以所見白頂。頂曰。此乃觀音入道之門",
    "X79n1559_024:0438b04": "也。宜自護持。出住等覺。衲子蜂集。",
    "X79n1559_024:0438b05": "雙溪布衲如禪師因嵩禪師戲以詩悼之曰。繼祖當",
    "X79n1559_024:0438b06": "吾代。生緣行可規。終身常在道。識病懶尋醫。貌古筆",
    "X79n1559_024:0438b07": "難邈。情高世莫知。慈雲布何處。孤月自相宜。師讀罷。",
    "X79n1559_024:0438b08": "舉筆答曰。道契平生更有誰。閬鄉於我最心知。當初",
    "X79n1559_024:0438b09": "未欲成相別。恐誤同參一首詩。投筆坐亡。於六十年",
    "X79n1559_024:0438b10": "後。塔戶自啟。其真容儼然。",
    "X79n1559_024:0438b11": "舒州海會如新禪師僧問。承師有言。橫說竪說。猶",
    "X79n1559_024:0438b12": "未知向上關棙子。如何是向上關棙子。曰。賴遇孃生",
    "X79n1559_024:0438b13": "臂短。　問。羚羊挂角時如何。曰。恁麼來恁麼去。云。為",
    "X79n1559_024:0438b14": "甚麼如此。曰。只見好笑。不知為甚了如此。",
    "X79n1559_024:0438b15": "舒州投子通禪師僧問。達磨未來時如何。曰。兩岸",
    "X79n1559_024:0438b16": "唱漁歌。云。來後如何。曰。大海涌風波。　問。如何是孤",
    "X79n1559_024:0438b17": "峰頂上節操長松。曰。能為萬象主。不逐四時凋。　問。",
    "X79n1559_024:0438b18": "如何是和尚這裏佛法。曰。東壁打西壁。",
    "X79n1559_024:0438b19": "舒州海會通禪師僧問。如何是和尚為人一句。曰。",
    "X79n1559_024:0438b20": "清光滿目。云。學人不會。曰。茶灰抹土。　問。如何是佛",
    "X79n1559_024:0438b21": "法大意。曰。柿桶蓋椶笠。云。學人不曉。曰。行時頭項戴。",
    "X79n1559_024:0438b22": "坐則挂高壁。",
    "X79n1559_024:0438b23": "舒州四面懷清禪師初住蘄口興化。　僧問。臨濟三",
    "X79n1559_024:0438b24": "玄。似石女向波中作舞。雲門關棙。閃爍如鷂子過新",
    "X79n1559_024:0438c01": "羅。去此二途。興化當行何令。曰。道甚麼。云。恁麼則和",
    "X79n1559_024:0438c02": "尚與古人出氣。師以拄杖打禪床曰。若不點破。將謂",
    "X79n1559_024:0438c03": "山僧磕睡。",
    "X79n1559_024:0438c04": "處州法海立禪師因　朝廷有　旨。革本寺為神霄",
    "X79n1559_024:0438c05": "宮。師陞座。謂眾曰。都緣未徹。所以說是說非。蓋為不",
    "X79n1559_024:0438c06": "真。便乃分彼分此。我身尚且不有。身外烏足道哉。正",
    "X79n1559_024:0438c07": "眼觀來。一場笑具。今則　聖君垂旨。更僧寺作神霄。",
    "X79n1559_024:0438c08": "佛頭上添箇冠兒。筭來有何不可。山僧今日不免橫",
    "X79n1559_024:0438c09": "擔拄杖。高挂鉢囊。向無縫塔中安身立命。於無根樹",
    "X79n1559_024:0438c10": "上嘯月吟風。一任乘雲仙客．駕鶴高人來此。呪水書",
    "X79n1559_024:0438c11": "符。叩牙作法。他年成道。白日上昇。堪報不報之恩。以",
    "X79n1559_024:0438c12": "助無為之化。只恐不是玉。是玉也大奇。然雖如是。且",
    "X79n1559_024:0438c13": "道山僧轉身一句作麼生道。還委悉麼。擲下拂子。竟",
    "X79n1559_024:0438c14": "爾趨寂。郡守具　奏其事。奉　旨改其寺曰真身。",
    "X79n1559_024:0438c15": "汝州天寧明禪師改德士日。師登座謝　恩畢。乃曰。",
    "X79n1559_024:0438c16": "木簡信手拈來。坐具乘時放下。雲散水流去。寂然天",
    "X79n1559_024:0438c17": "地空。即斂目而逝。",
    "X79n1559_024:0438c18": "成都府保福贊禪師郡之唐氏子。住保福日。　僧問。",
    "X79n1559_024:0438c19": "如何是閬州境。曰。錦屏天下秀。凌水月中清。云。祖意",
    "X79n1559_024:0438c20": "教意。是同是別。曰。兩輪日月並光輝。一合乾坤同覆",
    "X79n1559_024:0438c21": "載。",
    "X79n1559_024:0438c22": "蜀中仁王欽禪師僧問。如何是佛。曰。聞名不如見",
    "X79n1559_024:0438c23": "面。云。如何是祖師西來意。曰。閙市裏弄胡猻。云。如何",
    "X79n1559_024:0438c24": "是道。曰。大蟲看水磨。",
    "X79n1559_024:0439a01": "神照本如法師甞以經王請益四明尊者。者震聲曰。",
    "X79n1559_024:0439a02": "汝名本如。即領悟。作偈曰。處處逢歸路。頭頭達故鄉。",
    "X79n1559_024:0439a03": "本來成現事。何必待思量。",
    "X79n1559_024:0439a04": "本嵩律師因無為居士楊傑請問宣律師所講毗尼",
    "X79n1559_024:0439a05": "性體。嵩以偈答曰。情智何甞異。犬吠虵自行。終南的",
    "X79n1559_024:0439a06": "的意。日午打三更。",
    "X79n1559_024:0439a07": "臨安府上天竺證悟圓智講師台城人。族林氏。年二",
    "X79n1559_024:0439a08": "十四剃染。依白蓮僊法師。入室。問具變之道。僊指行",
    "X79n1559_024:0439a09": "燈曰。如此燈者。離性絕非。本自空寂。理則具矣。六凡",
    "X79n1559_024:0439a10": "四聖。所見不同。變則在焉。智不契。後因掃地。誦法華。",
    "X79n1559_024:0439a11": "至知法常無性。佛種從緣起。始諭旨。白僊。僊然之。自",
    "X79n1559_024:0439a12": "領徒以來。甞患本宗學者囿於名相。膠於筆錄。至以",
    "X79n1559_024:0439a13": "天台之傳。為文字之學。南宗鄙之。乃謁護國此庵元",
    "X79n1559_024:0439a14": "禪師。夜語次。智舉東坡宿東林偈云。也不不易。到此",
    "X79n1559_024:0439a15": "田地。庵曰。尚未見路徑。何言到耶。云。只如他道。溪聲",
    "X79n1559_024:0439a16": "便是廣長舌。山色豈非清淨身。若不到此田地。如何",
    "X79n1559_024:0439a17": "有這箇消息。曰。是門外漢耳。云。和尚不吝。可為說破。",
    "X79n1559_024:0439a18": "曰。却只從這裏猛著精彩覷捕看。若覰捕得他破。則",
    "X79n1559_024:0439a19": "亦知本命元辰落著處。智通夕不寐。及曉鐘鳴。去其",
    "X79n1559_024:0439a20": "秘畜。以前偈別曰。東坡居士大饒舌。聲色關中欲透",
    "X79n1559_024:0439a21": "身。溪若是聲山是色。無山無水好愁人。持以告此庵。",
    "X79n1559_024:0439a22": "庵曰。向汝道是門外漢。智禮謝。未幾。有化馬祖殿瓦",
    "X79n1559_024:0439a23": "者。求語發揚。智書曰。寄語江西老古錐。從教日灸與",
    "X79n1559_024:0439a24": "風吹。兒孫不是無料理。要見冰消瓦解時。此庵見之。",
    "X79n1559_024:0439b01": "笑曰。須是這闍梨始得。",
    "X79n1559_024:0439b02": "金陵鐵索山主(遺其名)僧問。久嚮鐵索。未審作何面",
    "X79n1559_024:0439b03": "目。主打露柱。僧云。謝見示。主曰。你據箇甚麼便恁麼",
    "X79n1559_024:0439b04": "道。僧却打露柱。主曰。且道索在甚麼處。僧作量勢。主",
    "X79n1559_024:0439b05": "曰。今日遇箇同參。",
    "X79n1559_024:0439b06": "泐潭山前一老僧。庵居有年。未甞言參問。獨秀宏禪",
    "X79n1559_024:0439b07": "師初來主此山。僧聞。書偈附樵者邀宏飯。偈曰。瓦甑",
    "X79n1559_024:0439b08": "炊陳粟。瓷罌煑薺苗。不嫌山昧薄。必赴老夫招。宏讀",
    "X79n1559_024:0439b09": "之曰。山前有此老兒耶。乃振策獨往。言笑終日。僧翌",
    "X79n1559_024:0439b10": "旦乃逝。",
    "X79n1559_024:0439b11": "溫州爭居尼圓機出郡之戴氏。唐景雲中得度。甞習",
    "X79n1559_024:0439b12": "定於大日山石窟。一日。忽念曰。法性湛然。本無去住。",
    "X79n1559_024:0439b13": "厭喧趣寂。豈為達耶。乃往參雪峰禪師。峰問。甚處來。",
    "X79n1559_024:0439b14": "云。大日山。曰。日出也未。云。若出則融却雪峰。曰。汝名",
    "X79n1559_024:0439b15": "甚麼。云。圓機。曰。日織多少。云。寸絲不挂。遂禮拜而退。",
    "X79n1559_024:0439b16": "峰召曰。袈裟拖地。機纔整衣。峰曰。又道寸[糸*系]不挂。機",
    "X79n1559_024:0439b17": "頓領深旨(世傳圓機乃永嘉大師之女弟。甞同遊方。以景雲歲月考之。是矣。第所見雪峰非真",
    "X79n1559_024:0439b18": "覺也。永嘉既到曹溪必嶺下雪峰耳)。",
    "X79n1559_024:0439b19": "溫州陳道婆者甞遍扣諸名宿。後於長老山淨禪師",
    "X79n1559_024:0439b20": "語下發明。有偈曰。高坡平頂上。盡是採樵翁。人人盡",
    "X79n1559_024:0439b21": "懷刀斧意。不見山華映水紅。",
    "X79n1559_024:0439b23": "嘉泰普燈錄卷第二十四",
    "X79n1559_024:0439c01": "音釋",
    "X79n1559_024:0439c02": "　藻音早　惲許慎切　鄮音茂　礴音泊",
    "X79n1559_024:0439c03": "　澡音早　窣蘇骨切　攷考同　識音志",
    "X79n1559_024:0439c04": "　炯音迴　仔音茲　球音求　甓扶歷切",
    "X79n1559_024:0439c05": "　羃音覓　髹音休　胝張尼切　囁而涉切",
    "X79n1559_024:0439c06": "　嚅音儒　輟陟劣切　褰去虔切　掖音亦",
    "X79n1559_024:0439c07": "　儲音除　濮音卜　邸音底　襁居兩切",
    "X79n1559_024:0439c08": "　褓音保　祁音歧　殆音待　鶖音秋",
    "X79n1559_024:0439c09": "　簧音黃　瘞猗厲切　脅虗業切　摵所六切",
    "X79n1559_024:0439c10": "　郴尹林切　鮮是淺切　鑰音藥　闈音圍",
    "X79n1559_024:0439c11": "　度音鐸　邙音亡　羚音鈴　囿音又"
}