{
    "T50n2040_001:0001a03": "釋迦譜卷第一并序",
    "T50n2040_001:0001a05": "梁沙門釋僧祐撰",
    "T50n2040_001:0001a06": "蓋聞。菩提之為極也。神妙寂通。圓智湛照。道",
    "T50n2040_001:0001a07": "絕於形識之封。理畢於生滅之境。形識久絕。",
    "T50n2040_001:0001a08": "豈實誕於王宮。生滅已畢。寧真謝於堅固哉。",
    "T50n2040_001:0001a09": "但群萌長寢同歸大覺。緣來斯化感至必應。",
    "T50n2040_001:0001a10": "若應而不生誰與悟俗。化而無名何以導世。",
    "T50n2040_001:0001a11": "是以。標號釋迦擅種剎利。體域中之尊。冠人",
    "T50n2040_001:0001a12": "天之秀。然後脫屣儲宮真觀道樹。捨金輪",
    "T50n2040_001:0001a13": "而馭大千。明玉毫而制法界。此其所以垂",
    "T50n2040_001:0001a14": "跡也。爰自降胎至于分塔。瑋化千條靈瑞萬",
    "T50n2040_001:0001a15": "變。並義炳經典事盈記傳。而群言參差首尾",
    "T50n2040_001:0001a16": "散出。事緒舛駁同異莫齊。散出首尾。宜有貫",
    "T50n2040_001:0001a17": "一之區。莫齊同異。必資會通之契。故知。博",
    "T50n2040_001:0001a18": "誶難該而總集易覽也。祐以不敏業謝多聞。",
    "T50n2040_001:0001a19": "時因疾隙頗存尋翫。遂乃披經案記。原始",
    "T50n2040_001:0001a20": "要終。敬述釋迦譜。記列為五卷。若夫胤",
    "T50n2040_001:0001a21": "裔託生之源。得道度人之要。泥洹塔像之",
    "T50n2040_001:0001a22": "微。遺法將滅之相。總眾經以正本。綴世",
    "T50n2040_001:0001a23": "記以附末。使聖言與俗說分條。古聞共今跡",
    "T50n2040_001:0001a24": "相證。萬里雖邈有若躬踐。千載誠隱無隔面",
    "T50n2040_001:0001a25": "對。今抄集眾經述而不作。庶脫尋訪力半功",
    "T50n2040_001:0001a26": "倍。敬率丹心略敷誓願。",
    "T50n2040_001:0001a27": "　僧祐前禮最勝尊　　稽首清淨無比法",
    "T50n2040_001:0001a28": "　次歸離垢應真僧　　三寶慈護永住世",
    "T50n2040_001:0001a29": "　像末少信信不純　　邪見迷沒陷眾苦",
    "T50n2040_001:0001b01": "　三藏遐曠難究尋　　懈怠障礙令法沒",
    "T50n2040_001:0001b02": "　故集本師源緣記　　經律傳證增信根",
    "T50n2040_001:0001b03": "　仰承大士誓願心　　敢厝弘意於後世",
    "T50n2040_001:0001b04": "　願同見聞隨喜福　　法燈延照盡來際",
    "T50n2040_001:0001b05": "釋迦始祖劫初剎利相承姓緣譜第一",
    "T50n2040_001:0001b06": "釋迦始祖劫初姓瞿曇緣譜第二",
    "T50n2040_001:0001b07": "釋迦六世祖始姓釋迦氏緣譜第三",
    "T50n2040_001:0001b08": "釋迦降生釋種成佛緣譜第四",
    "T50n2040_001:0001b09": "釋迦在七佛末種姓眾數同異譜第五",
    "T50n2040_001:0001b10": "釋迦同三千佛緣譜第六",
    "T50n2040_001:0001b11": "釋迦內外族姓名譜第七",
    "T50n2040_001:0001b12": "釋迦弟子姓釋緣譜第八",
    "T50n2040_001:0001b13": "釋迦四部名聞弟子譜第九",
    "T50n2040_001:0001b14": "釋迦始祖劫初剎利相承姓譜第一(出長阿含經)",
    "T50n2040_001:0001b15": "劫初天地欲成。大水彌滿。風吹結構。以成",
    "T50n2040_001:0001b16": "世界。此世欲成。光音天上福行命盡來生",
    "T50n2040_001:0001b17": "為人。皆悉化生歡喜為食。身光自在神足",
    "T50n2040_001:0001b18": "飛行。無有男女尊卑。眾共生世故名曰眾",
    "T50n2040_001:0001b19": "生。有自然地味。猶如醍醐。色如生酥味甜如",
    "T50n2040_001:0001b20": "蜜。其後眾生以手試甞。遂生味著漸成揣食。",
    "T50n2040_001:0001b21": "光明轉滅無復神通。食地味多者。顏色麁",
    "T50n2040_001:0001b22": "顇。其食少者。顏色光澤。遂生勝負。因勝",
    "T50n2040_001:0001b23": "負故。便相是非。地味消歇。咸皆懊惱。咄哉為",
    "T50n2040_001:0001b24": "禍。無復地味。又生地皮。狀如薄䴵。色味香",
    "T50n2040_001:0001b25": "美。後復食之。轉相輕慢地皮又滅。又生地",
    "T50n2040_001:0001b26": "膚。因食多少生諸惡法。地膚復滅。增一阿",
    "T50n2040_001:0001b27": "含經云。自然地肥味如甜婆桃酒。樓炭經",
    "T50n2040_001:0001b28": "云。地肥不生。更生兩枝葡萄其味亦甘。久",
    "T50n2040_001:0001b29": "久食多共相形笑。兩枝葡萄不生。更生粳",
    "T50n2040_001:0001c01": "米。",
    "T50n2040_001:0001c02": "後有自然粳米。無有糠糩。不加調和。備眾美",
    "T50n2040_001:0001c03": "味。眾生食之生男女形。",
    "T50n2040_001:0001c04": "增一阿含經云。時天子欲情意。多者便成",
    "T50n2040_001:0001c05": "女人。遂行情欲共相娛樂。互相瞻視遂生",
    "T50n2040_001:0001c06": "欲想。共在屏處為不淨行。餘眾生見咄哉非",
    "T50n2040_001:0001c07": "法。云何眾生有如是事。男子見他呵責。即",
    "T50n2040_001:0001c08": "自悔過自身投地。其彼女人即送食與之。扶",
    "T50n2040_001:0001c09": "之令起。因此世間便有不善夫主之名。以",
    "T50n2040_001:0001c10": "送飯與夫名之為妻。其後眾生遂為婬妷。",
    "T50n2040_001:0001c11": "為自障蔽遂造屋舍。以此因緣世中立家。其",
    "T50n2040_001:0001c12": "後眾生婬妷轉增。遂夫妻共住。其餘眾生",
    "T50n2040_001:0001c13": "壽福行盡。從光音天來生此間。在母胎中。",
    "T50n2040_001:0001c14": "因此世間有處胎生。",
    "T50n2040_001:0001c15": "樓炭經云。後稍有所著。便持童女與夫。歌",
    "T50n2040_001:0001c16": "舞戲笑稱願為夫婦當使安隱。爾時先造",
    "T50n2040_001:0001c17": "瞻婆城。乃至一切城郭。自然粳米朝刈暮",
    "T50n2040_001:0001c18": "熟。暮刈朝熟。刈後隨生(中阿含云長四寸)未有莖幹。",
    "T50n2040_001:0001c19": "時有眾生併取日糧。如是相教乃至併取五",
    "T50n2040_001:0001c20": "日。粳米漸生糠糩。刈已不生有枯株。",
    "T50n2040_001:0001c21": "樓炭經云。後有嬾人。取四五日糧。所刈有",
    "T50n2040_001:0001c22": "處粳米便不復生。祐以為機心。一動則物離",
    "T50n2040_001:0001c23": "其真。精靈所感速於風電。嘗聞兩漢之時。",
    "T50n2040_001:0001c24": "東菜加租而海魚不出。合浦貪珠而璣蜯遠",
    "T50n2040_001:0002a01": "移。以近代方古。若合符契。粳米不生未足異",
    "T50n2040_001:0002a02": "也。",
    "T50n2040_001:0002a03": "爾時眾生懊惱悲泣。各封田宅以分疆畔。",
    "T50n2040_001:0002a04": "其後眾生自藏己米。盜他田穀。無能決者。議",
    "T50n2040_001:0002a05": "立一平等主。善護人民。賞善罰惡。各共減",
    "T50n2040_001:0002a06": "割以供給之。時彼眾中有一人。形質長大容",
    "T50n2040_001:0002a07": "貌端正。甚有威德請以為主。於是始有民主",
    "T50n2040_001:0002a08": "之名。曇無德律云。古昔有王。最初出世名",
    "T50n2040_001:0002a09": "大人。眾之所舉。樓炭經云。時彼眾中有一",
    "T50n2040_001:0002a10": "人。最尊端正威神巍巍。眾人便白當為我典",
    "T50n2040_001:0002a11": "主。作君長。號之曰王。以法取租。是故名為剎",
    "T50n2040_001:0002a12": "利。時閻浮利天下富樂熾盛安隱。生青草色",
    "T50n2040_001:0002a13": "如孔雀尾。有八萬郡國。人民聚落雞鳴相聞。",
    "T50n2040_001:0002a14": "天下無病無大熱大寒。大王以法治國。奉行",
    "T50n2040_001:0002a15": "十善哀念人民。如父母愛子。人民敬王如子",
    "T50n2040_001:0002a16": "敬父。人壽大久。後有他王。不如先王。壽遂",
    "T50n2040_001:0002a17": "減。至壽十萬歲。稍減至萬歲。至今裁壽百",
    "T50n2040_001:0002a18": "歲。",
    "T50n2040_001:0002a19": "初民主有子名珍寶(曇無德律名善王樓炭經云大王有子名真王)。",
    "T50n2040_001:0002a20": "珍寶有子名好味(律云名樓夷王樓炭經闕此王名)。",
    "T50n2040_001:0002a21": "好味有子名靜衰(律名齊王樓炭云真王有子名齊王)。",
    "T50n2040_001:0002a22": "靜衰有子名頂生(律同名頂生王樓炭云齊王有子名頂生王)。",
    "T50n2040_001:0002a23": "頂生有子名善行(律名遮羅王樓炭云頂生王有子名遮留)。",
    "T50n2040_001:0002a24": "善行有子名宅行(律名遮羅王樓炭云遮留有子名和行)。",
    "T50n2040_001:0002a25": "宅行有子名妙味(律名微王樓炭無此王名)。",
    "T50n2040_001:0002a26": "妙味有子名味帝(律名微驎陀羅王樓炭無)。",
    "T50n2040_001:0002a27": "味帝有子名外仙(律名鞞醯梨驈王樓炭無)。",
    "T50n2040_001:0002b01": "外仙有子名百智(律名舍迦陀王樓炭無)。",
    "T50n2040_001:0002b02": "百智有子名嗜欲(律名樓脂王樓炭云和行王有子名留至)。",
    "T50n2040_001:0002b03": "嗜欲有子名善欲(律名修樓王樓炭云留至有子名曰王)。",
    "T50n2040_001:0002b04": "善欲有子名斷結(律名波羅那王樓炭云曰王有子名波那)。",
    "T50n2040_001:0002b05": "斷結有子名大斷結(律名摩呵婆那王樓炭云波那有子名大波那)。",
    "T50n2040_001:0002b06": "大斷結有子名寶藏(律名貴舍王樓炭云大波那王有子名沙竭)。",
    "T50n2040_001:0002b07": "寶藏有子名大寶藏(律名摩訶舍王樓炭無)。",
    "T50n2040_001:0002b08": "大寶藏有子名善見(律同名善見王樓炭無)。",
    "T50n2040_001:0002b09": "善見有子名大善見(律名大善見王樓炭云沙竭王有子名大善見)。",
    "T50n2040_001:0002b10": "大善見有子名無憂(律同名無憂王樓炭無)。",
    "T50n2040_001:0002b11": "無憂有子名洲渚(律名光明王樓炭云大善見有子名提炎)。",
    "T50n2040_001:0002b12": "洲渚有子名殖生(律名梨那王樓炭云提炎王有子名染)。",
    "T50n2040_001:0002b13": "殖生有子名山岳(律名彌羅王樓炭云染王有子名迷留)。",
    "T50n2040_001:0002b14": "山岳有子名神天(律名末羅王樓炭云迷留王有子名摩留)。",
    "T50n2040_001:0002b15": "神天有子名進力(律名精進力樓炭云摩留王有子名精進力)。",
    "T50n2040_001:0002b16": "進力有子名牢車(律名牢車王樓炭云精進力王有子名堅賤)。",
    "T50n2040_001:0002b17": "牢車有子名十車(律名十車王樓炭云堅賤有子名十車)。",
    "T50n2040_001:0002b18": "十車有子名百車(律名百車王樓炭云十車有子名舍羅)。",
    "T50n2040_001:0002b19": "百車有子名牢弓(律名堅弓王樓炭無)。",
    "T50n2040_001:0002b20": "牢弓有子名十弓(律同名十弓王樓炭云舍羅王有子名十才)。",
    "T50n2040_001:0002b21": "十弓有子名百弓(律同名百弓王樓炭云十才王有子名百才)。",
    "T50n2040_001:0002b22": "百弓有子名養枝(律名能師王樓炭云百才王有子名耶和檀)。",
    "T50n2040_001:0002b23": "養枝有子名善思(律名真闍王樓炭云耶和檀王有子名真闍)。",
    "T50n2040_001:0002b24": "從善思以來有十族轉輪聖王相續不絕(律云",
    "T50n2040_001:0002b25": "從真闍王以來有十轉輪聖王種族。樓炭經云。真闍王有子名波延。後諸王甚眾多。轉輪王有十種)",
    "T50n2040_001:0002c01": "一名箭(律云一名伽[少/兔]支。樓炭經云一者姓迦奴車)伽[少/兔]遮王。有五",
    "T50n2040_001:0002c02": "轉輪聖王(律云[少/兔]支次第相承五王。樓炭數同)。二名多羅業(律云二名多樓",
    "T50n2040_001:0002c03": "毘帝樓炭云二者姓多盧提)多羅業王有五轉輪聖王(律云多樓毘帝",
    "T50n2040_001:0002c04": "次第五王。樓炭數同)。三名馬(律云三名阿濕卑樓炭云三者阿波)阿葉摩王有",
    "T50n2040_001:0002c05": "七轉輪聖王(律云阿濕卑七王。樓炭數同)。四名持地(律云四名乾陀羅樓炭云",
    "T50n2040_001:0002c06": "四者揵陀利)持地王有七轉輪聖王(律云乾陀羅七王樓炭數同)。五",
    "T50n2040_001:0002c07": "名伎術(律云伽陵迦樓炭云五者迦陵)迦陵伽王有九轉輪聖",
    "T50n2040_001:0002c08": "王(律云迦陵伽九王樓炭數同)。六名瞻婆(律云六名瞻鞞樓炭云六者遮波)瞻婆王",
    "T50n2040_001:0002c09": "有十四轉輪聖王(律云瞻鞞十四王樓炭數同)。七名拘羅婆",
    "T50n2040_001:0002c10": "(律同云七名拘羅婆。樓炭云七者拘獵)。拘羅婆王有三十一轉輪聖",
    "T50n2040_001:0002c11": "王(律云拘羅婆三十一王樓炭數同)。八名般闍羅(律同云八名般羅。樓炭云八者般闍)",
    "T50n2040_001:0002c12": "般闍羅王有三十二轉輪聖王(律云般闍羅三十二王。樓炭云有",
    "T50n2040_001:0002c13": "三十)。九名彌私羅(律云九名彌悉梨樓炭云九者彌尸梨)彌私羅王有八",
    "T50n2040_001:0002c14": "萬四千轉輪聖王(律云彌悉梨次第八萬四千王樓炭數同)。十名鼓",
    "T50n2040_001:0002c15": "摩(律云十名懿師摩樓炭云十者摩彌)鼓摩王有百轉輪聖王(律云",
    "T50n2040_001:0002c16": "懿師摩次第百王樓炭云有一百)。最後有王名大善生(律云從懿師摩後有王名大善",
    "T50n2040_001:0002c17": "生樓炭云然後有王名大善生)。從懿摩王有子名烏婆羅(律云大善生王子",
    "T50n2040_001:0002c18": "名懿師摩樓炭云人呼為伊摩)。烏婆羅有子名淚婆羅(律云懿師摩王有子名優",
    "T50n2040_001:0002c19": "羅他樓炭云伊摩王有子摩烏獵)。淚婆羅有子名尼求羅(律云優",
    "T50n2040_001:0002c20": "羅他有子名瞿羅樓炭無)。尼求羅有子名師子頰(律云瞿羅有子名尼浮羅",
    "T50n2040_001:0002c21": "樓炭云烏獵有子字泥不生)。師子頰有子名淨飯王(律云尼浮羅有子名",
    "T50n2040_001:0003a01": "師子頰。樓炭云泥不生有子名師子)淨飯王有子名菩薩(律云。師子頰",
    "T50n2040_001:0003a02": "有子名悅頭檀樓炭云師子有子名悅頭檀)菩薩有子名羅睺羅(律云悅頭檀有子名",
    "T50n2040_001:0003a03": "菩薩樓炭云悅頭檀有子名私達菩薩私達菩薩有子名羅云)。",
    "T50n2040_001:0003a04": "由此本緣名剎利種(樓炭云以是因緣從昔至今。起剎利種。中阿含經云。地主",
    "T50n2040_001:0003a05": "者謂剎利)。",
    "T50n2040_001:0003a06": "祐案。劫初草昧。肇建皇極。發源民主。迄于",
    "T50n2040_001:0003a07": "善思。父子繼業三十三王。自善思以後云有",
    "T50n2040_001:0003a08": "十族轉輪王。第一伽[少/兔]至第十懿摩。或是",
    "T50n2040_001:0003a09": "兄弟支胤。聖賢遞興。容可異族別起。應天",
    "T50n2040_001:0003a10": "受命。長源遙緒。難以意量也。總其世數。凡八",
    "T50n2040_001:0003a11": "萬四千二百一十聖王。仰尋白淨所承。出自",
    "T50n2040_001:0003a12": "懿摩。轉輪相纂。億葉重輝。所以釋迦權應。",
    "T50n2040_001:0003a13": "示現降生。託跡既顯。苗裔遂彰。然經舉大數。",
    "T50n2040_001:0003a14": "似亦未周。昔犧農軒曎猶莫詳厥歲。況飛",
    "T50n2040_001:0003a15": "行聖帝壽踰大椿。其年世邈絕。豈凡識所揆",
    "T50n2040_001:0003a16": "哉。",
    "T50n2040_001:0003a17": "釋迦賢劫初姓瞿曇緣譜第二(出十二遊經)",
    "T50n2040_001:0003a18": "昔阿僧祇劫時。有菩薩為國王。其父母早喪。",
    "T50n2040_001:0003a19": "讓國與弟。捨行求道。遙見一婆羅門。姓曰",
    "T50n2040_001:0003a20": "瞿曇因從學道。婆羅門言。當解王衣。如吾",
    "T50n2040_001:0003a21": "所服。受瞿曇姓。於是菩薩。體瞿曇姓入於深",
    "T50n2040_001:0003a22": "山食果飲水。坐禪念道。菩薩乞食還其國",
    "T50n2040_001:0003a23": "界。舉國吏民無能識者。謂為小瞿曇菩薩。",
    "T50n2040_001:0003a24": "於城外甘蔗園中。以為精舍。",
    "T50n2040_001:0003a25": "佛所行讚經云。甘蔗之苗裔。釋迦無勝王",
    "T50n2040_001:0003a26": "淨財德純備。故名曰淨飯。案淨飯遠祖乃",
    "T50n2040_001:0003a27": "是瞿曇之後身。以其前世居甘蔗園。故經稱",
    "T50n2040_001:0003a28": "甘蔗之苗裔也。",
    "T50n2040_001:0003b01": "於中獨坐時。五百大賊劫取官物。路由菩薩",
    "T50n2040_001:0003b02": "廬邊。明日捕賊蹤跡在菩薩舍下。因收菩薩",
    "T50n2040_001:0003b03": "前後劫盜法。以木貫身。立為大標。血流於地。",
    "T50n2040_001:0003b04": "是大瞿曇以天眼見之。便以神足飛來問曰。",
    "T50n2040_001:0003b05": "子有何罪酷乃爾乎。卿無子當何係嗣。菩薩",
    "T50n2040_001:0003b06": "答言。命在須臾何陳子孫。王使左右弩射殺",
    "T50n2040_001:0003b07": "之。大瞿曇悲哀涕泣下棺殮之。取土中餘",
    "T50n2040_001:0003b08": "血以泥團之。持著山中還其精舍。左血著左",
    "T50n2040_001:0003b09": "器中。其右亦然。大瞿曇言。是道士若其至誠。",
    "T50n2040_001:0003b10": "天神當使血化為人。却後十月左即成男。右",
    "T50n2040_001:0003b11": "即成女。於是便姓瞿曇氏。一名舍夷(舍夷。外國貴姓之",
    "T50n2040_001:0003b12": "號也)。仁賢劫來始為寶如來釋迦越。",
    "T50n2040_001:0003b13": "案小瞿曇血化。為人乃宿世之事也。至",
    "T50n2040_001:0003b14": "賢劫中當寶如來出世時。瞿曇神識始生此",
    "T50n2040_001:0003b15": "世界為王耳。釋迦越此王號也。竊謂寶如",
    "T50n2040_001:0003b16": "來即是賢劫七佛之一名。但譯胡為寶。故與",
    "T50n2040_001:0003b17": "七佛名異耳。壽五百萬歲。",
    "T50n2040_001:0003b18": "長阿含云。拘樓孫佛時人壽四萬歲。拘",
    "T50n2040_001:0003b19": "那含佛時。人壽三萬歲。迦葉佛時。人壽二萬",
    "T50n2040_001:0003b20": "歲。今稱釋迦越王壽五百萬歲。設使在拘樓",
    "T50n2040_001:0003b21": "孫世。比於民壽則過百倍也。准例而求如",
    "T50n2040_001:0003b22": "似為殊。然一切業報。未易思議也。至釋迦",
    "T50n2040_001:0003b23": "文佛出世。閻浮提人壽百歲。唯欝單曰壽千",
    "T50n2040_001:0003b24": "歲耳。",
    "T50n2040_001:0003b25": "自下二十五王。其壽二三百萬歲。文陀竭王",
    "T50n2040_001:0003b26": "壽百萬歲。頂生王遮迦越左脾右脾王。皆",
    "T50n2040_001:0003b27": "壽十萬歲。從歡喜王。皆壽八萬四千歲。從惡",
    "T50n2040_001:0003b28": "念遮迦越。殺一牛祠祀。害命失金輪。得銀輪",
    "T50n2040_001:0003b29": "主三天下。壽萬歲。堅念王作鎧。壽五千歲。得",
    "T50n2040_001:0003c01": "銅輪主二天下。主西南。喜殺王壽二千五",
    "T50n2040_001:0003c02": "百歲。得鐵輪王主南天下。其王有太子行",
    "T50n2040_001:0003c03": "五百歲得惡殺一減壽千歲。古人有九病",
    "T50n2040_001:0003c04": "寒熱飢渴生老病死。婆羅門殺生祠祀。從",
    "T50n2040_001:0003c05": "是生四百四病。從師子念王人壽轉減。壽百",
    "T50n2040_001:0003c06": "二十歲。從師子念王後。師子意王有八十四",
    "T50n2040_001:0003c07": "王。人壽轉減。或壽八十七十五十三十二",
    "T50n2040_001:0003c08": "十十歲者。於後師子合車王(師子合車王即師子頰王也)子",
    "T50n2040_001:0003c09": "名白淨。是菩薩父。計菩薩身終始并前後。八",
    "T50n2040_001:0003c10": "萬四千遮迦越王。",
    "T50n2040_001:0003c11": "遮迦越齊言飛行皇帝。即轉輪王也長阿含",
    "T50n2040_001:0003c12": "及曇無德律。序轉輪世數甚明。已顯於前。",
    "T50n2040_001:0003c13": "此記抄撮難尋。若依全經。宜以阿含為正。",
    "T50n2040_001:0003c14": "大瞿曇氏純淑之姓。大方便經云。白淨劫",
    "T50n2040_001:0003c15": "初以來。嫡嫡相承作轉輪王。近來三世不",
    "T50n2040_001:0003c16": "作轉輪。而作閻浮提王。",
    "T50n2040_001:0003c17": "祐觀。十二遊經。不稱我聞。復無佛言。蓋是羅",
    "T50n2040_001:0003c18": "漢注記之說也。尋瞿曇氏族。乃緣起宿世。越",
    "T50n2040_001:0003c19": "至賢劫。還即本姓業因。深遠不可思議也。",
    "T50n2040_001:0003c20": "其所述轉輪。略而不同世數之緒。難得推挍。",
    "T50n2040_001:0003c21": "然瞿曇姓源。頗為詳悉。故撰之云。",
    "T50n2040_001:0003c22": "釋迦近世祖始姓釋緣譜第三(出長阿含經)",
    "T50n2040_001:0003c23": "乃往過去有王。名懿摩(樓炭經云一摩)。",
    "T50n2040_001:0003c24": "曇無德律云。鼓師摩。彌沙塞律云。欝摩一",
    "T50n2040_001:0004a01": "懿欝。此三音相近。以音而推。竊謂懿摩是正。",
    "T50n2040_001:0004a02": "但鼓懿字相似。故傳寫謬為鼓耳。",
    "T50n2040_001:0004a03": "王有四子。一名面光。二名象食。三名路指。",
    "T50n2040_001:0004a04": "四名莊嚴(案彌沙塞四子名。與此各異。莊嚴是白淨王所承也)其王四子",
    "T50n2040_001:0004a05": "少有所犯。王擯出國。到雪山邊。住直樹林中。",
    "T50n2040_001:0004a06": "其四子母。及諸家屬皆追念之。即共集議。",
    "T50n2040_001:0004a07": "詣懿摩王所白言。大王當知。我與四子別久。",
    "T50n2040_001:0004a08": "欲往看視。王即告曰。欲往隨意。時母眷屬聞",
    "T50n2040_001:0004a09": "王教已。即詣雪山。至直樹林。到四子所。時",
    "T50n2040_001:0004a10": "諸母等各為其婚。後懿摩王聞四子生子",
    "T50n2040_001:0004a11": "端正。王即歡喜而發此言。此真釋子。能自存",
    "T50n2040_001:0004a12": "立。因此名釋。",
    "T50n2040_001:0004a13": "釋義齊言能。瑞應本起亦云。釋迦為能其",
    "T50n2040_001:0004a14": "解。是同此四子。並因能命氏也。在直樹林故",
    "T50n2040_001:0004a15": "名釋。胡語呼直亦云釋。天竺一音兼數義。",
    "T50n2040_001:0004a16": "類多如此。懿摩王即釋種先也。",
    "T50n2040_001:0004a17": "彌沙塞云。過去有王。名曰欝摩王。有庶子四",
    "T50n2040_001:0004a18": "人。一名照目。二名聰目。三名調伏象。四名尼",
    "T50n2040_001:0004a19": "樓。聰明神武。有大威德。第一夫人有子。名曰",
    "T50n2040_001:0004a20": "長生。頑薄醜陋。眾人所賤。夫人念言。我子雖",
    "T50n2040_001:0004a21": "長。才不及物。而彼四子並有威德。國祚所歸",
    "T50n2040_001:0004a22": "必鍾此等。當設何計固子基業。王見愛念當",
    "T50n2040_001:0004a23": "設方便。便自嚴飾承敬備禮。伺王喜悅意欲",
    "T50n2040_001:0004a24": "附近。即便白言。因愛致情本由歡對。我今",
    "T50n2040_001:0004a25": "憂深無復世意。微願若遂或有餘歡。若不見",
    "T50n2040_001:0004a26": "許於是盡矣。王言。汝欲何願。理苟可從誓不",
    "T50n2040_001:0004a27": "相負。便白王言。王四子者。聰明仁智並有威",
    "T50n2040_001:0004a28": "德。我子雖長頑薄醜陋。承嗣大統必競凌",
    "T50n2040_001:0004a29": "奪。若王擯斥四子我情乃安。王言。四子仁孝",
    "T50n2040_001:0004b01": "於國無愆。云何擯黜。夫人言。我心劬勞憂兼",
    "T50n2040_001:0004b02": "家國。四子神武民各懷歸。樹黨已立一旦",
    "T50n2040_001:0004b03": "競逐。必相殄滅。大國之祚翻為他有。願王圖",
    "T50n2040_001:0004b04": "之。不私一子。王言。汝言是矣。吾自知時。即",
    "T50n2040_001:0004b05": "呼四子而告之曰。汝有過於吾。吾不忍見汝",
    "T50n2040_001:0004b06": "死。各速出國。剋己圖生。勿復闚[門@俞]自貽後悔。",
    "T50n2040_001:0004b07": "四子奉命即便裝嚴。時四子母。及同生姊",
    "T50n2040_001:0004b08": "妹。並知無過而被擯黜。不勝抂酷咸索同去。",
    "T50n2040_001:0004b09": "又諸力士。一切人民。多樂隨從。王悉聽之。於",
    "T50n2040_001:0004b10": "是便去至雪山北。東西遐逈南北曠大。多",
    "T50n2040_001:0004b11": "諸名花甚好居處。遂便頓止。數年之中歸",
    "T50n2040_001:0004b12": "德如市。遂大熾盛欝為強國。數年之後王思",
    "T50n2040_001:0004b13": "見子。具報召之。皆辭過不還。王便三嘆我子",
    "T50n2040_001:0004b14": "有能。因名釋種。別傳云。此國有釋迦樹甚",
    "T50n2040_001:0004b15": "茂盛。相師云。此處必出國王。因移四子立國。",
    "T50n2040_001:0004b16": "故號釋種。雖非經說。聊附異聞。案此律說",
    "T50n2040_001:0004b17": "四子事緣。與阿含經大同小異。竊謂經變",
    "T50n2040_001:0004b18": "華戎譯人斟酌。出經之人。各有所受。故",
    "T50n2040_001:0004b19": "往往不同也。夫以史漢近書猶分糅相反。",
    "T50n2040_001:0004b20": "況於萬里之外。千歲之表哉。明者固宜",
    "T50n2040_001:0004b21": "擇善而從。懸領文外則可與。言正矣。尼樓",
    "T50n2040_001:0004b22": "有子名烏頭羅。烏頭羅有子。名瞿頭羅。瞿頭",
    "T50n2040_001:0004b23": "羅有子。名尸休羅。尸休羅有四子一。名淨",
    "T50n2040_001:0004b24": "飯。",
    "T50n2040_001:0004b25": "大智論云。昔日種王名師子頰。有四子長名",
    "T50n2040_001:0004b26": "淨飯。長阿含與曇無德律並同。而彌沙塞獨",
    "T50n2040_001:0004b27": "云。尸休羅子淨飯。儻或傳寫脫略也。若斷疑",
    "T50n2040_001:0004b28": "從多。則宜以阿含等經為正。",
    "T50n2040_001:0004b29": "淨飯子名菩薩。",
    "T50n2040_001:0004c01": "祐仰惟。錠光授記表號釋迦。玄符冥契故託",
    "T50n2040_001:0004c02": "化釋種。名兆於未形之前。跡孚於既生之後。",
    "T50n2040_001:0004c03": "照灼人天。聯綿曠劫。其為源也邃矣乎。",
    "T50n2040_001:0004c04": "釋迦降生釋種成佛緣譜第四(出普耀經一名方等本起)",
    "T50n2040_001:0004c05": "菩薩住兜率天。其諸天子各六十六億。咸共",
    "T50n2040_001:0004c06": "講議。當使菩薩現生何種。或有說言。維提",
    "T50n2040_001:0004c07": "種摩竭國。其母真正。其父不真。拘薩大國父",
    "T50n2040_001:0004c08": "母宗族皆不真正。和沙大國王無威神受他",
    "T50n2040_001:0004c09": "節度。維耶離國憙諍不和無清淨行。此鏺樹",
    "T50n2040_001:0004c10": "國舉動虛妄志性麁獷。不應生彼。有一天子。",
    "T50n2040_001:0004c11": "名曰幢英。詣菩薩所而前諮問。究竟菩薩一",
    "T50n2040_001:0004c12": "生補處。所可降神種姓云何。菩薩報曰。其",
    "T50n2040_001:0004c13": "國種姓有六十德。一生補處乃應降神(六十德文",
    "T50n2040_001:0004c14": "多不載)。",
    "T50n2040_001:0004c15": "今此釋種熾盛。五穀豐熟快樂無極。人民滋",
    "T50n2040_001:0004c16": "茂殖眾德本。迦維羅衛。眾人和穆上下相承。",
    "T50n2040_001:0004c17": "一切諸釋渴仰一乘。其白淨王性行仁賢。夫",
    "T50n2040_001:0004c18": "人妙姿性溫貞良。猶天玉女。護身口意。強如",
    "T50n2040_001:0004c19": "金剛。前五百世為菩薩母。應往降神受彼胞",
    "T50n2040_001:0004c20": "胎。於時菩薩問諸天子。以何形貌降神母胎。",
    "T50n2040_001:0004c21": "或言儒童形。或曰釋梵形。或言日月王形。或",
    "T50n2040_001:0004c22": "日金翅鳥形。彼有梵天名曰強威。從仙道來。",
    "T50n2040_001:0004c23": "報諸天言。象形第一。六牙白象威神巍巍。梵",
    "T50n2040_001:0004c24": "典所載。所以者何。世有三獸。一兔二馬三白",
    "T50n2040_001:0004c25": "象。兔之渡水趣自渡耳。馬雖善猛。猶不知水",
    "T50n2040_001:0004c26": "之深淺。白象之渡盡其源底。聲聞緣覺其猶",
    "T50n2040_001:0004c27": "兔馬。雖渡生死不達法本。菩薩大乘譬如白",
    "T50n2040_001:0004c28": "象。解暢三界十二緣起。了之本無。救護一",
    "T50n2040_001:0004c29": "切莫不蒙濟。菩薩過冬盛寒春末。夏初樹始",
    "T50n2040_001:0005a01": "花茂。不寒不暑適在時宜。沸宿應下。菩薩從",
    "T50n2040_001:0005a02": "兜率天化作白象。口有六牙。諸根寂定光色",
    "T50n2040_001:0005a03": "巍巍。現從日光降神母胎趣於右脇。所以處",
    "T50n2040_001:0005a04": "右。所行不左。王后潔妙晏寐忽覺。白象王來",
    "T50n2040_001:0005a05": "處于胎。身心安穩猶如逮禪。",
    "T50n2040_001:0005a06": "瑞應本起云。菩薩初下化乘白象。冠日之精。",
    "T50n2040_001:0005a07": "修行本起云。夫人夢空中有乘白象光明照",
    "T50n2040_001:0005a08": "天下。詣無憂樹。",
    "T50n2040_001:0005a09": "大花嚴經云。菩薩從兜率陀天降神下時。此",
    "T50n2040_001:0005a10": "林中有十種瑞相。一者忽然廣博。二者土石",
    "T50n2040_001:0005a11": "變為金剛。三者寶樹行列。四者沈水末香種",
    "T50n2040_001:0005a12": "種莊嚴。五者花鬘充滿。六者寶水流出。七者",
    "T50n2040_001:0005a13": "池出芙蓉。八者天龍夜叉合掌而住。九者天",
    "T50n2040_001:0005a14": "女合掌恭敬。十者十方一切佛臍中放光。普",
    "T50n2040_001:0005a15": "照此林現佛受生。",
    "T50n2040_001:0005a16": "即遣侍女啟白淨王。王聞踊曜。到無憂樹王",
    "T50n2040_001:0005a17": "心念言。何所屋宅安於妙后。時天帝釋及化",
    "T50n2040_001:0005a18": "自在天。各上天宮。花香妓樂琦異之饌供養",
    "T50n2040_001:0005a19": "妙后。身輕柔軟不想三毒。若有諸病身心之",
    "T50n2040_001:0005a20": "疾。請菩薩母手摩其頭。病皆除愈。菩薩在",
    "T50n2040_001:0005a21": "胎十月。開化訓誨三十六載諸天人民。使立",
    "T50n2040_001:0005a22": "聲聞及諸大乘。菩薩臨產先現瑞應三十有",
    "T50n2040_001:0005a23": "二。一者後園樹木自然生果。二者陸地生青",
    "T50n2040_001:0005a24": "蓮花大如車輪。三者枯樹生花葉。四者天神",
    "T50n2040_001:0005a25": "牽七寶交露車至。五者地中寶藏自出。六者",
    "T50n2040_001:0005a26": "名香好薰遍布遠近。七者雪山五百師子羅",
    "T50n2040_001:0005a27": "住城門。八者白象子羅住殿前。九者天為四",
    "T50n2040_001:0005a28": "面細雨澤香。十者宮中自然百味飯食濟諸",
    "T50n2040_001:0005a29": "飢渴。凡三十二瑞(文多不載瑞應及修行並同)疆場左右嘆",
    "T50n2040_001:0005b01": "未曾有。王后臨產思入園觀。嚴雲母寶車。",
    "T50n2040_001:0005b02": "婇女圍繞出遊憐鞞樹下。王后坐師子床。六",
    "T50n2040_001:0005b03": "反震動三千國土四天王挽王后車。梵天前",
    "T50n2040_001:0005b04": "導。適至樹下。樹即屈枝自歸王后。諸天百千",
    "T50n2040_001:0005b05": "咸共散花。爾時菩薩從右脇生。",
    "T50n2040_001:0005b06": "佛所行讚云。優留王股生。卑偷王手生。曼陀",
    "T50n2040_001:0005b07": "王頂生。伽叉王腋生。菩薩亦如是從右脇而",
    "T50n2040_001:0005b08": "生。大善權經云。菩薩發意。能從兜率不由胞",
    "T50n2040_001:0005b09": "胎。一時之頃成最正覺。防人有疑此所從來",
    "T50n2040_001:0005b10": "變化所為乎。若懷狐疑不聽受法。故現處胎。",
    "T50n2040_001:0005b11": "眾人當謂后生菩薩必有惱患。欲現安隱。母",
    "T50n2040_001:0005b12": "適攀樹枝菩薩誕生。是為菩薩善權方便。忽",
    "T50n2040_001:0005b13": "然現身住寶蓮花。墮地行七步。顯揚梵音。天",
    "T50n2040_001:0005b14": "上天下為人天尊。",
    "T50n2040_001:0005b15": "大善權經云。菩薩行地七步亦不八步。是為",
    "T50n2040_001:0005b16": "正士應七覺意覺不覺也。舉手而言。吾於世",
    "T50n2040_001:0005b17": "間設不現斯。各當自尊。外道梵志必墜惡趣。",
    "T50n2040_001:0005b18": "為善權方便。天帝釋梵雨雜名香。九龍在上",
    "T50n2040_001:0005b19": "而下香水洗浴菩薩。",
    "T50n2040_001:0005b20": "瑞應本起云。梵釋下侍。四天王接置金机上。",
    "T50n2040_001:0005b21": "修行本起云。龍王兄弟左雨溫水右雨冷泉。",
    "T50n2040_001:0005b22": "釋梵天衣裹之。五百伏藏一時發出。海行興",
    "T50n2040_001:0005b23": "利一時集至。梵志相師普稱萬歲。即名太子",
    "T50n2040_001:0005b24": "為悉達。漢言財吉。五千青衣各生力士。白馬",
    "T50n2040_001:0005b25": "生駒形色如雪。黃羊生羔。五千玉女皆來侍",
    "T50n2040_001:0005b26": "衛。",
    "T50n2040_001:0005b27": "修行本起云。國中八萬四千長者生子悉男。",
    "T50n2040_001:0005b28": "八萬四千厩馬生駒。其一特異毛色純白。髦",
    "T50n2040_001:0005b29": "鬣貫珠。故名為蹇特。奴名闡特。瑞應本起云。",
    "T50n2040_001:0005c01": "奴名車匿。馬名健陟。",
    "T50n2040_001:0005c02": "菩薩七日後其母命終。所以者何。應然。菩薩",
    "T50n2040_001:0005c03": "察之。臨母命終因來下生。懷菩薩時諸天供",
    "T50n2040_001:0005c04": "養。已服天食不甘世養。本福應然。去來今佛",
    "T50n2040_001:0005c05": "皆亦如是。母七日終。應受忉利天上功祚。適",
    "T50n2040_001:0005c06": "升彼天。五萬梵天各執寶瓶。二萬魔妻手執",
    "T50n2040_001:0005c07": "寶縷侍菩薩母。",
    "T50n2040_001:0005c08": "瑞應本起云。菩薩本知母人之德不堪受其",
    "T50n2040_001:0005c09": "禮。故因其將終而從之生。長阿含經云。毘",
    "T50n2040_001:0005c10": "婆尸佛降神母胎。專念不亂安樂無畏。身壞",
    "T50n2040_001:0005c11": "命終生忉利天。此是常法。大善權經云。生後",
    "T50n2040_001:0005c12": "七日其母便薨。福應昇天。非菩薩咎。前處兜",
    "T50n2040_001:0005c13": "率觀后摩耶。大命將終。餘有十月七日之期。",
    "T50n2040_001:0005c14": "故神變來下。是菩薩善權方便。或有說言。",
    "T50n2040_001:0005c15": "太子年幼誰能養育。唯大愛道能使長大耳。",
    "T50n2040_001:0005c16": "大愛道者。太子姨母清淨無夫。時白淨王詣",
    "T50n2040_001:0005c17": "大愛道乳哺令長。時大愛道即可之。眾釋啟",
    "T50n2040_001:0005c18": "曰。聞雪山有仙梵志。名阿夷頭耆舊多識明",
    "T50n2040_001:0005c19": "曉相法。王大歡喜。嚴駕白象往詣阿夷頭。",
    "T50n2040_001:0005c20": "道人披[疊*毛]相太子。見三十二相。軀體金色。頂",
    "T50n2040_001:0005c21": "有肉髻。其髮紺青。眉間白毫。項出日光。目睒",
    "T50n2040_001:0005c22": "紺色。上下俱眴。口四十齒。白齊平方。頰車廣",
    "T50n2040_001:0005c23": "長。舌七合滿。師子膺。身方正。修臂指長。足",
    "T50n2040_001:0005c24": "跟滿安平。指內外握。合縵掌手。足輪千輻理。",
    "T50n2040_001:0005c25": "陰馬藏。鹿腨腸。鉤鎖骨。毛右旋。一一孔一毛",
    "T50n2040_001:0005c26": "生。皮毛細軟。不受塵水。胸有萬字(瑞應本起悉同)。",
    "T50n2040_001:0005c27": "阿夷見此乃增嘆。流涕悲不能言。王惶懼而",
    "T50n2040_001:0005c28": "問。有不祥乎。願告其意。舉手答曰。吉無不",
    "T50n2040_001:0005c29": "利。敢賀大王生此神人。昨天地大動其正",
    "T50n2040_001:0006a01": "為此。我相法中王者生子。有三十二相者。處",
    "T50n2040_001:0006a02": "國當為轉輪聖王七寶自至。若捨國出家為",
    "T50n2040_001:0006a03": "自然佛。傷我年已晚暮。當就後世不覩佛興。",
    "T50n2040_001:0006a04": "故自悲耳。王深知其能相。為作三時殿。選",
    "T50n2040_001:0006a05": "五百妓女。擇取端正才能巧妙。迭代宿衛。王",
    "T50n2040_001:0006a06": "告大愛道。擁護太子將詣天祠。太子在坐即",
    "T50n2040_001:0006a07": "時咳笑面目喜悅。適入天寺。諸天形像各捨",
    "T50n2040_001:0006a08": "本位禮菩薩足。太子年七歲。眾釋道從。乘",
    "T50n2040_001:0006a09": "羊車將詣書師。師名選友。菩薩手執金筆栴",
    "T50n2040_001:0006a10": "檀書隷明珠書床。問師選友。今師何書而相",
    "T50n2040_001:0006a11": "教乎。其師答曰。以梵佉留而相教耳。菩薩答",
    "T50n2040_001:0006a12": "曰。其異書者有六十四。今師何言正有二種。",
    "T50n2040_001:0006a13": "師問。皆何所名。答曰。梵書。佉留書。護眾書。",
    "T50n2040_001:0006a14": "疾堅書。龍鬼書。揵沓和書。阿須倫書。鹿倫",
    "T50n2040_001:0006a15": "書。天腹書。轉數書。轉眼書。觀空書。攝取書",
    "T50n2040_001:0006a16": "(文多不悉載)。此六十四欲以何書而相教乎。時師",
    "T50n2040_001:0006a17": "歡悅說偈讚嘆菩薩。為諸童子一一分別諸",
    "T50n2040_001:0006a18": "字本末。勸發無上正真道意。",
    "T50n2040_001:0006a19": "瑞應本起云。時去聖久書缺二字。以問於師。",
    "T50n2040_001:0006a20": "師不能達。反啟其志。",
    "T50n2040_001:0006a21": "時諸力士釋種長者啟白淨王。若太子作佛",
    "T50n2040_001:0006a22": "斷聖王種。王曰。何所王女宜太子妃。菩薩心",
    "T50n2040_001:0006a23": "念。吾不貪欲棄兜率來。以權方便今當試之。",
    "T50n2040_001:0006a24": "使上工立妙金像。以書文字。女人德義如吾",
    "T50n2040_001:0006a25": "所疏。能應娉耳。時白淨王告右梵志入迦夷",
    "T50n2040_001:0006a26": "衛國遍瞻察。梵志周行覩一玉女。淨猶蓮花。",
    "T50n2040_001:0006a27": "類玉女寶。王問女。梵志報曰。執杖釋種。王",
    "T50n2040_001:0006a28": "言。儻不可意使自擇之。召羅衛好女會彼講",
    "T50n2040_001:0006a29": "堂。時釋女俱夷到菩薩所。諦視菩薩目未曾",
    "T50n2040_001:0006b01": "眴。菩薩欣笑。執持寶英以遺俱夷。俱夷報曰。",
    "T50n2040_001:0006b02": "吾不貪寶。當以功德莊嚴。王遣梵志往媒此",
    "T50n2040_001:0006b03": "女。執杖釋言。我等本姓有藝術者乃嫁與之。",
    "T50n2040_001:0006b04": "王問菩薩。能現術乎。菩薩曰能。王遍勅國中。",
    "T50n2040_001:0006b05": "撞鍾擊鼓。却後七日太子現術。諸有藝術皆",
    "T50n2040_001:0006b06": "來集會。勝者以釋女與之。於是調達右手牽",
    "T50n2040_001:0006b07": "象左手撲殺。難陀出城門。即牽移路側。菩",
    "T50n2040_001:0006b08": "薩出城曰。是象身大臭熏城內。即右掌接擿",
    "T50n2040_001:0006b09": "置城外。時大臣炎光算術第一。言談算術亦",
    "T50n2040_001:0006b10": "不能及。樹木藥草眾水滴數一一可知。樗蒱",
    "T50n2040_001:0006b11": "六博天文地理。八萬異術一切諳會。不及菩",
    "T50n2040_001:0006b12": "薩。調達及難陀故欲手搏。菩薩愍之。舉調達",
    "T50n2040_001:0006b13": "身在於空中三反跳旋使身不痛。王及釋種",
    "T50n2040_001:0006b14": "更欲試射。調達竪四十里鼓。難陀六十里。",
    "T50n2040_001:0006b15": "菩薩百里。調達射中四十里鼓。不能得過。",
    "T50n2040_001:0006b16": "難陀六十里亦不得越。菩薩引弓。弓即折破。",
    "T50n2040_001:0006b17": "問有異弓任吾用不。王曰。吾祖父所執用弓",
    "T50n2040_001:0006b18": "奇異無雙。無能用者。著於天寺便可持來。一",
    "T50n2040_001:0006b19": "切諸釋無能張者。菩薩以手捺張。拼弓之聲",
    "T50n2040_001:0006b20": "悉聞城內。注箭放撥中百里鼓。箭沒地中涌",
    "T50n2040_001:0006b21": "泉自出。中鐵圍山。三千剎土六反震動。一切",
    "T50n2040_001:0006b22": "諸釋怪未曾有。於時執杖釋種以女俱夷為",
    "T50n2040_001:0006b23": "菩薩妃。隨世習俗現相娛樂。",
    "T50n2040_001:0006b24": "修行本起云。太子年至十七。王為採擇名女",
    "T50n2040_001:0006b25": "無可意者。有小國王。名須波弗。漢言善覺。女",
    "T50n2040_001:0006b26": "名裘夷。端正少雙。八國皆求悉不與之。白淨",
    "T50n2040_001:0006b27": "王召而告之。吾為太子娉取卿女。善覺憂愁。",
    "T50n2040_001:0006b28": "若不許者恐見誅伐。與者諸國結怨。女言表",
    "T50n2040_001:0006b29": "白淨王。國中勇武技術最勝者。我乃為之。王",
    "T50n2040_001:0006c01": "勅群臣並出戲場。太子舉象。射中鐵圍山。善",
    "T50n2040_001:0006c02": "覺送女詣太子宮。",
    "T50n2040_001:0006c03": "瑞應本起云。太子年十七。王為納妃簡選數",
    "T50n2040_001:0006c04": "千。最後一女名曰裘夷。端正第一禮義備舉。",
    "T50n2040_001:0006c05": "是則宿命賣花女也。太子雖納久而不接。婦",
    "T50n2040_001:0006c06": "人之情欲有附近。太子曰。常得好花置我中",
    "T50n2040_001:0006c07": "間。共視之寧不好乎。裘夷即具好花。又欲",
    "T50n2040_001:0006c08": "近之。太子曰却。此花汁污於床席。久後復曰。",
    "T50n2040_001:0006c09": "得好白[埶/衣]置我中間。兩人觀之不亦好乎。婦",
    "T50n2040_001:0006c10": "即具[埶/衣]又有近意。太子曰却。人有污垢必洿",
    "T50n2040_001:0006c11": "此[埶/衣]。婦不敢近。侍女咸疑謂不能男。太子以",
    "T50n2040_001:0006c12": "手指妃腹曰。却後六年爾當生男。遂以有身。",
    "T50n2040_001:0006c13": "大善權經云。何故菩薩而有室娶菩薩無欲。",
    "T50n2040_001:0006c14": "所以示現妻息。防人懷疑。菩薩非男斯黃門",
    "T50n2040_001:0006c15": "耳。故納瞿夷釋氏之女。羅云於天變沒化",
    "T50n2040_001:0006c16": "生。不由父母合會而育。又是菩薩本願所",
    "T50n2040_001:0006c17": "致。",
    "T50n2040_001:0006c18": "時白淨王念言。太子將無欲遊觀。勅嚴治道",
    "T50n2040_001:0006c19": "路。莫令不淨見不可意。於時太子出東城門。",
    "T50n2040_001:0006c20": "菩薩威神之所建立。諸天化作老人。髮白齒",
    "T50n2040_001:0006c21": "落。目冥耳聾。執杖僂步。菩薩知而發問。此為",
    "T50n2040_001:0006c22": "何人。御者曰。是名老人。菩薩曰。人命速駛。",
    "T50n2040_001:0006c23": "猶山水流難可再過。不獨此人天下皆爾。便",
    "T50n2040_001:0006c24": "迴還入宮愍念十方。菩薩後復出南城門。路",
    "T50n2040_001:0006c25": "見病人。水腹身羸臥于道側。御者曰。此名",
    "T50n2040_001:0006c26": "病人。命在須臾餘壽如髮。菩薩曰。萬物無",
    "T50n2040_001:0006c27": "常有身有苦。吾亦當然。即還入宮。後復遊",
    "T50n2040_001:0006c28": "觀出西城門。見一人死。室家圍遶抆淚悲哭。",
    "T50n2040_001:0006c29": "菩薩問曰。此為何人。御者曰。此為死人。人",
    "T50n2040_001:0007a01": "生有死。猶春有冬。人物一統無生不終。菩薩",
    "T50n2040_001:0007a02": "曰。夫死痛矣。精神據矣。吾見死者。形壞體化",
    "T50n2040_001:0007a03": "而神不滅。吾不能復以死受生往來五道勞",
    "T50n2040_001:0007a04": "我精神。便迴車還。復於異日出北城門。見",
    "T50n2040_001:0007a05": "一沙門。衣服整齊手執法器。菩薩問曰。此為",
    "T50n2040_001:0007a06": "何人。御者答。此名比丘。以棄情欲難污如空。",
    "T50n2040_001:0007a07": "慈心一切欲度十方。菩薩言。善哉唯是為快。",
    "T50n2040_001:0007a08": "是吾所樂。菩薩念言。我不辭王而出家者。便",
    "T50n2040_001:0007a09": "為不應。即時靜夜入王宮殿。光明照遠近。",
    "T50n2040_001:0007a10": "其父覺起。啟父王言。諸天勸助今應出家。父",
    "T50n2040_001:0007a11": "王悲泣。何所志願。何時當還。菩薩言。欲得四",
    "T50n2040_001:0007a12": "願。一者不老。二者無病。三者不死。四者不",
    "T50n2040_001:0007a13": "別。假使父王與此四願。不復出家。王聞重",
    "T50n2040_001:0007a14": "悲。此四願者古今無獲。明旦即勅五百釋勇",
    "T50n2040_001:0007a15": "多力者宿衛菩薩。四門城開閉聲聞四十里",
    "T50n2040_001:0007a16": "(端應本起云。裘夷心疑其欲去。坐起不解其側)。",
    "T50n2040_001:0007a17": "於時菩薩夜觀妓女。百節空中譬如芭蕉。鼻",
    "T50n2040_001:0007a18": "涕目淚。樂器縱橫。顧視其妻具見形體。腦髓",
    "T50n2040_001:0007a19": "髑髏心肺腸胃。外是革囊中有臭處。假借當",
    "T50n2040_001:0007a20": "還亦不得久。三界無怙唯道可恃。欲界諸天",
    "T50n2040_001:0007a21": "住於空中。法行天子遙白菩薩。時已到矣。",
    "T50n2040_001:0007a22": "沸星適現。即勅車匿起被揵陟。適宣此言。四",
    "T50n2040_001:0007a23": "天王與無數閱叉龍等。皆被鎧甲從四方來。",
    "T50n2040_001:0007a24": "稽首菩薩。城中男女皆疲極寐。孔雀眾鳥亦",
    "T50n2040_001:0007a25": "疲極寐。",
    "T50n2040_001:0007a26": "修行本起云。諸天言。太子當去恐作稽留。召",
    "T50n2040_001:0007a27": "烏蘇慢。漢名&#;神。適來宮圍內人&#;寐。",
    "T50n2040_001:0007a28": "車匿重悲。門閉下鑰誰當開者。諸鬼神阿須",
    "T50n2040_001:0007a29": "倫等自然開門。四神捧馬足。天帝前導。放大",
    "T50n2040_001:0007b01": "淨光將詣佛樹。俱夷明日從寐起已。自投於",
    "T50n2040_001:0007b02": "地。今捨我去為至何所。",
    "T50n2040_001:0007b03": "瑞應本起云。王自到田上。遙見太子樹為曲",
    "T50n2040_001:0007b04": "枝隨陰其軀。王悚然寐寤驚。不識下馬作禮。",
    "T50n2040_001:0007b05": "太子拜曰。今一適此。大王何宜抂來。得道當",
    "T50n2040_001:0007b06": "還不忘此誓。菩薩脫寶衣以付車匿。還啟白",
    "T50n2040_001:0007b07": "父王及以舍夷。若成正覺當復來還。車匿淚",
    "T50n2040_001:0007b08": "下如雨。白馬跪地舐菩薩足。王覩寶衣車匿",
    "T50n2040_001:0007b09": "白馬來還。不見太子。自投墮地。我子今為所",
    "T50n2040_001:0007b10": "至。具夷悲哀抱白馬頸。太子乘汝何以獨",
    "T50n2040_001:0007b11": "來。王念菩薩不捨心懷。普召大臣。卿等長子",
    "T50n2040_001:0007b12": "抱孫共相娛樂。吾有一子。離別入山。擇取卿",
    "T50n2040_001:0007b13": "等子弟五人追而侍之。若中來者還滅汝族。",
    "T50n2040_001:0007b14": "五人追之不能及逮。心自念言。是為逸人。",
    "T50n2040_001:0007b15": "行不擇路。何道之有。歸去滅種不如住此。甘",
    "T50n2040_001:0007b16": "菓美泉悉無所乏。菩薩自念欲。作沙門至",
    "T50n2040_001:0007b17": "山水邊。定止天王知心持刀來。帝釋受髮。",
    "T50n2040_001:0007b18": "則成沙門。肉髻在處。大善權經云。菩薩自剃",
    "T50n2040_001:0007b19": "頭髮。諸天龍神無能見頂。況能除髮。菩薩",
    "T50n2040_001:0007b20": "念白淨王。當起恨意。誰剃子首。聞自剃之王",
    "T50n2040_001:0007b21": "乃默然。是為方便。菩薩往至尼連水邊。閑",
    "T50n2040_001:0007b22": "居寂然。思惟六年示大勤苦。日服一麻一米。",
    "T50n2040_001:0007b23": "結跏趺坐亦不傾側。大雨雷電冬夏默坐。未",
    "T50n2040_001:0007b24": "曾舉手以自障蔽。眾人怪之。取草木投耳鼻",
    "T50n2040_001:0007b25": "中。亦不棄去。",
    "T50n2040_001:0007b26": "瑞應本起云。菩薩取[葶-丁+呆]草布地。叉手閉目一",
    "T50n2040_001:0007b27": "心誓言。使吾於此肌骨枯腐。不得佛終不起。",
    "T50n2040_001:0007b28": "天神進食不受。天令左右自然生麻米。日食",
    "T50n2040_001:0007b29": "一麻一米。以續精氣端坐六年。觀佛三昧經",
    "T50n2040_001:0007c01": "云。坐道樹下形體羸瘠。唯有金色光明益顯。",
    "T50n2040_001:0007c02": "是骨節相跓失槃龍文。竟六年已。心自念言。",
    "T50n2040_001:0007c03": "今以羸瘦之體。往詣佛樹。後世有譏謂餓得",
    "T50n2040_001:0007c04": "道。吾寧可服柔軟食平復。其體然後成佛。時",
    "T50n2040_001:0007c05": "有長者女。出嫁生男心中歡喜。[聲-耳+牛]千頭牛展",
    "T50n2040_001:0007c06": "轉相飲。取其淳乳作糜欲祠樹神。遣婢見佛",
    "T50n2040_001:0007c07": "坐不識何神。還啟。大家。樹下有神端正殊好。",
    "T50n2040_001:0007c08": "女聞歡喜欲往取糜。糜跳出釜丈餘。不可得",
    "T50n2040_001:0007c09": "取。女甚怪之。天於虛空而出聲曰。有大菩",
    "T50n2040_001:0007c10": "薩。已從座起。汝本有願。當先飯之乃成正覺。",
    "T50n2040_001:0007c11": "女聞天言。即取乳糜盛滿金鉢。往尼連水邊。",
    "T50n2040_001:0007c12": "菩薩以神通力入水流浴。兜率天子取天衣",
    "T50n2040_001:0007c13": "袈裟奉上。菩薩即取著之。住尼連水。長者",
    "T50n2040_001:0007c14": "女奉乳糜稽首足下。菩薩受食知氣力充。往",
    "T50n2040_001:0007c15": "詣佛樹路右一人名曰吉祥。又生青草柔滑",
    "T50n2040_001:0007c16": "不亂。菩薩詣吉祥所吾欲得草。適施草坐。地",
    "T50n2040_001:0007c17": "則大動。諸天化作八萬佛樹師子之座。或有",
    "T50n2040_001:0007c18": "佛樹高八千里。或四千里。一一天子念言。菩",
    "T50n2040_001:0007c19": "薩坐我座上不在餘座。其下劣眾生本薄福",
    "T50n2040_001:0007c20": "者。見於菩薩身坐草蓐。菩薩坐已。計魔波",
    "T50n2040_001:0007c21": "旬。最為豪尊。今吾當成無上正覺。當感令到",
    "T50n2040_001:0007c22": "降伏攝化。爾乃發起三界眾生。於時菩薩坐",
    "T50n2040_001:0007c23": "佛樹下。",
    "T50n2040_001:0007c24": "受胎經云。坐閻浮樹下。三十八日觀樹思惟。",
    "T50n2040_001:0007c25": "感動天地六反震動。演大光明覆蔽魔宮。時",
    "T50n2040_001:0007c26": "魔波旬臥寐夢中見三十二變。宮殿闇冥。宮",
    "T50n2040_001:0007c27": "殿污泥。入於邪逕。池水枯竭。樂器破壞。閱叉",
    "T50n2040_001:0007c28": "&#;鬼頭皆墮地。諸天捨去不從其教(凡三十二夢文多不載)",
    "T50n2040_001:0007c29": "從夢而起恐怖毛竪。召會大臣及諸兵眾。說",
    "T50n2040_001:0008a01": "夢所見。以何方便而往伏之。并召千子。其五",
    "T50n2040_001:0008a02": "百子導師等信樂菩薩。其五百子惡目等隨魔",
    "T50n2040_001:0008a03": "所教。魔王憒亂告其四女。一名欲妃。二名悅",
    "T50n2040_001:0008a04": "彼。三名快觀。四名見從。汝往詣彼惑亂其行。",
    "T50n2040_001:0008a05": "女詣菩薩綺語作姿。三十有二姿。卞脣口嫈",
    "T50n2040_001:0008a06": "嫇細視。現其髀脚露其手臂。作鳧雁鴛鴦哀",
    "T50n2040_001:0008a07": "鸞之聲(凡四十二態文多不載)魔女善學女幻迷惑之業。而",
    "T50n2040_001:0008a08": "自言曰。我等年在盛時。天女端正莫踰我者。",
    "T50n2040_001:0008a09": "願得晨起夜寐供事左右。菩薩答曰。汝有宿",
    "T50n2040_001:0008a10": "福受得天身。形體雖好而心不端。革囊盛臭",
    "T50n2040_001:0008a11": "而來何為。去吾不用。其魔王女化成老母不",
    "T50n2040_001:0008a12": "能自復即。還魔所。",
    "T50n2040_001:0008a13": "觀佛三昧經云。魔有三女。長名悅彼。中名喜",
    "T50n2040_001:0008a14": "心。小名多媚。白父言。我能往亂。願父莫愁。",
    "T50n2040_001:0008a15": "即自莊飾。過踰魔后百千萬倍。眄目作姿。現",
    "T50n2040_001:0008a16": "諸妖冶。禮敬菩薩旋繞七匝。白菩薩言。太",
    "T50n2040_001:0008a17": "子生時萬神侍御。何棄天位來此樹下。我是",
    "T50n2040_001:0008a18": "天女六天無雙。今以微身奉上太子。我等善",
    "T50n2040_001:0008a19": "能調身按摩。今欲親近。坐樹體疲宜須偃息。",
    "T50n2040_001:0008a20": "服食甘露。即以寶器獻天百味太子寂然身",
    "T50n2040_001:0008a21": "心不動。以白毫擬令天三女自見身肉膿囊",
    "T50n2040_001:0008a22": "涕唾九孔。根本生藏熟藏迴伏婉轉。踊生",
    "T50n2040_001:0008a23": "諸虫有八千戶。走入小腸張口上向。唼食諸",
    "T50n2040_001:0008a24": "藏。髓脈生虫細於秋毫。數甚眾多。其女見",
    "T50n2040_001:0008a25": "此即便嘔吐。即自見身左生蛇頭。右生狐頭。",
    "T50n2040_001:0008a26": "中首狗頭。背負老母。抱死小兒。諸女驚號却",
    "T50n2040_001:0008a27": "行而去。低頭視臍。自見女形醜狀鄙穢。復有",
    "T50n2040_001:0008a28": "諸虫如手釧形。團欒相持。而有眾口口生",
    "T50n2040_001:0008a29": "五毒唼食女根。諸女見已心極酸苦。如箭入",
    "T50n2040_001:0008b01": "心匍匐而去。呼嗟嘆息至魔王前。魔毒益盛。",
    "T50n2040_001:0008b02": "召四部十八億眾。變為師子熊羆猨猴之形。",
    "T50n2040_001:0008b03": "或虫頭人軀虺蛇之身。擔山吐火。雷電四繞",
    "T50n2040_001:0008b04": "獲持戈矛。菩薩慈心一毛不動。光顏益好鬼",
    "T50n2040_001:0008b05": "兵不能得近。",
    "T50n2040_001:0008b06": "觀佛三昧經云。魔王大怒遍勅六天。并諸八",
    "T50n2040_001:0008b07": "部。往瞿曇所是時諸鬼。猶如雲赴。或有諸",
    "T50n2040_001:0008b08": "鬼。首如牛頭。頭四十耳。耳生鐵箭。末爛上",
    "T50n2040_001:0008b09": "起。復有諸鬼。首如狐頭有十千眼聲如霹靂。",
    "T50n2040_001:0008b10": "曠野鬼神大將軍等。一頸六頭。胸有六面。",
    "T50n2040_001:0008b11": "膝頭兩面。體毛如箭。奮身射人。張眼爛赤。血",
    "T50n2040_001:0008b12": "出流下。疾走而到。魔告諸鬼。瞿曇善人或能",
    "T50n2040_001:0008b13": "知呪。當興四兵。化作四兵列狀如林甚可怖",
    "T50n2040_001:0008b14": "畏。直從空下至道樹邊。魔復更念。此眾或",
    "T50n2040_001:0008b15": "不能降伏瞿曇。復脫寶冠擬地。當閻羅王宮",
    "T50n2040_001:0008b16": "上。告勅諸鬼。汝等獄卒及閻羅王。阿鼻地獄",
    "T50n2040_001:0008b17": "刀輪劍戟火車爐炭。一切都舉向閻浮提。魔",
    "T50n2040_001:0008b18": "王振吼勅諸兵眾。速害瞿曇。上震火雷雨熱",
    "T50n2040_001:0008b19": "鐵丸。刀輪武器交橫空中。然其火箭不近",
    "T50n2040_001:0008b20": "菩薩。是時菩薩。徐舉眉間毫擬阿鼻地獄。",
    "T50n2040_001:0008b21": "令罪人見白毛流水澍如車軸。大火暫滅。",
    "T50n2040_001:0008b22": "自憶前世所作諸罪。心得清涼稱南無佛。以",
    "T50n2040_001:0008b23": "是因緣受罪畢訖。直生人中。魔見是相顦顇",
    "T50n2040_001:0008b24": "懊惱。忽然還宮。白毫直至六天。見白毛孔",
    "T50n2040_001:0008b25": "諸寶蓮花過去七佛在其花上。如是白毛上",
    "T50n2040_001:0008b26": "至無色。遍照一切如頗梨鏡。八萬四千天女",
    "T50n2040_001:0008b27": "視波旬身。狀如燋木。但瞻菩薩白毫相光。無",
    "T50n2040_001:0008b28": "數天子天女皆發無生菩提道意。",
    "T50n2040_001:0008b29": "魔王自前與佛相難。菩薩以智慧力伸手按",
    "T50n2040_001:0008c01": "地。應時地動。魔與官屬顛倒而墮。已降魔怨",
    "T50n2040_001:0008c02": "成正真覺。",
    "T50n2040_001:0008c03": "祐尋。法身無形。群有已滅覺智不起。萬動永",
    "T50n2040_001:0008c04": "寂。而循現託生降神胎化者何耶。乘大緣以",
    "T50n2040_001:0008c05": "應俗。本誓力以弘慈也。故能運般若之權。任",
    "T50n2040_001:0008c06": "首楞之勢。迴靈兜率耀化赤澤。陶鈞非我利",
    "T50n2040_001:0008c07": "見由物。豈言象思議而能語其極哉。是以攝",
    "T50n2040_001:0008c08": "受群萌故居輪皇。摧制剛夸故才窮藝術。斷",
    "T50n2040_001:0008c09": "拔愛網故去國入山。顯明法尊故降魔道樹。",
    "T50n2040_001:0008c10": "凡斯妙跡罔非振俗。應體圓通。隨方變現。法",
    "T50n2040_001:0008c11": "身凝湛未甞起滅。然世識習滯據跡為真。",
    "T50n2040_001:0008c12": "欲觀如來失道愈遠。故涅槃經云。若言菩薩",
    "T50n2040_001:0008c13": "在白淨王宮依因父母生育是身。是魔所說。",
    "T50n2040_001:0008c14": "蓋謂證迹而迷本也。若本跡雙照權實俱明。",
    "T50n2040_001:0008c15": "則披經無礙。法身可覩。",
    "T50n2040_001:0008c16": "釋迦在七佛末種姓眾數同異譜第五(出長阿含經)",
    "T50n2040_001:0008c17": "佛告諸比丘。過去九十一劫時。世有佛名毘",
    "T50n2040_001:0008c18": "婆尸如來至真。出現于世。復次過去三十一",
    "T50n2040_001:0008c19": "劫。有佛名尸棄如來至真。出現於世。復於",
    "T50n2040_001:0008c20": "彼三十一劫中。有佛名毘舍婆如來至真。出",
    "T50n2040_001:0008c21": "現於世。復次此賢劫中。有佛名拘樓孫。又名",
    "T50n2040_001:0008c22": "拘那含。又名迦葉。我今亦於賢劫中。成最正",
    "T50n2040_001:0008c23": "覺。",
    "T50n2040_001:0008c24": "毘婆尸佛時人壽八萬歲。尸棄佛時人壽七",
    "T50n2040_001:0008c25": "萬歲。毘舍婆佛時人壽六萬歲。拘樓孫佛時",
    "T50n2040_001:0008c26": "人壽四萬歲。",
    "T50n2040_001:0008c27": "拘那含佛時人壽三萬歲。迦葉佛時人壽二",
    "T50n2040_001:0008c28": "萬歲。我今出世人壽百歲。少出多減。",
    "T50n2040_001:0008c29": "毘婆尸佛出剎利種。姓拘利若。尸棄佛毘舍",
    "T50n2040_001:0009a01": "婆佛種姓亦爾。拘樓孫佛出婆羅門種姓迦",
    "T50n2040_001:0009a02": "葉(增一阿含云姓婆羅墮)拘那含佛迦葉佛種姓亦爾。我",
    "T50n2040_001:0009a03": "今如來至真出剎利種。姓曰瞿曇。",
    "T50n2040_001:0009a04": "毘婆尸佛。坐娑羅樹下成最正覺。尸棄佛坐",
    "T50n2040_001:0009a05": "分陀利樹下成最正覺。毘舍婆佛坐婆羅樹",
    "T50n2040_001:0009a06": "下成最正覺。拘樓孫佛坐尸利沙樹下成最",
    "T50n2040_001:0009a07": "正覺。拘那含佛坐烏暫婆羅門樹下成最正",
    "T50n2040_001:0009a08": "覺。迦葉佛坐尼拘律樹下成最正覺。我今如",
    "T50n2040_001:0009a09": "來至真。坐鉢多樹下成最正覺。",
    "T50n2040_001:0009a10": "毘婆尸如來三會說法。初會弟子有十六萬",
    "T50n2040_001:0009a11": "八千人。二會弟子有十萬人。三會弟子有八",
    "T50n2040_001:0009a12": "萬人。尸棄如來亦三會說法。初會弟子有十",
    "T50n2040_001:0009a13": "萬人。二會弟子有八萬人。三會弟子有七萬",
    "T50n2040_001:0009a14": "人。毘舍婆如來二會說法。初會弟子有七萬",
    "T50n2040_001:0009a15": "人。次會弟子有六萬人。拘樓孫如來一會說",
    "T50n2040_001:0009a16": "法。弟子四萬人。拘那含如來一會說法。弟子",
    "T50n2040_001:0009a17": "三萬人。迦葉如來一會說法。弟子二萬人。我",
    "T50n2040_001:0009a18": "今一會說法。弟子千二百五十人。",
    "T50n2040_001:0009a19": "毘婆尸佛有二弟子。一名騫荼。二名提舍。諸",
    "T50n2040_001:0009a20": "弟子中最為第一。尸棄佛有二弟子。一名阿",
    "T50n2040_001:0009a21": "毘浮。二名三婆婆。諸弟子中最為第一。毘舍",
    "T50n2040_001:0009a22": "婆佛有二弟子。一名扶遊。二名欝多摩。諸弟",
    "T50n2040_001:0009a23": "子中最為第一。拘樓孫佛有二弟子。一名薩",
    "T50n2040_001:0009a24": "尼。二名毘樓諸弟子中最為第一。拘那含佛",
    "T50n2040_001:0009a25": "有二弟子。一名舒槃那。二名欝多樓。諸弟子",
    "T50n2040_001:0009a26": "中最為第一。迦葉佛有二弟子。一名提舍。二",
    "T50n2040_001:0009a27": "名婆羅婆。諸弟子中最為第一。今我二弟子。",
    "T50n2040_001:0009a28": "一名舍利弗。二名目犍連。諸弟子中最為第",
    "T50n2040_001:0009a29": "一。",
    "T50n2040_001:0009b01": "毘婆尸佛有執事弟子。名曰無憂。尸棄佛執",
    "T50n2040_001:0009b02": "事弟子。名曰忍行。毘舍婆佛有執事弟子。名",
    "T50n2040_001:0009b03": "曰寂滅。拘樓孫佛有執事弟子。名曰善覺。",
    "T50n2040_001:0009b04": "拘那含佛有執事弟子。名曰安和。迦葉佛有",
    "T50n2040_001:0009b05": "執事弟子。名曰善友。我執事弟子名曰阿難。",
    "T50n2040_001:0009b06": "毘婆尸佛有子。名曰方膺。尸棄佛有子。名",
    "T50n2040_001:0009b07": "曰無量。比舍婆佛有子。名曰妙覺。拘樓孫",
    "T50n2040_001:0009b08": "佛有子。名曰上勝。拘那含佛有子。名曰導師。",
    "T50n2040_001:0009b09": "迦葉佛有子。名曰進軍。今我有子。名曰羅睺",
    "T50n2040_001:0009b10": "羅。",
    "T50n2040_001:0009b11": "毘婆尸佛父名槃頭。剎利王種。母名槃頭婆",
    "T50n2040_001:0009b12": "提。王所治城名槃頭波提。尸棄佛父名明相。",
    "T50n2040_001:0009b13": "剎利王種。母名光曜。王所治城名曰光相。毘",
    "T50n2040_001:0009b14": "舍婆佛父名善澄剎利王種。母名稱戒所治",
    "T50n2040_001:0009b15": "城名曰無喻。拘樓孫佛父名禮得。婆羅門種。",
    "T50n2040_001:0009b16": "母名善枝。王名安和。隨王名故城名安和。",
    "T50n2040_001:0009b17": "拘那含佛父名內德。婆羅門種。母名善勝。",
    "T50n2040_001:0009b18": "是時土名清淨。隨土名故城名清淨。迦葉",
    "T50n2040_001:0009b19": "佛父名曰梵德。婆羅門種。母名曰財主。是",
    "T50n2040_001:0009b20": "時王名波毘。王所治城名波羅捺。釋迦文",
    "T50n2040_001:0009b21": "佛父名淨飯剎利王種。母名大清淨妙。王所",
    "T50n2040_001:0009b22": "治城名迦毘羅衛。",
    "T50n2040_001:0009b23": "觀佛三昧經云。毘婆尸佛身長六十由旬。",
    "T50n2040_001:0009b24": "圓光百二十由旬。尸棄佛身長四十二由旬。",
    "T50n2040_001:0009b25": "圓光四十五由旬。通身光一百由旬。毘舍",
    "T50n2040_001:0009b26": "佛身長三十二由旬。圓光四十二由旬。通身",
    "T50n2040_001:0009b27": "光六十二由旬。拘留孫佛身長二十五由旬。",
    "T50n2040_001:0009b28": "圓光三十二由旬。通身光五十由旬。拘那",
    "T50n2040_001:0009b29": "含牟尼佛身長二十由旬。圓光三十由旬。通",
    "T50n2040_001:0009c01": "身光長四十由旬。迦葉佛身長十六丈。釋迦",
    "T50n2040_001:0009c02": "牟尼佛身長丈六。圓光七尺佛身並紫金",
    "T50n2040_001:0009c03": "色。",
    "T50n2040_001:0009c04": "祐尋。七佛相次化跡各殊。夫法身平等非有",
    "T50n2040_001:0009c05": "優劣。眾生業異故現應不同耳。是以釋迦出",
    "T50n2040_001:0009c06": "世身相紫金。而一千比丘咸見赭容。十六信",
    "T50n2040_001:0009c07": "士偏覩灰色。色自彼異佛恒壹也。類此而",
    "T50n2040_001:0009c08": "言。可無惑矣。",
    "T50n2040_001:0009c09": "釋迦同三千佛緣譜第六(出藥王藥上觀經)",
    "T50n2040_001:0009c10": "釋迦牟尼佛告大眾言。我昔無數劫時。於妙",
    "T50n2040_001:0009c11": "光佛末法之中。出家學道聞五十三佛名。聞",
    "T50n2040_001:0009c12": "已合掌心生歡喜。復教他人令得聞持。他人",
    "T50n2040_001:0009c13": "聞已展轉相教乃至三千人。此三千人異口",
    "T50n2040_001:0009c14": "同音。稱諸佛名一心敬禮。以是因緣功德力",
    "T50n2040_001:0009c15": "故。即得超越無數億劫生死之罪。其千人者",
    "T50n2040_001:0009c16": "花光佛為首。下至毘舍。於莊嚴劫得成佛道。",
    "T50n2040_001:0009c17": "過去千佛是也。此中千佛者拘留孫佛為首。",
    "T50n2040_001:0009c18": "下至樓至如來。於賢劫中次第成佛。後千佛",
    "T50n2040_001:0009c19": "者日光如來為首。下至須彌相。於星宿劫中",
    "T50n2040_001:0009c20": "當得成佛。現在十方諸佛善德如來等。亦得",
    "T50n2040_001:0009c21": "聞是五十三佛名故。於十方世界各得成佛。",
    "T50n2040_001:0009c22": "過去五十三佛名。在藥王藥上觀經。三千佛",
    "T50n2040_001:0009c23": "名在諸佛集功德花經。千佛名號國土種姓。",
    "T50n2040_001:0009c24": "父母弟子眷屬眾會年歲在賢劫經。釋迦在",
    "T50n2040_001:0009c25": "賢劫中千佛第四成佛。",
    "T50n2040_001:0009c26": "祐仰惟。大覺之緣感也。至矣極矣。夫聞名致",
    "T50n2040_001:0009c27": "敬則勝業肇於須臾。憑心相化。則妙果成",
    "T50n2040_001:0009c28": "於曠劫。故五十三聖聲曖微塵之前。三千至",
    "T50n2040_001:0009c29": "真光鑠恒沙之後。雖合掌之因似賒。而樹王",
    "T50n2040_001:0010a01": "之報漸及。禮拜稱讚。豈虛棄哉。",
    "T50n2040_001:0010a02": "釋迦內外族姓名譜第七(出長阿含經)",
    "T50n2040_001:0010a03": "釋種尸休羅王有四子(此出彌沙塞律。案長阿含經曇無德律。大智論。並",
    "T50n2040_001:0010a04": "云師子頰生淨飯王)。",
    "T50n2040_001:0010a05": "一名淨飯(大智論同。十二遊經云。菩薩父名白淨王)。",
    "T50n2040_001:0010a06": "二名白飯(大智論同。十二遊經云。菩薩叔父。名甘露淨王)。",
    "T50n2040_001:0010a07": "三名斛飯(大智論同。十二遊經云。菩薩中叔名穀淨王)。",
    "T50n2040_001:0010a08": "四名甘露飯(大智論同。十二遊經云。菩薩小叔名設淨王)。",
    "T50n2040_001:0010a09": "淨飯有二子。一名菩薩(大智論同。十二遊經云。白淨王有二子。其太子名悉達)",
    "T50n2040_001:0010a10": "二名難陀(大智論同。十二遊經云。其小子名難陀)。",
    "T50n2040_001:0010a11": "白飯有二子。一名阿難。二名調達(大智論云。白飯二子跋",
    "T50n2040_001:0010a12": "提提沙。十二遊經云。甘露淨王二子。長子名調達。小子名阿難)。",
    "T50n2040_001:0010a13": "斛飯有二子。一名摩訶男。二名阿那律(大智論云。",
    "T50n2040_001:0010a14": "斛飯二子。提婆達多。阿難　十二遊經云。穀淨王有二子。大子名釋摩納。小子名阿難律)。",
    "T50n2040_001:0010a15": "甘露飯有二子。一名婆婆。二名拔提(大智論云。甘露飯二",
    "T50n2040_001:0010a16": "子。摩訶男阿泥盧豆。有一女。名甘露味。雜阿含云。低沙比丘是佛姑子兄弟。十二遊經云。設淨王有",
    "T50n2040_001:0010a17": "二子。大子名釋迦王。小子名釋少王。尋此四王名號次序及生子名字互有同異。正其然否寄之來哲。其淨飯",
    "T50n2040_001:0010a18": "王白淨真淨悅頭檀輸頭檀眾經名各不同。蓋是譯出致異。即是一人耳。阿泥盧豆。即阿那律。推例而求。類",
    "T50n2040_001:0010a19": "多如此)。",
    "T50n2040_001:0010a20": "調達。四月七日食時生。身長一丈五尺四",
    "T50n2040_001:0010a21": "寸(出十二遊經)。",
    "T50n2040_001:0010a22": "菩薩四月八日夜半明星出時生。身長丈六",
    "T50n2040_001:0010a23": "(出十二遊經)。",
    "T50n2040_001:0010a24": "佛弟難陀以四月九日生。身長一丈五尺",
    "T50n2040_001:0010a25": "四寸(出十二遊經)。",
    "T50n2040_001:0010a26": "阿難以四月十日生。身長一丈五尺三寸",
    "T50n2040_001:0010b01": "(出十二遊經)。",
    "T50n2040_001:0010b02": "菩薩外家去迦維羅閱城(晉言妙德)八百里。姓",
    "T50n2040_001:0010b03": "瞿曇氏作小王主百萬戶。名一億王(出十二遊經。釋迦",
    "T50n2040_001:0010b04": "託生王宮譜稱一億王。次釋少王下。又云菩薩母名摩耶。難陀母名憍曇彌。即大愛道也)。",
    "T50n2040_001:0010b05": "菩薩婦家姓瞿曇氏。舍夷長者名水光。其婦",
    "T50n2040_001:0010b06": "名月女。有一城居近其邊。生女之時日將欲",
    "T50n2040_001:0010b07": "沒。餘明照其家室內皆明。因字之為瞿夷",
    "T50n2040_001:0010b08": "(瞿夷晉言明女)。瞿夷是太子第一夫人(出十二遊經)。",
    "T50n2040_001:0010b09": "太子第二夫人。生羅云者名耶惟檀。其父名",
    "T50n2040_001:0010b10": "移施長者。",
    "T50n2040_001:0010b11": "祐案。瑞應本起善權眾經。及大智論並云。",
    "T50n2040_001:0010b12": "羅睺羅是裘夷所生而十二遊獨云。是第二",
    "T50n2040_001:0010b13": "夫人子。從多而斷則。宜以瑞應為正。",
    "T50n2040_001:0010b14": "第三夫人名鹿野。其父名釋長者。以有三婦",
    "T50n2040_001:0010b15": "故。父王為立三時殿。殿有二萬婇女。以太子",
    "T50n2040_001:0010b16": "當作遮迦王(晉譯飛行皇帝)故三殿置六萬婇女(出十二遊經)。",
    "T50n2040_001:0010b17": "祐觀大覺俯應跡均俗典。所以胤裔繼哲姻",
    "T50n2040_001:0010b18": "亞重明。並緣發曠。劫故能翼讚靈化耳。",
    "T50n2040_001:0010b19": "釋迦弟子姓釋緣譜第八(出增一阿含經)",
    "T50n2040_001:0010b20": "佛告諸比丘。有四大河水。從阿耨達泉出。云",
    "T50n2040_001:0010b21": "何為四。所謂恒伽。新頭。婆叉。私陀波。恒伽",
    "T50n2040_001:0010b22": "水東流牛頭口出。新頭南流師子口出。私陀",
    "T50n2040_001:0010b23": "西流象口中出。婆叉北流從馬口出。是時四",
    "T50n2040_001:0010b24": "大河水。繞阿耨達泉。已恒伽入東海。新頭入",
    "T50n2040_001:0010b25": "南海。婆叉入西海。私陀入北海。爾時四大河",
    "T50n2040_001:0010b26": "入海已。無復本名字同名為海。此亦如是有",
    "T50n2040_001:0010b27": "四姓。云何為四。剎利婆羅門長者居士種。於",
    "T50n2040_001:0010b28": "如來所剃除鬚髮。著三法衣出家學道。無復",
    "T50n2040_001:0010b29": "本姓。但言沙門釋迦子。所以然者。如來眾者",
    "T50n2040_001:0010c01": "其猶大海。四諦其如四大河。除去結使入於",
    "T50n2040_001:0010c02": "無畏涅槃城。是故諸比丘諸有四姓。剃除鬚",
    "T50n2040_001:0010c03": "髮以信堅固。出家學道者。彼當滅本名字。自",
    "T50n2040_001:0010c04": "稱釋種中出家學道比丘。當欲論生子之",
    "T50n2040_001:0010c05": "義者。當名沙門釋種子是。所以然者。生由",
    "T50n2040_001:0010c06": "我生成從法而成。是故比丘當求方便得作",
    "T50n2040_001:0010c07": "釋種子。如是諸比丘當作是學。",
    "T50n2040_001:0010c08": "彌沙塞律云。汝等比丘雜類出家。皆捨本",
    "T50n2040_001:0010c09": "姓稱釋子沙門。長阿含經云。彌勒出世。諸",
    "T50n2040_001:0010c10": "比丘弟子。皆稱慈子。如我今弟子稱為釋",
    "T50n2040_001:0010c11": "子。",
    "T50n2040_001:0010c12": "祐尋。四河入溟。俱名為海。四族歸道。並號曰",
    "T50n2040_001:0010c13": "釋。可謂總彼殊源。同乎一味者矣。",
    "T50n2040_001:0010c14": "釋迦四部名聞弟子譜第九(比丘一百人出增一阿含經)",
    "T50n2040_001:0010c15": "佛言。我聲聞弟子中。第一初受法味思惟四",
    "T50n2040_001:0010c16": "諦。寬仁博識善能勸化。將養聖眾不失威儀。",
    "T50n2040_001:0010c17": "即阿若拘隣比丘。",
    "T50n2040_001:0010c18": "善能勸導福度人民。即優陀夷比丘。",
    "T50n2040_001:0010c19": "速成神通中不有悔。即摩呵男比丘。",
    "T50n2040_001:0010c20": "恒飛虛空足不蹈地。即善肘比丘。",
    "T50n2040_001:0010c21": "乘虛教化意無榮冀。即婆破比丘。",
    "T50n2040_001:0010c22": "居樂天上不處人中。即牛跡比丘。",
    "T50n2040_001:0010c23": "恒觀惡露不淨之想。即善勝比丘。",
    "T50n2040_001:0010c24": "將護聖眾四事供養。即優留毘迦葉比丘。",
    "T50n2040_001:0010c25": "心意寂然降伏諸結。即江迦葉比丘。",
    "T50n2040_001:0010c26": "觀了諸法都無所著。即象迦葉比丘。",
    "T50n2040_001:0010c27": "威容端正行步庠序。即馬師比丘。",
    "T50n2040_001:0010c28": "智慧無窮決了諸疑。即舍利弗比丘。",
    "T50n2040_001:0010c29": "神足輕舉飛到十方。即大目乾連比丘。",
    "T50n2040_001:0011a01": "勇猛精勤堪任苦行。即二十億耳比丘。",
    "T50n2040_001:0011a02": "十二頭陀難得之行。即大迦葉比丘。",
    "T50n2040_001:0011a03": "天眼第一見十方域。即阿那律比丘。",
    "T50n2040_001:0011a04": "坐禪入定心不錯亂。即離曰比丘。",
    "T50n2040_001:0011a05": "能廣勸率施立齋講。即陀羅婆摩羅比丘。",
    "T50n2040_001:0011a06": "安造房室與招提僧。即小陀羅婆摩羅比丘。",
    "T50n2040_001:0011a07": "是貴豪種族出家學道。即羅吒婆羅比丘。",
    "T50n2040_001:0011a08": "善分別義敷演道教。即大迦旃延比丘。堪任",
    "T50n2040_001:0011a09": "受籌不違禁法。即軍頭婆嘆比丘。",
    "T50n2040_001:0011a10": "降伏外道履行正法。即賓頭盧比丘。",
    "T50n2040_001:0011a11": "四事供養衣被飯食。又瞻視疾病供給醫藥。",
    "T50n2040_001:0011a12": "即讖比丘。",
    "T50n2040_001:0011a13": "言論辯了而(無)疑滯。又能造偈誦嘆如來德。",
    "T50n2040_001:0011a14": "即謂鵬耆舍比丘。",
    "T50n2040_001:0011a15": "得四辯才觸難答對。即摩訶拘絺羅比丘。",
    "T50n2040_001:0011a16": "清淨閑居不樂人中。即堅牢比丘。",
    "T50n2040_001:0011a17": "乞食耐辱不避寒暑。即難提比丘。",
    "T50n2040_001:0011a18": "獨處靜坐專意念道。即金毘羅比丘。",
    "T50n2040_001:0011a19": "一坐一食不移于處。即施羅比丘。",
    "T50n2040_001:0011a20": "守持三衣不離食息。即浮彌比丘。",
    "T50n2040_001:0011a21": "樹下坐禪意不移轉。即狐疑離曰比丘。",
    "T50n2040_001:0011a22": "苦身露坐不避風雨。即婆蹉比丘。",
    "T50n2040_001:0011a23": "獨樂空閑專意思惟。即陀素比丘。",
    "T50n2040_001:0011a24": "著五納衣不著榮飾。即尼婆比丘。",
    "T50n2040_001:0011a25": "常樂塚間不處人中。即優多羅比丘。",
    "T50n2040_001:0011a26": "恒坐草蓐曰福度人即盧醯寗比丘。",
    "T50n2040_001:0011a27": "不與人語視地而行。即優鉗摩居汦比丘。",
    "T50n2040_001:0011a28": "坐起行步常入三昧。即那提比丘。",
    "T50n2040_001:0011a29": "好遊遠國教授人民。即曇摩留支比丘。",
    "T50n2040_001:0011b01": "憙集聖眾論說法味。即伽傑比丘。",
    "T50n2040_001:0011b02": "壽命極長終不中夭。常樂閑居不處眾中。即",
    "T50n2040_001:0011b03": "婆拘羅比丘。",
    "T50n2040_001:0011b04": "能廣說法分別義理。即滿願子比丘。",
    "T50n2040_001:0011b05": "奉持戒律無所觸犯。即優波離比丘。",
    "T50n2040_001:0011b06": "得信解脫意無猶豫。即婆迦利比丘。",
    "T50n2040_001:0011b07": "天體端正與世殊異。諸根寂靜心不變易。即",
    "T50n2040_001:0011b08": "難陀比丘。",
    "T50n2040_001:0011b09": "辯才卒起解人凝滯。即婆陀比丘。",
    "T50n2040_001:0011b10": "能廣說義理不有違。即斯尼比丘。",
    "T50n2040_001:0011b11": "喜著好衣行本清淨。即天須菩提比丘。",
    "T50n2040_001:0011b12": "常好教授諸後學。即難陀迦比丘。",
    "T50n2040_001:0011b13": "善誨禁戒比丘尼僧。即須摩那比丘。",
    "T50n2040_001:0011b14": "功德盛滿所適無短。即尸婆羅比丘。",
    "T50n2040_001:0011b15": "具足眾行道品之法。即優波先迦蘭陀子比丘。",
    "T50n2040_001:0011b16": "所說和悅不傷人意。即婆陀先比丘。",
    "T50n2040_001:0011b17": "修行安般思惟惡露。即摩訶延那比丘。",
    "T50n2040_001:0011b18": "計我無常心無有想。即優頭槃比丘。",
    "T50n2040_001:0011b19": "能雜種論暢悅心識。即拘摩羅迦葉比丘。",
    "T50n2040_001:0011b20": "著弊惡衣無所羞恥。即面王比丘。",
    "T50n2040_001:0011b21": "不毀禁戒誦讀不懈。即羅云比丘。",
    "T50n2040_001:0011b22": "以神足力能自隱曀。即般兔比丘。",
    "T50n2040_001:0011b23": "能化形體作若干變。即利般兔比丘。",
    "T50n2040_001:0011b24": "豪族富貴天性柔和。即釋王比丘。",
    "T50n2040_001:0011b25": "乞食無厭足教化無窮。氣力強盛無所畏難。",
    "T50n2040_001:0011b26": "即婆提婆羅比丘。",
    "T50n2040_001:0011b27": "音響清徹聲至梵天。即羅婆那婆提比丘。",
    "T50n2040_001:0011b28": "身體香潔熏于四方。即鴦迦闍比丘。",
    "T50n2040_001:0011b29": "知時明物所至無疑。所憶不忘多聞廣遠。堪",
    "T50n2040_001:0011c01": "任奉上即阿難比丘。",
    "T50n2040_001:0011c02": "莊嚴服飾行步顧影。即迦持利比丘。",
    "T50n2040_001:0011c03": "諸王敬待群臣所宗。即月光比丘。",
    "T50n2040_001:0011c04": "天人所奉恒朝侍省。以捨人形像天之貌。即",
    "T50n2040_001:0011c05": "輪提比丘。",
    "T50n2040_001:0011c06": "諸天師導旨受正法。即天比丘。",
    "T50n2040_001:0011c07": "自憶宿命無數劫事。即果衣比丘。",
    "T50n2040_001:0011c08": "體性利根智慧深遠。即央掘魔比丘。",
    "T50n2040_001:0011c09": "能降伏魔外道邪業。即僧迦魔比丘。",
    "T50n2040_001:0011c10": "入水三昧不以為難。廣有所識人所敬念。即",
    "T50n2040_001:0011c11": "質多舍利弗比丘。",
    "T50n2040_001:0011c12": "入火三昧普照十方。即善來比丘。",
    "T50n2040_001:0011c13": "能降伏龍使奉三尊。即那羅陀比丘。",
    "T50n2040_001:0011c14": "降伏鬼神改惡修善。即鬼地比丘。",
    "T50n2040_001:0011c15": "降伏沓惒勤行善行。即盧遮比丘。",
    "T50n2040_001:0011c16": "恒樂空定分別空義。志在空寂微妙德業。即",
    "T50n2040_001:0011c17": "須菩提比丘。",
    "T50n2040_001:0011c18": "行無想定除去諸念。即耆利魔比丘。",
    "T50n2040_001:0011c19": "入無願定意不起亂。即炎盛比丘。",
    "T50n2040_001:0011c20": "入慈三昧心無恚怒。即梵摩達比丘。",
    "T50n2040_001:0011c21": "入悲三昧成就本業。即須深比丘。",
    "T50n2040_001:0011c22": "得喜行德無若干相。即娑彌陀比丘。",
    "T50n2040_001:0011c23": "常守護心意不捨離。即曜波迦比丘。",
    "T50n2040_001:0011c24": "行炎盛三昧終不解脫。即曇彌比丘。",
    "T50n2040_001:0011c25": "言語麁獷不避尊貴。入金光三昧。即比利陀",
    "T50n2040_001:0011c26": "陀婆遮比丘。",
    "T50n2040_001:0011c27": "入金剛三昧不可沮壞。即無畏比丘。",
    "T50n2040_001:0011c28": "所說決了不懷怯弱。即須泥多比丘。",
    "T50n2040_001:0011c29": "恒樂靜寂意不處亂。即陀摩比丘。",
    "T50n2040_001:0012a01": "義不可勝終不可伏。即須羅陀比丘。",
    "T50n2040_001:0012a02": "曉了星宿豫知吉凶。即那伽波羅比丘。",
    "T50n2040_001:0012a03": "恒喜三昧禪悅為食。即婆私吒比丘。",
    "T50n2040_001:0012a04": "常以法喜為食。即謂須夜奢比丘。",
    "T50n2040_001:0012a05": "恒行忍辱對至不起。即滿願盛明比丘。",
    "T50n2040_001:0012a06": "修習日光三昧。即彌奚比丘。",
    "T50n2040_001:0012a07": "明算術法無有差錯。即尼拘留比丘。",
    "T50n2040_001:0012a08": "分別等智恒不忘失。即鹿頭比丘。",
    "T50n2040_001:0012a09": "得雷電三昧不懷恐怖。即地比丘。",
    "T50n2040_001:0012a10": "觀了身本。即那比丘。",
    "T50n2040_001:0012a11": "最後取證得漏盡。即須拔比丘。",
    "T50n2040_001:0012a12": "名聞比丘尼五十人",
    "T50n2040_001:0012a13": "久出家學國王所敬。即大愛道瞿曇彌尼。",
    "T50n2040_001:0012a14": "智慧聰明。即讖摩尼。",
    "T50n2040_001:0012a15": "神足第一感致諸神。即優鉢花色尼。",
    "T50n2040_001:0012a16": "行頭陀法無一限礙。即機梨舍瞿曇彌尼。",
    "T50n2040_001:0012a17": "天眼第一所照無礙。即奢拘利尼。",
    "T50n2040_001:0012a18": "坐禪入定意不分散。即奢摩尼。",
    "T50n2040_001:0012a19": "分別義趣廣演道教。即波頭蘭闍那尼。",
    "T50n2040_001:0012a20": "奉持律教無所加犯。即波羅遮那尼。",
    "T50n2040_001:0012a21": "得信解脫不復退還。即迦旃延尼。",
    "T50n2040_001:0012a22": "得四辯才不懷怯弱。即最勝尼。",
    "T50n2040_001:0012a23": "自識宿命無數劫事。即拔陀毘離尼。",
    "T50n2040_001:0012a24": "顏色端正人所愛敬。即醯摩闍尼。",
    "T50n2040_001:0012a25": "降伏外道立以正教。即輸那尼。",
    "T50n2040_001:0012a26": "分別義趣廣說分部。即曇摩提那尼。",
    "T50n2040_001:0012a27": "著麁弊衣不以為愧。即優多羅尼。",
    "T50n2040_001:0012a28": "諸根寂靜恒若一心。即光明尼。",
    "T50n2040_001:0012a29": "衣服齊整常如法教。即單頭尼。",
    "T50n2040_001:0012b01": "能雜種論亦無疑滯。即檀多尼。",
    "T50n2040_001:0012b02": "堪任造偈讚如來德。即天與尼。",
    "T50n2040_001:0012b03": "多聞廣博恩惠接下。即瞿卑尼。",
    "T50n2040_001:0012b04": "恒處閑靜不居人間。即無畏尼。",
    "T50n2040_001:0012b05": "苦體乞食不擇貴賤。即毘舍佉尼。",
    "T50n2040_001:0012b06": "一處一坐終不移易。即拔陀婆羅尼。",
    "T50n2040_001:0012b07": "遍行乞求廣度人民。即摩怒呵利尼。",
    "T50n2040_001:0012b08": "速成道果中間不滯。即陀摩尼。",
    "T50n2040_001:0012b09": "執持三衣終不捨離。即須陀摩尼。",
    "T50n2040_001:0012b10": "恒坐樹下意不改易。即珕那尼。",
    "T50n2040_001:0012b11": "恒居露地不念覆蓋。即奢陀尼。",
    "T50n2040_001:0012b12": "樂空閑處不在人間。即優迦羅尼。",
    "T50n2040_001:0012b13": "長坐草蓐不著紋飾。即離那尼。",
    "T50n2040_001:0012b14": "著五納衣以次分衛。即阿奴波摩尼。",
    "T50n2040_001:0012b15": "樂空塚間。即優伽摩尼。",
    "T50n2040_001:0012b16": "多遊於慈愍念生類。即清明尼。",
    "T50n2040_001:0012b17": "悲泣眾生不及道者。即素摩尼。",
    "T50n2040_001:0012b18": "喜得道者願及一切。即摩陀利尼。",
    "T50n2040_001:0012b19": "護守諸行意不遠離。即迦羅伽尼。",
    "T50n2040_001:0012b20": "守空執虛了之無有。即提婆修尼。",
    "T50n2040_001:0012b21": "心樂無想除去諸著。即日光尼。",
    "T50n2040_001:0012b22": "修習無願。心恒廣濟。即末那婆尼。",
    "T50n2040_001:0012b23": "諸法無疑度人無限。即毘摩達尼。",
    "T50n2040_001:0012b24": "能廣說義分別深法。即普照尼。",
    "T50n2040_001:0012b25": "心懷忍辱如地容受。即曇摩提尼。",
    "T50n2040_001:0012b26": "能教化人使立檀會辦具床座。即須夜摩尼。",
    "T50n2040_001:0012b27": "心以永息不興亂想。即因提闍尼。",
    "T50n2040_001:0012b28": "觀了諸法而無厭足。即龍尼。",
    "T50n2040_001:0012b29": "意強勇猛無所染著。即拘那羅尼。",
    "T50n2040_001:0012c01": "入水三昧普潤一切。即婆須尼。",
    "T50n2040_001:0012c02": "入火光三昧。悉照萌類。即降提尼。",
    "T50n2040_001:0012c03": "觀惡露不淨分別緣起。即遮波羅尼。",
    "T50n2040_001:0012c04": "育養眾人施與所乏。即守迦尼。",
    "T50n2040_001:0012c05": "最後取證。即拔陀軍陀羅拘夷國尼。",
    "T50n2040_001:0012c06": "名聞優婆塞四十人",
    "T50n2040_001:0012c07": "初聞法藥成賢聖證。即三果商客。",
    "T50n2040_001:0012c08": "第一智慧。即質多長者。",
    "T50n2040_001:0012c09": "神德第一。即乾提阿藍。",
    "T50n2040_001:0012c10": "降伏外道。即掘多長者。",
    "T50n2040_001:0012c11": "能說深法。即優波掘長者。",
    "T50n2040_001:0012c12": "恒坐禪思。即呵侈阿羅婆。",
    "T50n2040_001:0012c13": "降伏魔官。即勇健長者。",
    "T50n2040_001:0012c14": "福德盛滿。即闍利長者。",
    "T50n2040_001:0012c15": "大檀越主。即須達長者。",
    "T50n2040_001:0012c16": "門族成就。即泯逸長者。",
    "T50n2040_001:0012c17": "好問義趣。即生漏婆羅門。",
    "T50n2040_001:0012c18": "利根通明。即梵摩俞。",
    "T50n2040_001:0012c19": "諸佛信使。即御馬摩納。",
    "T50n2040_001:0012c20": "計身無我。即喜聞琴婆羅門。",
    "T50n2040_001:0012c21": "論不可勝。即毘裘婆羅門。",
    "T50n2040_001:0012c22": "言語速疾能造偈頌。即優波離長者。",
    "T50n2040_001:0012c23": "喜施好寶不有悋心。即殊提長者。",
    "T50n2040_001:0012c24": "建立善本。即優迦毘舍離。",
    "T50n2040_001:0012c25": "能說妙法。即最上無畏優婆塞。",
    "T50n2040_001:0012c26": "所說無畏。即頭摩大將。領毘舍離。",
    "T50n2040_001:0012c27": "好喜惠施。即毘沙王。",
    "T50n2040_001:0012c28": "所施俠少。即光明王。",
    "T50n2040_001:0012c29": "建立善本。即王波斯匿。",
    "T50n2040_001:0013a01": "得無根善信。起歡喜心。即王阿闍世。",
    "T50n2040_001:0013a02": "至心向佛意不變易。即優填王。",
    "T50n2040_001:0013a03": "承事正法。即月光王子。",
    "T50n2040_001:0013a04": "供奉聖眾意恒平等。即造祇桓王子。常喜",
    "T50n2040_001:0013a05": "濟彼不自為己。即師子王子。",
    "T50n2040_001:0013a06": "善恭奉人無有高下。即無畏王子。",
    "T50n2040_001:0013a07": "顏貌端正與人殊勝。即鷄頭王子。",
    "T50n2040_001:0013a08": "恒行慈心。即不尼長者。",
    "T50n2040_001:0013a09": "心恒悲念一切之類。即摩訶納釋種。",
    "T50n2040_001:0013a10": "常行喜心。即拔陀釋種。",
    "T50n2040_001:0013a11": "恒行護心不失善行。即毘闍先優婆塞。堪任",
    "T50n2040_001:0013a12": "行忍。即師子大將。",
    "T50n2040_001:0013a13": "能雜種論。即毘舍御優婆塞。",
    "T50n2040_001:0013a14": "賢聖默然。即難提波羅優婆塞。",
    "T50n2040_001:0013a15": "勤修善行無有休息。即優多羅優婆塞。",
    "T50n2040_001:0013a16": "諸根寂靜。即天優婆塞。",
    "T50n2040_001:0013a17": "最後受證。即拘夷那竭摩羅。",
    "T50n2040_001:0013a18": "名聞優婆夷三十人",
    "T50n2040_001:0013a19": "初受道證。即難陀難陀婆羅優婆夷。智慧第",
    "T50n2040_001:0013a20": "一。即久壽多羅優婆夷。",
    "T50n2040_001:0013a21": "恒喜坐禪。即須毘耶女優婆夷。",
    "T50n2040_001:0013a22": "慧根了了。即毘浮優婆夷。",
    "T50n2040_001:0013a23": "堪能說法。即央竭闍優婆夷。",
    "T50n2040_001:0013a24": "善演經義。即跋陀娑羅優婆夷。",
    "T50n2040_001:0013a25": "降伏外道。即婆脩陀優婆夷。",
    "T50n2040_001:0013a26": "音響清徹。即無憂優婆夷。",
    "T50n2040_001:0013a27": "能種種論。即婆羅陀優婆夷。",
    "T50n2040_001:0013a28": "勇猛精勤。即須優婆夷。",
    "T50n2040_001:0013a29": "第一供養如來。即摩利夫人。",
    "T50n2040_001:0013b01": "承事正法。即須賴婆夫人。",
    "T50n2040_001:0013b02": "供養聖眾。即捨彌夫人。",
    "T50n2040_001:0013b03": "瞻視當來過去賢士。即月光夫人。檀越第一。",
    "T50n2040_001:0013b04": "即雷電夫人。",
    "T50n2040_001:0013b05": "恒行慈三昧。即摩訶先優婆夷。",
    "T50n2040_001:0013b06": "行悲哀愍。即毘提優婆夷。",
    "T50n2040_001:0013b07": "喜心不絕。即拔陀優婆夷。",
    "T50n2040_001:0013b08": "行守護業。即難陀母優婆夷。",
    "T50n2040_001:0013b09": "得信解脫。即照曜優婆夷。",
    "T50n2040_001:0013b10": "恒行忍辱。即無憂優婆夷。",
    "T50n2040_001:0013b11": "行空三昧。即毘讐先優婆夷。",
    "T50n2040_001:0013b12": "行無相三昧。即優那陀優婆夷。",
    "T50n2040_001:0013b13": "行無願三昧。即無垢優婆夷。",
    "T50n2040_001:0013b14": "好教受彼。即尸利夫人優婆夷。",
    "T50n2040_001:0013b15": "善能持戒。即央竭摩優婆夷。",
    "T50n2040_001:0013b16": "形貌端正。即雷炎優婆夷。",
    "T50n2040_001:0013b17": "諸根寂靜。即最勝優婆夷。",
    "T50n2040_001:0013b18": "多聞博智。即泥羅優婆夷。",
    "T50n2040_001:0013b19": "能造頌偈。修摩迦提無所怯弱。即須達女優",
    "T50n2040_001:0013b20": "婆夷。",
    "T50n2040_001:0013b21": "最後取證優婆夷者。即藍優婆夷。",
    "T50n2040_001:0013b22": "祐歷觀學者。業盛則聲流。其在悠悠未足算",
    "T50n2040_001:0013b23": "也。故十大弟子以第一為標。四部之眾以名",
    "T50n2040_001:0013b24": "聞自顯。所謂眾所知識出乎其類者也。嗟夫",
    "T50n2040_001:0013b25": "後進。思自勗焉(比丘尼優婆夷數各長一人)。◎",
    "T50n2040_001:0013b26": "釋迦譜卷第一",
    "T50n2040_001:0013b28": "◎釋迦降生釋種成佛緣譜第四之一(出因果經)",
    "T50n2040_001:0013b29": "爾時善慧菩薩功德行滿足。位登十地在一",
    "T50n2040_001:0013c01": "生補處。近一切種智。生兜率天。名聖善白。為",
    "T50n2040_001:0013c02": "諸天主說於一生補處之行。亦於十方國土。",
    "T50n2040_001:0013c03": "現種種身。為諸眾生隨宜說法。期運將至當",
    "T50n2040_001:0013c04": "下作佛。即觀五事。一者觀諸眾生熟與未熟。",
    "T50n2040_001:0013c05": "二者觀時至與未至。三者觀諸國土何國處",
    "T50n2040_001:0013c06": "中。四者觀諸種族何族貴盛。五者觀過去因",
    "T50n2040_001:0013c07": "緣。誰最真正應為父母。觀五事已。即自思",
    "T50n2040_001:0013c08": "惟。今諸眾生皆是我初發心已來所成熟者。",
    "T50n2040_001:0013c09": "堪能受於清淨妙法。於此三千大千世界。此",
    "T50n2040_001:0013c10": "閻浮提迦毘羅施兜國。最為處中。瑞應本起",
    "T50n2040_001:0013c11": "云。迦維衛者。三千日月。萬二千天地之處中",
    "T50n2040_001:0013c12": "也。佛之威神至尊至重。不可生邊地。地為傾",
    "T50n2040_001:0013c13": "邪。故處其中。周化十方。往古諸佛出興於世。",
    "T50n2040_001:0013c14": "皆生於此。諸族種姓釋迦第一。甘蔗苗裔聖",
    "T50n2040_001:0013c15": "王之後。觀白淨王過去因緣。夫妻真正堪為",
    "T50n2040_001:0013c16": "父母。又見摩耶夫人壽命脩短。懷抱太子。",
    "T50n2040_001:0013c17": "滿足十月太子便生。生七日已其母命終。既",
    "T50n2040_001:0013c18": "作此觀又自思惟。我今若便即下生者。不能",
    "T50n2040_001:0013c19": "廣利諸天人眾。仍於天宮現五種相。令諸天",
    "T50n2040_001:0013c20": "子。皆悉覺知菩薩期運應下作佛。一者菩薩",
    "T50n2040_001:0013c21": "眼見瞬動。二者頭上華萎。三者衣受塵垢。四",
    "T50n2040_001:0013c22": "者腋下汗出。五者不樂本座。時諸天眾。",
    "T50n2040_001:0013c23": "忽見菩薩有此異相。心大驚怖。身諸毛孔血",
    "T50n2040_001:0013c24": "流如雨。自相謂言。菩薩不久捨於我等。爾時",
    "T50n2040_001:0013c25": "菩薩又現五瑞。一者放大光明。普照三千大",
    "T50n2040_001:0013c26": "千世界。二者大地十八相動。須彌海水諸天",
    "T50n2040_001:0013c27": "宮殿。皆悉震搖。三者諸魔宮宅隱蔽不見。四",
    "T50n2040_001:0013c28": "者日月星辰無復光明。五者天下八部皆悉",
    "T50n2040_001:0013c29": "震動。不能自禁。是兜率諸天。見菩薩身已",
    "T50n2040_001:0014a01": "有五相。又復覩外五希有事。皆悉聚集到菩",
    "T50n2040_001:0014a02": "薩所。頭面禮足白言。尊者我等今日見此諸",
    "T50n2040_001:0014a03": "相。舉身震動不能自安。唯願為我釋此因緣。",
    "T50n2040_001:0014a04": "菩薩即便答諸天言。善男子當知。諸行皆悉",
    "T50n2040_001:0014a05": "無常。我今不久捨此天宮。生閻浮提。于時諸",
    "T50n2040_001:0014a06": "天聞此語已。悲號涕泣心大憂惱舉體血現",
    "T50n2040_001:0014a07": "如波羅奢華。或有不復樂於本座。或有棄其",
    "T50n2040_001:0014a08": "莊嚴之具。或有宛轉迷悶於地。或有深歎無",
    "T50n2040_001:0014a09": "常苦者。爾時有一天子即說偈言。",
    "T50n2040_001:0014a10": "　菩薩在於此　　開我等法眼",
    "T50n2040_001:0014a11": "　今者遠我去　　如盲離導師",
    "T50n2040_001:0014a12": "　又如欲渡水　　忽然失橋船",
    "T50n2040_001:0014a13": "　亦似嬰孤兒　　喪亡其慈母",
    "T50n2040_001:0014a14": "　我等亦如是　　失所歸依處",
    "T50n2040_001:0014a15": "　方漂生死流　　了無有出緣",
    "T50n2040_001:0014a16": "　我等於長夜　　為癡箭所射",
    "T50n2040_001:0014a17": "　既失大醫王　　誰當救我者",
    "T50n2040_001:0014a18": "　滯臥無明林　　長沒愛欲海",
    "T50n2040_001:0014a19": "　永絕尊者訓　　未見超出期",
    "T50n2040_001:0014a20": "爾時菩薩見諸天子悲泣懊惱。又復聞說戀",
    "T50n2040_001:0014a21": "慕之偈。即以慈音而告之曰。善男子凡人受",
    "T50n2040_001:0014a22": "生無不死者。恩愛合會必有別離。上至阿迦",
    "T50n2040_001:0014a23": "膩吒天。下至阿鼻地獄。其中一切諸眾生",
    "T50n2040_001:0014a24": "等。無有不為無常大火之所煎炙。是故汝等",
    "T50n2040_001:0014a25": "不應於我獨生戀慕。我今與汝皆悉未離生",
    "T50n2040_001:0014a26": "死熾火。乃至一切貧富貴賤。皆不免脫。於是",
    "T50n2040_001:0014a27": "菩薩即說偈言。",
    "T50n2040_001:0014a28": "　諸行無常　　是生滅法　　生滅滅已",
    "T50n2040_001:0014a29": "　寂滅為樂",
    "T50n2040_001:0014b01": "爾時菩薩語天子言。此偈乃是過去諸佛之",
    "T50n2040_001:0014b02": "所宣說。諸行性相法皆如是。汝等今日勿生",
    "T50n2040_001:0014b03": "憂惱。我於生死無量劫來。今日唯有此一生",
    "T50n2040_001:0014b04": "在。不久當得離於諸行。汝等當知今是度脫",
    "T50n2040_001:0014b05": "眾生之時。我應下生閻浮提中。迦毘羅施兜",
    "T50n2040_001:0014b06": "國。甘蔗苗裔釋姓種族白淨王家。我生彼已。",
    "T50n2040_001:0014b07": "遠離父母棄捨妻子。及轉輪王位。出家學道",
    "T50n2040_001:0014b08": "勤修苦行。降伏魔怨。成一切種智。轉於法輪。",
    "T50n2040_001:0014b09": "一切世間天人魔梵所不能轉。亦依過去諸",
    "T50n2040_001:0014b10": "佛所行法式。廣利一切諸天人眾。建大法幢",
    "T50n2040_001:0014b11": "傾倒魔幢。竭煩惱海淨八正路。以諸法印印",
    "T50n2040_001:0014b12": "眾生心。設大法會請諸天人。汝等爾時亦當",
    "T50n2040_001:0014b13": "皆同在於此會。餐受法食。以是因緣不應",
    "T50n2040_001:0014b14": "憂惱。爾時菩薩以偈頌曰。",
    "T50n2040_001:0014b15": "　我於此不久　　當下閻浮提",
    "T50n2040_001:0014b16": "　迦毘羅施兜　　白淨王宮生",
    "T50n2040_001:0014b17": "　辭父母親屬　　捨轉輪王位",
    "T50n2040_001:0014b18": "　出家行學道　　成一切種智",
    "T50n2040_001:0014b19": "　建立正法幢　　能竭煩惱海",
    "T50n2040_001:0014b20": "　閉塞惡趣門　　永開八正路",
    "T50n2040_001:0014b21": "　廣利諸天人　　其數不可量",
    "T50n2040_001:0014b22": "　以是因緣故　　不應生憂惱",
    "T50n2040_001:0014b23": "爾時菩薩舉身毛孔皆放光明。諸天子等聞",
    "T50n2040_001:0014b24": "菩薩言。又復見身出大光明。歡喜踊躍離諸",
    "T50n2040_001:0014b25": "憂苦。各心念言。菩薩不久當成正覺。",
    "T50n2040_001:0014b26": "普耀經云(一名方等本起)菩薩住兜率天其諸天子",
    "T50n2040_001:0014b27": "各六十六億。咸共講議。當使菩薩。現生何種",
    "T50n2040_001:0014b28": "或有說言。維提種。摩竭國其母真正。其父不",
    "T50n2040_001:0014b29": "真。拘薩大國。父母宗族皆不真正。和沙大國。",
    "T50n2040_001:0014c01": "王無威神受他節度。維耶離國。喜諍不和",
    "T50n2040_001:0014c02": "無清淨行。此鏺樹國。舉動虛妄志性麁獷不",
    "T50n2040_001:0014c03": "應生彼。有一天子。名曰幢英。詣菩薩所。而前",
    "T50n2040_001:0014c04": "諮問。究竟菩薩一生補處。所可降神種姓云",
    "T50n2040_001:0014c05": "何。菩薩報曰。其國種姓有六十德。一生補處",
    "T50n2040_001:0014c06": "乃應降神(六十德以文多不載)今此釋種熾盛。五穀豐熟",
    "T50n2040_001:0014c07": "快樂無極。人民滋茂植眾德本。迦維羅衛眾",
    "T50n2040_001:0014c08": "人和睦上下相承。一切諸釋渴仰一乘。其白",
    "T50n2040_001:0014c09": "淨王性行仁賢。夫人妙姿性溫貞良。猶天玉",
    "T50n2040_001:0014c10": "女。護身口意強如金剛。前五百世為菩薩母。",
    "T50n2040_001:0014c11": "應往降神受彼胞胎。於時菩薩問諸天子。",
    "T50n2040_001:0014c12": "以何形貌降神母胎。或言儒童形。或曰釋梵",
    "T50n2040_001:0014c13": "形。或言日月王形。或曰金翅鳥形彼有梵天",
    "T50n2040_001:0014c14": "名曰強威。從仙道來。報諸天言。象形第一。六",
    "T50n2040_001:0014c15": "牙白象威神巍巍。梵典所載。所以者何。世有",
    "T50n2040_001:0014c16": "三獸。一兔二馬三白象。兔之渡水趣自渡耳。",
    "T50n2040_001:0014c17": "馬雖差猛。猶故不知水之深淺。白象之渡盡",
    "T50n2040_001:0014c18": "其源底。聲聞緣覺其猶兔馬。雖渡生死不",
    "T50n2040_001:0014c19": "達法本。菩薩大乘譬如白象。解暢三界十二",
    "T50n2040_001:0014c20": "緣起。了之本無。救護一切。莫不蒙濟。菩薩",
    "T50n2040_001:0014c21": "過冬盛寒。春末夏初。樹始華茂。不寒不暑。適",
    "T50n2040_001:0014c22": "在時宜。沸宿應下。菩薩從兜率天。化作白",
    "T50n2040_001:0014c23": "象。口有六牙。諸根寂定。光色巍巍。現從日光",
    "T50n2040_001:0014c24": "降神母胎。趣於右脇。所以處右。所行不左。",
    "T50n2040_001:0014c25": "王后潔妙晏寐忽覺。白象王來處於胞胎。",
    "T50n2040_001:0014c26": "身心安隱猶如逮禪(瑞應本起修行本起皆云。菩薩初下。化乘白象。冠日之精)",
    "T50n2040_001:0014c27": "爾時菩薩觀降胎時至。即乘六牙白象。發兜",
    "T50n2040_001:0014c28": "率宮。無量諸天作諸妓樂。燒眾名香散天",
    "T50n2040_001:0014c29": "妙華。隨從菩薩滿虛空中。放大光明普照",
    "T50n2040_001:0015a01": "十方。以四月八日明星出時。降神母胎。于時",
    "T50n2040_001:0015a02": "摩耶夫人於眠寤之際。見菩薩乘六牙白象。",
    "T50n2040_001:0015a03": "騰虛而來從右脇入。身現於外如處瑠璃。夫",
    "T50n2040_001:0015a04": "人體安快樂如服甘露。顧見自身如日月照。",
    "T50n2040_001:0015a05": "心大歡喜踊躍無量。見此相已。廓然而覺。生",
    "T50n2040_001:0015a06": "希有心。即便往至白淨王所。而白王言。我於",
    "T50n2040_001:0015a07": "向者眠寤之際。其狀如夢見諸瑞相。極為奇",
    "T50n2040_001:0015a08": "特。王即答言。我向亦見有大光明。又復覺",
    "T50n2040_001:0015a09": "汝。顏貌異常。汝可為說所見瑞相。夫人即便",
    "T50n2040_001:0015a10": "具說上事。以偈頌曰。",
    "T50n2040_001:0015a11": "　見有乘白象　　皎淨如日月",
    "T50n2040_001:0015a12": "　釋梵諸天眾　　皆悉執寶幢",
    "T50n2040_001:0015a13": "　燒香散天華　　并作眾妓樂",
    "T50n2040_001:0015a14": "　充滿虛空中　　圍繞而來下",
    "T50n2040_001:0015a15": "　來入我右脇　　猶如處瑠璃",
    "T50n2040_001:0015a16": "　今以現大王　　此為何瑞相",
    "T50n2040_001:0015a17": "爾時白淨王。見摩耶夫人諸瑞相已。歡喜踊",
    "T50n2040_001:0015a18": "躍不能自勝。即便遣請善相婆羅門。以妙",
    "T50n2040_001:0015a19": "香華種種飲食而供養之。供養畢已。示夫人",
    "T50n2040_001:0015a20": "右脇并說瑞相。白婆羅門言。願為占之有何",
    "T50n2040_001:0015a21": "等異。時婆羅門即占之曰。大王夫人所懷太",
    "T50n2040_001:0015a22": "子。諸善妙相不可具說。今當為王略言之耳。",
    "T50n2040_001:0015a23": "大王當知。今此夫人胎中之子。必能光顯釋",
    "T50n2040_001:0015a24": "迦種族。降胎之時放大光明。諸天釋梵執侍",
    "T50n2040_001:0015a25": "圍繞。此相必是正覺之瑞。若不出家為轉",
    "T50n2040_001:0015a26": "輪聖王。王四天下七寶自至。千子具足。時",
    "T50n2040_001:0015a27": "王聞此婆羅門言。深自慶幸踊躍無量。即以",
    "T50n2040_001:0015a28": "金銀雜寶。象馬車乘及以村邑。而用供給此",
    "T50n2040_001:0015a29": "婆羅門。時摩耶夫人。以其婇女并及珍寶。亦",
    "T50n2040_001:0015b01": "以奉施。瑞應本起經云。王即占問太卜。占",
    "T50n2040_001:0015b02": "其所夢。卦曰。道德所歸。世蒙其福。必懷聖",
    "T50n2040_001:0015b03": "子。自從菩薩處胎已來。摩耶夫人日更修行",
    "T50n2040_001:0015b04": "六波羅蜜。天獻飲食自然而至。不復樂於人",
    "T50n2040_001:0015b05": "間之味。三千大千世界常皆大明。其界中間",
    "T50n2040_001:0015b06": "幽冥之處。日月威光所不能照。亦皆朗然。其",
    "T50n2040_001:0015b07": "中眾生各得相見。共相謂言。此中云何忽生",
    "T50n2040_001:0015b08": "眾生。菩薩降胎之時。三千大千世界十八相",
    "T50n2040_001:0015b09": "動。清涼香風起於四方。諸抱病者皆悉除愈。",
    "T50n2040_001:0015b10": "貪欲瞋癡亦皆休息。",
    "T50n2040_001:0015b11": "爾時兜率天宮。有一天子作是念言。菩薩已",
    "T50n2040_001:0015b12": "生白淨王宮。我亦當復下生人間。菩薩成佛",
    "T50n2040_001:0015b13": "我得在先。為其眷屬供養聽法。作此念已。即",
    "T50n2040_001:0015b14": "便下生王舍城中。明月種姓。旃陀羅及多",
    "T50n2040_001:0015b15": "王家。復有天子。生舍衛國王家。復有天子。生",
    "T50n2040_001:0015b16": "偷羅厥叉國王家。復有天子。生犢子國王家。",
    "T50n2040_001:0015b17": "復有天子。生跋羅國王家。復有天子。生盧羅",
    "T50n2040_001:0015b18": "國王家。復有天子。生德叉尸羅國王家。復有",
    "T50n2040_001:0015b19": "天子。生拘婆國王家。復有天子。生婆羅門家。",
    "T50n2040_001:0015b20": "復有天子。生長者居士。毘舍首陀羅家。復",
    "T50n2040_001:0015b21": "有五百天子。生釋種姓家。有如是等諸天子",
    "T50n2040_001:0015b22": "眾。其數凡有九十九億。下生人間。又從他化",
    "T50n2040_001:0015b23": "自在天。乃至四天王所。下生者。不可稱計。復",
    "T50n2040_001:0015b24": "有色界天王。與其眷屬。亦皆下生而作仙人。",
    "T50n2040_001:0015b25": "菩薩在胎。行住坐臥無所妨礙。又不令母有",
    "T50n2040_001:0015b26": "諸苦患。菩薩晨朝於母胎中。為色界諸天說",
    "T50n2040_001:0015b27": "種種法。至日中時。為欲界諸天亦說諸法。於",
    "T50n2040_001:0015b28": "日晡時。又復為諸鬼神說法。於夜三時。亦復",
    "T50n2040_001:0015b29": "如是。成熟利益無量眾生(普耀經云菩薩在胎十月。開化訓誨三十六",
    "T50n2040_001:0015c01": "載諸天人民使立聲聞及諸大乘也)菩薩在胎。夫人婇女。有來禮",
    "T50n2040_001:0015c02": "拜而供養者。或復有來作是願言。當令得成",
    "T50n2040_001:0015c03": "轉輪聖王。菩薩聞已心不喜樂。或復有來作",
    "T50n2040_001:0015c04": "是願言。當令得成一切種智。菩薩聞已心大",
    "T50n2040_001:0015c05": "歡喜。菩薩處胎垂滿十月。身諸肢節。及以",
    "T50n2040_001:0015c06": "相好。皆悉具足。亦使其母諸根寂定。樂處園",
    "T50n2040_001:0015c07": "林。不喜憒鬧。時白淨王心自思惟。夫人懷妊",
    "T50n2040_001:0015c08": "日月將滿。而不見其有生產相。作此念時。",
    "T50n2040_001:0015c09": "會遇夫人遣信白王。我今欲出園林遊觀。時",
    "T50n2040_001:0015c10": "王聞此益懷歡喜。即勅於外。令淨掃灑藍毘",
    "T50n2040_001:0015c11": "尼園更使栽植諸妙華果。流泉浴池悉令清",
    "T50n2040_001:0015c12": "潔。欄楯階陛皆以七寶。而為莊嚴。翡翠鴛",
    "T50n2040_001:0015c13": "鴦。鸞鳳梟鷖異類眾鳥鳴集其中。懸繒幡蓋",
    "T50n2040_001:0015c14": "散華燒香。作眾妓樂。猶如帝釋歡喜之園。",
    "T50n2040_001:0015c15": "又勅中間所經行處。皆令嚴淨。種種莊飾。",
    "T50n2040_001:0015c16": "又勅嚴辦十萬七寶車輦。一一車輦彫玩殊",
    "T50n2040_001:0015c17": "絕。又復勅。外嚴辦四軍。象兵馬兵車兵步兵。",
    "T50n2040_001:0015c18": "又復選取後宮婇女。顏容端正不老不少。氣",
    "T50n2040_001:0015c19": "性和調聰慧明了。其數凡有八萬四千。以用",
    "T50n2040_001:0015c20": "給侍摩耶夫人。又復擇取。八萬四千端正童",
    "T50n2040_001:0015c21": "女著妙瓔珞嚴身之具。齎持香華。先往住彼",
    "T50n2040_001:0015c22": "藍毘尼園。王又勅諸群臣百官。夫人去者皆",
    "T50n2040_001:0015c23": "悉侍從。於是夫人即昇寶輿。與諸官屬并及",
    "T50n2040_001:0015c24": "婇女。前後導從。往藍毘尼園。爾時復有天龍",
    "T50n2040_001:0015c25": "八部。亦皆隨從充滿虛空。",
    "T50n2040_001:0015c26": "大華嚴經云。菩薩從兜率陀天降神下時。此",
    "T50n2040_001:0015c27": "林中有十種瑞相。一者忽然廣博。二者土石",
    "T50n2040_001:0015c28": "變為金剛。三者寶樹行列。四者沈水末香",
    "T50n2040_001:0015c29": "種種莊嚴。五者華鬘充滿。六者諸寶流出。",
    "T50n2040_001:0016a01": "七者池出芙蓉。八者天龍夜叉。合掌而住。九",
    "T50n2040_001:0016a02": "者天女合掌恭敬。十者十方一切佛臍中。放",
    "T50n2040_001:0016a03": "光普照此林。現佛受生。爾時夫人既入園已。",
    "T50n2040_001:0016a04": "諸根寂靜即遣侍女。啟白淨王。王聞踊躍到",
    "T50n2040_001:0016a05": "無憂樹。王心念曰。何所屋宅。安於妙后。時天",
    "T50n2040_001:0016a06": "帝釋及化自在天。各上天宮香華妓樂。奇",
    "T50n2040_001:0016a07": "異之類供養妙后。身輕柔軟。不想三毒。若有",
    "T50n2040_001:0016a08": "諸病身心之疾。請菩薩母。手摩其頭。病皆除",
    "T50n2040_001:0016a09": "愈。十月滿足。於四月八日日初出時。夫人見",
    "T50n2040_001:0016a10": "彼園中有一大樹。名曰無憂。華色香鮮。枝葉",
    "T50n2040_001:0016a11": "分布。極為茂盛(普耀經云。王后臨產思入園觀。嚴雲母寶車。婇女圍繞。出遊憐",
    "T50n2040_001:0016a12": "鞞樹下。王后坐師子床。六反震動。三千國土。時四天王挽王后車。梵天前導適至樹下。樹即屈枝。自歸王后。",
    "T50n2040_001:0016a13": "諸天百千。咸共散華)即舉右手欲牽摘之。菩薩漸漸從右",
    "T50n2040_001:0016a14": "脇出(佛所行讚經云。優留王股生。卑偷王手生漫陀王頂生。伽叉王腋生。菩薩亦如是。從右脇而生。",
    "T50n2040_001:0016a15": "大善權經云。菩薩發意。能從兜率。不由胞胎。一時之頃成最正覺。防人有疑。此所從來變化所為。若懷狐疑不",
    "T50n2040_001:0016a16": "聽受法。故現受胎。眾人當謂。后生菩薩必有惱患。欲現安隱。母適攀樹枝。菩薩誕育。是為菩薩善權方便也)。",
    "T50n2040_001:0016a17": "于時樹下亦生七寶七莖蓮華。大如車輪。菩",
    "T50n2040_001:0016a18": "薩即便墮蓮華上。無扶侍者自行七步(大善權經",
    "T50n2040_001:0016a19": "云。菩薩行地七步亦不八步。是為正志。應七覺意耶)舉其右脇而師子吼。",
    "T50n2040_001:0016a20": "我於一切天人之中。最尊最勝。無量生死於",
    "T50n2040_001:0016a21": "今盡矣。此生利益一切天人(大善權經云。舉手而言。吾於世尊。設不",
    "T50n2040_001:0016a22": "現斯。各當自尊外道梵志必墮惡趣。是為菩薩善權方便)說是言已時。四天",
    "T50n2040_001:0016a23": "王即以天繒。接太子身。置寶几上。釋提桓因",
    "T50n2040_001:0016a24": "手執寶蓋。大梵天王又持白拂。侍立左右。",
    "T50n2040_001:0016a25": "難陀龍王。優波難陀龍王。於虛空中。吐清淨",
    "T50n2040_001:0016a26": "水。一溫一涼。灌太子身(普曜經云。天帝釋梵。雨雜名香。九龍在上而",
    "T50n2040_001:0016a27": "下香水。洗浴菩薩。瑞應本起云。梵釋下侍。四天大王接菩薩身。置金几上。修行本起云。龍王兄弟。左雨",
    "T50n2040_001:0016b01": "溫水右雨冷泉。釋梵天衣。裹菩薩身)身黃金色。三十二相。放大光",
    "T50n2040_001:0016b02": "明。普照三千大千世界。天龍八部亦於虛空。",
    "T50n2040_001:0016b03": "作天妓樂。歌唄讚頌。燒眾名香。散諸妙華。",
    "T50n2040_001:0016b04": "又雨天衣及以瓔珞。繽紛亂墜不可稱數。爾",
    "T50n2040_001:0016b05": "時摩耶夫人生太子已。身安快樂無所苦患。",
    "T50n2040_001:0016b06": "歡喜踊躍止於樹下。前後自然忽生四井。其",
    "T50n2040_001:0016b07": "水香潔具八功德。爾時摩耶夫人。與其眷屬",
    "T50n2040_001:0016b08": "隨所欲須。自恣洗漱。復有諸天夜叉。皆悉圍",
    "T50n2040_001:0016b09": "繞。守護太子及摩耶夫人。當爾之時。閻浮",
    "T50n2040_001:0016b10": "提人。乃至阿迦膩吒天。雖離喜樂。皆亦於此。",
    "T50n2040_001:0016b11": "歡喜讚歎。一切種智。今出於世。無量眾生。皆",
    "T50n2040_001:0016b12": "得利益。惟願速成正覺之道。轉於法輪。廣",
    "T50n2040_001:0016b13": "度眾生。唯有魔王。獨懷愁惱。不安本坐。當爾",
    "T50n2040_001:0016b14": "之時。所感瑞應。三十有四(普曜經云。三十有二)一者十",
    "T50n2040_001:0016b15": "方世界。皆悉大明。二者三千大千世界。十八",
    "T50n2040_001:0016b16": "相動。丘墟平坦。三者一切枯木悉更敷榮。國",
    "T50n2040_001:0016b17": "界自然生奇特樹。四者圍苑生異甘果。五者",
    "T50n2040_001:0016b18": "陸地生寶蓮華。大如車輪。六者地中伏藏。悉",
    "T50n2040_001:0016b19": "皆發出。七者諸藏珍寶放大光明。八者諸天",
    "T50n2040_001:0016b20": "妙服自然來降。九者眾川萬流恬靜澄清。十",
    "T50n2040_001:0016b21": "者風止雲降空中明淨。十一者香風芬芳從四",
    "T50n2040_001:0016b22": "方來。細雨潤澤以斂飛塵。十二者國中疾病",
    "T50n2040_001:0016b23": "皆悉除愈。十三者國內宮舍無不明耀。燈燭",
    "T50n2040_001:0016b24": "之光不復為用。十四者日月星辰停住不行。",
    "T50n2040_001:0016b25": "十五者毘舍佉星下現人間(漢名沸星)侍太子生。",
    "T50n2040_001:0016b26": "十六者諸梵天王。執素寶蓋。列覆宮上。十",
    "T50n2040_001:0016b27": "七者八方諸仙人師。奉寶來獻。十八者天百",
    "T50n2040_001:0016b28": "味食自然在前。十九者無數寶瓶盛諸甘露。",
    "T50n2040_001:0016b29": "二十者諸天妙車載寶而至。二十一者無數",
    "T50n2040_001:0016c01": "白象子。首載蓮華列住殿前。二十二者天紺",
    "T50n2040_001:0016c02": "寶馬自然而來。二十三者五百白師子王。從",
    "T50n2040_001:0016c03": "雪山出息其惡情。心懷歡喜羅住城門。二",
    "T50n2040_001:0016c04": "十四者諸天妓女。於虛空中作妙音樂。二十",
    "T50n2040_001:0016c05": "五者諸天玉女。執孔雀拂現宮牆上。二十六",
    "T50n2040_001:0016c06": "者諸天玉女。各持金瓶盛滿香汁。列住空中。",
    "T50n2040_001:0016c07": "二十七者諸天歌頌讚太子德。二十八者地",
    "T50n2040_001:0016c08": "獄休息毒痛不行。二十九者毒蟲隱伏惡鬼",
    "T50n2040_001:0016c09": "善心。三十者諸惡律儀一時慈悲。三十一",
    "T50n2040_001:0016c10": "者國內孕婦產者悉男。其有百疾自然除愈。",
    "T50n2040_001:0016c11": "三十二者一切樹神化作人形悉來禮侍。三",
    "T50n2040_001:0016c12": "十三者諸餘國王。各齎名寶同來臣服。三十",
    "T50n2040_001:0016c13": "四者一切人天無非時語。爾時諸婇女眾見",
    "T50n2040_001:0016c14": "此瑞相。極大歡喜自相謂言。太子今生有如",
    "T50n2040_001:0016c15": "此等吉祥之事。惟願長壽無諸病苦。勿令",
    "T50n2040_001:0016c16": "我等生大憂惱。作此言已。以天繒[疊*毛]裹抱太",
    "T50n2040_001:0016c17": "子。至夫人所。時四天王在虛空中。恭敬隨",
    "T50n2040_001:0016c18": "從。釋提桓因執蓋來覆。有二十八大鬼神王",
    "T50n2040_001:0016c19": "在園四角守衛奉護。",
    "T50n2040_001:0016c20": "爾時有一青衣。聰慧明了。從藍毘尼園。還入",
    "T50n2040_001:0016c21": "宮中。到白淨王所白王言。大王威德轉更增",
    "T50n2040_001:0016c22": "進。摩耶夫人已生太子。顏貌端正。有三十",
    "T50n2040_001:0016c23": "二相。八十種好。墮蓮華上自行七步。舉其右",
    "T50n2040_001:0016c24": "手。而師子吼。我於一切天人之中。最尊最勝。",
    "T50n2040_001:0016c25": "無量生死於今盡矣。此生利益一切人天。有",
    "T50n2040_001:0016c26": "如是等諸奇特事。非可具說。時白淨王聞彼",
    "T50n2040_001:0016c27": "青衣說此語已。歡喜踊躍不能自勝。即脫身",
    "T50n2040_001:0016c28": "瓔珞而以賜之。",
    "T50n2040_001:0016c29": "爾時白淨王即嚴四兵。眷屬圍繞。并與一億",
    "T50n2040_001:0017a01": "釋迦種姓。前後導從。入藍毘尼園。見彼園中。",
    "T50n2040_001:0017a02": "天龍八部皆悉充滿。到夫人所。見太子身相",
    "T50n2040_001:0017a03": "好殊異。歡喜踊躍。猶如江海諸大波浪。慮其",
    "T50n2040_001:0017a04": "短壽又懷悚惕。譬如須彌山王難可動搖。大",
    "T50n2040_001:0017a05": "地動時此乃一動。彼白淨王素性恬靜常無",
    "T50n2040_001:0017a06": "歡慼。今見太子一喜一懼。亦復如是。摩耶",
    "T50n2040_001:0017a07": "夫人為性調和既生太子。見諸奇端倍增柔",
    "T50n2040_001:0017a08": "軟。爾時白淨王叉手合掌禮諸天神。前抱太",
    "T50n2040_001:0017a09": "子。置於七寶象輿之上。與諸群臣後宮婇女。",
    "T50n2040_001:0017a10": "虛空諸天。作天妓樂。隨從入城。時白淨",
    "T50n2040_001:0017a11": "王及諸釋子。未識三寶。即將太子往詣天寺。",
    "T50n2040_001:0017a12": "太子既入梵天形像皆從座起禮太子足。而",
    "T50n2040_001:0017a13": "語王言。大王當知。今此太子天人中尊。虛空",
    "T50n2040_001:0017a14": "天神皆悉敬禮。大王豈不見如此耶。云何而",
    "T50n2040_001:0017a15": "今來此禮我。時白淨王及諸釋子。群臣內外。",
    "T50n2040_001:0017a16": "聞見是已歎未曾有。即將太子出於天寺。",
    "T50n2040_001:0017a17": "還入後宮。當爾之時。諸釋種姓。亦同一日生",
    "T50n2040_001:0017a18": "五百男。修行本起云。國中八萬四千長者生",
    "T50n2040_001:0017a19": "子悉男。八萬四千。厩馬生駒其一特異。毛色",
    "T50n2040_001:0017a20": "純白騣鬐貫珠故名為蹇。特奴名闡特。瑞",
    "T50n2040_001:0017a21": "應本起云。奴名車匿。馬名犍陟。時王厩中象",
    "T50n2040_001:0017a22": "生白子。馬生白駒。牛羊亦生五色羔犢。如是",
    "T50n2040_001:0017a23": "等類。數各五百。王子青衣。亦生五百蒼頭。普",
    "T50n2040_001:0017a24": "耀經云。五千青衣各生力士。",
    "T50n2040_001:0017a25": "爾時宮中。五百伏藏自然發出。一一伏藏有",
    "T50n2040_001:0017a26": "七寶藏。而圍繞之。又有諸大商人。從海採",
    "T50n2040_001:0017a27": "寶還迦毘施兜國彼諸商人各齎奇綵諸珍寶",
    "T50n2040_001:0017a28": "奉貢。王慰諸人。汝等入海。悉皆吉利。無苦",
    "T50n2040_001:0017a29": "惱不。及諸伴侶。無遺落耶。彼諸商人答言。大",
    "T50n2040_001:0017b01": "王所經道路。極自安隱。王聞此言。甚大歡喜。",
    "T50n2040_001:0017b02": "即遣請諸婆羅門等。婆羅門眾皆悉集已。設",
    "T50n2040_001:0017b03": "諸供養。或與象馬及以七寶。田宅僮僕。供養",
    "T50n2040_001:0017b04": "畢已。抱太子出。即便白諸婆羅門言。當為太",
    "T50n2040_001:0017b05": "子作何等名。諸婆羅門即共論議而答王言。",
    "T50n2040_001:0017b06": "太子生時一切寶藏皆悉發出。所有諸瑞莫",
    "T50n2040_001:0017b07": "非吉祥。以此義故。當名太子為薩婆悉達。瑞",
    "T50n2040_001:0017b08": "應本起云。五百伏藏一時發出。海行興利一",
    "T50n2040_001:0017b09": "時集至。梵志相師普稱萬歲。即名太子為悉",
    "T50n2040_001:0017b10": "達多。漢言頓吉。說此語時。虛空天神即擊天",
    "T50n2040_001:0017b11": "鼓。燒香散華唱言善哉。諸天人民即便稱曰",
    "T50n2040_001:0017b12": "薩婆悉達。",
    "T50n2040_001:0017b13": "爾時八王亦於是日。與白淨王同生太子。彼",
    "T50n2040_001:0017b14": "諸國王各懷歡喜。我今生子有諸奇異。而不",
    "T50n2040_001:0017b15": "知是薩婆悉達之瑞相也。皆集婆羅門。各為",
    "T50n2040_001:0017b16": "太子制好名字。王舍城太子。名曰頻毘婆",
    "T50n2040_001:0017b17": "羅。舍衛國太子。名波斯匿。偷羅拘吒國太",
    "T50n2040_001:0017b18": "子。名拘臘婆。犢子國太子名優陀延。跋羅國",
    "T50n2040_001:0017b19": "太子。名曰欝陀羅延。盧羅國太子名曰疾光。",
    "T50n2040_001:0017b20": "德叉尸羅國太子名弗迦羅。婆羅拘羅婆國",
    "T50n2040_001:0017b21": "太子。名拘羅婆。爾時白淨王普勅群臣。令",
    "T50n2040_001:0017b22": "訪聰明多聞智慧善知占相。為諸世人所知",
    "T50n2040_001:0017b23": "識者。群臣聞已四方推覓。時王即便於後園",
    "T50n2040_001:0017b24": "中。乃起一大殿。窓牖欄楯七寶莊飾。爾時",
    "T50n2040_001:0017b25": "群臣得五百婆羅門。聰明知相。見諸奇瑞欲",
    "T50n2040_001:0017b26": "來詣王。會王遣信。疾速而至。諸臣白王。知相",
    "T50n2040_001:0017b27": "婆羅門今者已到。王聞歡喜即勅令前。請入",
    "T50n2040_001:0017b28": "殿坐設諸供養。彼婆羅門即白王言。我聞大",
    "T50n2040_001:0017b29": "王新生太子。有諸相好奇特之瑞。願令我等",
    "T50n2040_001:0017c01": "悉得見之。時王即勅抱太子出。諸婆羅門既",
    "T50n2040_001:0017c02": "見太子相好嚴盛。歎未曾有。王即問言。今占",
    "T50n2040_001:0017c03": "太子其相云何。婆羅門言。一切眾生皆欲好",
    "T50n2040_001:0017c04": "子。大王今者所生太子。是大珍異勿生憂怖。",
    "T50n2040_001:0017c05": "即又白言。所生太子。大王雖言是王之子。乃",
    "T50n2040_001:0017c06": "是世間之眼。王復問言。云何得知。婆羅門言。",
    "T50n2040_001:0017c07": "我觀太子。身色光爛猶如真金。有諸相好極",
    "T50n2040_001:0017c08": "為明淨。若當出家成一切種智。若在家者為",
    "T50n2040_001:0017c09": "轉輪聖王領四天子。譬如江河海為第一。眾",
    "T50n2040_001:0017c10": "山之中須彌最勝。凡諸光暉日為無上。一切",
    "T50n2040_001:0017c11": "清涼唯有明月。天人世間太子為尊。王聞此",
    "T50n2040_001:0017c12": "語心大歡喜離諸悚惕。彼婆羅門又白王言。",
    "T50n2040_001:0017c13": "有一梵仙名阿私陀。具足五通在於香山。彼",
    "T50n2040_001:0017c14": "能為王斷諸疑惑。諸婆羅門說此語已。辭別",
    "T50n2040_001:0017c15": "而去。",
    "T50n2040_001:0017c16": "爾時白淨王心自思惟。阿私陀仙人居在香",
    "T50n2040_001:0017c17": "山。塗徑險絕非人能到。當以何方請求至",
    "T50n2040_001:0017c18": "此。時白淨王作此念時。阿私陀仙遙知其意。",
    "T50n2040_001:0017c19": "又復先見諸寄瑞相。深解菩薩為破生死故",
    "T50n2040_001:0017c20": "現受生。以神通力騰虛而來。到王宮門。時守",
    "T50n2040_001:0017c21": "門者入白王言。阿私陀仙人乘虛空來。今在",
    "T50n2040_001:0017c22": "門外。王聞歡喜。即勅令前。王至門上自奉迎",
    "T50n2040_001:0017c23": "之。既見仙人。恭敬禮拜而即問言。尊者既來",
    "T50n2040_001:0017c24": "住門不進。為守門者不聽前耶仙人答言。無",
    "T50n2040_001:0017c25": "見止者。既來相詣宜須先白王。便隨從入於",
    "T50n2040_001:0017c26": "後宮。敬請令坐而問訊言。尊者四大常安和",
    "T50n2040_001:0017c27": "不。仙人答言。蒙大王恩幸得安樂。時白淨王",
    "T50n2040_001:0017c28": "白仙人言。尊者今日能來下降。我等種族方",
    "T50n2040_001:0017c29": "大熾盛。從今已去日就吉祥。為是經過故來",
    "T50n2040_001:0018a01": "此耶。仙人答言。我在香山。見大光明諸奇特",
    "T50n2040_001:0018a02": "相。又知大王心之所念。以是因緣故來到此。",
    "T50n2040_001:0018a03": "我以神力乘虛而至。聞上諸天說。王太子必",
    "T50n2040_001:0018a04": "當得成一切種智。度脫天人。又王太子從右",
    "T50n2040_001:0018a05": "脇生墮於七寶蓮華之上。而行七步舉其右手",
    "T50n2040_001:0018a06": "而師子吼。我於天人之中。最尊最勝無量生",
    "T50n2040_001:0018a07": "死於今盡矣。此生利益一切天人。又復諸天",
    "T50n2040_001:0018a08": "圍繞恭敬。聞有如此大奇特事。快哉大王宜",
    "T50n2040_001:0018a09": "應欣慶。太子今者可得見不。即將仙人至太",
    "T50n2040_001:0018a10": "子所。王及夫人抱太子出欲禮仙人。時彼仙",
    "T50n2040_001:0018a11": "人尋止王曰。此是天人三界中尊。云何而令",
    "T50n2040_001:0018a12": "禮於我耶。時彼仙人即起合掌禮太子足。王",
    "T50n2040_001:0018a13": "及夫人白仙人言。唯願尊者為相太子。仙人",
    "T50n2040_001:0018a14": "言善。即便占相。具見相已。忽然悲泣不能自",
    "T50n2040_001:0018a15": "勝。王及夫人。見彼仙人悲泣流淚。舉身戰怖",
    "T50n2040_001:0018a16": "生大憂惱。如大波浪動於小船。問仙人言。我",
    "T50n2040_001:0018a17": "子初生具諸瑞相。有何不祥而悲泣耶。爾時",
    "T50n2040_001:0018a18": "仙人歔欷答言。大王太子相好具足。無有不",
    "T50n2040_001:0018a19": "祥。王又問言。願更為我占視。太子有長壽相",
    "T50n2040_001:0018a20": "不。得轉輪王位。王四天下不。我年既暮。欲以",
    "T50n2040_001:0018a21": "國土皆悉付之。當隱山林出家學道。所可志",
    "T50n2040_001:0018a22": "願唯在於此。尊者為觀必定果耶。爾時仙人",
    "T50n2040_001:0018a23": "又答王言。大王太子具三十二相。一者足下",
    "T50n2040_001:0018a24": "安平。立如奩底。二者足下千輻輞轉輪相具",
    "T50n2040_001:0018a25": "足。三者手足相指長勝於餘人。四者手足柔",
    "T50n2040_001:0018a26": "軟勝餘身分。五者足跟廣具足滿好。六者足",
    "T50n2040_001:0018a27": "指合縵網。勝於餘人。七者足趺高平。好與",
    "T50n2040_001:0018a28": "跟相稱。八者脚腨纖好。如伊泥延鹿王。九",
    "T50n2040_001:0018a29": "者平住兩手摩膝。十者陰藏相如象王馬王。",
    "T50n2040_001:0018b01": "十一者身縱廣等。如泥俱盧樹。十二者一一",
    "T50n2040_001:0018b02": "孔一毛生青色。柔軟右旋。十三者毛上向靡。",
    "T50n2040_001:0018b03": "青色柔軟右旋。十四者金色相其色微妙。",
    "T50n2040_001:0018b04": "勝閻浮檀金。十五者身光一丈。十六者皮薄",
    "T50n2040_001:0018b05": "細滑。不受塵垢。不停蚊蜹。十七者七處滿。",
    "T50n2040_001:0018b06": "兩足下。兩腋中。兩肩上。項中。皆滿字相分",
    "T50n2040_001:0018b07": "明。十八者兩腋下滿。如摩尼珠。十九者身如",
    "T50n2040_001:0018b08": "師子。二十者身廣端直。二十一者肩圓好。二",
    "T50n2040_001:0018b09": "十二者口四十齒。二十三者齒白齊密而根",
    "T50n2040_001:0018b10": "深。二十四者四牙最白而大。二十五者方頰",
    "T50n2040_001:0018b11": "車如師子。二十六者味中得上味。咽中二處",
    "T50n2040_001:0018b12": "津液流出。二十七者舌大軟薄。能覆面至耳",
    "T50n2040_001:0018b13": "髮際。二十八者梵音深遠。如迦陵頻伽聲。二",
    "T50n2040_001:0018b14": "十九者眼色如金精。三十者眼睫如牛王。三",
    "T50n2040_001:0018b15": "十一者眉間白毫相。軟白如兜羅綿。三十二",
    "T50n2040_001:0018b16": "者頂髻肉成。具有如此相好之身。若在家者。",
    "T50n2040_001:0018b17": "年一十九為轉輪聖王。若出家者。成一切種",
    "T50n2040_001:0018b18": "智。廣濟天人。然王太子必當學道。得成阿",
    "T50n2040_001:0018b19": "耨多羅三藐三菩提。不久當轉清淨法輪。利",
    "T50n2040_001:0018b20": "益天人開世間眼。我今年壽已百二十。不久",
    "T50n2040_001:0018b21": "命終生無想天。不覩佛興。不聞經法。故自悲",
    "T50n2040_001:0018b22": "耳。又問仙人。尊者向占言。有二種。一當作",
    "T50n2040_001:0018b23": "王。二成正覺。而今云何言。決定成一切種智。",
    "T50n2040_001:0018b24": "時仙人言。我相之法。若有眾生具三十二相。",
    "T50n2040_001:0018b25": "或生非處。文不明顯。此人必為轉輪聖王。",
    "T50n2040_001:0018b26": "若三十二相皆得其處。文復明顯。此人必成",
    "T50n2040_001:0018b27": "一切種智。我觀大王太子。諸相皆得其所。又",
    "T50n2040_001:0018b28": "極明顯。是以決定知成正覺。仙人為王說此",
    "T50n2040_001:0018b29": "語已。辭別而退。",
    "T50n2040_001:0018c01": "釋迦譜卷第一",
    "T50n2040_001:0018c05": "釋迦譜卷第二",
    "T50n2040_001:0018c07": "蕭齊釋僧祐譔",
    "T50n2040_001:0018c08": "釋迦降生釋種成佛緣譜第四之二(出因果經)",
    "T50n2040_001:0018c09": "爾時白淨王既聞仙人決定之說。心懷愁惱。",
    "T50n2040_001:0018c10": "慮恐出家。即擇五百青衣賢明多智。為作嬭",
    "T50n2040_001:0018c11": "母。養視太子。其中或有乳者。或有抱者。或有",
    "T50n2040_001:0018c12": "浴者。或有浣濯者。如是等比供給太子。皆悉",
    "T50n2040_001:0018c13": "具足。又復別為起三時殿。溫涼寒暑。各自異",
    "T50n2040_001:0018c14": "處。其殿皆以七寶莊嚴。衣裳服飾皆悉隨時。",
    "T50n2040_001:0018c15": "王恐太子棄家學道。使其城門開閉之聲。聞",
    "T50n2040_001:0018c16": "四十里。又復擇取五百妓女形容端正。不",
    "T50n2040_001:0018c17": "肥不瘦。不長不短。不白不黑。才能巧妙各兼",
    "T50n2040_001:0018c18": "數技。皆以名寶瓔珞其身。百人一番迭代宿",
    "T50n2040_001:0018c19": "衛。於其殿前列樹甘果。枝葉蔚映華實繁茂。",
    "T50n2040_001:0018c20": "又有浴池清流澄潔。池邊香草雜色蓮華。猗",
    "T50n2040_001:0018c21": "靡芬數不可稱計。異類之鳥數百千種。光",
    "T50n2040_001:0018c22": "麗心目趣悅太子。太子既生始滿七日。其母",
    "T50n2040_001:0018c23": "命終。以懷太子功德大故。上生忉利。封受自",
    "T50n2040_001:0018c24": "然。太子自知福德威重。無有女人堪受禮者。",
    "T50n2040_001:0018c25": "故因將終。託之而生(普耀經云。菩薩生七日後。其母命終。所以者何。本命",
    "T50n2040_001:0018c26": "應然。菩薩察之臨母命終。因來下生。懷菩薩時諸天供養。已服天食不甘世養。本福應然。去來今佛皆亦如是。",
    "T50n2040_001:0018c27": "母七日終受忉利天上功祚。適昇彼天。五萬梵天各執寶瓶。二萬魔妻手執寶縷。侍菩薩母。瑞應本起云。菩薩本",
    "T50n2040_001:0018c28": "知母人之德不堪受其禮。故因其將終而從之生。長阿含經云。毘婆尸佛降神母胎。專念不亂。安樂無畏。身壞",
    "T50n2040_001:0018c29": "命終。生忉利天。此是常法。大善權經云。生後七日。其母便薨。福應昇天。非菩薩咎。前處兜率觀后摩耶。",
    "T50n2040_001:0019a01": "大命將終。餘有十月七日之期。故神變來下。是菩薩權方便)。",
    "T50n2040_001:0019a02": "爾時太子姨母。摩訶波闍波提。乳養太子如",
    "T50n2040_001:0019a03": "母無異。時白淨王。勅作七寶天冠及以瓔珞。",
    "T50n2040_001:0019a04": "而與太子。太子年漸長大。為辦象馬牛羊之",
    "T50n2040_001:0019a05": "車。凡是童子所玩好具。無不給與。爾時舉國",
    "T50n2040_001:0019a06": "人民。皆行仁惠。五穀豐熟風雨以時。又無",
    "T50n2040_001:0019a07": "盜賊快樂安隱。皆是太子福德力故。時王",
    "T50n2040_001:0019a08": "又以青衣所生。是車匿等五百蒼頭給侍。",
    "T50n2040_001:0019a09": "太子至年七歲。父王心念。太子已大宜令學",
    "T50n2040_001:0019a10": "書。訪覓國中聰明婆羅門。善諸書藝。請使令",
    "T50n2040_001:0019a11": "來。以教太子。爾時有一婆羅門。名跋陀羅尼",
    "T50n2040_001:0019a12": "(漢言選友)。與五百婆羅門。以為眷屬。來受王請。即",
    "T50n2040_001:0019a13": "白婆羅門言。欲屈尊者為太子師。此可爾不。",
    "T50n2040_001:0019a14": "婆羅門言。當隨所知以授太子。時白淨王。更",
    "T50n2040_001:0019a15": "為太子起大學堂。七寶莊嚴床榻。學具極令",
    "T50n2040_001:0019a16": "精麗。卜擇吉日。即以太子與婆羅門。而令",
    "T50n2040_001:0019a17": "教之。爾時婆羅門。以四十九書字之本。教令",
    "T50n2040_001:0019a18": "讀之。于時太子見此事已。問其師言。此何等",
    "T50n2040_001:0019a19": "書。閻浮提中。一切諸書凡有幾種。師即默然",
    "T50n2040_001:0019a20": "不知所答。又復問言。此阿一字有何等義。師",
    "T50n2040_001:0019a21": "又默然亦不能答。內懷慚愧。即從座起禮太",
    "T50n2040_001:0019a22": "子足。而讚歎言。太子初生行七步時。自言",
    "T50n2040_001:0019a23": "天人之中最尊最勝。此言不虛唯願為說。閻",
    "T50n2040_001:0019a24": "浮提書凡有幾種。太子答言。閻浮提中或有",
    "T50n2040_001:0019a25": "梵書。或佉樓書。或蓮華書。有如是等六十",
    "T50n2040_001:0019a26": "四種。",
    "T50n2040_001:0019a27": "普耀經云。菩薩手執金筆栴檀書隷明珠書",
    "T50n2040_001:0019a28": "床問師選友。今師何書而相教乎。其師答曰",
    "T50n2040_001:0019a29": "以梵佉留而相教耳。菩薩答曰。其異書者。有",
    "T50n2040_001:0019b01": "六十四。今師何言正有二種。師問皆何所名。",
    "T50n2040_001:0019b02": "答曰。梵書。佉留書。護眾書。疾堅書。龍鬼書。",
    "T50n2040_001:0019b03": "揵杳和書。阿須倫書。鹿輪書。天腹書。轉數",
    "T50n2040_001:0019b04": "書。轉眼書。觀空書。攝取書(文多不悉載也)此六十",
    "T50n2040_001:0019b05": "四。欲以何書而相教乎。時師歡悅。說偈讚歎",
    "T50n2040_001:0019b06": "菩薩。為諸童子。一一分別諸字本末。勸發無",
    "T50n2040_001:0019b07": "上正真道意。瑞應本起云。時去聖久。書缺二",
    "T50n2040_001:0019b08": "字。以問於師。師不能達。反啟其志。此阿字者",
    "T50n2040_001:0019b09": "是梵音聲。又此字義是不可壞。亦是無上正",
    "T50n2040_001:0019b10": "真道義。凡如此義無量無邊。爾時婆羅門深",
    "T50n2040_001:0019b11": "生慚愧。還至王所。而白王言大王。太子是天",
    "T50n2040_001:0019b12": "人中第一之師。云何而欲令我教耶。爾時父",
    "T50n2040_001:0019b13": "王聞婆羅門言。倍生歡喜。歎未曾有。即厚供",
    "T50n2040_001:0019b14": "養彼婆羅門。隨意所之。凡諸技藝。典籍議",
    "T50n2040_001:0019b15": "論。天文地理。算數射御。太子皆悉自然知",
    "T50n2040_001:0019b16": "之。",
    "T50n2040_001:0019b17": "爾時太子年至十歲。諸釋種中。五百童子皆",
    "T50n2040_001:0019b18": "亦同年。太子從弟提婆達多。次名難陀。次名",
    "T50n2040_001:0019b19": "孫陀羅難陀等。或有三十相。三十一相者。或",
    "T50n2040_001:0019b20": "復雖有三十二相。相不分明。各鬪技藝有大",
    "T50n2040_001:0019b21": "筋力。時提婆達多等五百童子。既聞太子諸",
    "T50n2040_001:0019b22": "藝皆通名徹十方。共相謂言。太子雖復聰明",
    "T50n2040_001:0019b23": "智慧善解書論。至於筋力拒勝。我等欲與",
    "T50n2040_001:0019b24": "太子校其勇健。爾時父王又訪國中善知射",
    "T50n2040_001:0019b25": "者。而召之來令教。太子即往後園欲射鐵鼓。",
    "T50n2040_001:0019b26": "提婆達多等五百童子亦悉隨從。時師即便",
    "T50n2040_001:0019b27": "授一小弓而與太子。太子含笑而問之言。以",
    "T50n2040_001:0019b28": "此與我欲作何事。射師言欲令太子射此鐵",
    "T50n2040_001:0019b29": "鼓。太子又言此弓力弱。更求如是七弓將來。",
    "T50n2040_001:0019c01": "師即授與。太子便執七弓以射。一箭過七鐵",
    "T50n2040_001:0019c02": "鼓。時彼射師往白王言。大王。太子自知射",
    "T50n2040_001:0019c03": "藝。以箭力射過七鼓。閻浮提中無能等者。云",
    "T50n2040_001:0019c04": "何令我為作師也。爾時白淨王聞此語已。心",
    "T50n2040_001:0019c05": "大歡喜而自念言。我子聰明。書論算數四",
    "T50n2040_001:0019c06": "遠悉知。而其射藝四方人民未有知者。即勅",
    "T50n2040_001:0019c07": "太子及提婆達多等五百童子。又復擊鼓唱",
    "T50n2040_001:0019c08": "令國界。太子薩婆悉達。却後七日。當出後園",
    "T50n2040_001:0019c09": "欲試武藝。諸人民中有勇力者可悉來此。到",
    "T50n2040_001:0019c10": "第七日。提婆達多與萬眷屬最先出城。于時",
    "T50n2040_001:0019c11": "有一大象當城門住。此諸軍眾皆不敢前。提",
    "T50n2040_001:0019c12": "婆達多問諸人言。何故住此而不前也。諸人",
    "T50n2040_001:0019c13": "答言有一大象當門而立。舉眾畏之故不敢",
    "T50n2040_001:0019c14": "前提婆達多聞此言已。獨前象所。以手搏頭",
    "T50n2040_001:0019c15": "即便躄地。於是軍眾次第得過爾時難陀。又",
    "T50n2040_001:0019c16": "與眷屬亦欲出城。其諸軍眾徐步漸前。難陀",
    "T50n2040_001:0019c17": "即問何故行遲。諸人答言提婆達多以手搏",
    "T50n2040_001:0019c18": "一象。躄在城門妨行者路。以是故遲。難陀",
    "T50n2040_001:0019c19": "即便前至象所。以足指挑象擲著路傍。無數",
    "T50n2040_001:0019c20": "人眾聚共視之。爾時太子與十萬眷屬。前後",
    "T50n2040_001:0019c21": "圍繞始出城門。見於路傍人眾聚看。即便",
    "T50n2040_001:0019c22": "問曰。此諸人輩為何所看。從人答言。提婆達",
    "T50n2040_001:0019c23": "多手搏一象。躄在城門妨人行路。難陀次出。",
    "T50n2040_001:0019c24": "以足指挑擲著於此。是故行人悉聚看之。於",
    "T50n2040_001:0019c25": "是太子即自念言。今者正是現力之時。太子",
    "T50n2040_001:0019c26": "即便以手執象。擲著城外還以手接。不令傷",
    "T50n2040_001:0019c27": "損。象又還甦無所苦痛。時諸人民歎未曾",
    "T50n2040_001:0019c28": "有。王聞此已深生奇特。如是太子及提婆達",
    "T50n2040_001:0019c29": "多。并與難陀。四遠人民皆悉來集在彼園",
    "T50n2040_001:0020a01": "中。爾時彼園種種莊嚴。施列金鼓銀鼓。鍮石",
    "T50n2040_001:0020a02": "之鼓。銅鐵等鼓。各有七枝。爾時提婆達多最",
    "T50n2040_001:0020a03": "先射之。徹三金鼓。次及難陀亦徹三鼓。諸來",
    "T50n2040_001:0020a04": "人眾悉皆歎訝。爾時群臣白太子言。提婆達",
    "T50n2040_001:0020a05": "多及與難陀皆已射訖。今者次第正在太子。",
    "T50n2040_001:0020a06": "唯願太子射此諸鼓。如是三請。太子曰善。而",
    "T50n2040_001:0020a07": "語之言。若欲使我射諸鼓者。此弓力弱更覓",
    "T50n2040_001:0020a08": "強者。諸臣答言。太子祖王有一良弓。今在王",
    "T50n2040_001:0020a09": "庫。太子語言。便可取來。弓既至已。太子即牽",
    "T50n2040_001:0020a10": "以放一箭。徹過諸鼓。然後入地泉水流出。又",
    "T50n2040_001:0020a11": "亦穿過大鐵圍山。爾時提婆達多。又與難陀",
    "T50n2040_001:0020a12": "共相撲戲。二人力等亦無勝者。太子又前。手",
    "T50n2040_001:0020a13": "執二弟躄之於地。以慈力故不令傷痛。爾時",
    "T50n2040_001:0020a14": "四遠諸人民眾。既見太子有如此力。高聲唱",
    "T50n2040_001:0020a15": "言。白淨王太子非但智慧勝一切人。其力勇",
    "T50n2040_001:0020a16": "健亦無等者。莫不歎伏益生恭敬。",
    "T50n2040_001:0020a17": "爾時白淨王即會諸臣而共議言。太子今者",
    "T50n2040_001:0020a18": "年已長大。智慧勇健皆悉具足。今宜應以四",
    "T50n2040_001:0020a19": "大海水。灌太子頂。又復勅下餘小國王。却後",
    "T50n2040_001:0020a20": "二月八日灌太子頂。皆可來集。至二月八日。",
    "T50n2040_001:0020a21": "諸餘國王。并及仙人婆羅門等。皆悉雲集。",
    "T50n2040_001:0020a22": "懸繒幡蓋燒香散華。鳴鐘擊鼓作諸妓樂。以",
    "T50n2040_001:0020a23": "七寶器盛四海水。諸仙人眾各各頂戴。授婆",
    "T50n2040_001:0020a24": "羅門。如是乃至遍及諸臣。悉已頂戴轉授與",
    "T50n2040_001:0020a25": "王。時王即以灌太子頂。以七寶印而用付之。",
    "T50n2040_001:0020a26": "又擊大鼓高聲唱言。今立薩婆悉達。以為太",
    "T50n2040_001:0020a27": "子。爾時虛空天龍夜叉人非人等。作天妓",
    "T50n2040_001:0020a28": "樂。異口同音讚言善哉。當於迦毘羅雞兜",
    "T50n2040_001:0020a29": "國立太子。時餘八國王。亦於是日同立太",
    "T50n2040_001:0020b01": "子。",
    "T50n2040_001:0020b02": "爾時太子啟王出遊。王即聽許。時王即與太",
    "T50n2040_001:0020b03": "子。并諸群臣前後導從。案行國界。復次前",
    "T50n2040_001:0020b04": "行到王田所。即便止息閻浮樹下。看諸耕人。",
    "T50n2040_001:0020b05": "爾時淨居天化作傷蟲。鳥隨啄之。太子見",
    "T50n2040_001:0020b06": "之起慈悲心。眾生可愍互相吞食。即便思惟",
    "T50n2040_001:0020b07": "離欲界愛。如是乃至得四禪地。日光昕赫。樹",
    "T50n2040_001:0020b08": "為曲枝。陰蔭太子。爾時白淨王四面推求問",
    "T50n2040_001:0020b09": "覓太子。從人答曰。太子今在閻浮樹下。時",
    "T50n2040_001:0020b10": "王即便與諸群臣往彼樹所。未至之間遙見",
    "T50n2040_001:0020b11": "太子端坐思惟。又見彼樹曲蔭其軀深生奇",
    "T50n2040_001:0020b12": "特。時王即前執太子手。問言。汝今何故在於",
    "T50n2040_001:0020b13": "此坐。太子答言。觀諸眾生更相吞食。甚可傷",
    "T50n2040_001:0020b14": "愍。王聞此語。心生憂畏慮其出家。宜急婚",
    "T50n2040_001:0020b15": "娉以悅其意。即便呼之俱共還國。太子答",
    "T50n2040_001:0020b16": "言。願停於此。王聞其語。心即念言。彼阿私陀",
    "T50n2040_001:0020b17": "往日所說。太子今者將如其言。王即流淚重",
    "T50n2040_001:0020b18": "喚還國。太子既見父王如此。即便隨從歸於",
    "T50n2040_001:0020b19": "所止。王恐愁憂不樂在家。更增妓女而娛樂",
    "T50n2040_001:0020b20": "之。",
    "T50n2040_001:0020b21": "爾時太子年至十七。王集諸臣而共議言。太",
    "T50n2040_001:0020b22": "子今者年已長大。宜應為其訪索婚所。諸臣",
    "T50n2040_001:0020b23": "答言。有一釋種婆羅門。名摩訶那摩。其人有",
    "T50n2040_001:0020b24": "女。名耶輸陀羅。顏容端正聰明智慧。賢才過",
    "T50n2040_001:0020b25": "人禮儀備舉。有如是德堪太子妃。王即答言。",
    "T50n2040_001:0020b26": "若如卿語。便為納之。王還宮內。即勅宮中。聰",
    "T50n2040_001:0020b27": "明有智。舊宿女人。汝可往至摩訶那摩長者",
    "T50n2040_001:0020b28": "之家。瞻看其女容儀體行。為何如耶。可停",
    "T50n2040_001:0020b29": "於彼至滿七日。受王勅已。即便往彼長者之",
    "T50n2040_001:0020c01": "家。於七日中具觀此女。還答王言。我觀此",
    "T50n2040_001:0020c02": "女容貌端正威儀進止。無與等者。王聞其言。",
    "T50n2040_001:0020c03": "極大歎喜。即便遣人。語摩訶那摩言。太子",
    "T50n2040_001:0020c04": "年長欲為納妃。諸臣並言。汝女淑令宜堪此",
    "T50n2040_001:0020c05": "舉。今欲相屈。時摩訶那摩答王使言。謹",
    "T50n2040_001:0020c06": "奉勅旨。王即令諸臣擇采吉日。遣車萬乘而",
    "T50n2040_001:0020c07": "往迎之。既至宮已。具足太子婚姻之禮。又",
    "T50n2040_001:0020c08": "復更增諸妓女眾。晝夜娛樂。爾時太子恒",
    "T50n2040_001:0020c09": "與其妃。行住坐臥未曾不俱。初自無有世俗",
    "T50n2040_001:0020c10": "之意。於靜夜中但修禪觀。時王日日問諸婇",
    "T50n2040_001:0020c11": "女。太子與妃相接近不。婇女答言。不見太子",
    "T50n2040_001:0020c12": "有夫婦道。王聞此語愁憂不樂。更增妓女而",
    "T50n2040_001:0020c13": "娛樂之。如是經時猶不接近。時王深疑恐不",
    "T50n2040_001:0020c14": "能男。",
    "T50n2040_001:0020c15": "普耀經云。時諸力士。釋種長者啟白淨王。若",
    "T50n2040_001:0020c16": "太子作佛。斷聖王種。王曰。何所玉女。宜太子",
    "T50n2040_001:0020c17": "妃。菩薩心念。吾不貪欲棄兜率來。以權方便",
    "T50n2040_001:0020c18": "今當試之。使上工匠立妙金像。以書文字。",
    "T50n2040_001:0020c19": "女人德義如吾所說。能應娉耳。時白淨王",
    "T50n2040_001:0020c20": "告右梵志。入迦夷衛周遍瞻察。梵志周行覩",
    "T50n2040_001:0020c21": "一玉女。淨猶蓮華類玉女寶。王問誰女。梵",
    "T50n2040_001:0020c22": "志報曰。執杖釋種女。王言儻不可意使自擇",
    "T50n2040_001:0020c23": "之。召羅衛好女會彼講堂。時釋女俱夷到菩",
    "T50n2040_001:0020c24": "薩所。諦視菩薩目未曾瞬。菩薩欣笑。執持",
    "T50n2040_001:0020c25": "寶英以遺俱夷。俱夷報曰。吾不貪寶當以功",
    "T50n2040_001:0020c26": "德莊嚴。王遣梵志往媒此女。執杖釋言。我",
    "T50n2040_001:0020c27": "等本性有藝術者乃嫁與之。王問菩薩能現",
    "T50n2040_001:0020c28": "術乎。菩薩曰能。王遍勅國中椎鐘擊鼓。却",
    "T50n2040_001:0020c29": "後七日太子現術。諸有藝術皆來集會。勝",
    "T50n2040_001:0021a01": "者以釋女與之。於是調達右手牽象。左手撲",
    "T50n2040_001:0021a02": "殺。難陀出城。即牽移路側。菩薩出城門曰。是",
    "T50n2040_001:0021a03": "象身大臭熏城內。即右掌接擲著城外。時大",
    "T50n2040_001:0021a04": "臣焰光算術第一。言談算術亦不能及。樹",
    "T50n2040_001:0021a05": "木藥草眾水滴數一一可知。樗蒲六博天文",
    "T50n2040_001:0021a06": "地理。八萬異術一切諸會不及菩薩。調達及",
    "T50n2040_001:0021a07": "難陀欲手搏菩薩。菩薩愍之。舉調達身。在",
    "T50n2040_001:0021a08": "於空中。三反跳旋使身不痛。王及釋種更欲",
    "T50n2040_001:0021a09": "試射。調達竪四十里鼓。唯難陀六十里鼓。",
    "T50n2040_001:0021a10": "菩薩百里。調達射中四十里鼓。不能得過。",
    "T50n2040_001:0021a11": "難陀六十里亦不得趣。菩薩引弓。弓即折破。",
    "T50n2040_001:0021a12": "問有異弓任吾用不。王曰。吾祖父所執用弓。",
    "T50n2040_001:0021a13": "奇異無雙無能用者。著於天寺便可持來。一",
    "T50n2040_001:0021a14": "切諸釋無能張者。菩薩以手捺張。拼弓之聲",
    "T50n2040_001:0021a15": "悉聞城內。注箭放撥中百里鼓。箭沒地中涌",
    "T50n2040_001:0021a16": "泉自出。中鐵圍山。三千剎土六反震動。一切",
    "T50n2040_001:0021a17": "諸釋怪未曾有。於時執杖釋種。以女俱夷為",
    "T50n2040_001:0021a18": "菩薩妃。隨世習俗現相娛樂。修行本起云。太",
    "T50n2040_001:0021a19": "子年至十七。王為采擇名女。無可意者。有小",
    "T50n2040_001:0021a20": "國王名須波弗。漢言善覺。女名裘夷。端正少",
    "T50n2040_001:0021a21": "雙。八國皆求。悉不與之。白淨王召而告之曰。",
    "T50n2040_001:0021a22": "吾為太子娉娶卿女。善覺憂愁。若不許者恐",
    "T50n2040_001:0021a23": "見誅伐。與者諸國結怨。女言表白淨王國中。",
    "T50n2040_001:0021a24": "勇武技術最勝者。我乃為之。王勅群臣悉出",
    "T50n2040_001:0021a25": "戲場。太子舉象。射中鐵圍山。善覺送女指太",
    "T50n2040_001:0021a26": "子宮。瑞應本起云。太子年十七。王為納妃。簡",
    "T50n2040_001:0021a27": "選數千。最後一女名曰裘夷。端正第一禮義",
    "T50n2040_001:0021a28": "備舉。是則宿命賣華女也。太子雖納久而不",
    "T50n2040_001:0021a29": "接。婦人情欲有附近心。太子曰。常得好華",
    "T50n2040_001:0021b01": "置我中間。共視之寧不好乎。裘夷即具好華",
    "T50n2040_001:0021b02": "又欲近之。太子曰。却此華汁污於床席。久後",
    "T50n2040_001:0021b03": "復曰。得好白[疊*毛]置我中間。兩人觀之不亦好",
    "T50n2040_001:0021b04": "乎。婦即具[疊*毛]又有近意。太子曰。却人有汗",
    "T50n2040_001:0021b05": "垢必污此[疊*毛]。婦不敢近。侍女咸疑太子不能",
    "T50n2040_001:0021b06": "男。太子以手指妃腹曰。却後六年爾當生男。",
    "T50n2040_001:0021b07": "遂以有娠。",
    "T50n2040_001:0021b08": "大善權經云。何故菩薩而有室娶。菩薩無欲",
    "T50n2040_001:0021b09": "所以示現妻息。防人懷疑菩薩非男斯黃門",
    "T50n2040_001:0021b10": "耳。故納瞿夷釋氏之女。羅云於天變沒化生。",
    "T50n2040_001:0021b11": "不由父母合會而育。又是菩薩本願所致。",
    "T50n2040_001:0021b12": "爾時太子聞諸妓女歌詠園林。華果茂盛",
    "T50n2040_001:0021b13": "流泉清涼。太子忽便欲出遊觀。即遣妓女",
    "T50n2040_001:0021b14": "往白王言。在宮日久樂欲暫出園林遊戲。",
    "T50n2040_001:0021b15": "王聞此語。心生歎喜而自念言。太子當是不",
    "T50n2040_001:0021b16": "樂在宮行夫婦禮。所以求出園林去耳。即便",
    "T50n2040_001:0021b17": "聽之。勅諸群臣。整治園觀。所經道路皆令清",
    "T50n2040_001:0021b18": "淨。太子即便往至王所。頭面禮足辭出而去。",
    "T50n2040_001:0021b19": "時王即便勅一舊臣。聰明智慧善言辯者。令",
    "T50n2040_001:0021b20": "從太子。",
    "T50n2040_001:0021b21": "爾時太子。與諸官屬前後導從。出城東門。",
    "T50n2040_001:0021b22": "國中人民聞太子出。男女盈路觀者如雲。時",
    "T50n2040_001:0021b23": "淨居天化作老人。頭白背傴拄杖贏步。太子",
    "T50n2040_001:0021b24": "即便問從者言。此為何人。從者答言。此老人",
    "T50n2040_001:0021b25": "也。太子又問。何謂為老。答曰。此人昔日曾經",
    "T50n2040_001:0021b26": "嬰兒童子。少年遷謝不住。遂至根熟形變色",
    "T50n2040_001:0021b27": "衰。飲食不消氣力虛微。坐起苦極餘命無幾。",
    "T50n2040_001:0021b28": "故謂為老。太子又問。唯此一人老。一切皆然。",
    "T50n2040_001:0021b29": "從者答言。一切皆悉應當如此。爾時太子聞",
    "T50n2040_001:0021c01": "是語已。生大苦惱而自念言。日月流邁。時",
    "T50n2040_001:0021c02": "變歲移。老至如電。身安足恃。我雖富貴豈獨",
    "T50n2040_001:0021c03": "免耶。云何世人而不怖畏。太子從本已來不",
    "T50n2040_001:0021c04": "樂處世。又聞此事益生厭離。即迴車還愁思",
    "T50n2040_001:0021c05": "不樂。時王聞已心懷煎憂。恐其學道。更增",
    "T50n2040_001:0021c06": "妓女。以時娛樂之。",
    "T50n2040_001:0021c07": "爾時太子。復經少時啟王出遊。王聞此言。",
    "T50n2040_001:0021c08": "心生憂慮而自念言。太子前出。逢見老人",
    "T50n2040_001:0021c09": "憂愁不樂。今者云何而復求出。王愛太子不",
    "T50n2040_001:0021c10": "忍違意。僶俛從之。即集諸臣而共議言。太子",
    "T50n2040_001:0021c11": "前者出城東門。逢見老人還輒不樂。今者已",
    "T50n2040_001:0021c12": "復求出遊觀。吾不能免遂復許之。諸臣答言。",
    "T50n2040_001:0021c13": "當更嚴勅外諸官屬。修治道路。懸繒幡蓋。散",
    "T50n2040_001:0021c14": "華燒香。皆使華麗。無令臭穢諸不淨潔及以",
    "T50n2040_001:0021c15": "老疾在道側也。爾時迦毘羅雞兜城。四門之",
    "T50n2040_001:0021c16": "外各有一園。樹木華果浴池樓觀。種種莊嚴",
    "T50n2040_001:0021c17": "皆悉無異。王問諸臣。外諸園觀何者為勝。諸",
    "T50n2040_001:0021c18": "臣答言。外諸園觀皆等無異。如忉利天歎喜",
    "T50n2040_001:0021c19": "之園。王又勅言。太子前出已從東門。今者",
    "T50n2040_001:0021c20": "可令從南門出。爾時太子。百官導從出城南",
    "T50n2040_001:0021c21": "門。時淨居天化作病人。身瘦腹大。喘息呻",
    "T50n2040_001:0021c22": "吟。骨消肉竭。顏貌痿黃。舉身戰掉。不能自",
    "T50n2040_001:0021c23": "持。兩人扶腋在於路側。太子即問。此為何",
    "T50n2040_001:0021c24": "人。從者答言。此病人也。太子又問。何謂為",
    "T50n2040_001:0021c25": "病。答曰。夫謂病者。皆由嗜欲飲食無度。四",
    "T50n2040_001:0021c26": "大不調轉變成病。百節苦痛氣力虛微。飲食",
    "T50n2040_001:0021c27": "寡少眠臥不安。雖有身手不能自運。要假他",
    "T50n2040_001:0021c28": "力然後坐起。爾時太子以慈悲心。看彼病人",
    "T50n2040_001:0021c29": "自生憂愁。又復問言。此人獨爾餘皆然耶。答",
    "T50n2040_001:0022a01": "曰。一切人民無有貴賤同有此病。太子聞已",
    "T50n2040_001:0022a02": "心自念言。如此病苦普應縈之。云何世人耽",
    "T50n2040_001:0022a03": "樂不畏。作是念已。深生恐怖身心戰動。譬如",
    "T50n2040_001:0022a04": "月影。現波浪水。語從者言。如此身者是大苦",
    "T50n2040_001:0022a05": "聚。世人於中橫生歡樂。愚癡無識不知覺悟。",
    "T50n2040_001:0022a06": "今者云何欲往彼園遊觀嬉戲即便迴車還入",
    "T50n2040_001:0022a07": "王宮。坐自思惟愁憂不樂。王問從者。太子",
    "T50n2040_001:0022a08": "今出寧有樂不。從者答言。始出南門逢見",
    "T50n2040_001:0022a09": "病人。以此不樂即迴車還。王聞此語。心大",
    "T50n2040_001:0022a10": "愁憂慮其出家。時王即便問諸臣言。太子前",
    "T50n2040_001:0022a11": "者出城東門。逢見老人愁憂不樂。以此事故。",
    "T50n2040_001:0022a12": "吾勅卿等淨治道路。無令老病在於巷側。云",
    "T50n2040_001:0022a13": "何今出於城南門。而復致有疾病人耶。又令",
    "T50n2040_001:0022a14": "太子逢值見之。諸臣答言。近受王勅嚴命外",
    "T50n2040_001:0022a15": "司。勿使有諸臭穢老病。在於前側互相檢覆。",
    "T50n2040_001:0022a16": "無敢懈怠。不知何緣忽有病人。非是我等之",
    "T50n2040_001:0022a17": "罪咎也。爾時王問諸從者言。汝等並見病人",
    "T50n2040_001:0022a18": "在路。從何而至。從者答曰。無有蹤跡。不知何",
    "T50n2040_001:0022a19": "來。時王深於太子生猶豫心。恐其學道更",
    "T50n2040_001:0022a20": "增妓女而悅其意。又復欲使於五欲中生戀",
    "T50n2040_001:0022a21": "著心。",
    "T50n2040_001:0022a22": "爾時有一婆羅門子。名憂陀夷。聰明智慧極",
    "T50n2040_001:0022a23": "有辯才。時王即便請來入宮而語之言。太子",
    "T50n2040_001:0022a24": "今者不樂在世受於五欲。恐其不久出家學",
    "T50n2040_001:0022a25": "道。汝可與之共作朋友。具說世間五欲樂事。",
    "T50n2040_001:0022a26": "令其心動不樂出家。時憂陀夷便即答言。太",
    "T50n2040_001:0022a27": "子聰明無與等者。所知書論皆悉淵博。並是",
    "T50n2040_001:0022a28": "我今所未曾聞。云何見使誘說之也。譬如藕",
    "T50n2040_001:0022a29": "絲欲懸須彌。我亦如是。終不能迴太子之心。",
    "T50n2040_001:0022b01": "大王既勅令作朋友。要當自竭我所知見。時",
    "T50n2040_001:0022b02": "憂陀夷。受王勅已隨從太子。行住坐臥不敢",
    "T50n2040_001:0022b03": "遠離。時王又復選諸妓女。聰明智慧顏容端",
    "T50n2040_001:0022b04": "正。善於歌舞能惑人者。種種莊飾光麗悅目。",
    "T50n2040_001:0022b05": "皆悉遣往給侍太子。",
    "T50n2040_001:0022b06": "爾時太子。復經少時啟王出遊。王聞此語心",
    "T50n2040_001:0022b07": "自念言。彼憂陀夷。既與太子共為朋友。今",
    "T50n2040_001:0022b08": "若出遊成勝於前。無復厭俗樂出家心。作是",
    "T50n2040_001:0022b09": "念言。即便聽許時王又復集諸大臣。悉語",
    "T50n2040_001:0022b10": "之言。太子今者復求出遊。我不忍違已復聽",
    "T50n2040_001:0022b11": "之。太子前出東南二門。已見老病還輒愁憂。",
    "T50n2040_001:0022b12": "今者宜令從西門出。我心慮其還又不樂。憂",
    "T50n2040_001:0022b13": "陀夷是其良友。冀今出還不復應爾。卿等好",
    "T50n2040_001:0022b14": "令修治道路。園林臺觀皆使嚴整。香華幡",
    "T50n2040_001:0022b15": "蓋數倍於前。無令復有老病臭穢在道側也。",
    "T50n2040_001:0022b16": "臣受勅已即語外司。嚴治道路并及園林。光",
    "T50n2040_001:0022b17": "麗倍常。王又先送諸妙妓女。置彼園中。又",
    "T50n2040_001:0022b18": "復勅語憂陀夷言。若當路側有不詳事。可",
    "T50n2040_001:0022b19": "以方便誘說其心。并勅諸臣隨從太子。皆",
    "T50n2040_001:0022b20": "令伺察。若有不吉遠驅逐之。爾時太子與",
    "T50n2040_001:0022b21": "憂陀夷。百官導從燒香散華。作眾妓樂出",
    "T50n2040_001:0022b22": "城西門。時淨居天心自念言。先現老病於二",
    "T50n2040_001:0022b23": "城門。舉眾皆見。令白淨王瞋責從者并及外",
    "T50n2040_001:0022b24": "司。太子今出。王制嚴峻我今現死。若皆見者",
    "T50n2040_001:0022b25": "增王忿怒。必加罰戮枉及無辜。我於今日所",
    "T50n2040_001:0022b26": "現之事。唯令太子及憂陀夷二人見耳。使餘",
    "T50n2040_001:0022b27": "官屬不受責也。作此念已即便來下。化為死",
    "T50n2040_001:0022b28": "入四人輿舉。以諸香華布散屍上。室家大小",
    "T50n2040_001:0022b29": "號哭送之。爾時太子與憂陀夷二人獨見。太",
    "T50n2040_001:0022c01": "子問言。此為何人。而以香華莊嚴其上。復有",
    "T50n2040_001:0022c02": "人眾號哭相送。時憂陀夷以王勅故默然不",
    "T50n2040_001:0022c03": "答。如是三問。淨居天王威神之力。使憂陀夷",
    "T50n2040_001:0022c04": "不覺答言是死人也。太子又問。何謂為死。憂",
    "T50n2040_001:0022c05": "陀夷言。夫謂死者。刀風解形神識去矣。四體",
    "T50n2040_001:0022c06": "諸根無復所知。此人在世貪著五欲。愛惜錢",
    "T50n2040_001:0022c07": "財辛苦經營。唯知積聚不識無常。今者一旦",
    "T50n2040_001:0022c08": "捨之而死。又為父母親戚屬眷之所愛念。",
    "T50n2040_001:0022c09": "命終之後猶如草木。恩情好惡不復相關。如",
    "T50n2040_001:0022c10": "是死者誠可哀也。太子聞已心大顫怖。又問",
    "T50n2040_001:0022c11": "憂陀夷言。唯此人死餘亦當然。即復答言。",
    "T50n2040_001:0022c12": "一切世人皆應如是。無有貴賤而得免脫。太",
    "T50n2040_001:0022c13": "子素性恬靜難動。既聞此語不能自安。即以",
    "T50n2040_001:0022c14": "微聲語憂陀夷。世間乃復有此死苦。云何於",
    "T50n2040_001:0022c15": "中而行放逸。心如木石不知怖畏。即勅御者",
    "T50n2040_001:0022c16": "可迴車還。御者答言。前出二門。未到園所",
    "T50n2040_001:0022c17": "中路而返。致令大王深見瞋責。今者豈敢復",
    "T50n2040_001:0022c18": "如此也。時憂陀夷與御者言。如汝所說不應",
    "T50n2040_001:0022c19": "便歸。即復前行至彼園中。香華幡蓋作眾",
    "T50n2040_001:0022c20": "妓樂。眾妓端正猶如諸天婇女無異。於太",
    "T50n2040_001:0022c21": "子前各競歌舞。冀以姿態悅動其意。太子心",
    "T50n2040_001:0022c22": "安不可移轉。即止園中蔭息樹間。除其侍衛",
    "T50n2040_001:0022c23": "端坐思惟。憶昔曾在閻浮樹下。遠離欲界。",
    "T50n2040_001:0022c24": "乃至得於第四禪定。爾時憂陀夷。到太子所",
    "T50n2040_001:0022c25": "而作此言。大王見勅。令與太子共為朋友。",
    "T50n2040_001:0022c26": "脫有得失互相開悟。朋友之法其要有三。一",
    "T50n2040_001:0022c27": "者見有過失轉相諫曉。二者見有好事深生",
    "T50n2040_001:0022c28": "隨喜。三者在於苦厄不相棄捨。今獻誠言",
    "T50n2040_001:0022c29": "願不見責。古昔諸王及今現在。皆悉受於",
    "T50n2040_001:0023a01": "五欲之樂。然後出家。太子云何永絕不顧。又",
    "T50n2040_001:0023a02": "人生世宜順人行。無有棄國而學道者。唯願",
    "T50n2040_001:0023a03": "太子受於五欲。令有子息不絕王嗣。爾時太",
    "T50n2040_001:0023a04": "子而答之言。誠如所說。但我不以損國故爾。",
    "T50n2040_001:0023a05": "亦復不言五欲無樂。以畏老病生死之苦。故",
    "T50n2040_001:0023a06": "於五欲不敢愛著。汝向所言古昔諸王。先經",
    "T50n2040_001:0023a07": "五欲然後出家。此諸王等今在何許。以愛欲",
    "T50n2040_001:0023a08": "故或在地獄。或在餓鬼。或在畜生。或在人",
    "T50n2040_001:0023a09": "天。以有如是輪轉苦故。是以我欲離老病苦",
    "T50n2040_001:0023a10": "生死法耳。汝今云何令我受之。時憂陀夷雖",
    "T50n2040_001:0023a11": "竭辯才勸獎太子。不能令迴。即便退坐歸",
    "T50n2040_001:0023a12": "於所止。太子仍勅嚴駕還宮。諸妓女眾及",
    "T50n2040_001:0023a13": "憂陀夷。愁憂慘慼顏貌顰蹙。如人新喪所",
    "T50n2040_001:0023a14": "愛親屬。太子到宮惻愴倍常。時白淨王呼憂",
    "T50n2040_001:0023a15": "陀夷。而問之言。太子今出寧有樂不。憂陀夷",
    "T50n2040_001:0023a16": "言。出城不遠逢見死人。亦不知其從何而",
    "T50n2040_001:0023a17": "來。太子與我同時見之。太子問言。此為何",
    "T50n2040_001:0023a18": "人。我亦不覺答是死人。時王即復問諸從者。",
    "T50n2040_001:0023a19": "汝等皆見城西門外有死人不。從者答言。我",
    "T50n2040_001:0023a20": "等不見。王聞此語神意豁然。而自念言。太子",
    "T50n2040_001:0023a21": "憂陀夷二人獨見。此是天力非諸臣咎。必定",
    "T50n2040_001:0023a22": "當如阿私陀言。作此念已心大苦惱。復增",
    "T50n2040_001:0023a23": "妓女以娛樂之。日日遣人慰誘太子。而語",
    "T50n2040_001:0023a24": "之言。國是汝有。何故愁憂而不樂也。王又嚴",
    "T50n2040_001:0023a25": "勅諸妓女眾。悅太子意勿捨晝夜。時白淨",
    "T50n2040_001:0023a26": "王雖知天力非復人事。愛重太子不能不言。",
    "T50n2040_001:0023a27": "心自思惟。太子前已出三城門。今者唯有北",
    "T50n2040_001:0023a28": "門未出。其必不久更求出遊。當復莊嚴彼外",
    "T50n2040_001:0023a29": "園林。倍令光麗。勿使有諸不可意事。如所思",
    "T50n2040_001:0023b01": "惟具勅諸臣。時王又復心自願言。太子若出",
    "T50n2040_001:0023b02": "城北門時。唯願諸天勿復現於不吉祥事。復",
    "T50n2040_001:0023b03": "令我子心生憂惱。既心願已遂勅御者。太",
    "T50n2040_001:0023b04": "子若出當令乘馬。使得四望見諸人民光麗",
    "T50n2040_001:0023b05": "莊飾。是時太子啟王出遊。王不忍違。便與",
    "T50n2040_001:0023b06": "憂陀夷及餘官屬。前後導從出城北門。到彼",
    "T50n2040_001:0023b07": "園所。太子下馬止息樹下。除去侍衛端坐思",
    "T50n2040_001:0023b08": "惟。念於世間老病死苦。時淨居化天。作",
    "T50n2040_001:0023b09": "比丘法服持鉢。手執錫杖。視地而行。在於太",
    "T50n2040_001:0023b10": "子前。太子見已即便問言。汝是何人。比丘",
    "T50n2040_001:0023b11": "答言。我是比丘。太子又問何謂比丘。答曰。能",
    "T50n2040_001:0023b12": "破結賊不受後身。故曰比丘。世間皆悉無常",
    "T50n2040_001:0023b13": "危脆。我所修學無漏聖道。不著色聲香味觸",
    "T50n2040_001:0023b14": "法。永得無為到解脫岸。作是言已於太子前。",
    "T50n2040_001:0023b15": "現神通力騰虛而去。當爾之時。諸從官屬皆",
    "T50n2040_001:0023b16": "悉覩見。太子既已見此比丘。又聞廣說出家",
    "T50n2040_001:0023b17": "功德。會其宿懷厭欲之情。便自唱言。善哉",
    "T50n2040_001:0023b18": "善哉。天人之中唯此為勝。我當決定修學是",
    "T50n2040_001:0023b19": "道。作是語已。即便索馬還歸宮城。於時太",
    "T50n2040_001:0023b20": "子心生歡慶。而自念言。我先見有老病死",
    "T50n2040_001:0023b21": "苦。晝夜常恐為此所逼。今見比丘開悟我情。",
    "T50n2040_001:0023b22": "示解脫路。作此念已即自思惟。方便求覓出",
    "T50n2040_001:0023b23": "家因緣。爾時白淨王問憂陀夷言。太子今出",
    "T50n2040_001:0023b24": "寧有樂不。時憂陀夷即答王言。太子向出所",
    "T50n2040_001:0023b25": "經道路無諸不祥既到園中。太子獨自在於",
    "T50n2040_001:0023b26": "樹下。遙見一人剃除髮鬚著染色衣。來太子",
    "T50n2040_001:0023b27": "前而共語言。語言既畢騰虛而去。竟亦不知",
    "T50n2040_001:0023b28": "何所論說。太子因是嚴駕而歸。當爾之時顏",
    "T50n2040_001:0023b29": "容歡悅。還至宮中方生憂愁。時白淨王。既聞",
    "T50n2040_001:0023c01": "此語心生狐疑。亦復不知是何瑞相。深懷懊",
    "T50n2040_001:0023c02": "惱而自念言。太子決定捨家學道。又納其妃",
    "T50n2040_001:0023c03": "久而無子。我今當勅耶輸陀羅。當思方便",
    "T50n2040_001:0023c04": "莫絕國嗣。復應警戒。勿使太子去而不知。既",
    "T50n2040_001:0023c05": "作是念如所思惟。即便勅於耶輸陀羅。耶輸",
    "T50n2040_001:0023c06": "陀羅聞王勅已。心懷慚愧默然而住。行止",
    "T50n2040_001:0023c07": "坐臥不離太子。時王復增諸妙妓女以娛樂",
    "T50n2040_001:0023c08": "之。",
    "T50n2040_001:0023c09": "爾時太子年至十九。心自思惟。我今正是出",
    "T50n2040_001:0023c10": "家之時。而便往至於父王所。威儀詳序。猶",
    "T50n2040_001:0023c11": "如帝釋往詣梵天。傍臣見已而白王言。太子",
    "T50n2040_001:0023c12": "今者來大王所。王聞此言憂喜交集。太子既",
    "T50n2040_001:0023c13": "至頭面作禮。爾時父王。即便抱之。而勅令",
    "T50n2040_001:0023c14": "坐。太子坐已白父王言。恩愛集會必有別離。",
    "T50n2040_001:0023c15": "唯願聽我出家學道。一切眾生。愛別離苦皆",
    "T50n2040_001:0023c16": "使解脫。願必垂許不見留難。時白淨王聞太",
    "T50n2040_001:0023c17": "子語。心大苦痛。猶如金剛摧破於山。舉身顫",
    "T50n2040_001:0023c18": "掉不安本座。執太子手不復能言。啼泣流淚",
    "T50n2040_001:0023c19": "歔欷哽咽。如是良久微聲而言。汝今宜應息",
    "T50n2040_001:0023c20": "出家意。所以者何。年既少壯國未有嗣。而便",
    "T50n2040_001:0023c21": "委我曾不懷顧。普耀經云。太子白王欲得四",
    "T50n2040_001:0023c22": "願。一者不老。二者無病。三者不死。四者不",
    "T50n2040_001:0023c23": "別。假使父王與此四願。不復出家。王聞重悲。",
    "T50n2040_001:0023c24": "此四願者古今無獲。爾時太子既見父王流",
    "T50n2040_001:0023c25": "淚不許。還歸所止。思惟出家愁憂不樂。",
    "T50n2040_001:0023c26": "爾時迦毘羅施兜國。諸大相師並知。太子若",
    "T50n2040_001:0023c27": "不出家。過七日後得轉輪王位。王四天下七",
    "T50n2040_001:0023c28": "寶自至。各以所知往白王言。釋迦種姓於此",
    "T50n2040_001:0023c29": "方興。王聞是語心生歡喜。即勅諸臣并釋",
    "T50n2040_001:0024a01": "種子。汝聞相師如此言不。皆應日夜侍衛太",
    "T50n2040_001:0024a02": "子可於四門。門各千人周匝。城外一踰闍那",
    "T50n2040_001:0024a03": "內。羅置人眾而防護之。普耀經云。明日即勅",
    "T50n2040_001:0024a04": "五百諸釋。勇多力者宿衛菩薩。令城四門開",
    "T50n2040_001:0024a05": "閉之聲聞四十里。復勅耶輸陀羅并諸內宮。",
    "T50n2040_001:0024a06": "倍加警戒。過於七日勿使出家。時王又來至",
    "T50n2040_001:0024a07": "太子所。太子遙見即往奉迎。頭面禮足問訊",
    "T50n2040_001:0024a08": "起居。王語太子。我昔既聞阿私陀說。及眾相",
    "T50n2040_001:0024a09": "師。并諸奇瑞。必定知汝不樂處世。國嗣既重",
    "T50n2040_001:0024a10": "孰當相繼。唯願為我生汝一子。然後絕俗不",
    "T50n2040_001:0024a11": "復相違。爾時太子聞父王言。心自思惟。大王",
    "T50n2040_001:0024a12": "所以苦留我者。正自為國無紹嗣耳。作是念",
    "T50n2040_001:0024a13": "已而答王言。善哉如勅。即以左手指其妃腹。",
    "T50n2040_001:0024a14": "時耶輸陀羅便覺體異。自知有娠。王聞太子",
    "T50n2040_001:0024a15": "如勅之言心大歡喜。當謂太子七日之內必",
    "T50n2040_001:0024a16": "未有兒。若過此期。轉輪王位自然而至。不復",
    "T50n2040_001:0024a17": "出家。爾時太子心自念言。我年已至十九。今",
    "T50n2040_001:0024a18": "又是二月復是七日。宜應方便思求出家。所",
    "T50n2040_001:0024a19": "以者何。今正是時。又於父王所願已滿。作此",
    "T50n2040_001:0024a20": "念已。身放光明照四天王宮。乃至照於淨居",
    "T50n2040_001:0024a21": "天宮。不令人間見此光明。爾時諸天見此光",
    "T50n2040_001:0024a22": "已。皆知太子出家時至。即便來下到太子所。",
    "T50n2040_001:0024a23": "頭面禮足合掌白言。無量劫來所修行願。今",
    "T50n2040_001:0024a24": "者正見成熟之時。於是太子答諸天言。如汝",
    "T50n2040_001:0024a25": "等語今正是時。然父王勅內外官屬。嚴見防",
    "T50n2040_001:0024a26": "衛欲去無從。諸天白言。我等自當設諸方",
    "T50n2040_001:0024a27": "便。令太子出使無知者。諸天即便以其神力。",
    "T50n2040_001:0024a28": "令諸官屬悉皆熟臥。爾時耶輸陀羅眠臥之",
    "T50n2040_001:0024a29": "中。得三大夢。一者夢月墮地。二者夢牙齒",
    "T50n2040_001:0024b01": "落。三者夢失右臂。得此夢已。眠中驚覺。心",
    "T50n2040_001:0024b02": "大怖懼。白太子言。我於眠中得三惡夢。太子",
    "T50n2040_001:0024b03": "問言。汝夢何等。耶輸陀羅即便具說所夢之",
    "T50n2040_001:0024b04": "事。太子語言。月猶在天。齒又不落。臂復尚在。",
    "T50n2040_001:0024b05": "當知諸夢虛假不實。汝今不應橫生怖畏。耶",
    "T50n2040_001:0024b06": "輸陀羅又語太子。如我自忖所夢之事。必是",
    "T50n2040_001:0024b07": "太子出家之瑞。太子又答。汝但安眠勿生此",
    "T50n2040_001:0024b08": "慮。要不令汝有不祥事。耶輸陀羅聞此語已。",
    "T50n2040_001:0024b09": "即便還眠。太子即從座起。遍觀妓女及耶",
    "T50n2040_001:0024b10": "輸陀羅。皆如木人。譬如芭蕉中無堅實。或",
    "T50n2040_001:0024b11": "有倚伏於樂器上。臂脚垂地更相枕臥。鼻涕",
    "T50n2040_001:0024b12": "目淚口中流涎。又復遍觀妻及妓女。見其",
    "T50n2040_001:0024b13": "形體。髮爪髓腦。骨齒髑髏。皮膚肌肉。筋脈肪",
    "T50n2040_001:0024b14": "血。心肺脾腎。肝膽膓胃。屎尿涕唾。外為革",
    "T50n2040_001:0024b15": "囊。中盛臭穢。無一可奇。強熏以香。飾以華",
    "T50n2040_001:0024b16": "綵。譬如假借當還。亦不得久。百年之命臥消",
    "T50n2040_001:0024b17": "其半。又多憂惱其樂無幾。世人云何恒見",
    "T50n2040_001:0024b18": "此事。而不覺悟。又於其中貪著婬欲。普耀",
    "T50n2040_001:0024b19": "經云。於時菩薩夜觀妓女。百節空中。譬如",
    "T50n2040_001:0024b20": "芭蕉。鼻涕目淚。樂器縱橫。顧視其妻。具見",
    "T50n2040_001:0024b21": "形體。腦髓髑髏。心肺膓胃。外是革囊。中有",
    "T50n2040_001:0024b22": "臭處。猶如假借當還。亦不得久。三界無怗唯",
    "T50n2040_001:0024b23": "道可恃。欲界諸天住於空中。法行天子遙白",
    "T50n2040_001:0024b24": "菩薩。時已到矣。沸星適現。即勅車匿起鞁",
    "T50n2040_001:0024b25": "犍陟。適宣此言。時四天王與無數閱叉龍鬼",
    "T50n2040_001:0024b26": "等。皆被鎧甲。從四方來。稽首菩薩。城中男",
    "T50n2040_001:0024b27": "女皆疲極寐。孔雀眾鳥亦疲極寐。修行本起",
    "T50n2040_001:0024b28": "云。諸天皆言。太子當去恐作稽留。召烏蘇",
    "T50n2040_001:0024b29": "慢(此名厭神)適來宮國內外厭寐。我今當學古昔",
    "T50n2040_001:0024c01": "諸佛所修之行。急應遠此大火之聚。",
    "T50n2040_001:0024c02": "爾時太子思如是已。至於後夜。淨居天王",
    "T50n2040_001:0024c03": "極欲界諸天。充滿虛空。即共同聲白太子",
    "T50n2040_001:0024c04": "言。內外眷屬皆悉昏臥。今者正是出家之時",
    "T50n2040_001:0024c05": "爾時太子。即便自往至車匿所。以天力故。車",
    "T50n2040_001:0024c06": "匿自覺。而語之言。汝可為我。鞁犍陟來爾",
    "T50n2040_001:0024c07": "時車匿。聞此語已。舉身戰怖心懷猶豫。一者",
    "T50n2040_001:0024c08": "不欲違太子令。二者畏王勅旨嚴峻。思惟良",
    "T50n2040_001:0024c09": "久流淚而言。大王慈勅如是之嚴。且又今日",
    "T50n2040_001:0024c10": "非遊觀時。又非降伏怨敵之日。云何於此後",
    "T50n2040_001:0024c11": "夜之中。而忽索馬。欲何所之。太子又復語車",
    "T50n2040_001:0024c12": "匿言。我今欲為一切眾生。降伏煩惱結使賊",
    "T50n2040_001:0024c13": "故。汝今不應違我此意。爾時車匿舉聲號泣。",
    "T50n2040_001:0024c14": "欲令耶輸陀羅及諸眷屬皆悉覺知太子當",
    "T50n2040_001:0024c15": "去。以天神力昏臥如故。車匿即便牽馬而來。",
    "T50n2040_001:0024c16": "太子徐前而語車匿及以犍陟。一切恩愛會",
    "T50n2040_001:0024c17": "當別離。世間之事易可果遂。出家因緣甚",
    "T50n2040_001:0024c18": "難成就。車匿聞已默然無言。於是犍陟不復",
    "T50n2040_001:0024c19": "噴鳴。爾時太子見明相出。放身光明徹照十",
    "T50n2040_001:0024c20": "方。師子吼言。過去諸佛出家之法。我今亦",
    "T50n2040_001:0024c21": "然。於是諸天捧馬四足并接車匿。釋提桓因",
    "T50n2040_001:0024c22": "執蓋隨從。諸天即便令王北門自然而開。不",
    "T50n2040_001:0024c23": "使有聲。車匿重悲。門閉下鑰。誰當開者。時",
    "T50n2040_001:0024c24": "諸鬼神阿須倫等自然開門。太子於是從門",
    "T50n2040_001:0024c25": "而出。虛空諸天讚歎隨從。爾時太子又師子",
    "T50n2040_001:0024c26": "吼。我若不斷生老病死憂悲苦惱。終不還宮。",
    "T50n2040_001:0024c27": "我若不得阿耨多羅三藐三菩提。又復不能",
    "T50n2040_001:0024c28": "轉於法輪。要不還與父王相見。若當不盡",
    "T50n2040_001:0024c29": "恩愛之情。終不還見摩訶波闍波提。及耶",
    "T50n2040_001:0025a01": "輸陀羅。當於太子說此誓時。虛空諸天讚言。",
    "T50n2040_001:0025a02": "善哉斯言必果。至於天曉所行道路。已三踰",
    "T50n2040_001:0025a03": "闍那。時諸天眾。既從太子至此處已。所為事",
    "T50n2040_001:0025a04": "畢忽然不現。",
    "T50n2040_001:0025a05": "爾時太子次行至彼跋伽仙人苦行林中。太",
    "T50n2040_001:0025a06": "子見此園林。寂靜無諸諠鬧。心生歡喜。諸根",
    "T50n2040_001:0025a07": "悅豫。即便下馬撫背而言。所難為事汝作已",
    "T50n2040_001:0025a08": "畢。又語車匿。馬行駿疾如金翅鳥王。汝恒隨",
    "T50n2040_001:0025a09": "從不離我側。世間之人或有善心而形不隨。",
    "T50n2040_001:0025a10": "或運形力而心不稱。汝今心形皆悉無違。又",
    "T50n2040_001:0025a11": "世間人處富貴者。競隨奉事。我既捨國來此",
    "T50n2040_001:0025a12": "林中。唯汝一人獨能隨我。甚為希有。我今既",
    "T50n2040_001:0025a13": "已至閑靜處。汝便可與犍陟俱還宮也。爾時",
    "T50n2040_001:0025a14": "車匿聞此語已。悲號啼泣。迷悶躄地不能自",
    "T50n2040_001:0025a15": "勝。於是犍陟既聞被遣。屈膝舐足淚落如雨。",
    "T50n2040_001:0025a16": "車匿答言。我云何忍聽太子如此言耶。我於",
    "T50n2040_001:0025a17": "宮中違大王勅。輒鞁犍陟以與太子。令致",
    "T50n2040_001:0025a18": "今日來至於此。父王及摩訶波闍波提。失太",
    "T50n2040_001:0025a19": "子故必當憂惱。宮中內外亦應騷動。又復",
    "T50n2040_001:0025a20": "此處多諸險難。猛獸毒蟲交橫道路。我今",
    "T50n2040_001:0025a21": "云何而捨太子獨還宮也。太子即答車匿言。",
    "T50n2040_001:0025a22": "世間之法獨生獨死。豈復有伴。又有生老病",
    "T50n2040_001:0025a23": "死諸苦。我當云何與此作侶。吾今為欲斷諸",
    "T50n2040_001:0025a24": "苦故而來至此。苦若斷時然後當與一切眾",
    "T50n2040_001:0025a25": "生而作伴侶。我於即時諸苦未離。云何而得",
    "T50n2040_001:0025a26": "為汝作侶。車匿又白。太子生來長於深宮。身",
    "T50n2040_001:0025a27": "體手足皆悉柔軟。眠臥床褥無不細滑。如",
    "T50n2040_001:0025a28": "何一旦履藉荊棘瓦礫泥土止宿樹下。太子",
    "T50n2040_001:0025a29": "答言。誠如汝語。設我住宮。乃得免此形荊",
    "T50n2040_001:0025b01": "棘之患。老病死苦會當見侵。車匿既聞太",
    "T50n2040_001:0025b02": "子此語。悲泣垂淚默然而住。于時太子即就",
    "T50n2040_001:0025b03": "車匿取七寶劍而師子吼。過去諸佛為成就",
    "T50n2040_001:0025b04": "阿耨多羅三藐三菩提故。捨棄飾好剃除鬚",
    "T50n2040_001:0025b05": "髮。我今亦當依諸佛法。作此言已便脫寶冠",
    "T50n2040_001:0025b06": "髻中明珠。以與車匿而語之曰。以此寶冠及",
    "T50n2040_001:0025b07": "以明珠。致王足下。汝可為我上白大王。我",
    "T50n2040_001:0025b08": "今不為生天樂故。亦復非不孝順父母。亦無",
    "T50n2040_001:0025b09": "忿恨瞋恚之心。但以畏彼生老病死。為除斷",
    "T50n2040_001:0025b10": "故來至此耳。汝應助我隨喜欣慶。勿於吉祥",
    "T50n2040_001:0025b11": "更生悲愁。父王若謂我今出家未是時者。汝",
    "T50n2040_001:0025b12": "以我語上啟大王。老病死至豈有定時。人雖",
    "T50n2040_001:0025b13": "少壯焉得免此。父王若復而責我言。本要有",
    "T50n2040_001:0025b14": "子當聽出家。今未有子云何而去。及出宮時",
    "T50n2040_001:0025b15": "不啟聞者。汝可為我具啟父王。耶輸陀羅久",
    "T50n2040_001:0025b16": "已有娠。王自聞之昔勅如此非為專輒。往古",
    "T50n2040_001:0025b17": "有諸轉輪聖王厭國位者。入於山林出家求",
    "T50n2040_001:0025b18": "道。無有中塗還受五欲。我今出家亦復如是。",
    "T50n2040_001:0025b19": "未成菩提終不還宮。內外眷屬皆當於我有",
    "T50n2040_001:0025b20": "恩愛情。可以汝辯為解釋之。勿使於我橫生",
    "T50n2040_001:0025b21": "憂惱。太子又復脫身瓔珞。以授車匿而語之",
    "T50n2040_001:0025b22": "言。汝可為我持此瓔珞。奉摩訶波闍波提道。",
    "T50n2040_001:0025b23": "我今為斷諸苦本故。出宮城求滿大願。勿復",
    "T50n2040_001:0025b24": "於我反更生苦。又脫身上餘莊嚴具。以與耶",
    "T50n2040_001:0025b25": "輸陀羅亦復語言。人生於世愛別離苦。我今",
    "T50n2040_001:0025b26": "為欲斷此諸苦。出家學道勿以我故恒生愁",
    "T50n2040_001:0025b27": "憂。并諸親屬皆亦如是。爾時車匿聞此語已。",
    "T50n2040_001:0025b28": "倍增悲絕不忍違於太子勅令。即便長跪。受",
    "T50n2040_001:0025b29": "取寶冠明珠瓔珞及嚴飾具。垂淚而言。我聞",
    "T50n2040_001:0025c01": "太子如此志願舉身顫掉。設令有人心如木",
    "T50n2040_001:0025c02": "石。聞此語者亦當悲感。況我生來奉侍太子。",
    "T50n2040_001:0025c03": "聞此誓言而不感絕。唯願太子捨於此志。勿",
    "T50n2040_001:0025c04": "令父王及摩訶波闍波提。耶輸陀羅并餘親",
    "T50n2040_001:0025c05": "屬。生大悲苦。若使決定不迴此意。勿於是處",
    "T50n2040_001:0025c06": "而復棄我。我今歸依太子足下。終不見有違",
    "T50n2040_001:0025c07": "離去理。設當還宮王必責我。云何獨委太子",
    "T50n2040_001:0025c08": "而歸。欲令何言上答大王。太子答言。汝今不",
    "T50n2040_001:0025c09": "應作如是語。世皆離別豈常集聚。我生七日",
    "T50n2040_001:0025c10": "而母命終。母子尚有死生之別。而況餘人。汝",
    "T50n2040_001:0025c11": "勿於我偏生戀慕。可與犍陟俱還宮也。如是",
    "T50n2040_001:0025c12": "再勅猶不肯去。爾時太子便以利劍自剃鬚",
    "T50n2040_001:0025c13": "髮。即發願言。今落鬚髮願與一切。斷除煩惱",
    "T50n2040_001:0025c14": "及以習障。釋提桓因接髮而去。虛空諸天燒",
    "T50n2040_001:0025c15": "香散華。異口同音讚言。善哉善哉。大善權經",
    "T50n2040_001:0025c16": "云。菩薩自剃頭鬢。諸天龍神無能見頂。況能",
    "T50n2040_001:0025c17": "除髮。菩薩念白淨王當起恨意。誰剃子首故",
    "T50n2040_001:0025c18": "自剃之。王乃默然是為方便。",
    "T50n2040_001:0025c19": "爾時太子剃鬚髮已自見其身。所著之衣猶",
    "T50n2040_001:0025c20": "是七寶即心念言。過去諸佛出家之法。所著",
    "T50n2040_001:0025c21": "衣服不當如此。時淨居天於太子前。化作",
    "T50n2040_001:0025c22": "獵師身服袈裟。太子既見心大歡喜而語之",
    "T50n2040_001:0025c23": "言。汝所著衣是寂靜服。往昔諸佛之標式也。",
    "T50n2040_001:0025c24": "云何著此而為罪行。獵者答言。我著袈裟以",
    "T50n2040_001:0025c25": "誘群鹿。鹿見袈裟皆來近我。我得殺之。太",
    "T50n2040_001:0025c26": "子又言。若如汝說。著此袈裟。但欲為殺諸",
    "T50n2040_001:0025c27": "鹿故耳。非求解脫而著之也。我今持此七寶",
    "T50n2040_001:0025c28": "之衣與汝貿易。吾服此衣為欲攝救一切眾",
    "T50n2040_001:0025c29": "生斷其煩惱。獵者答言。善哉如告。即脫寶衣",
    "T50n2040_001:0026a01": "而與獵者。自被袈裟。依過去諸佛所服之法。",
    "T50n2040_001:0026a02": "時淨居天還復梵身。上昇虛空歸其所止。于",
    "T50n2040_001:0026a03": "時空中有異光明。車匿見此心生奇特。歎未",
    "T50n2040_001:0026a04": "曾有。今此瑞應非為小緣。車匿既見太子剃",
    "T50n2040_001:0026a05": "除鬚髮身著法服。定知太子必不可迴。悶絕",
    "T50n2040_001:0026a06": "於地倍增懊惱。爾時太子而語之言。汝今宜",
    "T50n2040_001:0026a07": "應捨此悲愁。便還宮城具宣我意。太子於是",
    "T50n2040_001:0026a08": "即徐前行。車匿歔欷頭面作禮。乃至遠望不",
    "T50n2040_001:0026a09": "見太子。然後方起舉身顫掉不能自勝。顧",
    "T50n2040_001:0026a10": "看犍陟及莊嚴具。嗚咽悲哽涕泗交流。即牽",
    "T50n2040_001:0026a11": "犍陟。執持寶冠嚴身之具。車匿號咷犍陟悲",
    "T50n2040_001:0026a12": "鳴。緣路而還。爾時太子即便前至跋伽仙人",
    "T50n2040_001:0026a13": "所住之處。時彼林中有諸鳥獸。既見太子皆",
    "T50n2040_001:0026a14": "悉矚目。端住不瞬。跋伽仙人遙見太子。而自",
    "T50n2040_001:0026a15": "念言。此是何神為日月天。為帝釋也。便與眷",
    "T50n2040_001:0026a16": "屬來迎太子。深生敬重而作是言。善來仁者。",
    "T50n2040_001:0026a17": "太子既見諸仙人眾。心意柔軟威儀詳序。",
    "T50n2040_001:0026a18": "太子即便前其住處。諸仙人等無復威光。皆",
    "T50n2040_001:0026a19": "悉同來請太子坐。太子坐已觀察彼諸仙人",
    "T50n2040_001:0026a20": "之行。或有以草而為衣者。或以樹皮樹葉以",
    "T50n2040_001:0026a21": "為服者。或有唯食草木華果。或有一日一食。",
    "T50n2040_001:0026a22": "或二日一食。或三日一食。如是行於自餓之",
    "T50n2040_001:0026a23": "法。或事水火。或奉日月。或翹一脚。或臥塵",
    "T50n2040_001:0026a24": "土。或有臥於荊棘之上。或有臥於水火之側。",
    "T50n2040_001:0026a25": "太子既見如此苦行。即便問於跋伽仙人。汝",
    "T50n2040_001:0026a26": "等今者行此苦行。甚為奇特。皆欲求於何等",
    "T50n2040_001:0026a27": "果報。仙人答言。修此苦行為欲生天太子又",
    "T50n2040_001:0026a28": "問。諸天雖樂福盡則窮。輪迴六道終為苦聚。",
    "T50n2040_001:0026a29": "汝等云何。修諸苦因以求苦報。太子即便心",
    "T50n2040_001:0026b01": "自歎言。商人為寶故入大海。王為國土興師",
    "T50n2040_001:0026b02": "相伐。今諸仙人。為生天故修此苦行。作是歎",
    "T50n2040_001:0026b03": "已默然而住。跋伽仙人即問太子。仁者何意。",
    "T50n2040_001:0026b04": "默然不言。我等所行非真正也。太子答言。",
    "T50n2040_001:0026b05": "汝等所行非不至苦。然求果報終不離苦。太",
    "T50n2040_001:0026b06": "子與仙人說此議論。言語往復乃至日暮太",
    "T50n2040_001:0026b07": "子即便停彼一宿。既至明旦復更思惟。此諸",
    "T50n2040_001:0026b08": "仙人雖修苦行。皆非解脫真正之道。我今不",
    "T50n2040_001:0026b09": "應止住於此。即與仙人辭別欲去。時諸仙",
    "T50n2040_001:0026b10": "人白太子言。仁者來此我皆歡喜。令我人眾",
    "T50n2040_001:0026b11": "威德增盛。今者何故而忽欲去。為是我等失",
    "T50n2040_001:0026b12": "於威儀。為此眾中相犯觸也。以何因緣不住",
    "T50n2040_001:0026b13": "於此。太子答言。非是汝等有如是失。賓主之",
    "T50n2040_001:0026b14": "儀亦無所少。但汝所修增長苦因。我今學道",
    "T50n2040_001:0026b15": "為斷苦本。以此因緣是故去耳。諸仙人眾自",
    "T50n2040_001:0026b16": "共議言。其所修道極為廣大。云何我等而得",
    "T50n2040_001:0026b17": "留之。",
    "T50n2040_001:0026b18": "爾時有一仙人善知相法。語眾人言。今此仁",
    "T50n2040_001:0026b19": "者諸相具足。必當得於一切種智為天人師。",
    "T50n2040_001:0026b20": "即便俱往詣太子所而作是言。所修道異不",
    "T50n2040_001:0026b21": "敢相留。若欲去者可向北行。彼有大仙名阿",
    "T50n2040_001:0026b22": "羅邏迦蘭。仁者可往就其語論。我觀仁者。亦",
    "T50n2040_001:0026b23": "當不必住於彼處。於是太子即便北行。諸仙",
    "T50n2040_001:0026b24": "人眾見太子去。心懷懊惱合掌隨送。極望絕",
    "T50n2040_001:0026b25": "視然後乃還。",
    "T50n2040_001:0026b26": "釋迦譜卷第二",
    "T50n2040_001:0026c02": "釋迦譜卷第三",
    "T50n2040_001:0026c04": "蕭齊釋僧祐譔",
    "T50n2040_001:0026c05": "釋迦降生釋種成佛緣譜第四之三(出因果經)",
    "T50n2040_001:0026c06": "爾時太子既出宮已。至於天曉。耶輸陀羅及",
    "T50n2040_001:0026c07": "諸婇女從眠而覺。不見太子悲號啼泣。即便",
    "T50n2040_001:0026c08": "往啟摩訶波闍波提。今旦忽失太子莫知所",
    "T50n2040_001:0026c09": "在。摩訶波闍波提聞是語已迷悶躄地。如是",
    "T50n2040_001:0026c10": "展轉乃至達王。王聞此言屹然無聲。失其精",
    "T50n2040_001:0026c11": "魂若喪四體。舉宮內外皆亦如是。時諸大臣",
    "T50n2040_001:0026c12": "即入檢視太子住處。案行宮城。見城北門自",
    "T50n2040_001:0026c13": "然已開。又復不見車匿犍陟。即問門司誰",
    "T50n2040_001:0026c14": "開此者。互相推檢皆云不知。并問防人亦云",
    "T50n2040_001:0026c15": "不解此門開意。于時大臣心自思惟。北門既",
    "T50n2040_001:0026c16": "開太子必當從此而出。宜速尋覓太子所在。",
    "T50n2040_001:0026c17": "即勅千乘萬騎。絡繹四出追求太子。以天",
    "T50n2040_001:0026c18": "力故。迷失道徑不知所之。即便還歸白大王",
    "T50n2040_001:0026c19": "言。推辱太子不知所在。爾時車匿步牽犍",
    "T50n2040_001:0026c20": "陟及莊嚴具。悲泣嗚咽隨路而還。舉邑人民",
    "T50n2040_001:0026c21": "見此驚愕無不懊惱。悉皆競來問車匿言。汝",
    "T50n2040_001:0026c22": "送太子置於何處。今與犍陟而獨還也。車匿",
    "T50n2040_001:0026c23": "既得諸人問此。倍更悲絕不能答之。此諸人",
    "T50n2040_001:0026c24": "民。雖見犍陟鞁帶鞍勒七寶莊嚴。不見太",
    "T50n2040_001:0026c25": "子猶若死人飾以華綵。於是車匿前入宮城。",
    "T50n2040_001:0026c26": "犍陟悲嘶諸厩群馬一時哀鳴。外諸官屬白",
    "T50n2040_001:0026c27": "摩訶波闍波提。及耶輸陀羅言。車匿唯與犍",
    "T50n2040_001:0026c28": "陟俱還。聞此言已。宛轉于地而自念曰。今",
    "T50n2040_001:0026c29": "者唯聞車匿犍陟相隨俱還。而不聞道太子",
    "T50n2040_001:0027a01": "歸聲。摩訶波闍波提即作是言。我養太子至",
    "T50n2040_001:0027a02": "年長大。一旦捨我不知所在。譬如果樹結華",
    "T50n2040_001:0027a03": "成實臨熟落地。又如饑人遇百味饌。臨欲食",
    "T50n2040_001:0027a04": "之忽然翻倒。耶輸陀羅又自言曰。我與太子",
    "T50n2040_001:0027a05": "行住坐臥不相遠離。今者捨我莫知所趣。古",
    "T50n2040_001:0027a06": "昔諸王入山學道。皆將妻子不暫相棄。世間",
    "T50n2040_001:0027a07": "之人。一遇相識別不相忘。夫妻之情。恩愛之",
    "T50n2040_001:0027a08": "深。而乃反更如是之薄。語車匿言。寧與智者",
    "T50n2040_001:0027a09": "而作怨讐。不共愚人以為親厚。汝癡頑人。",
    "T50n2040_001:0027a10": "盜送太子置於何處。令此釋族不復熾盛。又",
    "T50n2040_001:0027a11": "責犍陟。汝載太子出此王宮。近去之時寂然",
    "T50n2040_001:0027a12": "無聲。今者空返何意悲嘶。爾時車匿即便答",
    "T50n2040_001:0027a13": "言。勿責於我及以犍陟。所以者何。此是天力",
    "T50n2040_001:0027a14": "非人所為。當於爾夕夫人婇女皆悉眠臥。太",
    "T50n2040_001:0027a15": "子勅我令起鞁馬。我於爾時以大高聲而諫",
    "T50n2040_001:0027a16": "太子。欲使夫人及諸婇女聞此驚寤。及鞁",
    "T50n2040_001:0027a17": "犍陟都無覺者。城門每開聞四十里。當爾之",
    "T50n2040_001:0027a18": "時自然而開。又無一聲。如此之事豈非天力。",
    "T50n2040_001:0027a19": "出城之時。天令諸神手捧馬足。并接於我。",
    "T50n2040_001:0027a20": "虛空諸天隨從無數。我當云何而能止也。時",
    "T50n2040_001:0027a21": "天既曉行三踰闍那。至彼跋伽仙人住處。又",
    "T50n2040_001:0027a22": "復有諸奇特異事。願聽我說。太子既至跋伽",
    "T50n2040_001:0027a23": "仙人苦行林中。即便下馬手撫馬背。并勅於",
    "T50n2040_001:0027a24": "我令還宮城。我於此時。隨從太子永無歸意。",
    "T50n2040_001:0027a25": "太子見遣終不聽住。又復就我取七寶劍而",
    "T50n2040_001:0027a26": "自唱言。過去諸佛為成就阿耨多羅三藐三",
    "T50n2040_001:0027a27": "菩提故。捨於飾好剃除鬚髮。我今亦當依諸",
    "T50n2040_001:0027a28": "佛法。唱此言已。即脫寶冠及以明珠。悉付我",
    "T50n2040_001:0027a29": "還置王足下。又以瓔珞與摩訶波闍波提。餘",
    "T50n2040_001:0027b01": "莊嚴具以與耶輸陀羅。我於爾時雖聞此誨。",
    "T50n2040_001:0027b02": "猶侍左右無有歸情。于時太子便以利劍自",
    "T50n2040_001:0027b03": "剃鬚髮。天於空中隨接而去。即便前行逢於",
    "T50n2040_001:0027b04": "獵者。以身所著七寶妙衣。而與獵人貿易袈",
    "T50n2040_001:0027b05": "裟。於是虛空有大光明。我見太子形服既變。",
    "T50n2040_001:0027b06": "深知其意必不可迴。我即悶絕心大懊惱。",
    "T50n2040_001:0027b07": "太子前至跋伽仙人所住之處。我便於彼辭",
    "T50n2040_001:0027b08": "別而歸。此諸奇特。皆是天力非復人事。願",
    "T50n2040_001:0027b09": "勿責我及犍陟也。時摩訶波闍波提及耶輸",
    "T50n2040_001:0027b10": "陀羅。既聞車匿說此事已。心小醒悟默然無",
    "T50n2040_001:0027b11": "聲。",
    "T50n2040_001:0027b12": "爾時白淨王悶絕始醒。勅喚車匿而語之言。",
    "T50n2040_001:0027b13": "汝云何令諸釋種姓生大苦惱。我有嚴制勅",
    "T50n2040_001:0027b14": "內外官屬。守護太子畏其出家。汝復何意輒",
    "T50n2040_001:0027b15": "送太子置於何處。車匿怖懼而啟王言。太子",
    "T50n2040_001:0027b16": "出城實非我咎。唯願大王聽我具說。即以寶",
    "T50n2040_001:0027b17": "冠及髻中明珠。置王足下。太子令我以所冠",
    "T50n2040_001:0027b18": "珠置王足下。七寶瓔珞與摩訶波闍波提。餘",
    "T50n2040_001:0027b19": "莊嚴具與耶輸陀羅。王見諸物倍增悲絕。雖",
    "T50n2040_001:0027b20": "復木石猶尚有感。況乃父子恩愛之深。車匿",
    "T50n2040_001:0027b21": "具以前事而啟王言。太子勅我。父王若謂本",
    "T50n2040_001:0027b22": "要有子當聽出家。今未有子云何而去。臨去",
    "T50n2040_001:0027b23": "之時又不啟者。汝可為我具答父王。耶輸陀",
    "T50n2040_001:0027b24": "羅久已有娠。王宜問之。昔勅如此非為專",
    "T50n2040_001:0027b25": "輒。王聞此言即便遣問耶輸陀羅。太子云汝",
    "T50n2040_001:0027b26": "久已有娠。實如此不。耶輸陀羅即答信言。",
    "T50n2040_001:0027b27": "當於大王來此宮時。太子指我即覺有娠。",
    "T50n2040_001:0027b28": "王聞其語生奇特心。憂惱暫歇而自念言。我",
    "T50n2040_001:0027b29": "前所以許令有子聽出家者。七日之中必無",
    "T50n2040_001:0027c01": "子理。轉輪王位自然而至。不謂七日未滿而",
    "T50n2040_001:0027c02": "便有娠。深自咎悼智慧淺短。所為方便不",
    "T50n2040_001:0027c03": "能住之。輕作此約重增悔恨。太子神略出人",
    "T50n2040_001:0027c04": "意表。今日之事亦復兼是諸大天力。我今不",
    "T50n2040_001:0027c05": "應責車匿也。時白淨王心自思惟。太子出家",
    "T50n2040_001:0027c06": "必不可迴。設使更作諸餘方便。亦不能留。雖",
    "T50n2040_001:0027c07": "復棄國出家學道。然已有子不絕種嗣。我今",
    "T50n2040_001:0027c08": "應勅耶輸陀羅。好令將護所懷之子。時白淨",
    "T50n2040_001:0027c09": "王愛念情深。語車匿言。我今當往尋求太子。",
    "T50n2040_001:0027c10": "不知即時定在何許。其今既已捨我學道。",
    "T50n2040_001:0027c11": "我復何忍獨生活也。便當追逐隨其所在。爾",
    "T50n2040_001:0027c12": "時王師及與大臣。聞王欲出尋求太子。二人",
    "T50n2040_001:0027c13": "俱共來諫王言。大王不應自生憂惱。所以者",
    "T50n2040_001:0027c14": "何。我觀太子。見其相貌。過去世中。久已修習",
    "T50n2040_001:0027c15": "出家之業。設復令為釋提桓因亦當不樂。況",
    "T50n2040_001:0027c16": "復今者轉輪王位而能留也。大王不憶。太子",
    "T50n2040_001:0027c17": "初生而行七步。舉手住言。我生已盡是最後",
    "T50n2040_001:0027c18": "身。諸梵天王釋提桓因。悉來下從。如此奇特",
    "T50n2040_001:0027c19": "云何樂世。又復白王。阿私陀仙人昔相太子。",
    "T50n2040_001:0027c20": "年至十九出家學道。必當成就一切種智。今",
    "T50n2040_001:0027c21": "時既到。大王何故而生愁苦。又復大王嚴勅",
    "T50n2040_001:0027c22": "內外。守護太子慮恐出家。而諸天來導引出",
    "T50n2040_001:0027c23": "城。如是之事非復人力。唯願大王當生歡",
    "T50n2040_001:0027c24": "喜。勿懷愁惱不須自出。若憶太子猶不已者。",
    "T50n2040_001:0027c25": "我今當與大臣尋求所在。王聞此語心自念",
    "T50n2040_001:0027c26": "言。我知太子雖不可迴。未忍便捨不復追之。",
    "T50n2040_001:0027c27": "今當試令師與大臣更一尋求也。即便答師",
    "T50n2040_001:0027c28": "及大臣言。善哉可去。舉宮內外心皆苦惱。",
    "T50n2040_001:0027c29": "佇遲速還。於是王師大臣。即便辭出追尋",
    "T50n2040_001:0028a01": "太子。爾時白淨王發遣王師及大臣已。即以",
    "T50n2040_001:0028a02": "太子瓔珞。與摩訶波闍波提。而語之言。此是",
    "T50n2040_001:0028a03": "太子所服瓔珞。付車匿還。今以與汝。摩訶波",
    "T50n2040_001:0028a04": "闍波提見瓔珞已。倍增悲絕。而自念言四天",
    "T50n2040_001:0028a05": "下人極為薄福。失此明智轉輪聖王。又送餘",
    "T50n2040_001:0028a06": "莊嚴具。以與耶輸陀羅。而語之曰。太子以此",
    "T50n2040_001:0028a07": "嚴身之具。令持與汝。耶輸陀羅既見此物悶",
    "T50n2040_001:0028a08": "絕躄地。王又遣人勅耶輸陀羅。令自愛敬無",
    "T50n2040_001:0028a09": "使胎子不安隱也。",
    "T50n2040_001:0028a10": "爾時王師及以大臣。至跋伽仙人苦行林中。",
    "T50n2040_001:0028a11": "除去從人及諸儀飾。便前仙人所住之處。仙",
    "T50n2040_001:0028a12": "人請坐互相問訊。於是王師語仙人言。我是",
    "T50n2040_001:0028a13": "白淨王師。今所以來至於此者。彼白淨王足",
    "T50n2040_001:0028a14": "相太子。厭惡生老病死之苦。出家學道路由",
    "T50n2040_001:0028a15": "此林。大仙見不。跋伽仙人答王師言。我近於",
    "T50n2040_001:0028a16": "此見一童子。顏容端正相好具足。來入此林",
    "T50n2040_001:0028a17": "共我議論。遂經一宿不知乃是王之太子。鄙",
    "T50n2040_001:0028a18": "薄我等所修之道。從此北行詣彼仙人阿羅",
    "T50n2040_001:0028a19": "邏迦蘭。爾時王師大臣聞此言已。即便疾往",
    "T50n2040_001:0028a20": "彼仙人所。而於中路遙見太子在於樹下端",
    "T50n2040_001:0028a21": "坐思惟。相好光明踰於日月。即便下馬除却",
    "T50n2040_001:0028a22": "侍衛。脫諸儀服前太子所。坐於一面互相問",
    "T50n2040_001:0028a23": "訊。於是王師白太子言。大王見使尋求太子。",
    "T50n2040_001:0028a24": "欲有所說。太子答曰。父王勅汝欲何所道。王",
    "T50n2040_001:0028a25": "師答言。大王久知太子深樂出家。此意難迴。",
    "T50n2040_001:0028a26": "然王於太子恩愛情深。憂愁盛火常自熾然。",
    "T50n2040_001:0028a27": "須太子歸以滅之耳。願便迴駕還返宮城。雖",
    "T50n2040_001:0028a28": "有物務不令太子令棄道業。靜心之處不必",
    "T50n2040_001:0028a29": "山林。摩訶波闍波提耶輸陀羅內外眷屬。皆",
    "T50n2040_001:0028b01": "悉沒於憂惱大海。思太子還而拯救之。",
    "T50n2040_001:0028b02": "爾時太子聞王師語。以深重聲答王師言。我",
    "T50n2040_001:0028b03": "豈不知父王於我恩情深也。但畏生老病死",
    "T50n2040_001:0028b04": "之苦。是以來此為斷除故。若令息愛終日",
    "T50n2040_001:0028b05": "合會。又無生老病死苦者。我復何為來至於",
    "T50n2040_001:0028b06": "此。我今所以違遠父王。欲為將來和合故耳。",
    "T50n2040_001:0028b07": "父王憂愁大火今雖熾然。我與父母唯餘今",
    "T50n2040_001:0028b08": "生有此一苦。將來自當永絕斯患。若如汝",
    "T50n2040_001:0028b09": "言令吾處宮修道業者。如七寶舍滿中焰火。",
    "T50n2040_001:0028b10": "當有人能止此室不。如雜毒食。設有饑人終",
    "T50n2040_001:0028b11": "不食之。我既棄國出家修道。云何令我復還",
    "T50n2040_001:0028b12": "宮城修學道也。世間之人在大苦中。為小樂",
    "T50n2040_001:0028b13": "故尚復耽湎不能暫捨。況我在此極寂靜處。",
    "T50n2040_001:0028b14": "無諸患苦而能棄捐。還就於惡。古昔諸王",
    "T50n2040_001:0028b15": "入山學道。無有中路還受欲者。父王若欲必",
    "T50n2040_001:0028b16": "令我歸。便是違於先王之法。爾時王師白太",
    "T50n2040_001:0028b17": "子言。誠如太子今之所說。然諸先聖一言未",
    "T50n2040_001:0028b18": "來定有果報。一言定無。此二先聖尚不能知。",
    "T50n2040_001:0028b19": "未來世中必定有無。太子云何欲捨現樂而",
    "T50n2040_001:0028b20": "求未來不定果報。生死果報尚不可知決定",
    "T50n2040_001:0028b21": "有無。云何乃欲求解脫果。唯願太子便還宮",
    "T50n2040_001:0028b22": "也。太子答言。彼二仙人說未來果。一者言",
    "T50n2040_001:0028b23": "有。一者言無。皆是疑心非決定說。我今終不",
    "T50n2040_001:0028b24": "隨順彼教。不應以此而見難詰。所以者何。",
    "T50n2040_001:0028b25": "我今不為希慕果報而來至此。以目所見生",
    "T50n2040_001:0028b26": "老病死。必應經之。故求解脫免此苦耳。令汝",
    "T50n2040_001:0028b27": "不久見我道成。我此志願終不可回。還啟父",
    "T50n2040_001:0028b28": "王說如此也。",
    "T50n2040_001:0028b29": "爾時太子作此言已。即從座起。與王師大臣",
    "T50n2040_001:0028c01": "辭別。北行詣阿羅邏迦蘭仙人。于時王師大",
    "T50n2040_001:0028c02": "臣見太子去。啼泣懊惱。一者念太子情深。二",
    "T50n2040_001:0028c03": "者奉受王使來太子所。而復不能移轉其意。",
    "T50n2040_001:0028c04": "徘徊路側不能自反。互共議言。既被王使而",
    "T50n2040_001:0028c05": "無力效。今者空歸云何奉答。我等當留所從",
    "T50n2040_001:0028c06": "五人。聰明智慧心意柔軟。為性忠直種族強",
    "T50n2040_001:0028c07": "者。密令伺察看其進止。作此言已顧瞻其傍。",
    "T50n2040_001:0028c08": "見憍陳如等五人。而語之言。汝等悉能留止",
    "T50n2040_001:0028c09": "此不。五人答言。善哉如勅。進止去來當密",
    "T50n2040_001:0028c10": "伺察。即便辭別趣太子所。王師大臣還歸宮",
    "T50n2040_001:0028c11": "城。",
    "T50n2040_001:0028c12": "爾時太子往彼阿羅邏迦蘭仙人住處。度於",
    "T50n2040_001:0028c13": "恒河。路由王舍城。既入城已。諸人民眾。見太",
    "T50n2040_001:0028c14": "子顏貌相好殊特。歡喜愛敬。舉國皆悉奔",
    "T50n2040_001:0028c15": "馳瞻視。如是諠譁徹頻婆娑羅王。王便驚問",
    "T50n2040_001:0028c16": "此是何聲。諸臣答言。白淨王太子名薩婆",
    "T50n2040_001:0028c17": "悉達。昔諸相師記其應得轉輪王位王四天",
    "T50n2040_001:0028c18": "下。又復記其若出家者。必當成就一切種智。",
    "T50n2040_001:0028c19": "其人今者來入此城。外諸人民馳競來看。",
    "T50n2040_001:0028c20": "以是之故所以諠鬧。時頻婆娑羅王既聞此",
    "T50n2040_001:0028c21": "語。心大歡喜踊躍遍身。即勅一人。往令伺",
    "T50n2040_001:0028c22": "察太子所在。使者受勅尋求太子。見在般荼",
    "T50n2040_001:0028c23": "婆山。於一石上端坐思惟。時使即歸具白大",
    "T50n2040_001:0028c24": "王。王便嚴駕。與諸臣民詣太子所。至般荼",
    "T50n2040_001:0028c25": "婆山。遙見太子相好光明踰於日月。即便下",
    "T50n2040_001:0028c26": "馬。除去儀飾及諸侍衛。前坐問訊太子。四",
    "T50n2040_001:0028c27": "大悉調和不。我見太子心甚歡喜。然有一",
    "T50n2040_001:0028c28": "悲。太子本是日之種姓。累世相承為轉輪王。",
    "T50n2040_001:0028c29": "太子今者轉輪王相皆悉具足。云何捨之來",
    "T50n2040_001:0029a01": "入深山。踐藉沙土遠至此也。我見是故所以",
    "T50n2040_001:0029a02": "悲耳。太子若以父王今在。故欲不取聖王位",
    "T50n2040_001:0029a03": "者。當以我國分半治之。若謂為少。我當捨",
    "T50n2040_001:0029a04": "國盡以相奉。臣事太子。若復不取我此國",
    "T50n2040_001:0029a05": "者。當給四兵可自攻伐取他國也。太子所欲",
    "T50n2040_001:0029a06": "甚不相違。爾時太子聞頻婆娑羅王說此語",
    "T50n2040_001:0029a07": "已。深感其意即答王言。王之種族本是明月。",
    "T50n2040_001:0029a08": "性自高涼不為鄙事。所為所作無不清勝。",
    "T50n2040_001:0029a09": "今發是言未足為奇。然我觀王中情貌至倍",
    "T50n2040_001:0029a10": "於前後。王今便可於身命財修三堅法。亦不",
    "T50n2040_001:0029a11": "應以不堅之法勸獎餘人。我今既捨轉輪王",
    "T50n2040_001:0029a12": "位。亦復何緣應取王國。王以善心捨國與我。",
    "T50n2040_001:0029a13": "猶尚不取。何緣以兵伐取他國。我今所以辭",
    "T50n2040_001:0029a14": "別父母剃除鬚髮捨於國者。為斷生老病死",
    "T50n2040_001:0029a15": "苦故。非為求於五欲樂也。世間五欲如大火",
    "T50n2040_001:0029a16": "聚。燒諸眾生不能自出。云何勸我貪著之也。",
    "T50n2040_001:0029a17": "我今所以來至此者。有二仙人阿羅邏迦蘭。",
    "T50n2040_001:0029a18": "是求解脫最上道師。欲往彼處求解脫道。不",
    "T50n2040_001:0029a19": "宜久停在於此也。我既違王初始之言。亦懷",
    "T50n2040_001:0029a20": "喜心哉。勿致嫌恨。王今當以正法治國。勿",
    "T50n2040_001:0029a21": "枉人民。作此言已。太子即起而與王別。時頻",
    "T50n2040_001:0029a22": "婆娑羅王見太子去。深大惆悵。合掌流淚而",
    "T50n2040_001:0029a23": "作是言。初見太子心大踊躍。太子既去倍生",
    "T50n2040_001:0029a24": "悲苦。汝今為於大解脫故。而欲去者不敢相",
    "T50n2040_001:0029a25": "留。唯願太子所期速果。若道成者願先見度。",
    "T50n2040_001:0029a26": "太子於是辭別而去。時王奉送。次於路側",
    "T50n2040_001:0029a27": "極目觀矚不見乃還。瑞應本起云。太子自",
    "T50n2040_001:0029a28": "去踰越名山。經摩竭國界。瓶沙王因出遊獵。",
    "T50n2040_001:0029a29": "遙見太子行山澤中。即與諸耆宿大臣俱追",
    "T50n2040_001:0029b01": "見之。王曰。太子生多奇異形相炳著。當君四",
    "T50n2040_001:0029b02": "天下為轉輪王。四海顒顒冀神寶至。何棄天",
    "T50n2040_001:0029b03": "位自放山藪。必有異見願聞其志。太子答曰。",
    "T50n2040_001:0029b04": "以吾所見天地人物。出生有死劇苦有三。老",
    "T50n2040_001:0029b05": "病死痛不可得離。計身為苦器憂畏無量。若",
    "T50n2040_001:0029b06": "在尊寵則有憍泆貪求快意天下被患。此吾",
    "T50n2040_001:0029b07": "所厭。故欲入山以修其志。諸耆宿曰。夫",
    "T50n2040_001:0029b08": "老病死。自世之常何獨預憂。乃棄美號隱遁",
    "T50n2040_001:0029b09": "潛居。以勞其形不亦難乎。太子答曰。如諸君",
    "T50n2040_001:0029b10": "言不當預憂。使吾為王老到病至。若當死時。",
    "T50n2040_001:0029b11": "寧有代吾受此厄者。不如無有代乎可勿憂。",
    "T50n2040_001:0029b12": "天下有慈父孝子。愛徹骨髓。至病死時不",
    "T50n2040_001:0029b13": "得相代。若此偽身苦至之日。雖居高位六親",
    "T50n2040_001:0029b14": "在側如為盲人設燭。何益於無目者乎。吾",
    "T50n2040_001:0029b15": "觀眾行。一切無常皆化非真。樂少苦多身非",
    "T50n2040_001:0029b16": "己有。世間虛無難得久居。物生有死。事成",
    "T50n2040_001:0029b17": "有敗。安則有危。得則有亡。萬物紛擾皆當歸",
    "T50n2040_001:0029b18": "空。精神無形躁濁不明。行致死生之厄。非",
    "T50n2040_001:0029b19": "直一受而已。但為貪愛蔽在癡網。沒生死河",
    "T50n2040_001:0029b20": "莫之能覺。故吾欲一心思四空淨。度色滅恚",
    "T50n2040_001:0029b21": "斷求念空。無所適莫。是將返其源而歸其本。",
    "T50n2040_001:0029b22": "始出其根。如我願得乃可大安。瓶沙王喜曰。",
    "T50n2040_001:0029b23": "善哉善哉。菩薩志妙。世間難有。必得佛道。願",
    "T50n2040_001:0029b24": "先度我。太子默然而逝。當度尼連禪河。天為",
    "T50n2040_001:0029b25": "止流令水暫乾。度河行數十里。有二梵志。",
    "T50n2040_001:0029b26": "各與弟子索居溪邊。過問其道。自稱言。吾",
    "T50n2040_001:0029b27": "事梵天。奉於日月。日修火祠唯水是淨。菩",
    "T50n2040_001:0029b28": "薩答曰。是生死法非真道也。何以故。水不常",
    "T50n2040_001:0029b29": "滿。火不久熱。日出則移。月滿則虧。道在清虛",
    "T50n2040_001:0029c01": "水焉能令心清淨。傷之而去。",
    "T50n2040_001:0029c02": "爾時太子即便前行。向彼阿羅邏仙人所住",
    "T50n2040_001:0029c03": "之處。于時諸天語仙人言。薩婆悉達棄捨國",
    "T50n2040_001:0029c04": "土。辭別父母。為求無上正真之道。欲拔一切",
    "T50n2040_001:0029c05": "眾生苦故。今者已來垂至於此。時彼仙人。既",
    "T50n2040_001:0029c06": "聞天語心大歡喜。俄爾之頃。遙見太子即出",
    "T50n2040_001:0029c07": "奉迎。讚言善來。俱還所住。請太子坐。是時仙",
    "T50n2040_001:0029c08": "人。既見太子。願貌端正相好具是。諸根恬",
    "T50n2040_001:0029c09": "靜深生愛敬。即問太子。所行道路得無疲也。",
    "T50n2040_001:0029c10": "太子初生及以出家。又來至此我悉知之。能",
    "T50n2040_001:0029c11": "於火聚自覺而出。又如大鳥於羂索中而自",
    "T50n2040_001:0029c12": "免脫。古昔諸王盛年之時。恣受五欲至於根",
    "T50n2040_001:0029c13": "熟。然後方捨國邑樂具。出家學道此未足奇。",
    "T50n2040_001:0029c14": "太子今者捨此壯年。能棄五欲遠來至此。真",
    "T50n2040_001:0029c15": "為殊特。當勤精進速度彼岸。太子聞已即答",
    "T50n2040_001:0029c16": "之曰。我聞汝言極為歡喜。汝可為我說斷生",
    "T50n2040_001:0029c17": "老病死之法。我今樂聞。仙人答言。善哉善哉。",
    "T50n2040_001:0029c18": "即便說曰。眾生之始始從於冥初。從於冥初",
    "T50n2040_001:0029c19": "起於我慢。從於我慢生於癡心。從於癡心生",
    "T50n2040_001:0029c20": "於染愛。從於染愛生五微塵氣。從五微塵氣",
    "T50n2040_001:0029c21": "生於五大。從於五大生貪欲瞋恚等諸煩惱。",
    "T50n2040_001:0029c22": "於是流轉生老病死憂悲苦惱。今為太子略",
    "T50n2040_001:0029c23": "言之耳。爾時太子即便問曰。我今已知汝",
    "T50n2040_001:0029c24": "之所說生死根本。復何方便而能斷之。仙人",
    "T50n2040_001:0029c25": "答言。若欲斷此生死本者。先當出家修持戒",
    "T50n2040_001:0029c26": "行。謙卑忍辱住空閑處。修習禪定離欲惡不",
    "T50n2040_001:0029c27": "善法。有覺有觀。得初禪。除覺觀定。生入喜",
    "T50n2040_001:0029c28": "心。得第二禪。捨喜心得正念。具根樂。得第三",
    "T50n2040_001:0029c29": "禪。除苦樂得淨念。入捨根。得第四禪。獲無想",
    "T50n2040_001:0030a01": "報。別有一師。說如此處名為解脫。從定覺已。",
    "T50n2040_001:0030a02": "然後方知非解脫處。離色想入空處。滅有對",
    "T50n2040_001:0030a03": "想。入識處滅。無量想識。唯觀一識。入無所有",
    "T50n2040_001:0030a04": "處。離於種種相。入非想非非想處。斯處名為",
    "T50n2040_001:0030a05": "究竟解脫。是諸學者之彼岸也。太子若以斷",
    "T50n2040_001:0030a06": "於生老病死患者。應當修學如此之行。爾時",
    "T50n2040_001:0030a07": "太子聞仙人言。心不喜樂即自思惟。其所知",
    "T50n2040_001:0030a08": "見非究竟處。非是永斷諸結煩惱。即便語",
    "T50n2040_001:0030a09": "言。我今於汝所說法中。有所未解。今欲相",
    "T50n2040_001:0030a10": "問。仙人答言。敬從來意。即問曰。非想非非想",
    "T50n2040_001:0030a11": "處為有我也。為無我也。若言無我。不應言",
    "T50n2040_001:0030a12": "非想非非想。若言有我。我為有知。我為無知。",
    "T50n2040_001:0030a13": "我若無知則同木石。我若有知則有攀緣。既",
    "T50n2040_001:0030a14": "有攀緣則有染著。以染著故則非解脫。汝以",
    "T50n2040_001:0030a15": "盡於麁結。而不自知細結猶在。以是之故謂",
    "T50n2040_001:0030a16": "為究竟。細結滋長復受下結。以此故知非度",
    "T50n2040_001:0030a17": "彼岸若能除我及以我想。一切盡捨。是則名",
    "T50n2040_001:0030a18": "為真解脫也。仙人默然心自思惟。太子所說",
    "T50n2040_001:0030a19": "甚為深妙。爾時太子復問仙人。汝年至幾而",
    "T50n2040_001:0030a20": "出家也。修梵行來復幾許年。仙人答言。我",
    "T50n2040_001:0030a21": "年十六而便出家。修梵行來一百四年。太子",
    "T50n2040_001:0030a22": "聞已而心念言。出家已來乃至是久。而所得",
    "T50n2040_001:0030a23": "法正如此乎。于時太子為求勝法。即從座起",
    "T50n2040_001:0030a24": "與仙人別。爾時仙人語太子言。我久遠來習",
    "T50n2040_001:0030a25": "此苦行。而所得果正如此耳。汝是王種。云何",
    "T50n2040_001:0030a26": "而能修苦行也。太子答言。汝所修法非為",
    "T50n2040_001:0030a27": "苦也。別有最苦難行之道。仙人既見太子智",
    "T50n2040_001:0030a28": "慧。久觀志意堅固不虧。知決定成一切種智。",
    "T50n2040_001:0030a29": "白太子言。汝若道成願先度我。於是太子答",
    "T50n2040_001:0030b01": "言善哉。次至迦蘭所住之處。論議問答亦復",
    "T50n2040_001:0030b02": "如是。太子即便前路而去。時二仙人見太子",
    "T50n2040_001:0030b03": "去。各心念言。太子智慧深妙奇特乃爾難測。",
    "T50n2040_001:0030b04": "合掌奉送絕視方還。爾時太子調伏阿羅邏",
    "T50n2040_001:0030b05": "迦蘭二仙人已。即便前進伽闍山苦行林中。",
    "T50n2040_001:0030b06": "是憍陳如等五人所止住處。即於尼連禪河",
    "T50n2040_001:0030b07": "側。靜坐思惟觀察眾生根。宜應六年苦行而",
    "T50n2040_001:0030b08": "以度之。思惟是已。便修苦行。於是諸天奉",
    "T50n2040_001:0030b09": "獻麻米。太子為求正真道故。淨心守戒日食",
    "T50n2040_001:0030b10": "一麻一米。設有乞者亦以施之。爾時憍陳如",
    "T50n2040_001:0030b11": "等五人。既見太子端坐思惟修於苦行。或",
    "T50n2040_001:0030b12": "日食一麻。或日食一米。或復二日乃至七日。",
    "T50n2040_001:0030b13": "食一麻米。時憍陳如等亦修苦行。供奉太子",
    "T50n2040_001:0030b14": "不離其側。既見此已即遣一人。還白王師及",
    "T50n2040_001:0030b15": "以大臣。具說太子所行之事。爾時王師大臣",
    "T50n2040_001:0030b16": "俱還宮門。顏貌愁悴身形萎熟。猶如有人喪",
    "T50n2040_001:0030b17": "其所親。殯送既畢抑忍而歸。時守門者而白",
    "T50n2040_001:0030b18": "王言。師與大臣今在門外。王既聞已氣奔聲",
    "T50n2040_001:0030b19": "絕。身首顫動。時守門人解王此意。即呼令",
    "T50n2040_001:0030b20": "前。王與相見悲不能言。如是良久微聲而問。",
    "T50n2040_001:0030b21": "太子既是我之性命。卿等今者獨作此歸。我",
    "T50n2040_001:0030b22": "之性命云何而存。王師答言。我奉王勅尋求",
    "T50n2040_001:0030b23": "太子。便至跋伽仙人住處。訪覓太子。仙人",
    "T50n2040_001:0030b24": "語我太子所在。并說太子所言之事。我便前",
    "T50n2040_001:0030b25": "行而於中路。遇見太子在於樹下端坐思惟。",
    "T50n2040_001:0030b26": "相好光明踰於日月。即向太子。具說大王摩",
    "T50n2040_001:0030b27": "訶波闍波提及耶輸陀羅憂苦之情。太子即",
    "T50n2040_001:0030b28": "以深重之聲而見答言。我豈不知父王親戚",
    "T50n2040_001:0030b29": "恩情深也。但畏生死別離之苦。為欲斷除故",
    "T50n2040_001:0030c01": "來此耳。如是種種言辭所說。志意堅固如須",
    "T50n2040_001:0030c02": "彌山不可移動。捨我而去如棄草芥。爾時即",
    "T50n2040_001:0030c03": "便選擇五人。隨從給侍伺察所在。所遣人",
    "T50n2040_001:0030c04": "中有一人還。說言太子當至阿羅邏迦蘭仙",
    "T50n2040_001:0030c05": "人之所。路由恒河。以天神力而得度水。至",
    "T50n2040_001:0030c06": "王舍城。時頻婆娑羅王來詣太子。方便譬說",
    "T50n2040_001:0030c07": "不應出家。分國共治及以全與。并欲與兵令",
    "T50n2040_001:0030c08": "伐他國。太子亦復皆悉不受。即又前行達仙",
    "T50n2040_001:0030c09": "人所。而為說法降伏其心。又至伽闍山苦",
    "T50n2040_001:0030c10": "行林中。尼連禪河側。靜坐思惟日食一麻一",
    "T50n2040_001:0030c11": "米。爾時白淨王聞師大臣說。使人如此語已。",
    "T50n2040_001:0030c12": "心大悲惱。舉體顫掉身毛皆竪。即語王師及",
    "T50n2040_001:0030c13": "大臣言。太子遂捨轉輪王位。父母親屬恩愛",
    "T50n2040_001:0030c14": "之樂。遠在深山修此善行。我今薄福生失",
    "T50n2040_001:0030c15": "如此珍寶之子。王即復以使人所言。向摩訶",
    "T50n2040_001:0030c16": "波闍波提及耶輸陀羅而為說之。時白淨王",
    "T50n2040_001:0030c17": "即便嚴駕五百乘車。摩訶波闍波提及耶輸",
    "T50n2040_001:0030c18": "陀羅。亦復相與辦五百乘。一切資生皆悉",
    "T50n2040_001:0030c19": "具足。即喚車匿而語之言。汝送太子遠放深",
    "T50n2040_001:0030c20": "山。今復令汝領此千乘。載致資糧送與太子。",
    "T50n2040_001:0030c21": "隨時供養勿使乏少。盡更來請。車匿受勅即",
    "T50n2040_001:0030c22": "領千乘。疾速而去至太子所。見形消瘦皮骨",
    "T50n2040_001:0030c23": "相連。血脈悉現如波羅奢華頭面禮足悶絕",
    "T50n2040_001:0030c24": "於地。良久乃起。銜淚而言。大王憶念太子",
    "T50n2040_001:0030c25": "不捨日夜今故遣我。領此千乘載資生具。以",
    "T50n2040_001:0030c26": "餉太子。于時太子答車匿言。我逆父母及捨",
    "T50n2040_001:0030c27": "國土。遠來在此為求至道。云何當復受此",
    "T50n2040_001:0030c28": "餉也。爾時車匿聞此語已。心自思惟。太子",
    "T50n2040_001:0030c29": "今者既不肯受如是資供。我當別覓一人領",
    "T50n2040_001:0031a01": "此千乘還歸王所。我住於此奉事太子。即差",
    "T50n2040_001:0031a02": "一人領車而去。於是車匿密侍太子。不離",
    "T50n2040_001:0031a03": "昏晨。",
    "T50n2040_001:0031a04": "爾時太子心自念言。我今日食一麻一米。乃",
    "T50n2040_001:0031a05": "至七日食一麻米。身形消瘦有若枯木。修於",
    "T50n2040_001:0031a06": "苦行垂滿六年。不得解脫故知非道。不如昔",
    "T50n2040_001:0031a07": "在閻浮樹下。所思惟法。離欲寂靜是最真",
    "T50n2040_001:0031a08": "正。今我若復以此羸身而取道者。彼諸外道",
    "T50n2040_001:0031a09": "當言。自餓是般涅槃因。我今雖復節節有那",
    "T50n2040_001:0031a10": "羅延力。亦不以此而取道果。我當受食然後",
    "T50n2040_001:0031a11": "成道。作是念已即從座起。至尼連禪河入水",
    "T50n2040_001:0031a12": "洗浴。洗浴既畢。身體羸瘦不能自出。天神來",
    "T50n2040_001:0031a13": "下為捺樹枝。得攀出池。時彼林外有一牧",
    "T50n2040_001:0031a14": "牛女人。名難陀波羅。時淨居天來下勸言。",
    "T50n2040_001:0031a15": "太子今者在於林中。汝可供養。女人聞已心",
    "T50n2040_001:0031a16": "大歡喜。于時地中自然而生千葉蓮華。上有",
    "T50n2040_001:0031a17": "乳麋。女人見此生奇特心。即取乳麋至太",
    "T50n2040_001:0031a18": "子所。頭面禮足而以奉上。太子即便受彼女",
    "T50n2040_001:0031a19": "施而呪願之。今所施食欲令食者。得充氣力。",
    "T50n2040_001:0031a20": "當使施家得贍得喜安樂無病終保年壽智慧",
    "T50n2040_001:0031a21": "具足。太子即復作如是言。我為成熟一切眾",
    "T50n2040_001:0031a22": "生。故受此食。呪願訖已即受食之。身體光悅",
    "T50n2040_001:0031a23": "氣力充足堪受菩提。爾時五人既見此事。驚",
    "T50n2040_001:0031a24": "而怪之謂為退轉。各還所住。菩薩獨行趣畢",
    "T50n2040_001:0031a25": "波羅樹。自發願言。坐彼樹下。我道不成。要終",
    "T50n2040_001:0031a26": "不起。菩薩德重。地不能勝。于時步步地為震",
    "T50n2040_001:0031a27": "動出大音聲。爾時盲龍聞地動響。心大歡喜",
    "T50n2040_001:0031a28": "兩目開明。曾見先佛有此瑞應。作是念已從",
    "T50n2040_001:0031a29": "地踊出。禮菩薩足。時有五百青雀。飛騰虛空",
    "T50n2040_001:0031b01": "右繞菩薩。雜色瑞雲。及以香風。而隨歎佛。爾",
    "T50n2040_001:0031b02": "時盲龍以偈讚曰。",
    "T50n2040_001:0031b03": "　菩薩足踐處　　地皆六種動",
    "T50n2040_001:0031b04": "　發大深遠音　　我聞眼開明",
    "T50n2040_001:0031b05": "　又見虛空中　　青雀繞菩薩",
    "T50n2040_001:0031b06": "　瑞雲極鮮映　　香氣甚清涼",
    "T50n2040_001:0031b07": "　此等諸瑞相　　悉同過去佛",
    "T50n2040_001:0031b08": "　以是知菩薩　　必定成正覺",
    "T50n2040_001:0031b09": "於是菩薩即自思惟。過去諸佛以何為座成",
    "T50n2040_001:0031b10": "無上道。即便自知以草為座。釋提桓因化為",
    "T50n2040_001:0031b11": "凡人執淨軟草。菩薩問言汝名何等。答名吉",
    "T50n2040_001:0031b12": "祥。菩薩聞之心大歡喜。我破不吉以成吉祥。",
    "T50n2040_001:0031b13": "菩薩又言。汝手中草此可得不。於是吉祥。",
    "T50n2040_001:0031b14": "即便授草以與菩薩。因發願言。菩薩道成願",
    "T50n2040_001:0031b15": "先度我。菩薩受已敷以為座。而於草上結跏",
    "T50n2040_001:0031b16": "趺坐。如過去佛所坐之法。而自誓言。不成正",
    "T50n2040_001:0031b17": "覺不起此座。我亦如是。發此誓時。天龍鬼",
    "T50n2040_001:0031b18": "神皆悉歡喜。清涼好風從四方來。禽獸息",
    "T50n2040_001:0031b19": "響樹不鳴條。遊雲飛塵皆悉澄淨。知是菩薩",
    "T50n2040_001:0031b20": "必成道相。觀佛三昧經云。適施草坐地則大",
    "T50n2040_001:0031b21": "動。諸天化作八萬佛樹師子之座。或有佛樹。",
    "T50n2040_001:0031b22": "高八千里。或四千里。一一天子各自念言。菩",
    "T50n2040_001:0031b23": "薩坐我座上不在餘座。其下劣眾生本薄福",
    "T50n2040_001:0031b24": "者。見於菩薩身坐草蓐。菩薩坐已。計魔",
    "T50n2040_001:0031b25": "波旬最為豪尊。今吾當成無上正覺。當感令",
    "T50n2040_001:0031b26": "到而降伏爾。乃發起三界眾生。受胎經云。坐",
    "T50n2040_001:0031b27": "閻浮樹下四十八日。觀樹思惟感動天地。六",
    "T50n2040_001:0031b28": "反震動演大光明。覆蔽魔宮。爾時波旬臥寐。",
    "T50n2040_001:0031b29": "夢中見三十二變。宮殿闇冥。宮殿污泥。入",
    "T50n2040_001:0031c01": "於邪徑。池水枯竭。樂器破壞。閱叉厭鬼頭皆",
    "T50n2040_001:0031c02": "墮地。諸天捨去不從其教(凡三十二夢文多不載)從夢而",
    "T50n2040_001:0031c03": "起恐怖毛竪。召會大臣及諸兵眾。說夢所見。",
    "T50n2040_001:0031c04": "以何方便而往伏之。并召千子。其五百子導",
    "T50n2040_001:0031c05": "師等信樂菩薩。其五百子惡目等隨魔所教。",
    "T50n2040_001:0031c06": "魔王憒亂告其四女。一名欲妃。二名悅彼。三",
    "T50n2040_001:0031c07": "名快觀。四名見從。汝往詣彼亂其淨行。女詣",
    "T50n2040_001:0031c08": "菩薩綺語作姿。三十有二姿。上下脣口嫈嫇",
    "T50n2040_001:0031c09": "細視。現其髀脚露其手臂。作鳧雁鴛鴦哀鸞",
    "T50n2040_001:0031c10": "之聲(凡三十二態文多不載)魔女善學女幻迷惑之業。而",
    "T50n2040_001:0031c11": "自言曰。我等年在盛時。天女端正莫踰我者。",
    "T50n2040_001:0031c12": "願得晨起夜寐。供事左右。菩薩答曰。汝有",
    "T50n2040_001:0031c13": "宿福受得天身。形體雖好而心不端。革囊盛",
    "T50n2040_001:0031c14": "臭而來何為。去吾不用。其魔王女化成老母。",
    "T50n2040_001:0031c15": "不能自復即還魔所。觀佛三昧經云。魔有三",
    "T50n2040_001:0031c16": "女。長名悅彼。中名喜心。小名多媚。而白父",
    "T50n2040_001:0031c17": "言。我能往亂願父莫愁。即自莊飾。過踰魔后",
    "T50n2040_001:0031c18": "百千萬倍。盻目作姿現諸妖冶。禮敬菩薩旋",
    "T50n2040_001:0031c19": "繞七匝。白菩薩言。太子生時萬神侍御。何棄",
    "T50n2040_001:0031c20": "天位來此樹下。我是天女六天無雙。今以微",
    "T50n2040_001:0031c21": "身奉上太子。我等善能調身按摩。今欲親近",
    "T50n2040_001:0031c22": "坐樹疲極。宜須偃息服食甘露。即以寶器獻",
    "T50n2040_001:0031c23": "天甘味。太子寂然身心不動。以白毫擬令天",
    "T50n2040_001:0031c24": "之三女自見身內濃囊涕唾九孔根本生熟",
    "T50n2040_001:0031c25": "二藏迴伏宛轉。蛹生諸蟲有八千戶。走入",
    "T50n2040_001:0031c26": "小腸。張口上向。唼食諸藏。髓脈生蟲。細於",
    "T50n2040_001:0031c27": "秋毫。數甚眾多。其女見此。遂便嘔吐。即自",
    "T50n2040_001:0031c28": "見身左生蛇頭右生狐頭中首狗頭。背負老",
    "T50n2040_001:0031c29": "母。抱死小兒。諸女驚號却行而去低頭視臍",
    "T50n2040_001:0032a01": "自見女形醜狀鄙穢。復有諸蟲如手釧形團",
    "T50n2040_001:0032a02": "欒相持。而有眾口。口生五毒。唼食女根。諸",
    "T50n2040_001:0032a03": "女見已。心極酸苦。如箭入心。匍匐而去。吁嗟",
    "T50n2040_001:0032a04": "歎息至魔王所。魔王大怒。遍勅六天并諸八",
    "T50n2040_001:0032a05": "部往瞿曇所。是時諸鬼猶如雲起。或有諸鬼。",
    "T50n2040_001:0032a06": "首如牛頭。頭四十耳。耳生鐵箭。火焰上起。復",
    "T50n2040_001:0032a07": "有諸鬼。首如狐頭。有十千眼。聲如霹靂。曠野",
    "T50n2040_001:0032a08": "鬼神。大將軍等。一頸六頭。胸有六面。膝頭兩",
    "T50n2040_001:0032a09": "面。體毛如箭。奮身射人。張眼爛赤。血出流",
    "T50n2040_001:0032a10": "下。疾走而到。魔告諸鬼。瞿曇善人或能知呪。",
    "T50n2040_001:0032a11": "當興四兵。化作四兵。列狀如林甚可怖畏。直",
    "T50n2040_001:0032a12": "從空下至道樹邊。魔復更念。此眾或不能降",
    "T50n2040_001:0032a13": "伏瞿曇。復脫寶冠擬地。當閻羅王宮上。告勅",
    "T50n2040_001:0032a14": "諸鬼。汝等獄卒及閻羅王。阿鼻地獄刀輪劍",
    "T50n2040_001:0032a15": "戟火車爐炭。一切都舉向閻浮提。魔王震吼",
    "T50n2040_001:0032a16": "勅諸兵眾。速害瞿曇。上震大雷雨熱鐵丸。刀",
    "T50n2040_001:0032a17": "輪武器交橫空中。然其火箭不近菩薩。是時",
    "T50n2040_001:0032a18": "菩薩徐舉眉間毫擬阿鼻地獄。令罪人見白",
    "T50n2040_001:0032a19": "毫流水。注如車軸大火暫滅。自憶前世所作",
    "T50n2040_001:0032a20": "諸罪。心得清涼稱南無佛。以是因緣受罪畢",
    "T50n2040_001:0032a21": "訖直生人中。魔見是相。憔悴愁惱忽然還宮。",
    "T50n2040_001:0032a22": "白毫直至六天。見白毫孔諸寶蓮華。過去七",
    "T50n2040_001:0032a23": "佛在其華上。如是白毫上至無色。遍照一切",
    "T50n2040_001:0032a24": "如玻瓈鏡。八萬四千天女視波旬身狀如焦",
    "T50n2040_001:0032a25": "木。但瞻菩薩白毫相光。無數天子天女皆發",
    "T50n2040_001:0032a26": "無上菩提道意。時魔王自前與佛相難。菩薩",
    "T50n2040_001:0032a27": "以智慧力。伸手按地應時地動。魔與官屬顛",
    "T50n2040_001:0032a28": "倒而墮。已降魔怨成正真覺。爾時菩薩在於",
    "T50n2040_001:0032a29": "樹下。發大誓言。時天龍八部皆悉歡喜。於",
    "T50n2040_001:0032b01": "虛空中踊躍讚歎。時第六天魔王宮殿自然",
    "T50n2040_001:0032b02": "動搖。於是魔王心大懊惱。精神躁擾聲味不",
    "T50n2040_001:0032b03": "御。而自念言。沙門瞿曇今在樹下。捨於五欲",
    "T50n2040_001:0032b04": "端坐思惟。不久當成正覺之道其道若成廣",
    "T50n2040_001:0032b05": "度一切超越我境。及道未成往壞亂之。爾時",
    "T50n2040_001:0032b06": "魔子薩陀。見父慘悴而往白言。不審父王何",
    "T50n2040_001:0032b07": "故憂慼。魔王答言。沙門瞿曇今坐樹下。其道",
    "T50n2040_001:0032b08": "將成超越於我。今欲壞之。魔子即便前諫父",
    "T50n2040_001:0032b09": "言。菩薩清淨超出三界。神通智慧無不明了。",
    "T50n2040_001:0032b10": "天龍八部咸共稱讚。此非父王所能摧屈。不",
    "T50n2040_001:0032b11": "煩造惡。自招禍咎。",
    "T50n2040_001:0032b12": "瑞應本起云。魔王不聽召三玉女。一名欲",
    "T50n2040_001:0032b13": "妃。二名悅彼。三名快觀。壞菩薩行。時三玉女",
    "T50n2040_001:0032b14": "皆被羅縠之衣服。天名香瓔珞珠璣。極為妖",
    "T50n2040_001:0032b15": "冶巧媚之辭。欲亂其意。菩薩心淨如瑠璃珠。",
    "T50n2040_001:0032b16": "不可得污。三女復曰。仁德至重諸天所敬。應",
    "T50n2040_001:0032b17": "有供養故天獻我。我等好潔年在上時。天女",
    "T50n2040_001:0032b18": "端正莫有殊我者。願得晨起夜寐供侍左右。",
    "T50n2040_001:0032b19": "菩薩答曰。汝宿有福受得天身。不惟無常而",
    "T50n2040_001:0032b20": "作妖媚。形體雖好而心不端。譬如畫瓶中盛",
    "T50n2040_001:0032b21": "臭毒。將以自壞有何等奇。福難久居婬惡不",
    "T50n2040_001:0032b22": "善。自亡其本。死即當墮三惡道中。受鳥獸",
    "T50n2040_001:0032b23": "身。欲脫致難。汝輩亂人正意非清淨種。革囊",
    "T50n2040_001:0032b24": "盛屎而來何為。去吾不用。其三玉女化成",
    "T50n2040_001:0032b25": "老母。不能自復。魔有三女。形容儀貌極端",
    "T50n2040_001:0032b26": "正。妖冶巧媚善能惑人。於天女中最為第一。",
    "T50n2040_001:0032b27": "熏以名香。佩好瓔珞。一名染欲。二名能悅人。",
    "T50n2040_001:0032b28": "三名可樂。三女俱前白其父言。不審今者何",
    "T50n2040_001:0032b29": "故憂愁。父即寫心而語女言。世間今有沙門",
    "T50n2040_001:0032c01": "瞿曇。身被法鎧。執自在弓。鏃智慧箭。欲伏",
    "T50n2040_001:0032c02": "眾生壞我境界。我若不如。眾生信彼。皆悉",
    "T50n2040_001:0032c03": "歸依。我土則空。是故愁耳。及未成道欲往摧",
    "T50n2040_001:0032c04": "挫壞其橋梁。於是魔王。手執強弓又持五箭。",
    "T50n2040_001:0032c05": "男女眷屬俱時往彼畢波羅樹下。見於牟尼",
    "T50n2040_001:0032c06": "寂然不動。欲度生死三有之海。爾時魔王",
    "T50n2040_001:0032c07": "左手執弓。右手調箭。語菩薩言。汝剎利種。死",
    "T50n2040_001:0032c08": "甚可畏何不速起。宜應修汝轉輪王業。捨出",
    "T50n2040_001:0032c09": "家法習於施會得生天樂。此道第一先聖所",
    "T50n2040_001:0032c10": "行。汝是剎利轉輪王種。而為乞士此非所應。",
    "T50n2040_001:0032c11": "今若不起但好安坐。勿捨本誓我試射汝。一",
    "T50n2040_001:0032c12": "放利箭。苦行仙人聞我箭聲。莫不驚怖昏",
    "T50n2040_001:0032c13": "迷失性。況汝瞿曇能堪此毒。汝若速起可得",
    "T50n2040_001:0032c14": "安全。魔說此語以怖菩薩。菩薩怡然而不驚",
    "T50n2040_001:0032c15": "不動。魔王即便挽弓放箭并進天女。菩薩爾",
    "T50n2040_001:0032c16": "時眼不視箭。箭停空中其鏃下向變成蓮華。",
    "T50n2040_001:0032c17": "時三天女白菩薩言。仁者至德人天所敬。應",
    "T50n2040_001:0032c18": "有供侍。我等今者年在盛時。天女端正無",
    "T50n2040_001:0032c19": "踰我者。天今遣我以相供給。晨昏寢臥願侍",
    "T50n2040_001:0032c20": "左右。菩薩答言。汝植小善得為天身。不念",
    "T50n2040_001:0032c21": "無常而作妖媚。形體雖美而心不端。婬惑",
    "T50n2040_001:0032c22": "不善死必當墮三惡道中。受鳥獸身免之甚",
    "T50n2040_001:0032c23": "難。汝等今者。欲亂定意非清淨心。今便可",
    "T50n2040_001:0032c24": "去吾不相須。時三天女變成老母。頭白面皺",
    "T50n2040_001:0032c25": "齒落垂涎。肉消骨立腹大如鼓。拄杖羸步不",
    "T50n2040_001:0032c26": "能自復。魔王既見如是堅固。心自思惟。我",
    "T50n2040_001:0032c27": "昔曾於雪山之中。射摩醯首羅。即便恐懼",
    "T50n2040_001:0032c28": "退其善心。而今不能動於瞿曇。既非此箭",
    "T50n2040_001:0032c29": "及我三女所能移轉。令生愛恚。當復更作他",
    "T50n2040_001:0033a01": "餘方便。即以軟語誘菩薩言。汝若不樂人間",
    "T50n2040_001:0033a02": "受樂。今者便可上昇天宮。我捨天位及五欲",
    "T50n2040_001:0033a03": "具。悉持與汝。菩薩答言。汝於先世修少施因。",
    "T50n2040_001:0033a04": "今故得為自在天王。此福有期要還下生。沈",
    "T50n2040_001:0033a05": "溺三塗出濟甚難。此為罪因非我所須。魔語",
    "T50n2040_001:0033a06": "菩薩。我之果報是汝所知。汝之果報誰復知",
    "T50n2040_001:0033a07": "者。菩薩答言。我之果報唯此地知。說此語",
    "T50n2040_001:0033a08": "已。于時大地六種震動。於是地神持七寶瓶",
    "T50n2040_001:0033a09": "滿中蓮華從地踊出。而語魔言。菩薩昔以頭",
    "T50n2040_001:0033a10": "目髓腦以施於人。所出之血浸潤大地。國城",
    "T50n2040_001:0033a11": "妻子象馬珍寶。而用布施不可稱計。為求無",
    "T50n2040_001:0033a12": "上正真之道。以是之故汝今不應惱亂菩薩。",
    "T50n2040_001:0033a13": "魔聞是已。心生怖懼身毛皆竪。時彼地神",
    "T50n2040_001:0033a14": "禮菩薩足。以華供養忽然不現。",
    "T50n2040_001:0033a15": "雜寶藏經云。昔如來在菩提樹下。惡魔波旬",
    "T50n2040_001:0033a16": "將八十億眾欲來壞佛。至如來所而作是言。",
    "T50n2040_001:0033a17": "瞿曇。汝獨一身何能坐此。急可起去。若不去",
    "T50n2040_001:0033a18": "者。我捉汝脚擲著海水。佛言。我觀世間。無能",
    "T50n2040_001:0033a19": "擲我著海水者。汝於前世但曾作一寺。受一",
    "T50n2040_001:0033a20": "日八戒。施辟支佛一鉢之食。故生六天為大",
    "T50n2040_001:0033a21": "魔王。而我乃於三阿僧祇劫廣修功德。初阿",
    "T50n2040_001:0033a22": "僧祇劫我曾供養無量諸佛。第二第三阿僧",
    "T50n2040_001:0033a23": "祇劫亦復如是。供養聲聞緣覺之人。不可計",
    "T50n2040_001:0033a24": "數。一切大地。無有鍼許非我身骨。魔言。瞿曇",
    "T50n2040_001:0033a25": "汝道。我昔一日持戒施辟支佛食。信有真實。",
    "T50n2040_001:0033a26": "我亦自知汝亦知我。汝自道者誰為證知。佛",
    "T50n2040_001:0033a27": "以手指地言。此地證我。作是證時。一切大地",
    "T50n2040_001:0033a28": "六種震動地神即從金剛際出。合掌白佛言。",
    "T50n2040_001:0033a29": "我為作證。有此地來我恒在中。世尊所說真",
    "T50n2040_001:0033b01": "實不虛。佛語波旬。汝今先能動此澡瓶。然後",
    "T50n2040_001:0033b02": "可能擲我海水。爾時波旬及八十億眾不能",
    "T50n2040_001:0033b03": "令動。魔王軍眾顛倒自墮。破壞星散。爾時魔",
    "T50n2040_001:0033b04": "王即自思惟。我以強弓利箭并及三女兼以",
    "T50n2040_001:0033b05": "方便和言誘之。不能壞亂此瞿曇心。今當更",
    "T50n2040_001:0033b06": "設諸種方便。廣集軍眾以力迫愶。作是念時。",
    "T50n2040_001:0033b07": "其諸軍眾忽然來至。充滿虛空形貌各異。或",
    "T50n2040_001:0033b08": "執戟操劍。頭戴大樹。手執金杵。種種戰具",
    "T50n2040_001:0033b09": "皆悉備足。或猪魚驢馬。師子龍頭。熊羆虎兕。",
    "T50n2040_001:0033b10": "及諸獸頭。或一身多頭。或面各一目。或眾多",
    "T50n2040_001:0033b11": "目。或大腹長身。或羸瘦無腹。或長脚大膝。或",
    "T50n2040_001:0033b12": "大脚肥腨。或長牙利爪。或頭在胸前。或兩",
    "T50n2040_001:0033b13": "足多身。或大面傍面。或色如灰土。或身放煙",
    "T50n2040_001:0033b14": "焰。或象身擔山。或披髮裸形。或復面色半",
    "T50n2040_001:0033b15": "赤半白。或唇垂至地。或上褰覆面。或身著",
    "T50n2040_001:0033b16": "虎皮。或師子蛇皮。或蛇遍纏身。或頭上火然。",
    "T50n2040_001:0033b17": "或瞋目努臂。或傍行跳擲。或空中宛轉。或",
    "T50n2040_001:0033b18": "馳步吼嚇。有如是等諸惡類形。不可稱數。",
    "T50n2040_001:0033b19": "圍繞菩薩。或復有欲裂菩薩身。或四方煙起",
    "T50n2040_001:0033b20": "炎焰衝天。或狂音奮發震動山谷。風火煙塵",
    "T50n2040_001:0033b21": "暗無所見。四大海水一時涌沸。護法天人諸",
    "T50n2040_001:0033b22": "龍鬼等。悉忿魔眾瞋恚增盛。毛孔血流。淨",
    "T50n2040_001:0033b23": "居天眾。見此惡魔惱亂菩薩。以慈悲心而愍",
    "T50n2040_001:0033b24": "傷之。於是來下側塞虛空。見魔軍眾無量無",
    "T50n2040_001:0033b25": "邊。圍繞菩薩發大惡聲。震動天地。菩薩心定",
    "T50n2040_001:0033b26": "顏無異相。猶如師子處於鹿群。皆悉歎言。嗚",
    "T50n2040_001:0033b27": "呼奇哉。未曾有也。菩薩決定當成正覺。是諸",
    "T50n2040_001:0033b28": "魔眾互相摧切。各盡威力摧破菩薩。或角目",
    "T50n2040_001:0033b29": "切齒。或橫飛亂擲。菩薩觀之如童子戲。魔",
    "T50n2040_001:0033c01": "益忿怒更增戰力。菩薩以慈悲力故。令抱石",
    "T50n2040_001:0033c02": "者不能勝舉。其勝舉者不能得下。飛刀舞劍",
    "T50n2040_001:0033c03": "停於空中。電雷雨火成五色華。惡龍吐毒",
    "T50n2040_001:0033c04": "變成香風。諸惡類形。欲毀菩薩不能得動。魔",
    "T50n2040_001:0033c05": "有姊妹。一名彌伽。二名迦利。各各以手執髑",
    "T50n2040_001:0033c06": "髏器。在菩薩前作諸異狀。惱亂菩薩。是諸魔",
    "T50n2040_001:0033c07": "眾種種醜身欲怖菩薩。終不能動菩薩一毛。",
    "T50n2040_001:0033c08": "魔益憂愁。空中有神名曰負多。隱身而言。",
    "T50n2040_001:0033c09": "我於今者見牟尼尊。心意泰然無恐怖想。是",
    "T50n2040_001:0033c10": "諸魔眾起於毒心。於無怨處而橫生忿。是癡",
    "T50n2040_001:0033c11": "惡魔徒自疲勞永無所得。今日宜應捨恚害",
    "T50n2040_001:0033c12": "心。汝口乃可吹須彌山令其崩倒。火可令",
    "T50n2040_001:0033c13": "冷水可令熱。地性堅強可令柔軟。汝不能",
    "T50n2040_001:0033c14": "壞菩薩歷劫修習善果。正思惟之精勤方便",
    "T50n2040_001:0033c15": "淨智慧光。此四功德無能斷截。為作留難不",
    "T50n2040_001:0033c16": "成正覺。如千日照必能除暗。鑽木得火穿地",
    "T50n2040_001:0033c17": "得水。精勤方便無求不得。世間眾生沒於三",
    "T50n2040_001:0033c18": "毒。無有救者。菩薩慈悲。求智慧藥為世除",
    "T50n2040_001:0033c19": "患。汝今云何而惱亂之。世間眾生癡惑無智。",
    "T50n2040_001:0033c20": "悉著邪見。今設法眼修習正路。欲導眾生。",
    "T50n2040_001:0033c21": "汝今云何惱亂導師。是則不可。譬如在於曠",
    "T50n2040_001:0033c22": "野之中。而欲欺誑商人導師。眾生墮大黑暗",
    "T50n2040_001:0033c23": "之中。茫然不知所止住處。菩薩為然大智",
    "T50n2040_001:0033c24": "慧燈。汝今云何欲吹令滅。眾生今者沒生死",
    "T50n2040_001:0033c25": "海。菩薩為修智慧寶船。汝今云何欲令沈溺。",
    "T50n2040_001:0033c26": "忍辱為芽堅固為根。無上大法以為大果。汝",
    "T50n2040_001:0033c27": "今云何而欲攻伐。貪恚癡鎖縛諸眾生。菩",
    "T50n2040_001:0033c28": "薩苦行欲為解之。今日決定於此樹下。結跏",
    "T50n2040_001:0033c29": "趺坐成無上道。此地乃是過去諸佛金剛之",
    "T50n2040_001:0034a01": "座。餘方悉轉斯處不動。堪受妙定非汝所",
    "T50n2040_001:0034a02": "摧。汝今宜應生欣慶心。息憍慢意修知識想。",
    "T50n2040_001:0034a03": "而奉事之。是時魔王聞空中聲。又見菩薩恬",
    "T50n2040_001:0034a04": "然不異。魔心慚愧捨離憍慢。即便復道還歸",
    "T50n2040_001:0034a05": "本宮。群魔憂慼悉皆崩散。情意沮悴無復威",
    "T50n2040_001:0034a06": "力。諸鬪戰具縱橫林野。當於惡魔退散之時。",
    "T50n2040_001:0034a07": "菩薩心淨湛然不動。天無烟霧風不搖條。落",
    "T50n2040_001:0034a08": "日停光倍更明盛。澄月映徹眾星燦朗。幽隱",
    "T50n2040_001:0034a09": "暗冥無復障礙。虛空諸天雨妙華香。作眾",
    "T50n2040_001:0034a10": "妓樂供養菩薩。瑞應本起云。魔王益忿更",
    "T50n2040_001:0034a11": "召諸鬼神王。合一億八千萬眾。皆使變為師",
    "T50n2040_001:0034a12": "子熊羆。兕虎象龍。牛馬犬豕。猴猨之形。不可",
    "T50n2040_001:0034a13": "稱言。蟲頭人軀。蚖蛇之身。黿龜之首。而有",
    "T50n2040_001:0034a14": "六目。或一頸而多頭。齒牙爪距擔山吐火。雷",
    "T50n2040_001:0034a15": "電四繞擭持戈矛。菩薩慈心不驚不怖。一毛",
    "T50n2040_001:0034a16": "不動光顏益好。鬼兵不能得近。魔王自前。與",
    "T50n2040_001:0034a17": "佛相難詰。其辭曰。",
    "T50n2040_001:0034a18": "　比丘何求坐樹下　　樂於林藪毒獸間",
    "T50n2040_001:0034a19": "　雲起可畏窈冥冥　　天魔圍繞不以驚",
    "T50n2040_001:0034a20": "菩薩答曰。",
    "T50n2040_001:0034a21": "　古正真道佛所行　　恬惔為上除不明",
    "T50n2040_001:0034a22": "　其成最勝法滿藏　　吾求斯坐快魔王",
    "T50n2040_001:0034a23": "魔王曰。",
    "T50n2040_001:0034a24": "　汝當作王轉金輪　　七寶自至典四方",
    "T50n2040_001:0034a25": "　所受五欲最無比　　斯處無道起入宮",
    "T50n2040_001:0034a26": "菩薩曰。",
    "T50n2040_001:0034a27": "　吾觀欲盛吞火銅　　棄國如唾無所貪",
    "T50n2040_001:0034a28": "　得王亦有老死憂　　去此無利勿妄談",
    "T50n2040_001:0034a29": "魔王曰。",
    "T50n2040_001:0034b01": "　何安坐林而大語　　委國財位守空閑",
    "T50n2040_001:0034b02": "　不見我興四部兵　　象馬步兵億八千",
    "T50n2040_001:0034b03": "　以現猨猴師子面　　虎兕毒蛇豕鬼形",
    "T50n2040_001:0034b04": "　皆持刀劍擭戈矛　　超躍哮呼滿空中",
    "T50n2040_001:0034b05": "菩薩曰。",
    "T50n2040_001:0034b06": "　設有億姟神武備　　為魔如汝來會此",
    "T50n2040_001:0034b07": "　矢刃火攻如風雨　　不先得佛終不起",
    "T50n2040_001:0034b08": "　魔有本願令我退　　吾亦自誓不虛還",
    "T50n2040_001:0034b09": "　今汝福地何如佛　　於是可知誰得勝",
    "T50n2040_001:0034b10": "魔王曰。",
    "T50n2040_001:0034b11": "　吾曾終身快布施　　故典六天為魔王",
    "T50n2040_001:0034b12": "　比丘知我宿福行　　自稱無量誰為證",
    "T50n2040_001:0034b13": "菩薩曰。",
    "T50n2040_001:0034b14": "　昔吾行願從定光　　受莂為佛釋迦文",
    "T50n2040_001:0034b15": "　怒畏想盡故斯坐　　意定必解壞汝軍",
    "T50n2040_001:0034b16": "　我所奉事諸佛多　　財寶衣食常施人",
    "T50n2040_001:0034b17": "　仁戒積德厚於地　　是以脫想無患難",
    "T50n2040_001:0034b18": "　菩薩即以智慧力　　伸手按地是知我",
    "T50n2040_001:0034b19": "　應時普地轉大動　　魔與官屬顛倒墮",
    "T50n2040_001:0034b20": "　魔王敗績悵失利　　昏迷却踞前畫地",
    "T50n2040_001:0034b21": "　其子又曉心乃寤　　即時自歸前悔過",
    "T50n2040_001:0034b22": "　吾已不復用兵器　　等行慈心却魔怨",
    "T50n2040_001:0034b23": "　世有兵器動人心　　而我已等汝眾生",
    "T50n2040_001:0034b24": "　若調象馬雖已調　　然後故態會復生",
    "T50n2040_001:0034b25": "　若得最調如佛性　　以如佛調無不仁",
    "T50n2040_001:0034b26": "　姟天見佛擒魔眾　　忍調無想怨自降",
    "T50n2040_001:0034b27": "　諸天歡喜奉華臻　　非法王壞法王勝",
    "T50n2040_001:0034b28": "　本從等意智慧力　　慧能即時禳不祥",
    "T50n2040_001:0034b29": "　能使怨家為子弟　　當禮四等道之證",
    "T50n2040_001:0034c01": "　面如滿月色從容　　名聞十方德如山",
    "T50n2040_001:0034c02": "　求佛相貌難得比　　當稽首斯度世仙",
    "T50n2040_001:0034c03": "釋迦譜卷第三",
    "T50n2040_001:0034c06": "釋迦譜卷第四",
    "T50n2040_001:0034c08": "蕭齊釋僧祐譔",
    "T50n2040_001:0034c09": "釋迦降生釋種成佛緣譜第四之四(出因果經)",
    "T50n2040_001:0034c10": "爾時菩薩以慈心力。於二月七日夜降伏魔",
    "T50n2040_001:0034c11": "已放大光明。即便入定思惟真諦。於諸法中",
    "T50n2040_001:0034c12": "禪定自在。悉知過去所造善惡從此生彼。父",
    "T50n2040_001:0034c13": "母眷屬。貧富貴賤壽命長短。及名姓字皆悉",
    "T50n2040_001:0034c14": "明了。即於眾生起大悲心。而自念言。一切眾",
    "T50n2040_001:0034c15": "生無救濟者。輪迴五道不知出津。皆悉虛偽",
    "T50n2040_001:0034c16": "無有真實。而於其中橫生苦樂。作是思惟至",
    "T50n2040_001:0034c17": "中夜盡。瑞應本起云。是日初夜得一術闍。",
    "T50n2040_001:0034c18": "自知宿命無數劫已來精神所更展轉受身不",
    "T50n2040_001:0034c19": "可計數。皆識知之。至二夜時得二術闍。悉",
    "T50n2040_001:0034c20": "知眾生心中所念。善惡殃福生死所趣。至三",
    "T50n2040_001:0034c21": "夜時得三術闍。漏盡結解自知本昔久所習",
    "T50n2040_001:0034c22": "行四神足念精進定欲定意定戒定變化法。",
    "T50n2040_001:0034c23": "所欲如意不復用思。身能飛行。能分一身作",
    "T50n2040_001:0034c24": "百作千。至億萬無數復合為一。能徹入地石",
    "T50n2040_001:0034c25": "壁皆過。從一方現俯沒仰出。譬如水波能中",
    "T50n2040_001:0034c26": "出水履水行虛身不陷墜。坐臥空中如飛鳥",
    "T50n2040_001:0034c27": "翔。立能及天。手捫日月。涌身平立至梵自",
    "T50n2040_001:0034c28": "在。眼能徹視。耳能洞聽。意預知諸天人龍鬼",
    "T50n2040_001:0034c29": "神。蚑行蠕動之類。身行口意。言心所欲念。悉",
    "T50n2040_001:0035a01": "見聞知。諸有貪婬無貪婬者。有瞋恚無瞋恚",
    "T50n2040_001:0035a02": "者。有愚癡無愚癡者。有愛欲無愛欲者。有大",
    "T50n2040_001:0035a03": "志行無大志行者。有內外行無內外行者。有",
    "T50n2040_001:0035a04": "念善不念善者。有一心無一心者。有解脫意",
    "T50n2040_001:0035a05": "無解脫意者。一切悉知。菩薩觀天上人中。地",
    "T50n2040_001:0035a06": "獄畜生鬼神五道。先世父母兄弟妻子。中外",
    "T50n2040_001:0035a07": "姓字一一分別。一世十世百千億萬無數世",
    "T50n2040_001:0035a08": "事。至于之天地一劫崩壞。空荒之時。一劫",
    "T50n2040_001:0035a09": "始成人物興時。能知十劫百劫。至于千萬億",
    "T50n2040_001:0035a10": "無數劫中。內外姓字。衣食苦樂。壽命長短。",
    "T50n2040_001:0035a11": "死此生彼。展轉所趣。從上頭始諸所更身。生",
    "T50n2040_001:0035a12": "長老終形色好醜。賢愚苦樂一切三界。皆分",
    "T50n2040_001:0035a13": "別知。見人魂神。各自隨行生五道中。或墮地",
    "T50n2040_001:0035a14": "獄或墮畜生。或作鬼神或生天上。或入人形。",
    "T50n2040_001:0035a15": "有生豪貴富樂家者。有生卑鄙貧賤家者。知",
    "T50n2040_001:0035a16": "眾生惑五陰自蔽。一色像。二痛癢。三思想。",
    "T50n2040_001:0035a17": "四行作。五魂識。皆習五欲眼貪色。耳貪聲。鼻",
    "T50n2040_001:0035a18": "貪香。舌貪味。身貪細滑。為愛欲所牽。惑於財",
    "T50n2040_001:0035a19": "色。思望安樂。從是生諸惡本。從惡致苦。能斷",
    "T50n2040_001:0035a20": "愛習不隨婬心。大如毛髮受行八道。則終苦",
    "T50n2040_001:0035a21": "滅。譬如無薪亦復無火。是謂無為度世之道。",
    "T50n2040_001:0035a22": "菩薩自知已棄惡本。無婬怒癡生死已除。",
    "T50n2040_001:0035a23": "根種悉斷無餘栽糵。所作已成智慧已了。明",
    "T50n2040_001:0035a24": "星出時霍然大悟。得無上正真之道。為最正",
    "T50n2040_001:0035a25": "覺。得佛十八法。有十神力四無所畏。",
    "T50n2040_001:0035a26": "爾時菩薩既至中夜。即得天眼觀察世間。皆",
    "T50n2040_001:0035a27": "悉徹見如明鏡中自觀面像。見諸眾生種類",
    "T50n2040_001:0035a28": "無量。死此生彼。隨行善惡受苦樂報。見地獄",
    "T50n2040_001:0035a29": "中考治眾生。或洋銅灌口。或抱銅柱。或臥鐵",
    "T50n2040_001:0035b01": "床。或以鐵鑊而煎煮之。或以火上而加丳",
    "T50n2040_001:0035b02": "炙。或為虎狼鷹犬所食。或有避火依於樹下。",
    "T50n2040_001:0035b03": "樹葉墮落皆成刀劍。割截其身。或以斧鋸解",
    "T50n2040_001:0035b04": "剝肢體。或擲熱沸灰河之中。或復擲熱糞",
    "T50n2040_001:0035b05": "屎坑中。受如是等種種諸苦。以業報故命終",
    "T50n2040_001:0035b06": "不死。菩薩既見如此事已。而心思惟。此等眾",
    "T50n2040_001:0035b07": "生本造惡業。為世樂故而今得果極為大苦。",
    "T50n2040_001:0035b08": "若人有見如此惡報。無復更應作不善想。爾",
    "T50n2040_001:0035b09": "時菩薩復觀畜生。隨種種行受雜醜形。或復",
    "T50n2040_001:0035b10": "有為骨肉筋角。皮牙毛羽而受殺者。或復為",
    "T50n2040_001:0035b11": "人負荷重擔。饑渴乏極。人無知者。或穿其",
    "T50n2040_001:0035b12": "鼻。或鉤其首。常以身肉而供於人。還與其類",
    "T50n2040_001:0035b13": "更相食噉。受於如是種種之苦。菩薩既見生",
    "T50n2040_001:0035b14": "大悲心即自思惟。斯等眾生恒以身力而供",
    "T50n2040_001:0035b15": "於人。又加楚撻饑渴之苦。皆是本修惡行果",
    "T50n2040_001:0035b16": "報。爾時菩薩次觀餓鬼。見其恒居黑暗之中。",
    "T50n2040_001:0035b17": "未曾暫覩日月之光。還是其類亦不相見。受",
    "T50n2040_001:0035b18": "形長大腹如大山。咽頸若鍼。口中恒有大火",
    "T50n2040_001:0035b19": "熾然。常為饑渴之所煎迫。千億萬歲不聞食",
    "T50n2040_001:0035b20": "聲。設值天雨灑其上者。變成火珠。或時過",
    "T50n2040_001:0035b21": "臨江海河池。水即化為熱銅焦炭。動身舉步",
    "T50n2040_001:0035b22": "聲如人牽五百乘車。肢體節節皆悉火然。菩",
    "T50n2040_001:0035b23": "薩既見受如是等種種諸苦。起大悲心而自",
    "T50n2040_001:0035b24": "思惟。斯等皆為本造慳貪。積財不施。故令",
    "T50n2040_001:0035b25": "今者受斯罪報。若人見彼受此苦痛。宜應惠",
    "T50n2040_001:0035b26": "施勿生悋惜。設使無財。亦應割肉以用布",
    "T50n2040_001:0035b27": "施。",
    "T50n2040_001:0035b28": "爾時菩薩。次復觀人。見從中陰始欲入胎。父",
    "T50n2040_001:0035b29": "母和合以顛倒想。起於愛心。即以不淨而為",
    "T50n2040_001:0035c01": "己身。既處胎已。在於生熟二藏之間。熏炙",
    "T50n2040_001:0035c02": "身體如地獄苦。至滿十月然後方生。初生之",
    "T50n2040_001:0035c03": "時。而為外人之所抱執。麁澁苦痛如被刀劍。",
    "T50n2040_001:0035c04": "如是不久復歸老死。更為嬰兒輪轉五道。不",
    "T50n2040_001:0035c05": "能自悟。菩薩道已起大悲心。而自思惟。眾生",
    "T50n2040_001:0035c06": "皆有如斯之患。云何於中耽著五欲。橫計為",
    "T50n2040_001:0035c07": "樂。而不能斷顛倒根本。",
    "T50n2040_001:0035c08": "爾時菩薩。次觀諸天。見彼天子其身清淨。不",
    "T50n2040_001:0035c09": "受塵垢如真瑠璃。有大光明而目不瞬。或",
    "T50n2040_001:0035c10": "有居在須彌山頂。或復居在須彌四領。或復",
    "T50n2040_001:0035c11": "居在虛空之中。心常歡悅無不適事。奏天美",
    "T50n2040_001:0035c12": "樂以自娛樂。不識晝夜。四方諸趣無不絕妙。",
    "T50n2040_001:0035c13": "視東耽著彌歲忘轉。瞻西流湎經年不迴。",
    "T50n2040_001:0035c14": "乃至南北皆亦如是。飲食衣服應念即至。雖",
    "T50n2040_001:0035c15": "有如此適意之事。猶為欲火之所煎焦。又見",
    "T50n2040_001:0035c16": "彼天福盡之時。五死相現。一者頭上華萎。二",
    "T50n2040_001:0035c17": "者眼瞬。三者身上光滅。四者腋下汗出。五者",
    "T50n2040_001:0035c18": "自然離於本座。其諸眷屬見天子身五死相",
    "T50n2040_001:0035c19": "現心生戀慕。天子亦復自見己身有五死相。",
    "T50n2040_001:0035c20": "又見眷屬戀慕於己。當爾之時生大苦惱。菩",
    "T50n2040_001:0035c21": "薩既見彼諸天子有如此事。起大悲心而自",
    "T50n2040_001:0035c22": "思惟。此諸天子。本修少善得受天樂。果報",
    "T50n2040_001:0035c23": "將盡生大苦惱。既命終已捨彼天身。或有",
    "T50n2040_001:0035c24": "墜於三惡道中。本造善行為求樂報。而今所",
    "T50n2040_001:0035c25": "得少樂多苦。譬如饑人噉雜毒食。初雖為美",
    "T50n2040_001:0035c26": "終成大患。云何智者貪樂此也。色無色界諸",
    "T50n2040_001:0035c27": "天。見壽命長便謂常樂。既見變壞生大苦惱。",
    "T50n2040_001:0035c28": "即起邪見謂無因果。以此事故輪迴三塗。備",
    "T50n2040_001:0035c29": "受諸苦。菩薩以天眼力。觀察五道。起大悲",
    "T50n2040_001:0036a01": "心而自思惟。三界之中無有一樂。如是思惟",
    "T50n2040_001:0036a02": "至中夜盡。爾時菩薩。至第三夜觀眾生性。以",
    "T50n2040_001:0036a03": "何因緣而有老死。即知老死以生為本。若離",
    "T50n2040_001:0036a04": "於生則無老死。又復此生不從天生。不從自",
    "T50n2040_001:0036a05": "生。非無緣生從因緣生。因於欲有色有無色",
    "T50n2040_001:0036a06": "有業生。又觀三有業從何而生。即知三有業",
    "T50n2040_001:0036a07": "從四取生。又觀四取從何而生。即知四取從",
    "T50n2040_001:0036a08": "愛而生。又復觀愛從何而生。即便知愛從受",
    "T50n2040_001:0036a09": "而生。又復觀受從何而生。即便知受從觸而",
    "T50n2040_001:0036a10": "生。又復觀觸從何而生。即便知觸從六入生。",
    "T50n2040_001:0036a11": "又觀六入從何而生。即知六入從名色生。又",
    "T50n2040_001:0036a12": "觀名色從何而生。即知名色從識而生。又復",
    "T50n2040_001:0036a13": "觀識從何而生。即便知識從行而生。又復觀",
    "T50n2040_001:0036a14": "行從何而生。即便知行從無明生。若滅無明",
    "T50n2040_001:0036a15": "則行滅。行滅則識滅。識滅則名色滅。名色",
    "T50n2040_001:0036a16": "滅則六入滅。六入滅則觸滅。觸滅則受滅。",
    "T50n2040_001:0036a17": "受滅則愛滅。愛滅則取滅。取滅則有滅。有",
    "T50n2040_001:0036a18": "滅則生滅。生滅則老死憂悲苦惱滅。如是",
    "T50n2040_001:0036a19": "逆順觀十二因緣。第三夜分破於無明。明相",
    "T50n2040_001:0036a20": "出時得智慧光。斷於習障成一切種智。爾時",
    "T50n2040_001:0036a21": "如來心自思惟。八正聖道是三世諸佛之所",
    "T50n2040_001:0036a22": "履行。趣般涅槃路。我今已踐。智慧通達無",
    "T50n2040_001:0036a23": "所罣礙。于時大地十八相動。遊霞飛塵皆悉",
    "T50n2040_001:0036a24": "澄淨。天鼓自然而發妙聲。香風徐起柔軟清",
    "T50n2040_001:0036a25": "涼。雜色瑞雲降甘露雨。園林華果榮不待時。",
    "T50n2040_001:0036a26": "又雨曼陀羅華。摩訶曼陀羅華。曼殊沙華。",
    "T50n2040_001:0036a27": "摩訶曼殊沙華。金華銀華瑠璃等華。七寶蓮",
    "T50n2040_001:0036a28": "華繞菩提樹。滿三十六踰闍那。是時諸天作",
    "T50n2040_001:0036a29": "天妓樂。散華燒香歌唄讚歎。執天寶蓋及",
    "T50n2040_001:0036b01": "以幢幡。充塞虛空供養如來。龍神八部所設",
    "T50n2040_001:0036b02": "供養。亦復如是。當爾之時。一切眾生皆悉慈",
    "T50n2040_001:0036b03": "愛。無瞋害想歡喜踊躍。如見聖跡無怖畏情。",
    "T50n2040_001:0036b04": "其心調柔離憍慢意。亦無慳嫉諂誑之心。五",
    "T50n2040_001:0036b05": "淨居天離喜樂根。亦皆歡悅不能自勝。地獄",
    "T50n2040_001:0036b06": "苦痛暫得休息。生大歡喜。一切畜生相食噉",
    "T50n2040_001:0036b07": "者。無復惡心。餓鬼飽滿無饑渴想。世界之",
    "T50n2040_001:0036b08": "中幽瞑之處。日月威光所不能照而皆大明。",
    "T50n2040_001:0036b09": "其中眾生悉得相見。各作是言。此中云何忽",
    "T50n2040_001:0036b10": "有眾生。大聖法王出興於世。以大法光破非",
    "T50n2040_001:0036b11": "法暗。故令一切皆悉明朗。甘蔗先王棄國",
    "T50n2040_001:0036b12": "學道。得五通仙又行十善。得生天者皆乘神",
    "T50n2040_001:0036b13": "通。到菩提樹在虛空中。歡喜合掌而讚歎言。",
    "T50n2040_001:0036b14": "於我甘蔗種族之中。能斷諸漏成一切智。為",
    "T50n2040_001:0036b15": "世間眼甚為奇特。一切人天。莫不歡喜踊躍",
    "T50n2040_001:0036b16": "無量唯有魔王心猶憂愁。",
    "T50n2040_001:0036b17": "爾時如來。於七日中一心思惟。觀於樹王而",
    "T50n2040_001:0036b18": "自念言。我在此處盡一切漏。所作已竟本願",
    "T50n2040_001:0036b19": "成滿。我所得法甚深難解。唯佛與佛乃能知",
    "T50n2040_001:0036b20": "之。一切眾生於五濁世。為貪欲瞋恚愚癡。",
    "T50n2040_001:0036b21": "邪見憍慢諂曲之所覆障。薄福鈍根無有智",
    "T50n2040_001:0036b22": "慧。云何能解我所得法。今我若為轉法輪者。",
    "T50n2040_001:0036b23": "彼必迷惑不能信受。而生誹謗當墮惡道。受",
    "T50n2040_001:0036b24": "諸苦痛。我寧默然入般涅槃。爾時如來以偈",
    "T50n2040_001:0036b25": "頌曰。",
    "T50n2040_001:0036b26": "　聖道甚難登　　智慧果難得",
    "T50n2040_001:0036b27": "　我於此難中　　皆悉已能辦",
    "T50n2040_001:0036b28": "　我所得智慧　　微妙最第一",
    "T50n2040_001:0036b29": "　眾生諸根鈍　　著樂癡所盲",
    "T50n2040_001:0036c01": "　順於生死流　　不能返其源",
    "T50n2040_001:0036c02": "　如斯之等類　　云何而可度",
    "T50n2040_001:0036c03": "爾時如來作是念已。大梵天王。見於如來聖",
    "T50n2040_001:0036c04": "果已成。默然而住不轉法輪。心懷憂惱即自",
    "T50n2040_001:0036c05": "念言。世尊昔於無量億劫。為眾生故久在生",
    "T50n2040_001:0036c06": "死。捨國城妻子頭目髓腦。備受眾苦始於今",
    "T50n2040_001:0036c07": "者所願滿足。成阿耨多羅三藐三菩提。云何",
    "T50n2040_001:0036c08": "默然而不說法。眾生長夜沈沒生死。我今當",
    "T50n2040_001:0036c09": "往請轉法輪。作是念已即發天宮。猶如壯士",
    "T50n2040_001:0036c10": "屈伸臂頃。至如來所頭面禮足。繞百千匝却",
    "T50n2040_001:0036c11": "住一面。胡跪合掌而白佛言。世尊往昔。為眾",
    "T50n2040_001:0036c12": "生故久住生死。捨身頭目以用布施。備受諸",
    "T50n2040_001:0036c13": "苦廣修德本。始於今者成無上道。云何默然",
    "T50n2040_001:0036c14": "而不說法。眾生長夜沒溺生死。墮無明暗出",
    "T50n2040_001:0036c15": "斯甚難。然有眾生過去世時。親近善友植諸",
    "T50n2040_001:0036c16": "德本。堪任聞法受於聖道。唯願世尊為斯等",
    "T50n2040_001:0036c17": "故。以大悲力轉妙法輪。釋提桓因乃至他化",
    "T50n2040_001:0036c18": "自在天。亦復如是勸請如來。為諸眾生轉大",
    "T50n2040_001:0036c19": "法輪。",
    "T50n2040_001:0036c20": "爾時世尊答大梵王及釋提桓因等言。我亦",
    "T50n2040_001:0036c21": "欲為一切眾生。轉於法輪。但所得法。微妙",
    "T50n2040_001:0036c22": "甚深難解難知。諸眾生等不能信受。生誹謗",
    "T50n2040_001:0036c23": "心墮於地獄。我今為此故默然耳。時梵天王",
    "T50n2040_001:0036c24": "等乃至三請。爾時如來。至滿七日默然受",
    "T50n2040_001:0036c25": "之。梵天王等知佛受請。頭面禮足各還所住。",
    "T50n2040_001:0036c26": "賢愚經云。佛在摩竭國善勝道場。初始得",
    "T50n2040_001:0036c27": "佛念諸眾生。迷網邪倒難可教化。若我住世",
    "T50n2040_001:0036c28": "於事無益。不如遷逝無餘涅槃。爾時梵天",
    "T50n2040_001:0036c29": "知佛所念。即從天下前詣佛所。頭面禮足長",
    "T50n2040_001:0037a01": "跪合掌。勸請世尊轉于法輪。佛答梵天。眾生",
    "T50n2040_001:0037a02": "之類塵垢所蔽。樂著世樂無有慧心。若我住",
    "T50n2040_001:0037a03": "世唐勞其功。如吾所念唯滅為快。爾時梵天",
    "T50n2040_001:0037a04": "復更傾側。而白佛言世尊今日。法海已滿法",
    "T50n2040_001:0037a05": "幢已立。潤濟開導今正是時。又諸眾生應可",
    "T50n2040_001:0037a06": "度者。亦甚眾多。云何世尊欲入涅槃。使此萌",
    "T50n2040_001:0037a07": "類永失覆護。世尊先昔無數劫時。恒為眾生",
    "T50n2040_001:0037a08": "采集法樂。乃至一偈以身妻子而用募求。",
    "T50n2040_001:0037a09": "云何不念便欲孤棄。過去久遠於閻浮提。作",
    "T50n2040_001:0037a10": "大國王號脩樓婆。領此世界八萬四千諸小",
    "T50n2040_001:0037a11": "國邑。六萬山川。八十億聚落。王有二萬夫人。",
    "T50n2040_001:0037a12": "一萬大臣。時妙色王德力無比。覆育民物豐",
    "T50n2040_001:0037a13": "樂無極。王心念曰。如我今者。唯以財寶資給",
    "T50n2040_001:0037a14": "一切。無有道教而安立之。此是我咎何其苦",
    "T50n2040_001:0037a15": "哉。今當推求堅實法財。普令得服。即時宣令",
    "T50n2040_001:0037a16": "閻浮提內。誰能有法與我說者。恣其所得不",
    "T50n2040_001:0037a17": "敢違逆。募出周遍無有應者。時王憂愁酸切",
    "T50n2040_001:0037a18": "懇惻。毘沙門王見其如是。欲往試之轉自變",
    "T50n2040_001:0037a19": "身。化作夜叉色貌青黑。眼赤如血狗牙上",
    "T50n2040_001:0037a20": "出。頭髮悉竪火從口出。來詣宮門口自宣言。",
    "T50n2040_001:0037a21": "誰欲聞法我當為說。王聞是語喜不自勝。躬",
    "T50n2040_001:0037a22": "自出迎前為作禮。敷施高座請令就坐。即集",
    "T50n2040_001:0037a23": "群僚前後圍繞。欲得聽聞。爾時夜叉。復告王",
    "T50n2040_001:0037a24": "曰學法事難。云何直爾欲得聞知。王叉手曰。",
    "T50n2040_001:0037a25": "一切所須不敢有逆。夜叉報曰。若以大王可",
    "T50n2040_001:0037a26": "愛妻子。與我食者乃可與法。爾時大王以所",
    "T50n2040_001:0037a27": "愛夫人及兒中勝者。供養夜叉。夜叉得已。於",
    "T50n2040_001:0037a28": "高座上眾會之中。取而食之。爾時諸王百官",
    "T50n2040_001:0037a29": "群臣。見王如是。啼哭懊惱宛轉在地。勸請大",
    "T50n2040_001:0037b01": "王令捨此事。王為法故心堅不迴。時夜叉鬼",
    "T50n2040_001:0037b02": "食妻子盡。為說一偈。",
    "T50n2040_001:0037b03": "　一切行無常　　生者皆有苦",
    "T50n2040_001:0037b04": "　五陰空無相　　無有我我所",
    "T50n2040_001:0037b05": "說是偈已王大歡喜。心無悔恨大如毛髮。即",
    "T50n2040_001:0037b06": "使盡寫遣使頒示。閻浮提內咸使誦習。世",
    "T50n2040_001:0037b07": "尊往昔為於眾生。不顧身命乃至如是。今者",
    "T50n2040_001:0037b08": "世尊。法海已滿法幢已立。法鼓已建法炬已",
    "T50n2040_001:0037b09": "照。潤益成立今正得時。云何欲捨一切眾生。",
    "T50n2040_001:0037b10": "入於涅槃而不說法。爾時梵王於如來前。合",
    "T50n2040_001:0037b11": "掌讚歎說於如來。先身求法為於眾生。凡有",
    "T50n2040_001:0037b12": "千首。世尊爾時受梵王請。即便往詣波羅",
    "T50n2040_001:0037b13": "柰國鹿野苑中轉于法輪。三寶因是乃現於",
    "T50n2040_001:0037b14": "世。時諸天人諸龍鬼神八部之眾。聞說是已",
    "T50n2040_001:0037b15": "莫不歡喜。普曜經云。如來具足成正覺已。",
    "T50n2040_001:0037b16": "移坐石室自念本願。欲度眾生思惟生死。世",
    "T50n2040_001:0037b17": "間道術九十六種。各信所事孰知其惑。天地",
    "T50n2040_001:0037b18": "無常皆悉大苦。誰能信者意欲默然。不為說",
    "T50n2040_001:0037b19": "法便入定意。時天帝釋。知佛不欲說法。悲念",
    "T50n2040_001:0037b20": "三界即將般遮。下到石室鼓琴歌佛本願。請",
    "T50n2040_001:0037b21": "說不死之法。佛隨俗心是法甚深。非心所思",
    "T50n2040_001:0037b22": "非言可暢。即說偈言。",
    "T50n2040_001:0037b23": "　深奧恬泊　　明耀無垢　　吾以遂是",
    "T50n2040_001:0037b24": "　甘露無為　　今我說之　　眾人不解",
    "T50n2040_001:0037b25": "　如吾今日　　不如默然　　除去言辭",
    "T50n2040_001:0037b26": "　無思無得　　如是自然　　猶如虛空",
    "T50n2040_001:0037b27": "時識伽梵王。與六萬八千梵。來到佛所。白佛",
    "T50n2040_001:0037b28": "言。天地無祐今欲毀壞。佛不說法眾苦沈滯。",
    "T50n2040_001:0037b29": "沒於三界。願轉法輪悉救眾生。佛默可之時",
    "T50n2040_001:0037c01": "有樹神。名曰法明。又名法樂。又名法意。又名",
    "T50n2040_001:0037c02": "持法。白佛言。世尊。當於何處而轉法輪。佛言",
    "T50n2040_001:0037c03": "在波羅柰仙人住處鹿苑之中。人民雖少我",
    "T50n2040_001:0037c04": "宿命時。在中建立法祠。六萬億載。在中供養",
    "T50n2040_001:0037c05": "六萬億諸佛。諸仙人等遊居其中。以佛道眼",
    "T50n2040_001:0037c06": "普觀世間。今當為誰第一說法。何人易化婬",
    "T50n2040_001:0037c07": "怒癡薄。欝曇藍弗三垢尠薄。身故已來已經",
    "T50n2040_001:0037c08": "七日。第二學仙今日壽終。佛復念言。昔父",
    "T50n2040_001:0037c09": "王遣五人。俱侍衛我經歷勤苦。我今寧可為",
    "T50n2040_001:0037c10": "其先說。",
    "T50n2040_001:0037c11": "爾時世尊從樹下起。尋時舉聲。告於三千大",
    "T50n2040_001:0037c12": "千世界。皆使知之至波羅柰詣五人所。於是",
    "T50n2040_001:0037c13": "五人遙見佛來。轉相謂言。沙門瞿曇迷失",
    "T50n2040_001:0037c14": "無定。所志不獲假使來者。慎莫為起亦勿迎",
    "T50n2040_001:0037c15": "逆彼時五人遙見佛到。不能堪任。不安所坐。",
    "T50n2040_001:0037c16": "即起歸敬。",
    "T50n2040_001:0037c17": "爾時地神暢聲告已。即為立座頒宣。廣說十",
    "T50n2040_001:0037c18": "二因緣(拘隣者知本際也)佛法聖眾即成三寶。名暢天",
    "T50n2040_001:0037c19": "下音徹梵天。俱隣五人六十億天。八十億色",
    "T50n2040_001:0037c20": "界天。八萬世人得法眼淨。",
    "T50n2040_001:0037c21": "爾時世尊受梵王等請已。又於七日而以佛",
    "T50n2040_001:0037c22": "眼。觀諸眾生上中下根。及諸煩惱亦下中上。",
    "T50n2040_001:0037c23": "滿二七日。爾時世尊。又復思惟。我今當開",
    "T50n2040_001:0037c24": "甘露法門。誰應在先而得聞者。阿羅邏仙人",
    "T50n2040_001:0037c25": "聰慧易悟。又先發願道成度我。作是念時空",
    "T50n2040_001:0037c26": "中有言。阿羅邏仙人作夜命終。爾時世尊。",
    "T50n2040_001:0037c27": "即便答彼空中聲言。我亦知其昨夜命終。又",
    "T50n2040_001:0037c28": "自思惟。迦蘭仙人利根明了。亦應先聞。空",
    "T50n2040_001:0037c29": "中又言。迦蘭仙人昨夜命終。爾時世尊。即",
    "T50n2040_001:0038a01": "以答言。我亦知其昨夜命終。爾時世尊。又自",
    "T50n2040_001:0038a02": "思惟。彼王師大臣。所遣憍陳如等五人。瞻視",
    "T50n2040_001:0038a03": "我者皆悉聰明。又過去世於我發願。應先聞",
    "T50n2040_001:0038a04": "法。我今宜當為此五人先開法門。又自思惟。",
    "T50n2040_001:0038a05": "古昔諸佛轉法輪處。皆悉在於波羅柰國鹿",
    "T50n2040_001:0038a06": "野苑中仙人住處。又此五人所止住處。亦",
    "T50n2040_001:0038a07": "在於彼我今應往。至其住處轉大法輪。思惟",
    "T50n2040_001:0038a08": "是已即從座起。詣波羅柰國。爾時有五百",
    "T50n2040_001:0038a09": "商人。二人為主。一名跋陀羅斯那。二名跋",
    "T50n2040_001:0038a10": "陀羅梨。行過曠野。時有天神而語之言。有如",
    "T50n2040_001:0038a11": "來應正遍知明行足善逝世間解無上士調御",
    "T50n2040_001:0038a12": "丈夫天人師佛世尊。出興於世最上福田。汝",
    "T50n2040_001:0038a13": "今宜應最前設供。時彼商人聞天語已。即答",
    "T50n2040_001:0038a14": "之曰。善哉如告。又問天言。世尊今者為在",
    "T50n2040_001:0038a15": "何許天又報言。世尊不久當來至此。於是如",
    "T50n2040_001:0038a16": "來於無量諸天前後導從。到多謂娑跋利村。",
    "T50n2040_001:0038a17": "時彼村人既見如來威相莊嚴。又見諸天前",
    "T50n2040_001:0038a18": "後圍繞。倍生歡喜。即以蜜麨而奉上佛。爾",
    "T50n2040_001:0038a19": "時世尊心自思惟。過去諸佛用鉢多羅。而以",
    "T50n2040_001:0038a20": "盛食。時四天王知佛心念。各持一鉢來至佛",
    "T50n2040_001:0038a21": "所。而以奉上。於是世尊而自念言。我今若受",
    "T50n2040_001:0038a22": "一王鉢者。餘王必當生於恨心。即便普受四",
    "T50n2040_001:0038a23": "王之鉢。累置掌上按令成一。使四際相現。",
    "T50n2040_001:0038a24": "爾時世尊即便呪願。今所布施。欲令食者。得",
    "T50n2040_001:0038a25": "充氣力。當令施者。得色得力。得瞻得喜。安快",
    "T50n2040_001:0038a26": "無病。終保年壽。諸善鬼神。恒隨守護。開示",
    "T50n2040_001:0038a27": "道地。得利諧偶。吉無不利。日月五星。二十",
    "T50n2040_001:0038a28": "八宿。天神鬼王。常隨護助。四天大王。賞別善",
    "T50n2040_001:0038a29": "人。飯食布施。斷三毒根。將來當獲三堅法報。",
    "T50n2040_001:0038b01": "聰明智慧。篤信佛法。在在所生。正見不昧。現",
    "T50n2040_001:0038b02": "世之中。父母妻子。親戚眷屬。皆悉熾盛。無",
    "T50n2040_001:0038b03": "諸災怪不吉祥事。門族之中。若有命過。墮惡",
    "T50n2040_001:0038b04": "道者。當令以今所施之福。還生人天不起邪",
    "T50n2040_001:0038b05": "見。增進功德。常得奉近諸佛如來。得聞妙說。",
    "T50n2040_001:0038b06": "見諦得證。所願具足。爾時世尊呪願訖已。即",
    "T50n2040_001:0038b07": "便受食食既畢竟。澡漱洗鉢即授商人三歸。",
    "T50n2040_001:0038b08": "一歸依佛。二歸依法。三歸依當來僧。授三歸",
    "T50n2040_001:0038b09": "竟。因與之別。瑞應本起云。佛定意七日不",
    "T50n2040_001:0038b10": "動不搖。樹神念佛新得道快。坐已七日未有",
    "T50n2040_001:0038b11": "獻食者。我當求人令獻佛食。時有五百賈人。",
    "T50n2040_001:0038b12": "從山一面過。車牛皆躓礙不行。中有兩大人。",
    "T50n2040_001:0038b13": "一名提謂。二名波利。怖還與眾人俱。詣樹神",
    "T50n2040_001:0038b14": "請福。神現光像言。今世有佛在此優留國界",
    "T50n2040_001:0038b15": "尼連禪水邊。未有獻食者。汝曹幸先能有善",
    "T50n2040_001:0038b16": "意。必獲大福。賈人聞佛名。皆喜言佛必獨大",
    "T50n2040_001:0038b17": "尊。天神所敬非凡品也。即和麨蜜俱詣樹下",
    "T50n2040_001:0038b18": "稽首上佛。佛念先古諸佛。哀受人施法皆持",
    "T50n2040_001:0038b19": "鉢。不宜如餘道人手受食也。四天王即遙知",
    "T50n2040_001:0038b20": "佛當用鉢。如人屈伸臂頃。俱到頞那山上。如",
    "T50n2040_001:0038b21": "意所念石中自然出四鉢。香潔無穢。四天王",
    "T50n2040_001:0038b22": "各取一鉢。還共上佛。願哀賈人令得大福",
    "T50n2040_001:0038b23": "方。有鐵鉢後弟子當用食。佛念取一鉢。不快",
    "T50n2040_001:0038b24": "餘王意。便悉受四鉢。累置左手中。右手按之",
    "T50n2040_001:0038b25": "合成一鉢。令四際現。而便前行。威儀詳",
    "T50n2040_001:0038b26": "序步若鵝王。路逢外道名優波伽。既見如",
    "T50n2040_001:0038b27": "來相好莊嚴。諸根寂定歎為奇特。即說偈",
    "T50n2040_001:0038b28": "言。",
    "T50n2040_001:0038b29": "　世間諸眾生　　皆為三毒縛",
    "T50n2040_001:0038c01": "　諸根又輕躁　　馳蕩於外境",
    "T50n2040_001:0038c02": "　而今見仁者　　諸根極寂靜",
    "T50n2040_001:0038c03": "　必到解脫地　　決定無有疑",
    "T50n2040_001:0038c04": "　仁者所學師　　其姓字何等",
    "T50n2040_001:0038c05": "爾時世尊以偈答曰。",
    "T50n2040_001:0038c06": "　我今已超出　　一切眾生表",
    "T50n2040_001:0038c07": "　微妙深遠法　　我今已具足",
    "T50n2040_001:0038c08": "　三毒五欲境　　永斷無餘習",
    "T50n2040_001:0038c09": "　如蓮華在水　　不染濁水泥",
    "T50n2040_001:0038c10": "　自悟八正道　　無師無等侶",
    "T50n2040_001:0038c11": "　如清淨智慧　　降伏大力魔",
    "T50n2040_001:0038c12": "　今得成正覺　　堪為天人師",
    "T50n2040_001:0038c13": "　身口意滿足　　故號為牟尼",
    "T50n2040_001:0038c14": "　欲趣波羅柰　　轉甘露法輪",
    "T50n2040_001:0038c15": "　是天人魔梵　　所可不能轉",
    "T50n2040_001:0038c16": "爾時優波迦。聞此偈言心生歡喜。歎未曾有",
    "T50n2040_001:0038c17": "合掌恭敬。圍繞而去。迴顧瞻矚不見乃去。爾",
    "T50n2040_001:0038c18": "時世尊即復前行。次到阿闍婆羅水側。日暮",
    "T50n2040_001:0038c19": "止宿而便入定。當於爾時七日風雨。時彼水",
    "T50n2040_001:0038c20": "中有大龍王。名曰真隣陀見佛入定。即以其",
    "T50n2040_001:0038c21": "身圍繞七匝。滿七日已。時彼龍王化為人形。",
    "T50n2040_001:0038c22": "頭面禮足而白佛言。世尊在此七日之中。不",
    "T50n2040_001:0038c23": "至乃甚患風雨也。爾時世尊以偈答曰。",
    "T50n2040_001:0038c24": "　諸天及世人　　所歡五欲樂",
    "T50n2040_001:0038c25": "　比我禪定樂　　不可為譬類",
    "T50n2040_001:0038c26": "時彼龍王聞佛此偈。歡喜踊躍頭面禮足。還",
    "T50n2040_001:0038c27": "歸所止。瑞應本起云。起到文隣盲龍無提水",
    "T50n2040_001:0038c28": "邊。坐定七日不喘不息。光照水中龍目得開。",
    "T50n2040_001:0038c29": "即識如來如前。三佛光明。目輒得視龍王",
    "T50n2040_001:0039a01": "歡喜。沐浴名香栴檀蘇合。出水見佛相好光",
    "T50n2040_001:0039a02": "影。如樹有華。前繞佛七匝。身離佛圍四十",
    "T50n2040_001:0039a03": "里。龍有七頭羅覆佛上。欲以障蔽蚊虻寒暑。",
    "T50n2040_001:0039a04": "時雨七日。龍一心不饑不渴。七日雨止佛從",
    "T50n2040_001:0039a05": "定寤。龍化作年少道人。著好服飾稽首問",
    "T50n2040_001:0039a06": "佛。佛得無寒得無熱。無為蚊虻所嬈近耶。佛",
    "T50n2040_001:0039a07": "時答言。",
    "T50n2040_001:0039a08": "　久得在屏處　　思道其福快",
    "T50n2040_001:0039a09": "　昔所願欲聞　　今已悉知快",
    "T50n2040_001:0039a10": "　不為彼所嬈　　能安眾生快",
    "T50n2040_001:0039a11": "　度世三毒滅　　得佛泥洹快",
    "T50n2040_001:0039a12": "　生世得覩佛　　聞受經法快",
    "T50n2040_001:0039a13": "　得與辟支佛　　真人會亦快",
    "T50n2040_001:0039a14": "　不與愚從事　　得離惡人快",
    "T50n2040_001:0039a15": "　有黠別真偽　　知信正道快",
    "T50n2040_001:0039a16": "佛告龍王。汝當復自歸於佛。自歸於法。自歸",
    "T50n2040_001:0039a17": "於比丘僧。即受三自歸。諸畜生中。是龍為先",
    "T50n2040_001:0039a18": "見佛。",
    "T50n2040_001:0039a19": "爾時世尊。即復前往波羅柰國。至憍陳如摩",
    "T50n2040_001:0039a20": "訶那摩跋波阿捨婆闍跋陀羅闍所止住處。",
    "T50n2040_001:0039a21": "時彼五人遙見佛來。共相謂言。沙門瞿曇棄",
    "T50n2040_001:0039a22": "捨苦行而還。退受飲食之樂。無復道心。今既",
    "T50n2040_001:0039a23": "來此。我等不須起迎之也。亦勿作禮敬。問所",
    "T50n2040_001:0039a24": "須為敷坐處。若欲坐者自隨其意。作此語竟",
    "T50n2040_001:0039a25": "而各默然。爾時世尊既來至已。五人不覺各",
    "T50n2040_001:0039a26": "從座起。禮拜奉迎互為執事。或復有為持衣",
    "T50n2040_001:0039a27": "鉢者。或有取水供盥漱者。或復有為澡洗脚",
    "T50n2040_001:0039a28": "者。各違本誓。猶故稱佛以為瞿曇。爾時世尊",
    "T50n2040_001:0039a29": "語憍陳如言。汝等共約見我不起。今者何故。",
    "T50n2040_001:0039b01": "違先所誓而即驚起。為我執事。時彼五人聞",
    "T50n2040_001:0039b02": "佛此言。深生慚愧即前白言。瞿曇行道得無",
    "T50n2040_001:0039b03": "疲倦。爾時世尊語五人言。汝等云何於無上",
    "T50n2040_001:0039b04": "尊。而以高情稱喚姓也。我心如空。於諸毀譽",
    "T50n2040_001:0039b05": "無所分別。但汝憍慢自招惡報。譬如有子稱",
    "T50n2040_001:0039b06": "父母名。於世儀中猶尚不可。況我今是一切",
    "T50n2040_001:0039b07": "父母。時彼五人。又聞此語倍生慚愧。而白",
    "T50n2040_001:0039b08": "佛言。我等愚癡無有慧識。不知今者已成",
    "T50n2040_001:0039b09": "正覺。所以者何。往見如來。日食麻米苦行",
    "T50n2040_001:0039b10": "六年。而今還受飲食之樂。我以是故謂不得",
    "T50n2040_001:0039b11": "道。爾時世尊語憍陳如言。汝等莫以小智輕",
    "T50n2040_001:0039b12": "量。我道成與不成。何以故。形在苦者心則",
    "T50n2040_001:0039b13": "惱亂。身在樂者情則樂著。是以苦樂兩非道",
    "T50n2040_001:0039b14": "因。譬如鑽火澆之以水。則必無有破暗之照。",
    "T50n2040_001:0039b15": "鑽智慧火亦復如是。有苦樂水慧光不生。以",
    "T50n2040_001:0039b16": "不生故。不能滅於生死黑障。今者若能棄捨",
    "T50n2040_001:0039b17": "苦樂。行於中道心則寂定。堪能修彼八正聖",
    "T50n2040_001:0039b18": "道。離於生老病死之患。我已隨順中道之行。",
    "T50n2040_001:0039b19": "得成阿耨多羅三藐三菩提。時彼五人。既聞",
    "T50n2040_001:0039b20": "如來如此之言。心大歡喜踊躍無量。瞻仰尊",
    "T50n2040_001:0039b21": "顏目不暫捨。爾時世尊觀五人根。堪任受道。",
    "T50n2040_001:0039b22": "而語之言。憍陳如。汝等當觀五盛陰苦。生苦",
    "T50n2040_001:0039b23": "老苦病苦死苦。愛別離苦怨憎會苦。所求不",
    "T50n2040_001:0039b24": "得苦。失榮樂苦。憍陳如。有形無形。無足一足",
    "T50n2040_001:0039b25": "二足四足多足。一切眾生。無不悉有如此苦",
    "T50n2040_001:0039b26": "者。譬如以灰覆於火上。若遇乾草還復燒然。",
    "T50n2040_001:0039b27": "如是諸苦由我為本。若有眾生起微我相。還",
    "T50n2040_001:0039b28": "復更受如此之苦。貪欲瞋恚及以愚癡。皆悉",
    "T50n2040_001:0039b29": "緣我根本而生。又此三毒是諸苦因。猶如種",
    "T50n2040_001:0039c01": "子能生於芽。眾生以是輪迴三有。若滅我想",
    "T50n2040_001:0039c02": "及貪瞋癡。諸苦亦皆從此而斷。莫不悉由彼",
    "T50n2040_001:0039c03": "八正道。如人以水澆於盛火。一切眾生。不",
    "T50n2040_001:0039c04": "知諸苦之根本者。皆悉輪迴在於生死。憍陳",
    "T50n2040_001:0039c05": "如。苦應知。集當斷。滅應證。道當修。憍陳如。",
    "T50n2040_001:0039c06": "我已知苦。已斷集。已證滅。已修道。故得阿",
    "T50n2040_001:0039c07": "耨多羅三藐三菩提。是故汝今應當知苦斷",
    "T50n2040_001:0039c08": "集證滅修道。若人不知四聖諦者。當知是",
    "T50n2040_001:0039c09": "人不得解脫。四聖諦者是真是實。苦實是苦。",
    "T50n2040_001:0039c10": "集實是集。滅實是滅。道實是道。憍陳如。",
    "T50n2040_001:0039c11": "汝等解未。憍陳如言。解已世尊。知已世尊。以",
    "T50n2040_001:0039c12": "於四諦得解知故。故名阿若憍陳如。當三轉",
    "T50n2040_001:0039c13": "四諦十二行法輪時。阿若憍陳如於諸法中。",
    "T50n2040_001:0039c14": "遠塵離垢得法眼淨。時虛空中。八萬那由他",
    "T50n2040_001:0039c15": "諸天。亦離塵垢得法眼淨。",
    "T50n2040_001:0039c16": "爾時地神見於如來。在其境界而轉法輪。心",
    "T50n2040_001:0039c17": "大歡喜高聲唱言。如來於此轉妙法輪。虛空",
    "T50n2040_001:0039c18": "天神既聞此言。又生踊躍展轉唱聲。乃至阿",
    "T50n2040_001:0039c19": "迦膩吒天。諸天聞已欣悅無量。高聲唱言。如",
    "T50n2040_001:0039c20": "來今日於波羅柰國鹿野苑中仙人住處。轉",
    "T50n2040_001:0039c21": "大法輪。一切世間天人魔梵沙門婆羅門所",
    "T50n2040_001:0039c22": "不能轉。爾時大地十八相動。天龍八部於",
    "T50n2040_001:0039c23": "虛空中作眾妓樂天鼓自鳴。燒眾名香散諸",
    "T50n2040_001:0039c24": "妙華。寶憍幡蓋歌唄讚歎。世界之中自然大",
    "T50n2040_001:0039c25": "明。阿若憍陳如於弟子中。以始悟故為第一",
    "T50n2040_001:0039c26": "弟子。時彼摩訶那摩等四人。聞佛轉法輪已。",
    "T50n2040_001:0039c27": "阿若憍陳如獨悟道跡。心自念言。世尊若",
    "T50n2040_001:0039c28": "更為我說法。我等亦當復得悟道。作此念",
    "T50n2040_001:0039c29": "已。瞻仰尊顏目不暫捨爾時世尊知四人念。",
    "T50n2040_001:0040a01": "即便重為廣說四諦。于時四人於諸法中。亦",
    "T50n2040_001:0040a02": "離塵垢得法眼淨。時彼五人見道跡已。頂禮",
    "T50n2040_001:0040a03": "佛足而白佛言。世尊。我等五人。已見道跡已",
    "T50n2040_001:0040a04": "證道跡。我等今者。欲於佛法出家修道。唯",
    "T50n2040_001:0040a05": "願世尊慈愍聽許。於時世尊。喚彼五人善來",
    "T50n2040_001:0040a06": "比丘。鬚髮自落袈裟著身。即成沙門。爾",
    "T50n2040_001:0040a07": "時世尊問彼五人。汝等比丘。知色受想行識。",
    "T50n2040_001:0040a08": "為是常為無常也。為是苦為非苦也。為是空",
    "T50n2040_001:0040a09": "為非空也。為有我為無我也。時五比丘。聞",
    "T50n2040_001:0040a10": "佛說是五陰法已。漏盡意解成阿羅漢果。即",
    "T50n2040_001:0040a11": "便答言。世尊。色受想行識。實是無常苦空無",
    "T50n2040_001:0040a12": "我。於是世間始有六阿羅漢。佛阿羅漢是為",
    "T50n2040_001:0040a13": "佛寶。四諦法輪是為法寶。五阿羅漢是為僧",
    "T50n2040_001:0040a14": "寶。如是世間三寶具足。為諸天人第一福",
    "T50n2040_001:0040a15": "田。",
    "T50n2040_001:0040a16": "爾時有長者子。名曰耶舍。聰明利根極大巨",
    "T50n2040_001:0040a17": "富。閻浮提中最為第一。服天冠瓔珞。著無",
    "T50n2040_001:0040a18": "價寶屐。其於中夜與諸妓女。相娛樂已各",
    "T50n2040_001:0040a19": "還寢息。忽從眠覺見諸妓女。或有伏臥或",
    "T50n2040_001:0040a20": "有仰眠。頭髮髼亂涎唾流出。樂器服玩顛",
    "T50n2040_001:0040a21": "倒縱橫。既見是已生厭離心而自念言。我今",
    "T50n2040_001:0040a22": "在此災怪之內。於不淨中妄生淨想。作是念",
    "T50n2040_001:0040a23": "時以天力故。空中光明門自然開。尋光而去",
    "T50n2040_001:0040a24": "趣鹿野范。路由恒河高聲唱言苦哉苦哉。佛",
    "T50n2040_001:0040a25": "言耶舍。汝便可來。我今此有離苦之法。耶舍",
    "T50n2040_001:0040a26": "聞已。所著寶屐價直閻浮提。即便脫之度於",
    "T50n2040_001:0040a27": "恒河。往詣佛所。見三十二相八十種好願容",
    "T50n2040_001:0040a28": "挺特威德具足。心大歡喜踊躍無量。五體投",
    "T50n2040_001:0040a29": "地頂禮佛足。唯願世尊救濟於我。佛言。善",
    "T50n2040_001:0040b01": "哉善哉。善男子。諦聽諦聽善思念之。如來即",
    "T50n2040_001:0040b02": "便隨順其根而為說法。耶舍。色受想行識無",
    "T50n2040_001:0040b03": "常苦空無我。汝知之不。是時耶舍聞說此語。",
    "T50n2040_001:0040b04": "即於諸法。遠塵離垢得法眼淨。於是如來重",
    "T50n2040_001:0040b05": "說四諦。漏盡意解心得自在。成阿羅漢果。即",
    "T50n2040_001:0040b06": "答佛言。世尊。色受想行識。實是無常苦空無",
    "T50n2040_001:0040b07": "我。爾時如來。猶見耶舍。著嚴身具。即說偈",
    "T50n2040_001:0040b08": "言。",
    "T50n2040_001:0040b09": "　雖復處居家　　服寶嚴身具",
    "T50n2040_001:0040b10": "　善攝諸情根　　厭離於五欲",
    "T50n2040_001:0040b11": "　若能如此者　　是為真出家",
    "T50n2040_001:0040b12": "　身雖在曠野　　服食於麁澁",
    "T50n2040_001:0040b13": "　意猶貪五欲　　是為非出家",
    "T50n2040_001:0040b14": "　一切造善惡　　皆從心想生",
    "T50n2040_001:0040b15": "　是故真出家　　皆以心為本",
    "T50n2040_001:0040b16": "爾時耶舍。既見如來說此偈已。心自念言。世",
    "T50n2040_001:0040b17": "尊所以說此偈者。正當以我猶著七寶。我今",
    "T50n2040_001:0040b18": "宜應脫如此服。即便禮足而白佛言。唯願世",
    "T50n2040_001:0040b19": "尊聽我出家。佛言善來比丘。鬚髮自落袈裟",
    "T50n2040_001:0040b20": "著身。即成沙門。爾時耶舍父。既至天曉求",
    "T50n2040_001:0040b21": "覓耶舍。不知所在心大懊惱。悲號涕泣緣路",
    "T50n2040_001:0040b22": "推尋。到恒河側見其子屐。心自思惟。我子正",
    "T50n2040_001:0040b23": "當從此道去。即尋其跡至於佛所。爾時世尊。",
    "T50n2040_001:0040b24": "知其為子故來至此。若使即得見耶舍者。必",
    "T50n2040_001:0040b25": "生大苦或能命終。便以神力隱耶舍身。其父",
    "T50n2040_001:0040b26": "即便前到佛所。頭面禮足退坐一面。於是如",
    "T50n2040_001:0040b27": "來。即隨其根而為說法。善男子。色受想行識。",
    "T50n2040_001:0040b28": "無常苦空無我。汝知之不。時耶舍父聞說此",
    "T50n2040_001:0040b29": "言。即於諸法。遠塵離垢得法眼淨。而答佛",
    "T50n2040_001:0040c01": "言。世尊。色受想行識。實是無常苦空無我。爾",
    "T50n2040_001:0040c02": "時如來。既已知其見於道跡。恩愛漸薄而問",
    "T50n2040_001:0040c03": "之言。汝何因緣而來至此。其即答言。我有",
    "T50n2040_001:0040c04": "一子名曰耶舍。昨夜之中忽失所在。今旦推",
    "T50n2040_001:0040c05": "求。見其寶屐在恒河側。追尋之跡故來至此。",
    "T50n2040_001:0040c06": "爾時世尊攝其神力。其父即便得見耶舍。心",
    "T50n2040_001:0040c07": "大歡喜語耶舍言。善哉善哉。汝為此事真實",
    "T50n2040_001:0040c08": "快也。既能自度又能度他。汝今在此。故令",
    "T50n2040_001:0040c09": "我來得見道跡。即於佛前受三自歸。於是閻",
    "T50n2040_001:0040c10": "浮提中。唯此長者為優婆塞。最初獲得供養",
    "T50n2040_001:0040c11": "三寶。爾時又有耶舍朋類。五十長者子。聞",
    "T50n2040_001:0040c12": "佛出世。又聞耶舍於佛法中。出家修道。各",
    "T50n2040_001:0040c13": "自念言。世間今者有無上尊。長者子耶舍。",
    "T50n2040_001:0040c14": "聰慧辯了才藝兼人。乃能捨其豪族。棄五",
    "T50n2040_001:0040c15": "欲樂。毀形守志而為沙門。我等今者。復何",
    "T50n2040_001:0040c16": "顧戀不出家也。作是念已共詣佛所。未至之",
    "T50n2040_001:0040c17": "間遙見如來。相好殊特光明赫奕。心大歡喜",
    "T50n2040_001:0040c18": "舉體清涼。敬情轉至即前佛所。合掌圍繞",
    "T50n2040_001:0040c19": "頭面禮足。諸長者子。宿植德本聰達易悟。",
    "T50n2040_001:0040c20": "如來即便隨其所應而為說法。善男子。色受",
    "T50n2040_001:0040c21": "想行識無常苦空無我。汝知之不。說此語已。",
    "T50n2040_001:0040c22": "諸長者子於諸法中。遠離塵垢得法眼淨。即",
    "T50n2040_001:0040c23": "答佛言。世尊。色受想行識。實是無常苦空無",
    "T50n2040_001:0040c24": "我。唯願世尊聽我出家。佛言。善來比丘。",
    "T50n2040_001:0040c25": "鬚髮自落袈裟著身。即成沙門。爾時世尊。",
    "T50n2040_001:0040c26": "又為廣說四諦。時五十比丘漏盡意解。得阿",
    "T50n2040_001:0040c27": "羅漢果。爾時始有五十六阿羅漢。是時如",
    "T50n2040_001:0040c28": "來告諸比丘。汝等所作已辦。堪為世間作",
    "T50n2040_001:0040c29": "上福田。宜各遊方教化。以慈悲心度諸眾",
    "T50n2040_001:0041a01": "生。我今亦當獨往摩竭提國王舍城中。度諸",
    "T50n2040_001:0041a02": "人民諸比丘言。善哉世尊。爾時比丘頭面禮",
    "T50n2040_001:0041a03": "足。各持衣鉢辭別而去。",
    "T50n2040_001:0041a04": "爾時世尊。即便思惟。我今應度何等眾生。",
    "T50n2040_001:0041a05": "而能廣利一切人天。唯有優樓頻螺迦葉兄",
    "T50n2040_001:0041a06": "弟三人。在摩竭提國學於仙道。國王臣民皆",
    "T50n2040_001:0041a07": "悉歸信。又其聰明利根易悟。然其我慢亦難",
    "T50n2040_001:0041a08": "摧伏。我今當往而度脫之。思惟是已。即發",
    "T50n2040_001:0041a09": "波羅柰。趣摩竭提國。日將昏暮。往優樓頻",
    "T50n2040_001:0041a10": "螺迦葉住處。于時迦葉。忽見如來相好莊嚴。",
    "T50n2040_001:0041a11": "心大歡喜而作是言。年少沙門從何而來。佛",
    "T50n2040_001:0041a12": "即答言。我從波羅柰國當詣摩竭提。日既晚",
    "T50n2040_001:0041a13": "暮欲寄一宿。迦葉又言。寄宿止者甚不相違。",
    "T50n2040_001:0041a14": "但諸房舍悉弟子住。唯有石室極為潔淨。我",
    "T50n2040_001:0041a15": "事火具皆在其中。此寂靜處可得相容。然有",
    "T50n2040_001:0041a16": "惡龍。居在其內恐相害耳。佛又答言。雖有惡",
    "T50n2040_001:0041a17": "龍但以見借。迦葉又言。其性兇暴必當相害。",
    "T50n2040_001:0041a18": "非是有惜。佛又答言。但以見借必無辱也。",
    "T50n2040_001:0041a19": "迦葉又言。若能住者便自隨意。佛言善哉。",
    "T50n2040_001:0041a20": "即於其夕而入石室。結跏趺坐而入三昧。爾",
    "T50n2040_001:0041a21": "時惡龍。毒心轉盛舉體烟出。世尊即入火光",
    "T50n2040_001:0041a22": "三昧。龍見是已。火焰衝天焚燒石室。迦葉弟",
    "T50n2040_001:0041a23": "子。先見此火而還白師。彼年少沙門聰明端",
    "T50n2040_001:0041a24": "嚴。今為龍火之所燒害。迦葉驚起見彼龍火。",
    "T50n2040_001:0041a25": "心懷悲傷。即勅弟子。以水澆之水不能滅。",
    "T50n2040_001:0041a26": "火更熾盛石室融盡。爾時世尊。身心不動容",
    "T50n2040_001:0041a27": "顏怡然。降彼惡龍使無復毒。授三歸依置於",
    "T50n2040_001:0041a28": "鉢中。至天明已。迦葉師徒俱往佛所。年少",
    "T50n2040_001:0041a29": "沙門龍火猛烈。將無為此之所傷也。沙門借",
    "T50n2040_001:0041b01": "室。我昨所以不相與者正為此耳。佛言。我內",
    "T50n2040_001:0041b02": "清淨。終不為彼外災所害。彼毒龍者今在鉢",
    "T50n2040_001:0041b03": "中。即便舉鉢以示迦葉。迦葉師徒。見於沙門",
    "T50n2040_001:0041b04": "處火不燒。降伏惡龍置於鉢中。歎未曾有。語",
    "T50n2040_001:0041b05": "弟子言。年少沙門雖復神通。然故不如我道",
    "T50n2040_001:0041b06": "真也。",
    "T50n2040_001:0041b07": "爾時世尊語迦葉言。我今方欲停止此處。迦",
    "T50n2040_001:0041b08": "葉答言。善哉隨意。是時如來。於第二夜坐一",
    "T50n2040_001:0041b09": "樹下。時四天王夜來佛所而共聽法。各放光",
    "T50n2040_001:0041b10": "明照踰日月。迦葉夜起。遙見天光在如來側。",
    "T50n2040_001:0041b11": "語弟子言。年少沙門亦事於火。至明日曉往",
    "T50n2040_001:0041b12": "詣佛所。問言。沙門汝事火也。佛言不也。有四",
    "T50n2040_001:0041b13": "天王。夜來聽法是其光耳。於是迦葉語弟",
    "T50n2040_001:0041b14": "子言。年少沙門有大神德。然故不如我道真",
    "T50n2040_001:0041b15": "也。至第三夜。釋提桓因來下聽法。放大光",
    "T50n2040_001:0041b16": "明如日初昇。迦葉弟子。遙見天光在如來側。",
    "T50n2040_001:0041b17": "而白師言。年少沙門定事火也。至於明旦往",
    "T50n2040_001:0041b18": "詣佛所。問沙門言。汝定事火。佛言不也。釋",
    "T50n2040_001:0041b19": "提桓因來下聽法。是其光耳。于時迦葉語",
    "T50n2040_001:0041b20": "弟子言。年少沙門神德雖盛。然故不如我道",
    "T50n2040_001:0041b21": "真也。至第四夜。大梵天王來下聽法。放大",
    "T50n2040_001:0041b22": "光明如日正中。迦葉夜起見有光明在如來",
    "T50n2040_001:0041b23": "側。沙門必定事於火也。明日問佛。汝定事",
    "T50n2040_001:0041b24": "火。佛言不也。大梵天王夜來聽法。是其光",
    "T50n2040_001:0041b25": "耳。於是迦葉心自念言。年少沙門雖復神",
    "T50n2040_001:0041b26": "妙。然故不如我道真也。爾時迦葉五百弟子。",
    "T50n2040_001:0041b27": "各事三火。於晨朝時俱欲然火。火不肯然。",
    "T50n2040_001:0041b28": "皆向迦葉具說此事。迦葉聞已心自思惟。此",
    "T50n2040_001:0041b29": "必當是沙門所為。即與弟子來至佛所。而白",
    "T50n2040_001:0041c01": "佛言。我諸弟子各事三火。旦欲然之而火不",
    "T50n2040_001:0041c02": "然。佛即答言。汝可還去火自當然。迦葉便",
    "T50n2040_001:0041c03": "還見火已然。心自念言。年少沙門雖復神妙。",
    "T50n2040_001:0041c04": "然故不如我道真也。諸弟子眾供養火畢。而",
    "T50n2040_001:0041c05": "欲滅之不能令滅。即向迦葉具說此事。迦葉",
    "T50n2040_001:0041c06": "聞已心自思惟。此亦當是沙門所為。即與弟",
    "T50n2040_001:0041c07": "子來至佛所。而白佛言。我諸弟子。朝欲滅火",
    "T50n2040_001:0041c08": "而火不滅。佛即答言。汝可還去火自當滅。",
    "T50n2040_001:0041c09": "迦葉便歸見火已滅。心自念言。年少沙門雖",
    "T50n2040_001:0041c10": "復神妙。然故不如我道真也。爾時迦葉自",
    "T50n2040_001:0041c11": "事三火。晨朝欲然火不肯然。即自思惟。此必",
    "T50n2040_001:0041c12": "復是沙門所為。即往佛所而白佛言。我朝然",
    "T50n2040_001:0041c13": "火而不肯然。佛即答言。汝可還去火自當然。",
    "T50n2040_001:0041c14": "迦葉便歸見火已然。心自念言。年少沙門雖",
    "T50n2040_001:0041c15": "復神妙。然故不如我道真也。於時迦葉供養",
    "T50n2040_001:0041c16": "火畢。而欲滅之不能令滅。心自思惟。此必",
    "T50n2040_001:0041c17": "當是沙門所為。即往佛所而白佛言。我朝然",
    "T50n2040_001:0041c18": "火。今欲滅之而不肯滅。佛即答言。汝可還",
    "T50n2040_001:0041c19": "去火自當滅。迦葉便歸見火已滅。心自念言。",
    "T50n2040_001:0041c20": "年少沙門雖復神妙。然故不如我道真也。",
    "T50n2040_001:0041c21": "瑞應本起云。迦葉復念。是大沙門神則神矣。",
    "T50n2040_001:0041c22": "然未得道。不如我得羅漢。爾時迦葉諸弟子",
    "T50n2040_001:0041c23": "眾。晨朝破薪斧不肯舉。即向迦葉具說此事。",
    "T50n2040_001:0041c24": "迦葉聞已心自思惟。此必復是沙門所為。",
    "T50n2040_001:0041c25": "即與弟子來至佛所。而白佛言。我諸弟子晨",
    "T50n2040_001:0041c26": "朝破薪斧不肯舉。佛即答言。汝可還去斧自",
    "T50n2040_001:0041c27": "當舉。迦葉便歸。見諸弟子斧皆得舉。而自",
    "T50n2040_001:0041c28": "念言。年少沙門雖復神妙。然故不如我道真",
    "T50n2040_001:0041c29": "也。迦葉弟子。即得舉斧復不肯下。還向迦",
    "T50n2040_001:0042a01": "葉具說此事。迦葉聞已心自思惟。此亦當是",
    "T50n2040_001:0042a02": "沙門所為。即與弟子往至佛所。而白佛言。",
    "T50n2040_001:0042a03": "我諸弟子旦欲破薪。斧既得舉復不肯下。佛",
    "T50n2040_001:0042a04": "即答言。汝可還去當令斧下。迦葉還歸。見",
    "T50n2040_001:0042a05": "諸弟子斧皆得下。心自念言。年少沙門雖復",
    "T50n2040_001:0042a06": "神妙。然故不如我道真也。爾時迦葉於晨朝",
    "T50n2040_001:0042a07": "時。自欲破薪斧不得舉。心自思惟。此亦當",
    "T50n2040_001:0042a08": "是沙門所為。即詣佛所而白佛言。我旦破薪",
    "T50n2040_001:0042a09": "斧不肯舉。佛即答言。汝可還去斧自當舉。",
    "T50n2040_001:0042a10": "迦葉既還斧即得舉。心自念言。年少沙門雖",
    "T50n2040_001:0042a11": "復神妙。然故不如我道真也。迦葉斧既舉",
    "T50n2040_001:0042a12": "已。復不肯下。心自思惟。此亦當是沙門所為。",
    "T50n2040_001:0042a13": "即詣佛所而白佛言。我斧已舉復不肯下。佛",
    "T50n2040_001:0042a14": "即答言。汝可還去斧自當下。迦葉即歸斧",
    "T50n2040_001:0042a15": "即得下。心自念言。年少沙門雖復神妙。然",
    "T50n2040_001:0042a16": "故不如我道真也。爾時迦葉即白佛言。年少",
    "T50n2040_001:0042a17": "沙門夏止住此。共修梵行。房舍衣食我當相",
    "T50n2040_001:0042a18": "給。于時世尊默然許之。迦葉知佛許已。還其",
    "T50n2040_001:0042a19": "所住。即勅日日辦好飲食并施床座。至明食",
    "T50n2040_001:0042a20": "時自行請佛。佛言。汝去我隨後往。迦葉適",
    "T50n2040_001:0042a21": "去。俄爾之間。世尊即便至閻浮洲界。取閻",
    "T50n2040_001:0042a22": "浮果滿鉢持來。迦葉未至佛已先到。迦葉後",
    "T50n2040_001:0042a23": "來見佛已坐。即便問言。年少沙門。從何道",
    "T50n2040_001:0042a24": "來而先至此。佛以鉢中。取閻浮果。以示迦",
    "T50n2040_001:0042a25": "葉而語之言。汝今識此鉢中果不。迦葉答言",
    "T50n2040_001:0042a26": "不識此果。佛言。從此南行。數萬踰闍那。彼有",
    "T50n2040_001:0042a27": "一洲。其上有樹。名曰閻浮。緣有此樹。故言閻",
    "T50n2040_001:0042a28": "浮提。我此鉢中是彼果也。於一念頃取此果",
    "T50n2040_001:0042a29": "來。極為香美汝可噉之。於是迦葉心自思惟。",
    "T50n2040_001:0042b01": "彼道去此極為長遠。而此沙門。乃能俄爾已",
    "T50n2040_001:0042b02": "得還往。神通變化殊自迅疾。然故不如我道",
    "T50n2040_001:0042b03": "真也。普耀經云。迦葉適去。佛以神足上忉",
    "T50n2040_001:0042b04": "利天。取晝度果。神足南行數千萬里極閻",
    "T50n2040_001:0042b05": "浮提界上。取訶梨勒果(餘三天下皆亦如是。文多不載)迦葉",
    "T50n2040_001:0042b06": "曰從何道來。佛言。卿每去後。吾至四域及",
    "T50n2040_001:0042b07": "上忉利天中取此果來。香美可食。卿可食",
    "T50n2040_001:0042b08": "之。瑞應本起云。明日食時迦葉請佛。佛言",
    "T50n2040_001:0042b09": "便去今隨後往。佛南行極閻浮提界上。數千",
    "T50n2040_001:0042b10": "萬里取訶梨勒果。盛滿鉢還。迦葉未歸。佛已",
    "T50n2040_001:0042b11": "坐其床。迦葉至問。何緣先到。佛言。卿適去。",
    "T50n2040_001:0042b12": "我即行此地界。取訶梨勒果。亦香且美便取",
    "T50n2040_001:0042b13": "食之。佛飯已去。迦葉續念是大沙門雖神不",
    "T50n2040_001:0042b14": "如我道真也。迦葉即便下種種食。佛即呪",
    "T50n2040_001:0042b15": "願。",
    "T50n2040_001:0042b16": "　婆羅門法中　　奉事火為最",
    "T50n2040_001:0042b17": "　一切眾流中　　大海為其最",
    "T50n2040_001:0042b18": "　於諸星宿中　　月光為其最",
    "T50n2040_001:0042b19": "　一切光明中　　日光為其最",
    "T50n2040_001:0042b20": "　於諸福田中　　佛福田為最",
    "T50n2040_001:0042b21": "　若欲求大果　　當供佛福田",
    "T50n2040_001:0042b22": "佛食已訖還歸所住。洗鉢漱口坐於樹下。明",
    "T50n2040_001:0042b23": "日食時復往請佛。佛言汝去。我隨後往。迦葉",
    "T50n2040_001:0042b24": "適去。俄爾之間。世尊即便至弗婆提取菴摩",
    "T50n2040_001:0042b25": "羅果。滿鉢持來。迦葉未至佛已先到。迦葉後",
    "T50n2040_001:0042b26": "來見佛已坐。即便問言。年少沙門。從何道來",
    "T50n2040_001:0042b27": "而先至此。佛以鉢中菴摩羅果。以示迦葉而",
    "T50n2040_001:0042b28": "語之言。汝今識此鉢中果下。迦葉答言。不",
    "T50n2040_001:0042b29": "識此果。佛言。從此東行數萬踰闍那。到弗",
    "T50n2040_001:0042c01": "婆提取此果來。名菴摩羅。極為香美。汝可食",
    "T50n2040_001:0042c02": "之。迦葉聞已心自念言。彼道去此極為長遠。",
    "T50n2040_001:0042c03": "而此沙門。乃能俄爾已得往還。覩其神化所",
    "T50n2040_001:0042c04": "未曾有。然故不如我道真也。迦葉即便下種",
    "T50n2040_001:0042c05": "種食。佛即呪願。",
    "T50n2040_001:0042c06": "　婆羅門法中　　奉事火為最",
    "T50n2040_001:0042c07": "　一切眾流中　　大海為其最",
    "T50n2040_001:0042c08": "　於諸星宿中　　月光為其最",
    "T50n2040_001:0042c09": "　一切光明中　　日光為其最",
    "T50n2040_001:0042c10": "　於諸福田中　　佛福田為最",
    "T50n2040_001:0042c11": "　若欲求大果　　當供佛福田",
    "T50n2040_001:0042c12": "佛食已畢還歸所止。洗鉢漱口坐於樹下。明",
    "T50n2040_001:0042c13": "日食時復往請佛。佛言汝去我隨後往。迦葉",
    "T50n2040_001:0042c14": "適去。俄爾之間。世尊便即至瞿陀尼。取訶梨",
    "T50n2040_001:0042c15": "勒果。滿鉢持來。迦葉未至佛已先到。迦葉後",
    "T50n2040_001:0042c16": "來見佛已坐。即便問言。年少沙門。從何道來",
    "T50n2040_001:0042c17": "而先至此。佛以鉢中訶梨勒果。以示迦葉而",
    "T50n2040_001:0042c18": "語之言。汝今識此鉢中果不。迦葉答言。不識",
    "T50n2040_001:0042c19": "此果。佛言。從此西行數萬踰闍那。到瞿陀尼",
    "T50n2040_001:0042c20": "取此果來。名阿梨勒。極為香美。汝可食之。",
    "T50n2040_001:0042c21": "迦葉聞已心自念言。彼道去此極為長遠。",
    "T50n2040_001:0042c22": "而此沙門。乃能俄爾已得往還。覩其神通所",
    "T50n2040_001:0042c23": "未曾有。然故不如我道真也。迦葉即便下種",
    "T50n2040_001:0042c24": "種食。佛即呪曰。",
    "T50n2040_001:0042c25": "　婆羅門法中　　奉事火為最",
    "T50n2040_001:0042c26": "　一切眾流中　　大海為其最",
    "T50n2040_001:0042c27": "　於諸星宿中　　月光為其最",
    "T50n2040_001:0042c28": "　一切光明中　　日光為其最",
    "T50n2040_001:0042c29": "　於諸福田中　　佛福田為最",
    "T50n2040_001:0043a01": "　若欲求大果　　當供佛福田",
    "T50n2040_001:0043a02": "佛食已訖還歸所止。洗鉢漱口坐於樹下。明",
    "T50n2040_001:0043a03": "日食時復往請佛。佛言汝去我隨後往。迦葉",
    "T50n2040_001:0043a04": "適去。俄爾之間。世尊即便至欝單越。取自然",
    "T50n2040_001:0043a05": "粳米飯。滿鉢持來。迦葉未至佛已先到。迦葉",
    "T50n2040_001:0043a06": "後來見佛已坐。即便問言。年少沙門。從何道",
    "T50n2040_001:0043a07": "來而先至此。佛以鉢中粳米飯。以示迦葉而",
    "T50n2040_001:0043a08": "語之言。汝今識此鉢中飯不。迦葉答言。不識",
    "T50n2040_001:0043a09": "此飯。佛言。從此北行。數萬踰闍那到欝單越",
    "T50n2040_001:0043a10": "取此自然粳米飯來。極為香美汝可食之。迦",
    "T50n2040_001:0043a11": "葉聞已心自念言。彼道去此極為長遠。而此",
    "T50n2040_001:0043a12": "沙門。乃能俄爾已得往還。雖復神通難可測",
    "T50n2040_001:0043a13": "量。然故不如我道真也。迦葉即便下種種食。",
    "T50n2040_001:0043a14": "佛即呪曰。",
    "T50n2040_001:0043a15": "　婆羅門法中　　奉事火為最",
    "T50n2040_001:0043a16": "　一切眾流中　　大海為其最",
    "T50n2040_001:0043a17": "　於諸星宿中　　月光為其最",
    "T50n2040_001:0043a18": "　一切光明中　　日光為其最",
    "T50n2040_001:0043a19": "　於諸福田中　　佛福田為最",
    "T50n2040_001:0043a20": "　若欲求大果　　當供佛福田",
    "T50n2040_001:0043a21": "佛食畢已還歸所止。洗鉢漱口坐於樹下。明",
    "T50n2040_001:0043a22": "日食時復往請師。佛言。善哉即共俱行。既到",
    "T50n2040_001:0043a23": "其舍下種種食。佛即呪願。",
    "T50n2040_001:0043a24": "　婆羅門法中　　奉事火為最",
    "T50n2040_001:0043a25": "　一切眾流中　　大海為其最",
    "T50n2040_001:0043a26": "　於諸星宿中　　月光為其最",
    "T50n2040_001:0043a27": "　一切光明中　　日光為其最",
    "T50n2040_001:0043a28": "　於諸福田中　　佛福田為最",
    "T50n2040_001:0043a29": "　若欲求大果　　當供佛福田",
    "T50n2040_001:0043b01": "爾時世尊呪願已畢。即便取食獨還樹下。食",
    "T50n2040_001:0043b02": "竟心念須水。釋提桓因即知佛意。如大壯士",
    "T50n2040_001:0043b03": "屈伸臂頃。從天下來到於佛前。頭面禮足即",
    "T50n2040_001:0043b04": "便以手指地成池。其水清涼具八功德。如來",
    "T50n2040_001:0043b05": "即便得而用之。澡漱既畢。為釋提桓因。說種",
    "T50n2040_001:0043b06": "種法。釋提桓因既聞法已。歡喜踊躍忽然不",
    "T50n2040_001:0043b07": "現。還歸天宮。是時迦葉於中食後。林間經行",
    "T50n2040_001:0043b08": "心自念言。年少沙門。今日受食還歸樹下。我",
    "T50n2040_001:0043b09": "當往彼而看視之。即詣佛所。忽見樹側有一",
    "T50n2040_001:0043b10": "大池。泉水澄淨具八功德。怪而問佛。此中云",
    "T50n2040_001:0043b11": "何忽有此池。佛即答言。旦受汝供還歸。此食",
    "T50n2040_001:0043b12": "食訖。須水澡漱洗鉢。釋提桓因知我此意從",
    "T50n2040_001:0043b13": "天上來。以手指地而成此池。爾時迦葉。既見",
    "T50n2040_001:0043b14": "池水復聞佛言。心自思惟。年少沙門有大威",
    "T50n2040_001:0043b15": "德乃能如此。感致天瑞。然故不如我道真",
    "T50n2040_001:0043b16": "也。",
    "T50n2040_001:0043b17": "爾時世尊。別於他日。林間經行。見糞穢中有",
    "T50n2040_001:0043b18": "諸弊帛。即便捨取欲浣濯之。心念須石。釋",
    "T50n2040_001:0043b19": "提桓因即知佛意。如大壯士屈伸臂頃。往香",
    "T50n2040_001:0043b20": "山上取四方石安置樹間。即白佛言。可就石",
    "T50n2040_001:0043b21": "上浣濯衣也。佛復心念今應須水。釋提桓因",
    "T50n2040_001:0043b22": "又往香山取大石槽。盛清淨水置方石所。釋",
    "T50n2040_001:0043b23": "提桓因所為事畢。忽然不現還歸天宮。",
    "T50n2040_001:0043b24": "爾時世尊。浣濯已竟還坐樹下。是時迦葉來",
    "T50n2040_001:0043b25": "至佛所。忽見樹間有四方石及大石槽。即自",
    "T50n2040_001:0043b26": "思惟。此中云何有此二物。心懷驚怪而往問",
    "T50n2040_001:0043b27": "佛。年少沙門汝此樹間。有四方石及以石槽。",
    "T50n2040_001:0043b28": "從何而來。於是世尊即答之言。我向經行見",
    "T50n2040_001:0043b29": "地弊帛。取欲浣之。心念須此石。釋提桓因知",
    "T50n2040_001:0043c01": "我此意。即往香山而取之來。迦葉聞已歎未",
    "T50n2040_001:0043c02": "曾有。而自念言年少沙門。雖有如是大威神",
    "T50n2040_001:0043c03": "力能感諸天。然故不如我道真也。",
    "T50n2040_001:0043c04": "釋迦譜卷第四",
    "T50n2040_001:0043c07": "釋迦譜卷第五",
    "T50n2040_001:0043c09": "蕭齊釋僧祐譔",
    "T50n2040_001:0043c10": "釋迦降生釋種成佛緣譜第四之五(出因果經)",
    "T50n2040_001:0043c11": "爾時世尊。又於他日入指池而自洗浴。洗浴",
    "T50n2040_001:0043c12": "訖已心念欲出。無所攀持。池上有樹名迦羅",
    "T50n2040_001:0043c13": "迦。枝葉蔚映臨於池上。樹神即便按此樹枝",
    "T50n2040_001:0043c14": "令佛攀出還坐樹下。于時迦葉來至佛所。忽",
    "T50n2040_001:0043c15": "然見樹曲枝垂蔭。怪而問佛。此樹何故曲枝",
    "T50n2040_001:0043c16": "垂蔭。佛即答言。我於向者入池洗浴。出無所",
    "T50n2040_001:0043c17": "攀。樹神致感為我曲之。於是迦葉見樹曲枝。",
    "T50n2040_001:0043c18": "又聞佛言歎未曾有。而自心念。年少沙門乃",
    "T50n2040_001:0043c19": "有如此大威德力能感樹神。然故不如我道",
    "T50n2040_001:0043c20": "真也。",
    "T50n2040_001:0043c21": "爾時迦葉心自念言。明日摩竭提王及諸臣",
    "T50n2040_001:0043c22": "民婆羅門長者居士等。當來就我作七日會。",
    "T50n2040_001:0043c23": "年少沙門若來在此。國王臣民婆羅門長者",
    "T50n2040_001:0043c24": "居士等。見其相好及以神通威德力者。必當",
    "T50n2040_001:0043c25": "捨我而奉事之。願此沙門。於七日中不來我",
    "T50n2040_001:0043c26": "所。佛知其意即便往詣北欝單越。七日七夜",
    "T50n2040_001:0043c27": "停彼不見。過七日已集會訖畢。國王辭去。迦",
    "T50n2040_001:0043c28": "葉心念。年少沙門近於七日不來我所。善哉",
    "T50n2040_001:0043c29": "快哉。我今既有集會餘饌欲以供之。其若",
    "T50n2040_001:0044a01": "來者善得時宜。於是世尊即知其意。從欝單",
    "T50n2040_001:0044a02": "越。譬如壯士屈伸臂頃來到其前。于時迦葉",
    "T50n2040_001:0044a03": "忽見如來。心大驚喜即問佛言。汝近七日遊",
    "T50n2040_001:0044a04": "行何處而不相見。佛即答言。摩竭提王及諸",
    "T50n2040_001:0044a05": "臣民。婆羅門長者居士。於七日中就汝集會。",
    "T50n2040_001:0044a06": "汝近心念不欲見我。是故我往北欝單越。以",
    "T50n2040_001:0044a07": "避汝耳。汝今心念欲令我來。所以今者故來",
    "T50n2040_001:0044a08": "詣汝。迦葉聞佛說此言已。心驚毛竪而作此",
    "T50n2040_001:0044a09": "念。年少沙門乃知我意。甚為奇特。然故不如",
    "T50n2040_001:0044a10": "我道真也。",
    "T50n2040_001:0044a11": "爾時世尊。又於他日。心自思惟。優樓頻螺迦",
    "T50n2040_001:0044a12": "葉。根緣漸熟。今日正是調伏其時。思惟是已",
    "T50n2040_001:0044a13": "即趣尼連禪河。既到河側。是時魔王來詣佛",
    "T50n2040_001:0044a14": "所。而白佛言。世尊。今者宜般涅槃。今者宜般",
    "T50n2040_001:0044a15": "涅槃。何以故。所應度者皆悉解脫。今者正是",
    "T50n2040_001:0044a16": "般涅槃時。如是三請。世尊爾時答魔王言。我",
    "T50n2040_001:0044a17": "今未是般涅槃時。所以者何。我四部眾。比丘",
    "T50n2040_001:0044a18": "比丘尼。優婆塞優婆夷。未具足故。所應度者",
    "T50n2040_001:0044a19": "皆未究竟。諸外道眾悉未降伏。爾時如來亦",
    "T50n2040_001:0044a20": "復三答。魔王聞已心懷愁惱。即還天宮。世尊",
    "T50n2040_001:0044a21": "即便入尼連禪河。以神通力令水兩開。佛所",
    "T50n2040_001:0044a22": "行處步步塵出。使兩面水皆悉涌起。迦葉遙",
    "T50n2040_001:0044a23": "見謂佛沒溺。即與弟子乘船而來。既至河側",
    "T50n2040_001:0044a24": "見佛行處皆悉塵起歎其希有。而自念言。年",
    "T50n2040_001:0044a25": "少沙門雖有如此神通之力。然故不如我道",
    "T50n2040_001:0044a26": "真也。是時迦葉即問佛言。年少沙門欲上船",
    "T50n2040_001:0044a27": "不。佛言甚善。于時世尊即以神力。從船底入",
    "T50n2040_001:0044a28": "結加趺坐。迦葉見佛從船底入。而無穿漏。",
    "T50n2040_001:0044a29": "歎其希有。心自念言年少沙門乃有如是自",
    "T50n2040_001:0044b01": "在神力。然故不如我得真羅漢也。",
    "T50n2040_001:0044b02": "瑞應本起云。如是變化凡有十八。迦葉復念。",
    "T50n2040_001:0044b03": "是大沙門神則神矣。然不如我以得羅漢也。",
    "T50n2040_001:0044b04": "佛即語言。迦葉汝非羅漢。亦復非是阿羅漢",
    "T50n2040_001:0044b05": "道。汝今何故起大我慢。瑞應本起云。佛語迦",
    "T50n2040_001:0044b06": "葉汝非羅漢。不知道證。胡為強顏不知羞恥。",
    "T50n2040_001:0044b07": "虛妄自稱我有道德。於是迦葉心驚毛竪。慚",
    "T50n2040_001:0044b08": "愧無顏自知無道。即稽首言。今大道人實妙",
    "T50n2040_001:0044b09": "神聖。乃知我意。迦葉聞說如此語時。心懷",
    "T50n2040_001:0044b10": "愧懼身毛皆竪。而自念言。年少沙門善知我",
    "T50n2040_001:0044b11": "心。即白佛言。如是沙門。如是大仙。善知我",
    "T50n2040_001:0044b12": "心。唯願大仙攝受於我。佛即答言。汝既年老",
    "T50n2040_001:0044b13": "百二十歲。又復多有弟子眷屬。又為國王臣",
    "T50n2040_001:0044b14": "民所敬。若欲決定入我法者。先與弟子熟共",
    "T50n2040_001:0044b15": "論詳。迦葉答言。善哉善哉如大仙勅。然我內",
    "T50n2040_001:0044b16": "心非不決定。為當還與弟子論耳。作此語已",
    "T50n2040_001:0044b17": "即還本處。集諸弟子而語之言。年少沙門住",
    "T50n2040_001:0044b18": "此以來。見其種種神通變化。極為奇特智慧",
    "T50n2040_001:0044b19": "深遠。性又安詳。我今便欲歸依其法。汝",
    "T50n2040_001:0044b20": "等云何。弟子答言。我等所知皆尊者恩。年",
    "T50n2040_001:0044b21": "少沙門既為尊者之所歸信。豈當有虛。我等",
    "T50n2040_001:0044b22": "亦見有諸奇異。尊者若欲必受其法。我等亦",
    "T50n2040_001:0044b23": "願隨從歸依。于時迦葉聞諸弟子作是言已。",
    "T50n2040_001:0044b24": "即便相與俱詣佛所。而白佛言。我及弟子今",
    "T50n2040_001:0044b25": "定歸依惟願大仙時攝我等。佛言。善來比",
    "T50n2040_001:0044b26": "丘。鬚髮自落袈裟著身。即成沙門。爾時世",
    "T50n2040_001:0044b27": "尊。即隨所應廣說四諦。于時迦葉聞說法已。",
    "T50n2040_001:0044b28": "遠塵離垢得法眼淨。乃至漸漸成阿羅漢果。",
    "T50n2040_001:0044b29": "爾時迦葉五百弟子。既見其師已為沙門。心",
    "T50n2040_001:0044c01": "生願樂亦欲出家。即白佛言。我等大師。已為",
    "T50n2040_001:0044c02": "大仙之所攝受今成沙門。我等亦樂隨大師",
    "T50n2040_001:0044c03": "學。唯願大仙聽我出家。佛言。善來比丘。鬚髮",
    "T50n2040_001:0044c04": "自落袈裟著身。即成沙門。於是世尊。即為轉",
    "T50n2040_001:0044c05": "於四諦法輪。時五百弟子。遠塵離垢得法眼",
    "T50n2040_001:0044c06": "淨。成須陀洹果。漸漸修行。乃至亦得阿羅",
    "T50n2040_001:0044c07": "漢果。爾時迦葉及五百弟子。以其事火種種",
    "T50n2040_001:0044c08": "之具。悉皆捐棄尼連禪河。師徒相與隨佛而",
    "T50n2040_001:0044c09": "去。爾時迦葉二弟。一名那提迦葉。二名伽",
    "T50n2040_001:0044c10": "闍迦葉。各有二百五十弟子。在尼連禪河側。",
    "T50n2040_001:0044c11": "居於下流。忽見其兄并及弟子。所事火具悉",
    "T50n2040_001:0044c12": "逐流來。心大驚愕而自念言。我兄今者有何",
    "T50n2040_001:0044c13": "不祥。事火之具今隨水流。將非惡人之所害",
    "T50n2040_001:0044c14": "也。是時二弟奔競相就。而共議言。我兄今",
    "T50n2040_001:0044c15": "者。若復不為惡人所害。諸物何緣從水而來。",
    "T50n2040_001:0044c16": "苦哉怪哉。我等宜速共至兄所。即便相與逆",
    "T50n2040_001:0044c17": "流而上。至兄住處空寂無人。心大悲絕。不知",
    "T50n2040_001:0044c18": "其兄及諸弟子之所在處。四向推尋。遇見舊",
    "T50n2040_001:0044c19": "人而問之言。我仙聖兄及諸弟子。不知所在。",
    "T50n2040_001:0044c20": "汝見之不。舊人答曰。汝仙聖兄與諸弟子。",
    "T50n2040_001:0044c21": "棄事火具。皆悉往於瞿曇之所。出家學道。",
    "T50n2040_001:0044c22": "是時二弟聞此語已。心大懊惱怪未曾有。又",
    "T50n2040_001:0044c23": "自念言。云何棄於阿羅漢道。而復更求他餘",
    "T50n2040_001:0044c24": "法也。即便馳往至其兄所。到已見兄并及眷",
    "T50n2040_001:0044c25": "屬。剃除鬚髮身被袈裟。即便跪拜而問兄言。",
    "T50n2040_001:0044c26": "兄本既是大阿羅漢。聰明智慧無與等者。名",
    "T50n2040_001:0044c27": "聞十方莫不宗仰。何故於今自捨此道。還從",
    "T50n2040_001:0044c28": "人學此非小事。爾時迦葉答其弟言。我見",
    "T50n2040_001:0044c29": "世尊成就大慈大悲。有三事奇特。一者神通",
    "T50n2040_001:0045a01": "變化。二者慧心清徹。決定成就一切種智。三",
    "T50n2040_001:0045a02": "者善知人根隨順攝受。以此事故。於佛法中",
    "T50n2040_001:0045a03": "出家修道。我今雖復國王臣民。所見宗敬。",
    "T50n2040_001:0045a04": "世論機辯無能折者。然非永斷生死之法。唯",
    "T50n2040_001:0045a05": "有如來所可演說。能盡生死。既值如是大聖",
    "T50n2040_001:0045a06": "之尊。而不自勵。師彼高勝。則是無心亦為無",
    "T50n2040_001:0045a07": "眼。二弟白言。若如兄語。決定是成一切種智。",
    "T50n2040_001:0045a08": "我所知得。皆是兄力。兄今既已從佛出家。我",
    "T50n2040_001:0045a09": "等亦願隨順兄學。即各語其諸弟子言。我今",
    "T50n2040_001:0045a10": "欲同大兄於佛法中。出家修道。汝意云何。時",
    "T50n2040_001:0045a11": "諸弟子即答師言。我等所以得有知見。皆大",
    "T50n2040_001:0045a12": "師恩。大師若欲於佛法中而出家者。亦願隨",
    "T50n2040_001:0045a13": "從。於是那提迦葉。迦闍迦葉。各與二百五十",
    "T50n2040_001:0045a14": "弟子。至於佛所頭面禮足。而白佛言。世尊。唯",
    "T50n2040_001:0045a15": "願慈哀濟度我等。佛言善來比丘。鬚髮自落",
    "T50n2040_001:0045a16": "袈裟著身。即成沙門。時那提迦葉伽闍迦葉。",
    "T50n2040_001:0045a17": "又白佛言。我諸弟子。今皆欲於佛法出家。唯",
    "T50n2040_001:0045a18": "願世尊垂愍聽許。佛即答言。善哉善哉。爾時",
    "T50n2040_001:0045a19": "世尊。便呼善來比丘。鬚髮自落袈裟著身。即",
    "T50n2040_001:0045a20": "成沙門。爾時世尊。即為那提迦葉伽闍迦葉。",
    "T50n2040_001:0045a21": "及諸弟子現大神變。又應其心而為說法。語",
    "T50n2040_001:0045a22": "言比丘。當知世間皆為貪欲瞋恚愚癡猛火",
    "T50n2040_001:0045a23": "之所燒炙。汝等往昔奉事三火。既能絕棄除",
    "T50n2040_001:0045a24": "此外惑。今三毒火尚猶在身。宜速滅之。時諸",
    "T50n2040_001:0045a25": "比丘聞佛此語。於諸法中遠離塵垢。得法眼",
    "T50n2040_001:0045a26": "淨。世尊又為說四諦。皆得阿羅漢果。",
    "T50n2040_001:0045a27": "爾時世尊心自念言。頻婆娑羅王。往昔於我",
    "T50n2040_001:0045a28": "有約誓言。若道成者願先見度。今日時至宜",
    "T50n2040_001:0045a29": "應往彼。滿其本願作此念已。即與迦葉兄弟。",
    "T50n2040_001:0045b01": "及千比丘眷屬圍繞。往王舍城諸頻婆娑羅",
    "T50n2040_001:0045b02": "王所。爾時頻婆娑羅王。昔以聚落。給優樓",
    "T50n2040_001:0045b03": "頻螺迦葉者既見迦葉及其弟子。悉為沙門",
    "T50n2040_001:0045b04": "即還啟王。說如此事。王與諸臣既聞此語。心",
    "T50n2040_001:0045b05": "大驚怪默然無聲。時外人民聞此語已。各相",
    "T50n2040_001:0045b06": "謂言。優樓頻螺迦葉。智慧深遠無與等者。",
    "T50n2040_001:0045b07": "年又耆老已得阿羅漢。云何反為瞿曇弟子。",
    "T50n2040_001:0045b08": "終無此理。乃可說言沙門瞿曇為弟子耳。爾",
    "T50n2040_001:0045b09": "時世尊。漸近王舍城。住於杖林。時優樓頻",
    "T50n2040_001:0045b10": "螺迦葉。即便遣其常所使人。白頻婆娑羅王",
    "T50n2040_001:0045b11": "言。我今於佛法中出家修道。今隨從佛來至",
    "T50n2040_001:0045b12": "杖林。大王宜先禮拜供養。王聞來信說此言",
    "T50n2040_001:0045b13": "已。方決定知優樓頻螺迦葉為佛弟子。即勅",
    "T50n2040_001:0045b14": "嚴駕。與諸大臣婆羅門。及人民眾。往詣佛所。",
    "T50n2040_001:0045b15": "至杖林外。王即下輿除去儀飾。出至佛前。爾",
    "T50n2040_001:0045b16": "時空中有天而語王言。如來今者在此林中。",
    "T50n2040_001:0045b17": "是諸天人最上福田。大王宜應恭敬供養。又",
    "T50n2040_001:0045b18": "應宣示國中人民。皆悉令其供養如來。時王",
    "T50n2040_001:0045b19": "既聞彼天語已。心大歡喜倍增踊躍。普曜經",
    "T50n2040_001:0045b20": "云。時瓶沙王聞之欣然。大悅吾本共要得佛",
    "T50n2040_001:0045b21": "相度。勅諸大臣長者梵志。國中吏民。嚴治道",
    "T50n2040_001:0045b22": "路。散華燒香持諸幢蓋。王乘羽葆之車。大臣",
    "T50n2040_001:0045b23": "百官前後導從。千乘萬騎。長者梵志萬二千",
    "T50n2040_001:0045b24": "人。欲出城迎忽大風起閉其城門。王怪所以",
    "T50n2040_001:0045b25": "今行迎佛。當有吉喜快善瑞應。時城門神即",
    "T50n2040_001:0045b26": "謂王言。快無不利。王往前世。與八萬四千",
    "T50n2040_001:0045b27": "王。治寺起塔。誓言。於來世一時見佛。諮受",
    "T50n2040_001:0045b28": "道教。今有一人閉在刑獄。違其本誓。故城門",
    "T50n2040_001:0045b29": "閉。當放大赦獄中人出。同時見佛諮受訓誨。",
    "T50n2040_001:0045c01": "城門乃開。王聞乃遣速勅詔。放大赦境土獄",
    "T50n2040_001:0045c02": "囚得出。一時往迎。時佛入國。有大社樹名曰",
    "T50n2040_001:0045c03": "遮越。佛與比丘坐樹下。王遙見佛。如星中月。",
    "T50n2040_001:0045c04": "猶如日出天下大明靡不照耀。亦如帝釋梵",
    "T50n2040_001:0045c05": "王。聖帝處於本宮。如樹華茂晃若金色。威神",
    "T50n2040_001:0045c06": "特顯光明巍巍。超絕無侶。王心踊躍下車步",
    "T50n2040_001:0045c07": "進。五體威儀。除蓋履扇冠幘刀杖。前稽首佛",
    "T50n2040_001:0045c08": "足。自稱其號。我是國主瓶沙王也。久服聖尊",
    "T50n2040_001:0045c09": "饑虛積時。如是至三。佛告王曰。實如來言是",
    "T50n2040_001:0045c10": "王瓶沙也。諸佛天神皆護王身。王曰。蒙祐退",
    "T50n2040_001:0045c11": "坐一面。前者作禮。中者低頭。後者叉手。皆却",
    "T50n2040_001:0045c12": "坐訖。王及臣民覩優樓迦葉在山學仙。耆舊",
    "T50n2040_001:0045c13": "來久怪之佛邊。心自念言。佛是優樓師。優",
    "T50n2040_001:0045c14": "樓是佛師乎。佛覩心念即告優樓。為說偈",
    "T50n2040_001:0045c15": "言。",
    "T50n2040_001:0045c16": "　云何優樓卿　　本可所事神",
    "T50n2040_001:0045c17": "　祠祀歸水火　　日月眾梵天",
    "T50n2040_001:0045c18": "　事來為幾何　　夙夜精進學",
    "T50n2040_001:0045c19": "　心中不懈廢　　寧益致神仙",
    "T50n2040_001:0045c20": "於時迦葉以偈報佛。",
    "T50n2040_001:0045c21": "　自念祠祀來　　以歷八十年",
    "T50n2040_001:0045c22": "　奉風水火神　　日月諸山川",
    "T50n2040_001:0045c23": "　夙夜不懈廢　　心中無他念",
    "T50n2040_001:0045c24": "　至竟無所獲　　值佛乃安寧",
    "T50n2040_001:0045c25": "王及群臣國中萬民。爾乃別知優樓迦葉。",
    "T50n2040_001:0045c26": "是佛弟子。便進林中。遙見如來相好莊嚴。又",
    "T50n2040_001:0045c27": "見優樓頻螺迦葉。兄弟三人并其弟子。前後",
    "T50n2040_001:0045c28": "圍繞。如盛月滿處眾星中。行步踊悅不能自",
    "T50n2040_001:0045c29": "勝。既至佛所頭面禮足。而白佛言。我是月",
    "T50n2040_001:0046a01": "種摩竭提王。名頻婆娑羅。世尊知不。佛即",
    "T50n2040_001:0046a02": "答言。善哉大王。於是頻婆娑羅王。却坐一",
    "T50n2040_001:0046a03": "面。時婆羅門及以大臣。諸人民眾皆悉就坐。",
    "T50n2040_001:0046a04": "爾時世尊。既見來眾皆安坐已。即以梵音。",
    "T50n2040_001:0046a05": "慰問頻婆娑羅王言。大王。四大常安隱不。",
    "T50n2040_001:0046a06": "統理民務無乃勞耶。王即答言。蒙世尊恩幸",
    "T50n2040_001:0046a07": "得安隱。爾時頻婆娑羅王。及餘大眾婆羅",
    "T50n2040_001:0046a08": "門。長者居士大臣人民。既見迦葉為佛弟子。",
    "T50n2040_001:0046a09": "自相謂言。嗚呼如來有大神力。智慧深遠不",
    "T50n2040_001:0046a10": "可思議。乃能伏於如此之人。以為弟子。爾",
    "T50n2040_001:0046a11": "時復有諸餘人眾。心自念言。優樓頻螺迦葉。",
    "T50n2040_001:0046a12": "有大智慧。普為世人之所歸信。云何當為沙",
    "T50n2040_001:0046a13": "門瞿曇而作弟子。心懷狐疑。爾時世尊。知",
    "T50n2040_001:0046a14": "彼心念即語迦葉。汝今宜應現諸神變。于時",
    "T50n2040_001:0046a15": "迦葉即昇虛空。身上出水身下出火。身上出",
    "T50n2040_001:0046a16": "火身下出水。或現大身滿虛空中。或復現小。",
    "T50n2040_001:0046a17": "或分一身為無量身。或現入地還復踊出。於",
    "T50n2040_001:0046a18": "虛空中行住坐臥。舉眾見已歎未曾有。悉皆",
    "T50n2040_001:0046a19": "稱言第一大仙。爾時迦葉現此變已。即從空",
    "T50n2040_001:0046a20": "中到於佛前。頭面禮足而白佛言。世尊實是",
    "T50n2040_001:0046a21": "天人之師。我今實是世尊之弟子。如是三說。",
    "T50n2040_001:0046a22": "佛即答言。如是如是迦葉。汝於我法是何等",
    "T50n2040_001:0046a23": "利。棄捨火具而出家也。於是迦葉。以偈答",
    "T50n2040_001:0046a24": "言。",
    "T50n2040_001:0046a25": "　我於昔日中　　所事火功德",
    "T50n2040_001:0046a26": "　得生天人中　　受於五欲樂",
    "T50n2040_001:0046a27": "　恒如是輪轉　　沒於生死海",
    "T50n2040_001:0046a28": "　我見此過患　　所以棄捨之",
    "T50n2040_001:0046a29": "　又復事火福　　得生天人中",
    "T50n2040_001:0046b01": "　增長貪恚癡　　是故我遠離",
    "T50n2040_001:0046b02": "　又復事火福　　為求將來生",
    "T50n2040_001:0046b03": "　既已有生故　　必有老病死",
    "T50n2040_001:0046b04": "　已見如此事　　是故棄火法",
    "T50n2040_001:0046b05": "　施會修苦行　　乃以事火福",
    "T50n2040_001:0046b06": "　雖得生梵天　　此非究竟處",
    "T50n2040_001:0046b07": "　以是因緣故　　所以棄事火",
    "T50n2040_001:0046b08": "　我見如來法　　離生老病死",
    "T50n2040_001:0046b09": "　究竟解脫處　　是故今出家",
    "T50n2040_001:0046b10": "　如來真解脫　　為諸天人師",
    "T50n2040_001:0046b11": "　以是因緣故　　歸依大聖尊",
    "T50n2040_001:0046b12": "　如來大慈悲　　現種種方便",
    "T50n2040_001:0046b13": "　及諸神通力　　而以引導我",
    "T50n2040_001:0046b14": "　云何而復應　　奉事於火法",
    "T50n2040_001:0046b15": "爾時頻婆娑羅王。及諸大眾聞優樓頻螺迦",
    "T50n2040_001:0046b16": "葉。說此偈言心大歡喜。於如來所深生敬信。",
    "T50n2040_001:0046b17": "決定得知如來必成一切種智。審知迦葉是。",
    "T50n2040_001:0046b18": "佛弟子。爾時諸天於虛空中。雨眾天華作妙",
    "T50n2040_001:0046b19": "妓樂。異口同音唱言善哉。優樓頻螺迦葉",
    "T50n2040_001:0046b20": "快說此偈。爾時世尊。知諸大眾心意決定。無",
    "T50n2040_001:0046b21": "復狐疑。又觀其根皆以成熟。即為說法。大王",
    "T50n2040_001:0046b22": "當知。此五陰身以識為本。因於識故而生意",
    "T50n2040_001:0046b23": "根。以意根故而生於色。而此色法生滅不住",
    "T50n2040_001:0046b24": "大王。若能如是觀者。則能於身善知無常。如",
    "T50n2040_001:0046b25": "此觀身不取身相。即能離我及於我所。若能",
    "T50n2040_001:0046b26": "觀色離我我所。即知色生便是苦生。若知色",
    "T50n2040_001:0046b27": "滅便是苦滅。若人能作如此觀者。是名為解",
    "T50n2040_001:0046b28": "脫。若人不能作斯觀者。是名為縛。法本無",
    "T50n2040_001:0046b29": "我及以我所。以倒想故橫計有我及以我所。",
    "T50n2040_001:0046c01": "無有實法。若能斷此倒惑想者。即是解脫。爾",
    "T50n2040_001:0046c02": "時頻婆娑羅王。心自思惟。若謂眾生言有我",
    "T50n2040_001:0046c03": "者。而名為縛。一切眾生皆悉無我。既無有我",
    "T50n2040_001:0046c04": "誰受來報。爾時世尊知彼心念。即語之言。",
    "T50n2040_001:0046c05": "一切眾生。所為善惡及受果報。皆非我造亦",
    "T50n2040_001:0046c06": "非我受。而今見有造作善惡。受果報者。大王。",
    "T50n2040_001:0046c07": "諦聽。當為王說。大王。但以情塵識合。於境",
    "T50n2040_001:0046c08": "生染累想滋繁。以是緣故馳流生死備受苦",
    "T50n2040_001:0046c09": "報。若於境無染。息其累想即得解脫。以情塵",
    "T50n2040_001:0046c10": "識三事因緣。共起善惡及受果報。更無別我。",
    "T50n2040_001:0046c11": "譬如鑽火。因手轉燧得有火生。然彼火性。",
    "T50n2040_001:0046c12": "不從手生及以燧出。亦復不離手及燧鑽。彼",
    "T50n2040_001:0046c13": "情塵識亦復如是。時頻婆娑羅王又自思惟。",
    "T50n2040_001:0046c14": "若以情塵識和合故。而有善惡受果報者。",
    "T50n2040_001:0046c15": "便為常合不應離絕。若不常合是即為斷。爾",
    "T50n2040_001:0046c16": "時世尊知王心念。即便答言。此情塵識不常",
    "T50n2040_001:0046c17": "不斷。何以故。合故不斷。離故不常。譬如緣於",
    "T50n2040_001:0046c18": "地水。因彼種子而生芽葉。種子既謝不得名",
    "T50n2040_001:0046c19": "常。生芽葉故不得名斷。離於斷常故名中",
    "T50n2040_001:0046c20": "道。三事因緣亦復如是。爾時頻婆娑羅王。",
    "T50n2040_001:0046c21": "聞此法已心開意解。於諸法中。遠塵離垢得",
    "T50n2040_001:0046c22": "法眼淨。八萬那由他婆羅門。大臣人民亦於",
    "T50n2040_001:0046c23": "諸法。遠塵離垢得法眼淨。九十六萬那由他",
    "T50n2040_001:0046c24": "諸天人。又於諸法。遠塵離垢得法眼淨。",
    "T50n2040_001:0046c25": "時頻婆娑羅王。即從座起頂禮佛足。合掌白",
    "T50n2040_001:0046c26": "佛快哉世尊。能捨轉輪聖王之位。出家學道",
    "T50n2040_001:0046c27": "成一切種智。我昔愚癡。欲留世尊臨治小國。",
    "T50n2040_001:0046c28": "今觀慈顏又聞正法。方懷慚愧追悔昔過。",
    "T50n2040_001:0046c29": "唯願世尊。以大慈悲受我懺悔。我於昔日",
    "T50n2040_001:0047a01": "白世尊言。若得道時願先度我。今日始蒙宿",
    "T50n2040_001:0047a02": "願成遂。荷世尊恩。得履道跡。我從今日。供養",
    "T50n2040_001:0047a03": "世尊。及比丘僧。當令四事不使有乏。唯願世",
    "T50n2040_001:0047a04": "尊住於竹園。令摩竭提國長夜獲安。佛即答",
    "T50n2040_001:0047a05": "言。善哉大王。乃能捨於三不堅法。求三堅報。",
    "T50n2040_001:0047a06": "當令王願得滿足也。時頻婆娑羅王。知佛受",
    "T50n2040_001:0047a07": "請住竹園已。頂禮佛足辭退而去。普曜經云。",
    "T50n2040_001:0047a08": "大臣賀王。前時諸王悉不見佛。今獨王見。",
    "T50n2040_001:0047a09": "宿福祿厚故乃爾耳。王益欣踊亦賀諸臣。卿",
    "T50n2040_001:0047a10": "等大德值是聖尊。王還宮中勅宮夫人。婇",
    "T50n2040_001:0047a11": "女大小及國吏民。歲三月六齋守禁法施戒",
    "T50n2040_001:0047a12": "博聞。王適歸宮。時天帝釋將八萬天。散華佛",
    "T50n2040_001:0047a13": "上歸命作禮而去。言南無佛。尋皆悉度。得法",
    "T50n2040_001:0047a14": "眼淨。",
    "T50n2040_001:0047a15": "時摩竭國有一長者。名曰迦陵。見佛入國。天",
    "T50n2040_001:0047a16": "人所奉而無精舍。我有好園欲用上佛。往詣",
    "T50n2040_001:0047a17": "佛所稽首足下。前白佛言。佛愍一切如親愛",
    "T50n2040_001:0047a18": "子。棄轉輪王不慕世榮。今無精舍有一竹園",
    "T50n2040_001:0047a19": "去城不遠。願以奉佛可作精舍。佛受祝願。",
    "T50n2040_001:0047a20": "佛及聖眾遊處其中。是故名曰迦陵竹園。王",
    "T50n2040_001:0047a21": "還城已即勅諸臣。今於竹園起諸堂舍。種種",
    "T50n2040_001:0047a22": "莊飾極令嚴麗。懸繒幡蓋散華燒香。悉皆辦",
    "T50n2040_001:0047a23": "已即便嚴駕。往至佛所頭面禮足。而白佛言。",
    "T50n2040_001:0047a24": "竹園僧伽藍。修理始畢。唯願世尊與比丘僧。",
    "T50n2040_001:0047a25": "哀愍我故往住彼也。爾時世尊與諸比丘。及",
    "T50n2040_001:0047a26": "無量諸天。前後圍繞入王舍城。當於如來蹈",
    "T50n2040_001:0047a27": "門閫時。城中樂器不鼓自鳴。門狹更廣門下",
    "T50n2040_001:0047a28": "更高。一切丘墟皆悉平坦。臭穢塵垢自然香",
    "T50n2040_001:0047a29": "淨。聾者得聽瘂者能語。盲者得視狂者得正。",
    "T50n2040_001:0047b01": "拘躄疾病普皆除愈。枯木發華腐草榮秀。",
    "T50n2040_001:0047b02": "涸池增瀾香風清靡。鳳雀孔翠鳧雁鴛鴦。異",
    "T50n2040_001:0047b03": "類眾鳥繽紛翔集。出和雅音。有如是等種種",
    "T50n2040_001:0047b04": "祥瑞。既入城已。與頻婆娑羅王俱往竹園。爾",
    "T50n2040_001:0047b05": "時諸天滿虛空中。時王即便手執寶瓶。盛以",
    "T50n2040_001:0047b06": "香水。於如來前而作是言。我今以此竹園。奉",
    "T50n2040_001:0047b07": "上如來及比丘僧。唯願哀愍為我納受。作此",
    "T50n2040_001:0047b08": "言已即便奉捨。爾時世尊默然受之。說偈呪",
    "T50n2040_001:0047b09": "願。",
    "T50n2040_001:0047b10": "　若人能布施　　斷除於慳貪",
    "T50n2040_001:0047b11": "　若人能忍辱　　永離於瞋恚",
    "T50n2040_001:0047b12": "　若人能造善　　則遠於愚癡",
    "T50n2040_001:0047b13": "　能具此三行　　速至於涅槃",
    "T50n2040_001:0047b14": "　若有貧窮人　　無財可布施",
    "T50n2040_001:0047b15": "　見他修施時　　而生隨喜心",
    "T50n2040_001:0047b16": "　隨喜之福報　　與施等無異",
    "T50n2040_001:0047b17": "爾時婆羅門大臣及餘人民。見王奉施如來",
    "T50n2040_001:0047b18": "僧伽藍。皆悉踊躍生隨喜心。爾時頻婆娑羅",
    "T50n2040_001:0047b19": "王。施僧伽藍已。心大歡喜頭面禮足。退還所",
    "T50n2040_001:0047b20": "住。閻浮提中諸王見佛。頻婆娑羅最為其",
    "T50n2040_001:0047b21": "首。諸僧伽藍。竹園僧伽藍。最為其始。爾",
    "T50n2040_001:0047b22": "時世尊與諸比丘。住竹園僧伽藍。于時王舍",
    "T50n2040_001:0047b23": "城中。有二婆羅門。聰明利根有大智慧。於諸",
    "T50n2040_001:0047b24": "書論無不通達。辯才語議莫能摧伏。一姓拘",
    "T50n2040_001:0047b25": "栗名優婆室沙。母名舍利。故舉世喚為舍利",
    "T50n2040_001:0047b26": "弗。二姓目犍連。名目犍羅夜那。各有一百弟",
    "T50n2040_001:0047b27": "子。普為國人之所宗仰。二人互共以為親友。",
    "T50n2040_001:0047b28": "極相愛重咸共誓言。若先得聞諸妙法者。要",
    "T50n2040_001:0047b29": "相開悟無得悋惜。",
    "T50n2040_001:0047c01": "爾時阿捨婆耆比丘。著衣持鉢入村乞食。",
    "T50n2040_001:0047c02": "善攝諸根威儀詳序。路人見者皆生恭敬。",
    "T50n2040_001:0047c03": "時舍利弗忽於路次。逢見阿捨婆耆。善攝諸",
    "T50n2040_001:0047c04": "根威儀詳序。彼舍利弗善根既熟。見阿捨",
    "T50n2040_001:0047c05": "婆耆心大歡喜。踊躍遍身。停步瞻視不能暫",
    "T50n2040_001:0047c06": "捨。即便問言。我意觀汝似新出家。而能如此",
    "T50n2040_001:0047c07": "攝諸情根。欲有所問唯願見答。汝今大師其",
    "T50n2040_001:0047c08": "名何等。有所教誡演說何法。時阿捨婆耆即",
    "T50n2040_001:0047c09": "便安詳而答言。我之大師得一切種智。是",
    "T50n2040_001:0047c10": "甘蔗種姓天人之師。相好智慧及神通力。",
    "T50n2040_001:0047c11": "無與等者。我既年幼學道日淺。豈能宣說如",
    "T50n2040_001:0047c12": "來妙法。然以所知當為汝說。即說偈言。",
    "T50n2040_001:0047c13": "　一切諸法本　　因緣生無主",
    "T50n2040_001:0047c14": "　若能解此者　　則得真實道",
    "T50n2040_001:0047c15": "時舍利弗聞阿捨婆耆說此偈言。即於諸法。",
    "T50n2040_001:0047c16": "遠塵離垢得法眼淨。見道跡已心大踊躍。身",
    "T50n2040_001:0047c17": "諸情根皆悉悅豫。而自念言。一切眾生悉著",
    "T50n2040_001:0047c18": "於我。所以輪迴在於生死。若除我想。即於我",
    "T50n2040_001:0047c19": "所亦皆得離。譬如日光能破於暗。無我之想",
    "T50n2040_001:0047c20": "亦復如是。悉能破於我見暗障。我從昔來所",
    "T50n2040_001:0047c21": "可修學。皆為邪見。唯今所得是真正道。作",
    "T50n2040_001:0047c22": "此念已。禮阿捨婆耆足。歸還所止。時阿捨",
    "T50n2040_001:0047c23": "婆耆至前乞食訖還竹園。時舍利弗還至住",
    "T50n2040_001:0047c24": "處。時目犍連夜那善根已熟。見舍利弗諸根",
    "T50n2040_001:0047c25": "寂定威儀詳序。顏容怡悅異於常日。即便問",
    "T50n2040_001:0047c26": "言我今觀汝。諸根顏貌與常有異。必當已得",
    "T50n2040_001:0047c27": "甘露妙法。我昔與汝共結誓言。若聞妙法要",
    "T50n2040_001:0047c28": "相啟悟。汝有所得願為我說。時舍利弗即",
    "T50n2040_001:0047c29": "便答言。我今實已得甘露法。目犍連夜那",
    "T50n2040_001:0048a01": "聞已。歡喜無量。歎言善哉。時為我說。舍利",
    "T50n2040_001:0048a02": "弗言。我今出行逢一比丘。執持衣鉢入村乞",
    "T50n2040_001:0048a03": "食。諸根寂靜威儀詳序。我既見已深生恭",
    "T50n2040_001:0048a04": "敬。既到其所而問之言。我意觀汝似新出家。",
    "T50n2040_001:0048a05": "而能如此攝諸情根。欲有所問唯願見答。汝",
    "T50n2040_001:0048a06": "今大師其名何等。有所教誡演說何法。時阿",
    "T50n2040_001:0048a07": "捨婆耆。即便安詳而見。答言。我之大師得一",
    "T50n2040_001:0048a08": "切種智。是甘蔗種天人之師。相好智慧及神",
    "T50n2040_001:0048a09": "通力。無與等者。我既年幼學道日淺。豈能",
    "T50n2040_001:0048a10": "宣說如來妙法。然以所知當為汝說。即說偈",
    "T50n2040_001:0048a11": "言。",
    "T50n2040_001:0048a12": "　一切諸法本　　因緣生無主",
    "T50n2040_001:0048a13": "　若能解此者　　則得真實道",
    "T50n2040_001:0048a14": "爾時目犍羅夜那。聞舍利弗說此語已。即於",
    "T50n2040_001:0048a15": "諸法。遠塵離垢得法眼淨。爾時舍利弗與目",
    "T50n2040_001:0048a16": "犍羅夜那。各於佛法得甘露已。共相謂言。我",
    "T50n2040_001:0048a17": "等已於佛法各得利益。今者宜應共往佛所。",
    "T50n2040_001:0048a18": "求索出家。作此語已。各喚弟子而語之言。我",
    "T50n2040_001:0048a19": "等今者。已於佛法得甘露味。唯有此法是出",
    "T50n2040_001:0048a20": "世道。我今欲往求佛出家。汝等云何。諸弟",
    "T50n2040_001:0048a21": "子等答其師言。我等今者有所知見。皆大師",
    "T50n2040_001:0048a22": "力。師若出家我悉隨從。於是二人即將二百",
    "T50n2040_001:0048a23": "弟子。往詣竹園既入門已。遙見如來相好莊",
    "T50n2040_001:0048a24": "嚴。諸比丘眾前後圍繞。心大歡喜踊躍遍身。",
    "T50n2040_001:0048a25": "爾時世尊見舍利弗。及目犍羅夜那。與諸弟",
    "T50n2040_001:0048a26": "子相隨來已。告諸比丘汝等當知。今此二人",
    "T50n2040_001:0048a27": "將諸弟子。來至我所欲求出家。一名舍利弗。",
    "T50n2040_001:0048a28": "二名目犍連夜那。當於我法中為上弟子。舍",
    "T50n2040_001:0048a29": "利弗者。於智慧中最為第一。目犍羅夜那者。",
    "T50n2040_001:0048b01": "於神通中復為無上。至佛所已頭面禮足。而",
    "T50n2040_001:0048b02": "白佛言。我於佛法已得道跡。樂欲出家願垂",
    "T50n2040_001:0048b03": "聽許。爾時世尊即便呼言。善來比丘鬚髮自",
    "T50n2040_001:0048b04": "落。袈裟著身即成沙門。時彼二百弟子。既見",
    "T50n2040_001:0048b05": "其師成沙門已。俱白佛言。我等亦欲隨師出",
    "T50n2040_001:0048b06": "家。唯願世尊垂愍聽許。於是世尊即便喚言。",
    "T50n2040_001:0048b07": "善來比丘鬚髮自落。袈裟著身即成沙門。爾",
    "T50n2040_001:0048b08": "時世尊為舍利弗。及目犍羅夜那。廣說四諦。",
    "T50n2040_001:0048b09": "二人即得阿羅漢果。又復為彼二百弟子廣",
    "T50n2040_001:0048b10": "說四諦。即於諸法遠塵離垢得法眼淨。乃",
    "T50n2040_001:0048b11": "至亦成阿羅漢果。爾時世尊。即與一千二百",
    "T50n2040_001:0048b12": "五十比丘。皆大阿羅漢。於摩竭提國廣利眾",
    "T50n2040_001:0048b13": "生。諸比丘中。多有人名目犍羅夜那。世尊故",
    "T50n2040_001:0048b14": "名此目犍羅夜那。為大目犍羅夜那。普曜經",
    "T50n2040_001:0048b15": "云。佛有沙門名曰安陸。遣行宣法開化未聞。",
    "T50n2040_001:0048b16": "五濁之世人在荒迷。不達至真入城分衛。衣",
    "T50n2040_001:0048b17": "服齊整威儀禮節。不失常法行步安詳。因是",
    "T50n2040_001:0048b18": "使人見之心悅。時舍利弗本字優波替。而遙",
    "T50n2040_001:0048b19": "見之心中欣然。心自念言。我學來久。未曾覩",
    "T50n2040_001:0048b20": "此沙門衣服。安詳齊整不失儀節。試往問之",
    "T50n2040_001:0048b21": "所奉何道。吾常意疑。當有異聞殊妙之道。未",
    "T50n2040_001:0048b22": "必齊此往問比丘。所事何道誰為師主。願聞",
    "T50n2040_001:0048b23": "其志。比丘知意。即說偈曰。",
    "T50n2040_001:0048b24": "　吾師三界尊　　有三十二相",
    "T50n2040_001:0048b25": "　等不存有無　　度眾十二門",
    "T50n2040_001:0048b26": "　我年既幼稚　　學根近薄尠",
    "T50n2040_001:0048b27": "　豈能宣至真　　如來無極業",
    "T50n2040_001:0048b28": "　一切諸法本　　從緣悉本無",
    "T50n2040_001:0048b29": "　若能反本源　　乃名曰沙門",
    "T50n2040_001:0048c01": "安陸沙門答曰。吾所事師從無數劫。奉行六",
    "T50n2040_001:0048c02": "度無極之法。四等四恩行無盡哀。奉無極",
    "T50n2040_001:0048c03": "慈欲度一切。積功累德不可稱載。一生補處",
    "T50n2040_001:0048c04": "在兜術天。降神現存寄迦維羅衛國。處夫人",
    "T50n2040_001:0048c05": "胎如日現水。生行七步天地大動。瑞三十",
    "T50n2040_001:0048c06": "二稱己聖音。三界皆苦吾當度之。釋梵四王",
    "T50n2040_001:0048c07": "咸來啟受。九龍浴身其德無量。粗舉其要。非",
    "T50n2040_001:0048c08": "吾螢燭所歎能究。悉非心口之所言思。是吾",
    "T50n2040_001:0048c09": "大師天人之尊於是頌曰。",
    "T50n2040_001:0048c10": "　吾師天中天　　三界無極尊",
    "T50n2040_001:0048c11": "　相好身丈六　　神通遊虛空",
    "T50n2040_001:0048c12": "　化訓去五陰　　拔斷十二根",
    "T50n2040_001:0048c13": "　不貪天世位　　心淨開法門",
    "T50n2040_001:0048c14": "時舍利弗欣然大悅。如冥覩明口言善哉。昔",
    "T50n2040_001:0048c15": "來抱疑又吾好學。八歲從師至年十六。靡不",
    "T50n2040_001:0048c16": "周宗行遍天下。十六大國自謂已達。今乃聞",
    "T50n2040_001:0048c17": "異無上正真。得吾本願今佛所在。答曰在迦",
    "T50n2040_001:0048c18": "陵竹園。將諸弟子往詣佛所。稽首足下問訊",
    "T50n2040_001:0048c19": "至尊。身墮愚冥迷惑歷載。不得諮受今乃奉",
    "T50n2040_001:0048c20": "聖。無極大道。願聽出家得為比丘。受成就戒。",
    "T50n2040_001:0048c21": "佛言。善哉呼比丘來。頭髮自墮袈裟著身。",
    "T50n2040_001:0048c22": "佛為說經分別諸法。十二根本亘然意達。漏",
    "T50n2040_001:0048c23": "盡意解得無著果。前白佛言。吾有同學。俗字",
    "T50n2040_001:0048c24": "拘律陀今名目連。少小相順要有至真。以相",
    "T50n2040_001:0048c25": "開示今已蒙濟。彼沒塵垢未得拔出。承尊聖",
    "T50n2040_001:0048c26": "旨往開示之。佛言善哉。宜知是時。勿得稽",
    "T50n2040_001:0048c27": "留。時舍利弗稽首佛足。辭出入城求目連。遙",
    "T50n2040_001:0048c28": "見目連與諸弟子。遊行城裏街曲里巷。舍利",
    "T50n2040_001:0048c29": "弗趣之。目連覩見體改服變。不與常同問之",
    "T50n2040_001:0049a01": "所以。被服改變有何異見。答曰學人無常唯",
    "T50n2040_001:0049a02": "行大明。吾學積年不值大聖。今乃遇之無上",
    "T50n2040_001:0049a03": "大道。欣慶無量故來相求。同其道味累劫無",
    "T50n2040_001:0049a04": "窮。目連答曰此非。小事善共思惟。舍利弗曰。",
    "T50n2040_001:0049a05": "不須重言吾厭從事。不復欲聞假喻言之。人",
    "T50n2040_001:0049a06": "有珍妙施有勝得。大寶如意明珠及獲寶瑛。",
    "T50n2040_001:0049a07": "復欲反求帛祠為珠。非身所欲。目連答曰。仁",
    "T50n2040_001:0049a08": "智勝我。常兄事卿必不相誤。便當同志將吾",
    "T50n2040_001:0049a09": "受訓。稽首至尊。時舍利弗與目犍連。俱往詣",
    "T50n2040_001:0049a10": "佛稽首佛足。退坐一面叉手白佛。違曠侍省",
    "T50n2040_001:0049a11": "沈沒塵垢。今乃奉覲願為沙門。啟受法律。",
    "T50n2040_001:0049a12": "佛言善哉即除澡瓶屏鹿衣杖具。佛呼比丘",
    "T50n2040_001:0049a13": "來。頭髮自落袈裟著身。為說正諦漏盡意",
    "T50n2040_001:0049a14": "解。所作已辦成無著果。佛言此二人等往古",
    "T50n2040_001:0049a15": "世時。誓供養我待吾道成。侍衛左右今乃相",
    "T50n2040_001:0049a16": "值。本有千弟子。得舍利弗目連。有二百五十",
    "T50n2040_001:0049a17": "比丘一時所度。",
    "T50n2040_001:0049a18": "爾時偷羅厥叉國。有一婆羅門名曰迦葉。有",
    "T50n2040_001:0049a19": "三十二相。聰明智慧誦四毘陀經。一切書論",
    "T50n2040_001:0049a20": "無不通達。極為巨富善能布施。其婦端正舉",
    "T50n2040_001:0049a21": "國無雙。二人自然無有欲想。乃至亦不同宿",
    "T50n2040_001:0049a22": "一室。久於往昔種善根故。不樂在家受五欲",
    "T50n2040_001:0049a23": "樂。日夜思惟厭離世間。精勤求訪出家之法。",
    "T50n2040_001:0049a24": "如是推尋不能得已。即捨家事入於山林。心",
    "T50n2040_001:0049a25": "念口言諸佛如來。出家修道。我今亦當隨佛",
    "T50n2040_001:0049a26": "出家。即便脫去金縷織成珍寶之衣。而著價",
    "T50n2040_001:0049a27": "直千兩金。壞色納衣自剃鬚髮。爾時諸天於",
    "T50n2040_001:0049a28": "虛空中。既見迦葉自出家已。而語之言。善",
    "T50n2040_001:0049a29": "男子。甘蔗種族白淨王子。其名薩婆悉達。",
    "T50n2040_001:0049b01": "出家學道成一切種智。舉世號為釋迦牟尼",
    "T50n2040_001:0049b02": "佛。今者與千二百五十阿羅漢。在王舍城竹",
    "T50n2040_001:0049b03": "園中住。爾時迦葉聞天語已。歡喜踊躍身毛",
    "T50n2040_001:0049b04": "皆竪。即便往趣竹園僧伽藍。爾時世尊知其",
    "T50n2040_001:0049b05": "當來。而自思惟觀其善根。宜往度之。作此念",
    "T50n2040_001:0049b06": "已。即行逆之。到多子兜婆而逢迦葉。時彼迦",
    "T50n2040_001:0049b07": "葉。既見相好威儀特尊。即便合掌而作此言。",
    "T50n2040_001:0049b08": "世尊實是一切種智。實是慈悲濟眾生者。實",
    "T50n2040_001:0049b09": "是一切所歸依處。即便五體投地。頂禮佛足",
    "T50n2040_001:0049b10": "而白佛言。世尊今者。是我大師。我是弟子。",
    "T50n2040_001:0049b11": "如是三說。佛即答言。如是迦葉。我是汝師。汝",
    "T50n2040_001:0049b12": "我弟子。佛又語言。迦葉當知。若人實非一切",
    "T50n2040_001:0049b13": "種智。而欲受汝為弟子者。頭即裂壞以為七",
    "T50n2040_001:0049b14": "分。又復告言。善哉迦葉快哉迦葉。當知五受",
    "T50n2040_001:0049b15": "陰身是大苦聚。于時迦葉聞此語已。即便見",
    "T50n2040_001:0049b16": "諦。乃至得於阿羅漢果。爾時世尊即與迦葉",
    "T50n2040_001:0049b17": "俱還竹園。以此迦葉有大威德智慧聰明。是",
    "T50n2040_001:0049b18": "故名之為大迦葉。",
    "T50n2040_001:0049b19": "爾時世尊告諸比丘言。普光如來出興世時。",
    "T50n2040_001:0049b20": "善慧仙人豈異人乎。即我身是。緣路所過",
    "T50n2040_001:0049b21": "五百外道。所共論議及隨喜者。今此會中。",
    "T50n2040_001:0049b22": "優樓頻螺迦葉兄弟。及其眷屬千比丘是。",
    "T50n2040_001:0049b23": "時賣華女者。今耶輸陀羅是。善慧仙人髮布",
    "T50n2040_001:0049b24": "地時傍有二人掃佛前地。及二百人隨喜助",
    "T50n2040_001:0049b25": "者。今此會中舍利弗大目犍連夜那。并二百",
    "T50n2040_001:0049b26": "弟子比丘是。虛空諸天見善慧仙人。以髮布",
    "T50n2040_001:0049b27": "地。悉皆隨喜而讚歎者。我初得道。鹿野苑",
    "T50n2040_001:0049b28": "中始轉法輪。八萬天子及頻婆娑羅王。所將",
    "T50n2040_001:0049b29": "眷屬八萬那由他人。及九十六萬億那由他",
    "T50n2040_001:0049c01": "天是。汝等當知。過去所種因緣。無量劫終",
    "T50n2040_001:0049c02": "不磨滅。我於往昔精勤修習一切善業。及",
    "T50n2040_001:0049c03": "發大願心不退轉。故於今者。而已成就一切",
    "T50n2040_001:0049c04": "種智。汝等宜應勤修道行。無得懈怠。時諸",
    "T50n2040_001:0049c05": "比丘聞佛所說。歡喜頂戴作禮而退。普曜",
    "T50n2040_001:0049c06": "經云。王遙聞子得佛道。已來六年生念久已。",
    "T50n2040_001:0049c07": "心中悲喜饑虛欲覩。有一梵志名優陀耶。聰",
    "T50n2040_001:0049c08": "明智慧本侍菩薩常得其意。王告優陀往請。",
    "T50n2040_001:0049c09": "迎佛別闊。已來十有二年夙夜愁慼。不捨其",
    "T50n2040_001:0049c10": "心思一相見如復更生。優陀受教往詣佛所。",
    "T50n2040_001:0049c11": "稽首佛足具以王意白佛。優陀見佛。諸天釋",
    "T50n2040_001:0049c12": "梵歸化一切受命。前白佛言。願得出家以為",
    "T50n2040_001:0049c13": "沙門。佛言呼比丘來。頭髮自墮便成沙門。得",
    "T50n2040_001:0049c14": "羅漢道佛時所度。其餘前後得道所度不可",
    "T50n2040_001:0049c15": "稱計。佛自念言。本與父王要得佛道。爾乃還",
    "T50n2040_001:0049c16": "國當度父母。今正應還。設若還國無所感動。",
    "T50n2040_001:0049c17": "於事不宜所化尠少。先遣神足弟子。比丘優",
    "T50n2040_001:0049c18": "陀耶。往顯威神足。知佛欲往。乃解道尊咸",
    "T50n2040_001:0049c19": "共渴仰。發起道心所度乃多。爾時世尊告優",
    "T50n2040_001:0049c20": "陀耶。佛本出家與父母誓。若得佛道還度父",
    "T50n2040_001:0049c21": "母。今已得佛道德已成。必當還國不違本誓。",
    "T50n2040_001:0049c22": "汝以神足經行虛空。現其神變。乃知吾身已",
    "T50n2040_001:0049c23": "成大道。弟子尚爾況佛威德。巍巍無量爾乃",
    "T50n2040_001:0049c24": "信受。優陀受教神足飛行。經遊虛空往到本",
    "T50n2040_001:0049c25": "國。迦維羅衛城上虛空。現無數變。身上出水",
    "T50n2040_001:0049c26": "身下出火。水不濕身火無所傷。七現七沒。",
    "T50n2040_001:0049c27": "從東方沒地出於西方。西沒東出南沒北",
    "T50n2040_001:0049c28": "出。北沒南出。行空如鳥沒地如水。履水如",
    "T50n2040_001:0049c29": "地。王及臣民莫不欣喜。乃知道尊。於是頌",
    "T50n2040_001:0050a01": "曰。",
    "T50n2040_001:0050a02": "　佛從本所行　　生死無數度",
    "T50n2040_001:0050a03": "　常念蜎飛類　　勤苦無量劫",
    "T50n2040_001:0050a04": "　時坐佛樹下　　逮致本宿願",
    "T50n2040_001:0050a05": "　歡喜當聽說　　難得數見聞",
    "T50n2040_001:0050a06": "　適成佛道時　　輒降魔眷屬",
    "T50n2040_001:0050a07": "　即壞生死本　　消愛欲無餘",
    "T50n2040_001:0050a08": "　佛念本生地　　意欲見親族",
    "T50n2040_001:0050a09": "　今聽王頭檀　　所說甚可悲",
    "T50n2040_001:0050a10": "　比丘名優陀　　姿性能悅人",
    "T50n2040_001:0050a11": "　佛遣使令行　　孚致消息來",
    "T50n2040_001:0050a12": "　還入父王國　　以入宣佛意",
    "T50n2040_001:0050a13": "　今王太子顧　　意欲還至宮",
    "T50n2040_001:0050a14": "　優陀聞佛教　　即聽受奉行",
    "T50n2040_001:0050a15": "　因時於佛前　　變化隨地形",
    "T50n2040_001:0050a16": "　其身忽不見　　神足來入城",
    "T50n2040_001:0050a17": "　乃至大王殿　　父王所坐前",
    "T50n2040_001:0050a18": "　比丘優陀耶　　進現悅頭檀",
    "T50n2040_001:0050a19": "　變化若干品　　踊出父王殿",
    "T50n2040_001:0050a20": "　淨譬如蓮華　　泥土塵不生",
    "T50n2040_001:0050a21": "　父王見恐怖　　即問斯何靈",
    "T50n2040_001:0050a22": "　將無是神祇　　出地何怪爾",
    "T50n2040_001:0050a23": "　此形姓為誰　　本從何得斯",
    "T50n2040_001:0050a24": "　願以開吾意　　令心疑結解",
    "T50n2040_001:0050a25": "　從生至於今　　未曾覩是變",
    "T50n2040_001:0050a26": "　太子本棄國　　求道度眾生",
    "T50n2040_001:0050a27": "　慕勤無數劫　　於今乃得成",
    "T50n2040_001:0050a28": "　今王莫恐畏　　且寬意悅豫",
    "T50n2040_001:0050a29": "　我以壞眾惡　　為王太子使",
    "T50n2040_001:0050b01": "　王聞太子問　　淚下如雨星",
    "T50n2040_001:0050b02": "　十二年已來　　乃承悉達聲",
    "T50n2040_001:0050b03": "　今從吉祥至　　思寤如更生",
    "T50n2040_001:0050b04": "　太子捨國位　　成道號何名",
    "T50n2040_001:0050b05": "　出國坐六年　　精進現成佛",
    "T50n2040_001:0050b06": "　號曰天中天　　三界尊第一",
    "T50n2040_001:0050b07": "　本時在我尊　　為作眾寶殿",
    "T50n2040_001:0050b08": "　刻鏤諸妙飾　　於今室何如",
    "T50n2040_001:0050b09": "　優陀所答曰　　佛之正真微",
    "T50n2040_001:0050b10": "　常坐於樹下　　諸天來歸趣",
    "T50n2040_001:0050b11": "　吾子在宮時　　茵褥布綩綖",
    "T50n2040_001:0050b12": "　皆以錦繡成　　柔軟有光澤",
    "T50n2040_001:0050b13": "　龍妻奉寶床　　天帝貢袈裟",
    "T50n2040_001:0050b14": "　不以好衣喜　　其心無增損",
    "T50n2040_001:0050b15": "　在國好美食　　甘膳悉其味",
    "T50n2040_001:0050b16": "　今所服食者　　安身何等類",
    "T50n2040_001:0050b17": "　執鉢行分衛　　福眾無麁細",
    "T50n2040_001:0050b18": "　呪願布施家　　世世令安隱",
    "T50n2040_001:0050b19": "　悉達臥寢時　　不敢妄呼覺",
    "T50n2040_001:0050b20": "　鼓琴發歌音　　爾乃令寤起",
    "T50n2040_001:0050b21": "　如來三昧定　　夙夜無眠覺",
    "T50n2040_001:0050b22": "　釋梵來勸助　　皆現稽首受",
    "T50n2040_001:0050b23": "　在家雜香浴　　若干種眾馨",
    "T50n2040_001:0050b24": "　香香遍室中　　今用何所意",
    "T50n2040_001:0050b25": "　八解三脫門　　洗浴除心垢",
    "T50n2040_001:0050b26": "　其心淨如空　　普安無惱憂",
    "T50n2040_001:0050b27": "　悉達在家時　　擣若干雜香",
    "T50n2040_001:0050b28": "　香熏其衣服　　清淨無垢障",
    "T50n2040_001:0050b29": "　戒定慧解脫　　以為道德香",
    "T50n2040_001:0050c01": "　熏于八難處　　世世度十方",
    "T50n2040_001:0050c02": "　四品好床座　　以若干寶成",
    "T50n2040_001:0050c03": "　重疊布眾具　　以臥起其上",
    "T50n2040_001:0050c04": "　四禪為床座　　意定無憒亂",
    "T50n2040_001:0050c05": "　清淨如蓮華　　不著于泥水",
    "T50n2040_001:0050c06": "　在宮無數兵　　諸臣而宿衛",
    "T50n2040_001:0050c07": "　左右常擁護　　目不見惡穢",
    "T50n2040_001:0050c08": "　諸弟子眾具　　千二百五十",
    "T50n2040_001:0050c09": "　菩薩無央數　　皆來稽首集",
    "T50n2040_001:0050c10": "　本在家未出　　有四品好車",
    "T50n2040_001:0050c11": "　象馬牛羊步　　遊行觀四方",
    "T50n2040_001:0050c12": "　五通以驂駕　　徹視洞聽飛",
    "T50n2040_001:0050c13": "　覩本見眾心　　遊觀度生死",
    "T50n2040_001:0050c14": "　子出行往返　　幢旍羽彫飾",
    "T50n2040_001:0050c15": "　前後諸導從　　各執諸兵仗",
    "T50n2040_001:0050c16": "　四等慈悲護　　恩惠仁愛度",
    "T50n2040_001:0050c17": "　普覆眾危難　　以嚴飾眾生",
    "T50n2040_001:0050c18": "　生時雜妓樂　　椎鐘及鳴鼓",
    "T50n2040_001:0050c19": "　觀者悉填路　　前後不相害",
    "T50n2040_001:0050c20": "　樹下波羅奈　　椎鳴不死鼓",
    "T50n2040_001:0050c21": "　拘隣等得道　　八萬四千天",
    "T50n2040_001:0050c22": "　九十六道伏　　其音聞三千",
    "T50n2040_001:0050c23": "　眾生莫不悅　　啟受心皆明",
    "T50n2040_001:0050c24": "　所領何國土　　人民為多少",
    "T50n2040_001:0050c25": "　所化有幾人　　悉為歸伏不",
    "T50n2040_001:0050c26": "　領三千大界　　化訓諸群生",
    "T50n2040_001:0050c27": "　十方不可稱　　莫不蒙濟度",
    "T50n2040_001:0050c28": "　在國思正法　　助吾治萬民",
    "T50n2040_001:0050c29": "　動順禮節訓　　莫不承教聞",
    "T50n2040_001:0051a01": "　佛解空本無　　捨于四顛倒",
    "T50n2040_001:0051a02": "　靡不歸伏者　　神靜天為業",
    "T50n2040_001:0051a03": "　佛與世無讎　　博無不備達",
    "T50n2040_001:0051a04": "　汝言何不及　　一切皆自歸",
    "T50n2040_001:0051a05": "　正天下滿人　　一人頭若干",
    "T50n2040_001:0051a06": "　一頭若干舌　　舌解無數義",
    "T50n2040_001:0051a07": "　合集恒沙人　　嗟歎佛功德",
    "T50n2040_001:0051a08": "　江沙劫不暢　　況我螢燭明",
    "T50n2040_001:0051a09": "王聞益悲喜。歎曰。善哉善哉。阿夷言不妄。佛",
    "T50n2040_001:0051a10": "當來不。何日當至乎。優陀報曰。却七日到",
    "T50n2040_001:0051a11": "王大踊躍。即勅群臣國中萬民。吾往迎佛。導",
    "T50n2040_001:0051a12": "從威儀法轉輪王。平治道路掃除令淨。香汁",
    "T50n2040_001:0051a13": "灑地懸繒幡綵。竪其幢蓋周遍國內。其所修",
    "T50n2040_001:0051a14": "治光飾盡宜。千乘萬騎出四十里。往奉迎佛",
    "T50n2040_001:0051a15": "稽首歸命。優陀前報王曰。本受佛教奉命見",
    "T50n2040_001:0051a16": "王。宣其意故今還宣命。說王意旨饑虛無量。",
    "T50n2040_001:0051a17": "欲見至尊稽首受法。并化萬民咸蒙福慶。",
    "T50n2040_001:0051a18": "王曰。宜知是時勿復稽留。爾時優陀耶還來",
    "T50n2040_001:0051a19": "詣。佛稽首足下以啟國王。世尊及諸弟子。自",
    "T50n2040_001:0051a20": "期七日當還本國。王及臣民莫不欣悅。別來",
    "T50n2040_001:0051a21": "積年夙夜想念。飲食不甘寢不能寐。饑虛日",
    "T50n2040_001:0051a22": "久計日度時。須世尊到已憶七日。於時大聖",
    "T50n2040_001:0051a23": "告諸弟子。明日當發至迦維羅衛見於父王。",
    "T50n2040_001:0051a24": "皆嚴整衣服。護持應鉢。梵釋四王聞佛還國。",
    "T50n2040_001:0051a25": "皆來送侍天雨香汁。散華燒香竪諸幢蓋。四",
    "T50n2040_001:0051a26": "王諸天皆在前。導梵天侍右帝釋侍左。諸比",
    "T50n2040_001:0051a27": "丘眾皆隨佛後。諸天龍神華香妓樂追於上",
    "T50n2040_001:0051a28": "侍。佛適進路先現瑞應。三千國土六反震動。",
    "T50n2040_001:0051a29": "百歲枯樹皆生華實。諸枯竭溪澗自然泉水。",
    "T50n2040_001:0051b01": "王見此瑞知佛已來。勅諸釋種大臣百官。皆",
    "T50n2040_001:0051b02": "行詣佛散華燒香。竪諸幢幡鼓眾妓樂。悉",
    "T50n2040_001:0051b03": "出迎佛王遙見佛。在於大眾如星中月。如日",
    "T50n2040_001:0051b04": "初出炤於朝陽。如樹華茂芬芳熾盛。巨身丈",
    "T50n2040_001:0051b05": "六相好嚴身。晃如金山王覩悲喜。前稽首足",
    "T50n2040_001:0051b06": "惟別彌時。今乃相見。大臣百官皆稽首禮。",
    "T50n2040_001:0051b07": "即還入城足蹈門閫。地為大動天雨眾華。樂",
    "T50n2040_001:0051b08": "器皆鳴。盲者得視。聾者得聽。拘躄得行。病者",
    "T50n2040_001:0051b09": "得愈。瘂者能言。狂者得正。僂者得伸。若被毒",
    "T50n2040_001:0051b10": "者毒為不行。百鳥禽獸相和悲鳴。婦女珠環",
    "T50n2040_001:0051b11": "相橖作聲。當爾之時見此變化。莫不歡喜。室",
    "T50n2040_001:0051b12": "寶藏者自然發出。中滿珍琦。懷異心者皆共",
    "T50n2040_001:0051b13": "和同。等心叉手自歸命佛。諸畜生類蒙其光",
    "T50n2040_001:0051b14": "潤。皆得生天。懷妊母人。蒙斯光明。苦痛微",
    "T50n2040_001:0051b15": "薄。皆得在產。端正姝好。消婬怒癡無復塵勞。",
    "T50n2040_001:0051b16": "展轉相視如父如母。如兄如弟如子如身。地",
    "T50n2040_001:0051b17": "獄休息餓鬼飽滿。尋光來至歸命世尊。皆發",
    "T50n2040_001:0051b18": "道意。王見佛巨身丈六。相好光明。體紫金",
    "T50n2040_001:0051b19": "色。諸根寂定。如星中月。晃如金山。天帝梵王",
    "T50n2040_001:0051b20": "四王所奉。覩諸梵志久在山中。薄露身形日",
    "T50n2040_001:0051b21": "炙風飄。身體黑臭在佛邊侍。猶如黑烏在紫",
    "T50n2040_001:0051b22": "金山。不能發起顯佛大德。令一切悅。便勅國",
    "T50n2040_001:0051b23": "中諸豪族釋。端正姝好顏貌殊異。選五百人",
    "T50n2040_001:0051b24": "出為沙門。侍佛在左右。猶如鳳凰在須彌山。",
    "T50n2040_001:0051b25": "亦如摩尼著水精器。時佛弟難陀亦作沙門。",
    "T50n2040_001:0051b26": "未下鬚髮難有典作。剃頭師前白佛言。人身",
    "T50n2040_001:0051b27": "難得。佛世難值。明時叵遇。今我大天及諸尊",
    "T50n2040_001:0051b28": "者。識道至高不可限量。不慕世榮捨世尊位。",
    "T50n2040_001:0051b29": "行作沙門今我小節下劣靡逮。何所貪樂不",
    "T50n2040_001:0051c01": "出為道乎。唯佛哀愍濟救污泥。沒溺塵埃拔",
    "T50n2040_001:0051c02": "為沙門。佛言善哉。佛時便呼比丘來。頭髮則",
    "T50n2040_001:0051c03": "墮袈裟在身。即成沙門禮諸沙門。因隨次坐",
    "T50n2040_001:0051c04": "難在後作。次第作禮到此沙門。即住不禮心",
    "T50n2040_001:0051c05": "自念言。是我家僕不能為禮。佛知告難佛法",
    "T50n2040_001:0051c06": "大通。舉學前後不在尊卑。猶如大海悉受萬",
    "T50n2040_001:0051c07": "川。四流不避。污塗執心。如地四大俱等。地",
    "T50n2040_001:0051c08": "水火風內外無異。其神空淨所著為名。宜棄",
    "T50n2040_001:0051c09": "自大以法自將。乃應先聖無極道訓。時難見",
    "T50n2040_001:0051c10": "佛教誨切至。事不得止解了本無。棄捐自大",
    "T50n2040_001:0051c11": "下意為禮。天地大動眾會同歎。善哉善哉。為",
    "T50n2040_001:0051c12": "道等心。除自高意而下卑心。感於天地為之",
    "T50n2040_001:0051c13": "大動。從是制法先學為長。後學為小。法之",
    "T50n2040_001:0051c14": "常儀各無所恨。無所諍訟。佛時入宮坐於殿",
    "T50n2040_001:0051c15": "上。王及臣民日日供養。百種甘饌。佛說經",
    "T50n2040_001:0051c16": "法所度無量。瞿夷携羅云來。稽首佛足瞻",
    "T50n2040_001:0051c17": "對問訊。久違侍覲曠廢供養。時王僚屬皆懷",
    "T50n2040_001:0051c18": "沈疑。太子捐國十有二年。何從懷妊生子",
    "T50n2040_001:0051c19": "羅云。佛語父王告諸群僚。瞿夷守節貞潔清",
    "T50n2040_001:0051c20": "淨無瑕疵也。設王不信今當現證。於時世",
    "T50n2040_001:0051c21": "尊化諸眾僧。皆使如佛。相好光明。等無差",
    "T50n2040_001:0051c22": "異。於時羅云厥年七歲。瞿夷即以指印信環。",
    "T50n2040_001:0051c23": "與羅云言。是汝父者以此與焉。羅云應時直",
    "T50n2040_001:0051c24": "前詣佛。以印信環而授世尊。王及群臣咸皆",
    "T50n2040_001:0051c25": "欣躍。稱言善哉。所現無量真佛子也。佛語",
    "T50n2040_001:0051c26": "父王及諸臣曰。從今已後無復懷疑。此吾之",
    "T50n2040_001:0051c27": "子。緣吾化生。勿咎瞿夷也。王得道證。瞿夷",
    "T50n2040_001:0051c28": "受戒。淨修梵行。宮人大小。咸受戒法。月六",
    "T50n2040_001:0051c29": "歲三。奉齋弗懈。國內清寧。風雨以節時不",
    "T50n2040_001:0052a01": "越序。五穀登賤民安其所。萬邦黎庶咸來慶",
    "T50n2040_001:0052a02": "賀。道德滋茂如月之初。",
    "T50n2040_001:0052a03": "祐尋。法身無形群有已滅。覺智不起萬動永",
    "T50n2040_001:0052a04": "寂。而甫現託生降神胎化者何也。乘大緣以",
    "T50n2040_001:0052a05": "應俗。本誓力以弘慈也。故能運般若之權。任",
    "T50n2040_001:0052a06": "首楞之勢。迴靈兜率。耀化赤澤。陶鈞非我。利",
    "T50n2040_001:0052a07": "見由物。豈言像思議而能語其極哉。是以",
    "T50n2040_001:0052a08": "攝受群萠故地居輪皇。摧制剛夸故才窮藝",
    "T50n2040_001:0052a09": "術。斷拔愛網故去國入山。顯明法尊故降魔",
    "T50n2040_001:0052a10": "道樹。凡斯如跡罔非振俗。應體圓通隨方變",
    "T50n2040_001:0052a11": "現。法身凝湛未甞起滅。然世識習滯據跡為",
    "T50n2040_001:0052a12": "真。欲觀如來失道逾遠。故涅槃經云。若言",
    "T50n2040_001:0052a13": "菩薩在白淨王宮。依因父母生育是身。是魔",
    "T50n2040_001:0052a14": "所說。蓋謂證跡而迷本也。若本跡雙照權實",
    "T50n2040_001:0052a15": "俱明。則披經無礙法身可覩。",
    "T50n2040_001:0052a16": "釋迦譜卷第五"
}