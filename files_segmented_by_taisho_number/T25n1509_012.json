{
    "T25n1509_012:0145a09": "2大智度論釋初品中檀波羅蜜",
    "T25n1509_012:0145a10": "法施之餘卷第十二",
    "T25n1509_012:0145a12": "龍樹菩薩造",
    "T25n1509_012:0145a13": "後秦龜茲國三藏鳩摩羅什",
    "T25n1509_012:0145a14": "奉　詔譯",
    "T25n1509_012:0145a15": "問曰：云何名檀波羅蜜滿？答曰：「檀」義，",
    "T25n1509_012:0145a16": "如上說。「波羅秦言彼岸蜜秦言到」，是名渡布施河",
    "T25n1509_012:0145a17": "得到彼岸。問曰：云何名不到彼岸？答曰：譬",
    "T25n1509_012:0145a18": "如渡河未到而還，名為不到彼岸。如舍利",
    "T25n1509_012:0145a19": "弗於六十劫中行菩薩道，欲渡布施河。",
    "T25n1509_012:0145a20": "時有乞人來乞其眼，舍利弗言：「眼無所",
    "T25n1509_012:0145a21": "任，何以索之？若須我身及財物者，當以相",
    "T25n1509_012:0145a22": "與！」答言：「不須汝身及以財物，唯欲得眼。若",
    "T25n1509_012:0145a23": "汝實行檀者，以眼見與！」爾時，舍利弗出一",
    "T25n1509_012:0145a24": "眼與之。乞者得眼，於舍利弗前嗅之嫌",
    "T25n1509_012:0145a25": "臭，唾而棄地，又以腳蹋。舍利弗思惟言：「如",
    "T25n1509_012:0145a26": "此弊人等，難可度也！眼實無用而強索之，",
    "T25n1509_012:0145a27": "既得而棄，又以腳蹋，何弊之甚！如此人輩，不",
    "T25n1509_012:0145a28": "可度也。不如自調，早脫生死。」思惟是已，",
    "T25n1509_012:0145a29": "於菩薩道退，迴向小乘，是名不到彼岸。若",
    "T25n1509_012:0145b01": "能直進不退，成辦佛道，名到彼岸。復次，於",
    "T25n1509_012:0145b02": "事成辦，亦名到彼岸天竺俗法，凡造事成辦皆言到彼岸。復次，此",
    "T25n1509_012:0145b03": "岸名慳貪，檀名河中，彼岸名佛道。復次，有",
    "T25n1509_012:0145b04": "無見名此岸，破有無見智慧名彼岸，懃修",
    "T25n1509_012:0145b05": "布施是名河中。復次，檀有二種：一者魔檀，",
    "T25n1509_012:0145b06": "二者佛檀。若為結使賊所奪，憂惱怖畏，是",
    "T25n1509_012:0145b07": "為魔檀，名曰此岸。若有清淨布施，無結使",
    "T25n1509_012:0145b08": "賊，無所怖畏，得至佛道，是為佛檀，名曰",
    "T25n1509_012:0145b09": "到彼岸，是為波羅蜜。如佛說《毒蛇喻經》中：",
    "T25n1509_012:0145b10": "有人得罪於王，王令掌護一篋，篋中有四",
    "T25n1509_012:0145b11": "毒蛇。王勅罪人，令看視養育。此人思惟：「四",
    "T25n1509_012:0145b12": "蛇難近，近則害人，一猶叵養，而況於四？」",
    "T25n1509_012:0145b13": "便棄篋而走，王令五人拔刀追之。復有",
    "T25n1509_012:0145b14": "一人，口言附順，心欲中傷，而語之言：「養之",
    "T25n1509_012:0145b15": "以理，此亦無苦！」其人覺之，馳走逃命，至一",
    "T25n1509_012:0145b16": "空聚。有一善人，方便語之：「此聚雖空，是賊",
    "T25n1509_012:0145b17": "所止處，汝今住此，必為賊害，慎勿住也！」於",
    "T25n1509_012:0145b18": "是復去，至一大河，河之彼岸，即是異國。其國",
    "T25n1509_012:0145b19": "安樂，坦然清淨，無諸患難。於是集眾草木，",
    "T25n1509_012:0145b20": "縛以為栰，進以手足，竭力求渡，既到彼",
    "T25n1509_012:0145b21": "岸，安樂無患。王者，魔王；篋者，人身；四毒蛇者，",
    "T25n1509_012:0145b22": "四大；五拔刀賊者，五眾；一人口善心惡者，",
    "T25n1509_012:0145b23": "是染著；空聚是六情；賊是六塵；一人愍而",
    "T25n1509_012:0145b24": "語之是為善師；大河是愛；栰是八正道；手",
    "T25n1509_012:0145b25": "足懃渡是精進；此岸是世間；彼岸是涅槃；度",
    "T25n1509_012:0145b26": "者漏盡阿羅漢。菩薩法中亦如是，若施有三",
    "T25n1509_012:0145b27": "礙：我與、彼受、所施者財，是為墮魔境界，未",
    "T25n1509_012:0145b28": "離眾難。如菩薩布施，三種清淨，無此三",
    "T25n1509_012:0145b29": "礙，得到彼岸，為諸佛所讚，是名檀波羅",
    "T25n1509_012:0145c01": "蜜。以是故名到彼岸。此六波羅蜜，能令人",
    "T25n1509_012:0145c02": "渡慳貪等煩惱染著大海，到於彼岸，以是",
    "T25n1509_012:0145c03": "故名波羅蜜。問曰：阿羅漢、辟支佛亦能到",
    "T25n1509_012:0145c04": "彼岸，何以不名波羅蜜？答曰：阿羅漢、辟",
    "T25n1509_012:0145c05": "支佛渡彼岸，與佛渡彼岸，名同而實異。彼",
    "T25n1509_012:0145c06": "以生死為此岸，涅槃為彼岸，而不能渡",
    "T25n1509_012:0145c07": "檀之彼岸。所以者何？不能以一切物、一",
    "T25n1509_012:0145c08": "切時、一切種布施；設能布施，亦無大心；或",
    "T25n1509_012:0145c09": "以無記心、或有漏善心、或無漏心施；無大悲",
    "T25n1509_012:0145c10": "心；不能為一切眾生施。菩薩施者，知布施",
    "T25n1509_012:0145c11": "不生不滅，無漏無為，如涅槃相，為一切眾",
    "T25n1509_012:0145c12": "生故施，是名檀波羅蜜。復次，有人言：一切",
    "T25n1509_012:0145c13": "物、一切種內外物，盡以布施，不求果報；如是",
    "T25n1509_012:0145c14": "布施，名檀波羅蜜。復次，不可盡故，名檀波羅",
    "T25n1509_012:0145c15": "蜜。所以者何？知所施物畢竟空，如涅槃相；",
    "T25n1509_012:0145c16": "以是心施眾生，是故施報不可盡，名檀波",
    "T25n1509_012:0145c17": "羅蜜。如五通仙人，以好寶物，藏著石中；欲",
    "T25n1509_012:0145c18": "護此寶，磨金剛塗之，令不可破。菩薩布",
    "T25n1509_012:0145c19": "施亦復如是，以涅槃實相智慧磨塗之布",
    "T25n1509_012:0145c20": "施，令不可盡。復次，菩薩為一切眾生故布",
    "T25n1509_012:0145c21": "施，眾生數不可盡故，布施亦不可盡。復次，",
    "T25n1509_012:0145c22": "菩薩為佛法布施，佛法無量無邊，布施亦無",
    "T25n1509_012:0145c23": "量無邊。以是故，阿羅漢、辟支佛，雖到彼岸，",
    "T25n1509_012:0145c24": "不名波羅蜜。問曰：云何名「具足滿」？答曰：",
    "T25n1509_012:0145c25": "如先說，菩薩能一切布施，內外大小，多少麁",
    "T25n1509_012:0145c26": "細，著不著，用不用，如是等種種物，一切能捨，",
    "T25n1509_012:0145c27": "心無所惜，等與一切眾生，不作是觀：「大人",
    "T25n1509_012:0145c28": "應與，小人不應與；出家人應與，不出家人",
    "T25n1509_012:0145c29": "不應與；人應與，禽獸不應與。」於一切眾",
    "T25n1509_012:0146a01": "生平等心施，施不求報，又得施實相，是",
    "T25n1509_012:0146a02": "名具足滿。亦不觀時，無晝無夜，無冬無夏，",
    "T25n1509_012:0146a03": "無吉無衰，一切時常等施，心無悔惜，乃至",
    "T25n1509_012:0146a04": "頭目髓腦，施而無悋，是為具足滿。",
    "T25n1509_012:0146a05": "復次，有人言：菩薩從初發心，乃至菩提樹下",
    "T25n1509_012:0146a06": "三十四心，於是中間，名為布施具足滿。復",
    "T25n1509_012:0146a07": "次，七住菩薩得一切諸法實相智慧，是時，莊",
    "T25n1509_012:0146a08": "嚴佛土，教化眾生，供養諸佛，得大神通，",
    "T25n1509_012:0146a09": "能分一身作無數身，一一身皆雨七寶、華",
    "T25n1509_012:0146a10": "香、幡蓋，化作大燈如須彌山，供養十方佛",
    "T25n1509_012:0146a11": "及菩薩僧；復以妙音讚頌佛德，禮拜供養，",
    "T25n1509_012:0146a12": "恭敬將迎。復次，是菩薩於一切十方無量",
    "T25n1509_012:0146a13": "餓鬼國中，雨種種飲食、衣被，令其充滿；得",
    "T25n1509_012:0146a14": "滿足已，皆發阿耨多羅三藐三菩提心。復",
    "T25n1509_012:0146a15": "至畜生道中，令其自善，無相害意，除其畏",
    "T25n1509_012:0146a16": "怖，隨其所須，各令充足；得滿足已，皆發",
    "T25n1509_012:0146a17": "阿耨多羅三藐三菩提心。於地獄無量苦中，",
    "T25n1509_012:0146a18": "能令地獄火滅湯冷，罪息心善，除其飢渴，得",
    "T25n1509_012:0146a19": "生天上、人中；以此因緣故，皆發阿耨多羅",
    "T25n1509_012:0146a20": "三藐三菩提心。若十方人，貧窮者給之以財，",
    "T25n1509_012:0146a21": "富貴者施以異味異色，令其歡喜；以此因",
    "T25n1509_012:0146a22": "緣故，皆發阿耨多羅三藐三菩提心。若至",
    "T25n1509_012:0146a23": "欲天中，令其除却天上欲樂，施以妙寶法",
    "T25n1509_012:0146a24": "樂，令其歡喜；以此因緣故，皆發阿耨多羅",
    "T25n1509_012:0146a25": "三藐三菩提心。若至色天中，除其樂著，以",
    "T25n1509_012:0146a26": "菩薩禪法而娛樂之；以此因緣故，皆發阿",
    "T25n1509_012:0146a27": "耨多羅三藐三菩提心。如是乃至十住，是名",
    "T25n1509_012:0146a28": "檀波羅蜜具足滿。復次，菩薩有二種身：一者",
    "T25n1509_012:0146a29": "結業生身，二者法身。是二種身中，檀波羅蜜",
    "T25n1509_012:0146b01": "滿，是名具足檀波羅蜜。問曰：云何名結業",
    "T25n1509_012:0146b02": "生身檀波羅蜜滿？答曰：未得法身，結使未",
    "T25n1509_012:0146b03": "盡，能以一切寶物、頭、目、髓、腦、國、財、妻、子，內、外",
    "T25n1509_012:0146b04": "所有，盡以布施，心不動轉。如須提拏太子",
    "T25n1509_012:0146b05": "秦言好愛以其二子布施婆羅門，次以妻施，其",
    "T25n1509_012:0146b06": "心不轉。又如薩婆達王秦言一切施為敵國所",
    "T25n1509_012:0146b07": "滅，身竄窮林。見有遠國婆羅門來，欲從",
    "T25n1509_012:0146b08": "己乞。自以國破家亡，一身藏竄，愍其辛苦，",
    "T25n1509_012:0146b09": "故從遠來而無所得，語婆羅門言：「我是薩",
    "T25n1509_012:0146b10": "婆達王，新王募人，求我甚重。」即時自縛以",
    "T25n1509_012:0146b11": "身施之，送與新王，大得財物。亦如月光太",
    "T25n1509_012:0146b12": "子，出行遊觀。癩人見之要車，白言：「我身重",
    "T25n1509_012:0146b13": "病，辛苦懊惱，太子嬉遊，獨自歡耶？大慈愍念，",
    "T25n1509_012:0146b14": "願見救療！」太子聞之，以問諸醫。醫言：「當須",
    "T25n1509_012:0146b15": "從生長大無瞋之人血髓，塗而飲之，如是",
    "T25n1509_012:0146b16": "可愈。」太子念言：「設有此人，貪生惜壽，何可",
    "T25n1509_012:0146b17": "得耶？自除我身，無可得處。」即命旃陀羅，",
    "T25n1509_012:0146b18": "令除身肉，破骨出髓以塗病人，以血飲",
    "T25n1509_012:0146b19": "之。如是等種種，身及妻子，施而無悋，如棄",
    "T25n1509_012:0146b20": "草木。觀所施物，知從緣有，推求其實，都",
    "T25n1509_012:0146b21": "無所得，一切清淨，如涅槃相，乃至得無生",
    "T25n1509_012:0146b22": "法忍，是為結業生身行檀波羅蜜滿。云何法",
    "T25n1509_012:0146b23": "身菩薩行檀波羅蜜滿？菩薩末後肉身得無",
    "T25n1509_012:0146b24": "生法忍，捨肉身得法身。於十方六道中，變",
    "T25n1509_012:0146b25": "身應適以化眾生，種種珍寶、衣服、飲食，給施",
    "T25n1509_012:0146b26": "一切。又以頭、目、髓、腦、國、財、妻、子，內、外所有，盡",
    "T25n1509_012:0146b27": "以布施。譬如釋迦文佛曾為六牙白象，獵",
    "T25n1509_012:0146b28": "者伺便，以毒箭射之。諸象競至，欲來蹈",
    "T25n1509_012:0146b29": "殺獵者。白象以身捍之，擁護其人，愍之如",
    "T25n1509_012:0146c01": "子，諭遣群象。徐問獵人：「何故射我？」答曰：",
    "T25n1509_012:0146c02": "「我須汝牙！」即時以六牙內石孔中，血肉俱",
    "T25n1509_012:0146c03": "出，以鼻舉牙，授與獵者。雖曰象身，用心",
    "T25n1509_012:0146c04": "如是，當知此象非畜生行報。阿羅漢法中，",
    "T25n1509_012:0146c05": "都無此心，當知此為法身菩薩。有時閻浮",
    "T25n1509_012:0146c06": "提人，不知禮敬。耆舊有德，以言化之，未",
    "T25n1509_012:0146c07": "可得度。是時，菩薩自變其身，作迦頻闍羅",
    "T25n1509_012:0146c08": "鳥。是鳥有二親友：一者大象，二者獼猴，共",
    "T25n1509_012:0146c09": "在必鉢羅樹下住。自相問言：「我等不知誰應",
    "T25n1509_012:0146c10": "為長？」象言：「我昔見此樹在我腹下，今大",
    "T25n1509_012:0146c11": "如是。以此推之，我應為長！」獼猴言：「我曾",
    "T25n1509_012:0146c12": "蹲地，手挽樹頭。以是推之，我應為長！」鳥",
    "T25n1509_012:0146c13": "言：「我於必鉢羅林中，食此樹果，子隨糞出，",
    "T25n1509_012:0146c14": "此樹得生。以是推之，我應最長！」鳥復說",
    "T25n1509_012:0146c15": "言：「先生宿舊，禮應供養！」即時大象背負獼猴，",
    "T25n1509_012:0146c16": "鳥在猴上，周遊而行。一切禽獸見而問之：",
    "T25n1509_012:0146c17": "「何以如此？」答曰：「以此恭敬供養長老！」禽獸",
    "T25n1509_012:0146c18": "受化，皆行禮敬，不侵民田，不害物命。眾",
    "T25n1509_012:0146c19": "人疑怪，一切禽獸不復為害。獵者入林，見",
    "T25n1509_012:0146c20": "象負獼猴，獼猴戴鳥，行敬化物，物皆修善。",
    "T25n1509_012:0146c21": "傳告國人，人各慶曰：「時將太平，鳥獸而仁！」",
    "T25n1509_012:0146c22": "人亦效之，皆行禮敬。自古及今，化流萬世。",
    "T25n1509_012:0146c23": "當知是為法身菩薩。復次，法身菩薩，一時之",
    "T25n1509_012:0146c24": "頃，化作無央數身，供養十方諸佛；一時能",
    "T25n1509_012:0146c25": "化無量財寶，給足眾生；能隨一切上中下",
    "T25n1509_012:0146c26": "聲，一時之頃，普為說法；乃至坐佛樹下。如",
    "T25n1509_012:0146c27": "是等種種，名為法身菩薩行檀波羅蜜滿。復",
    "T25n1509_012:0146c28": "次，檀有三種：一者、物施，二者、供養恭敬施，三",
    "T25n1509_012:0146c29": "者、法施。云何物施？珍寶、衣、食、頭、目、髓、腦——如是",
    "T25n1509_012:0147a01": "等一切內、外所有，盡以布施，是名物施。恭敬",
    "T25n1509_012:0147a02": "施者，信心清淨，恭敬禮拜，將送迎逆，讚遶供",
    "T25n1509_012:0147a03": "養——如是等種種，名為恭敬施。法施者，為道德",
    "T25n1509_012:0147a04": "故，語言論議，誦讀講說，除疑問答，授人五戒——",
    "T25n1509_012:0147a05": "如是等種種，為佛道故施，是名法施。是三",
    "T25n1509_012:0147a06": "種施滿，是名檀波羅蜜滿。復次，三事因緣生",
    "T25n1509_012:0147a07": "檀：一者、信心清淨，二者、財物，三者、福田。心有",
    "T25n1509_012:0147a08": "三種：若憐愍，若恭敬，若憐愍恭敬。施貧窮",
    "T25n1509_012:0147a09": "下賤及諸畜生，是為憐愍施；施佛及諸法身",
    "T25n1509_012:0147a10": "菩薩等，是為恭敬施；若施諸老病貧乏阿",
    "T25n1509_012:0147a11": "羅漢、辟支佛，是為恭敬憐愍施。施物清淨，非",
    "T25n1509_012:0147a12": "盜非劫，以時而施，不求名譽，不求利養。",
    "T25n1509_012:0147a13": "或時從心大得福德，或從福田大得功德，",
    "T25n1509_012:0147a14": "或從妙物大得功德。第一從心，如四等心、",
    "T25n1509_012:0147a15": "念佛三昧、以身施虎，如是名為從心大",
    "T25n1509_012:0147a16": "得功德。福田有二種：一者、憐愍福田，二者、恭",
    "T25n1509_012:0147a17": "敬福田。憐愍福田，能生憐愍心；恭敬福田，能",
    "T25n1509_012:0147a18": "生恭敬心。如阿輸伽秦言無憂王以土上佛。",
    "T25n1509_012:0147a19": "復次，物施中，如一女人，酒醉沒心，誤以七",
    "T25n1509_012:0147a20": "寶瓔珞布施迦葉佛塔，以福德故，生三十",
    "T25n1509_012:0147a21": "三天。如是種種，名為物施。問曰：檀名捨財，",
    "T25n1509_012:0147a22": "何以言「具足無所捨法」？答曰：檀有二種：一",
    "T25n1509_012:0147a23": "者、出世間，二者、不出世間。今說出世間檀無",
    "T25n1509_012:0147a24": "相，無相故無所捨，是故言「具足無所捨法」。",
    "T25n1509_012:0147a25": "復次，財物不可得故，名為無所捨。是物未",
    "T25n1509_012:0147a26": "來、過去空，現在分別，無一定法，以是故言無",
    "T25n1509_012:0147a27": "所捨。復次，以行者捨財時，心念此施大有",
    "T25n1509_012:0147a28": "功德，倚是而生憍慢、愛結等；以是故言無",
    "T25n1509_012:0147a29": "所捨。以無所捨故無憍慢，無憍慢故愛",
    "T25n1509_012:0147b01": "結等不生。復次，施者有二種：一者、世間人，二",
    "T25n1509_012:0147b02": "者、出世間人。世間人能捨財，不能捨施；出世",
    "T25n1509_012:0147b03": "間人能捨財，能捨施。何以故？以財物、施心俱",
    "T25n1509_012:0147b04": "不可得故。以是故言具足無所捨法。復次，",
    "T25n1509_012:0147b05": "檀波羅蜜中，言：「財、施、受者，三事不可得。」問曰：",
    "T25n1509_012:0147b06": "三事和合，故名為檀；今言三事不可得，云何",
    "T25n1509_012:0147b07": "名「檀波羅蜜具足滿」？今有財、有施、有受者，",
    "T25n1509_012:0147b08": "云何三事不可得？如所施疊實有。何以",
    "T25n1509_012:0147b09": "故？疊有名，則有疊法，若無疊法，亦無",
    "T25n1509_012:0147b10": "疊名；以有名故，應實有疊。復次，疊有",
    "T25n1509_012:0147b11": "長、有短，麁、細、白、黑、黃、赤，有因有緣，有作有",
    "T25n1509_012:0147b12": "破，有果報，隨法生心。十尺為長，五尺為",
    "T25n1509_012:0147b13": "短；縷大為麁，縷小為細；隨染有色；有縷為",
    "T25n1509_012:0147b14": "因，織具為緣，是因緣和合故為疊。人功",
    "T25n1509_012:0147b15": "為作，人毀為破；御寒暑，弊身體，名果",
    "T25n1509_012:0147b16": "報。人得之大喜，失之大憂。以之施故，得福",
    "T25n1509_012:0147b17": "助道；若盜若劫，戮之都市，死入地獄。如是",
    "T25n1509_012:0147b18": "等種種因緣，故知有此疊，是名疊法，云何",
    "T25n1509_012:0147b19": "言施物不可得？答曰：汝言有名故有，是事",
    "T25n1509_012:0147b20": "不然。何以知之？名有二種：有實、有不實。",
    "T25n1509_012:0147b21": "不實名，如有一草名朱利朱利秦言賊也，草亦",
    "T25n1509_012:0147b22": "不盜不劫，實非賊而名為賊。又如兔角、龜",
    "T25n1509_012:0147b23": "毛，亦但有名而無實。疊雖不如兔角、龜毛",
    "T25n1509_012:0147b24": "無，然因緣會故有，因緣散故無。如林、如軍，",
    "T25n1509_012:0147b25": "是皆有名而無實。譬如木人，雖有人名，",
    "T25n1509_012:0147b26": "不應求其人法。疊中雖有名，亦不應求",
    "T25n1509_012:0147b27": "疊真實。疊能生人心念因緣，得之便喜，失",
    "T25n1509_012:0147b28": "之便憂，是為念因緣。心生有二因緣：有從",
    "T25n1509_012:0147b29": "實而生，有從不實而生。如夢中所見，如",
    "T25n1509_012:0147c01": "水中月，如夜見杌樹謂為人，如是名從",
    "T25n1509_012:0147c02": "不實中能令心生。是緣不定，不應言心生",
    "T25n1509_012:0147c03": "有故便是有。若心生因緣故有，更不應求",
    "T25n1509_012:0147c04": "實有。如眼見水中月，心生謂是月，若從心",
    "T25n1509_012:0147c05": "生便是月者，則無復真月。復次，「有」，有三種：",
    "T25n1509_012:0147c06": "一者、相待有，二者、假名有，三者、法有。相待者，",
    "T25n1509_012:0147c07": "如長短、彼此等，實無長短，亦無彼此，以",
    "T25n1509_012:0147c08": "相待故有名。長因短有，短亦因長；彼亦因",
    "T25n1509_012:0147c09": "此，此亦因彼；若在物東，則以為西，在西則",
    "T25n1509_012:0147c10": "以為東；一物未異而有東、西之別，此皆有",
    "T25n1509_012:0147c11": "名而無實也。如是等，名為相待有，是中無",
    "T25n1509_012:0147c12": "實法，不如色、香、味、觸等。假名有者，如酪有",
    "T25n1509_012:0147c13": "色、香、味、觸，四事因緣合故，假名為酪。雖有，不",
    "T25n1509_012:0147c14": "同因緣法有；雖無，亦不如兔角、龜毛無；但",
    "T25n1509_012:0147c15": "以因緣合故，假名有酪。疊亦如是。復次，",
    "T25n1509_012:0147c16": "有極微色、香、味、觸，故有毛分，毛分因緣故",
    "T25n1509_012:0147c17": "有毛，毛因緣故有毳，毳因緣故有縷，縷因",
    "T25n1509_012:0147c18": "緣故有疊，疊因緣故有衣。若無極微色、",
    "T25n1509_012:0147c19": "香、味、觸因緣，亦無毛分，毛分無故亦無毛，",
    "T25n1509_012:0147c20": "毛無故亦無毳，毳無故亦無縷，縷無故亦",
    "T25n1509_012:0147c21": "無疊，疊無故亦無衣。問曰：亦不必一切",
    "T25n1509_012:0147c22": "物皆從因緣和合故有，如微塵至細故無",
    "T25n1509_012:0147c23": "分，無分故無和合。疊麁故可破，微塵中",
    "T25n1509_012:0147c24": "無分，云何可破？答曰：至微無實，強為之名。",
    "T25n1509_012:0147c25": "何以故？麁細相待，因麁故有細，是細復應",
    "T25n1509_012:0147c26": "有細。復次，若有極微色，則有十方分；若有",
    "T25n1509_012:0147c27": "十方分，是不名為極微；若無十方分，則不",
    "T25n1509_012:0147c28": "名為色。復次，若有極微，則應有虛空分齊；",
    "T25n1509_012:0147c29": "若有分者，則不名極微。復次，若有極微，是",
    "T25n1509_012:0148a01": "中有色、香、味、觸作分，色、香、味、觸作分，是不",
    "T25n1509_012:0148a02": "名極微。以是推求，微塵則不可得。如經言：",
    "T25n1509_012:0148a03": "「色若麁若細，若內若外，總而觀之，無常無我。」",
    "T25n1509_012:0148a04": "不言有微塵。是名分破空。復有觀空：是",
    "T25n1509_012:0148a05": "疊隨心有。如坐禪人觀疊或作地、或作",
    "T25n1509_012:0148a06": "水、或作火、或作風，或青、或黃、或白、或赤，或都",
    "T25n1509_012:0148a07": "空，如十一切入觀。如佛在耆闍崛山中，與",
    "T25n1509_012:0148a08": "比丘僧俱，入王舍城。道中見大水，佛於",
    "T25n1509_012:0148a09": "水上敷尼師壇坐，告諸比丘：「若比丘入",
    "T25n1509_012:0148a10": "禪，心得自在，能令大水作地，即成實地。",
    "T25n1509_012:0148a11": "何以故？是水中有地分故。如是水、火、風、金、",
    "T25n1509_012:0148a12": "銀種種寶物即皆成實。何以故？是水中皆",
    "T25n1509_012:0148a13": "有其分。」復次，如一美色，婬人見之以為淨",
    "T25n1509_012:0148a14": "妙，心生染著；不淨觀人視之，種種惡露，無",
    "T25n1509_012:0148a15": "一淨處；等婦見之，妬瞋憎惡，目不欲見，以",
    "T25n1509_012:0148a16": "為不淨；婬人觀之為樂；妬人觀之為苦；",
    "T25n1509_012:0148a17": "行人觀之得道；無豫之人觀之，無所適莫，",
    "T25n1509_012:0148a18": "如見土木。若此美色實淨，四種人觀，皆應",
    "T25n1509_012:0148a19": "見淨；若實不淨，四種人觀，皆應不淨。以是",
    "T25n1509_012:0148a20": "故，知好醜在心，外無定也。觀空亦如是。復",
    "T25n1509_012:0148a21": "次，是疊中有十八空相故，觀之便空，空故",
    "T25n1509_012:0148a22": "不可得。如是種種因緣財物空，決定不可得。",
    "T25n1509_012:0148a23": "云何施人不可得？如疊因緣和合故有，分分",
    "T25n1509_012:0148a24": "推之，疊不可得。施者亦如是，四大圍虛空，",
    "T25n1509_012:0148a25": "名為身，是身識動作來往坐起，假名為人。",
    "T25n1509_012:0148a26": "分分求之，亦不可得。復次，一切眾、界、入中，我",
    "T25n1509_012:0148a27": "不可得，我不可得故，施人不可得。何以故？我，",
    "T25n1509_012:0148a28": "有種種名字：人、天，男、女，施人、受人，受苦人、受",
    "T25n1509_012:0148a29": "樂人，畜生等；是但有名，而實法不可得。問曰：",
    "T25n1509_012:0148b01": "若施者不可得，云何有菩薩行檀波羅蜜？",
    "T25n1509_012:0148b02": "答曰：因緣和合故有名字，如屋、如車，實法",
    "T25n1509_012:0148b03": "不可得。問曰：云何我不可得？答曰：如上「我",
    "T25n1509_012:0148b04": "聞一時」中已說，今當更說。佛說六識：眼識",
    "T25n1509_012:0148b05": "及眼識相應法，共緣色，不緣屋舍、城郭種種",
    "T25n1509_012:0148b06": "諸名。耳、鼻、舌、身識，亦如是。意識及意識相",
    "T25n1509_012:0148b07": "應法，知眼、知色、知眼識，乃至知意、知法、知",
    "T25n1509_012:0148b08": "意識。是識所緣法，皆空無我，生滅故，不自在",
    "T25n1509_012:0148b09": "故。無為法中亦不計我，苦樂不受故。是中",
    "T25n1509_012:0148b10": "若強有我法，應當有第七識識我；而今不",
    "T25n1509_012:0148b11": "爾，以是故知無我。問曰：何以識無我？一",
    "T25n1509_012:0148b12": "切人各於自身中生計我，不於他身中",
    "T25n1509_012:0148b13": "生我；若自身中無我，而妄見為我者，他身",
    "T25n1509_012:0148b14": "中無我，亦應於他身而妄見為我。復次，若",
    "T25n1509_012:0148b15": "內無我，色、識念念生滅，云何分別知是色青、",
    "T25n1509_012:0148b16": "黃、赤、白？復次，若無我，今現在人識，漸漸生",
    "T25n1509_012:0148b17": "滅，身命斷時亦盡，諸行罪福，誰隨誰受？誰",
    "T25n1509_012:0148b18": "受苦樂？誰解脫者？如是種種因緣故知有",
    "T25n1509_012:0148b19": "我。答曰：此俱有難！若於他身生計我者，",
    "T25n1509_012:0148b20": "復當言「何以不自身中生計我」？復次，五眾",
    "T25n1509_012:0148b21": "因緣生故空無我，從無明因緣生二十身",
    "T25n1509_012:0148b22": "見，是我見自於五陰相續生。以從此五眾",
    "T25n1509_012:0148b23": "緣生故，即計此五眾為我，不在他身，以",
    "T25n1509_012:0148b24": "其習故。復次，若有神者，可有彼我。汝神有",
    "T25n1509_012:0148b25": "無未了，而問彼我！其猶人問兔角，答似",
    "T25n1509_012:0148b26": "馬角。馬角若實有，可以證兔角；馬角猶尚未",
    "T25n1509_012:0148b27": "了，而欲以證兔角。復次，自於身生我故，便",
    "T25n1509_012:0148b28": "自謂有神。汝言「神遍」，亦應計他身為我。",
    "T25n1509_012:0148b29": "以是故，不應言「自身中生計我心，於他身",
    "T25n1509_012:0148c01": "不生，故知有神」。復次，有人於他物中我心",
    "T25n1509_012:0148c02": "生，如外道坐禪人，用地一切入觀時，見地",
    "T25n1509_012:0148c03": "則是我，我則是地，水、火、風、空，亦如是。顛倒故，",
    "T25n1509_012:0148c04": "於他身中亦計我。復次，有時於他身生我，",
    "T25n1509_012:0148c05": "如有一人，受使遠行，獨宿空舍。夜中有鬼",
    "T25n1509_012:0148c06": "擔一死人來著其前，復有一鬼逐來，瞋罵",
    "T25n1509_012:0148c07": "前鬼：「是死人是我物，汝何以擔來？」先鬼言：「是",
    "T25n1509_012:0148c08": "我物，我自持來。」後鬼言：「是死人實我擔來！」二",
    "T25n1509_012:0148c09": "鬼各捉一手爭之。前鬼言：「此有人可問。」後",
    "T25n1509_012:0148c10": "鬼即問：「是死人誰擔來？」是人思惟：「此二鬼力",
    "T25n1509_012:0148c11": "大，若實語亦當死，若妄語亦當死，俱不免",
    "T25n1509_012:0148c12": "死，何為妄語？」語言：「前鬼擔來。」後鬼大瞋，捉",
    "T25n1509_012:0148c13": "人手拔出著地，前鬼取死人一臂拊之即",
    "T25n1509_012:0148c14": "著。如是兩臂、兩腳、頭、脇，舉身皆易。於是二鬼",
    "T25n1509_012:0148c15": "共食所易人身，拭口而去。其人思惟：「我人",
    "T25n1509_012:0148c16": "母生身，眼見二鬼食盡，今我此身盡是他肉。",
    "T25n1509_012:0148c17": "我今定有身耶？為無身耶？若以為有，盡是",
    "T25n1509_012:0148c18": "他身；若以為無，今現有身。」如是思惟，其心",
    "T25n1509_012:0148c19": "迷悶，譬如狂人。明朝尋路而去，到前國土，",
    "T25n1509_012:0148c20": "見有佛塔眾僧，不論餘事，但問己身為",
    "T25n1509_012:0148c21": "有為無？諸比丘問：「汝是何人？」答言：「我亦不",
    "T25n1509_012:0148c22": "自知是人、非人？」即為眾僧廣說上事。諸比",
    "T25n1509_012:0148c23": "丘言：「此人自知無我，易可得度。」而語之言：",
    "T25n1509_012:0148c24": "「汝身從本已來，恒自無我，非適今也。但以",
    "T25n1509_012:0148c25": "四大和合故，計為我身，如汝本身，與今無",
    "T25n1509_012:0148c26": "異。」諸比丘度之為道，斷諸煩惱，即得阿羅",
    "T25n1509_012:0148c27": "漢。是為有時他身亦計為我。不可以有彼",
    "T25n1509_012:0148c28": "此故謂有我。復次，是我實性，決定不可得。",
    "T25n1509_012:0148c29": "若常相、非常相，自在相、不自在相，作相、不作相，",
    "T25n1509_012:0149a01": "色相、非色相，如是等種種皆不可得。若有",
    "T25n1509_012:0149a02": "相則有法，無相則無法，我今無相，則知無",
    "T25n1509_012:0149a03": "我。若我是常，不應有殺罪。何以故？身",
    "T25n1509_012:0149a04": "可殺，非常故；我不可殺，常故。問曰：我",
    "T25n1509_012:0149a05": "雖常故不可殺，但殺身則有殺罪。答曰：若",
    "T25n1509_012:0149a06": "殺身有殺罪者，《毘尼》中言：「自殺無殺罪。」",
    "T25n1509_012:0149a07": "罪福從惱他益他生，非自供養身、自殺身",
    "T25n1509_012:0149a08": "故有罪有福。以是故《毘尼》中言：「自殺身",
    "T25n1509_012:0149a09": "無殺罪，有愚癡、貪欲、瞋恚之咎。」若神常者，不",
    "T25n1509_012:0149a10": "應死，不應生。何以故？汝等法神常，一切遍",
    "T25n1509_012:0149a11": "滿五道中，云何有死生？死名此處失，生名",
    "T25n1509_012:0149a12": "彼處出。以是故，不得言神常。若神常者，亦",
    "T25n1509_012:0149a13": "應不受苦樂。何以故？苦來則憂，樂至則喜，",
    "T25n1509_012:0149a14": "若為憂喜所變者，則非常也。若常，應如虛",
    "T25n1509_012:0149a15": "空，雨不能濕，熱不能乾，亦無今世、後世。",
    "T25n1509_012:0149a16": "若神常者，亦不應有後世生、今世死。若神",
    "T25n1509_012:0149a17": "常者，則常有我見，不應得涅槃。若神常者，",
    "T25n1509_012:0149a18": "則無起無滅，不應有忘失；以其無神，識",
    "T25n1509_012:0149a19": "無常故，有忘有失，是故神非常也！如是等",
    "T25n1509_012:0149a20": "種種因緣，可知神非常相。若神無常相者，亦",
    "T25n1509_012:0149a21": "無罪無福。若身無常，神亦無常，二事俱滅，則",
    "T25n1509_012:0149a22": "墮斷滅邊。墮斷滅，則無到後世受罪福",
    "T25n1509_012:0149a23": "者。若斷滅，則得涅槃不須斷結，亦不用後",
    "T25n1509_012:0149a24": "世罪福因緣。如是等種種因緣，可知神非無",
    "T25n1509_012:0149a25": "常。若神自在相、作相者，則應隨所欲得皆",
    "T25n1509_012:0149a26": "得；今所欲更不得，非所欲更得。若神自在，",
    "T25n1509_012:0149a27": "亦不應有作惡行，墮畜生惡道中。復次，一",
    "T25n1509_012:0149a28": "切眾生皆不樂苦，誰當好樂而更得苦？以",
    "T25n1509_012:0149a29": "是故，知神不自在，亦不作。又如人畏罪",
    "T25n1509_012:0149b01": "故，自強行善，若自在者，何以畏罪而自強修",
    "T25n1509_012:0149b02": "福？又諸眾生不得如意，常為煩惱愛縛所",
    "T25n1509_012:0149b03": "牽。如是等種種因緣，知神不自在、不自作。",
    "T25n1509_012:0149b04": "若神不自在、不自作者，是為無神相，言我",
    "T25n1509_012:0149b05": "者，即是六識，更無異事。復次，若不作者，云",
    "T25n1509_012:0149b06": "何閻羅王問罪人：「誰使汝作此罪者？」罪人",
    "T25n1509_012:0149b07": "答言：「是我自作。」以是故，知非不自作。若神",
    "T25n1509_012:0149b08": "色相者，是事不然。何以故？一切色無常故。問",
    "T25n1509_012:0149b09": "曰：人云何言「色是我相」？答曰：有人言：「神在",
    "T25n1509_012:0149b10": "心中，微細如芥子，清淨名為淨色身。」更有",
    "T25n1509_012:0149b11": "人言「如麥」，有言「如豆」，有言「半寸」，有言「一寸」。",
    "T25n1509_012:0149b12": "初受身時，最在前受，譬如像骨；及其成",
    "T25n1509_012:0149b13": "身，如像已莊。有言：「大小隨人身，死壞時，",
    "T25n1509_012:0149b14": "此亦前出。」如此事，皆不爾也！何以故？一切",
    "T25n1509_012:0149b15": "色，四大所造，因緣生故無常。若神是色，色無",
    "T25n1509_012:0149b16": "常，神亦無常。若無常者，如上所說。問曰：身",
    "T25n1509_012:0149b17": "有二種：麁身及細身。麁身無常，細身是神，世",
    "T25n1509_012:0149b18": "世常去入五道中。答曰：此細身不可得。若",
    "T25n1509_012:0149b19": "有細身，應有處所可得，如五藏、四體一一",
    "T25n1509_012:0149b20": "處中求，皆不可得。問曰：此細身微細，初死時",
    "T25n1509_012:0149b21": "已去，若活時則不可求得，汝云何能見？又",
    "T25n1509_012:0149b22": "此細身，非五情能見能知，唯有神通聖人乃",
    "T25n1509_012:0149b23": "能得見。答曰：若爾者，與無無異。如人死時，",
    "T25n1509_012:0149b24": "捨此生陰，入中陰中。是時，今世身滅，受中",
    "T25n1509_012:0149b25": "陰身，此無前後，滅時即生。譬如蠟印印泥，",
    "T25n1509_012:0149b26": "泥中受印，印即時壞，成壞一時，亦無前後。是",
    "T25n1509_012:0149b27": "時，受中陰中有，捨此中陰，受生陰有。汝言",
    "T25n1509_012:0149b28": "細身，即此中陰，中陰身無出無入。譬如然",
    "T25n1509_012:0149b29": "燈，生滅相續，不常不斷。佛言：「一切色眾，若",
    "T25n1509_012:0149c01": "過去、未來、現在，若內、若外，若麁、若細，皆悉無",
    "T25n1509_012:0149c02": "常。」汝神微細色者，亦應無常斷滅。如是等",
    "T25n1509_012:0149c03": "種種因緣，可知非色相。神非無色相，無色",
    "T25n1509_012:0149c04": "者，四眾及無為。四眾無常故，不自在故，屬因",
    "T25n1509_012:0149c05": "緣故，不應是神。三無為中，不計有神，無",
    "T25n1509_012:0149c06": "所受故。如是等種種因緣，知神非無色",
    "T25n1509_012:0149c07": "相。如是天地間，若內若外，三世、十方，求我",
    "T25n1509_012:0149c08": "不可得。但十二入和合生六識，三事和合名",
    "T25n1509_012:0149c09": "觸，觸生受、想、思等心數法。是法中，無明力故",
    "T25n1509_012:0149c10": "身見生，身見生故謂有神。是身見，見苦諦，苦",
    "T25n1509_012:0149c11": "法智及苦比智則斷，斷時則不見有神。汝",
    "T25n1509_012:0149c12": "先言：「若內無神，色識念念生滅，云何分別知",
    "T25n1509_012:0149c13": "色青、黃、赤、白？」汝若有神，亦不能獨知，要依",
    "T25n1509_012:0149c14": "眼識故能知。若爾者，神無用也。眼識知色，",
    "T25n1509_012:0149c15": "色生滅，相似生，相似滅，然後心中有法生，",
    "T25n1509_012:0149c16": "名為念。是念相有為法，雖滅過去，是念能",
    "T25n1509_012:0149c17": "知。如聖人智慧力，能知未來世事；念念亦如",
    "T25n1509_012:0149c18": "是，能知過去法。若前眼識滅，生後眼識，後",
    "T25n1509_012:0149c19": "眼識轉利有力。色雖暫有不住，以念力利",
    "T25n1509_012:0149c20": "故能知。以是事故，雖念念生滅無常，能分別",
    "T25n1509_012:0149c21": "知色。又汝言：「今現在人識新新生滅，身命斷",
    "T25n1509_012:0149c22": "時亦盡，諸行罪福，誰隨誰受？誰受苦樂？誰解",
    "T25n1509_012:0149c23": "脫者？」今當答汝：今未得實道，是人諸煩",
    "T25n1509_012:0149c24": "惱覆心，作生因緣業，死時從此五陰相續",
    "T25n1509_012:0149c25": "生五陰。譬如一燈，更然一燈。又如穀生，",
    "T25n1509_012:0149c26": "有三因緣：地、水、種子。後世身生，亦如是。有",
    "T25n1509_012:0149c27": "身，有有漏業，有結使，三事故後身生。是中身、",
    "T25n1509_012:0149c28": "業因緣，不可斷、不可破，但諸結使可斷。結",
    "T25n1509_012:0149c29": "使斷時，雖有殘身、殘業，可得解脫。如有穀",
    "T25n1509_012:0150a01": "子、有地，無水故不生。如是雖有身、有業，",
    "T25n1509_012:0150a02": "無愛結水潤則不生。是名雖無神，亦名得",
    "T25n1509_012:0150a03": "解脫。無明故縛，智慧故解，則我無所用。",
    "T25n1509_012:0150a04": "復次，是名色和合，假名為人。是人為諸結所",
    "T25n1509_012:0150a05": "繫，得無漏智慧爪，解此諸結，是時，名人",
    "T25n1509_012:0150a06": "得解脫。如繩結、繩解，繩即是結，結無異法，",
    "T25n1509_012:0150a07": "世界中說結繩、解繩。名色亦如是，名色二法",
    "T25n1509_012:0150a08": "和合，假名為人。是結使與名色不異，但名",
    "T25n1509_012:0150a09": "為名色結、名色解。受罪福亦如是，雖無",
    "T25n1509_012:0150a10": "一法為人實，名色故受罪福果，而人得名。",
    "T25n1509_012:0150a11": "譬如車載物，一一推之，竟無車實，然車受",
    "T25n1509_012:0150a12": "載物之名。人受罪福亦如是，名色受罪福，",
    "T25n1509_012:0150a13": "而人受其名。受苦樂亦如是。如是種種因",
    "T25n1509_012:0150a14": "緣，神不可得。神即是施者，受者亦如是。汝以",
    "T25n1509_012:0150a15": "神為人，以是故，施人不可得，受人不可得",
    "T25n1509_012:0150a16": "亦如是。如是種種因緣，是名財物、施人、受",
    "T25n1509_012:0150a17": "人不可得。問曰：若施於諸法，是如實相",
    "T25n1509_012:0150a18": "無所破、無所滅、無所生、無所作，何以故",
    "T25n1509_012:0150a19": "言「三事破析不可得」？答曰：如凡夫人見施",
    "T25n1509_012:0150a20": "者、見受者、見財物，是為顛倒妄見，生世",
    "T25n1509_012:0150a21": "間受樂，福盡轉還。是故佛欲令菩薩行實",
    "T25n1509_012:0150a22": "道，得實果報，實果報則是佛道。佛為破妄",
    "T25n1509_012:0150a23": "見故，言三事不可得，實無所破。何以故？諸",
    "T25n1509_012:0150a24": "法從本已來畢竟空故。如是等種種無量",
    "T25n1509_012:0150a25": "因緣，不可得故，名為檀波羅蜜具足滿。復次，",
    "T25n1509_012:0150a26": "若菩薩行檀波羅蜜，能生六波羅蜜，是時，名",
    "T25n1509_012:0150a27": "為檀波羅蜜具足滿。云何布施生檀波羅蜜？",
    "T25n1509_012:0150a28": "檀有下、中、上：從下生中，從中生上。若以",
    "T25n1509_012:0150a29": "飲食麁物，軟心布施，是名為下；習施轉增，",
    "T25n1509_012:0150b01": "能以衣服寶物布施，是為從下生中；施心",
    "T25n1509_012:0150b02": "轉增，無所愛惜，能以頭、目、血、肉、國、財、妻、子",
    "T25n1509_012:0150b03": "盡用布施，是為從中生上。如釋迦牟尼佛",
    "T25n1509_012:0150b04": "初發心時，作大國王，名曰光明，求索佛道，",
    "T25n1509_012:0150b05": "少多布施。轉受後身作陶師，能以澡浴之",
    "T25n1509_012:0150b06": "具及石蜜漿，布施異釋迦牟尼佛及比丘僧。",
    "T25n1509_012:0150b07": "其後轉身作大長者女，以燈供養憍陳若",
    "T25n1509_012:0150b08": "佛。如是等種種，名為菩薩下布施。如釋迦",
    "T25n1509_012:0150b09": "文尼佛本身作長者子，以衣布施大音聲",
    "T25n1509_012:0150b10": "佛；佛滅度後，起九十塔。後更轉身作大國",
    "T25n1509_012:0150b11": "王，以七寶蓋供養師子佛。後復受身作大",
    "T25n1509_012:0150b12": "長者，供養妙目佛上好房舍及七寶妙華。",
    "T25n1509_012:0150b13": "如是等種種，名為菩薩中布施。如釋迦牟尼",
    "T25n1509_012:0150b14": "佛本身作仙人，見憍陳若佛端政殊妙，便",
    "T25n1509_012:0150b15": "從高山上自投佛前，其身安隱，在一面立。",
    "T25n1509_012:0150b16": "又如眾生喜見菩薩，以身為燈，供養日月",
    "T25n1509_012:0150b17": "光德佛。如是等種種，不惜身命，供養諸佛，",
    "T25n1509_012:0150b18": "是為菩薩上布施。是名菩薩三種布施。若",
    "T25n1509_012:0150b19": "有初發佛心，布施眾生，亦復如是。初以飲",
    "T25n1509_012:0150b20": "食布施，施心轉增，能以身肉與之。先以種",
    "T25n1509_012:0150b21": "種好漿布施，後心轉增，能以身血與之。先",
    "T25n1509_012:0150b22": "以紙墨經書布施，及以衣服、飲食四種供",
    "T25n1509_012:0150b23": "養，供養法師；後得法身，為無量眾生說種",
    "T25n1509_012:0150b24": "種法，而為法施。如是等種種，從檀波羅蜜",
    "T25n1509_012:0150b25": "中生檀波羅蜜。云何菩薩布施生尸羅波",
    "T25n1509_012:0150b26": "羅蜜？菩薩思惟：「眾生不布施故，後世貧窮；",
    "T25n1509_012:0150b27": "以貧窮故，劫盜心生；以劫盜故而有殺害；",
    "T25n1509_012:0150b28": "以貧窮故，不足於色；色不足故而行邪婬。",
    "T25n1509_012:0150b29": "又以貧窮故，為人下賤；下賤畏怖而生",
    "T25n1509_012:0150c01": "妄語——如是等貧窮因緣故，行十不善道。若",
    "T25n1509_012:0150c02": "行布施，生有財物，有財物故，不為非法。",
    "T25n1509_012:0150c03": "何以故？五塵充足，無所乏短故。」如提婆達",
    "T25n1509_012:0150c04": "本生曾為一蛇，與一蝦蟇、一龜，在一池中，",
    "T25n1509_012:0150c05": "共結親友。其後池水竭盡，飢窮困乏，無所",
    "T25n1509_012:0150c06": "控告。時蛇遣龜以呼蝦蟇，蝦蟇說偈以",
    "T25n1509_012:0150c07": "遣龜言：",
    "T25n1509_012:0150c08": "「若遭貧窮失本心，　　不惟本義食為先；",
    "T25n1509_012:0150c09": "汝持我聲以語蛇，　　蝦蟇終不到汝邊！」",
    "T25n1509_012:0150c10": "若修布施，後生有福，無所短乏，則能持戒，",
    "T25n1509_012:0150c11": "無此眾惡，是為布施能生尸羅波羅蜜。復",
    "T25n1509_012:0150c12": "次，布施時，能令破戒諸結使薄，益持戒心，令",
    "T25n1509_012:0150c13": "得堅固；是為布施因緣增益於戒。復次，菩",
    "T25n1509_012:0150c14": "薩布施，常於受者生慈悲心，不著於財，自",
    "T25n1509_012:0150c15": "物不惜，何況劫盜？慈悲受者，何有殺意？如",
    "T25n1509_012:0150c16": "是等能遮破戒，是為施生戒。若能布施以",
    "T25n1509_012:0150c17": "破慳心，然後持戒、忍辱等，易可得行。如文",
    "T25n1509_012:0150c18": "殊師利，在昔過去久遠劫時曾為比丘，入",
    "T25n1509_012:0150c19": "城乞食，得滿鉢百味歡喜丸。城中一小兒，",
    "T25n1509_012:0150c20": "追而從乞。不即與之，乃至佛圖，手捉二丸",
    "T25n1509_012:0150c21": "而要之言：「汝若能自食一丸，以一丸施僧",
    "T25n1509_012:0150c22": "者，當以施汝！」即相然可，以一歡喜丸布施",
    "T25n1509_012:0150c23": "眾僧，然後於文殊師利許受戒，發心作佛。",
    "T25n1509_012:0150c24": "如是布施，能令受戒發心作佛，是為布施",
    "T25n1509_012:0150c25": "生尸羅波羅蜜。復次，布施之報，得四事供養，",
    "T25n1509_012:0150c26": "好國善師，無所乏少，故能持戒。又布施之",
    "T25n1509_012:0150c27": "報，其心調柔；心調柔故，能生持戒；能生持戒",
    "T25n1509_012:0150c28": "故，從不善法中能自制心。如是種種因緣，",
    "T25n1509_012:0150c29": "從布施生尸羅波羅蜜。云何布施生羼提",
    "T25n1509_012:0151a01": "波羅蜜？菩薩布施時，受者逆罵，若大求索，若",
    "T25n1509_012:0151a02": "不時索，或不應索而索。是時，菩薩自思惟言：",
    "T25n1509_012:0151a03": "「我今布施，欲求佛道，亦無有人使我布施。",
    "T25n1509_012:0151a04": "我自為故，云何生瞋？」如是思惟已，而行忍",
    "T25n1509_012:0151a05": "辱，是名布施生羼提波羅蜜。復次，菩薩布施",
    "T25n1509_012:0151a06": "時，若受者瞋惱，便自思惟：「我今布施內外財",
    "T25n1509_012:0151a07": "物，難捨能捨，何況空聲而不能忍？若我不",
    "T25n1509_012:0151a08": "忍，所可布施則為不淨。譬如白象，入池澡",
    "T25n1509_012:0151a09": "浴，出已還復以土坌身；布施不忍，亦復如",
    "T25n1509_012:0151a10": "是。」如是思惟已，行於忍辱。如是等種種布",
    "T25n1509_012:0151a11": "施因緣，生羼提波羅蜜。云何布施生毘梨耶",
    "T25n1509_012:0151a12": "波羅蜜？菩薩布施時，常行精進。何以故？菩薩",
    "T25n1509_012:0151a13": "初發心時，功德未大，爾時，欲行二施，充滿",
    "T25n1509_012:0151a14": "一切眾生之願。以物不足故，懃求財、法，以",
    "T25n1509_012:0151a15": "給足之。如釋迦文尼佛本身，作大醫王，療",
    "T25n1509_012:0151a16": "一切病，不求名利，為憐愍眾生故。病者甚",
    "T25n1509_012:0151a17": "多，力不周救，憂念一切而不從心，懊惱而",
    "T25n1509_012:0151a18": "死，即生忉利天上。自思惟言：「我今生天，但",
    "T25n1509_012:0151a19": "食福報，無所長益。」即自方便，自取滅身，捨",
    "T25n1509_012:0151a20": "此天壽。生婆迦陀龍王宮中為龍太子。",
    "T25n1509_012:0151a21": "其身長大，父母愛重，欲自取死，就金翅鳥",
    "T25n1509_012:0151a22": "王，鳥即取此龍子於舍摩利樹上吞之。父",
    "T25n1509_012:0151a23": "母嘷咷，啼哭懊惱。龍子既死，生閻浮提中",
    "T25n1509_012:0151a24": "為大國王太子，名曰能施。生而能言，問諸",
    "T25n1509_012:0151a25": "左右：今此國中有何等物，盡皆持來以用布",
    "T25n1509_012:0151a26": "施！眾人怪畏，皆捨之走。其母憐愛，獨自守",
    "T25n1509_012:0151a27": "之。語其母言：「我非羅剎，眾人何以故走？我",
    "T25n1509_012:0151a28": "本宿命常好布施，我為一切人之檀越。」母",
    "T25n1509_012:0151a29": "聞其言，以語眾人，眾人即還。母好養育，及",
    "T25n1509_012:0151b01": "年長大，自身所有，盡以施盡；至父王所，索物",
    "T25n1509_012:0151b02": "布施，父與其分，復以施盡。見閻浮提人貧",
    "T25n1509_012:0151b03": "窮辛苦，思欲給施而財物不足，便自啼泣，",
    "T25n1509_012:0151b04": "問諸人言：「作何方便，當令一切滿足於",
    "T25n1509_012:0151b05": "財？」諸宿人言：「我等曾聞有如意寶珠，若得",
    "T25n1509_012:0151b06": "此珠，則能隨心所索，無不必得。」菩薩聞是",
    "T25n1509_012:0151b07": "語已，白其父母：「欲入大海求龍王頭上如",
    "T25n1509_012:0151b08": "意寶珠。」父母報言：「我唯有汝一兒耳，若入",
    "T25n1509_012:0151b09": "大海，眾難難度。一旦失汝，我等亦當何用",
    "T25n1509_012:0151b10": "活為？不須去也！我今藏中猶亦有物，當以",
    "T25n1509_012:0151b11": "給汝！」兒言：「藏中有限，我意無量。我欲以",
    "T25n1509_012:0151b12": "財充滿一切，令無乏短，願見聽許，得遂",
    "T25n1509_012:0151b13": "本心，使閻浮提人一切充足！」父母知其志大，",
    "T25n1509_012:0151b14": "不敢制之，遂放令去。是時，五百賈客，以其",
    "T25n1509_012:0151b15": "福德大人，皆樂隨從；知其行日，集海道口。",
    "T25n1509_012:0151b16": "菩薩先聞婆伽陀龍王頭上有如意寶珠，問",
    "T25n1509_012:0151b17": "眾人言：「誰知水道，至彼龍宮？」有一盲人",
    "T25n1509_012:0151b18": "名陀舍，曾以七反入大海中，具知海道。菩",
    "T25n1509_012:0151b19": "薩即命共行。答曰：「我年既老，兩目失明，曾",
    "T25n1509_012:0151b20": "雖數入，今不能去！」菩薩語言：「我今此行，",
    "T25n1509_012:0151b21": "不自為身，普為一切求如意寶珠，欲給",
    "T25n1509_012:0151b22": "足眾生令身無乏，次以道法因緣而教",
    "T25n1509_012:0151b23": "化之。汝是智人，何得辭耶？我願得成，豈非",
    "T25n1509_012:0151b24": "汝力！」陀舍聞其要言，欣然同懷，語菩薩言：",
    "T25n1509_012:0151b25": "「我今共汝俱入大海，我必不全，汝當安",
    "T25n1509_012:0151b26": "我尸骸，著大海之中金沙洲上。」行事都集，斷",
    "T25n1509_012:0151b27": "第七繩，船去如馳，到眾寶渚。眾賈競取七",
    "T25n1509_012:0151b28": "寶，各各已足。語菩薩言：「何以不取？」菩薩報",
    "T25n1509_012:0151b29": "言：「我所求者，如意寶珠，此有盡物，我不須",
    "T25n1509_012:0151c01": "也。汝等各當知足知量，無令船重，不自",
    "T25n1509_012:0151c02": "免也！」是時，眾賈白菩薩言：「大德！為我呪",
    "T25n1509_012:0151c03": "願，令得安隱！」於是辭去。陀舍是時語菩薩",
    "T25n1509_012:0151c04": "言：「別留艇舟，當隨是別道而去。待風七",
    "T25n1509_012:0151c05": "日，博海南岸，至一險處，當有絕崖，棗林",
    "T25n1509_012:0151c06": "枝皆覆水。大風吹船，船當摧覆！汝當仰",
    "T25n1509_012:0151c07": "板棗枝，可以自濟。我身無目，於此當死。",
    "T25n1509_012:0151c08": "過此隘岸，當有金沙洲，可以我身置此",
    "T25n1509_012:0151c09": "沙中；金沙清淨，是我願也！」即如其言，風至而",
    "T25n1509_012:0151c10": "去。既到絕崖，如陀舍語。菩薩仰板棗枝，",
    "T25n1509_012:0151c11": "得以自免。置陀舍屍，安厝金地，於是獨",
    "T25n1509_012:0151c12": "去。如其先教，深水中浮七日，至垒咽水中",
    "T25n1509_012:0151c13": "行七日，垒腰水中行七日，垒膝水中行七日，",
    "T25n1509_012:0151c14": "泥中行七日。見好蓮華，鮮潔柔軟，自思惟",
    "T25n1509_012:0151c15": "言：「此華軟脆，當入虛空三昧，自輕其身。」行",
    "T25n1509_012:0151c16": "蓮華上七日，見諸毒蛇，念言：「含毒之虫，甚",
    "T25n1509_012:0151c17": "可畏也！」即入慈心三昧，行毒蛇頭上七日，",
    "T25n1509_012:0151c18": "蛇皆擎頭授與菩薩，令蹈上而過。過此難",
    "T25n1509_012:0151c19": "已，見有七重寶城，有七重塹，塹中皆滿毒",
    "T25n1509_012:0151c20": "蛇，有三大龍守門。龍見菩薩形容端政，",
    "T25n1509_012:0151c21": "相好嚴儀，能度眾難，得來至此，念言：「此非",
    "T25n1509_012:0151c22": "凡夫，必是菩薩大功德人！」即聽令前，逕得",
    "T25n1509_012:0151c23": "入宮。龍王夫婦喪兒未久，猶故哀泣；見菩",
    "T25n1509_012:0151c24": "薩來，龍王婦有神通，知是其子，兩乳汁",
    "T25n1509_012:0151c25": "流出。命之令坐，而問之言：「汝是我子，捨我",
    "T25n1509_012:0151c26": "命終，生在何處？」菩薩亦自識宿命，知是父",
    "T25n1509_012:0151c27": "母，而答母言：「我生閻浮提上，為大國王太",
    "T25n1509_012:0151c28": "子。憐愍貧人，飢寒勤苦，不得自在，故來至",
    "T25n1509_012:0151c29": "此，欲求如意寶珠！」母言：「汝父頭上有此寶",
    "T25n1509_012:0152a01": "珠，以為首飾，難可得也！必當將汝入諸",
    "T25n1509_012:0152a02": "寶藏，隨汝所欲，必欲與汝。汝當報言：『其餘",
    "T25n1509_012:0152a03": "雜寶，我不須也，唯欲大王頭上寶珠；若見",
    "T25n1509_012:0152a04": "憐愍，願以與我。』如此可得。」即往見父。父大",
    "T25n1509_012:0152a05": "悲喜，歡慶無量；愍念其子，遠涉艱難，乃",
    "T25n1509_012:0152a06": "來至此，指示妙寶，隨意與汝，須者取之。菩",
    "T25n1509_012:0152a07": "薩言：「我從遠來，願見大王，求王頭上如意",
    "T25n1509_012:0152a08": "寶珠；若見憐愍，當以與我，若不見與，不",
    "T25n1509_012:0152a09": "須餘物！」龍王報言：「我唯有此一珠，常為",
    "T25n1509_012:0152a10": "首飾，閻浮提人薄福下賤，不應見也！」菩薩白",
    "T25n1509_012:0152a11": "言：「我以此故，遠涉艱難，冒死遠來，為閻浮",
    "T25n1509_012:0152a12": "提人薄福貧賤，欲以如意寶珠濟其所願，",
    "T25n1509_012:0152a13": "然後以佛道因緣而教化之！」龍王與珠而",
    "T25n1509_012:0152a14": "要之言：「今以此珠與汝，汝既去世，當以",
    "T25n1509_012:0152a15": "還我！」答曰：「敬如王言！」菩薩得珠，飛騰虛空，",
    "T25n1509_012:0152a16": "如屈伸臂頃，到閻浮提。人王父母見兒吉",
    "T25n1509_012:0152a17": "還，歡悅踊躍，抱而問言：「汝得何物？」答言：",
    "T25n1509_012:0152a18": "「得如意寶珠。」問言：「今在何許？」白言：「在此衣",
    "T25n1509_012:0152a19": "角裏中。」父母言：「何其泰小？」白言：「在其神德，",
    "T25n1509_012:0152a20": "不在大也。」白父母言：「當勅城中內外，掃",
    "T25n1509_012:0152a21": "灑燒香，懸繒幡蓋，持齋受戒。」明日清旦，以長",
    "T25n1509_012:0152a22": "木為表，以珠著上。菩薩是時自立誓願：「若",
    "T25n1509_012:0152a23": "我當成佛道、度脫一切者，珠當如我意願，",
    "T25n1509_012:0152a24": "出一切寶物，隨人所須，盡皆備有！」是時，陰",
    "T25n1509_012:0152a25": "雲普遍，雨種種寶物，衣服、飲食、臥具、湯藥，人",
    "T25n1509_012:0152a26": "之所須，一切具足。至其命盡，常爾不絕。如",
    "T25n1509_012:0152a27": "是等，名為菩薩布施生精進波羅蜜。云何菩",
    "T25n1509_012:0152a28": "薩布施生禪波羅蜜？菩薩布施時，能除慳貪。",
    "T25n1509_012:0152a29": "除慳貪已，因此布施而行一心，漸除五蓋；",
    "T25n1509_012:0152b01": "能除五蓋，是名為禪。復次，心依布施，入於",
    "T25n1509_012:0152b02": "初禪，乃至滅定禪。云何為依？若施行禪人時，",
    "T25n1509_012:0152b03": "心自念言：「我以此人行禪定故，淨心供養，",
    "T25n1509_012:0152b04": "我今何為自替於禪？」即自歛心，思惟行禪。",
    "T25n1509_012:0152b05": "若施貧人，念此宿命作諸不善，不求一",
    "T25n1509_012:0152b06": "心，不修福業，今世貧窮。以是自勉修善，一",
    "T25n1509_012:0152b07": "心以入禪定。如說喜見轉輪聖王，八萬四千",
    "T25n1509_012:0152b08": "小王來朝，皆持七寶妙物來獻。王言：「我不",
    "T25n1509_012:0152b09": "須也，汝等各可自以修福！」諸王自念：「大王",
    "T25n1509_012:0152b10": "雖不肯取，我等亦復不宜自用。」即共造工，",
    "T25n1509_012:0152b11": "立七寶殿，殖七寶行樹，作七寶浴池。於",
    "T25n1509_012:0152b12": "大殿中造八萬四千七寶樓，樓中皆有七",
    "T25n1509_012:0152b13": "寶床座，雜色被枕，置床兩頭，懸繒幡蓋，香",
    "T25n1509_012:0152b14": "熏塗地。眾事備已，白大王言：「願受法殿、寶",
    "T25n1509_012:0152b15": "樹、浴池！」王默然受之，而自念言：「我今不應",
    "T25n1509_012:0152b16": "先處新殿以自娛樂，當求善人、諸沙門、婆",
    "T25n1509_012:0152b17": "羅門等先入供養，然後我當處之！」即集善",
    "T25n1509_012:0152b18": "人，先入寶殿，種種供養，微妙具足。諸人出已，",
    "T25n1509_012:0152b19": "王入寶殿，登金樓，坐銀床，念布施，除五蓋，",
    "T25n1509_012:0152b20": "攝六情，却六塵，受喜樂，入初禪。次登銀",
    "T25n1509_012:0152b21": "樓，坐金床，入二禪。次登毘琉璃樓，坐頗",
    "T25n1509_012:0152b22": "梨寶床，入三禪。次登頗梨寶樓，坐毘琉璃",
    "T25n1509_012:0152b23": "床，入四禪。獨坐思惟，終竟三月。玉女寶后，",
    "T25n1509_012:0152b24": "與八萬四千諸侍女俱，皆以白珠名寶瓔",
    "T25n1509_012:0152b25": "珞其身，來白大王：「久違親覲，敢來問訊！」王",
    "T25n1509_012:0152b26": "告諸妹：「汝等各當端心，當為知識，勿為",
    "T25n1509_012:0152b27": "我怨！」玉女寶后垂淚而言：「大王！何為謂我",
    "T25n1509_012:0152b28": "為妹？必有異心，願聞其意，云何見勅『當",
    "T25n1509_012:0152b29": "為知識，勿為我怨』？」王告之言：「汝若以我為",
    "T25n1509_012:0152c01": "世因緣，共行欲事以為歡樂，是為我怨；若",
    "T25n1509_012:0152c02": "能覺悟非常，知身如幻，修福行善，絕去欲",
    "T25n1509_012:0152c03": "情，是為知識。」諸玉女言：「敬如王勅！」說此語",
    "T25n1509_012:0152c04": "已，各遣令還。諸女出已，王登金樓，坐銀床，",
    "T25n1509_012:0152c05": "行慈三昧；登銀樓，坐金床，行悲三昧；登",
    "T25n1509_012:0152c06": "毘琉璃樓，坐頗梨床，行喜三昧；登頗梨寶",
    "T25n1509_012:0152c07": "樓，坐毘琉璃床，行捨三昧。是為菩薩布施",
    "T25n1509_012:0152c08": "生禪波羅蜜。云何菩薩布施生般若波羅蜜？",
    "T25n1509_012:0152c09": "菩薩布施時，知此布施必有果報而不疑",
    "T25n1509_012:0152c10": "惑，能破邪見無明，是為布施生般若波羅",
    "T25n1509_012:0152c11": "蜜。復次，菩薩布施時，能分別知：不持戒人，若",
    "T25n1509_012:0152c12": "鞭打拷掠閉繫，枉法得財而作布施，生象、",
    "T25n1509_012:0152c13": "馬、牛中，雖受畜生形，負重鞭策，羇靽乘騎，",
    "T25n1509_012:0152c14": "而常得好屋好食，為人所重，以人供給。又",
    "T25n1509_012:0152c15": "知惡人多懷瞋恚，心曲不端而行布施，當",
    "T25n1509_012:0152c16": "墮龍中，得七寶宮殿，妙食好色。又知憍",
    "T25n1509_012:0152c17": "人多慢、瞋心布施，墮金翅鳥中，常得自在。",
    "T25n1509_012:0152c18": "有如意寶珠以為瓔珞，種種所須，皆得自",
    "T25n1509_012:0152c19": "恣，無不如意，變化萬端，無事不辦。又知",
    "T25n1509_012:0152c20": "宰官之人，枉濫人民，不順治法而取財物，",
    "T25n1509_012:0152c21": "以用布施，墮鬼神中，作鳩槃茶鬼，能種種",
    "T25n1509_012:0152c22": "變化，五塵自娛。又知多瞋佷戾、嗜好酒肉",
    "T25n1509_012:0152c23": "之人而行布施，墮地夜叉鬼中，常得種",
    "T25n1509_012:0152c24": "種歡樂、音樂、飲食。又知有人剛愎強梁而",
    "T25n1509_012:0152c25": "能布施，車馬代步，墮虛空夜叉中而有大",
    "T25n1509_012:0152c26": "力，所至如風。又知有人妬心好諍，而能以",
    "T25n1509_012:0152c27": "好房舍、臥具、衣服、飲食布施，故生宮觀飛行",
    "T25n1509_012:0152c28": "夜叉中，有種種娛樂便身之物。如是種種，",
    "T25n1509_012:0152c29": "當布施時能分別知，是為菩薩布施生般",
    "T25n1509_012:0153a01": "若。復次，布施飲食得力、色、命、樂、瞻。若布施",
    "T25n1509_012:0153a02": "衣服，得生知慚愧，威德端正，身心安樂；若",
    "T25n1509_012:0153a03": "施房舍，則得種種七寶宮觀，自然而有，五",
    "T25n1509_012:0153a04": "欲自娛；若施井池泉水種種好漿，所生則得",
    "T25n1509_012:0153a05": "無飢、無渴，五欲備有；若施橋船及諸履屣，生",
    "T25n1509_012:0153a06": "有種種車馬具足；若施園林，則得豪尊，為",
    "T25n1509_012:0153a07": "一切依止，受身端政，心樂無憂。如是等種",
    "T25n1509_012:0153a08": "種人中，因緣布施所得。若人布施修作福",
    "T25n1509_012:0153a09": "德，不好有為作業生活，則得生四天王處；",
    "T25n1509_012:0153a10": "若人布施，加以供養父母，及諸伯叔兄弟",
    "T25n1509_012:0153a11": "姊妹，無瞋無恨，不好諍訟，又不喜見諍訟",
    "T25n1509_012:0153a12": "之人，得生忉利天上、焰摩、兜術、化自在、他",
    "T25n1509_012:0153a13": "化自在。如是種種分別布施，是為菩薩布施",
    "T25n1509_012:0153a14": "生般若。若人布施，心不染著，厭患世間，求",
    "T25n1509_012:0153a15": "涅槃樂，是為阿羅漢、辟支佛布施；若人布施",
    "T25n1509_012:0153a16": "為佛道，為眾生故，是為菩薩布施。如是等",
    "T25n1509_012:0153a17": "種種布施中分別知，是為布施生般若波",
    "T25n1509_012:0153a18": "羅蜜。復次，菩薩布施時，思惟三事實相，如",
    "T25n1509_012:0153a19": "上說。如是能知，是為布施生般若波羅蜜。",
    "T25n1509_012:0153a20": "復次，一切智慧功德因緣，皆由布施。如千佛",
    "T25n1509_012:0153a21": "始發意時，種種財物布施諸佛，或以華香、",
    "T25n1509_012:0153a22": "或以衣服、或以楊枝布施而以發意。如是",
    "T25n1509_012:0153a23": "等種種布施，是為菩薩布施生般若波羅蜜。",
    "T25n1509_012:0153a24": "大智度論卷第十二"
}