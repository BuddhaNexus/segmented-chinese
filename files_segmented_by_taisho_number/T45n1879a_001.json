{
    "T45n1879a_001:0656a14": "花嚴經關脈義記",
    "T45n1879a_001:0656a16": "夫以三乘漸次究之者可測其津涯。一乘圓",
    "T45n1879a_001:0656a17": "融尋之者莫知其源底。良以稱性之說窮法",
    "T45n1879a_001:0656a18": "界而遍十方。無盡之談周剎海而該九世。重",
    "T45n1879a_001:0656a19": "重互現本末異而參差。轉轉相由主伴分而",
    "T45n1879a_001:0656a20": "交映。卷則一言無外。聲聞掩視聽於中延。展",
    "T45n1879a_001:0656a21": "則塵算難知。文殊仰進推於後位。豈凡情之",
    "T45n1879a_001:0656a22": "測非淺識之能思。但起聽習數年彌增愛樂。",
    "T45n1879a_001:0656a23": "依傍師訓有少見聞故。私記為篇名為關脈",
    "T45n1879a_001:0656a24": "義記也。今略斷簡此經。上下文意乃有多勢",
    "T45n1879a_001:0656a25": "不同。且以四勢明之。餘者准思取解。言四勢",
    "T45n1879a_001:0656a26": "者。一展轉無盡勢。二卷攝相無勢。三卷展無",
    "T45n1879a_001:0656a27": "礙勢。四問答取之文勢。第一展轉無盡者。復",
    "T45n1879a_001:0656a28": "有二門。一展一為多。二類結成本。第一展一",
    "T45n1879a_001:0656a29": "為多者。創展取清淨法界。為理智兩門。即開",
    "T45n1879a_001:0656b01": "菩提涅槃之異。又理開體用。即題中大方廣",
    "T45n1879a_001:0656b02": "三字是也。又智分因果。即題中佛花嚴三字",
    "T45n1879a_001:0656b03": "是也。即總以名而貫穿得成詮表。即題中經",
    "T45n1879a_001:0656b04": "之一字是也。然統前括後而有七字差別。合",
    "T45n1879a_001:0656b05": "為一部經題目也。又展此題目以為第一會。",
    "T45n1879a_001:0656b06": "於中五海等是理。十智等是智。依正兩報為",
    "T45n1879a_001:0656b07": "果。莊嚴童子為因。今即理智因果並彰。所以",
    "T45n1879a_001:0656b08": "展成一會。總為所信之果會也。又展此一會",
    "T45n1879a_001:0656b09": "為後七會。於前因中。別開信解行願證及會",
    "T45n1879a_001:0656b10": "信解等不同。以為六會。總為能信之因會也。",
    "T45n1879a_001:0656b11": "以一一會信解皆有所信果故。是故通前總",
    "T45n1879a_001:0656b12": "有七个會也。以能信等法皆託境而生非自",
    "T45n1879a_001:0656b13": "起故。又能此信等法滿已必證入法界故。有",
    "T45n1879a_001:0656b14": "第八為所證入會也。以信等法皆證入法界",
    "T45n1879a_001:0656b15": "方究竟故。言別開信等及會解等不同者。即",
    "T45n1879a_001:0656b16": "從前第二會終盡第六會。通明信等五位。即",
    "T45n1879a_001:0656b17": "總是因行造修。第七第八別明行證。即理智",
    "T45n1879a_001:0656b18": "冥契。此就解行證趣不同。即總分為八个會",
    "T45n1879a_001:0656b19": "也。又於證中。自分為五十五會。即第八會",
    "T45n1879a_001:0656b20": "中。初從文殊終至末後普賢是也。以證依人",
    "T45n1879a_001:0656b21": "顯法界德故。即通前後總有六十三會也。以",
    "T45n1879a_001:0656b22": "解行證等同時無前後故。又展一一知識會。",
    "T45n1879a_001:0656b23": "即無盡重重會。如仙人執手令善財見不可",
    "T45n1879a_001:0656b24": "說不可說微塵等會也。又下文云。於普門國",
    "T45n1879a_001:0656b25": "見三千大千世界微塵等諸善知識。此等即",
    "T45n1879a_001:0656b26": "為無盡重重會也。當如文知之。既一知識所",
    "T45n1879a_001:0656b27": "如是重重。餘亦准之。又展不可說不可說會。",
    "T45n1879a_001:0656b28": "遍諸異類同類微塵毛道菩薩主伴重重等世",
    "T45n1879a_001:0656b29": "界。總通本末會故。即為無極重重會也。准經",
    "T45n1879a_001:0656c01": "結通文思之。第二類結成本者。即展前無",
    "T45n1879a_001:0656c02": "盡重重之會。通十方徹三際盡同類異類等",
    "T45n1879a_001:0656c03": "世界微塵等一一重重(具十)會一一說十顯無盡",
    "T45n1879a_001:0656c04": "故。即總略結此等會目為下本。有十萬偈也。",
    "T45n1879a_001:0656c05": "又展此下本。盡同類異類等世界盡十方各",
    "T45n1879a_001:0656c06": "盡同類異類等世界遍法界盡同類異類世界",
    "T45n1879a_001:0656c07": "微塵等剎一一重重(具十)說十表無盡及主伴重",
    "T45n1879a_001:0656c08": "重故。總略結此說目為中本。有四十九萬八",
    "T45n1879a_001:0656c09": "千八百偈也。又展此中本。盡一切同類異類",
    "T45n1879a_001:0656c10": "一切世界等盡一切十方盡一切同類異類世",
    "T45n1879a_001:0656c11": "界等一切世界等一切重重(具十)及一切主伴重",
    "T45n1879a_001:0656c12": "重據本門中一切重重(具十)本門及主伴重重說",
    "T45n1879a_001:0656c13": "故。復總略結此說為上本。有十三千大千世",
    "T45n1879a_001:0656c14": "界微塵數偈也。又展此上本。盡一切重重(具十)",
    "T45n1879a_001:0656c15": "十方盡一切重重(具十)三世盡一切重(具十)同類異",
    "T45n1879a_001:0656c16": "類世界盡一切重重(具十)微塵毛道盡一切重重",
    "T45n1879a_001:0656c17": "(具十)本門中一切重重(具十)本門內及主伴一切重",
    "T45n1879a_001:0656c18": "重(具十)內等重重(具十)一切轉轉說故。即總略結此",
    "T45n1879a_001:0656c19": "一切一切重重(具十)說為無盡重重(具十)說為廣本",
    "T45n1879a_001:0656c20": "也。故下文云。以大海等墨須彌山聚筆。書寫",
    "T45n1879a_001:0656c21": "此經一一品乃至一一句中義味。猶不能盡。",
    "T45n1879a_001:0656c22": "廣如經說。一品既爾。餘品及主伴既爾。一切",
    "T45n1879a_001:0656c23": "品及主伴亦然。一切品及主伴既爾。餘一切",
    "T45n1879a_001:0656c24": "重重(具十)品及主伴亦然。既一切重重(具十)品及主",
    "T45n1879a_001:0656c25": "伴既爾。一一文句味重重(具十)及主伴亦然。一",
    "T45n1879a_001:0656c26": "一文句味及主伴既爾。即所依之處重重(具十)及",
    "T45n1879a_001:0656c27": "主伴重重亦然。此即不可知其分齊。非言說",
    "T45n1879a_001:0656c28": "筆墨之所能顯也。此則遍無盡重重(具十)十方法",
    "T45n1879a_001:0656c29": "界微塵毛端等一一(具十)重重及主伴無盡一切",
    "T45n1879a_001:0657a01": "重重之極說也。若據此說。有無盡重重(具十)及主",
    "T45n1879a_001:0657a02": "伴眷屬一切重重(具十)本也。准經結文知之。故",
    "T45n1879a_001:0657a03": "經云。若欲具足演說一句法。於阿僧祇劫不",
    "T45n1879a_001:0657a04": "可盡等。准因陀羅喻思之。總結為普眼重重",
    "T45n1879a_001:0657a05": "(具十)會也。如是等展轉盡無極之重重(具十)說也。",
    "T45n1879a_001:0657a06": "餘本門中重重(具十)本門。及本門中重重(具十)門",
    "T45n1879a_001:0657a07": "盡未來過去既在。並同體異體相即相入及",
    "T45n1879a_001:0657a08": "相攝等同時重重(具十)准以知之。故經云。不可",
    "T45n1879a_001:0657a09": "說劫猶可盡說。不可說不可盡。及果海不可",
    "T45n1879a_001:0657a10": "說者。是此義也。是即十佛圓融之會也。然此",
    "T45n1879a_001:0657a11": "展轉盡無窮之極說者。皆從最清淨法界所",
    "T45n1879a_001:0657a12": "流。即是無差別之差別也。故論云。無不從法",
    "T45n1879a_001:0657a13": "身流等。唯以思之。上來且據一勢。就可結集",
    "T45n1879a_001:0657a14": "及可顯說。如是更有餘多勢及餘多本。現說",
    "T45n1879a_001:0657a15": "常說不可顯其分齊及可知者。准以類知。如",
    "T45n1879a_001:0657a16": "性起品說思之。",
    "T45n1879a_001:0657a17": "第二卷攝相無者。復有三門。一攝廣就略。二",
    "T45n1879a_001:0657a18": "以義圓收。三攝末歸本。第一攝廣就略者。即",
    "T45n1879a_001:0657a19": "總卷現說常說以為不切無盡重重(具十)之極說",
    "T45n1879a_001:0657a20": "也。以於現說常說之中借事顯發。知餘不可",
    "T45n1879a_001:0657a21": "說不可說。非筆墨所能記之。如經云。我之所",
    "T45n1879a_001:0657a22": "演暢。如海微渧也。又卷無盡重重(具十)圓融無",
    "T45n1879a_001:0657a23": "無極之說。以為廣本。以一一文句。後皆結通",
    "T45n1879a_001:0657a24": "重重(具十)無盡無盡(具十)一切說故。又卷廣本以",
    "T45n1879a_001:0657a25": "為上本。以文文句句皆結通盡一切同類異類",
    "T45n1879a_001:0657a26": "重重(具十)世界等及主伴眷屬一切重重(具十)無不",
    "T45n1879a_001:0657a27": "盡故。又卷上本為中本。以會會品品之後皆",
    "T45n1879a_001:0657a28": "遍周法界及塵道毛端一切重重(具十)無盡普結",
    "T45n1879a_001:0657a29": "通故。又卷中本。以皆結通盡前會處重重故。",
    "T45n1879a_001:0657b01": "又卷下本為其一會。然隨其一會。皆悉具故。",
    "T45n1879a_001:0657b02": "所言具者。一切說十。表無盡也。又總卷一會。",
    "T45n1879a_001:0657b03": "為人法兩門。即前法後人會也。又卷為心境",
    "T45n1879a_001:0657b04": "圓證。即初從文殊會至普賢會也。又卷為七",
    "T45n1879a_001:0657b05": "字。即經題中能詮所詮理智因果悉具足故。",
    "T45n1879a_001:0657b06": "如前辨。又卷七為三。亦是卷三為二。亦是卷",
    "T45n1879a_001:0657b07": "二為一。亦是卷一非一。亦是以性含萬德無",
    "T45n1879a_001:0657b08": "事不充故。第二以義圓收者。今取文勢義",
    "T45n1879a_001:0657b09": "言。通明一部總有四字。亦文義具足。何者為",
    "T45n1879a_001:0657b10": "四。一教。謂文雖浩汗。唯一教字所收。即題中",
    "T45n1879a_001:0657b11": "經字是也。二義。義門無量。但一緣起義所攝。",
    "T45n1879a_001:0657b12": "即題中方廣是也。三成。謂解行因果德用等。",
    "T45n1879a_001:0657b13": "雖各成不同。據其成立。唯一成所攝。即題",
    "T45n1879a_001:0657b14": "中佛花嚴等是也。四處。謂一切重重無盡同",
    "T45n1879a_001:0657b15": "類異類重重無盡會處。唯一處所目。即會所",
    "T45n1879a_001:0657b16": "依處也。今以總卷而言。然義唯一性。教唯一",
    "T45n1879a_001:0657b17": "文。成唯一念。處唯一塵。何以故。一即一切",
    "T45n1879a_001:0657b18": "故。一切即一故。經云。知一即多多即一。義味",
    "T45n1879a_001:0657b19": "清淨悉具足等。又云。一中解無量。無量中解",
    "T45n1879a_001:0657b20": "一等故。統法師云。一言無不略盡。殊說更無",
    "T45n1879a_001:0657b21": "異盈。此之謂也。第三攝末歸本者。今案前",
    "T45n1879a_001:0657b22": "題目。然則大之一字是一部通名。所撿果海。",
    "T45n1879a_001:0657b23": "方廣二字是果海德能。通明一部緣起作用。",
    "T45n1879a_001:0657b24": "佛之一字能證之智。通明一部能說之人。花",
    "T45n1879a_001:0657b25": "嚴之因通明一部解行圓滿。又攝用歸體唯",
    "T45n1879a_001:0657b26": "理也。攝因歸果唯佛也。又以法成人。人無自",
    "T45n1879a_001:0657b27": "性則真姓也。性無自性則非性也。總以詮此",
    "T45n1879a_001:0657b28": "義為教。教即非教也。何以故。文字性離即解",
    "T45n1879a_001:0657b29": "脫故。果海離言不可說故。是則差別亦無差",
    "T45n1879a_001:0657c01": "別也。論云。無不還證此法身。斯之謂也。",
    "T45n1879a_001:0657c02": "第三展卷無礙者。先明展後明卷。初展者。開",
    "T45n1879a_001:0657c03": "用異體。則用有殊。緣性差別。法門不同。即",
    "T45n1879a_001:0657c04": "大方廣是也。開因異果。則解行不同。彼證差",
    "T45n1879a_001:0657c05": "別。師弟有異。即佛花嚴是也。即經縷縫綴詮",
    "T45n1879a_001:0657c06": "示有殊。即一切無盡重重(具十)說也。廣如前辨。",
    "T45n1879a_001:0657c07": "准知之。二卷者。復有五門。一以位統收。二",
    "T45n1879a_001:0657c08": "攝會從人。三以人明法。四境智圓融。五泯同",
    "T45n1879a_001:0657c09": "果海。第一以位統收者。然此經文雖復無盡。",
    "T45n1879a_001:0657c10": "總為三節統收。所謂解行證也。就解之中。自",
    "T45n1879a_001:0657c11": "分為二境。即第一會中舉佛依正兩果勸生",
    "T45n1879a_001:0657c12": "信樂。則案此文名為舉果勸修生信分也。二",
    "T45n1879a_001:0657c13": "解。從第二會修盡第六會。廣明五位次第生",
    "T45n1879a_001:0657c14": "解之相。則案此文名為修因契果生解分也。",
    "T45n1879a_001:0657c15": "二。第七一會復明前五位成行之修。即會前",
    "T45n1879a_001:0657c16": "諸解以成其行。則案此文名為託法進修成",
    "T45n1879a_001:0657c17": "行分也。何以知者。重會普光即其事也。若",
    "T45n1879a_001:0657c18": "不爾者。何不重會以第一第三會。以第二會",
    "T45n1879a_001:0657c19": "是說信解之始。今既會解成行。理須從信為",
    "T45n1879a_001:0657c20": "首。是故重會普光意在此也。亦可顯諸會同",
    "T45n1879a_001:0657c21": "時第二七日頓普宣說無前後殊。何者。以單",
    "T45n1879a_001:0657c22": "說重說皆同第二七日也。三。第八一會復說",
    "T45n1879a_001:0657c23": "五位依人入法證前所舉之果。則案此文名",
    "T45n1879a_001:0657c24": "為依人入證成德分也。何以得知。證前所舉",
    "T45n1879a_001:0657c25": "之果者。初既悕樂前果。以生信解。既會解",
    "T45n1879a_001:0657c26": "成行。即證前果。是故會即前會也。若不爾者。",
    "T45n1879a_001:0657c27": "因舉前果得生信解。既會解成行。豈別證耶。",
    "T45n1879a_001:0657c28": "今據文義相生。所以得知後會即前會也。是",
    "T45n1879a_001:0657c29": "故總為三節。極順經文。如上所明思之可解。",
    "T45n1879a_001:0658a01": "第二攝會從人者。後總括以為一會。唯第一",
    "T45n1879a_001:0658a02": "會也。何者。以第一會是前解等所依之境。至",
    "T45n1879a_001:0658a03": "後解滿即會前差別。成一圓融行德。證入前",
    "T45n1879a_001:0658a04": "法。究竟亡言。是故第八寄人明證入法界。有",
    "T45n1879a_001:0658a05": "斯意也。言寄人明者。即第八會中如來自入",
    "T45n1879a_001:0658a06": "師子奮迅三昧。令諸菩薩皆入法界。是前所",
    "T45n1879a_001:0658a07": "舉之果勸令忻樂。即當前第一會也。以如來",
    "T45n1879a_001:0658a08": "自入奮迅三昧欲令菩薩悉證入故。又始從",
    "T45n1879a_001:0658a09": "文殊終至瞿夷。是前修因契果生解之相。即",
    "T45n1879a_001:0658a10": "當前五个會也。以善財詢問諸人。別求信解。",
    "T45n1879a_001:0658a11": "廣遍知故。後從摩耶至末後文殊。是前託法",
    "T45n1879a_001:0658a12": "進修成行。即當第七會也。以第七會中修行",
    "T45n1879a_001:0658a13": "已終。至後文殊授其瓔珞。以顯正行圓滿令",
    "T45n1879a_001:0658a14": "修福故。摩耶是一切諸佛諸佛之母。以表行",
    "T45n1879a_001:0658a15": "成能生佛故。普賢居後。當緣起法界。以表",
    "T45n1879a_001:0658a16": "行成德證入故。即當第八會也。以見普賢菩",
    "T45n1879a_001:0658a17": "薩即見微塵數善知識等。第三攝人從位者。",
    "T45n1879a_001:0658a18": "謂知識會中。又始從文殊終至瞿夷。總有四",
    "T45n1879a_001:0658a19": "十一人。名為寄位修行相。寄前信等五位。依",
    "T45n1879a_001:0658a20": "人求解。漸次修行也。第二初從摩耶後至德",
    "T45n1879a_001:0658a21": "生童子等。總有十一人。名為會緣入實相。即",
    "T45n1879a_001:0658a22": "會前五位成行契證法界也。第三彌勒一人。",
    "T45n1879a_001:0658a23": "名為攝德成因相。即攝前行德為證入正因。",
    "T45n1879a_001:0658a24": "與前成證不同故開二位也。第四後文殊一",
    "T45n1879a_001:0658a25": "人。名為智照無二相。即行成究竟朗悟在懷。",
    "T45n1879a_001:0658a26": "照前解行唯一實大智。更無無前後明昧等",
    "T45n1879a_001:0658a27": "也。第五普賢一人。名為顯因廣大相。即始覺",
    "T45n1879a_001:0658a28": "同大智現前遍周法界無處至不。普苞容入",
    "T45n1879a_001:0658a29": "也。第四境智圓融者。復就前人中。總束為",
    "T45n1879a_001:0658b01": "二。文殊是能證之大智。即前解行等也。二普",
    "T45n1879a_001:0658b02": "賢是所證也也之法界。即前所信所入也。何",
    "T45n1879a_001:0658b03": "者。以文殊當般若位。普賢當法界門也。所",
    "T45n1879a_001:0658b04": "以者。師云。三藏言有經作如是說。又案此經",
    "T45n1879a_001:0658b05": "中意義文勢深有此意。又古尊德既判後文",
    "T45n1879a_001:0658b06": "殊名為智照無二相。故知前諸人總是後文",
    "T45n1879a_001:0658b07": "殊一人。故下文云。善財還經一百一十城復",
    "T45n1879a_001:0658b08": "至文殊者。是此意也。又文云。文殊師利教我",
    "T45n1879a_001:0658b09": "相算等法。又長者云。文殊師利憶念力故等。",
    "T45n1879a_001:0658b10": "又下文云。善男子文殊師利是汝善知識。能",
    "T45n1879a_001:0658b11": "令汝得生如來家。長養善根積功德聚。乃至",
    "T45n1879a_001:0658b12": "滿足大願淨諸法門。皆由文殊師利威神力",
    "T45n1879a_001:0658b13": "等智既圓滿得證法界。所以因滿。普賢居後。",
    "T45n1879a_001:0658b14": "故下文云。我於一一毛孔中現佛境界諦觀",
    "T45n1879a_001:0658b15": "察等。又云。汝且觀我清淨法身等。解云。既",
    "T45n1879a_001:0658b16": "令觀淨法身。故知善財見普賢。即是證法界",
    "T45n1879a_001:0658b17": "也。又束為一。謂境智冥契無有差別。是故後",
    "T45n1879a_001:0658b18": "文殊更無身相。何故如是。以初見文殊即善",
    "T45n1879a_001:0658b19": "財信心之始。後不見即善財智滿之終。中間",
    "T45n1879a_001:0658b20": "諸人皆是善財修行次第。以善財障盡惑除",
    "T45n1879a_001:0658b21": "未始動念。是故反照唯是初心更無異也。後",
    "T45n1879a_001:0658b22": "不見者有思意也。故經云。從文殊師利智慧",
    "T45n1879a_001:0658b23": "所起等。又論云。始覺同本覺。無始覺之異。此",
    "T45n1879a_001:0658b24": "謂之也。第五泯同果海者。謂因行圓滿沒果",
    "T45n1879a_001:0658b25": "海中。離始離終圓滿具德。亡言絕慮唯證相",
    "T45n1879a_001:0658b26": "應也。如是卷展無礙同時隨說為門。竟無前",
    "T45n1879a_001:0658b27": "後。是故卷展有斯無礙難申述也。當如文思",
    "T45n1879a_001:0658b28": "之。故經云。如是真佛子。甚深微妙義。眾生欲",
    "T45n1879a_001:0658b29": "思量。迷亂心發狂。此謂之也。",
    "T45n1879a_001:0658c01": "第四問答取文者亦二。一問答會違。二結勸",
    "T45n1879a_001:0658c02": "修學。第一問答會違者。問前既言摩耶會。前",
    "T45n1879a_001:0658c03": "諸緣為其實。何得會已猶有十人不同耶。答",
    "T45n1879a_001:0658c04": "會已而有十人者。此顯緣起實德。託十以表",
    "T45n1879a_001:0658c05": "無盡也。何者。以不離摩耶。並是摩耶之實德",
    "T45n1879a_001:0658c06": "也。即寄前五位三世界同修至究竟也。故經",
    "T45n1879a_001:0658c07": "云。我是一切諸佛之母。一切諸佛皆從我生",
    "T45n1879a_001:0658c08": "等。亦可表示諸位即異鎔融卷舒無礙。是故",
    "T45n1879a_001:0658c09": "一一位即辨成佛者。意存此也。問摩耶無體。",
    "T45n1879a_001:0658c10": "但會前諸位成身。餘人亦復如然。何悉不具",
    "T45n1879a_001:0658c11": "十耶。答但摩耶中具此十人者。即是前一一",
    "T45n1879a_001:0658c12": "人所皆具足也。何以故。摩耶即會前諸人。總",
    "T45n1879a_001:0658c13": "以為一身故。以一一人即是摩耶。摩耶即是",
    "T45n1879a_001:0658c14": "一一人。故今獨摩耶中具者。有斯意也。問摩",
    "T45n1879a_001:0658c15": "耶即是前諸人。即言此具餘亦具者。亦可諸",
    "T45n1879a_001:0658c16": "人即是後摩耶。何不前具後不具。答摩耶是",
    "T45n1879a_001:0658c17": "總。餘是別。但使總具別即具。何者。別未究",
    "T45n1879a_001:0658c18": "竟。總究竟也。若未究竟。別無可別。何得具",
    "T45n1879a_001:0658c19": "也。是故摩耶中具者。即是餘人中亦具也。問",
    "T45n1879a_001:0658c20": "八會之中。何故昇天四會皆言不起菩提樹",
    "T45n1879a_001:0658c21": "及自會而昇餘等。云何人中三會不言不起",
    "T45n1879a_001:0658c22": "此而昇彼耶。答此有二意。一據解。二約行。",
    "T45n1879a_001:0658c23": "初解中復三。一近二遠三總。初近者。以人中",
    "T45n1879a_001:0658c24": "三處同在人間。據地無有異。法爾相攝此不",
    "T45n1879a_001:0658c25": "待言。所以不言不起此而昇彼也。二遠者。以",
    "T45n1879a_001:0658c26": "人天類別復懸隔不同相攝難知。所以帶前",
    "T45n1879a_001:0658c27": "而明赴後。此即緣起無礙諸會同時也。三總",
    "T45n1879a_001:0658c28": "者。以總攝別。別在總中。昇降不同。皆云不離",
    "T45n1879a_001:0658c29": "覺樹。互相融遍門自有殊。雖去彼中。而恒在",
    "T45n1879a_001:0659a01": "此。為表生物解故。云不起此而昇彼也。二就",
    "T45n1879a_001:0659a02": "行者復二。一申義。二釋防。初者。然昇天等",
    "T45n1879a_001:0659a03": "會據解託處為言。解滿即行證無差。所以後",
    "T45n1879a_001:0659a04": "二不論也。又不類天者。有斯意也。二者以信",
    "T45n1879a_001:0659a05": "自無正值位。是故兩處不言也。問上云。善財",
    "T45n1879a_001:0659a06": "至後文殊即云智滿反照。唯是初心更無異",
    "T45n1879a_001:0659a07": "者。何以經明善財歷諸位耶。答經歷諸位者",
    "T45n1879a_001:0659a08": "有二種。一者約教行布言。故有次位。節級不",
    "T45n1879a_001:0659a09": "同。善財歷位據此而論。二者約義。以大緣",
    "T45n1879a_001:0659a10": "起法界同時具足無有次位前後等。則善財",
    "T45n1879a_001:0659a11": "一生案此而說。今以兩義合辨。然歷位不離",
    "T45n1879a_001:0659a12": "初心。一生未移多劫。經所明者具斯意也。故",
    "T45n1879a_001:0659a13": "經云。一念即無量劫。無量劫即一念等。今",
    "T45n1879a_001:0659a14": "若以教攝義而言。是則名為同教一乘。若以",
    "T45n1879a_001:0659a15": "義攝教而言。是則名為別教一乘也。然善財",
    "T45n1879a_001:0659a16": "歷位不離初心。者據斯說也。問何故末後知",
    "T45n1879a_001:0659a17": "識更無指後及結說等耶。答結會文殊因已",
    "T45n1879a_001:0659a18": "究竟。指歸後位即證入融通。見一即一切理",
    "T45n1879a_001:0659a19": "圓。是故更無指結也。故經云。善財於普賢菩",
    "T45n1879a_001:0659a20": "薩相好支節諸毛孔中。見不可說不可說世",
    "T45n1879a_001:0659a21": "界海諸佛充滿。一一如來以不可說不可說",
    "T45n1879a_001:0659a22": "大菩薩眾以為眷屬等。第二結勸修學者。",
    "T45n1879a_001:0659a23": "上來序經中少意。如管窺天。餘勢多端。莫知",
    "T45n1879a_001:0659a24": "涯際。盡窮來劫。誓畢修行。唯願捨身受身常",
    "T45n1879a_001:0659a25": "生此會。如善財心念。一切世界經終火起。乃",
    "T45n1879a_001:0659a26": "至六天悉燒盡。要當入此劫火中求法。誓鎧",
    "T45n1879a_001:0659a27": "心真實。若有信歸修學速證菩提。隨分見聞",
    "T45n1879a_001:0659a28": "必成堅種。當須發大歡喜。自慶希逢也。故",
    "T45n1879a_001:0659a29": "經云。善財汝應發大歡喜。不久當得大果報。",
    "T45n1879a_001:0659b01": "故菩薩於無量劫修。汝今一生皆悉具得。乃",
    "T45n1879a_001:0659b02": "至其有欲得如是法者。應如善財之所修學",
    "T45n1879a_001:0659b03": "等。又云。過去諸佛專求菩提修習此行。於無",
    "T45n1879a_001:0659b04": "量劫諸有為中受無量苦。猶不值遇。乃至云。",
    "T45n1879a_001:0659b05": "得大善利。成滿大願。親近諸佛。為佛真子。",
    "T45n1879a_001:0659b06": "必成佛導等云云。"
}