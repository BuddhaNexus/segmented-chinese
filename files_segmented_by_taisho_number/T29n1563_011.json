{
    "T29n1563_011:0824b02": "7阿毘達磨藏顯宗論卷第十一",
    "T29n1563_011:0824b04": "尊者眾賢造",
    "T29n1563_011:0824b05": "三藏法師玄奘奉　詔譯",
    "T29n1563_011:0824b06": "辯差別品第三之七",
    "T29n1563_011:0824b07": "緣與因義差別云何？有說：因緣遍不遍異，",
    "T29n1563_011:0824b08": "初四二緣攝六因故，二三二緣非因攝故。六",
    "T29n1563_011:0824b09": "因四緣體雖無別而義有異，且等無間及所",
    "T29n1563_011:0824b10": "緣緣既非因攝，故知餘二義亦有殊，緣義等",
    "T29n1563_011:0824b11": "故、與因皆別故。有總辯因緣異，言因謂能",
    "T29n1563_011:0824b12": "生，緣能長養，猶如生養二母差別。又緣攝助",
    "T29n1563_011:0824b13": "因方能生，生已相續，緣力長養故。或有說：",
    "T29n1563_011:0824b14": "因唯有一，緣乃眾多，猶如種子糞土等異。又",
    "T29n1563_011:0824b15": "因不共，共者是緣，如眼如色。又作自事名因，",
    "T29n1563_011:0824b16": "若作他事名緣，如種糞等。又能引起名因，能",
    "T29n1563_011:0824b17": "任持者名緣，如花如帶。又近名因，遠者名",
    "T29n1563_011:0824b18": "緣，如珠如日。又因能生，緣者能辦，如酪出生",
    "T29n1563_011:0824b19": "酥，人鑽器能辦。又正有義名因，能助顯發",
    "T29n1563_011:0824b20": "名緣，如字界字緣。於義有差別，如斯等類差",
    "T29n1563_011:0824b21": "別眾多，是故因緣別立名想。此總意顯因",
    "T29n1563_011:0824b22": "親緣疎，故因緣中親疎數廣。已隨理教略辯",
    "T29n1563_011:0824b23": "諸緣。如是諸緣顯法生滅以為作用？應說何",
    "T29n1563_011:0824b24": "緣於何位法而興作用？頌曰：",
    "T29n1563_011:0824b25": "二因於正滅，　　三因於正生，",
    "T29n1563_011:0824b26": "餘二緣相違，　　而興於作用。",
    "T29n1563_011:0824b27": "論曰：前說五因為因緣性，二因作用於正滅",
    "T29n1563_011:0824b28": "時，正滅時言顯法現在，滅現前故名正滅時。",
    "T29n1563_011:0824b29": "俱有、相應二因，於法滅現前位而作功能。此",
    "T29n1563_011:0824c01": "位二因作功能者，謂俱生品，隨闕一時作用",
    "T29n1563_011:0824c02": "皆無，不能取境於現在位。如是二因雖俱一",
    "T29n1563_011:0824c03": "時取果與果，而今但約與果功能。所言三因",
    "T29n1563_011:0824c04": "於正生者，謂未來法於正生位生現前故，",
    "T29n1563_011:0824c05": "名正生時。同類、遍行、異熟三種法，正生位而",
    "T29n1563_011:0824c06": "作功能，故有說言：等流、異熟二果，因力牽引",
    "T29n1563_011:0824c07": "令生。同類、遍行容有無間等流果起，可言彼",
    "T29n1563_011:0824c08": "果於正生時因興作用。異熟因果必隔遠時，",
    "T29n1563_011:0824c09": "其因久滅果方正起，如何作用在果生時？非",
    "T29n1563_011:0824c10": "過去時可有作用，此言作用意顯功能，二相",
    "T29n1563_011:0824c11": "別中已曾思擇。其因雖滅經無量時，而有功",
    "T29n1563_011:0824c12": "能令自果起，由不共故。自果生時作用雖無，",
    "T29n1563_011:0824c13": "而於自果與功能上立作用名，唯取果功能",
    "T29n1563_011:0824c14": "乃名真作用，餘名作用皆是假說。已說因緣",
    "T29n1563_011:0824c15": "二時作用，二緣作用與此相違。等無間緣於",
    "T29n1563_011:0824c16": "法生位而興作用，以彼生時前心心所引開",
    "T29n1563_011:0824c17": "避故。若所緣緣能緣滅位而興作用，以心心",
    "T29n1563_011:0824c18": "所要現在時方取境故，其增上緣法生滅位",
    "T29n1563_011:0824c19": "皆無障住，故彼作用一切無遮。今應思擇，",
    "T29n1563_011:0824c20": "俱有、相應及所緣緣，若法生已方興作用，何",
    "T29n1563_011:0824c21": "須立此二因一緣？若執因緣要有作用方許",
    "T29n1563_011:0824c22": "立為因緣性者，則未來世應無因緣。然宗所",
    "T29n1563_011:0824c23": "許，不應為難。若爾，云何說有作用？若離如是",
    "T29n1563_011:0824c24": "二因一緣，正滅位中所引諸法，應無作用取",
    "T29n1563_011:0824c25": "境功能。若作用無亦名緣者，諸阿羅漢最後",
    "T29n1563_011:0824c26": "心等亦應可立等無間緣。此責非理，前已",
    "T29n1563_011:0824c27": "辯故。說所緣緣非要由有作用方立，何相關",
    "T29n1563_011:0824c28": "涉而將例彼等無間緣？彼緣要由開避牽引，",
    "T29n1563_011:0824c29": "故唯現在正可安立，於未來世定無彼緣，",
    "T29n1563_011:0825a01": "於現在時曾有作用，故雖過去亦可安立。其",
    "T29n1563_011:0825a02": "所緣緣非唯現在，但有體性皆可成緣，不必",
    "T29n1563_011:0825a03": "要由作用而立。唯於少分少分成緣得作用",
    "T29n1563_011:0825a04": "名，非於一切。云何知有體方得成緣？所緣體",
    "T29n1563_011:0825a05": "若無，覺不生故。若所緣緣要有作用，後法無",
    "T29n1563_011:0825a06": "為應有前果。或此作用非據親生諸果而立，",
    "T29n1563_011:0825a07": "但據諸法起用所憑說為作用，故後無為無",
    "T29n1563_011:0825a08": "前果失。應言何法由幾緣生？頌曰：",
    "T29n1563_011:0825a09": "心心所由四，　　二定但由三，",
    "T29n1563_011:0825a10": "餘由二緣生，　　非天次等故。",
    "T29n1563_011:0825a11": "論曰：此中由言為顯故義，謂心心所四緣",
    "T29n1563_011:0825a12": "故生。其所緣緣，除生心等無別有用，謂六",
    "T29n1563_011:0825a13": "識身及相應法，隨其所應以色等五及一切",
    "T29n1563_011:0825a14": "法為所緣緣。心等因緣具五因性，前生自類",
    "T29n1563_011:0825a15": "開避引發，是謂心等等無間緣。此增上緣，",
    "T29n1563_011:0825a16": "即一切法各除自性，隨其所應。豈不一緣二",
    "T29n1563_011:0825a17": "因作用？非於彼法生時即有。如何心等四緣",
    "T29n1563_011:0825a18": "故生？如何因緣具五因性？雖法滅位作用",
    "T29n1563_011:0825a19": "方成，而法生時非無功力，離此彼法必不生",
    "T29n1563_011:0825a20": "故，以心心所必仗所緣及託二因方得生故。",
    "T29n1563_011:0825a21": "若法與彼法為所緣，或因無暫時，非本論說",
    "T29n1563_011:0825a22": "故。二無心定三緣故生，除所緣緣，非能緣",
    "T29n1563_011:0825a23": "故。此因緣者但有二因：一俱有因，謂二定",
    "T29n1563_011:0825a24": "上生等諸相；二同類因，謂前已生自地善法。",
    "T29n1563_011:0825a25": "等無間緣，謂入定心及相應法。增上緣者，謂",
    "T29n1563_011:0825a26": "如前說。豈不無想亦三緣生，是心心所等",
    "T29n1563_011:0825a27": "無間故，亦應說為心等無間。但非心等加行",
    "T29n1563_011:0825a28": "引生，故於此中廢而不說。或此無想但聲",
    "T29n1563_011:0825a29": "所顯，非如二定相對立故。二定何緣是心",
    "T29n1563_011:0825b01": "等無間，而不說是心等無間緣？由心等力所",
    "T29n1563_011:0825b02": "引生故，如心心所生必繫屬前心滅故，非如",
    "T29n1563_011:0825b03": "色法可與餘心俱時轉故，非如得等可有雜",
    "T29n1563_011:0825b04": "亂俱現前故，非如生等是餘伴故。然心方",
    "T29n1563_011:0825b05": "便加行引生故，可說為心等無間，與心等起",
    "T29n1563_011:0825b06": "定相違害，故非心等等無間緣。又為此緣理",
    "T29n1563_011:0825b07": "相違故，謂修行者厭惡現行心心所法入無",
    "T29n1563_011:0825b08": "心定，若無心定復為此緣引心心所，則修行",
    "T29n1563_011:0825b09": "者應於此定無樂起心。為離現行心心所法",
    "T29n1563_011:0825b10": "入無心定，此復引生心心所法，不應正理，",
    "T29n1563_011:0825b11": "故非心等等無間緣。二定剎那前望於後，何",
    "T29n1563_011:0825b12": "緣不立等無間緣？諸念皆由心等引故，非由",
    "T29n1563_011:0825b13": "前念引後令起。若前能引後，最後應無果。亦",
    "T29n1563_011:0825b14": "不可說此引出心，已說違心非心緣故。又出",
    "T29n1563_011:0825b15": "定心入心果故。入心無間出心未生，如何說",
    "T29n1563_011:0825b16": "彼為等無間？無等無間緣於中為隔故。無間、",
    "T29n1563_011:0825b17": "等無間二義有差別，前心等力引後法生，後",
    "T29n1563_011:0825b18": "法名為前等無間，剎那無隔立無間名，是故",
    "T29n1563_011:0825b19": "二言其義各別，故作是說。若法與心為等無",
    "T29n1563_011:0825b20": "間，彼法亦是心無間耶？應作四句。第一句",
    "T29n1563_011:0825b21": "者，謂無心定出心心所，及第二等諸定剎那。",
    "T29n1563_011:0825b22": "第二句者，謂初所起諸定剎那，及有心位諸",
    "T29n1563_011:0825b23": "心心所生住異滅。第三句者，謂初所起諸",
    "T29n1563_011:0825b24": "定剎那，及有心位心心所法。第四句者，謂第",
    "T29n1563_011:0825b25": "二等諸定剎那，及無心定出心心所生住異",
    "T29n1563_011:0825b26": "滅。若法與心為等無間，與無心定為無間耶？",
    "T29n1563_011:0825b27": "應作四句，謂前第三第四句為今第一第二",
    "T29n1563_011:0825b28": "句，即前第一第二句為今第三第四句。餘不",
    "T29n1563_011:0825b29": "相應及諸色法，皆因、增上二緣所生。復云何",
    "T29n1563_011:0825c01": "知世間諸法唯如上說因緣所生，非自在",
    "T29n1563_011:0825c02": "天我勝性等一因所起？由次第故，謂諸世間",
    "T29n1563_011:0825c03": "若自在等一因生者，則應一切俱時而生非",
    "T29n1563_011:0825c04": "次第起，因現有故。何法為障令不俱生？現見",
    "T29n1563_011:0825c05": "諸法次第而起，故知非但一因所生。若執世",
    "T29n1563_011:0825c06": "間隨自在欲，前後差別故非頓起；是則應許",
    "T29n1563_011:0825c07": "非一因生，亦許欲為法生因故。此欲前後",
    "T29n1563_011:0825c08": "生滅差別，理亦不成，因無異故。非因無異果",
    "T29n1563_011:0825c09": "有差別，要待異因，果方別故。或差別故，應",
    "T29n1563_011:0825c10": "許頓生，所因前後無差別故。是則諸法亦應",
    "T29n1563_011:0825c11": "頓生，誰能為障令不頓起？若自在欲更待餘",
    "T29n1563_011:0825c12": "因前後次第差別生者，應所因法復待餘因，",
    "T29n1563_011:0825c13": "則所待因應無邊際。因無邊故無始義成，不",
    "T29n1563_011:0825c14": "越釋門因緣正理，徒異名說自在為因，又",
    "T29n1563_011:0825c15": "無用故，不應妄執世間諸法自在為因。非自",
    "T29n1563_011:0825c16": "在天作大功力，生世間法少有所用，故不",
    "T29n1563_011:0825c17": "應謂自在為因。若為發生自歡喜者，但應發",
    "T29n1563_011:0825c18": "喜，何用生餘？若喜離餘方便不發，是則彼喜",
    "T29n1563_011:0825c19": "餘方便生，自在於斯應非自在。於喜既爾，",
    "T29n1563_011:0825c20": "餘亦應然，差別因緣不可得故。或餘方便",
    "T29n1563_011:0825c21": "應餘方便生，何用計從自在天所起？若餘方",
    "T29n1563_011:0825c22": "便離餘方便生喜，亦應非餘方便所起。或生",
    "T29n1563_011:0825c23": "苦具逼害有情，為發自喜。咄哉！何用事斯暴",
    "T29n1563_011:0825c24": "惡自在天為？又信世間唯從自在一因所起，",
    "T29n1563_011:0825c25": "則撥世間現見罪福諸士用果。若言自在待",
    "T29n1563_011:0825c26": "餘罪福助發功能方成因者，但是朋敬自在",
    "T29n1563_011:0825c27": "天言，離所餘因緣不見別用故。時地水等",
    "T29n1563_011:0825c28": "種種因緣，於芽等生現有功力，芽等隨彼",
    "T29n1563_011:0825c29": "成有無故。於芽等生，除彼功力不見別用，故",
    "T29n1563_011:0826a01": "不應計世間法起自在為因。自在既然，我",
    "T29n1563_011:0826a02": "勝性等亦應准此如應思擇，故無有法唯一",
    "T29n1563_011:0826a03": "因生，但從如前所說種種因緣所起，其理極",
    "T29n1563_011:0826a04": "成。既言色法因及增上二緣所生，大種所造",
    "T29n1563_011:0826a05": "總名為色，於中云何大種所造？自他相望互",
    "T29n1563_011:0826a06": "為因緣。頌曰：",
    "T29n1563_011:0826a07": "大為大二因，　　為所造五種，",
    "T29n1563_011:0826a08": "造為造三種，　　為大唯一因。",
    "T29n1563_011:0826a09": "論曰：初言大為大二因者，是諸大種更互相",
    "T29n1563_011:0826a10": "望，但為俱有同類因義，俱起前生為因別故。",
    "T29n1563_011:0826a11": "謂隨闕一餘不生故，更互相望有俱有因。性",
    "T29n1563_011:0826a12": "類雖別而同一事，更相順故有同類因。大於",
    "T29n1563_011:0826a13": "所造能為五因。何等為五？謂生、依、立、持、養別",
    "T29n1563_011:0826a14": "故。雖同時生而隨轉故，如互起影燈焰發明，",
    "T29n1563_011:0826a15": "大於所造得成因義。如是五因但是能作因",
    "T29n1563_011:0826a16": "之差別，大望所造為餘五因，理不成故，非一",
    "T29n1563_011:0826a17": "果故。非俱有因、非相應因，不相應故，非染污",
    "T29n1563_011:0826a18": "故。非遍行因、非異熟因，無記性故。非同類",
    "T29n1563_011:0826a19": "故，非同類因。問答決擇如《順正理》。又本論中",
    "T29n1563_011:0826a20": "亦有文證，大望造色無五種因，如說有色",
    "T29n1563_011:0826a21": "處非無記為因亦非無記，謂善色處。若爾，應",
    "T29n1563_011:0826a22": "與經論相違。如契經言：因四大種施設色蘊。",
    "T29n1563_011:0826a23": "本論亦言：四大所造因增上等俱不相違，據",
    "T29n1563_011:0826a24": "生因等五因說故。大與所造為生因者，從彼",
    "T29n1563_011:0826a25": "起故，如母生子。為依因者，隨彼轉故，如臣依",
    "T29n1563_011:0826a26": "王。為立因者，能任持故，如地持物。為持因者，",
    "T29n1563_011:0826a27": "由彼力持令不斷故，如食持命。為養因者，能",
    "T29n1563_011:0826a28": "增長故，譬如樹根水所潤沃。如是則顯大與",
    "T29n1563_011:0826a29": "所造為起變持住長因性。或生因者，一切大",
    "T29n1563_011:0826b01": "種生所造色，非離諸大種有造色生故。造色",
    "T29n1563_011:0826b02": "生已，同類相續不斷位中，火為依因，能令乾",
    "T29n1563_011:0826b03": "燥不爛壞故；水為立因，能為浸潤令不散故；",
    "T29n1563_011:0826b04": "地為持因，能任持彼令不墜故；風為養因，能",
    "T29n1563_011:0826b05": "引發彼令增長故。如是大種雖與所造無俱",
    "T29n1563_011:0826b06": "有等五種因義，而有生等五種別因，故與經",
    "T29n1563_011:0826b07": "論無相違失。諸所造色自互相望但有三因，",
    "T29n1563_011:0826b08": "所謂俱有、同類、異熟，據所造類容有三因非",
    "T29n1563_011:0826b09": "一切有。俱有因者，謂隨心轉身語二業，七支",
    "T29n1563_011:0826b10": "相望展轉為因。同類因者，一切前生於後同",
    "T29n1563_011:0826b11": "類。異熟因者，謂諸不善及善有漏身語二業，",
    "T29n1563_011:0826b12": "能招異熟眼等色等。所造於大但為一因，謂",
    "T29n1563_011:0826b13": "異熟因，身語二業能招異熟四大種故。已",
    "T29n1563_011:0826b14": "辯諸法爾所緣生，當隨宗委辯等無間緣義。",
    "T29n1563_011:0826b15": "前雖總說諸心心所已生，除最後為等無間",
    "T29n1563_011:0826b16": "緣，未決定說何心無間有幾心生？復從幾心",
    "T29n1563_011:0826b17": "有何心起？今當定說心有多種。如何依彼可",
    "T29n1563_011:0826b18": "定說耶？且略說心有十二種。云何十二？頌曰：",
    "T29n1563_011:0826b19": "欲界有四心，　　善惡覆無覆，",
    "T29n1563_011:0826b20": "色無色除惡，　　無漏有二心。",
    "T29n1563_011:0826b21": "論曰：且於欲界有四種心，謂善、不善、有覆無",
    "T29n1563_011:0826b22": "記、無覆無記。色無色界各有三心，謂除不善，",
    "T29n1563_011:0826b23": "餘如上說。如是十種，說有漏心。若無漏心，唯",
    "T29n1563_011:0826b24": "有二種，謂學、無學。合成十二。此十二心互相",
    "T29n1563_011:0826b25": "生者，頌曰：",
    "T29n1563_011:0826b26": "欲界善生九，　　此復從八生，",
    "T29n1563_011:0826b27": "染從十生四，　　餘從五生七，",
    "T29n1563_011:0826b28": "色善生十一，　　此復從九生，",
    "T29n1563_011:0826b29": "有覆從八生，　　此復生於六，",
    "T29n1563_011:0826c01": "無覆從三生，　　此復能生六。",
    "T29n1563_011:0826c02": "無色善生九，　　此復從六生，",
    "T29n1563_011:0826c03": "有復生從七，　　無覆如色辯。",
    "T29n1563_011:0826c04": "學從四生五，　　餘從五生四。",
    "T29n1563_011:0826c05": "論曰：欲界善心無間生九，謂自界四、色界二",
    "T29n1563_011:0826c06": "心，於入定時及續生位如其次第生善染心。",
    "T29n1563_011:0826c07": "生何善心？復何地攝？此於初位生加行心。若",
    "T29n1563_011:0826c08": "於後時生離欲得，隨順住故無容起彼，生得",
    "T29n1563_011:0826c09": "善心生在此間，不能令彼起現前故。有說：彼",
    "T29n1563_011:0826c10": "心未至地攝。有言：亦攝在初靜慮。有說：亦",
    "T29n1563_011:0826c11": "在靜慮中間。尊者瞿沙作如是說：乃至亦在",
    "T29n1563_011:0826c12": "第二靜慮，如超定時隔地而起。有作是說：",
    "T29n1563_011:0826c13": "非等引心，無力能牽隔地心起，是故彼說理",
    "T29n1563_011:0826c14": "定不然。及無色一於續生位，欲善無間生彼",
    "T29n1563_011:0826c15": "染心，并學無學隨順住故。欲善無間必定不",
    "T29n1563_011:0826c16": "生色無色纏無覆無記，彼皆繫屬自界心故，",
    "T29n1563_011:0826c17": "亦定不生無色界善，以彼於此四遠遠故，一",
    "T29n1563_011:0826c18": "所依遠、二行相遠、三所緣遠、四對治遠。即",
    "T29n1563_011:0826c19": "此復從八無間起，謂自界四、色界二心，於出",
    "T29n1563_011:0826c20": "定時從彼善起，被初靜慮染定惱時，從彼染",
    "T29n1563_011:0826c21": "心生於欲善，求依下善為防退故。及學無學，",
    "T29n1563_011:0826c22": "謂出觀時。染謂不善、有覆無記，二各從十無",
    "T29n1563_011:0826c23": "間而生，謂自界四、色無色六。於續生位上界",
    "T29n1563_011:0826c24": "六心，皆可命終生欲二染。必無無漏生染污",
    "T29n1563_011:0826c25": "心，故此非從學無學起。即此無間能生四心，",
    "T29n1563_011:0826c26": "謂自界四，餘無生理，必無下地染心無間能",
    "T29n1563_011:0826c27": "生上地及無漏心。餘謂欲纏無覆無記，此心",
    "T29n1563_011:0826c28": "從五無間而生，謂自界四，及色界善，欲界",
    "T29n1563_011:0826c29": "化心從彼生故。即此無間能生七心，謂自",
    "T29n1563_011:0827a01": "界四，及色界二善與染污，於入定時欲界化",
    "T29n1563_011:0827a02": "心還生彼善，於續生位欲界無覆生彼染心，",
    "T29n1563_011:0827a03": "并無色一，於續生位此無覆心能生彼染。",
    "T29n1563_011:0827a04": "如是已辯欲界四心無間從生能生決定。色",
    "T29n1563_011:0827a05": "界善心無間生十一，謂除無色無覆無記心，",
    "T29n1563_011:0827a06": "異熟生心屬自界故。即此復從九無間起，謂",
    "T29n1563_011:0827a07": "除欲界二染污心，及除無色無覆無記。有覆",
    "T29n1563_011:0827a08": "從八無間而生，除欲二染及學無學。即此",
    "T29n1563_011:0827a09": "無間能生六心，謂自界三，欲善不善有覆無",
    "T29n1563_011:0827a10": "記。無覆從三無間而起，謂唯自界，餘無生理。",
    "T29n1563_011:0827a11": "即此無間能生六心，謂自界三，欲無色染。已",
    "T29n1563_011:0827a12": "辯色界三心相生。無色界善無間生九，謂除",
    "T29n1563_011:0827a13": "欲善、欲色無覆，即此從六無間而生，謂自界",
    "T29n1563_011:0827a14": "三，及色界善，并學無學。有覆無間能生七心，",
    "T29n1563_011:0827a15": "謂自界三，及色界善，欲色界染。即此亦從七",
    "T29n1563_011:0827a16": "無間起，謂除欲色染及學無學心。無覆如",
    "T29n1563_011:0827a17": "色說從三無間生，謂自界三，餘皆非理。即此",
    "T29n1563_011:0827a18": "無間能生六心，謂自界三及欲色染。已辯無",
    "T29n1563_011:0827a19": "色三心相生。學心從四無間而生，謂即學心",
    "T29n1563_011:0827a20": "及三界善。即此無間能生五心，謂前四心及",
    "T29n1563_011:0827a21": "無學一，非三界染，互相違故；非諸無覆，不明",
    "T29n1563_011:0827a22": "利故。餘謂無學，從五無間生，謂三界善及學",
    "T29n1563_011:0827a23": "無學二。即此無間能生四心，謂三界善及無",
    "T29n1563_011:0827a24": "學一，不生學心，彼非果故；非染無覆，如前說",
    "T29n1563_011:0827a25": "故。說十二心互相生已。云何分此為二十心？",
    "T29n1563_011:0827a26": "頌曰：",
    "T29n1563_011:0827a27": "十二為二十，　　謂三界善心，",
    "T29n1563_011:0827a28": "分加行生得，　　欲無覆分四，",
    "T29n1563_011:0827a29": "異熟威儀路，　　工巧處通果，",
    "T29n1563_011:0827b01": "色界除工巧，　　餘數如前說。",
    "T29n1563_011:0827b02": "論曰：三界善心各分二種，謂加行得、生得別",
    "T29n1563_011:0827b03": "故。欲界無覆分為四心，一異熟生、二威儀",
    "T29n1563_011:0827b04": "路、三工巧處、四通果心。色無覆心分為三種，",
    "T29n1563_011:0827b05": "除工巧處，上界都無造作種種工巧事故；無",
    "T29n1563_011:0827b06": "色界無行等事故，無威儀路；無攝受支三摩",
    "T29n1563_011:0827b07": "地故，亦無通果。依如是理欲界有八、色界有",
    "T29n1563_011:0827b08": "六、無色有四、學無學心，合為二十。如是二十",
    "T29n1563_011:0827b09": "互相生者，且說欲界八種心中加行善心無",
    "T29n1563_011:0827b10": "間生十，謂自界七，除通果心，自類靜定無間",
    "T29n1563_011:0827b11": "生故，及色界一，加行善心并學無學。即此復",
    "T29n1563_011:0827b12": "從八無間起，謂自界四，二善二染，及色界二，",
    "T29n1563_011:0827b13": "加行有覆并學無學。生得善心無間生九，謂",
    "T29n1563_011:0827b14": "自界七除通果心，及色無色有覆無記。即此",
    "T29n1563_011:0827b15": "復從十一心起，謂自界七除通果心，及色界",
    "T29n1563_011:0827b16": "二加行有覆。并學無學。二染污心無間生七，",
    "T29n1563_011:0827b17": "謂自界七除通果心。即此復從十四心起，謂",
    "T29n1563_011:0827b18": "自界七除通果心，及色界四除加行善與通",
    "T29n1563_011:0827b19": "果心，并無色三除加行善。異熟、威儀無間生",
    "T29n1563_011:0827b20": "八，謂自界六除加行善與通果心，及色無色",
    "T29n1563_011:0827b21": "有覆無記。即此復從七無間起，謂自界七除",
    "T29n1563_011:0827b22": "通果心。工巧處心無間生六，謂自界六除加",
    "T29n1563_011:0827b23": "行善與通果心。果此復從七無間起，除通果",
    "T29n1563_011:0827b24": "心。從通果心無間生二，謂自界一即通果心，",
    "T29n1563_011:0827b25": "及色界一即加行善。即此亦從二無間起，謂",
    "T29n1563_011:0827b26": "即前說自色二心。說欲界心互相生已。次說",
    "T29n1563_011:0827b27": "色界六種心中從加行善心無間生十二，謂",
    "T29n1563_011:0827b28": "自界六及欲界三加行、生得與通果心，并無",
    "T29n1563_011:0827b29": "色一加行善心，學無學心。即此復從十無間",
    "T29n1563_011:0827c01": "起，謂自界四除威儀路與異熟生，及欲界二",
    "T29n1563_011:0827c02": "加行通果，并無色二加行有覆，學無學心。生",
    "T29n1563_011:0827c03": "得善心無間生八，謂自界五除通果心，及欲",
    "T29n1563_011:0827c04": "界二不善有覆，并色界一有覆無記。即此復",
    "T29n1563_011:0827c05": "從五無間起，謂自界五除通果心。有覆無記",
    "T29n1563_011:0827c06": "無間生九，謂自界五除通果心，及欲界四二",
    "T29n1563_011:0827c07": "善二染。即此復從十一心起，謂自界五除通",
    "T29n1563_011:0827c08": "果心，及欲界三生得善心威儀異熟，并無色",
    "T29n1563_011:0827c09": "三除加行善。異熟威儀無間生七，謂自界四",
    "T29n1563_011:0827c10": "除加行善與通果心，及欲界二不善有覆，并",
    "T29n1563_011:0827c11": "無色一有覆無記。即此復從五無間起，謂自",
    "T29n1563_011:0827c12": "界五除通果心。從通果心無間生二，謂自界",
    "T29n1563_011:0827c13": "二加行通果。即此亦從二無間起，謂即前說",
    "T29n1563_011:0827c14": "自界二心。說色界心互相生已。次說無色四",
    "T29n1563_011:0827c15": "種心中加行善心無間生七，謂自界四及色",
    "T29n1563_011:0827c16": "界一加行善心，并學無學。即此復從六無間",
    "T29n1563_011:0827c17": "起，謂自界三唯除異熟，及色界一加行善心，",
    "T29n1563_011:0827c18": "并學無學。生得善心無間生七，謂自界四，及",
    "T29n1563_011:0827c19": "色界一有覆無記，并欲界二不善有覆。即",
    "T29n1563_011:0827c20": "此復從四無間起，謂自界四。有覆無記無",
    "T29n1563_011:0827c21": "間生八，謂自界四，及色界二加行有覆，并欲",
    "T29n1563_011:0827c22": "界二不善有覆。即此復從十無間起，謂自界",
    "T29n1563_011:0827c23": "四，及色界三生得異熟與威儀路，并欲界",
    "T29n1563_011:0827c24": "三，名如色說。異熟生心無間生六，謂自界三",
    "T29n1563_011:0827c25": "除加行善，及色界一有覆無記，并欲界二不",
    "T29n1563_011:0827c26": "善有覆。即此復從四無間起，謂自界四。說無",
    "T29n1563_011:0827c27": "色心互相生已。次說無漏二種心中從有學",
    "T29n1563_011:0827c28": "心無間生六，謂通三界加行善心，及欲生得，",
    "T29n1563_011:0827c29": "并學無學。即此復從四無間起，謂三加行",
    "T29n1563_011:0828a01": "及有學心。從無學心無間生五，謂前有學所",
    "T29n1563_011:0828a02": "生六中除有學一。即此復從五無間起，謂三",
    "T29n1563_011:0828a03": "加行及學無學。復有何緣加行無間能生異",
    "T29n1563_011:0828a04": "熟、工巧、威儀？非彼無間生加行善，且異熟生",
    "T29n1563_011:0828a05": "由先業力所引發故，勢力羸劣，非作功用所",
    "T29n1563_011:0828a06": "引發故，不能引起加行善心，故彼不能生加",
    "T29n1563_011:0828a07": "行善，出心不由功用轉故。加行無間生彼無",
    "T29n1563_011:0828a08": "違。工巧、威儀勢力羸劣，樂作功用引發工",
    "T29n1563_011:0828a09": "巧及威儀故，不能引起加行善心，出心不由",
    "T29n1563_011:0828a10": "功用轉故。加行無間生彼無違。若爾，染心不",
    "T29n1563_011:0828a11": "應無間生加行善，染著境界違背善故。勢力",
    "T29n1563_011:0828a12": "劣故，無斯過失，厭倦煩惱數數現前，作是思",
    "T29n1563_011:0828a13": "惟：說何方便令無義聚止息不行。便如",
    "T29n1563_011:0828a14": "實知起過失境能生功德，脫我當起煩惱現",
    "T29n1563_011:0828a15": "前，尋復覺知起善防護。由斯願力能起加行。",
    "T29n1563_011:0828a16": "無始時來數習染故，勢力不劣，故染無間生",
    "T29n1563_011:0828a17": "加行善。欲界生得行相明利，非勝功用之所",
    "T29n1563_011:0828a18": "引發，以明利故，可有從彼學無學心色界加",
    "T29n1563_011:0828a19": "行無間而起。非勝功用所引發故，不能從此",
    "T29n1563_011:0828a20": "引生彼心，色無色界生得善心不明利故，非",
    "T29n1563_011:0828a21": "勝功用所引發故。非學無學他界加行無間",
    "T29n1563_011:0828a22": "而起，亦非從此引生彼心。又欲生得以明利",
    "T29n1563_011:0828a23": "故，可從色染無間而生，能為防護。色界生得",
    "T29n1563_011:0828a24": "不明利故，非無色染無間而起。作意有三，謂",
    "T29n1563_011:0828a25": "自、共相、勝解作意，有差別故。云何名為自相",
    "T29n1563_011:0828a26": "作意？謂觀諸色變礙為相，乃至觀識了別為",
    "T29n1563_011:0828a27": "相，如是等觀相應作意。云何名為共相作意？",
    "T29n1563_011:0828a28": "謂十六行相應作意。云何名為勝解作意？謂",
    "T29n1563_011:0828a29": "不淨觀及四無量、有色解脫、勝處、遍處，如是",
    "T29n1563_011:0828b01": "等觀相應作意。如是三種作意，無間聖道現",
    "T29n1563_011:0828b02": "前，聖道無間亦能具起三種作意。若作是說，",
    "T29n1563_011:0828b03": "便順此言：不淨觀俱行修念等覺分。有餘師",
    "T29n1563_011:0828b04": "說：唯從共相作意無間聖道現前，聖道無間",
    "T29n1563_011:0828b05": "方能具起三種作意。若爾，何故契經中言：不",
    "T29n1563_011:0828b06": "淨觀俱行修念等覺分。由不淨觀調伏心已，",
    "T29n1563_011:0828b07": "方能引生共相作意，從此無間聖道現前。依",
    "T29n1563_011:0828b08": "此展轉密意而說，故無有過。有餘復言：唯",
    "T29n1563_011:0828b09": "從共相作意無間聖道現前，聖道無間亦唯",
    "T29n1563_011:0828b10": "能起共相作意。此言有失。所以者何？依未",
    "T29n1563_011:0828b11": "至等三地證入正性離生，聖道無間可生欲",
    "T29n1563_011:0828b12": "界共相作意，以欲界中共相作意去彼聖道",
    "T29n1563_011:0828b13": "非極遠故。若依第二第三第四靜慮證入正",
    "T29n1563_011:0828b14": "性離生，聖道無間起何作意？非起欲界共相",
    "T29n1563_011:0828b15": "作意，以極遠故，又於彼地無容有故。以非",
    "T29n1563_011:0828b16": "彼地已有曾得，共相作意異於曾得順決擇",
    "T29n1563_011:0828b17": "分。非諸聖者順決擇分可復現前，非得果已",
    "T29n1563_011:0828b18": "可重發生加行道故。彼今應說，此聖道後起",
    "T29n1563_011:0828b19": "何共相作意現前？豈不繫屬順決擇分，亦修",
    "T29n1563_011:0828b20": "彼類共相作意，如觀諸行皆是無常、觀一切",
    "T29n1563_011:0828b21": "法皆是無我、涅槃寂靜聖道無間引彼現前。",
    "T29n1563_011:0828b22": "此救非理，繫屬加行所修作意，非得果後可",
    "T29n1563_011:0828b23": "引現前，是彼類故。前說聖道無間通三作意",
    "T29n1563_011:0828b24": "現前，於理為善。若依未至定得阿羅漢果，",
    "T29n1563_011:0828b25": "後出觀心，或即彼地或是欲界。依無所有處",
    "T29n1563_011:0828b26": "得阿羅漢果，後出觀心，或即彼地或是有頂。",
    "T29n1563_011:0828b27": "若依餘地得阿羅漢果，後出觀心唯自非餘",
    "T29n1563_011:0828b28": "地。於欲界中有三作意，一聞所成、二思所",
    "T29n1563_011:0828b29": "成、三生所得。色界亦有三種作意，一聞所成；",
    "T29n1563_011:0828c01": "二修所成；三生所得無思所成，舉心思時即",
    "T29n1563_011:0828c02": "入定故。無色唯有二種作意，一修所成、二",
    "T29n1563_011:0828c03": "生所得。欲界聞思作意無間聖道現前，聖道",
    "T29n1563_011:0828c04": "無間具起三種作意現前，以諸聖道起必繫",
    "T29n1563_011:0828c05": "屬加行道故，非生得善作意無間聖道現前。",
    "T29n1563_011:0828c06": "色界聞修作意無間聖道現前，聖道無間亦",
    "T29n1563_011:0828c07": "唯起彼二種作意。無色唯修作意無間聖道",
    "T29n1563_011:0828c08": "現起，聖道無間亦唯起修、不起生得。若生第",
    "T29n1563_011:0828c09": "二靜慮已上，起初靜慮三識身時，諸有未離",
    "T29n1563_011:0828c10": "自地染者，彼從自地善染無記作意無間三",
    "T29n1563_011:0828c11": "識現前，三識無間還生自地三種作意。諸有",
    "T29n1563_011:0828c12": "已離自地染者，除染作意，唯善無記作意",
    "T29n1563_011:0828c13": "無間三識現前，三識無間亦唯起此二種作",
    "T29n1563_011:0828c14": "意。於前所說十二心中，何心現前？幾心可得？",
    "T29n1563_011:0828c15": "頌曰：",
    "T29n1563_011:0828c16": "三界染如次，　　得七六二種，",
    "T29n1563_011:0828c17": "色善二學三，　　二無餘自得。",
    "T29n1563_011:0828c18": "論曰：欲界染心正現前位，十二心內容得",
    "T29n1563_011:0828c19": "七心。色界染心正現前位，十二心內容得六",
    "T29n1563_011:0828c20": "心。無色染心正現前位，十二心內容得二",
    "T29n1563_011:0828c21": "心。為一剎那？應言不爾，謂起欲界染污心時，",
    "T29n1563_011:0828c22": "或界退還、或續善本、或退勝德，於此三位隨",
    "T29n1563_011:0828c23": "容有數總得七心。界退還時，得自界四，并色",
    "T29n1563_011:0828c24": "界染，亦容可得續善本位得自善心，以疑心",
    "T29n1563_011:0828c25": "中續善根故。退勝德位，三界染心及有學心",
    "T29n1563_011:0828c26": "皆容可得。若起色界染污心時、或界退還、",
    "T29n1563_011:0828c27": "或退勝德，隨容有數總得六心。界退還時，得",
    "T29n1563_011:0828c28": "自三種，及得欲界無覆無記謂通果心。退勝",
    "T29n1563_011:0828c29": "德位，色無色界二染污心及有學心皆容",
    "T29n1563_011:0829a01": "可得。若起無色染污心時，頓得二心謂學自",
    "T29n1563_011:0829a02": "染。此中唯有退勝德位。色界善心正現前位，",
    "T29n1563_011:0829a03": "十二心內容得二心，謂自善心無覆無記，由",
    "T29n1563_011:0829a04": "昇進故。若有學心正現前位，十二心內容得",
    "T29n1563_011:0829a05": "三心，謂有學心，及色無覆，并無色善。若初證",
    "T29n1563_011:0829a06": "入正性離生，爾時學心即名為得。若以聖道",
    "T29n1563_011:0829a07": "離欲界染，最後所起解脫道時得色無覆。若",
    "T29n1563_011:0829a08": "以聖道離色界染，得無色善。此中離言非究",
    "T29n1563_011:0829a09": "竟離，以於色染未全離時，無色善心已可得",
    "T29n1563_011:0829a10": "故。二謂欲色無覆無記，此二心中都無所得。",
    "T29n1563_011:0829a11": "餘謂前說染等心。餘謂無色界無覆無記，欲",
    "T29n1563_011:0829a12": "無色善及無學心。不說彼心正現前位得心",
    "T29n1563_011:0829a13": "差別，應知彼心正現前位唯自可得。諸所言",
    "T29n1563_011:0829a14": "得，據此類心先無所成、今創得故。",
    "T29n1563_011:0829a15": "說一切有部顯宗論卷第十一"
}