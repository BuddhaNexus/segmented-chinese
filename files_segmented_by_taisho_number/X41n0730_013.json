{
    "X41n0730_013:0490b17": "曇無德部四分律刪補隨機羯磨卷第十三",
    "X41n0730_013:0490b19": "唐京兆崇義寺沙門　道宣　撰集",
    "X41n0730_013:0490b20": "金陵華山後學比丘　讀體　續釋",
    "X41n0730_013:0490b21": "●懺六聚法篇第九之三",
    "X41n0730_013:0490b22": "○尼與僧作不禮法并解",
    "X41n0730_013:0490b23": "續　此法准白二綱目。今依第三分尼揵度續入。",
    "X41n0730_013:0490b24": "律制。比丘尼八敬法第一云。雖百歲比丘尼見新",
    "X41n0730_013:0490c01": "受戒比丘。應起迎逆禮拜。與敷淨座請令坐。此法",
    "X41n0730_013:0490c02": "應盡形壽恭敬尊重。不可違也。",
    "X41n0730_013:0490c03": "佛言。若有比丘罵打比丘尼。若唾若華擲水灑。若",
    "X41n0730_013:0490c04": "說麤語。說詭語勸喻。告諸比丘。自今已去。聽比丘",
    "X41n0730_013:0490c05": "尼僧為作不為禮白二羯磨。應如是作。尼部界內",
    "X41n0730_013:0490c06": "集僧已。差能羯磨者。作前方便答云。與比丘作。不",
    "X41n0730_013:0490c07": "禮羯磨。如是白言。",
    "X41n0730_013:0490c08": "大姊僧聽。此(某甲)比丘罵打比丘尼。乃至詭語勸喻。",
    "X41n0730_013:0490c09": "若僧時到僧忍聽。為(某甲)比丘。作不禮羯磨。白如是。",
    "X41n0730_013:0490c10": "大姊僧聽。此(某甲)比丘罵打比丘尼。乃至詭語勸喻。",
    "X41n0730_013:0490c11": "今僧為作不禮羯磨。誰諸大姊。忍僧為(某甲)比丘。作",
    "X41n0730_013:0490c12": "不禮羯磨者默然。誰不忍者說。僧已忍為(某甲)比丘",
    "X41n0730_013:0490c13": "作不禮羯磨竟。僧忍默然故。是事如是持。",
    "X41n0730_013:0490c14": "此並下解。俱是不現前法。其羯磨皆為人。故作是",
    "X41n0730_013:0490c15": "屬公也。",
    "X41n0730_013:0490c16": "非　一人非。比丘現前。尼集干遮等。二法非。不",
    "X41n0730_013:0490c17": "指人名。稱為僧作等。餘非准前。",
    "X41n0730_013:0490c18": "△解不禮法",
    "X41n0730_013:0490c19": "佛言。若此與法比丘。若隨順比丘尼僧不敢違逆。",
    "X41n0730_013:0490c20": "從比丘尼僧乞解羯磨者。比丘尼僧應為解。作白",
    "X41n0730_013:0490c21": "二羯磨。",
    "X41n0730_013:0490c22": "釋　尼僧遵制。作羯磨已。若見彼比丘行。來時不",
    "X41n0730_013:0490c23": "起迎問訊禮拜。不請坐。及去送彼比丘。慚顏俛首。",
    "X41n0730_013:0490c24": "反遜尼眾。是為不敢違逆佛制也。從尼僧乞解者。",
    "X41n0730_013:0491a01": "不同比丘僧中三乞。彼比丘應詣尼僧界內。鞠躬",
    "X41n0730_013:0491a02": "叉手語言。嚮因無智。故所觸犯。自今更不再為願。",
    "X41n0730_013:0491a03": "諸大姊與解羯磨說已。辭尼出界。尼眾應集界內",
    "X41n0730_013:0491a04": "僧。差羯磨人。作前方便答云。與解不禮羯磨。作如",
    "X41n0730_013:0491a05": "是白。",
    "X41n0730_013:0491a06": "大姊僧聽。此比丘(某甲)。比丘尼僧為作不禮羯磨。隨",
    "X41n0730_013:0491a07": "順比丘尼僧。不敢違逆。今從比丘尼僧乞解不禮羯",
    "X41n0730_013:0491a08": "磨。若僧時到僧忍聽。僧今為解不禮羯磨。白如是。",
    "X41n0730_013:0491a09": "大姊僧聽。此比丘(某甲)。比丘尼僧為作不禮羯磨。隨",
    "X41n0730_013:0491a10": "順比丘尼僧。不敢違逆。從比丘尼僧乞解不禮羯磨。",
    "X41n0730_013:0491a11": "僧今為(某甲)比丘。解不禮羯磨。誰諸大姊。忍僧為(某",
    "X41n0730_013:0491a12": "甲)比丘。解不禮羯磨者默然。誰不忍者說。僧已忍為",
    "X41n0730_013:0491a13": "(某甲)比丘解不禮羯磨竟。僧忍默然故。是事如是持。",
    "X41n0730_013:0491a14": "釋　解已則尼僧仍遵八敬。如違罪治單墮。此",
    "X41n0730_013:0491a15": "中顯非同上。",
    "X41n0730_013:0491a16": "○諫破僧法",
    "X41n0730_013:0491a17": "續　此准白四綱目。今依僧殘之第十戒續法。",
    "X41n0730_013:0491a18": "佛言。若比丘方便欲破和合僧。受破僧法。堅持不",
    "X41n0730_013:0491a19": "捨者。彼比丘(是清淨如法比丘)當諫此比丘言。大德。莫方",
    "X41n0730_013:0491a20": "便欲破和合僧。莫受破僧法。堅持不捨。大德。當與",
    "X41n0730_013:0491a21": "僧和合。歡喜不諍。同一水乳。於佛法中。有增益安",
    "X41n0730_013:0491a22": "樂住。大德。可捨此事。莫令僧作訶諫而犯重罪。若",
    "X41n0730_013:0491a23": "用語者善。若不用語者。復令比丘比丘尼優婆塞",
    "X41n0730_013:0491a24": "優婆夷異道沙門求(求謂求聽其言也)。若餘方比丘聞知",
    "X41n0730_013:0491b01": "其人。信用言者應求。若用語者善。若不用語者。聽",
    "X41n0730_013:0491b02": "僧當訶諫。捨此事故。白四羯磨。",
    "X41n0730_013:0491b03": "毗尼母論云。諫者有五事。一知時。二利益於前人。",
    "X41n0730_013:0491b04": "三實心。四調和語。五不麤惡語。復有內立五種因",
    "X41n0730_013:0491b05": "緣故應諫。一利益。二安樂。三慈心。四悲心。五於犯",
    "X41n0730_013:0491b06": "罪中。欲使遠離。是名諫法。",
    "X41n0730_013:0491b07": "釋　諫者。直言以悟人也。凡有智多聞。堪能諫者。",
    "X41n0730_013:0491b08": "須心存利濟。口應心言。以正直之語。令人自覺其",
    "X41n0730_013:0491b09": "非。此則自他有益。故引母論。具二五之德。應行諫",
    "X41n0730_013:0491b10": "也。彼云一知時者。謂觀機可諫。事宜稱時。正是護",
    "X41n0730_013:0491b11": "法救人之際。二利益於前人者。謂見一人作惡。如",
    "X41n0730_013:0491b12": "法諫捨。令多人警策。誠意精修。三實心者。謂非損",
    "X41n0730_013:0491b13": "他之名聞。令乏利養。實據三根。以體六和。四調和",
    "X41n0730_013:0491b14": "語者。謂善巧勸慰。令信從言。五不麤惡者。謂言若",
    "X41n0730_013:0491b15": "麤獷難親。語合法律調攝。復有內立五緣。一利益",
    "X41n0730_013:0491b16": "者。令人悔過新善。奮志梵修。二安樂者。令人斷結",
    "X41n0730_013:0491b17": "出纏。獲證涅槃。三慈心者。令人浣染除垢。捐諸業",
    "X41n0730_013:0491b18": "苦。四悲心者。令人隨順眾僧。免極治罰。五於犯罪",
    "X41n0730_013:0491b19": "中欲使遠離者。令人深生慚愧。悔已永不更作也。",
    "X41n0730_013:0491b20": "凡白四中用諫捨法。唯此破僧不捨。制令未作。白",
    "X41n0730_013:0491b21": "前一二比丘。當屏處諫之。若不納諫者。復令四眾",
    "X41n0730_013:0491b22": "及外道等求之。若不納言者。令彼知友比丘求之。",
    "X41n0730_013:0491b23": "若再三不捨者。僧當作訶諫白四。餘則但先一二",
    "X41n0730_013:0491b24": "比丘諫而不從。僧應白四。所以諫中有異。切勿卒",
    "X41n0730_013:0491c01": "爾為之。如律僧中白四羯磨者。應集僧已差羯磨",
    "X41n0730_013:0491c02": "者索欲問緣。答云。與破僧作訶諫羯磨。如是白云。",
    "X41n0730_013:0491c03": "大德僧聽。此(某甲)比丘欲方便破和合僧。堅持不捨。",
    "X41n0730_013:0491c04": "若僧時到僧忍聽。與作訶諫捨此事故。(某甲)比丘汝",
    "X41n0730_013:0491c05": "莫破和合僧。堅持不捨。汝(某甲)比丘當與僧和合。歡",
    "X41n0730_013:0491c06": "喜不諍。同一水乳。於佛法中安樂住。白如是。",
    "X41n0730_013:0491c07": "作白已。羯磨者應諫彼言。",
    "X41n0730_013:0491c08": "大德。我已白竟。餘有羯磨在。汝今可捨此事。莫令僧",
    "X41n0730_013:0491c09": "為汝作羯磨。更犯重罪。",
    "X41n0730_013:0491c10": "若用語者善。若不用語者。作初羯磨云。",
    "X41n0730_013:0491c11": "大德僧聽。此(某甲)比丘欲受破和合僧法。堅持不捨。",
    "X41n0730_013:0491c12": "今僧與訶諫捨此事故。汝莫破和合僧。堅持不捨。汝",
    "X41n0730_013:0491c13": "(某甲)當與僧和合。歡喜不諍。同一水乳。於佛法中安",
    "X41n0730_013:0491c14": "樂住。誰諸長老。忍僧與(某甲)比丘訶諫捨此事者默",
    "X41n0730_013:0491c15": "然。誰不忍者說。是初羯磨。",
    "X41n0730_013:0491c16": "作是初羯磨已。應諫彼言。",
    "X41n0730_013:0491c17": "大德。我已白作初羯磨竟。餘有二羯磨在。汝可捨此",
    "X41n0730_013:0491c18": "事。莫令僧更為汝作羯磨。而犯重罪。",
    "X41n0730_013:0491c19": "若用語者善。若不用語者如上說。作第二羯磨。二",
    "X41n0730_013:0491c20": "羯磨已。應諫彼言。",
    "X41n0730_013:0491c21": "大德。我已作白二羯磨竟。餘有一羯磨在。汝可捨此",
    "X41n0730_013:0491c22": "事。莫令僧更為汝作羯磨。而犯重罪。",
    "X41n0730_013:0491c23": "若能捨者善。若不捨者如上說。與作第三羯磨。結",
    "X41n0730_013:0491c24": "云。",
    "X41n0730_013:0492a01": "僧已忍與(某甲)比丘訶諫捨此事竟。僧忍默然故。是",
    "X41n0730_013:0492a02": "事如是持。",
    "X41n0730_013:0492a03": "是中諫捨。若初白未竟捨者。突吉羅。若白竟捨",
    "X41n0730_013:0492a04": "者。一輕偷蘭遮。若作白一羯磨捨者。二輕偷蘭",
    "X41n0730_013:0492a05": "遮。作白一羯磨捨者。三重偷蘭遮。第三羯磨",
    "X41n0730_013:0492a06": "竟不捨。僧殘。若一切未白不捨。一切突吉羅罪。",
    "X41n0730_013:0492a07": "釋　此唯續羯磨法。今無是事。故不顯非。下助破",
    "X41n0730_013:0492a08": "亦爾。",
    "X41n0730_013:0492a09": "○諫助破僧法",
    "X41n0730_013:0492a10": "續　此准白四綱目。今依僧殘第十一戒續法。",
    "X41n0730_013:0492a11": "佛言。若比丘作非法伴黨。助破和合僧者。彼比丘",
    "X41n0730_013:0492a12": "當諫此比丘言。大德。汝莫作是語。此比丘是法語",
    "X41n0730_013:0492a13": "比丘是律語比丘。此比丘所說。我等忍可。而此比",
    "X41n0730_013:0492a14": "丘非法語比丘非律語比丘。汝等莫壞和合僧。當",
    "X41n0730_013:0492a15": "助和合僧。大德。與僧和歡喜不諍。同一水乳。於佛",
    "X41n0730_013:0492a16": "法中有增益。安樂住。可捨比事。勿為僧所訶。更犯",
    "X41n0730_013:0492a17": "重罪。若隨語者善。若不隨語者。聽僧當訶諫捨此",
    "X41n0730_013:0492a18": "事。故白四羯磨。",
    "X41n0730_013:0492a19": "釋　順從有二。一法順從。謂以法教授諷誦承受。",
    "X41n0730_013:0492a20": "二衣食順從。謂給與四事也。應如是作集僧已差",
    "X41n0730_013:0492a21": "羯磨者。作前方便答云。與助破僧。作訶諫羯磨。如",
    "X41n0730_013:0492a22": "是白言。",
    "X41n0730_013:0492a23": "大德僧聽。此(某甲)伴黨比丘。順從(某甲)作如是言。汝",
    "X41n0730_013:0492a24": "等諸比丘莫訶諫(某甲)。何以故。(某甲)是法語比丘律",
    "X41n0730_013:0492b01": "語比丘。(某甲)所說我等忍可。若僧時到僧忍聽。僧今",
    "X41n0730_013:0492b02": "與(某甲)伴黨作訶諫捨此事故。汝等莫言(某甲)是法",
    "X41n0730_013:0492b03": "語比丘律語比丘。(某甲)所說我等忍可。然(某甲)非法",
    "X41n0730_013:0492b04": "語比丘律語比丘。汝莫欲壞和合僧。汝等當助和合",
    "X41n0730_013:0492b05": "僧。大德。與僧和合。歡喜不諍。同一水乳。於佛法中。有",
    "X41n0730_013:0492b06": "增益安樂住。白如是。",
    "X41n0730_013:0492b07": "作白已。羯磨者當諫彼言。",
    "X41n0730_013:0492b08": "大德。我已白竟。餘有羯磨在。汝可捨此事。勿為僧所",
    "X41n0730_013:0492b09": "訶。更犯重罪。",
    "X41n0730_013:0492b10": "若隨語者善。不隨語者。當作初羯磨云。",
    "X41n0730_013:0492b11": "大德僧聽。此(某甲)伴黨比丘。順從(某甲)作是語。汝等",
    "X41n0730_013:0492b12": "諸比丘莫訶諫(某甲)。(某甲)是法語比丘律語比丘(某",
    "X41n0730_013:0492b13": "甲)。所說我等忍可。今僧為(某甲)伴黨比丘作訶諫捨",
    "X41n0730_013:0492b14": "此事故。大德。莫作如是語。(某甲)是法語比丘律語比",
    "X41n0730_013:0492b15": "丘。(某甲)所說我等忍可。而(某甲)非法語比丘非律語",
    "X41n0730_013:0492b16": "比丘。汝等莫壞和合僧。汝等當助和合僧。大德。與僧",
    "X41n0730_013:0492b17": "和合。歡喜不諍。同一水乳。於佛法中。有增益安樂住。",
    "X41n0730_013:0492b18": "誰諸長老。忍僧訶諫(某甲)伴黨比丘。令捨此事者默",
    "X41n0730_013:0492b19": "然。誰不忍者說。是初羯磨。",
    "X41n0730_013:0492b20": "作是初羯磨已。應諫彼言。",
    "X41n0730_013:0492b21": "大德。我已作白初羯磨竟。餘有二羯磨在。汝可捨此",
    "X41n0730_013:0492b22": "事。勿為僧所訶。更犯重罪。",
    "X41n0730_013:0492b23": "若隨語者善。若不隨語者。如上作第二羯磨。二羯",
    "X41n0730_013:0492b24": "磨已。應更諫彼言。",
    "X41n0730_013:0492c01": "大德。我已作白二羯磨竟。餘有一羯磨在。汝可捨此",
    "X41n0730_013:0492c02": "事。勿為僧所訶。更犯重罪。",
    "X41n0730_013:0492c03": "若隨語者善。若不隨語者。如上與作第三羯磨結",
    "X41n0730_013:0492c04": "云。",
    "X41n0730_013:0492c05": "僧已忍訶諫(某甲)伴黨比丘。令捨此事竟。僧忍默然",
    "X41n0730_013:0492c06": "故。是事如是持。",
    "X41n0730_013:0492c07": "是中諫捨不捨治罪同上。",
    "X41n0730_013:0492c08": "○諫惡性法",
    "X41n0730_013:0492c09": "佛言。若比丘惡性。不受人語者。彼比丘當諫此比",
    "X41n0730_013:0492c10": "丘言。大德。莫自作不可共語。當作可共語。大德。如",
    "X41n0730_013:0492c11": "法諫諸比丘。諸比丘亦當如法諫。大德。如是佛弟",
    "X41n0730_013:0492c12": "子眾得增益。展轉相教。展轉相諫。展轉懺悔。大德。",
    "X41n0730_013:0492c13": "可捨此事。莫為僧所訶。更犯重罪。若隨語者善。若",
    "X41n0730_013:0492c14": "不隨語者。聽諸比丘自今已去集僧與此比丘當",
    "X41n0730_013:0492c15": "作訶諫捨此事。故白四羯磨。應如是作。眾僧集已。",
    "X41n0730_013:0492c16": "僧中差羯磨人。作前方便答云。與惡性作訶諫羯",
    "X41n0730_013:0492c17": "磨。如是白云。",
    "X41n0730_013:0492c18": "大德僧聽。此(某甲)比丘惡性不受人語。諸比丘以戒",
    "X41n0730_013:0492c19": "律如法教授。自作不可共語。語諸比丘言。大德。莫語",
    "X41n0730_013:0492c20": "我若好若惡。我亦不語諸大德若好若惡。大德且止。",
    "X41n0730_013:0492c21": "不須教我。若僧時到僧忍聽。僧今與(某甲)比丘作訶",
    "X41n0730_013:0492c22": "諫捨此事故。汝(某甲)莫自作不可共語。當作可共語",
    "X41n0730_013:0492c23": "(某甲)。汝應如法諫諸比丘。諸比丘亦當如法諫汝。如",
    "X41n0730_013:0492c24": "是佛弟子眾得增益。展轉相教。展轉相諫。展轉懺悔。",
    "X41n0730_013:0493a01": "白如是。",
    "X41n0730_013:0493a02": "作白已。羯磨者應更求云。",
    "X41n0730_013:0493a03": "大德。我已作白竟。餘有三羯磨在。大德。可捨此事。勿",
    "X41n0730_013:0493a04": "為僧所訶。更犯重罪。",
    "X41n0730_013:0493a05": "若隨語者善。若不隨語者。作初羯磨。",
    "X41n0730_013:0493a06": "大德僧聽。此(某甲)比丘惡性不受人語。諸比丘以戒",
    "X41n0730_013:0493a07": "律如法教授。自作不可共語。語諸比丘言。大德。莫語",
    "X41n0730_013:0493a08": "我若好若惡。我亦不語諸大德若好若惡。諸大德且",
    "X41n0730_013:0493a09": "止。不須教我。今僧為(某甲)比丘作訶諫。捨此事故。汝",
    "X41n0730_013:0493a10": "(某甲)莫自作不可共語。當作可共語。汝當如法諫諸",
    "X41n0730_013:0493a11": "比丘。諸比丘亦當如法諫汝。如是佛弟子眾得增益",
    "X41n0730_013:0493a12": "展轉相教。展轉相諫。展轉懺悔。誰諸長老。忍僧為(某",
    "X41n0730_013:0493a13": "甲)比丘作訶諫捨此事者默然。誰不忍者說。是初羯",
    "X41n0730_013:0493a14": "磨。",
    "X41n0730_013:0493a15": "作是初羯磨已。應更求云。",
    "X41n0730_013:0493a16": "大德。我已作白初羯磨竟。餘有二羯磨在。大德可捨",
    "X41n0730_013:0493a17": "此事。勿為僧所訶。更犯重罪。",
    "X41n0730_013:0493a18": "若隨語者善。若不隨語者。如上作第二羯磨。二羯",
    "X41n0730_013:0493a19": "磨已。應更求云。",
    "X41n0730_013:0493a20": "大德。我已作白二羯磨竟。餘有一羯磨在。大德可捨",
    "X41n0730_013:0493a21": "此事。勿為僧所訶。更犯重罪。",
    "X41n0730_013:0493a22": "若隨語者善。若不隨語者。如上與作第三羯磨結",
    "X41n0730_013:0493a23": "云。",
    "X41n0730_013:0493a24": "僧已忍與(某甲)比丘作訶諫捨此事竟。僧忍默然故。",
    "X41n0730_013:0493b01": "是事如是持。",
    "X41n0730_013:0493b02": "釋　此中諫捨不捨治罪准上。若有餘比丘。教",
    "X41n0730_013:0493b03": "莫捨偷蘭遮。若比丘尼教亦爾。",
    "X41n0730_013:0493b04": "非　餘非准常。唯異事非。謂戲說非真。治以實",
    "X41n0730_013:0493b05": "事等。",
    "X41n0730_013:0493b06": "○諫惡邪法",
    "X41n0730_013:0493b07": "續　此准白四綱目。今依單墮之六十八續法。佛",
    "X41n0730_013:0493b08": "言。若比丘生如是惡見。我知世尊說法。其有犯婬",
    "X41n0730_013:0493b09": "欲。非障道法者。彼比丘當諫此比丘言。汝莫作是",
    "X41n0730_013:0493b10": "語。莫謗世尊。謗世尊者。不善世尊。不作是語。世尊",
    "X41n0730_013:0493b11": "無數方便。說行婬欲。是障道法。汝今可捨此事。莫",
    "X41n0730_013:0493b12": "為僧所呵更犯罪。若受語者善。若不隨語者。聽諸",
    "X41n0730_013:0493b13": "比丘自今已去集僧。與彼比丘作呵責。捨此事故。",
    "X41n0730_013:0493b14": "白四羯磨。應集僧已。差羯磨者。作前方便答云。與",
    "X41n0730_013:0493b15": "惡邪作訶諫羯磨。如是白言。",
    "X41n0730_013:0493b16": "大德僧聽。此(某甲)比丘作如是語。我知佛所說法。行",
    "X41n0730_013:0493b17": "婬欲非障道法。若僧時到僧忍聽。僧今與(某甲)比丘",
    "X41n0730_013:0493b18": "作呵諫捨此事故。(某甲)汝莫作是語。莫謗世尊。謗世",
    "X41n0730_013:0493b19": "尊者不善。世尊不作是語。世尊無數方便。說婬欲是",
    "X41n0730_013:0493b20": "障道法。若犯婬欲。即是障道法。白如是。",
    "X41n0730_013:0493b21": "作白已。羯磨者應諫彼云。",
    "X41n0730_013:0493b22": "大德。我已白竟。餘有羯磨在。大德。可捨此事。莫為眾",
    "X41n0730_013:0493b23": "僧所呵責更犯罪。",
    "X41n0730_013:0493b24": "若隨語者善。若不隨語者。作初羯磨。",
    "X41n0730_013:0493c01": "大德僧聽。此(某甲)比丘作如是語。我知佛所說法。犯",
    "X41n0730_013:0493c02": "婬欲非障道法。僧今與作呵諫捨此事故。(某甲)莫作",
    "X41n0730_013:0493c03": "是語。莫謗世尊。謗世尊者不善。世尊不作是語。世尊",
    "X41n0730_013:0493c04": "無數方便。說婬欲是障道法。若犯婬欲。即是障道法。",
    "X41n0730_013:0493c05": "誰諸長老。忍僧為(某甲)比丘作呵諫捨此事故者默",
    "X41n0730_013:0493c06": "然。誰不忍者說。是初羯磨。",
    "X41n0730_013:0493c07": "作初羯磨已。應諫彼云。",
    "X41n0730_013:0493c08": "大德。我已白初羯磨竟。餘有二羯磨在。大德。當捨是",
    "X41n0730_013:0493c09": "事。莫為眾僧所呵責更犯罪。",
    "X41n0730_013:0493c10": "若隨語者善。不隨語者。如上作第二羯磨。二羯",
    "X41n0730_013:0493c11": "磨已。應再諫彼云。",
    "X41n0730_013:0493c12": "大德。我已白二羯磨竟。餘有一羯磨在。大德。可捨是",
    "X41n0730_013:0493c13": "事。莫為眾僧所呵責更犯罪。",
    "X41n0730_013:0493c14": "若隨語者善。若不隨語者。如上作第三羯磨結云。",
    "X41n0730_013:0493c15": "僧已忍為(某甲)比丘作呵諫竟。僧忍默然故。是事如",
    "X41n0730_013:0493c16": "是持。",
    "X41n0730_013:0493c17": "是中若白未竟捨者。突吉羅。若白竟捨者。一突",
    "X41n0730_013:0493c18": "吉羅。若作白一羯磨捨者。二突吉羅。作白二",
    "X41n0730_013:0493c19": "羯磨捨者。三突吉羅。第三羯磨竟不捨。波逸提。",
    "X41n0730_013:0493c20": "若未白前作是語。一切突吉羅。若眾僧諫以",
    "X41n0730_013:0493c21": "不諫餘比丘遮汝莫捨此事。一切突吉羅。尼及小",
    "X41n0730_013:0493c22": "三眾遮莫捨。亦爾。",
    "X41n0730_013:0493c23": "釋　此羯磨呵諫。為人從正為法。是屬私也。於三",
    "X41n0730_013:0493c24": "破中。是破見故。顯非同上惡性。",
    "X41n0730_013:0494a01": "○諫擯惡邪沙彌二法",
    "X41n0730_013:0494a02": "續　此准白四綱目。今依單墮之七十續。此二法",
    "X41n0730_013:0494a03": "先明諫捨。後明行擯。皆是破見乃不現前羯磨。律",
    "X41n0730_013:0494a04": "云。時有二沙彌。共行不淨。自相謂言。我等從佛聞",
    "X41n0730_013:0494a05": "法。其有行婬欲。非障道法。諸比丘聞知嫌責云。汝",
    "X41n0730_013:0494a06": "等自相謂言。我從佛聞法。行婬欲。非障道法。諸比",
    "X41n0730_013:0494a07": "丘以此因緣。具白世尊。佛告諸比丘言。自今已去。",
    "X41n0730_013:0494a08": "聽僧與如是沙彌作訶諫捨此事故。白四羯磨。應",
    "X41n0730_013:0494a09": "如是作。集僧已。差羯磨者。作前方便答云。與惡邪",
    "X41n0730_013:0494a10": "沙彌作訶諫羯磨。將此沙彌。立於眾僧前。眼見耳",
    "X41n0730_013:0494a11": "不聞處。作如是白。",
    "X41n0730_013:0494a12": "大德僧聽。彼沙彌自相謂言。我從世尊聞法。行婬欲",
    "X41n0730_013:0494a13": "者非障道法。若僧時到僧忍聽。可責彼沙彌。捨此事",
    "X41n0730_013:0494a14": "故。汝沙彌莫作是語。莫誹謗世尊。誹謗世尊者不善。",
    "X41n0730_013:0494a15": "世尊不作是語。沙彌。世尊無數方便。說行婬欲是障",
    "X41n0730_013:0494a16": "道法。白如是。",
    "X41n0730_013:0494a17": "大德僧聽。彼沙彌自相謂言。我從世尊聞法。行婬欲",
    "X41n0730_013:0494a18": "者非障道法。僧今與彼沙彌作呵諫。令捨此事故。汝",
    "X41n0730_013:0494a19": "沙彌莫誹謗世尊。誹謗世尊者不善。世尊不作是語。",
    "X41n0730_013:0494a20": "世尊無數方便。說婬欲是障道法。誰諸長老。忍僧今",
    "X41n0730_013:0494a21": "呵責此沙彌。令捨此事者默然。誰不忍者說。是初羯",
    "X41n0730_013:0494a22": "磨(第二第三亦如是說)。僧已忍呵責此沙彌竟。僧忍默然故。是",
    "X41n0730_013:0494a23": "事如是持。",
    "X41n0730_013:0494a24": "釋　此法名諫。准律唯是秉白文中諫捨。非同諫",
    "X41n0730_013:0494b01": "比丘及尼一白三羯磨次第諫也。",
    "X41n0730_013:0494b02": "非　人非。謂不遣離聞。或著屏處等。法非。謂秉",
    "X41n0730_013:0494b03": "白停諫等。餘非如前。",
    "X41n0730_013:0494b04": "佛言。此沙彌眾僧呵責。而故不捨惡見。僧應與此",
    "X41n0730_013:0494b05": "沙彌作惡見。不捨滅擯白四羯磨。應如是作集僧",
    "X41n0730_013:0494b06": "已。差羯磨人。作前方便答云。與沙彌作惡見。不捨",
    "X41n0730_013:0494b07": "滅擯羯磨。將沙彌至眾僧前。立著見不聞處已。作",
    "X41n0730_013:0494b08": "如是白。",
    "X41n0730_013:0494b09": "大德僧聽。此沙彌眾僧呵責。故不捨惡見。若僧時到",
    "X41n0730_013:0494b10": "僧忍聽。僧今與此沙彌作惡見不捨滅擯。自今已去。",
    "X41n0730_013:0494b11": "此沙彌不應言佛是我世尊。不得隨逐餘比丘。如諸",
    "X41n0730_013:0494b12": "沙彌得與比丘二宿三宿。汝今不得。汝出去滅去。不",
    "X41n0730_013:0494b13": "應住此。白如是。",
    "X41n0730_013:0494b14": "大德僧聽。此沙彌眾僧呵責。故不捨惡見。眾僧今與",
    "X41n0730_013:0494b15": "此沙彌作惡見不捨滅擯羯磨。自今已去。此沙彌不",
    "X41n0730_013:0494b16": "得言佛是我世尊。不應隨逐餘比丘。如諸沙彌得與",
    "X41n0730_013:0494b17": "比丘二宿三宿。汝今不得。汝出去滅去。不應住此。誰",
    "X41n0730_013:0494b18": "諸長老。忍僧為此沙彌作惡見不捨滅擯者默然。誰",
    "X41n0730_013:0494b19": "不忍者說。是初羯磨(第二第三亦如是說)。僧已忍與此沙彌作",
    "X41n0730_013:0494b20": "惡見不捨滅擯竟。僧忍默然故。是事如是持。",
    "X41n0730_013:0494b21": "釋　此羯磨為人法屬私顯非。並皆同上。",
    "X41n0730_013:0494b22": "○諫隨舉比丘尼法",
    "X41n0730_013:0494b23": "續　此准白四綱目。今依尼八棄之末戒續法。佛",
    "X41n0730_013:0494b24": "言。若比丘尼知比丘為僧所舉。如法如律如佛所",
    "X41n0730_013:0494c01": "教。不隨順。不懺悔。僧未與作共住而隨順。諸比丘",
    "X41n0730_013:0494c02": "尼如是諫已。猶故不捨。告諸比丘。自今已去。聽僧",
    "X41n0730_013:0494c03": "與彼比丘尼作訶諫捨此事故。白四羯磨。",
    "X41n0730_013:0494c04": "釋　隨順有二。一法隨順。謂教增戒增。心增慧教。",
    "X41n0730_013:0494c05": "學問誦經。二衣食隨順。謂與飲食衣服。牀度臥具。",
    "X41n0730_013:0494c06": "病瘦醫藥。此乃隨順第二也。尼界內應集僧已。差",
    "X41n0730_013:0494c07": "能羯磨者。索欲問緣。答云。與隨舉作訶諫羯磨。如",
    "X41n0730_013:0494c08": "是白云。",
    "X41n0730_013:0494c09": "大姊僧聽。是(某甲)比丘尼。知(某甲)比丘。僧為作舉。如",
    "X41n0730_013:0494c10": "法如律如佛所教。不隨順。不懺悔。僧未與作共住。而",
    "X41n0730_013:0494c11": "隨從(某甲)比丘。諸比丘尼語言。(某甲)比丘。僧為作舉。",
    "X41n0730_013:0494c12": "如法如律如佛所教。不隨從。不懺悔。僧未與作共住。",
    "X41n0730_013:0494c13": "汝莫隨從。而故隨從。若僧時到僧忍聽。僧與(某甲)比",
    "X41n0730_013:0494c14": "丘尼。作訶責捨此事故。大妹。(某甲)比丘僧為作舉。如",
    "X41n0730_013:0494c15": "法如律如佛所教。而不順從。不懺悔。僧未與作共住。",
    "X41n0730_013:0494c16": "汝莫隨順。白如是。",
    "X41n0730_013:0494c17": "作白已。羯磨者當復語云。",
    "X41n0730_013:0494c18": "妹當知。我白已。餘有羯磨在。汝捨此事。莫為僧所舉。",
    "X41n0730_013:0494c19": "更犯重罪。",
    "X41n0730_013:0494c20": "若隨語者善。若不隨語者。當作初羯磨。",
    "X41n0730_013:0494c21": "大姊僧聽。是(某甲)比丘尼。知(某甲)比丘。僧為作舉。如",
    "X41n0730_013:0494c22": "法如律如佛所教。不隨從。不懺悔。僧未與作共住。而",
    "X41n0730_013:0494c23": "順從(某甲)比丘。諸比丘尼語言。(某甲)比丘。僧為作舉。",
    "X41n0730_013:0494c24": "如法如律如佛所教。不順從。不懺悔。僧未與作共住。",
    "X41n0730_013:0495a01": "汝莫隨順。而故隨順。僧今與(某甲)比丘尼。作訶責捨",
    "X41n0730_013:0495a02": "此事故。(某甲)比丘。僧為作舉。如法如律如佛所教。不",
    "X41n0730_013:0495a03": "順從。不懺悔。僧未與作共住。汝莫隨順。誰諸大姊。忍",
    "X41n0730_013:0495a04": "僧與(某甲)比丘尼。作訶責捨此事者默然。誰不忍者",
    "X41n0730_013:0495a05": "說。是初羯磨。",
    "X41n0730_013:0495a06": "作是初羯磨已。當語言。",
    "X41n0730_013:0495a07": "妹我已與汝作白初羯磨竟。餘有二羯磨在。汝可捨",
    "X41n0730_013:0495a08": "此事。莫為僧所舉。更犯重罪。",
    "X41n0730_013:0495a09": "若隨語者善。不隨語者。如上作第二羯磨。二羯",
    "X41n0730_013:0495a10": "磨已。當復語言。",
    "X41n0730_013:0495a11": "妹知不。我已作白二羯磨竟。餘有一羯磨在。汝捨此",
    "X41n0730_013:0495a12": "事。莫為僧所舉。更犯重罪。",
    "X41n0730_013:0495a13": "若隨語者善。若不隨語者。如上作第三羯磨結云。",
    "X41n0730_013:0495a14": "僧已忍與(某甲)比丘尼。作訶責捨此事竟。僧忍默然",
    "X41n0730_013:0495a15": "故。是事如是持。",
    "X41n0730_013:0495a16": "是中訶諫。若作白未竟捨者。一突吉羅。若白竟",
    "X41n0730_013:0495a17": "捨者。一輕偷蘭遮。若作白一羯磨捨者。二輕偷",
    "X41n0730_013:0495a18": "蘭遮。若作白二羯磨竟捨者。三重偷蘭遮。第",
    "X41n0730_013:0495a19": "三羯磨竟不捨。波羅夷。若未白前隨順所舉比",
    "X41n0730_013:0495a20": "丘者。一切突吉羅。若作法時有比丘教莫捨。偷",
    "X41n0730_013:0495a21": "蘭遮。若未作法前教莫捨。突吉羅。尼教亦爾。",
    "X41n0730_013:0495a22": "非　人非。謂比丘現前。尼集違制等。法非。謂先",
    "X41n0730_013:0495a23": "闕屏諫。作法不求等。餘非准前。",
    "X41n0730_013:0495a24": "○諫習近法",
    "X41n0730_013:0495b01": "續　此准白四綱目。今依尼僧殘之十四續法。佛",
    "X41n0730_013:0495b02": "言。若比丘尼共相親近住。共作惡行。惡聲流布。餘",
    "X41n0730_013:0495b03": "比丘尼如是諫時。而猶故不改悔。告諸比丘。自今",
    "X41n0730_013:0495b04": "已去。聽僧與彼比丘尼訶諫捨此事。故白四羯磨。",
    "X41n0730_013:0495b05": "釋　習近近住。身習近。謂共牀坐。共器食。共出共",
    "X41n0730_013:0495b06": "入。口習近。謂染污心數數語。數數笑。數數調戲。身",
    "X41n0730_013:0495b07": "口習近准知。共行惡行者。謂自種華樹。乃至以線",
    "X41n0730_013:0495b08": "貫華持與人。亦教他人。如是作尼部中。集僧差羯",
    "X41n0730_013:0495b09": "磨者。索欲問緣。答云。與習近作訶諫羯磨。如是白",
    "X41n0730_013:0495b10": "云。",
    "X41n0730_013:0495b11": "大姊僧聽。此(某甲某甲)比丘尼相親近住。共作惡行。",
    "X41n0730_013:0495b12": "惡聲流布。展轉共相覆罪。餘比丘尼諫言。大妹。汝等",
    "X41n0730_013:0495b13": "莫相親近共作惡行。惡聲流布。莫共相覆罪。汝等若",
    "X41n0730_013:0495b14": "不相親近。共作惡行。惡聲流布者。於佛法中。有增益",
    "X41n0730_013:0495b15": "安樂住。而彼猶故不改悔。若僧時到僧忍聽。僧與(某",
    "X41n0730_013:0495b16": "甲某甲)比丘尼作訶諫捨此事故。汝等莫相親近。共",
    "X41n0730_013:0495b17": "作惡行。惡聲流布。莫共相覆罪。汝等若不相親近。不",
    "X41n0730_013:0495b18": "作惡行。惡聲流布。於佛法中。有增益安樂住。白如是。",
    "X41n0730_013:0495b19": "作白已。羯磨者當語言。",
    "X41n0730_013:0495b20": "妹我已白竟。餘有羯磨在。宜捨此事。莫為僧所訶諫。",
    "X41n0730_013:0495b21": "更犯重罪。",
    "X41n0730_013:0495b22": "若隨語者善。若不隨語者。作初羯磨。",
    "X41n0730_013:0495b23": "大姊僧聽。此(某甲某甲)比丘尼共相親近。共作惡行。",
    "X41n0730_013:0495b24": "惡聲流布。展轉共相覆罪。餘比丘尼語言。大姊。莫相",
    "X41n0730_013:0495c01": "親近共作惡行。惡聲流布。展轉共相覆罪。汝等若不",
    "X41n0730_013:0495c02": "相親近共作惡行。惡聲流布。於佛法中。得增益安樂",
    "X41n0730_013:0495c03": "住。而彼猶故不改悔。今僧與(某甲某甲)比丘尼作訶",
    "X41n0730_013:0495c04": "諫。捨此事故。汝等莫相親近。共作惡行。惡聲流布。莫",
    "X41n0730_013:0495c05": "展轉共相覆罪。汝等若不相親近。共作惡行。惡聲流",
    "X41n0730_013:0495c06": "布。於佛法中。有增益安樂住。誰諸大姊。忍僧與(某甲",
    "X41n0730_013:0495c07": "某甲)比丘尼。作訶諫捨此事者默然。誰不忍者說。是",
    "X41n0730_013:0495c08": "初羯磨。",
    "X41n0730_013:0495c09": "作是初羯磨已。當復語言。",
    "X41n0730_013:0495c10": "妹我已作白初羯磨竟。餘有二羯磨在。可捨此事。莫",
    "X41n0730_013:0495c11": "為僧所訶諫。更犯重罪。",
    "X41n0730_013:0495c12": "若隨語者善。不隨語者。如上作第二羯磨。二羯",
    "X41n0730_013:0495c13": "磨已。當復如上語(云云)。",
    "X41n0730_013:0495c14": "若隨語者善。不隨語者。如上作第三羯磨已。結云。",
    "X41n0730_013:0495c15": "僧已忍與(某甲某甲)比丘尼作訶諫捨此事竟。僧忍",
    "X41n0730_013:0495c16": "默然故。是事如是持。",
    "X41n0730_013:0495c17": "釋　是中諫捨不捨。並教莫捨。治罪同上。隨舉唯",
    "X41n0730_013:0495c18": "結。治本罪有異。",
    "X41n0730_013:0495c19": "非　餘非准常。唯異法非。謂屏眾無諫。作白三",
    "X41n0730_013:0495c20": "唱不求等。",
    "X41n0730_013:0495c21": "○諫勸習近住法",
    "X41n0730_013:0495c22": "續　此准白四綱目。今依尼僧殘之十五續法。佛",
    "X41n0730_013:0495c23": "言。若比丘尼僧為作訶諫時。餘比丘尼教作如是",
    "X41n0730_013:0495c24": "言。汝等莫別住。當共住。我亦見餘比丘尼不別住。",
    "X41n0730_013:0496a01": "共作惡行。惡聲流布。共相覆罪。僧以恚故。教汝等",
    "X41n0730_013:0496a02": "別住。餘比丘尼如是諫已。猶不改悔。告諸比丘。自",
    "X41n0730_013:0496a03": "今已去。聽比丘尼僧與彼比丘尼等作訶諫白四",
    "X41n0730_013:0496a04": "羯磨。令捨此事。應如是作。尼部中集僧。差堪羯磨",
    "X41n0730_013:0496a05": "者。作前方便答云。與勸習近住訶諫羯磨。作白云。",
    "X41n0730_013:0496a06": "大姊僧聽。此(某甲)比丘尼僧。與(某甲某甲)比丘尼作",
    "X41n0730_013:0496a07": "訶諫而教。作如是言。汝等莫別住。當共住。何以故。我",
    "X41n0730_013:0496a08": "亦見諸比丘尼共相親近。共作惡行。惡聲流布。共相",
    "X41n0730_013:0496a09": "覆罪。僧以恚故。教汝等別住。若僧時到僧忍聽。僧與",
    "X41n0730_013:0496a10": "(某甲)比丘尼作訶責。捨此事故。汝莫作如是語言。莫",
    "X41n0730_013:0496a11": "別住。當共住。亦莫言我亦見諸比丘尼。共相親近。共",
    "X41n0730_013:0496a12": "作惡行。惡聲流布。共相覆罪。僧以恚故。教汝別住。今",
    "X41n0730_013:0496a13": "正有此二比丘尼。共相親近。作惡行。惡聲流布。共相",
    "X41n0730_013:0496a14": "覆罪。更無有餘。若此比丘尼不相親近。共作惡行。惡",
    "X41n0730_013:0496a15": "聲流布者。於佛法有增益安樂住。白如是。",
    "X41n0730_013:0496a16": "作白已。如上當語(云云)。",
    "X41n0730_013:0496a17": "若隨語者善。若不隨語者。作初羯磨。",
    "X41n0730_013:0496a18": "大姊僧聽。此(某甲)比丘尼僧與(某甲某甲)比丘尼。作",
    "X41n0730_013:0496a19": "訶諫而教。作如是言。汝等莫別住。當共住。我亦見諸",
    "X41n0730_013:0496a20": "比丘尼。共相親近。作惡行。惡聲流布。共相覆罪。僧以",
    "X41n0730_013:0496a21": "恚故。教汝別住。僧今與(某甲)比丘尼作訶責。捨此事",
    "X41n0730_013:0496a22": "故。汝等莫言。莫別住。當共住。莫言我亦見諸比丘尼。",
    "X41n0730_013:0496a23": "共相親近。作惡行。惡聲流布。共相覆罪。僧以恚故。教",
    "X41n0730_013:0496a24": "汝等別住。今正有此二比丘尼。共相親近。作惡行。惡",
    "X41n0730_013:0496b01": "聲流布。共相覆罪。更無有餘。若此比丘尼不相親近",
    "X41n0730_013:0496b02": "者。於佛法中有增益安樂住。誰諸大姊。忍僧為(某甲)",
    "X41n0730_013:0496b03": "比丘尼。作訶諫捨此事者默然。誰不忍者說。是初羯",
    "X41n0730_013:0496b04": "磨。",
    "X41n0730_013:0496b05": "作初羯磨已。復當如上語(云云)。",
    "X41n0730_013:0496b06": "若隨語者善。不隨語者。如上作第二羯磨。二羯",
    "X41n0730_013:0496b07": "磨已。當如上語(云云)。",
    "X41n0730_013:0496b08": "若隨語者善。不隨語者。如上與作第三羯磨已。結",
    "X41n0730_013:0496b09": "云。",
    "X41n0730_013:0496b10": "僧已忍訶諫(某甲)比丘尼。令捨此事竟。僧忍默然故。",
    "X41n0730_013:0496b11": "是事如是持。",
    "X41n0730_013:0496b12": "釋　於中秉白求聽。並教莫捨。治罪同上。非相",
    "X41n0730_013:0496b13": "亦準上法。",
    "X41n0730_013:0496b14": "○諫嗔捨三寶法",
    "X41n0730_013:0496b15": "續　此准白四綱目。今依尼僧殘之十六續法。佛",
    "X41n0730_013:0496b16": "言。若比丘尼輒以小事瞋恚不喜。便作是語。我捨",
    "X41n0730_013:0496b17": "佛法僧。不獨有此沙門釋子。亦更有餘沙門。我等",
    "X41n0730_013:0496b18": "亦可於彼修梵行。餘比丘尼如是諫時。猶故不捨。",
    "X41n0730_013:0496b19": "告諸比丘。自今已去。聽比丘尼僧與彼比丘尼作",
    "X41n0730_013:0496b20": "訶責捨此事故。白四羯磨。應如是作。尼部集僧已。",
    "X41n0730_013:0496b21": "差善羯磨者。作前方便答云。與瞋捨三寶。作訶責",
    "X41n0730_013:0496b22": "羯磨。如是白云。",
    "X41n0730_013:0496b23": "大姊僧聽。此(某甲)比丘尼輒以一小事。瞋恚不喜。便",
    "X41n0730_013:0496b24": "作是語。我捨佛捨法捨僧。不獨有此沙門釋子。亦更",
    "X41n0730_013:0496c01": "有餘沙門婆羅門修梵行者。我等亦可於彼修梵行。",
    "X41n0730_013:0496c02": "若僧時到僧忍聽。僧今訶責此(某甲)比丘尼捨此事。",
    "X41n0730_013:0496c03": "大妹。莫輒以一小事瞋恚不喜。便作是語。我捨佛捨",
    "X41n0730_013:0496c04": "法捨僧。不獨有此沙門釋子。更有餘沙門婆羅門修",
    "X41n0730_013:0496c05": "梵行者。我等亦可於彼修梵行。白如是。",
    "X41n0730_013:0496c06": "作白已當語言。",
    "X41n0730_013:0496c07": "我已白竟。餘有羯磨在。可捨此事。莫為僧所訶責。更",
    "X41n0730_013:0496c08": "犯重罪。",
    "X41n0730_013:0496c09": "若隨語者善。若不隨語者。當作初羯磨。",
    "X41n0730_013:0496c10": "大姊僧聽。此(某甲)比丘尼輒以一小事。瞋恚不喜。便",
    "X41n0730_013:0496c11": "作是語。我捨佛捨法捨僧。不獨有此沙門釋子。更有",
    "X41n0730_013:0496c12": "餘沙門婆羅門修梵行者。我等亦可於彼修梵行。今",
    "X41n0730_013:0496c13": "僧與彼(某甲)比丘尼作訶責。捨此事故。大妹。莫輒以",
    "X41n0730_013:0496c14": "一小事。瞋恚不喜。便作是語。我捨佛捨法捨僧。不獨",
    "X41n0730_013:0496c15": "有此沙門釋子。更有餘沙門婆羅門修梵行者。我等",
    "X41n0730_013:0496c16": "亦可於彼修梵行。誰諸大姊。忍僧為(某甲)比丘尼。作",
    "X41n0730_013:0496c17": "訶責捨此事者默然。誰不忍者說。是初羯磨。",
    "X41n0730_013:0496c18": "作初羯磨已。當復如上語(云云)。",
    "X41n0730_013:0496c19": "若隨語者善。不隨語者。如上作第二羯磨。作二",
    "X41n0730_013:0496c20": "羯磨已。當復如上語(云云)。",
    "X41n0730_013:0496c21": "若隨語者善。若不隨語者。如上與作第三羯磨已。",
    "X41n0730_013:0496c22": "結云。",
    "X41n0730_013:0496c23": "僧已忍與(某甲)比丘尼。作訶責捨此事竟。僧忍默然",
    "X41n0730_013:0496c24": "故。是事如是持。",
    "X41n0730_013:0497a01": "釋　是中訶捨不捨。及教莫捨治罪。並明非相。俱",
    "X41n0730_013:0497a02": "同上法。",
    "X41n0730_013:0497a03": "○諫發諍法",
    "X41n0730_013:0497a04": "續　此准白四網目。今依尼僧殘之十七續法。佛",
    "X41n0730_013:0497a05": "言。若比丘尼喜鬬諍不善。憶持諍事。後瞋恚。作是",
    "X41n0730_013:0497a06": "語。僧有愛恚怖癡。餘比丘尼如是諫已。猶不改悔。",
    "X41n0730_013:0497a07": "告諸比丘。自今已去。聽僧與彼比丘尼作訶責捨",
    "X41n0730_013:0497a08": "此事故。白四羯磨。尼部中應集僧。差能羯磨者。索",
    "X41n0730_013:0497a09": "欲問緣。答云。與發諍作訶諫羯磨。如是白云。",
    "X41n0730_013:0497a10": "大姊僧聽。此(某甲)比丘尼喜鬬諍不善。憶持諍事。後",
    "X41n0730_013:0497a11": "瞋恚。作是語。僧有愛有恚。有怖有癡。若僧時到僧忍",
    "X41n0730_013:0497a12": "聽。今僧與(某甲)比丘尼作訶責捨此事故。大妹。汝莫",
    "X41n0730_013:0497a13": "喜鬬諍不善。憶持諍事。後瞋恚。作是語。僧有愛有恚。",
    "X41n0730_013:0497a14": "有怖有癡。而僧不愛不恚。不怖不癡。妹。汝自有愛有",
    "X41n0730_013:0497a15": "恚。有怖有癡。白如是。",
    "X41n0730_013:0497a16": "作白已。當更語言。",
    "X41n0730_013:0497a17": "妹。我已白竟。餘有羯磨在。汝可捨此事。莫為僧所訶",
    "X41n0730_013:0497a18": "責。更犯重罪。",
    "X41n0730_013:0497a19": "若隨語者善。若不隨語者。當作初羯磨。",
    "X41n0730_013:0497a20": "大姊僧聽。此(某甲)比丘尼喜鬪諍不善。憶持諍事。後",
    "X41n0730_013:0497a21": "瞋恚。作是語。僧有愛有恚。有怖有癡。今僧與(某甲)比",
    "X41n0730_013:0497a22": "丘尼。作訶責。捨此事。妹。汝莫喜鬬諍不善。憶持諍事。",
    "X41n0730_013:0497a23": "後瞋恚。作是語。僧有愛有恚。有怖有癡。而僧不愛不",
    "X41n0730_013:0497a24": "恚。不怖不癡。汝自有愛有恚。有怖有癡。誰諸大姊。忍",
    "X41n0730_013:0497b01": "僧與(某甲)比丘尼。作訶責捨此事者默然。誰不忍者",
    "X41n0730_013:0497b02": "說。是初羯磨。",
    "X41n0730_013:0497b03": "作初羯磨已。當如上語(云云)。",
    "X41n0730_013:0497b04": "若隨語者善。不隨語者。如上作第二羯磨。作二",
    "X41n0730_013:0497b05": "羯磨已。當復如上語(云云)。",
    "X41n0730_013:0497b06": "若隨語者善。若不隨語者。如上作第三羯磨已。結",
    "X41n0730_013:0497b07": "云。",
    "X41n0730_013:0497b08": "僧已忍與(某甲)比丘尼。作訶責捨此事竟。僧忍默然",
    "X41n0730_013:0497b09": "故。是事如是持。",
    "X41n0730_013:0497b10": "釋　此中捨不捨及教莫捨治罪等。並七非相。皆",
    "X41n0730_013:0497b11": "准上法。",
    "X41n0730_013:0497b12": "○諫習近居士子法",
    "X41n0730_013:0497b13": "續　此准白四綱目。今依尼單墮九十九續法。佛",
    "X41n0730_013:0497b14": "言。若比丘尼親近居士居士兒共住。作不隨順行。",
    "X41n0730_013:0497b15": "餘比丘尼如是諫。而故不別住。告諸比丘。自今已",
    "X41n0730_013:0497b16": "去。聽比丘尼僧與彼比丘尼作訶責捨此事故。白",
    "X41n0730_013:0497b17": "四羯磨。應如是作。尼界內集僧已。差羯磨者。索欲",
    "X41n0730_013:0497b18": "問緣。答云。與習近居士子。作訶諫羯磨。作如是白",
    "X41n0730_013:0497b19": "言。",
    "X41n0730_013:0497b20": "大姊僧聽。此(某甲)比丘尼親近居士居士兒共住。作",
    "X41n0730_013:0497b21": "不隨順行。餘比丘尼訶諫言。汝妹莫親近居士居士",
    "X41n0730_013:0497b22": "兒。作不隨順行。汝妹可別住。汝若別住。於佛法有增",
    "X41n0730_013:0497b23": "益安樂住。彼比丘尼故不改。若僧時到僧忍聽。僧與",
    "X41n0730_013:0497b24": "彼(某甲)比丘尼作訶責。令捨此事。汝妹莫親近居士",
    "X41n0730_013:0497c01": "居士兒共住。作不隨順行。汝妹可別住。若別住。於佛",
    "X41n0730_013:0497c02": "法有增益安樂住。白如是。",
    "X41n0730_013:0497c03": "作是白已當更語言。",
    "X41n0730_013:0497c04": "妹。我已作白竟。餘有羯磨在。可捨此事。莫為僧所訶",
    "X41n0730_013:0497c05": "責。而更犯罪。",
    "X41n0730_013:0497c06": "若隨語者善。若不隨語者。作初羯磨。",
    "X41n0730_013:0497c07": "大姊僧聽。此(某甲)比丘尼親近居士居士兒共住。作",
    "X41n0730_013:0497c08": "不隨順行。餘比丘尼諫言。妹。莫親近居士居士兒共",
    "X41n0730_013:0497c09": "住。作不隨順行。汝妹今可別住。汝若別住。於佛法有",
    "X41n0730_013:0497c10": "增益安樂住。而彼故不改。今僧與彼(某甲)比丘尼。作",
    "X41n0730_013:0497c11": "訶責捨此事故。汝妹莫親近居士居士兒共住。作不",
    "X41n0730_013:0497c12": "隨順行。汝妹可別住。汝若別住者。於佛法有增益安",
    "X41n0730_013:0497c13": "樂住。誰諸大姊。忍僧與彼(某甲)比丘尼。作訶責捨此",
    "X41n0730_013:0497c14": "事者默然。誰不忍者說。是初羯磨。",
    "X41n0730_013:0497c15": "初羯磨已。當復如上語(云云)。",
    "X41n0730_013:0497c16": "若隨語者善。不隨語者。如上作第二羯磨。二羯",
    "X41n0730_013:0497c17": "磨已。當復如上語(云云)。",
    "X41n0730_013:0497c18": "若隨語者善。若不隨語者。如上作第三羯磨已。結",
    "X41n0730_013:0497c19": "云。",
    "X41n0730_013:0497c20": "僧已忍與彼(某甲)比丘尼。作訶責捨此事竟。僧忍默",
    "X41n0730_013:0497c21": "然故。是事如是持。",
    "X41n0730_013:0497c22": "釋　是中捨不捨教莫捨皆准上。唯結本罪。異顯",
    "X41n0730_013:0497c23": "非亦同上。",
    "X41n0730_013:0497c24": "○與覆鉢法　差使告覆鉢法　解覆鉢法",
    "X41n0730_013:0498a01": "續　此三法並准白二綱目。今依雜揵度續入。法",
    "X41n0730_013:0498a02": "制有三。緣同一事。乃不現前羯磨也。律云。時有比",
    "X41n0730_013:0498a03": "丘瞋恚餘清淨比丘。教親友知識。以無根不淨法",
    "X41n0730_013:0498a04": "謗。於僧集時往說。佛令諸比丘詰彼說者。汝莫以",
    "X41n0730_013:0498a05": "無根不淨法。謗清淨比丘。得大重罪。彼答言。某比",
    "X41n0730_013:0498a06": "丘清淨。無有不淨行。此是某比丘教我耳。佛言。自",
    "X41n0730_013:0498a07": "今已去。與彼作覆鉢。不與往返言語。作白二羯磨。",
    "X41n0730_013:0498a08": "白衣家有五法。應與作覆鉢。謂不孝順父。不孝順",
    "X41n0730_013:0498a09": "母。不敬沙門。不敬婆羅門。不供事比丘。有五法不",
    "X41n0730_013:0498a10": "應與作覆鉢(反上五是)。復有十法。眾僧應與作覆鉢。一",
    "X41n0730_013:0498a11": "罵謗比丘。二為比丘作損減。三作無利益。四方便",
    "X41n0730_013:0498a12": "令無住處。五鬬亂比丘。六七八於比丘前說佛法",
    "X41n0730_013:0498a13": "僧惡。九以無根不淨法謗比丘。十若犯比丘尼。如",
    "X41n0730_013:0498a14": "是十法。但若有一。僧應與作覆鉢羯磨。應如是作。",
    "X41n0730_013:0498a15": "鳴槌集僧已。差羯磨者。索欲問緣。答云。與作覆鉢",
    "X41n0730_013:0498a16": "羯磨。白云。",
    "X41n0730_013:0498a17": "大德僧聽。此(某)居士(某甲)比丘清淨。以無根波羅夷",
    "X41n0730_013:0498a18": "法謗。若僧時到僧忍聽。僧今為此居士作覆鉢。不相",
    "X41n0730_013:0498a19": "往來。白如是。",
    "X41n0730_013:0498a20": "大德僧聽。此(某)居士(某甲)比丘清淨。而以無根波羅",
    "X41n0730_013:0498a21": "夷法謗。今僧為作覆鉢不相往來。誰諸長老。忍僧為",
    "X41n0730_013:0498a22": "(某)居士。作覆鉢不相往來者默然。誰不忍者說。僧已",
    "X41n0730_013:0498a23": "忍為(某)居士作覆鉢。不相往來竟。僧忍默然故。是事",
    "X41n0730_013:0498a24": "如是持。",
    "X41n0730_013:0498b01": "釋　此羯磨為人故作。是屬公也。",
    "X41n0730_013:0498b02": "非　人非。謂白衣現前等。事非。謂俗謗非重等。",
    "X41n0730_013:0498b03": "餘非如常。",
    "X41n0730_013:0498b04": "△差使告覆鉢法",
    "X41n0730_013:0498b05": "佛言。與作覆鉢已。聽僧差使往白衣所語。如是言。",
    "X41n0730_013:0498b06": "僧為汝作覆鉢不相往來白二羯磨。若比丘具八",
    "X41n0730_013:0498b07": "法者。應差往。能聽。能說。自解。能令他解。能受教。能",
    "X41n0730_013:0498b08": "憶持。無謬失。別好惡義。白二羯磨差使。",
    "X41n0730_013:0498b09": "釋　一能聽者。謂僧命委任。聞持無漏。二能說者。",
    "X41n0730_013:0498b10": "謂對多智人。心無怯畏。三自解者。謂己心自解。不",
    "X41n0730_013:0498b11": "須請誨。四能令他解者。謂知他所懷。出言契意。五",
    "X41n0730_013:0498b12": "能受教者。謂受教益人。語不損減。六能憶持者。謂",
    "X41n0730_013:0498b13": "事義通諳。善持毗尼。七無謬失者。謂所說如實。言",
    "X41n0730_013:0498b14": "非錯亂。八別好惡義者。謂問不傾動。開導令喜。然",
    "X41n0730_013:0498b15": "此差使者。不須眾中普問。唯選具如是德人委之。",
    "X41n0730_013:0498b16": "秉法者羯磨差云。",
    "X41n0730_013:0498b17": "大德僧聽。若僧時到僧忍聽。僧今差(某甲)比丘為僧",
    "X41n0730_013:0498b18": "使。往(某)居士所語言。今僧為汝作覆鉢。不相往來。白",
    "X41n0730_013:0498b19": "如是。",
    "X41n0730_013:0498b20": "大德僧聽。僧今差(某甲)比丘為僧使。往(某)居士所作",
    "X41n0730_013:0498b21": "如是言。僧今為汝作覆鉢。不相往來。誰諸長老。忍僧",
    "X41n0730_013:0498b22": "差(某甲)比丘為僧使者默然。誰不忍者說。僧已忍差",
    "X41n0730_013:0498b23": "(某甲)比丘為僧使。往彼(某)居士所語言。僧為汝作覆",
    "X41n0730_013:0498b24": "鉢不相往來竟。僧忍默然故。是事如是持。",
    "X41n0730_013:0498c01": "釋　此據與作覆鉢已。僧未散差法。若隔宿差者。",
    "X41n0730_013:0498c02": "仍復集僧。作前方便答云。作差使告覆鉢羯磨。所",
    "X41n0730_013:0498c03": "以此法亦可屬具。亦可屬單也。",
    "X41n0730_013:0498c04": "佛言。受差比丘著衣持鉢往彼時。彼居士見已。前",
    "X41n0730_013:0498c05": "迎請入自舍。應報言。我不入汝家受牀坐飲食供",
    "X41n0730_013:0498c06": "養。若彼問者。答言。僧已為汝作覆鉢不相往來故。",
    "X41n0730_013:0498c07": "彼若問以何事故。比丘即為說因緣。若彼聞知。極",
    "X41n0730_013:0498c08": "生憂惱痛悔。我當作何方便。解我覆鉢。還相往來。",
    "X41n0730_013:0498c09": "比丘語言。應往懺悔。眾僧可解。",
    "X41n0730_013:0498c10": "釋　此羯磨差人為事作。是屬公也。",
    "X41n0730_013:0498c11": "非　餘非如上。唯異人非。謂乏德遴差。委事誤",
    "X41n0730_013:0498c12": "任等。",
    "X41n0730_013:0498c13": "△解覆鉢法",
    "X41n0730_013:0498c14": "佛言。若白衣隨順眾僧。不敢違逆。後從僧乞解覆",
    "X41n0730_013:0498c15": "鉢還相往來者。應為解白二羯磨。應如是作。界內",
    "X41n0730_013:0498c16": "集眾。作前方便答云。與解覆鉢羯磨。羯磨者白云。",
    "X41n0730_013:0498c17": "大德僧聽。今僧為(某)居士。作覆鉢。不相往來。彼隨順",
    "X41n0730_013:0498c18": "眾僧。不敢違逆。從僧乞解覆鉢不相往來羯磨。若僧",
    "X41n0730_013:0498c19": "時到僧忍聽。僧今為(某)居士。作解覆鉢。還相往來。白",
    "X41n0730_013:0498c20": "如是。",
    "X41n0730_013:0498c21": "大德僧聽。僧為(某)居士。作覆鉢。不相往來。彼隨順眾",
    "X41n0730_013:0498c22": "僧。不敢違逆。從僧乞解覆鉢不相往來羯磨。今僧為",
    "X41n0730_013:0498c23": "(某)居士。解覆鉢。還相往來。誰諸長老。忍僧為彼(某)居",
    "X41n0730_013:0498c24": "士。解覆鉢還相往來者默然。誰不忍者說。僧已忍為",
    "X41n0730_013:0499a01": "彼(某)居士解覆鉢還相住來竟。僧忍默然故。是事如",
    "X41n0730_013:0499a02": "是持。",
    "X41n0730_013:0499a03": "釋　此謂知非痛責愚癡悔過。願求植福。雖然律",
    "X41n0730_013:0499a04": "制令人倍增深信。在僧行潔。乃可行斯。",
    "X41n0730_013:0499a05": "非　人非。悔責不切。乞僧欠恭等。餘非同上。",
    "X41n0730_013:0499a06": "○呵責法並解",
    "X41n0730_013:0499a07": "續　此二法准白四綱目。今依呵責揵度續入。佛",
    "X41n0730_013:0499a08": "言。若比丘喜鬬諍。共相罵詈。口出刀劒。互求長短。",
    "X41n0730_013:0499a09": "若復有餘比丘罵詈者。即復往彼勸言。汝等好自",
    "X41n0730_013:0499a10": "勉力。莫不如他。我等為汝作伴黨。令僧中未有諍",
    "X41n0730_013:0499a11": "而有諍。已有諍而不滅。告諸比丘。自今已去。聽僧",
    "X41n0730_013:0499a12": "與彼比丘作訶責白四羯磨。應如是作。集僧已與",
    "X41n0730_013:0499a13": "彼作舉。作舉已為作憶念。作憶念已與罪。眾中差",
    "X41n0730_013:0499a14": "羯磨者。作白羯磨。",
    "X41n0730_013:0499a15": "釋　三舉之制。於白四羯磨中最嚴。今先引律明",
    "X41n0730_013:0499a16": "法。後皆准此不繁。僧祇云。成就五法得舉人。淨身",
    "X41n0730_013:0499a17": "業。淨口業。正命。多聞阿毗曇。多聞毗尼。若身業不",
    "X41n0730_013:0499a18": "淨舉他者。前人應語。長老。自身業不淨。何故舉他。",
    "X41n0730_013:0499a19": "應自淨身業。然後舉他。乃至若少聞毗尼舉他者。",
    "X41n0730_013:0499a20": "前人應語。長老何故少聞毗尼而舉他罪。長老亦",
    "X41n0730_013:0499a21": "不知在何國聚落城邑。因何事制此戒。善哉長老。",
    "X41n0730_013:0499a22": "欲舉他者。先當多聞毗尼。然後舉他。又有五法。",
    "X41n0730_013:0499a23": "有罵而後舉。謂先惡罵已。後以五眾罪中。若舉一",
    "X41n0730_013:0499a24": "一罪是(五眾罪乃佛制比丘五篇眾罪也)。有舉而後罵。謂先五眾",
    "X41n0730_013:0499b01": "罪中。若舉一一罪已後惡罵是。有即舉即罵。謂惡",
    "X41n0730_013:0499b02": "罵已。汝犯某罪是。有罵而不舉。謂作種種惡罵而",
    "X41n0730_013:0499b03": "不舉罪是。有舉而不罵。謂五眾罪中。若舉一一不",
    "X41n0730_013:0499b04": "惡罵是。是中前四僧不應問。亦不應受。若舉而不",
    "X41n0730_013:0499b05": "罵者應檢校。若欲舉他時。應先語。長老我欲舉事",
    "X41n0730_013:0499b06": "聽舉不。前人言欲舉者可爾。若不問聽而舉者。越",
    "X41n0730_013:0499b07": "毗尼罪。十誦律云。先不乞聽。不得舉他罪令憶念。",
    "X41n0730_013:0499b08": "若作者突吉羅。是罪人於僧中教住五法。一從座",
    "X41n0730_013:0499b09": "起。二偏袒著衣。三脫革屣。四右膝著地。五合掌在",
    "X41n0730_013:0499b10": "前。有舉罪者。亦住此五法。乞聽者。有五事乞聽。",
    "X41n0730_013:0499b11": "應語彼言。我今語汝。我今示汝。我今舉汝。我今令",
    "X41n0730_013:0499b12": "汝憶念。汝聽我。有五事與聽。應言語我。示我。舉我。",
    "X41n0730_013:0499b13": "令我憶念。聽汝。又現前有五種與。汝云何舉我。",
    "X41n0730_013:0499b14": "見耶。聞耶。疑耶。身耶。口耶。如是現前語已。生怖畏。",
    "X41n0730_013:0499b15": "有五種事現前安慰。莫怖。莫驚。莫覆罪。莫走。莫",
    "X41n0730_013:0499b16": "羣黨。不犯言犯。犯言不犯。如是安慰時。彼作異種",
    "X41n0730_013:0499b17": "語者。應以五法檢究。應苦切作苦切。應依止作依",
    "X41n0730_013:0499b18": "止。應驅出作驅出。應下意作下意。應覓罪作覓罪",
    "X41n0730_013:0499b19": "(五法檢究。總攝七羯磨也。苦切中具四。謂訶責不見不懺不捨。下意謂遮不至白衣家。並依止驅出。是為",
    "X41n0730_013:0499b20": "七)。",
    "X41n0730_013:0499b21": "今准義加儀。先鳴槌集僧已。一如法舉罪比丘。具",
    "X41n0730_013:0499b22": "儀出眾。禮上座畢。合掌跪云。我(某甲)今於僧中舉",
    "X41n0730_013:0499b23": "(某甲)比丘(此乃先作舉也)。被舉者聞知。亦即具儀出眾。禮",
    "X41n0730_013:0499b24": "僧中上座已。合掌跪云。大德。汝云何舉我。見耶。聞",
    "X41n0730_013:0499c01": "耶。疑耶。身犯耶。口犯耶。舉者語言。大德。莫怖莫驚。",
    "X41n0730_013:0499c02": "我見大德於某處作某事。汝當憶念所作。直言莫",
    "X41n0730_013:0499c03": "覆藏(此謂作舉已作憶念也。或聞或疑。皆據實說之)。令彼憶念伏首已。復",
    "X41n0730_013:0499c04": "語云。汝所犯者是某罪。汝應知悔(此謂作憶已與罪也)。上座",
    "X41n0730_013:0499c05": "常令舉者犯者俱起而立。作前方便答云。與作訶",
    "X41n0730_013:0499c06": "責羯磨。差羯磨者。如是白云。",
    "X41n0730_013:0499c07": "大德僧聽。此(某甲)比丘(隨人二三牒者。但不得滿僧數)喜共鬬諍罵",
    "X41n0730_013:0499c08": "詈。口出刀劒。互求長短。彼自共鬬諍已。若復有餘比",
    "X41n0730_013:0499c09": "丘鬬諍者。即復往彼勸言。汝等勉力莫不如他。汝等",
    "X41n0730_013:0499c10": "多聞智慧。財富亦勝。多有知識。我等當為汝作伴黨。",
    "X41n0730_013:0499c11": "令僧未有諍事而有諍事。已有諍事而不除滅。若僧",
    "X41n0730_013:0499c12": "時到僧忍聽。為(某甲)比丘作訶責羯磨。若後復更鬬",
    "X41n0730_013:0499c13": "諍共相罵詈者。眾僧當更增罪治。白如是。",
    "X41n0730_013:0499c14": "大德僧聽。此(某甲)比丘喜共鬬諍。共相罵詈。口出刀",
    "X41n0730_013:0499c15": "劒。互求長短。彼自共鬬諍已。若復有餘比丘鬬諍者",
    "X41n0730_013:0499c16": "即復往彼勸言。汝等勉力莫不如他。汝等智慧多聞。",
    "X41n0730_013:0499c17": "財富亦勝。多有知識。我等當為汝作伴黨。令僧未有",
    "X41n0730_013:0499c18": "諍事而有諍事。已有諍事而不除滅。僧為(某甲)比丘",
    "X41n0730_013:0499c19": "作訶責羯磨。誰諸長老。忍僧與(某甲)比丘作訶責羯",
    "X41n0730_013:0499c20": "磨。若復後更鬬諍共相罵詈者。眾僧當更增罪治。忍",
    "X41n0730_013:0499c21": "者默然。誰不忍者說。此是初羯磨(第二第三亦如是說)。僧已忍",
    "X41n0730_013:0499c22": "為(某甲)作訶責羯磨竟。僧忍默然故。是事如是持。",
    "X41n0730_013:0499c23": "佛言。為作訶責羯磨已。七五之事不應作。謂不應",
    "X41n0730_013:0499c24": "授人大戒。乃至不應共善比丘諍(此即前所奪三十五事也)。有",
    "X41n0730_013:0500a01": "三法作訶責羯磨。非法非毗尼。羯磨不成就。不舉。",
    "X41n0730_013:0500a02": "不作憶念。不伏首罪。",
    "X41n0730_013:0500a03": "復有三法作訶責羯磨。如法如毗尼。羯磨成就(即反",
    "X41n0730_013:0500a04": "上法是也)。",
    "X41n0730_013:0500a05": "有五法作訶責羯磨。非法非毗尼。羯磨不成就。不",
    "X41n0730_013:0500a06": "在現前。不自言為清淨者。非法別眾。",
    "X41n0730_013:0500a07": "復有五法作訶責羯磨。如法如毗尼。羯磨成就(即反",
    "X41n0730_013:0500a08": "上五法是也)。",
    "X41n0730_013:0500a09": "非　一人非。謂不和別眾等。二法非。謂違制相",
    "X41n0730_013:0500a10": "似等(此人法二非。總攝首篇僧法中七羯磨不應作者)。三事非。謂所行非",
    "X41n0730_013:0500a11": "宜呵責等。餘非准知。",
    "X41n0730_013:0500a12": "△解訶責法",
    "X41n0730_013:0500a13": "律云。若眾僧在小食大食上。若說法。若布薩時。被",
    "X41n0730_013:0500a14": "訶責羯磨人。正衣服。脫革屣。在一面住。胡跪合掌。",
    "X41n0730_013:0500a15": "白言。大德。受我懺悔。自今已去自責心。止不復作。",
    "X41n0730_013:0500a16": "從僧乞解呵責羯磨。諸比丘白佛。佛言。若隨順眾",
    "X41n0730_013:0500a17": "僧。無所違逆。求解訶責羯磨者。聽僧與解。作白四",
    "X41n0730_013:0500a18": "羯磨。",
    "X41n0730_013:0500a19": "有七五法。不應為解訶責羯磨。從授人大戒。乃至",
    "X41n0730_013:0500a20": "共善比丘諍。有七五法。應解不授人大戒。乃至不",
    "X41n0730_013:0500a21": "共善比丘諍。",
    "X41n0730_013:0500a22": "應如是解彼。被羯磨比丘應至僧中。候鳴槌。集僧",
    "X41n0730_013:0500a23": "已。偏露右肩。脫革屣。右膝著地。合掌作如是白。",
    "X41n0730_013:0500a24": "大德僧聽。我比丘(某甲)。僧與作訶責羯磨。我今隨順",
    "X41n0730_013:0500b01": "眾僧。無所違逆。從僧乞解訶責羯磨。願僧慈愍故。為",
    "X41n0730_013:0500b02": "我解訶責羯磨(如是三說)。",
    "X41n0730_013:0500b03": "僧中差羯磨者。作前方便答云。與解訶責羯磨。作",
    "X41n0730_013:0500b04": "如是白。",
    "X41n0730_013:0500b05": "大德僧聽。(某甲)比丘。僧為作訶責羯磨。彼比丘隨順",
    "X41n0730_013:0500b06": "眾僧。無所違逆。從眾僧乞解訶責羯磨。若僧時到僧",
    "X41n0730_013:0500b07": "忍聽。解(某甲)比丘訶責羯磨。白如是。",
    "X41n0730_013:0500b08": "大德僧聽。此(某甲)比丘。僧為作訶責羯磨。彼比丘隨",
    "X41n0730_013:0500b09": "順眾僧。無所違逆。今從眾僧乞解訶責羯磨。僧今為",
    "X41n0730_013:0500b10": "(某甲)比丘。解訶責羯磨。誰諸長老。忍僧為(某甲)比丘。",
    "X41n0730_013:0500b11": "解訶責羯磨者默然。誰不忍者說。是初羯磨(第二第三亦如",
    "X41n0730_013:0500b12": "是說)。僧已忍解(某甲)比丘訶責羯磨竟。僧忍默然故。是",
    "X41n0730_013:0500b13": "事如是持。",
    "X41n0730_013:0500b14": "釋　如法解已。七五之事堪能。任作不禁。",
    "X41n0730_013:0500b15": "非　餘非同上。唯異事非。謂乞情不懇。奪事有",
    "X41n0730_013:0500b16": "十等。",
    "X41n0730_013:0500b17": "○擯出法並解",
    "X41n0730_013:0500b18": "續　此二法准白四綱目。今依訶責犍度續法。佛",
    "X41n0730_013:0500b19": "言。若比丘依聚落住。行惡行。污他家。亦見亦聞。告",
    "X41n0730_013:0500b20": "諸比丘。自今已去。聽僧為彼比丘作擯白四羯磨。",
    "X41n0730_013:0500b21": "應如是作。與作舉乃至與罪。",
    "X41n0730_013:0500b22": "釋　准律。行惡行者。謂自種華樹。乃至持與人。亦",
    "X41n0730_013:0500b23": "教人作。村中有婦女。共同坐起。同器飲食。言語戲",
    "X41n0730_013:0500b24": "笑。歌舞倡妓等。污他家。有四事。一依家污家。從一",
    "X41n0730_013:0500c01": "家得物與一家。所得物處聞之不喜。所與物處思",
    "X41n0730_013:0500c02": "當報恩。若與我者我當報之。若不與我者我何故",
    "X41n0730_013:0500c03": "與。二依利養污家。若比丘如法得利。乃至鉢中之",
    "X41n0730_013:0500c04": "餘。或與一居士。不與一居士。彼得者思報恩如上。",
    "X41n0730_013:0500c05": "三依親友污家。若比丘若依王若大臣。或為一居",
    "X41n0730_013:0500c06": "士。不為一居士。所為者思當報恩。其為我者我當",
    "X41n0730_013:0500c07": "供養。不為我者我不供養。四依僧伽藍污家。若比",
    "X41n0730_013:0500c08": "丘取僧伽藍華果。與一居士。不與一居士。即作是",
    "X41n0730_013:0500c09": "念。其有與我者我當供養。不與我者我不供養。是",
    "X41n0730_013:0500c10": "為四種污他家。行此法。須五人已上同往至彼住",
    "X41n0730_013:0500c11": "處。若彼聚落是可分別自然界。亦有餘比丘住中。",
    "X41n0730_013:0500c12": "應先語期集。若無住者唯往之。僧同集已。先與作",
    "X41n0730_013:0500c13": "舉乃至與罪(法儀如前)。作前方便答云。與作擯羯磨。堪",
    "X41n0730_013:0500c14": "羯磨者作白云。",
    "X41n0730_013:0500c15": "大德僧聽。此(某甲)比丘。於(某)聚落(或城邑。住隨處牒入)。污他家。",
    "X41n0730_013:0500c16": "行惡行。汙他家亦見亦聞。行惡行亦見亦聞。若僧時",
    "X41n0730_013:0500c17": "到僧忍聽。今僧為(某甲)比丘作擯羯磨。汝汙他家。行",
    "X41n0730_013:0500c18": "惡行。汙他家亦見亦聞。行惡行亦見亦聞。汝可離此",
    "X41n0730_013:0500c19": "住處去。不須在此住處。白如是。",
    "X41n0730_013:0500c20": "大德僧聽。此(某甲)比丘在(某)聚落。汙他家。行惡行。汙",
    "X41n0730_013:0500c21": "他家亦見亦聞。行惡行亦見亦聞。僧今為(某甲)比丘",
    "X41n0730_013:0500c22": "作擯羯磨。汝汙他家。行惡行。汙他家亦見亦聞。行惡",
    "X41n0730_013:0500c23": "行亦見亦聞。汝離此住處去。不須在此住。誰諸長老。",
    "X41n0730_013:0500c24": "忍僧為(某甲)比丘。作擯羯磨者默然。誰不忍者說。此",
    "X41n0730_013:0501a01": "是初羯磨(第二第三亦如是說)。僧已忍為(某甲)比丘作擯羯磨",
    "X41n0730_013:0501a02": "竟。僧忍默然故。是事如是持。",
    "X41n0730_013:0501a03": "佛言。作擯羯磨者。七五之事不應作。有三法五法。",
    "X41n0730_013:0501a04": "作此擯羯磨不成就。非法非毗尼。有三法五法作",
    "X41n0730_013:0501a05": "此羯磨成就。如法如毗尼皆同上。訶責無異。",
    "X41n0730_013:0501a06": "僧祇律云。與羯磨已。安著僧伽藍邊住。",
    "X41n0730_013:0501a07": "非　餘非同上。異事非。謂言戲非實等。",
    "X41n0730_013:0501a08": "△諫擯謗法(此一法。原卷綱目列於助破之下。為順僧殘戒相故。今續法移於此者。為",
    "X41n0730_013:0501a09": "順發起因緣故。其擯解合別列者。為順揵度七種羯磨皆有解故)",
    "X41n0730_013:0501a10": "律云。諸比丘如上往彼作擯羯磨。時彼比丘在僧",
    "X41n0730_013:0501a11": "中作是言。眾僧有愛恚怖癡。更有餘同罪比丘。有",
    "X41n0730_013:0501a12": "驅者。有不驅者。而獨驅我。諸比丘如法羯磨竟。還",
    "X41n0730_013:0501a13": "至佛所禮足。將此因緣啟白。佛以種種方便。遙訶",
    "X41n0730_013:0501a14": "責之。告諸比丘。自今已去。聽僧與彼比丘。作訶諫",
    "X41n0730_013:0501a15": "白四羯磨。餘比丘應先諫彼比丘言。大德。污他家。",
    "X41n0730_013:0501a16": "行惡行。亦見亦聞。可捨此事。莫為僧所訶更犯重",
    "X41n0730_013:0501a17": "罪。彼若隨語者善。若不隨語者。",
    "X41n0730_013:0501a18": "鳴槌僧集已。作前方便答云。與作訶諫羯磨。羯磨",
    "X41n0730_013:0501a19": "者作如是白。",
    "X41n0730_013:0501a20": "大德僧聽。此(某甲)比丘在(某)聚落。僧與作擯羯磨時。",
    "X41n0730_013:0501a21": "便作是言。僧有愛有恚。有怖有癡。有如是同罪比丘。",
    "X41n0730_013:0501a22": "有驅者。有不驅者。若僧時到僧忍聽。今僧與(某甲)比",
    "X41n0730_013:0501a23": "丘作訶諫。捨此事故。汝莫作是言。僧有愛有恚。有怖",
    "X41n0730_013:0501a24": "有癡。有如是同罪比丘。有驅者。有不驅者。而諸比丘",
    "X41n0730_013:0501b01": "不愛不恚。不怖不癡。汝污他家。行惡行。污他家亦見",
    "X41n0730_013:0501b02": "亦聞。行惡行亦見亦聞。汝污他家。行惡行。白如是。",
    "X41n0730_013:0501b03": "作白已。羯磨者應更求言。",
    "X41n0730_013:0501b04": "大德。我已作白。餘有三羯磨在。須捨此事。莫為僧所",
    "X41n0730_013:0501b05": "訶。更犯重罪。",
    "X41n0730_013:0501b06": "若捨者善。若不捨者。應作初羯磨。",
    "X41n0730_013:0501b07": "大德僧聽。此(某甲)比丘在(某)聚落。僧與作擯羯磨時。",
    "X41n0730_013:0501b08": "便言。僧有愛有恚。有怖有癡。有如是同罪比丘。有驅",
    "X41n0730_013:0501b09": "者。有不驅者。僧今與(某甲)比丘作訶諫。捨此事故。汝",
    "X41n0730_013:0501b10": "莫作是言。僧有愛有恚。有怖有癡。有如是同罪比丘。",
    "X41n0730_013:0501b11": "有驅者。有不驅者。而諸比丘不愛不恚。不怖不癡。汝",
    "X41n0730_013:0501b12": "污他家。行惡行。污他家亦見亦聞。行惡行亦見亦聞",
    "X41n0730_013:0501b13": "汝污他家。行惡行。誰諸長老。忍僧與(某甲)比丘。作訶",
    "X41n0730_013:0501b14": "諫捨此事者默然。誰不忍者說。是初羯磨。",
    "X41n0730_013:0501b15": "作初羯磨已。應更求言。",
    "X41n0730_013:0501b16": "大德。我已作白初羯磨竟。餘有二羯磨在。大德。可捨",
    "X41n0730_013:0501b17": "此事。莫為僧所訶。更犯重罪。",
    "X41n0730_013:0501b18": "若隨語者善。不隨語者。如上作第二羯磨。",
    "X41n0730_013:0501b19": "作二羯磨已。如上應更求(云云)。",
    "X41n0730_013:0501b20": "若隨語者善若不隨語者如上作第三羯磨已結。",
    "X41n0730_013:0501b21": "云。",
    "X41n0730_013:0501b22": "僧已忍與(某甲)比丘作訶諫捨此事竟。僧忍默然故。",
    "X41n0730_013:0501b23": "是事如是持。",
    "X41n0730_013:0501b24": "釋　是中諫捨不捨。及教莫捨。治罪如前。並顯",
    "X41n0730_013:0501c01": "非相亦准前。",
    "X41n0730_013:0501c02": "△解擯法",
    "X41n0730_013:0501c03": "律云。彼擯比丘不喚自來至界內。諸比丘白佛。佛",
    "X41n0730_013:0501c04": "言。不應不喚來至界內。聽在界外住。遣好伴來至",
    "X41n0730_013:0501c05": "僧中。白大德僧懺悔。自今已去自責心。更不復爾。",
    "X41n0730_013:0501c06": "彼比丘隨順眾僧。不敢違逆。從僧乞解擯羯磨。應",
    "X41n0730_013:0501c07": "與解白四羯磨。有七五法。不應與解。從授人大戒。",
    "X41n0730_013:0501c08": "乃至共善比丘鬬。如是七五法不作。應與解。彼被",
    "X41n0730_013:0501c09": "擯比丘應至僧中。候鳴槌集僧已。偏露右肩。脫革",
    "X41n0730_013:0501c10": "屣。右膝著地。合掌白云。",
    "X41n0730_013:0501c11": "大德僧聽。我(某甲)比丘。僧與我作擯羯磨。我今隨順",
    "X41n0730_013:0501c12": "眾僧。不敢違逆。從僧乞解擯羯磨。願僧慈愍故。為我",
    "X41n0730_013:0501c13": "解擯羯磨(如是三說)。",
    "X41n0730_013:0501c14": "僧中差羯磨人。作前方便答云。與解擯羯磨。作如",
    "X41n0730_013:0501c15": "是白。",
    "X41n0730_013:0501c16": "大德僧聽。此(某甲)比丘。僧與作擯羯磨。隨順眾僧。不",
    "X41n0730_013:0501c17": "敢違逆。從僧乞解擯羯磨。若僧時到僧忍聽。僧今為",
    "X41n0730_013:0501c18": "(某甲)比丘解擯羯磨。白如是。",
    "X41n0730_013:0501c19": "大德僧聽。此(某甲)比丘。僧為作擯羯磨。隨順眾僧。不",
    "X41n0730_013:0501c20": "敢違逆。從僧乞解擯羯磨。僧今為(某甲)比丘解擯羯",
    "X41n0730_013:0501c21": "磨。誰諸長老。忍僧為(某甲)比丘解擯羯磨者默然。誰",
    "X41n0730_013:0501c22": "不忍者說。是初羯磨(第二第三亦如是說)。僧已忍為(某甲)比丘",
    "X41n0730_013:0501c23": "解擯羯磨竟。僧忍默然故。是事如是持。",
    "X41n0730_013:0501c24": "釋　如法解已。奪事仍聽堪為。顯非同上。",
    "X41n0730_013:0502a01": "○依止法並解",
    "X41n0730_013:0502a02": "續　此二法。准白四綱目。今依呵責犍度續法。佛",
    "X41n0730_013:0502a03": "言。若比丘癡無所知。多犯眾罪(謂犯後三篇威儀戒)。共諸白",
    "X41n0730_013:0502a04": "衣雜住而相親附。不順佛法。告諸比丘。自今已去。",
    "X41n0730_013:0502a05": "聽僧為彼作依止白四羯磨。應集僧已。與作舉乃",
    "X41n0730_013:0502a06": "至與罪(淮上法儀)。作前方便答云。與作依止羯磨。差堪",
    "X41n0730_013:0502a07": "羯磨者。作如是白。",
    "X41n0730_013:0502a08": "大德僧聽。此(某甲)比丘癡無所知。多犯眾罪。共白衣",
    "X41n0730_013:0502a09": "雜住而相親附。不順佛法。若僧時到僧忍聽。與(某甲)",
    "X41n0730_013:0502a10": "比丘。作依止羯磨。白如是。",
    "X41n0730_013:0502a11": "大德僧聽。(某甲)比丘癡無所知。多犯眾罪。共白衣雜",
    "X41n0730_013:0502a12": "住而相親附。不順佛法。僧今為(某甲)比丘。作依止羯",
    "X41n0730_013:0502a13": "磨。誰諸長老。忍僧為(某甲)比丘依止羯磨者默然。誰",
    "X41n0730_013:0502a14": "不忍者說。是初羯磨(第二第三亦如是說)。僧已忍為(某甲)比丘",
    "X41n0730_013:0502a15": "依止羯磨竟。僧忍默然故。是事如是持。",
    "X41n0730_013:0502a16": "佛言。作依止羯磨者。七五之事不應作。有三法五",
    "X41n0730_013:0502a17": "法。作此羯磨非法非毗尼不成就。有三法五法如",
    "X41n0730_013:0502a18": "法如毗尼成就。皆同上法。",
    "X41n0730_013:0502a19": "律云。有稱方作依止羯磨。彼方破壞。人民反逆。有",
    "X41n0730_013:0502a20": "稱國土。彼國破壞。人民散亂。有稱住處。彼處人民",
    "X41n0730_013:0502a21": "破壞。有稱人。彼人或三破。或三舉。或二擯。不能增",
    "X41n0730_013:0502a22": "益沙門法。有稱安居。彼被羯磨人。安居中得智慧。",
    "X41n0730_013:0502a23": "佛言。不應稱如是等作依止羯磨。自今已去。聽語",
    "X41n0730_013:0502a24": "言汝應受依止。",
    "X41n0730_013:0502b01": "僧祗律云。雖復百歲。應驅依止持戒。下至知二部",
    "X41n0730_013:0502b02": "律十歲比丘。晨起應問訊。與出大小行器唾器。舉",
    "X41n0730_013:0502b03": "置常處。與齒木。與掃地迎食浣衣熏鉢。一切盡供",
    "X41n0730_013:0502b04": "給。唯除禮拜按摩。若病時得令按摩。應教二部律。",
    "X41n0730_013:0502b05": "若不能者教一部。若復不能者。應廣教五眾戒(謂五",
    "X41n0730_013:0502b06": "篇戒)。應教善知陰界入十二因緣。應教善知罪相非",
    "X41n0730_013:0502b07": "罪相威儀非威儀。若學已。即名為捨(謂許離依止也)。",
    "X41n0730_013:0502b08": "根本一切有部云。以無所知愚癡依止比丘。應依",
    "X41n0730_013:0502b09": "止智慧年少比丘學律。一切盡應供給。唯除禮拜。",
    "X41n0730_013:0502b10": "名曰老小比丘。",
    "X41n0730_013:0502b11": "非　餘非准前。唯異事非。謂事干初二等。",
    "X41n0730_013:0502b12": "△解依止法",
    "X41n0730_013:0502b13": "佛言。彼被羯磨者。親厚多聞智慧比丘所。學法毗",
    "X41n0730_013:0502b14": "尼。得智慧。隨順眾僧。無所違逆。從僧乞解依止羯",
    "X41n0730_013:0502b15": "磨。應與解白四羯磨。有七五法作不作不應與解",
    "X41n0730_013:0502b16": "應與解如前。彼被羯磨比丘至僧中。俟鳴槌和集",
    "X41n0730_013:0502b17": "已。具修威儀。胡跪合掌。白僧云。",
    "X41n0730_013:0502b18": "大德僧聽。我(某甲)比丘。僧與我作依止羯磨。我今隨",
    "X41n0730_013:0502b19": "順眾僧。從僧乞解依止羯磨。願僧慈愍故。為我解依",
    "X41n0730_013:0502b20": "止羯磨(如是三說)。",
    "X41n0730_013:0502b21": "僧中差羯磨者。作前方便答云。與解依止羯磨。作",
    "X41n0730_013:0502b22": "如是白云。",
    "X41n0730_013:0502b23": "大德僧聽。(某甲)比丘。僧與作依止羯磨。彼隨順眾僧。",
    "X41n0730_013:0502b24": "不敢違逆。從僧乞解依止羯磨。若僧時到僧忍聽。僧",
    "X41n0730_013:0502c01": "今為(某甲)比丘。解依止羯磨。白如是。",
    "X41n0730_013:0502c02": "大德僧聽。(某甲)比丘。僧為作依止羯磨。隨順眾僧。不",
    "X41n0730_013:0502c03": "敢違逆。從僧乞解依止羯磨。僧今與(某甲)比丘解依",
    "X41n0730_013:0502c04": "止羯磨。誰諸長老。忍僧與(某甲)比丘。解依止羯磨者",
    "X41n0730_013:0502c05": "默然。誰不忍者說。是初羯磨(第二第三亦如是說)。僧已忍與(某",
    "X41n0730_013:0502c06": "甲)比丘解依止羯磨竟。僧忍默然故。是事如是持。",
    "X41n0730_013:0502c07": "釋　如法解已。奪事不禁。堪任隨行。其間非相。",
    "X41n0730_013:0502c08": "准前解法。",
    "X41n0730_013:0502c10": "毗尼作持續釋卷第十三",
    "X41n0730_013:0502c11": "音義",
    "X41n0730_013:0502c12": "惡性謂不忍不受人如法教誨。",
    "X41n0730_013:0502c13": "詭音癸。異也。詐也。",
    "X41n0730_013:0502c14": "俛即俯字。曲也。",
    "X41n0730_013:0502c15": "獷音礦。麤獷恚貌。言無親也。",
    "X41n0730_013:0502c16": "倡伎倡者謂俳優雜戲也。伎者女樂也。",
    "X41n0730_013:0502c17": "詈音利。正斥曰罵。旁及曰詈。",
    "X41n0730_013:0502c18": "歟歎聲也。"
}