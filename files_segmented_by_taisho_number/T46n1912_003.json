{
    "T46n1912_003:0216c10": "止觀輔行傳弘決卷第三之一",
    "T46n1912_003:0216c12": "唐毗陵沙門湛然述",
    "T46n1912_003:0216c13": "◎大章第二釋名者。夫立名不同。如大經",
    "T46n1912_003:0216c14": "云。或有因緣如目連等。或無因緣如桃李",
    "T46n1912_003:0216c15": "等。涅槃亦爾。無有因緣彊為立名。止觀亦",
    "T46n1912_003:0216c16": "爾彊名止觀。即此無因名為有因。為眾生",
    "T46n1912_003:0216c17": "故隨機立稱。又依於世名立出世名。是故",
    "T46n1912_003:0216c18": "眾聖先立世名。為出世名而作方便。而是",
    "T46n1912_003:0216c19": "世名本是出世。故金光明云。世間名字皆出",
    "T46n1912_003:0216c20": "佛經。故知諸名法理而立。名既法理理亦",
    "T46n1912_003:0216c21": "因名。故假妙名以詮妙理莊子云。而世",
    "T46n1912_003:0216c22": "貴言傳書不足貴也。莊既以言傳書則莊",
    "T46n1912_003:0216c23": "自不足可貴。老子曰。知則不言言則不知。",
    "T46n1912_003:0216c24": "而老有言則同不知。意欲使於天下無言。",
    "T46n1912_003:0216c25": "獨揚己言。不意反以無言自斥世人。被",
    "T46n1912_003:0216c26": "此自斥之言。而潛斥之反以為得謬之甚矣。",
    "T46n1912_003:0216c27": "今則不爾。因罤得兔得已亡罤。罤何所亡",
    "T46n1912_003:0216c28": "弗謂為兔。文字解脫斯之謂歟。立止觀名",
    "T46n1912_003:0216c29": "例之可見前分別中名為廣略。亦云總別。",
    "T46n1912_003:0217a01": "總別二文互相映顯。故前文云。生起五略",
    "T46n1912_003:0217a02": "顯於十廣。又前略後廣為解義故。前廣後",
    "T46n1912_003:0217a03": "略為攝持故。今演前略令義易了。若為",
    "T46n1912_003:0217a04": "利鈍二人不同。如大經三十一。佛告舍利",
    "T46n1912_003:0217a05": "弗。汝慎勿為利根之人而廣說法。鈍根之",
    "T46n1912_003:0217a06": "人而略說法。舍利弗言。我為憐愍故說非",
    "T46n1912_003:0217a07": "為具足根力。佛言。廣略說法非諸聲聞緣",
    "T46n1912_003:0217a08": "覺所知。經明逗機故寄斥身子。今論解釋",
    "T46n1912_003:0217a09": "兼為二人。況前略文且為生解。解猶未備",
    "T46n1912_003:0217a10": "故此廣論。又此廣文亦與五重玄義意同。五",
    "T46n1912_003:0217a11": "重則玄譚教旨。今此則依經起行。所以彼",
    "T46n1912_003:0217a12": "為釋經此為成觀是故次第稍異於彼。初",
    "T46n1912_003:0217a13": "釋名者即標名也。次體相者即顯體也。攝法",
    "T46n1912_003:0217a14": "秖明體所攝法。方便下三即是明宗。起教",
    "T46n1912_003:0217a15": "是用。偏圓判教。彼釋法華理須分別一代",
    "T46n1912_003:0217a16": "教門故教居後分別前四。此為成觀觀由",
    "T46n1912_003:0217a17": "解生。名體偏圓並屬於解。由解立行故次",
    "T46n1912_003:0217a18": "解後方便正觀。行始為因行終為果。故次",
    "T46n1912_003:0217a19": "正觀以明果報。宗是自行用是益他。由自",
    "T46n1912_003:0217a20": "行滿故能起教旨歸秖是自他所契。故彼",
    "T46n1912_003:0217a21": "玄文引神力品約教次第。故名用體宗若",
    "T46n1912_003:0217a22": "引序品約行次第。故名體宗用。今文正當",
    "T46n1912_003:0217a23": "約行次第。但以教相在於宗前。前後之意",
    "T46n1912_003:0217a24": "如向所說。今解釋名。初結前生後亦是來",
    "T46n1912_003:0217a25": "意次第。大途去結前也。復以去生後也。途",
    "T46n1912_003:0217a26": "道也。未委論其蹊徑故曰大途。梗略也。概",
    "T46n1912_003:0217a27": "平也。秖是粗略出其大綱。如前大意自他因",
    "T46n1912_003:0217a28": "果行解略足。復以何義名為止觀。故今文",
    "T46n1912_003:0217a29": "中開為四門。若無此釋將何以辨名體之",
    "T46n1912_003:0217b01": "功。是故四段。前三正明能詮之名後一旁立",
    "T46n1912_003:0217b02": "以所顯能。待詮次第絕詮不次。會異秖是",
    "T46n1912_003:0217b03": "絕待異名。初相待者彼此互形曰相。以他",
    "T46n1912_003:0217b04": "望己為待。如長短大小互受其名。莊子云。",
    "T46n1912_003:0217b05": "人長七尺不以為大。螻蟻七寸而得大名。",
    "T46n1912_003:0217b06": "俱舍疏云。待謂觀待。前觀於後名過後觀",
    "T46n1912_003:0217b07": "於前名未。父子兄弟更互得名。例此可見。",
    "T46n1912_003:0217b08": "判今法華唯具二妙。所謂待絕。所言待者",
    "T46n1912_003:0217b09": "唯有待麁成妙。更無待妙成麁。若以迹",
    "T46n1912_003:0217b10": "望本亦可互形。若以部望部一向唯妙。今",
    "T46n1912_003:0217b11": "約法華迹理復置互形。所以玄文待絕俱稱",
    "T46n1912_003:0217b12": "為妙。故以部教相望復有橫竪。望前四時",
    "T46n1912_003:0217b13": "名為竪待圓望三教。名為橫待。此文既依",
    "T46n1912_003:0217b14": "法華經意。而釋名等大概準彼。相待是麁。義",
    "T46n1912_003:0217b15": "當待麁論妙。絕待是妙。義當開麁論妙。",
    "T46n1912_003:0217b16": "此二亦名廢麁開麁。故法華中唯論二妙。更",
    "T46n1912_003:0217b17": "無非待非絕之名。彼為判教故待之與絕",
    "T46n1912_003:0217b18": "同稱為妙。今此相待則判為麁。唯明絕觀",
    "T46n1912_003:0217b19": "無部可待則無竪待。無教可望名無橫",
    "T46n1912_003:0217b20": "待。故唯一絕以為能詮。雖立相待以顯絕",
    "T46n1912_003:0217b21": "待。尚無於絕何待之有。為詮三德故假名",
    "T46n1912_003:0217b22": "絕。借相待名判為思議。故唯絕待方稱為",
    "T46n1912_003:0217b23": "妙。所以思議境後佛界雖妙。居九界末通",
    "T46n1912_003:0217b24": "名為麁故並判云。非今所用。次與不次意",
    "T46n1912_003:0217b25": "亦如是。故次第意但云衍門。用通用別但",
    "T46n1912_003:0217b26": "云似通似別。雖云不用正約思議明不",
    "T46n1912_003:0217b27": "思議。開於所待以成能絕。即是今文妙觀",
    "T46n1912_003:0217b28": "意也。釋名下去諸義皆然。所以釋名論待論",
    "T46n1912_003:0217b29": "絕。體相唯論次與不次。攝法六義偏圓五",
    "T46n1912_003:0217c01": "門亦復如是雖無部會可以對論。還借教",
    "T46n1912_003:0217c02": "味以顯圓妙。境境十觀秖應唯妙尚寄橫",
    "T46n1912_003:0217c03": "竪顯非橫竪。故知一部之文共成圓乘開權",
    "T46n1912_003:0217c04": "妙觀。豈指一句別謂高深。若其然者。何殊",
    "T46n1912_003:0217c05": "體踏。此中四段。文四義二意唯在一。待絕為",
    "T46n1912_003:0217c06": "二意在於絕又所一能三亦名義一以所",
    "T46n1912_003:0217c07": "顯能故云意一。三止者。雖開三名名猶通",
    "T46n1912_003:0217c08": "總。該括三諦未判淺深至顯體中分方優",
    "T46n1912_003:0217c09": "劣。觀中三義亦復如是諸惡覺觀等者。語",
    "T46n1912_003:0217c10": "似見思意且通說。所引淨名亦且通證。若",
    "T46n1912_003:0217c11": "借體相文來此預辨者。謂止息見思停心",
    "T46n1912_003:0217c12": "真理。真理不當止與不止。若止息塵沙停",
    "T46n1912_003:0217c13": "心俗理。俗理不當止與不止。若止息無明",
    "T46n1912_003:0217c14": "停心中理。中理不當止與不止。此則三諦",
    "T46n1912_003:0217c15": "各有三止。觀亦如是準說可知。故下文云。",
    "T46n1912_003:0217c16": "前三成次三。後一具前三。次第既爾一心例",
    "T46n1912_003:0217c17": "然。次停止中緣心諦理。及仁王入理般若",
    "T46n1912_003:0217c18": "通而未別意亦如前。故此中云理。但語能",
    "T46n1912_003:0217c19": "入之智。未云所入之理。觀中亦然。第三止",
    "T46n1912_003:0217c20": "中云語通意殊者。此中亦云對於不止以",
    "T46n1912_003:0217c21": "明止者。語似上文。上之二止息對不息停",
    "T46n1912_003:0217c22": "對不停。今以無明對於法性。一往觀之。無",
    "T46n1912_003:0217c23": "明似不息不停法性似息似停。故云語通",
    "T46n1912_003:0217c24": "上也意則不爾。無明即法性。法性即無明。",
    "T46n1912_003:0217c25": "體同名異相對立稱。是故永異上之二止。",
    "T46n1912_003:0217c26": "上二不可云相即故今別約等者。正出第",
    "T46n1912_003:0217c27": "三止相。所言別者。以上二止但屬通途。言",
    "T46n1912_003:0217c28": "通途者。二止皆有一智一斷。斷邊有智且",
    "T46n1912_003:0217c29": "對生死。即約涅槃而立斷名。智邊有斷且",
    "T46n1912_003:0218a01": "對理外。即約般若而立智名。斷故名息智",
    "T46n1912_003:0218a02": "故名停。智約能斷斷約所斷。故云智斷通",
    "T46n1912_003:0218a03": "論二止。今則不爾。專約諦理理非能所。但",
    "T46n1912_003:0218a04": "由具惑惑即法性。惑性相待非關智斷。是",
    "T46n1912_003:0218a05": "故第三不同前二。又第三止約理立名而",
    "T46n1912_003:0218a06": "止非理。前之二止但依智斷智斷是止。是",
    "T46n1912_003:0218a07": "故第三不同前二。又智斷依理而智斷非",
    "T46n1912_003:0218a08": "理。故前二止但以智斷而為親依。不同第",
    "T46n1912_003:0218a09": "三專以諦理而為親依。是故第三不同前",
    "T46n1912_003:0218a10": "二。又且順思議故有斯異。若不思議三體",
    "T46n1912_003:0218a11": "本一。如經下引證。通引諸經未為別證故",
    "T46n1912_003:0218a12": "無的指。無明法性皆非生滅。理雖俱非若",
    "T46n1912_003:0218a13": "云法性須言寂滅。若云無明須言生滅。",
    "T46n1912_003:0218a14": "此則二名俱通三諦。名皆對立理並無差。故",
    "T46n1912_003:0218a15": "知釋名且在消釋止觀二字名息貫等。未",
    "T46n1912_003:0218a16": "暇委述能所淺深。故下文云。不可尋通名",
    "T46n1912_003:0218a17": "求於別體。三止既爾三觀例然。初觀中云利",
    "T46n1912_003:0218a18": "钁等者。大鉏曰钁。此琢治玉耳。非今意",
    "T46n1912_003:0218a19": "也應作此斲。斵者破也。大石曰磐粉石曰",
    "T46n1912_003:0218a20": "砂小石曰礫。大經十八性品云。譬如有人",
    "T46n1912_003:0218a21": "善知伏藏。即以利钁斲地磐石砂礫直過",
    "T46n1912_003:0218a22": "無難。唯至金剛不能穿徹。今借彼譬總",
    "T46n1912_003:0218a23": "含三惑準止可知。應置金剛但存穿徹。",
    "T46n1912_003:0218a24": "即此中意。次引法華穿鑿義邊以證貫穿。",
    "T46n1912_003:0218a25": "未分乾濕故亦通也。次釋觀達中引瑞應",
    "T46n1912_003:0218a26": "文。言雖有息意存達邊。次不觀觀及引經",
    "T46n1912_003:0218a27": "等準止可知。是故下結如文。○次釋絕待",
    "T46n1912_003:0218a28": "者。先總標文意。次破橫竪。次正明絕。初文",
    "T46n1912_003:0218a29": "意者。以橫法破破令成橫。令知橫待不",
    "T46n1912_003:0218b01": "名為絕。以竪法破破令成竪。令知竪待。",
    "T46n1912_003:0218b02": "不名為絕。所言橫者。四句相望未有淺深",
    "T46n1912_003:0218b03": "故名為橫。生生等四。四句相望有深淺故。",
    "T46n1912_003:0218b04": "故名為竪。初破橫中前之兩句。皆云照境",
    "T46n1912_003:0218b05": "為正除惑為旁者旁即是他。正即是自。欲",
    "T46n1912_003:0218b06": "判性過先立旁正。旁正者何。秖是一止得名",
    "T46n1912_003:0218b07": "處殊。約破惑邊即名為息。約依智邊即",
    "T46n1912_003:0218b08": "名為停。約依體性名不止止。故使得名旁",
    "T46n1912_003:0218b09": "正等別。何者。凡論入道正為用智旁為除",
    "T46n1912_003:0218b10": "惑。若從除惑而立名者。名從旁立。若從",
    "T46n1912_003:0218b11": "照境而立名者。名從正生。所破是惑惑望",
    "T46n1912_003:0218b12": "於智。惑即是他。故止息止從所破立即墮",
    "T46n1912_003:0218b13": "他性。能破之止復從能照。照望於惑照即",
    "T46n1912_003:0218b14": "是自。故停止止從能照立。即墮自性。此中",
    "T46n1912_003:0218b15": "所言照境等者。隨語便故。據理應云。依",
    "T46n1912_003:0218b16": "諦為正息惑為旁。至下釋觀方可云照。",
    "T46n1912_003:0218b17": "從若非下。若雙取自他即墮共性。文似雙",
    "T46n1912_003:0218b18": "非意實雙取。故云智斷因緣故止。不偏用",
    "T46n1912_003:0218b19": "一故似雙非。不止止義墮無因性。正是雙",
    "T46n1912_003:0218b20": "非秖是俱離自他故也。非止是離自。非不",
    "T46n1912_003:0218b21": "止是離他。離他是離所破。離自是離能",
    "T46n1912_003:0218b22": "依。故第三止墮無因性。觀亦如是可以比",
    "T46n1912_003:0218b23": "知。然能詮名實不出此三止三觀。故絕待中",
    "T46n1912_003:0218b24": "及顯體中。亦約此名而以辨頓。為除情計",
    "T46n1912_003:0218b25": "故須破性。故引龍樹不自生等。證離性過。",
    "T46n1912_003:0218b26": "無生下結也。絕待無生不從相待四句立",
    "T46n1912_003:0218b27": "名。四句立名下。斥成待義。互相因依待對",
    "T46n1912_003:0218b28": "而立。可思可說即可思議。執性未斷名為",
    "T46n1912_003:0218b29": "結惑。由結惑故未證無生名結惑生。被",
    "T46n1912_003:0218c01": "橫法破名為可破。二空義成相待義壞。名",
    "T46n1912_003:0218c02": "為可壞。起滅去。別約三止三觀破也。略舉",
    "T46n1912_003:0218c03": "中間一止一觀。具足應明三止三觀皆悉不",
    "T46n1912_003:0218c04": "成。中例前後故略不說。又竪下次竪破者。",
    "T46n1912_003:0218c05": "以從前自他四性生故。故是生生。能所俱",
    "T46n1912_003:0218c06": "生故名生生。不免性過即是有為。有為即",
    "T46n1912_003:0218c07": "為四相所遷大生生小生故名生生。因緣",
    "T46n1912_003:0218c08": "是生成所生法。又名為生故名生生。又因",
    "T46n1912_003:0218c09": "生果生故名生生。設於中道而起性過。亦",
    "T46n1912_003:0218c10": "屬生死。況復餘耶。雖三止觀名通三諦。若",
    "T46n1912_003:0218c11": "起四執尚無初觀故屬生死名為生生。",
    "T46n1912_003:0218c12": "破此等生入於涅槃名為不生。此之不生",
    "T46n1912_003:0218c13": "待生得名名生不生。待真不生說於俗生",
    "T46n1912_003:0218c14": "名不生生。待邊說中二邊俱生。破此二生",
    "T46n1912_003:0218c15": "名不生不生。一一文中皆悉應有三止三",
    "T46n1912_003:0218c16": "觀。文中但有二止名耳。初云止息見思即",
    "T46n1912_003:0218c17": "止息止。停住真諦即停止止。下二例之。故",
    "T46n1912_003:0218c18": "知三諦並闕不止止及以三觀。以不止止秖",
    "T46n1912_003:0218c19": "是諦理故不說也。觀義比止亦應可識。四",
    "T46n1912_003:0218c20": "句展轉生後後名。是故四句俱名相待。故",
    "T46n1912_003:0218c21": "須將橫入竪。一一竪句無不有橫。故止息",
    "T46n1912_003:0218c22": "等名遍於竪。是故應須橫竪二破方顯絕",
    "T46n1912_003:0218c23": "待不思議名。皆是下總斥。雖橫竪不同能計",
    "T46n1912_003:0218c24": "義等。是故亦云待對乃至破壞等也。問。橫",
    "T46n1912_003:0218c25": "計自他乃至無因是故生惑。竪至中道云",
    "T46n1912_003:0218c26": "何亦云結惑生等。答。後後皆是前前結惑。故",
    "T46n1912_003:0218c27": "皆是生。又中道未極猶屬教道。教道有惑",
    "T46n1912_003:0218c28": "故亦是生。又信教道於初心中。預計次第",
    "T46n1912_003:0218c29": "展轉能生。故判初心生結惑等。尚未是下",
    "T46n1912_003:0219a01": "亦別斥也。攬相待名成絕待已。還以待",
    "T46n1912_003:0219a02": "名展轉相況。是故後望於前雖得名止。復",
    "T46n1912_003:0219a03": "望於後還成不止。所以總彼相待中三。尚",
    "T46n1912_003:0219a04": "未成於絕待之中止息停止。況不止止。觀亦",
    "T46n1912_003:0219a05": "如是。中道雖復無別諦境。以之為後。若",
    "T46n1912_003:0219a06": "望實道不思議中亦未成止。故三諦止俱",
    "T46n1912_003:0219a07": "未名止。何以故下。釋前斥意。遣執不盡。",
    "T46n1912_003:0219a08": "釋待對中橫竪四句性執不斷。言語道不斷。",
    "T46n1912_003:0219a09": "釋其展轉相生成可思議也。業釋惑也。果",
    "T46n1912_003:0219a10": "釋生也。亦可業果二俱是生。言不絕者。釋",
    "T46n1912_003:0219a11": "可破可壞。今言下正釋絕待。先明所絕。所",
    "T46n1912_003:0219a12": "絕即上橫竪諸待。煩惱秖是四性計耳。由性",
    "T46n1912_003:0219a13": "計故有業有果。稟教修觀次第證得。如是",
    "T46n1912_003:0219a14": "皆成可思議等。是故須破。悉皆下次明能",
    "T46n1912_003:0219a15": "絕即是止觀。雖云能絕能稱於所。何者。既",
    "T46n1912_003:0219a16": "云絕待即待名絕故名為止。止亦自亡名",
    "T46n1912_003:0219a17": "不可得。觀亦如是。非所觀外能稱於所。故",
    "T46n1912_003:0219a18": "云觀冥如境。觀亦自亡故云何得有觀。止",
    "T46n1912_003:0219a19": "觀尚無等者斥於相待。絕待尚無豈立相待。",
    "T46n1912_003:0219a20": "故此止觀非但無於所除暗散。亦乃止觀體",
    "T46n1912_003:0219a21": "自本亡。何者。有所破故說有能破。所即能",
    "T46n1912_003:0219a22": "故無能可論。不得如彼相待名中。待能說",
    "T46n1912_003:0219a23": "所待所說能。又第三止觀待於無明說於",
    "T46n1912_003:0219a24": "法性。名之為止。待於法性說於無明。名",
    "T46n1912_003:0219a25": "為不止。法性不當止與不止。故約法性",
    "T46n1912_003:0219a26": "明第三止待前為異。故云待止不止說",
    "T46n1912_003:0219a27": "非止非不止。即是待前二止說第三止。二",
    "T46n1912_003:0219a28": "止皆對不止而說。故云止不止。若約竪說",
    "T46n1912_003:0219a29": "者。今絕待止觀尚無絕待。何得待生生之",
    "T46n1912_003:0219b01": "不止。說生不生之止觀。乃至待不生生之不",
    "T46n1912_003:0219b02": "止。說不生不生之止觀。何得二字冠下三",
    "T46n1912_003:0219b03": "句。故知下結釋絕意。先止中言皆不可得",
    "T46n1912_003:0219b04": "者。待即是絕。無待可論。故云止不至非止",
    "T46n1912_003:0219b05": "非不止皆不可得。橫竪並然。細思方見。待對",
    "T46n1912_003:0219b06": "既絕下。總結橫竪悉皆絕故。斥彼橫竪俱有",
    "T46n1912_003:0219b07": "為故。今既絕彼故非有為。不可思等者。不",
    "T46n1912_003:0219b08": "可以前橫竪四句。思之能見。非言說等明",
    "T46n1912_003:0219b09": "絕待不可說。既無橫竪四句名相。故前橫",
    "T46n1912_003:0219b10": "竪四句之中所生結惑等。一切皆滅。滅却絕",
    "T46n1912_003:0219b11": "待故云滅絕。能滅亦無故云絕滅。次結觀",
    "T46n1912_003:0219b12": "中顛倒等者。橫竪四句皆名為想。亦是絕有",
    "T46n1912_003:0219b13": "為等者。結得名異也。能絕體一隨所絕處",
    "T46n1912_003:0219b14": "得名不同。絕待止觀等者。次明利他。先明",
    "T46n1912_003:0219b15": "說意。自既證絕能隨四機。無說而說故云",
    "T46n1912_003:0219b16": "可說。若爾。何但三悉是化他法。第一義悉亦",
    "T46n1912_003:0219b17": "為化他。故以四章對於四悉。若有下正釋。",
    "T46n1912_003:0219b18": "問。今明說絕應但明絕。而以四章對於",
    "T46n1912_003:0219b19": "四悉。其義何耶。答。自行唯絕他宜不同。故",
    "T46n1912_003:0219b20": "以絕待離為四說。故玄文中。簡示用云。",
    "T46n1912_003:0219b21": "宗是自行故須簡他。用是益他。是故雙取。",
    "T46n1912_003:0219b22": "不思議用尚取方便。況圓絕待不得作圓",
    "T46n1912_003:0219b23": "四悉說耶。故玄文第六卷末明開四悉云。",
    "T46n1912_003:0219b24": "開麁世界成妙世界。乃至開麁第一義同",
    "T46n1912_003:0219b25": "成妙第一義。故無說而已。說必四悉。何者。",
    "T46n1912_003:0219b26": "異是隔別會成圓異。不異而異故對世界。通",
    "T46n1912_003:0219b27": "是生義名能通理。故以理善而對為人。對",
    "T46n1912_003:0219b28": "有能所絕無能所。亦寄能所為圓對治。絕",
    "T46n1912_003:0219b29": "待約理理雖無說。亦約絕理說第一義。說",
    "T46n1912_003:0219c01": "為止觀者。如是四章莫非止觀。無不皆至",
    "T46n1912_003:0219c02": "絕待之理。又約化儀以明絕者。如淨名中",
    "T46n1912_003:0219c03": "三十二菩薩。各自說己所入之門。門皆通理",
    "T46n1912_003:0219c04": "理故名絕。故諸菩薩說已語文殊言。仁者",
    "T46n1912_003:0219c05": "當說。文殊言。乃至無有言說文字是真入",
    "T46n1912_003:0219c06": "不二法門。得名滅絕。淨名杜口無言得名",
    "T46n1912_003:0219c07": "絕滅。問。同得絕待何故不同。答。兼有所",
    "T46n1912_003:0219c08": "表故示異途。諸菩薩表能詮不同。文殊表",
    "T46n1912_003:0219c09": "所詮不異。淨名表所詮無說。又諸菩薩但",
    "T46n1912_003:0219c10": "表化他。文殊表自行化他。淨名但表自行。",
    "T46n1912_003:0219c11": "各舉一邊共成妙事。四悉絕待準此可知。",
    "T46n1912_003:0219c12": "又大經不可說。大集無言。般若清淨。法華止",
    "T46n1912_003:0219c13": "歎。涅槃不生。皆絕待之異名也。然又須知諸",
    "T46n1912_003:0219c14": "教絕異。開顯無外方稱今文。此之下。結此",
    "T46n1912_003:0219c15": "絕待以成二空。初立。次是字下釋。初明性",
    "T46n1912_003:0219c16": "空。亦不在下次明相空。既破橫竪復赴四",
    "T46n1912_003:0219c17": "機。絕理如何所謂實相。實相之體具足二空。",
    "T46n1912_003:0219c18": "永異於前從假入空之二空也。是字不可得",
    "T46n1912_003:0219c19": "下結名。亦名下。明絕待異名。故如此下。釋",
    "T46n1912_003:0219c20": "絕待相。絕體既遍無所可對。故不因小名",
    "T46n1912_003:0219c21": "為大也。譬如下舉譬。可知。止觀亦爾下合",
    "T46n1912_003:0219c22": "譬。不因愚故名之為觀。不因亂故名之",
    "T46n1912_003:0219c23": "為止。世人下。破謬也。初總破世人依世心",
    "T46n1912_003:0219c24": "說。以語破語。語不可絕。釋絕不成。是故",
    "T46n1912_003:0219c25": "當知須識絕理。何以故下。釋世人語不成",
    "T46n1912_003:0219c26": "絕意語隨想變故語非絕。是故雖云悟不",
    "T46n1912_003:0219c27": "悟等。不免惑染。互待無已故名輪轉。悟約",
    "T46n1912_003:0219c28": "智證心約惑境。有心非悟悟乃絕心。不秖",
    "T46n1912_003:0219c29": "是無。無九界心故名不心。順想虛譚絕復",
    "T46n1912_003:0220a01": "成待無理可依故云無寄。若得意下。出絕",
    "T46n1912_003:0220a02": "待正體。既達絕理誰復分別。雖緣絕理分",
    "T46n1912_003:0220a03": "別不亡皆名為待。是則唯證名真慧開。又",
    "T46n1912_003:0220a04": "得意去明絕不可議。心行去明絕不可思",
    "T46n1912_003:0220a05": "隨智去重出絕位。亦不下。翻前世人謬解",
    "T46n1912_003:0220a06": "也等者。等取輪迴等也。種種下重斥也。真",
    "T46n1912_003:0220a07": "慧下。重舉位功能。如前下。又舉譬譬絕。前",
    "T46n1912_003:0220a08": "者進也。謂進火杖。杖進火已亦復自燒。絕",
    "T46n1912_003:0220a09": "諸待竟絕還自絕。故大論問曰。不應言無",
    "T46n1912_003:0220a10": "相。何以故。若言無相即是於相。若無無相",
    "T46n1912_003:0220a11": "不應復能破諸法相。若有無相。則不應",
    "T46n1912_003:0220a12": "言一切無相。答。以無相破諸相。若有無",
    "T46n1912_003:0220a13": "相相則墮諸法中。無相滅諸相亦自滅無",
    "T46n1912_003:0220a14": "相。如前火木然諸薪已。亦復自然。是故聖",
    "T46n1912_003:0220a15": "人修無相無相三昧以破無相。空空三昧無",
    "T46n1912_003:0220a16": "作無作三昧亦復如是。絕已復絕意亦同之。",
    "T46n1912_003:0220a17": "若爾下釋疑。疑云。真慧開發方名絕者。乃",
    "T46n1912_003:0220a18": "被初住。何益初心。今以下釋也。初心即是",
    "T46n1912_003:0220a19": "故無所失。聖在極位不可濫初。○三會異",
    "T46n1912_003:0220a20": "者。會諸經論悉皆成絕止觀。初文且會絕",
    "T46n1912_003:0220a21": "待異名。諸經下。會止觀異名雖通名絕寂",
    "T46n1912_003:0220a22": "照宛然。故諸經論所有異名。並是寂照之異",
    "T46n1912_003:0220a23": "名耳。故異名下。皆云絕大不可思議。所以者",
    "T46n1912_003:0220a24": "何下。釋會異意。一切皆是三德異名。是故",
    "T46n1912_003:0220a25": "會之令入三德。初般若下是觀異名。即般",
    "T46n1912_003:0220a26": "若德。解脫下即止異名。是解脫德。如虛空下",
    "T46n1912_003:0220a27": "是止觀不二異名。即法身德。般若是一法等",
    "T46n1912_003:0220a28": "者。即讚般若偈文也。解脫亦爾多諸名字",
    "T46n1912_003:0220a29": "者。即大經第五百句解脫文也。近七八紙。古",
    "T46n1912_003:0220b01": "今講者長唱而已。真諦三藏有一卷記。釋此",
    "T46n1912_003:0220b02": "百句。天台大師曾於靈石寺。一夏講此百句",
    "T46n1912_003:0220b03": "解脫。每一一句以百句釋。百句乃成一萬",
    "T46n1912_003:0220b04": "法門一萬名字。章安云。先學自飽而不記錄。",
    "T46n1912_003:0220b05": "今無所傳。惜哉惜哉。後代無聞。虛空等者。",
    "T46n1912_003:0220b06": "譬如虛空亦有四名。一虛空。二無所有。三",
    "T46n1912_003:0220b07": "不動。四無礙。虛空無形尚有四名。況不思",
    "T46n1912_003:0220b08": "議非止非觀。問。此中但會止觀異名。何須",
    "T46n1912_003:0220b09": "列此法身異耶。答。下文通德。既以止觀",
    "T46n1912_003:0220b10": "通於三德。是故會異列於法身。故知諸經",
    "T46n1912_003:0220b11": "雖復多名。不出止觀又以不二。故知秖是",
    "T46n1912_003:0220b12": "三德異名。當知下。結云三德秖是一實相法。",
    "T46n1912_003:0220b13": "隨眾生類為立異名。若聞下誡勸也。絕待",
    "T46n1912_003:0220b14": "意深誡勿驚畏。會異名廣勸勿生疑。相待",
    "T46n1912_003:0220b15": "義近故不須勸。通德秖是絕待所通。故亦不",
    "T46n1912_003:0220b16": "勸。又止觀自相會下。今既絕前諸相待名。",
    "T46n1912_003:0220b17": "故相待名咸成絕待。所以還寄止息等義。以",
    "T46n1912_003:0220b18": "自相會。止亦名觀即停止止。觀亦名止即貫",
    "T46n1912_003:0220b19": "穿觀。不止即是不止止也。不觀即是不觀觀",
    "T46n1912_003:0220b20": "也。皆須約圓以釋息等。三惑體寂名之為",
    "T46n1912_003:0220b21": "息。三諦理遍名之曰停。諦理不當止與不",
    "T46n1912_003:0220b22": "止。無惑可破名為貫穿。無智可照名為觀",
    "T46n1912_003:0220b23": "達。達理不當觀與不觀。若絕待名自相會",
    "T46n1912_003:0220b24": "者。止亦名觀寂即照故。亦名不止寂體自",
    "T46n1912_003:0220b25": "亡。觀亦名止照即寂故。亦名不觀照體自",
    "T46n1912_003:0220b26": "亡。如空非明暗明暗即空。空明非明空暗",
    "T46n1912_003:0220b27": "非暗。非暗而暗非明而明。寂照止觀例此",
    "T46n1912_003:0220b28": "可知。○四通三德中。初文先明用名之意。",
    "T46n1912_003:0220b29": "先問。為對下答。次諸法下重問。大論下重答。",
    "T46n1912_003:0220c01": "自他初後等者。菩薩初心常觀涅槃。自行初",
    "T46n1912_003:0220c02": "修也。亦令眾生常觀涅槃。化他初修也。安",
    "T46n1912_003:0220c03": "置諸子祕密藏中。化他後入也。我亦不久自",
    "T46n1912_003:0220c04": "住其中。自行後入也。故知自他初心無不",
    "T46n1912_003:0220c05": "皆修。自他後心無不皆入即是今文一部正",
    "T46n1912_003:0220c06": "意。始終秖是觀於三德入於三德。何者。且",
    "T46n1912_003:0220c07": "五略中。初發大心去。自行初修也。裂大網去。",
    "T46n1912_003:0220c08": "化他初修也。歸大處去。自他後入也。次廣釋",
    "T46n1912_003:0220c09": "中。釋名自行初也。起教化他初也。指歸自他",
    "T46n1912_003:0220c10": "後也。若別論者。涅槃唯果。今從通義故遍",
    "T46n1912_003:0220c11": "初後。故用對之以為行本。次若用下正明",
    "T46n1912_003:0220c12": "相通中。初以兩字共通三德者。若分兩",
    "T46n1912_003:0220c13": "字不能具德。故須二合義方具三。問下釋",
    "T46n1912_003:0220c14": "疑也。凡能通名通於所通。能所相稱方期",
    "T46n1912_003:0220c15": "所至。但用二法為能通名。云何通至所通",
    "T46n1912_003:0220c16": "三法。答。藏通止觀二法別異。尚不能通別",
    "T46n1912_003:0220c17": "異三德。若不思議一心止觀則能通於一心",
    "T46n1912_003:0220c18": "三德。二三雖殊不思議一不二而二以通二",
    "T46n1912_003:0220c19": "德。二而不二以通法身。又大品下。引證也。",
    "T46n1912_003:0220c20": "故大論五十二。委悉列釋百八三昧竟。即",
    "T46n1912_003:0220c21": "云。前十八空。釋般若竟。今以百八三昧",
    "T46n1912_003:0220c22": "釋禪。既是首楞嚴禪種智般若。故知此二不",
    "T46n1912_003:0220c23": "可孤然。是則一一空中一切空。一一空中一",
    "T46n1912_003:0220c24": "切定。一一定中一切定。一一定中一切空。經",
    "T46n1912_003:0220c25": "論列數從事而立。破十八有云十八空。對",
    "T46n1912_003:0220c26": "百八散云百八定。如火燒物隨物得名。豈",
    "T46n1912_003:0220c27": "所燒殊令火別異。故引十八空以證於觀。",
    "T46n1912_003:0220c28": "引百八三昧以證於止。二而不二而證法",
    "T46n1912_003:0220c29": "身。是故下復引大經重證二名。義兼三德。",
    "T46n1912_003:0221a01": "二十五云。一切眾生皆悉盡有首楞嚴定。首",
    "T46n1912_003:0221a02": "楞嚴定亦名般若。亦名金剛三昧。亦名師",
    "T46n1912_003:0221a03": "子吼。亦名佛性。經稱首楞嚴定有五種名。",
    "T46n1912_003:0221a04": "楞嚴亦在五名之內。今引佛性有五種名。",
    "T46n1912_003:0221a05": "佛性亦在五名之內。今所引者。以通兼別",
    "T46n1912_003:0221a06": "故也。其意如何。答。經釋眾生有楞嚴定。故",
    "T46n1912_003:0221a07": "云楞嚴有五種名。若通論者。云師子吼有",
    "T46n1912_003:0221a08": "五種名。乃至般若有五種名。於理無失。雖",
    "T46n1912_003:0221a09": "皆無失。然五名中佛性是通。通定慧故。餘",
    "T46n1912_003:0221a10": "之四名二二寄局。般若師子吼從慧為名。金",
    "T46n1912_003:0221a11": "剛首楞嚴從定為名。今明佛性非定非慧",
    "T46n1912_003:0221a12": "而定而慧。故云佛性有五種名。以證今文",
    "T46n1912_003:0221a13": "不二而二。復次下各通也。初明各通之意。止",
    "T46n1912_003:0221a14": "之與觀互相有故。故得各通。如止有觀亦",
    "T46n1912_003:0221a15": "復自有非止非觀。觀若有止亦復自有非止",
    "T46n1912_003:0221a16": "非觀。是故止觀各得通三。如止息下。次正",
    "T46n1912_003:0221a17": "各通。初止次觀。又前文共通從名便故。今",
    "T46n1912_003:0221a18": "此各通從義便故。故將二止以對二德。不",
    "T46n1912_003:0221a19": "止止義似非止觀故通法身。觀亦如是可",
    "T46n1912_003:0221a20": "以準知。復次止觀下言共通者。不同前文",
    "T46n1912_003:0221a21": "兩字共通。今此止觀各有三義。二二並通故",
    "T46n1912_003:0221a22": "名為共。復次三德下。復以三德通於止觀。",
    "T46n1912_003:0221a23": "問。止觀通德即是能詮通至所詮。何故復以",
    "T46n1912_003:0221a24": "德通止觀。答。名召於理名為通德。理應",
    "T46n1912_003:0221a25": "於名名為德通。理不應名。名無所通。名",
    "T46n1912_003:0221a26": "不召理理無能顯。又名即理故止觀通德。",
    "T46n1912_003:0221a27": "理即名故德通止觀。又止觀並有三德義",
    "T46n1912_003:0221a28": "故止觀通德。三德亦有止觀義故德通止",
    "T46n1912_003:0221a29": "觀。為此三義復須德通。為顯理教融通無",
    "T46n1912_003:0221b01": "礙。是故互辨究竟今文。名正理旁已如前",
    "T46n1912_003:0221b02": "說。亦應又約行論止觀與德互通。義在下",
    "T46n1912_003:0221b03": "文故今未辨。於中亦先共次各。共謂三德",
    "T46n1912_003:0221b04": "共通止觀及非止觀。各謂三德各各具三。",
    "T46n1912_003:0221b05": "如文可見。若信下。舉例勸信。初舉異名",
    "T46n1912_003:0221b06": "勸信三德。所言止觀互相通者。本示止觀",
    "T46n1912_003:0221b07": "是絕是妙。能通絕妙不思議德。既信三德",
    "T46n1912_003:0221b08": "須信止觀。若信下。引喻勸信。而諸經下。名",
    "T46n1912_003:0221b09": "偏意圓。初諸經。楞嚴智度如前引證。不二而",
    "T46n1912_003:0221b10": "二已略知竟。一一既其諸法具足。當知無",
    "T46n1912_003:0221b11": "非祕密之藏。言楞嚴者。他云寶名。諸大菩",
    "T46n1912_003:0221b12": "薩皆以此寶而為首飾。菩薩得此首飾寶",
    "T46n1912_003:0221b13": "者。具足三昧。從寶為名名楞嚴定。大經云。",
    "T46n1912_003:0221b14": "首楞者。一切事竟。嚴名堅固。一切畢竟而",
    "T46n1912_003:0221b15": "得堅固名首楞嚴。大論十八翻為健相。大",
    "T46n1912_003:0221b16": "經大論並以三字俱是梵音。俱名三昧。唐梵",
    "T46n1912_003:0221b17": "二釋未見所憑。故知經題不從首飾。止觀",
    "T46n1912_003:0221b18": "亦爾下。引於止觀以例諸經。偏舉下況釋",
    "T46n1912_003:0221b19": "也。諸經偏舉尚具三德。況今止觀是圓舉耶。",
    "T46n1912_003:0221b20": "此是圓具非謂圓頓。義雖圓頓語意且爾。",
    "T46n1912_003:0221b21": "次通諸異名如文。又通諸三名者。三名無",
    "T46n1912_003:0221b22": "量故云一切。今依金光明觀音玄淨名疏等。",
    "T46n1912_003:0221b23": "並以十三例釋三德。言十三者。頌曰。道識",
    "T46n1912_003:0221b24": "性般若。菩提大乘身。涅槃三寶德。一一皆三",
    "T46n1912_003:0221b25": "法。今文略列菩提等三。仍略不釋。今依彼",
    "T46n1912_003:0221b26": "部略屬對之。三德如前。三菩提者。實性即",
    "T46n1912_003:0221b27": "法身。實智即般若。方便即解脫。三佛性者。正",
    "T46n1912_003:0221b28": "因即法身。了因即般若。緣因即解脫。言三",
    "T46n1912_003:0221b29": "寶者。法寶即法身。佛寶即般若。僧寶即解",
    "T46n1912_003:0221c01": "脫。三道者。煩惱即般若。結業即解脫。苦即是",
    "T46n1912_003:0221c02": "法身。言三識者。真諦三藏云。阿陀那七識。",
    "T46n1912_003:0221c03": "此云執我識。此即惑性體是緣因阿賴耶八",
    "T46n1912_003:0221c04": "識。此名藏識。以能盛持智種不失。體是無",
    "T46n1912_003:0221c05": "沒無明。無明之性性是了因。菴摩羅九識名",
    "T46n1912_003:0221c06": "清淨識。即是正因。唐三藏不許此釋云。第",
    "T46n1912_003:0221c07": "九乃是第八異名。故新譯攝論不存第九地",
    "T46n1912_003:0221c08": "論文中亦無第九。但以第八對於正因。第",
    "T46n1912_003:0221c09": "七對於了因。第六以對緣因。今依真諦仍",
    "T46n1912_003:0221c10": "合六七共為緣因。以第六中是事善惡亦",
    "T46n1912_003:0221c11": "是惑性。委釋識義非今所論。但以三識體",
    "T46n1912_003:0221c12": "性對於三德三因。於理即足。論家雖云翻",
    "T46n1912_003:0221c13": "識為智。而不即照三識一心。即此一心三",
    "T46n1912_003:0221c14": "智具足。三般若者。實相正因。觀照了因。文字",
    "T46n1912_003:0221c15": "緣因。對德可知。三大乘者。理乘法身。隨乘",
    "T46n1912_003:0221c16": "般若。得乘解脫。言三身者。如旨歸中。三涅",
    "T46n1912_003:0221c17": "槃者。性淨即法身。圓淨即般若。方便淨解脫。",
    "T46n1912_003:0221c18": "古人不立圓淨。仍以方便對於報身。諸文",
    "T46n1912_003:0221c19": "有破(云云)。然此十三展轉相對其義不殊。義",
    "T46n1912_003:0221c20": "雖不殊生起次第不無前後。無始流轉不",
    "T46n1912_003:0221c21": "出三道。流轉由識識內具性照性由智。智",
    "T46n1912_003:0221c22": "滿成道道由乘至。至故身顯。顯必涅槃。涅",
    "T46n1912_003:0221c23": "槃具故稱為三寶。寶必具德。是故始終且",
    "T46n1912_003:0221c24": "列此十。問云何下。廣料簡德。初出舊解。且",
    "T46n1912_003:0221c25": "引大經問起其意。是彼經中宗極之義。又",
    "T46n1912_003:0221c26": "是一家行解旨歸。故須料簡。具引古今大小",
    "T46n1912_003:0221c27": "乘師比決校量。方顯絕待三德祕藏故哀歎",
    "T46n1912_003:0221c28": "品云。云何名為祕密之藏。猶如伊字。三點",
    "T46n1912_003:0221c29": "若並則不成伊。縱亦不成。如摩醯首羅面",
    "T46n1912_003:0222a01": "上三目乃得成伊。三點若別亦不成伊。我",
    "T46n1912_003:0222a02": "亦如是。解脫之法亦非涅槃。如來之身亦",
    "T46n1912_003:0222a03": "非涅槃。摩訶般若亦非涅槃。三法各異亦",
    "T46n1912_003:0222a04": "非涅槃。我今安住如是三法。為眾生故名",
    "T46n1912_003:0222a05": "入涅槃。如世伊字。章安云。西方俗典伊有",
    "T46n1912_003:0222a06": "新舊。舊伊縱橫如橫川等可譬他經。新伊",
    "T46n1912_003:0222a07": "字者不縱不橫。如此方草下可譬圓經。欲",
    "T46n1912_003:0222a08": "釋新伊。應須先了他人異解。方免舊伊",
    "T46n1912_003:0222a09": "縱橫等過。乃至邪宗橫計等失。故塗灰外道",
    "T46n1912_003:0222a10": "亦計大自在天。具足三德云。法身充滿法",
    "T46n1912_003:0222a11": "界。報身居自在天。三目八臂即摩醯首羅是",
    "T46n1912_003:0222a12": "也。化身隨形六道。況大小乘諸師釋義。為",
    "T46n1912_003:0222a13": "是義故。委出諸師。初小乘師。言種智已圓",
    "T46n1912_003:0222a14": "者。謂三十四心斷結之時。已有般若名為",
    "T46n1912_003:0222a15": "種智。父母生身猶未滅度。名為果縛。雖斷",
    "T46n1912_003:0222a16": "子縛果縛未除。但是有餘未得無餘。故云",
    "T46n1912_003:0222a17": "未具。雖斷通惑未有法身。身是無常猶資",
    "T46n1912_003:0222a18": "段食。段食非一是故云雜。以三藏佛同凡",
    "T46n1912_003:0222a19": "報故。一優。謂般若德種智已圓。二劣。謂解",
    "T46n1912_003:0222a20": "脫未具身是雜食。此二雖劣已有少分。具",
    "T46n1912_003:0222a21": "在不久義當一時。譬之橫川及以走火。走",
    "T46n1912_003:0222a22": "火者烈火也。並一畫長餘畫短故也。三德亦",
    "T46n1912_003:0222a23": "爾。雖則俱有優劣不同。又云下第二師中。",
    "T46n1912_003:0222a24": "言先得相好者。謂百劫已滿。次得種智者。",
    "T46n1912_003:0222a25": "謂三十四心。後滅身智者。謂八十入滅。無",
    "T46n1912_003:0222a26": "餘在當故云方具。譬意可知。而生公云。般",
    "T46n1912_003:0222a27": "若居宗在上。全濫小乘初師三德。縱異小",
    "T46n1912_003:0222a28": "乘終成縱義。仍同次師。若入下第三師。若",
    "T46n1912_003:0222a29": "入滅定等者。既有身在名為法身。受想心",
    "T46n1912_003:0222b01": "所識智不行。名無般若。故云無智。羅漢在",
    "T46n1912_003:0222b02": "無色等者。無色般含。於彼無色得有餘般。",
    "T46n1912_003:0222b03": "名為羅漢。唯有心智而無色身。似有般",
    "T46n1912_003:0222b04": "若而無法身。若入無餘等者。灰身故無身。",
    "T46n1912_003:0222b05": "滅智故無智。獨一解脫故云孤調。此則三法",
    "T46n1912_003:0222b06": "各屬一人。云不相關。若使三法並在一人。",
    "T46n1912_003:0222b07": "謂滅定起有斷結智。不在無色復名有",
    "T46n1912_003:0222b08": "身。定當無餘名有解脫。同在一人故名",
    "T46n1912_003:0222b09": "為並。若以三法累在一人。謂先得無色",
    "T46n1912_003:0222b10": "次在滅定後入無餘。故名為縱。此則小乘",
    "T46n1912_003:0222b11": "三師。永闕伊字義也。次大乘初師云法身",
    "T46n1912_003:0222b12": "是正體等者。法身本有是故居初。二德當",
    "T46n1912_003:0222b13": "有是故居次。於二德中般若必居無累之",
    "T46n1912_003:0222b14": "前。故成縱義。此二彌亘者。般若解脫也。彌",
    "T46n1912_003:0222b15": "滿也。布也。亘遍也。雖修種智種智未具。分",
    "T46n1912_003:0222b16": "得解脫。解脫未滿亦得名淨。亦得名穢。",
    "T46n1912_003:0222b17": "展轉相望互為淨穢。隔無量生跨無量世。",
    "T46n1912_003:0222b18": "生世無別綺文故爾。經歷時節三德次第。",
    "T46n1912_003:0222b19": "故名為縱。次師云三德無前後等者。初師",
    "T46n1912_003:0222b20": "體唯法身。此師體具三德。雖具三德義同",
    "T46n1912_003:0222b21": "初師。據體具邊復不相冥。故成橫義。以本",
    "T46n1912_003:0222b22": "有故名為體橫。從修得邊名為義縱。後師",
    "T46n1912_003:0222b23": "云體義俱不殊等者。體之與義俱從本有。",
    "T46n1912_003:0222b24": "故云不殊。據行證得復似前後。故云隱顯。",
    "T46n1912_003:0222b25": "法身一德在纏為隱出纏為顯。餘之二德種",
    "T46n1912_003:0222b26": "子久具。名之為隱究竟果滿名之為顯。三",
    "T46n1912_003:0222b27": "德俱有此之二義。本有三法俱名為橫。俱",
    "T46n1912_003:0222b28": "有隱顯故俱名縱。以隱顯故則有先後。故",
    "T46n1912_003:0222b29": "成縱也。眾釋如此下結斥也。大小六釋皆悉",
    "T46n1912_003:0222c01": "不與大經文會。今明下。今家正釋。以三義",
    "T46n1912_003:0222c02": "故方應經旨。理性三德含一切法。故名為",
    "T46n1912_003:0222c03": "藏。一皆具三三三相冥。三秖是一一一無",
    "T46n1912_003:0222c04": "一。是故此藏不可三一縱橫一異。而言思",
    "T46n1912_003:0222c05": "之。是故皆云不可思議及那忽等。一異等者。",
    "T46n1912_003:0222c06": "並別名異。對異語便故云一耳。身常等者。",
    "T46n1912_003:0222c07": "此之行因修向理藏。至得果時法身已滿。",
    "T46n1912_003:0222c08": "故云身常。種智已成故云智圓。煩惱永盡",
    "T46n1912_003:0222c09": "故云斷具。理藏釋者。六即之中當理即也。",
    "T46n1912_003:0222c10": "行因釋者。六即之中別在究竟通具五即",
    "T46n1912_003:0222c11": "也。今對理釋別從究竟。雖身常等得非前",
    "T46n1912_003:0222c12": "後。故不成縱。理之與修因之與果。並一時",
    "T46n1912_003:0222c13": "具而皆互融。彼彼相冥故非橫義。言相冥",
    "T46n1912_003:0222c14": "者且從行說。理性冥故方令行冥。行能顯",
    "T46n1912_003:0222c15": "理故從行說。能種種者。非但三德有利他",
    "T46n1912_003:0222c16": "用。法身亦然。故約化用則一身一切身。一",
    "T46n1912_003:0222c17": "智一切智。一脫一切脫。是故名為種種建",
    "T46n1912_003:0222c18": "立。息化論歸同歸冥寂。故云第一義也。次",
    "T46n1912_003:0222c19": "即一下約字義釋者。秖是三點同是一伊。",
    "T46n1912_003:0222c20": "雖是一伊而有三點。是故伊字非縱非橫。",
    "T46n1912_003:0222c21": "不同舊義。故曰真伊。應知大經始終三德。",
    "T46n1912_003:0222c22": "故於經初哀歎品中。以伊字義釋此三德。",
    "T46n1912_003:0222c23": "三十六問廣顯三德。所以序中序於三德。純",
    "T46n1912_003:0222c24": "陀一品明涅槃施正明三德。從長壽去十",
    "T46n1912_003:0222c25": "四品中。明涅槃義解釋三德。言以佛法",
    "T46n1912_003:0222c26": "不付聲聞付諸菩薩者。正是付此三德祕",
    "T46n1912_003:0222c27": "藏。從現病去凡有五品。明涅槃行修此三",
    "T46n1912_003:0222c28": "德。從師子吼去至陳如品。凡有三品。明涅",
    "T46n1912_003:0222c29": "槃用即三德功能。若了三德在一心中。則",
    "T46n1912_003:0223a01": "大經一部居于方寸。況法華開顯十方三世",
    "T46n1912_003:0223a02": "同說三軌。三軌妙故。故云妙法。華嚴法界",
    "T46n1912_003:0223a03": "淨名解脫不共般若與此三德一體無殊。若",
    "T46n1912_003:0223a04": "識此意。今文可了十方佛法在一剎那。問",
    "T46n1912_003:0223a05": "下料簡。有二重問答。初文正判。次文開通。",
    "T46n1912_003:0223a06": "初文問者。三德四德俱在涅槃。云何同異。",
    "T46n1912_003:0223a07": "答意者。三四似別俱在涅槃。涅槃不殊三",
    "T46n1912_003:0223a08": "四不別。是故會通令識不二。於中復有通",
    "T46n1912_003:0223a09": "別二會。初通會者。三德一一皆具四德。故名",
    "T46n1912_003:0223a10": "為通。通復二解。初引大經。法身常故二德",
    "T46n1912_003:0223a11": "亦常。既有於常豈無樂等。此乃比望準例",
    "T46n1912_003:0223a12": "以釋。法既有常必有餘三。復以餘二反例",
    "T46n1912_003:0223a13": "法身。佛是覺了。覺了是智。故屬般若。又能",
    "T46n1912_003:0223a14": "垂形調伏於他。故屬解脫。是故佛字具有",
    "T46n1912_003:0223a15": "二德。次引大經因滅五陰。皆具四德。陰即",
    "T46n1912_003:0223a16": "法身。法身既然。餘二例爾。故知三德皆具四",
    "T46n1912_003:0223a17": "德。是則通對有此二解。次若依下。復轉五",
    "T46n1912_003:0223a18": "陰及四念處。以成四德。別別相對故名為",
    "T46n1912_003:0223a19": "別。是則別對亦有二解。謂陰及念處開合",
    "T46n1912_003:0223a20": "不同。準文可見(云云)。是則下結。依圓是頓義",
    "T46n1912_003:0223a21": "等者。如向所對通別二解。但以法對法未",
    "T46n1912_003:0223a22": "論行相。若初心觀便成頓義。後心方會便",
    "T46n1912_003:0223a23": "成別義。次開通中初問意者。前第二卷末云。",
    "T46n1912_003:0223a24": "有發心所治之三障。乃至究竟所治之三障。",
    "T46n1912_003:0223a25": "又云。有發心所得之三德。乃至究竟所得之",
    "T46n1912_003:0223a26": "三德。此則三障三德俱通至極。今將三道四",
    "T46n1912_003:0223a27": "倒以並三障。障之與道及以四倒。名異義",
    "T46n1912_003:0223a28": "同。隱蔽聖德名之為障。通至生死名之",
    "T46n1912_003:0223a29": "為道。見解違理名之為倒。倒故能障。障故",
    "T46n1912_003:0223b01": "生死。是故今以三道四倒並難三障。開謂",
    "T46n1912_003:0223b02": "開拓通近至遠。答中先許所問。次為解釋。",
    "T46n1912_003:0223b03": "先許問云。倒道及倒三義既同。俱應至",
    "T46n1912_003:0223b04": "極。次何者下。為釋倒意以義同故。於中",
    "T46n1912_003:0223b05": "重明三障義通。通至極故極方破盡。故云",
    "T46n1912_003:0223b06": "至極。以許三道亦至極故。所以業報煩惱",
    "T46n1912_003:0223b07": "一一開三。言報由三種煩惱者。恐文誤。應",
    "T46n1912_003:0223b08": "云業由三種煩惱。從又約下。次示三道四",
    "T46n1912_003:0223b09": "倒至極。報障分三既至於極。一一報中開",
    "T46n1912_003:0223b10": "於三道。是故三道亦至於極。何者。分段三",
    "T46n1912_003:0223b11": "道。謂見思惑為煩惱道。煩惱潤業名為業",
    "T46n1912_003:0223b12": "道。感界內生名為苦道。方便三道。謂塵沙",
    "T46n1912_003:0223b13": "惑為煩惱道。以無漏業名為業道。變易生",
    "T46n1912_003:0223b14": "死名為苦道。實報三道。謂無明惑為煩惱",
    "T46n1912_003:0223b15": "道。非漏非無漏業為業道。彼土變易名為苦",
    "T46n1912_003:0223b16": "道。問。何不感寂光。答。今論感報不論寂",
    "T46n1912_003:0223b17": "光。寂光無報故不說也。約三煩惱各開四",
    "T46n1912_003:0223b18": "倒者。見思煩惱有常等四。塵沙煩惱有無",
    "T46n1912_003:0223b19": "常等四。無明煩惱又有常等四。問。今文三障",
    "T46n1912_003:0223b20": "之中已明苦及煩惱。何不云業開為三耶。",
    "T46n1912_003:0223b21": "答。業由煩惱是故感報。已說餘二業居其",
    "T46n1912_003:0223b22": "間。故不須說。問。何故。諸倒唯說有四不",
    "T46n1912_003:0223b23": "三不五。答中但說常及無常等耶。答。理",
    "T46n1912_003:0223b24": "本無名彊為立名。雖彊為立德不出四。佛",
    "T46n1912_003:0223b25": "滅度後外人竊佛常等四名。以計神我。故",
    "T46n1912_003:0223b26": "佛初出說無常等。以破常等。二乘不了計",
    "T46n1912_003:0223b27": "無常等。以之為極。故佛復說常等四德說",
    "T46n1912_003:0223b28": "無常等。出假菩薩異二乘邊。名為常等。菩",
    "T46n1912_003:0223b29": "薩不達但執教道。又說非常非無常等。以",
    "T46n1912_003:0223c01": "破常等。此約漸教化儀以說。若頓教者。即",
    "T46n1912_003:0223c02": "於常等說無常等。而達無常。即達中道祕",
    "T46n1912_003:0223c03": "密之藏。依圓是頓依別是漸。意亦同此。但別",
    "T46n1912_003:0223c04": "教次第少異化儀。思之可見。○次釋體相",
    "T46n1912_003:0223c05": "中。明此止觀所顯之體。雖用止觀以為能",
    "T46n1912_003:0223c06": "顯。止觀是行行藉教興。教為能詮行理為",
    "T46n1912_003:0223c07": "所。行望於理復為能顯。能顯復通因果得",
    "T46n1912_003:0223c08": "失。得謂能顯今之妙體。失謂但屬方便凡",
    "T46n1912_003:0223c09": "小。是故今文四章顯體。於中初明來意。亦",
    "T46n1912_003:0223c10": "是結前生後。從初至若向是結前兩章。既",
    "T46n1912_003:0223c11": "知至如前結前大意。名字至若向結前釋",
    "T46n1912_003:0223c12": "名。須識已下生後顯體。大意通於因果自他。",
    "T46n1912_003:0223c13": "故云豁達。釋名遍於偏圓橫竪。故云曠遠。",
    "T46n1912_003:0223c14": "曠橫廣也遠竪深也。如釋名中相待即是亦",
    "T46n1912_003:0223c15": "橫亦竪。絕待即是橫竪不二。此約橫竪而論",
    "T46n1912_003:0223c16": "不二。通德竪遠也。會異橫廣也。此則約不二",
    "T46n1912_003:0223c17": "而論二。初云如前。次云若向者。前之與向",
    "T46n1912_003:0223c18": "義俱在往。義而推之以小遠者為前。以稍",
    "T46n1912_003:0223c19": "近者為向。故法華經不輕品云。誹謗獲罪",
    "T46n1912_003:0223c20": "如前所說。指法師品在第四卷。所得功",
    "T46n1912_003:0223c21": "德如向所說。指法師功德品在第六初。須",
    "T46n1912_003:0223c22": "識體理淵玄者。復以體相望於前二。前二俱",
    "T46n1912_003:0223c23": "橫體相唯竪。故云淵玄。淵深也。玄幽也。故",
    "T46n1912_003:0223c24": "分別中云。體相竪餘八橫。此據一往大分而",
    "T46n1912_003:0223c25": "言。故釋名中復通橫竪及不二等。次開章別",
    "T46n1912_003:0223c26": "釋中。所詮諦理名之為體。分別權實大小",
    "T46n1912_003:0223c27": "不同。故名為相。亦云顯體者。體是所顯。教",
    "T46n1912_003:0223c28": "相眼智即是能顯。能從於所故云顯體。初",
    "T46n1912_003:0223c29": "云粗寄四意者。粗略也。體相難申略寄四",
    "T46n1912_003:0224a01": "意方能識體。夫理藉下。明用章所依及生",
    "T46n1912_003:0224a02": "起者。教能詮理故教居初。詣理須行行即",
    "T46n1912_003:0224a03": "眼智。是故居次。次辨所詣即是理境。是故",
    "T46n1912_003:0224a04": "居次。辨取理人自他得失。是故居次。若從",
    "T46n1912_003:0224a05": "生起似如四章共成體相。解釋文旨當分",
    "T46n1912_003:0224a06": "高深。俱能顯體豈須相假。問。初教相章與",
    "T46n1912_003:0224a07": "釋名何別。答。彼釋通名但得名教。今判",
    "T46n1912_003:0224a08": "同異故云教相。問。既云體相那列教相。",
    "T46n1912_003:0224a09": "答。雖語能詮意在所詮。不約能詮無以",
    "T46n1912_003:0224a10": "辨所。約眼智章能所亦爾。如前通德德是",
    "T46n1912_003:0224a11": "所詮。明能通名能至於所。以所顯能故云",
    "T46n1912_003:0224a12": "通德。故釋名四段意在絕待。體相四章意在",
    "T46n1912_003:0224a13": "境界。是故四章文四義二。章意在一。法華",
    "T46n1912_003:0224a14": "下。明用章意者。前釋名中既用玄文待絕",
    "T46n1912_003:0224a15": "二妙。故今顯體。還用疏中四一顯實。實不異",
    "T46n1912_003:0224a16": "彼是故用之。此四一名本出光宅。光宅疏",
    "T46n1912_003:0224a17": "意。以三三為權指於昔教。以四一為實",
    "T46n1912_003:0224a18": "指於法華。昔三無果故三但三。今教無三",
    "T46n1912_003:0224a19": "四種皆一。故云四一。今家和舊亦作四一。",
    "T46n1912_003:0224a20": "數同名異不全同舊。舊云果一今云理一。",
    "T46n1912_003:0224a21": "若無理印則同魔說。舊云因一今云行一。",
    "T46n1912_003:0224a22": "因語則單。行通因果。人教二一與舊不殊。",
    "T46n1912_003:0224a23": "玄文有破今不具論。玄文復以十妙而為",
    "T46n1912_003:0224a24": "十一。今且依四以對四章。故經云。為令眾",
    "T46n1912_003:0224a25": "生開佛知見。取所知見而為理一。但教菩",
    "T46n1912_003:0224a26": "薩即是人一。常為一事即是行一。為眾生",
    "T46n1912_003:0224a27": "說即是教一。疏釋理一約能知見。又為四",
    "T46n1912_003:0224a28": "釋謂四智四門四位觀心。能所相對四章義",
    "T46n1912_003:0224a29": "足。智是眼智。門是教相。觀心秖是稟教證",
    "T46n1912_003:0224b01": "智次位秖是眼智所階。以契於理。於中先",
    "T46n1912_003:0224b02": "明教相中。初文更明來意故也。名即是教",
    "T46n1912_003:0224b03": "故云教相。但前釋名。名通凡聖大小偏圓。",
    "T46n1912_003:0224b04": "不能尋之求於別體。別體不顯欲捨偏",
    "T46n1912_003:0224b05": "從圓。無由能致。今明此章分其相別。教",
    "T46n1912_003:0224b06": "家之相。故云教相。言通別者。如大經三十",
    "T46n1912_003:0224b07": "三云。佛言。須陀洹者名為逆流。迦葉難言。",
    "T46n1912_003:0224b08": "若如是者阿羅漢乃至佛。亦得名為須陀",
    "T46n1912_003:0224b09": "洹耶。佛乃至須陀洹亦名佛耶。迦葉正以",
    "T46n1912_003:0224b10": "通名難於別體。以逆流名通一切故。若",
    "T46n1912_003:0224b11": "言所斷三結名須陀洹。乃至三十四心名",
    "T46n1912_003:0224b12": "為佛者。則名體俱別。前止觀名其名既通。今",
    "T46n1912_003:0224b13": "以別體甄於通名。故不必須名體俱別。又",
    "T46n1912_003:0224b14": "如成論止觀異時。薩婆多宗止觀同時。雖",
    "T46n1912_003:0224b15": "有同時異時之言。豈可以彼同時為圓異",
    "T46n1912_003:0224b16": "時為別。是故須以教相簡之。前釋名中。意",
    "T46n1912_003:0224b17": "且總語衍門三諦。亦可義兼三藏真諦。今",
    "T46n1912_003:0224b18": "顯體中欲委分別從寬就狹。所以始自凡",
    "T46n1912_003:0224b19": "夫終至圓極。皆名止觀。初明有漏者界內",
    "T46n1912_003:0224b20": "法也。止善所治謂殺盜等。行善所生謂放生",
    "T46n1912_003:0224b21": "等。由行由止故得善名。名止行善。四禪等",
    "T46n1912_003:0224b22": "者。準下攝法此據多分。若委說者。如四禪",
    "T46n1912_003:0224b23": "中各有一心。名為止相。餘並屬觀。又第四",
    "T46n1912_003:0224b24": "禪復是止相。餘屬觀相。今通云止者通屬",
    "T46n1912_003:0224b25": "定故。四無量心前三觀相捨心止相。又悲令",
    "T46n1912_003:0224b26": "離苦亦是止相。慈令與樂亦是觀相。喜心",
    "T46n1912_003:0224b27": "具二兼於止觀。今通云止者。此之四心非",
    "T46n1912_003:0224b28": "定不剋。六行觀者。別論亦可厭下為止。欣",
    "T46n1912_003:0224b29": "上為觀。通云觀者有欣厭故。故大論下約",
    "T46n1912_003:0224c01": "譬斥奪。大經亦云。除摩黎山能出栴檀。餘",
    "T46n1912_003:0224c02": "無出者。且以出世三乘望於有漏名真智",
    "T46n1912_003:0224c03": "慧。故有漏法非今所用。次若二乘下。明三",
    "T46n1912_003:0224c04": "藏析法所有法門。一切事定多屬止者。且從",
    "T46n1912_003:0224c05": "定故大判為止。若別論者。且如十想見道",
    "T46n1912_003:0224c06": "有三。謂無常苦無我。修道有四。謂食不淨",
    "T46n1912_003:0224c07": "世間不可樂死不淨。此七屬觀無學道三。",
    "T46n1912_003:0224c08": "謂斷離盡。此三屬止亦可俱觀一一文下。",
    "T46n1912_003:0224c09": "皆云智慧相應故也。判為止者既名事禪。",
    "T46n1912_003:0224c10": "禪宜屬止。又無學後三其名近止。故判屬",
    "T46n1912_003:0224c11": "止。八背亦可前三屬觀後五屬止。色望無",
    "T46n1912_003:0224c12": "色無色宜作止名說故。九次第定練八背",
    "T46n1912_003:0224c13": "捨。亦可隨彼以分止觀。既俱云定故判屬",
    "T46n1912_003:0224c14": "止。有此不同。是故文中皆云一往。言有作",
    "T46n1912_003:0224c15": "四諦慧等者。一往雖復從禪判止。彼大經",
    "T46n1912_003:0224c16": "中九想等文。皆在慧聖行中。既以慧為名",
    "T46n1912_003:0224c17": "復判屬觀此之下斥拙度法。以巧望拙拙",
    "T46n1912_003:0224c18": "不名觀者。止觀二法同滅色故。是故滅名",
    "T46n1912_003:0224c19": "且與止號。次釋如文。◎",
    "T46n1912_003:0224c20": "止觀輔行傳弘決卷第三之一"
}