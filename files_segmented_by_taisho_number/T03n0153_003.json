{
    "T03n0153_003:0064c21": "菩薩本緣經卷下",
    "T03n0153_003:0064c23": "僧伽斯那撰",
    "T03n0153_003:0064c24": "吳月支優婆塞支謙字恭明譯",
    "T03n0153_003:0064c25": "6 兔品兔品第六",
    "T03n0153_003:0064c26": "菩薩摩訶薩，　　若墮於畜生，",
    "T03n0153_003:0064c27": "所行諸善法，　　外道不能及。",
    "T03n0153_003:0064c28": "如我曾聞：菩薩往昔，曾為兔身，以其先世餘",
    "T03n0153_003:0064c29": "業因緣，雖受兔身，善於人語，言常至誠無",
    "T03n0153_003:0065a01": "有虛誑；智慧成就遠離瞋恚，於人天中最為",
    "T03n0153_003:0065a02": "第一；慈悲熏心，調和軟善，悉能消滅諸魔",
    "T03n0153_003:0065a03": "因緣；言行相副，真實無諂，殺害之心永無",
    "T03n0153_003:0065a04": "復有；安住不動，如須彌山，與無量兔而為上",
    "T03n0153_003:0065a05": "首，常為諸兔，而說是言：「汝等不知墮惡道",
    "T03n0153_003:0065a06": "耶！是身可患。夫惡道者，地獄、畜生、餓鬼、阿",
    "T03n0153_003:0065a07": "修羅，如是等名為惡道，汝等今當至心諦",
    "T03n0153_003:0065a08": "聽，墮惡道因緣，所謂十惡。「我於往昔，曾聞",
    "T03n0153_003:0065a09": "諸仙分別開示，心亦思惟，今當為汝略解說",
    "T03n0153_003:0065a10": "之。四法根本多諸過患，所謂貪欲、瞋恚、愚",
    "T03n0153_003:0065a11": "癡、憍慢。因貪欲心行十惡者，墮於餓鬼；因瞋",
    "T03n0153_003:0065a12": "恚心行十惡者，墮於畜生；因愚癡心行十惡",
    "T03n0153_003:0065a13": "者，墮於地獄；因憍慢心行十惡者，墮阿修羅，",
    "T03n0153_003:0065a14": "因此四法所往之處，常受苦惱。「汝等當觀地",
    "T03n0153_003:0065a15": "獄中有猛火熾然、利刀㓟剝，常為狗犬之所",
    "T03n0153_003:0065a16": "噉食，鐵𭉨諸烏挑啄其目，灰河壞身猶如",
    "T03n0153_003:0065a17": "微塵，復為諸椎之所打碎，利斧刀劍截其手",
    "T03n0153_003:0065a18": "足，寒冷惡風吹襞其身。二山相拍身處其",
    "T03n0153_003:0065a19": "中。汝等當知，設我盡壽至百千世，解說如是",
    "T03n0153_003:0065a20": "地獄眾生不能得盡，如是地獄有種種苦。「汝",
    "T03n0153_003:0065a21": "今復當聽餓鬼中種種諸苦，所謂飢渴所逼，",
    "T03n0153_003:0065a22": "身體乾枯，於無量歲初，不曾聞漿水之名。乃",
    "T03n0153_003:0065a23": "至穢糞，求不能得，頭髮長利，纏繞其身，故令",
    "T03n0153_003:0065a24": "身中支節火然，遙望見水至則火坑，飢渴所",
    "T03n0153_003:0065a25": "逼往趣糞穢，復有惡鬼神持刀杖固遮，今",
    "T03n0153_003:0065a26": "說此事，倍令我心驚畏怖懼。「阿修羅者，雖受",
    "T03n0153_003:0065a27": "五欲與天無別，憍慢自高無謙下心，遠善",
    "T03n0153_003:0065a28": "知識不信三寶，亦復不為善友所護，於世",
    "T03n0153_003:0065a29": "間中起顛倒想，雖見諸佛心無敬信，於上",
    "T03n0153_003:0065b01": "諸天常生惡心，繫念伺求諸天過失。汝等當",
    "T03n0153_003:0065b02": "知憍慢之結，多諸過咎無所利益。所以眾生",
    "T03n0153_003:0065b03": "不成道果，無不由此憍慢熾盛，自是非彼譏",
    "T03n0153_003:0065b04": "刺呵責，世間眾生以憍慢故，增長邪見，邪見",
    "T03n0153_003:0065b05": "因緣誹謗三寶。謗三寶故受阿修羅，阿修羅",
    "T03n0153_003:0065b06": "中所受眾苦，若為故欲盡說不可得盡。「以愚",
    "T03n0153_003:0065b07": "癡因緣墮畜生中多受眾苦，受種種形、食種",
    "T03n0153_003:0065b08": "種食、種種語言行住不同。無足、二足、四足、多",
    "T03n0153_003:0065b09": "足水陸空行，牛、羊、駝、驢、猪、豚、雞、狗、飛鳥、走獸，",
    "T03n0153_003:0065b10": "如是等輩，常為愚癡之所覆蔽。常處盲冥無",
    "T03n0153_003:0065b11": "有智慧，各各相於起殺害想，互相怖畏猶",
    "T03n0153_003:0065b12": "如怨賊，常為獵師屠膾所殺，復為師子、虎狼、",
    "T03n0153_003:0065b13": "犲犬無量惡獸之所爴食。常墮坑、坎、󱹍、索",
    "T03n0153_003:0065b14": "羅網，生則負重，死則㓟剝，駕犁挽車鐵鉤",
    "T03n0153_003:0065b15": "鉤𣃆，䩭靽拘執。常苦飢渴，口乾舌燥，雖有所",
    "T03n0153_003:0065b16": "須口不能宣。稚小孤迸，遠離父母，水草無",
    "T03n0153_003:0065b17": "量，常不充足，畜生惡報，世間現見，是故我今",
    "T03n0153_003:0065b18": "略為汝等而解說之。「如我先業惡因緣故，受",
    "T03n0153_003:0065b19": "是兔身，唯食水草恒多怖畏，是故汝等應",
    "T03n0153_003:0065b20": "修善法，善法因緣生天人中，雖人道中有",
    "T03n0153_003:0065b21": "諸苦惱劇於諸天，猶當發願，願生人中。譬",
    "T03n0153_003:0065b22": "如官法為犯罪者造作土窖，凡有三重：重",
    "T03n0153_003:0065b23": "罪之人置在最下；中罪之人置之中間；罪極",
    "T03n0153_003:0065b24": "輕者置于上重。行惡業者，亦復如是，極重惡",
    "T03n0153_003:0065b25": "者墮于地獄，中品惡者受畜生身，最下品者生",
    "T03n0153_003:0065b26": "餓鬼中。遠離如是三品惡已，得生人中，生",
    "T03n0153_003:0065b27": "人中已，行善不善；行上善者，入於涅槃如己",
    "T03n0153_003:0065b28": "舍宅。」是時，兔王常為諸兔宣說如是善妙之",
    "T03n0153_003:0065b29": "言。爾時，有一婆羅門種，厭世出家修學仙",
    "T03n0153_003:0065c01": "法，不惱眾生離欲去愛；和顏而言身無麤",
    "T03n0153_003:0065c02": "獷，飲水食果及諸根藥；少欲知足修寂靜",
    "T03n0153_003:0065c03": "行，長養髮爪為梵行相。是時，仙人忽於一",
    "T03n0153_003:0065c04": "時遙聞兔王為兔說法，聞已心悔，而作是",
    "T03n0153_003:0065c05": "言：「我今雖得生於人中，愚癡無智不如是",
    "T03n0153_003:0065c06": "兔，生在兔中曉了善法。譬如日光障蔽月",
    "T03n0153_003:0065c07": "光，我亦如是。雖生人中為彼畜生之所障",
    "T03n0153_003:0065c08": "蔽，彼雖畜生或是正法之將、或是梵王大自",
    "T03n0153_003:0065c09": "在天，我今聞彼所說之法，心調柔和，譬如人",
    "T03n0153_003:0065c10": "熱入清冷水。怪哉師子！多行惡業，受是獸身，",
    "T03n0153_003:0065c11": "云何復當殺如是兔？如是兔者，乃是純善，形",
    "T03n0153_003:0065c12": "雖如是乃能修行仙聖之法，雖生畜生，而能",
    "T03n0153_003:0065c13": "宣說善惡之相。我從本來無可諮稟尊敬之",
    "T03n0153_003:0065c14": "處，今得遇之甚善無量。」是時仙人，即起合掌，",
    "T03n0153_003:0065c15": "往至兔所。至兔所，已却坐一面，合掌向兔，而",
    "T03n0153_003:0065c16": "作是言：「汝是正法之身，將不受兔身，所有必",
    "T03n0153_003:0065c17": "定純善之法，唯願為我具足說之。我所修學",
    "T03n0153_003:0065c18": "長養鬚髮、草衣、食果今實厭之，譬如鑽氷求",
    "T03n0153_003:0065c19": "酥是實難得，我亦如是。終身長髮、草衣、食",
    "T03n0153_003:0065c20": "果，雖修苦行正法難得。我今雖得生於人中，",
    "T03n0153_003:0065c21": "受人形體，遠善知識，修行惡法，如七葉華",
    "T03n0153_003:0065c22": "正可遠瞻不中親近，我亦如是。修行惡法，",
    "T03n0153_003:0065c23": "有智之人，視之遠去終不親近，汝真梵王假",
    "T03n0153_003:0065c24": "受兔身。」兔時答言：「大婆羅門！若我所言悅",
    "T03n0153_003:0065c25": "可汝心甚不愛也。所以者何？我久已離慳悋",
    "T03n0153_003:0065c26": "之結。往昔發心，便當涅槃，但為眾生故，久住",
    "T03n0153_003:0065c27": "生死。」時，婆羅門聞是語已，心生歡喜：「汝是大",
    "T03n0153_003:0065c28": "士，能為眾生久處是中。」即便隨逐經歷多",
    "T03n0153_003:0065c29": "年，飲水噉果與兔無別。是時，世人多行惡",
    "T03n0153_003:0066a01": "法，以是因緣，令天炎旱，草木華果枯乾不出，",
    "T03n0153_003:0066a02": "海池井泉諸水燋涸，其地所有林木蓬茹蒿",
    "T03n0153_003:0066a03": "草，土地人民收拾去盡。時，婆羅門飢窮困",
    "T03n0153_003:0066a04": "苦，和顏向兔而作是言：「我今欲去，願不見",
    "T03n0153_003:0066a05": "責。」兔聞是已，即生念言：「今此大仙不樂此處，",
    "T03n0153_003:0066a06": "故欲相捨。」即前問言：「此處何過，有何相犯？",
    "T03n0153_003:0066a07": "大仙當觀身服如是蒭草之衣，令心愁惱非",
    "T03n0153_003:0066a08": "所宜也，如婆羅門入婬女舍，甚非家法也。」婆",
    "T03n0153_003:0066a09": "羅門言：「汝之所說實入我心，是處清淨實無",
    "T03n0153_003:0066a10": "過患，諸兔自修亦不相犯。但我薄祐困乏飲",
    "T03n0153_003:0066a11": "食，是故俛仰欲相捨去。汝今當觀一切眾",
    "T03n0153_003:0066a12": "生，無不因食以活此身，汝之所說善妙法要，",
    "T03n0153_003:0066a13": "今雖遠離，要當終身佩之心府不令忘失。汝",
    "T03n0153_003:0066a14": "復當知我心無慈，為穢食故，而相捨離。」時兔",
    "T03n0153_003:0066a15": "答言：「汝所為者，蓋是小事，云何乃欲相捨",
    "T03n0153_003:0066a16": "離去？」婆羅門言：「我空飲水，已經多日，恐命",
    "T03n0153_003:0066a17": "不全，是故置宜欲相捨離。」兔聞是已，念言：",
    "T03n0153_003:0066a18": "「善哉！是婆羅門，乃能為法飲水多日。」即便說",
    "T03n0153_003:0066a19": "言：「汝若去者，我則更無如是福田，唯願仁",
    "T03n0153_003:0066a20": "者明受我請。雖知菩薩，於福田中心無分別，",
    "T03n0153_003:0066a21": "然施極苦飢渴眾生其福最大；雖知二目是",
    "T03n0153_003:0066a22": "常所護，然當先救苦痛之處。汝今是我親",
    "T03n0153_003:0066a23": "善知識，是我所尊有大功德，是故我今欲",
    "T03n0153_003:0066a24": "設微供。汝今當知，人有四種，施亦有四：",
    "T03n0153_003:0066a25": "所謂下者、下中下者、智者、智中智者。云何下",
    "T03n0153_003:0066a26": "者？施時發心求於諸有；下中下者：以畏怖",
    "T03n0153_003:0066a27": "故行於布施；智者：有恭敬心而行布施；智中",
    "T03n0153_003:0066a28": "智者：有大悲心而行布施。我今於是四施",
    "T03n0153_003:0066a29": "之中趣行一施，唯願明旦必受我請。」時，婆羅",
    "T03n0153_003:0066b01": "門即作是念：「此兔今日為何所見？見死鹿耶？",
    "T03n0153_003:0066b02": "或死兔乎？」心即歡喜然火誦呪。是兔其夜多",
    "T03n0153_003:0066b03": "集乾薪，告諸兔言：「汝等當知，是婆羅門，今",
    "T03n0153_003:0066b04": "欲捨我遠去他家，我甚愁惱身體戰慄。世",
    "T03n0153_003:0066b05": "法如是無常別離，虛誑不實猶如幻化，合會",
    "T03n0153_003:0066b06": "有離猶如秋雨，有為之法有如是等無量過",
    "T03n0153_003:0066b07": "患，諸行如夢熱時之炎，眾生命盡無可還者。",
    "T03n0153_003:0066b08": "汝等今者，知世法如是而不能離，是故汝等",
    "T03n0153_003:0066b09": "要當精勤壞三有乎！」爾時，兔王竟夜不眠，為",
    "T03n0153_003:0066b10": "諸兔眾說法如是。夜既終已，清旦地了於薪",
    "T03n0153_003:0066b11": "聚邊即便吹火，火然之後，語婆羅門言：「我昨",
    "T03n0153_003:0066b12": "請汝欲設微供，今已具辦，願必食之。何以",
    "T03n0153_003:0066b13": "故？智人集財欲以布施，受者憐愍要必受用；",
    "T03n0153_003:0066b14": "若有凡人多畜財寶以施於人，此不為難。",
    "T03n0153_003:0066b15": "我今貧窮施乃為難，唯願哀矜必定受之；我",
    "T03n0153_003:0066b16": "今深心清淨啟請，唯願仁者必受不疑。」說是",
    "T03n0153_003:0066b17": "語已，復自慰喻：「我今為他受安樂故，自捨己",
    "T03n0153_003:0066b18": "身，無所貪惜大如毫釐。如是福報，願諸眾生",
    "T03n0153_003:0066b19": "證無上智。」自慰喻已，投身火坑。時，婆羅門見",
    "T03n0153_003:0066b20": "是事已，心驚毛竪，即於火上而挽出之。無常",
    "T03n0153_003:0066b21": "之命，即便斷滅，諦觀心悶抱置膝上，對之嗚",
    "T03n0153_003:0066b22": "唼並作是言：「愛法之士、慈愍大仙、調御船師！",
    "T03n0153_003:0066b23": "為利眾生，捨身壽命，今何所至？我今敬禮為",
    "T03n0153_003:0066b24": "歸依主。我處此山長髮重擔，雖經多年無",
    "T03n0153_003:0066b25": "所利益；我願從今常相頂戴，願汝功德具",
    "T03n0153_003:0066b26": "足成就；令我來世常為弟子。」說是語已，還持",
    "T03n0153_003:0066b27": "兔身，置之於地，頭面作禮，復還抱捉猶如赤",
    "T03n0153_003:0066b28": "子，即共死兔俱投火坑。爾時，釋天知是事",
    "T03n0153_003:0066b29": "已，大設供養收骨起塔。菩薩摩訶薩，修行如",
    "T03n0153_003:0066c01": "是尸波羅蜜，不誑於世。",
    "T03n0153_003:0066c02": "7 鹿品菩薩本緣經鹿品第七",
    "T03n0153_003:0066c03": "菩薩摩訶薩，　　行大波羅蜜，",
    "T03n0153_003:0066c04": "乃至上怨中，　　終不生惡心。",
    "T03n0153_003:0066c05": "我昔曾聞：菩薩往世墮在畜生，而為鹿身；",
    "T03n0153_003:0066c06": "兩脇金色脊似琉璃，餘身雜廁種別難名。",
    "T03n0153_003:0066c07": "蹄如車𤦲，角如金精，其身莊嚴如七寶藏。",
    "T03n0153_003:0066c08": "常行利益一切眾生，所有善法具足成就；",
    "T03n0153_003:0066c09": "身色光炎如日初出，諸天敬重為立名字號——",
    "T03n0153_003:0066c10": "金色鹿。為無量鹿而作將導，而是鹿王多",
    "T03n0153_003:0066c11": "行慈悲，精進智慧具足無減，有大勇猛，",
    "T03n0153_003:0066c12": "善知人語，為調眾生示受鹿身。爾時，鹿王遊",
    "T03n0153_003:0066c13": "於雪山，其山多有叢林、華果、流泉、浴池，若",
    "T03n0153_003:0066c14": "諸禽獸共相憎惡，生賊害心，以是菩薩威德",
    "T03n0153_003:0066c15": "力故，悉滅無餘。在空寂處常教諸鹿，遠離諸",
    "T03n0153_003:0066c16": "惡修行善法，告諸鹿言：「汝等當聽！諸行之",
    "T03n0153_003:0066c17": "中，當觀小惡猶如毒食，如是小惡，不當受之。",
    "T03n0153_003:0066c18": "當觀小善，為親友想，常應親近，精勤受持。",
    "T03n0153_003:0066c19": "汝等諸鹿以身、口、意行諸惡故，墮畜生中不",
    "T03n0153_003:0066c20": "能修行所有善法，愚癡覆故受是畜身，經無",
    "T03n0153_003:0066c21": "量世難得解脫生死之中。欲受樂者，要因正",
    "T03n0153_003:0066c22": "法而為根本，夫正法者，能護眾生不墮惡趣。",
    "T03n0153_003:0066c23": "為度煩惱苦海之人而作橋梁，如人處嶮要",
    "T03n0153_003:0066c24": "因机杖，亦如執炬覩見諸器。行正法者亦復",
    "T03n0153_003:0066c25": "如是，夫正法者最可親近不可破壞，能示眾",
    "T03n0153_003:0066c26": "生無上大道。是能為受樂者，聞是法已能",
    "T03n0153_003:0066c27": "令喜心，心心不斷行是法者心無所畏，是法",
    "T03n0153_003:0066c28": "能除一切諸惡。譬如良藥療治眾病，以是因",
    "T03n0153_003:0066c29": "緣常應憶念不令忘失，若忘失者此生空過，",
    "T03n0153_003:0067a01": "一切世間皆悉虛誑。唯有布施、忍辱、慚愧、智",
    "T03n0153_003:0067a02": "慧之法乃是真實，若能修行如是等法，是則",
    "T03n0153_003:0067a03": "名為具足正法。」為諸鳥獸常說是法，令諸聽",
    "T03n0153_003:0067a04": "者心離婬欲。當是時也，猶如賢聖遠離諸惡",
    "T03n0153_003:0067a05": "不加侵害。復於後時，與諸群鹿遊止一河，其",
    "T03n0153_003:0067a06": "水廣大深無涯底，暴漲急疾多所漂沒，壞",
    "T03n0153_003:0067a07": "諸山岸吹拔大樹，一切鳥獸無敢近者。時有",
    "T03n0153_003:0067a08": "一人為水所漂，恐怖惶懅莫知所至，身力轉",
    "T03n0153_003:0067a09": "微餘命無幾，舉聲大喚：「天神、地祇，誰有慈悲",
    "T03n0153_003:0067a10": "能見救濟？苦哉！我今與室家別，今日困悴，",
    "T03n0153_003:0067a11": "誰可歸依？我昔曾聞，世有一鹿，修學仙法有",
    "T03n0153_003:0067a12": "大慈悲，唯是當能深見濟拔。」是時，鹿王在",
    "T03n0153_003:0067a13": "群鹿前聞如是聲，即便驚視誰受苦厄，發",
    "T03n0153_003:0067a14": "如是言：「我聞是已，其心苦惱，如彼受苦等無",
    "T03n0153_003:0067a15": "差別。」尋告諸鹿：「汝當隨意各自散去，吾欲",
    "T03n0153_003:0067a16": "觀覓平整之處，自恣飲水以充渴乏。」諸鹿聞",
    "T03n0153_003:0067a17": "已，尋即四散。鹿王即便尋聲求之，見有一人",
    "T03n0153_003:0067a18": "為水所漂，復為木石之所橖觸多受苦惱。",
    "T03n0153_003:0067a19": "鹿王見已，即作是念：「水急駛疾，假使大魚亦",
    "T03n0153_003:0067a20": "不能度，我今身小力亦微末，竟知當能度是",
    "T03n0153_003:0067a21": "人不？寧令我身與彼俱死，實不忍見彼獨受",
    "T03n0153_003:0067a22": "苦。」復作是念：「若使是人在於陸地為象所",
    "T03n0153_003:0067a23": "困，可得為作方便救護，今在此水漂疾急",
    "T03n0153_003:0067a24": "速，我當云何而得救拔？我設入水不能濟",
    "T03n0153_003:0067a25": "者，一切聞知當見嗤笑，自知不能何故入",
    "T03n0153_003:0067a26": "水？我今雖有慈悲之心，身力微末恐不能",
    "T03n0153_003:0067a27": "辦。我今要當倍加精進以不休息而往救之。」",
    "T03n0153_003:0067a28": "即作是言：「汝今不應生怖畏心，我今入水猶",
    "T03n0153_003:0067a29": "如草木，假使身滅要當相救。」是時，鹿王踊",
    "T03n0153_003:0067b01": "身投河至彼人所，即命溺人令坐其背。溺人",
    "T03n0153_003:0067b02": "即坐安隱無慮，猶如有人安坐榻席，其河多",
    "T03n0153_003:0067b03": "有木石之屬，互相橖觸身痛無賴。是時，鹿",
    "T03n0153_003:0067b04": "王擔負溺人至死不放，劣乃得出至于彼岸。",
    "T03n0153_003:0067b05": "溺人爾時即得救拔，安隱出已，即語鹿王：",
    "T03n0153_003:0067b06": "「我之父母所長養身，為已滅沒，今之身命實",
    "T03n0153_003:0067b07": "是汝有。汝雖鹿王，身命相屬，所可勅使唯",
    "T03n0153_003:0067b08": "垂告語。」爾時，鹿王告其人言：「汝今且聽，我於",
    "T03n0153_003:0067b09": "汝所不求功果，亦無有心生貢高想，我今不",
    "T03n0153_003:0067b10": "惜如是身命，但欲為他而作利益。汝今當",
    "T03n0153_003:0067b11": "知，我受獸身常處林野，自在隨意求覓水",
    "T03n0153_003:0067b12": "草，雖不侵犯居民邑落。然是我罪多諸怨",
    "T03n0153_003:0067b13": "憎，兼復怖畏師子、虎狼、諸惡走獸射獵之徒，",
    "T03n0153_003:0067b14": "無所歸依無守護者。我雖鹿身雜色微妙，一",
    "T03n0153_003:0067b15": "切世間悉無見者，以相救濟唯汝見之，昔我",
    "T03n0153_003:0067b16": "立誓，若見苦厄要令度脫，人雖有力見苦不",
    "T03n0153_003:0067b17": "救，當知是人為無果報，如不種子不收果",
    "T03n0153_003:0067b18": "實。若念我者，當善攝口，知恩念恩賢聖所",
    "T03n0153_003:0067b19": "讚；不知恩者現世惡名流布於外，復為智者",
    "T03n0153_003:0067b20": "之所呵責，將來之世多受惡報。知恩之人二",
    "T03n0153_003:0067b21": "世安隱，非施因緣而得自在，不修多聞具大",
    "T03n0153_003:0067b22": "智慧，雖無水浴清淨無垢，離諸香熏得無上",
    "T03n0153_003:0067b23": "香，離諸瓔珞得真莊嚴，遠離所依而得自",
    "T03n0153_003:0067b24": "護，雖無刀杖人無侵者。汝當知之，知恩之",
    "T03n0153_003:0067b25": "人所得功德說不可盡，不知恩者所得過患",
    "T03n0153_003:0067b26": "亦復無量，是故汝今應善護口。」爾時，溺人聞",
    "T03n0153_003:0067b27": "是語已，悲喜交集涕淚橫流，即禮鹿足，而作",
    "T03n0153_003:0067b28": "是言：「汝常說法示諸眾生涅槃正道，汝如良",
    "T03n0153_003:0067b29": "醫除斷眾生心熱病苦，汝是世間第一慈父，",
    "T03n0153_003:0067c01": "是尊是導實貪隨侍，朝夕稟受不欲遠離經",
    "T03n0153_003:0067c02": "一念頃，必當為惡無所堪任。我今設去雖有",
    "T03n0153_003:0067c03": "形體當相遠離，而心未敢生捨離想也。」說是",
    "T03n0153_003:0067c04": "語已，尋便即路。鹿王望之，遠不見已，即還本",
    "T03n0153_003:0067c05": "處眾鹿之中。是時，溺人既還家已，忘恩背義，",
    "T03n0153_003:0067c06": "破滅法炬自然其心，破伐法樹乃殖毒林，",
    "T03n0153_003:0067c07": "心為惡器盛眾怨毒，為現世利即至王所而",
    "T03n0153_003:0067c08": "白王言：「大王當知，臣近入山見有一鹿，身色",
    "T03n0153_003:0067c09": "微妙如七寶貫，在眾鹿中而為上首。猶如滿",
    "T03n0153_003:0067c10": "月處眾星中，其皮雜色任覆御乘，臣知此鹿",
    "T03n0153_003:0067c11": "遊住之處。」時王聞已，心驚喜曰：「卿示吾處吾",
    "T03n0153_003:0067c12": "自往取。」溺人白王：「敬奉所勅。」王即嚴駕令",
    "T03n0153_003:0067c13": "在前導，千乘萬騎隨後而往。是時，鹿王在眾",
    "T03n0153_003:0067c14": "鹿中疲極而眠。爾時虛空多有眾鳥，見王軍",
    "T03n0153_003:0067c15": "馬各相謂言：「是王必為金色鹿來。」時有一",
    "T03n0153_003:0067c16": "烏即至鹿所啄鹿王耳，鹿王驚悟，心即念言：",
    "T03n0153_003:0067c17": "「此烏何緣來見覺之，從昔已來眾烏等類，顧",
    "T03n0153_003:0067c18": "復圍遶無敢近者，今日何故觸犯我身。」鹿即",
    "T03n0153_003:0067c19": "起立，遙望王軍，四方雲集已來近至，復作是",
    "T03n0153_003:0067c20": "念：「如是眾烏，實無過咎，譬如有人所尊陷墜，",
    "T03n0153_003:0067c21": "以手牽拽豈是過耶！」復作是念：「是諸眾生",
    "T03n0153_003:0067c22": "無慈悲心，世間所有師子、虎狼常是我怨，聞",
    "T03n0153_003:0067c23": "我說法怨心即息。是人無理，得生人中忘恩",
    "T03n0153_003:0067c24": "背義，反於我所而生毒害，如妙香華置之",
    "T03n0153_003:0067c25": "死屍，即時可惡人不喜見。是人亦爾，為得",
    "T03n0153_003:0067c26": "現世少許樂分，捨離將來無量樂報。」爾時，鹿",
    "T03n0153_003:0067c27": "王即向諸鹿，而作是言：「汝等莫愁，王今所以",
    "T03n0153_003:0067c28": "來至此者，正為我身不為汝也。我今雖能逃",
    "T03n0153_003:0067c29": "避遠去，亦能壞碎彼之軍眾，要當畢命自往",
    "T03n0153_003:0068a01": "王所，若我如是，汝等便當東西波迸乃至喪",
    "T03n0153_003:0068a02": "命。是故我今為汝等故，當往王所，但隨我後",
    "T03n0153_003:0068a03": "莫生恐怖，當令汝等安隱無患。汝等當知，",
    "T03n0153_003:0068a04": "我若發心欲入涅槃即能得之，所以不取，正",
    "T03n0153_003:0068a05": "為汝等。我至王所設使喪命，但令汝等安隱",
    "T03n0153_003:0068a06": "全濟，吾無所恨。」作是語已，即至王所，溺人",
    "T03n0153_003:0068a07": "見已尋示王言：「所言鹿王此即是也。」作是",
    "T03n0153_003:0068a08": "言已，兩手落地。時王見已，即便下馬，心驚",
    "T03n0153_003:0068a09": "毛竪，而作是言：「汝手云何斷落如是？」即捨刀",
    "T03n0153_003:0068a10": "杖獨往鹿所。鹿見王時心中愁惱，王作是",
    "T03n0153_003:0068a11": "念：「彼雖獸身非實鹿也，即是正法勇出之",
    "T03n0153_003:0068a12": "王。」爾時，鹿王即白王言：「大王何緣放捨刀",
    "T03n0153_003:0068a13": "杖，身體流汗狀似恐怖；若使於我生恐怖",
    "T03n0153_003:0068a14": "者，我是修慈終不相害，如月生火無有是",
    "T03n0153_003:0068a15": "處。」時王聞已，心得安隱，即向鹿王，而作是",
    "T03n0153_003:0068a16": "言：「是人何緣兩手落地？然如向言能施我",
    "T03n0153_003:0068a17": "等無所怖畏。云何是人直示汝身得如是報？",
    "T03n0153_003:0068a18": "汝向自言能施眾生無所畏怖。云何乃令是",
    "T03n0153_003:0068a19": "人如是？若言不施，一切世間即當火然。」是時，",
    "T03n0153_003:0068a20": "鹿王復白王言：「譬如有人犯官重罪，觸惱",
    "T03n0153_003:0068a21": "無諍清淨比丘，如是之人得大重罪，不知恩",
    "T03n0153_003:0068a22": "者，亦復如是得大重罪。王今當知，是人自作，",
    "T03n0153_003:0068a23": "自受其報，非我因緣。」王即問言：「唯願廣說，",
    "T03n0153_003:0068a24": "我樂聞之。」鹿王答曰：「願王問彼，不須我",
    "T03n0153_003:0068a25": "說。」王即問人：「卿今何故二手落地？」是時溺",
    "T03n0153_003:0068a26": "人，即為其王廣說本緣，王既聞已：「卿作是",
    "T03n0153_003:0068a27": "事已，云何當得不受報也？若有困厄依怙",
    "T03n0153_003:0068a28": "他人，乃至一念尚應報恩，況復多時受斯",
    "T03n0153_003:0068a29": "重恩，而不能報反生賊害，豈當不受如是",
    "T03n0153_003:0068b01": "報也。如人熱時止息涼樹，是人乃至不應",
    "T03n0153_003:0068b02": "侵損是樹一葉，受恩不忘亦復如是。」爾時，國",
    "T03n0153_003:0068b03": "王復向鹿王，長跪叉手而作是言：「我從今日",
    "T03n0153_003:0068b04": "常相歸依。」鹿王答曰：「審能爾者，敬受來意。」",
    "T03n0153_003:0068b05": "王復言曰：「汝今受我，願求何等。」鹿王答曰：",
    "T03n0153_003:0068b06": "「若能於我生尊相者，今當諦聽！我是獸身，",
    "T03n0153_003:0068b07": "唯賴水草以自存活，餘無所求。大王當知，是",
    "T03n0153_003:0068b08": "人昔為水所漂困，無救護者餘命無幾，我於",
    "T03n0153_003:0068b09": "爾時猶能救之；王今若有慈悲之心，當視是",
    "T03n0153_003:0068b10": "人如赤子想。若視是人即視於我，是人",
    "T03n0153_003:0068b11": "愚癡無知可愍，命終之後必墮地獄，經無量",
    "T03n0153_003:0068b12": "歲備受眾苦，是故應當於是人所生慈愍心。",
    "T03n0153_003:0068b13": "大王！譬如有人，多諸子息愛無偏黨，然於病",
    "T03n0153_003:0068b14": "者心則偏重；菩薩亦爾，於惡眾生偏生悲",
    "T03n0153_003:0068b15": "愛，以是眾生懷惡法故。是故菩薩為諸眾生",
    "T03n0153_003:0068b16": "發菩提心。」爾時，大王復更斂容，而作是言：「汝",
    "T03n0153_003:0068b17": "今真是調御大師，護持正法、救濟危厄、歸依",
    "T03n0153_003:0068b18": "之處，能除眾生一切畏者。是諸眾生多行惡",
    "T03n0153_003:0068b19": "法身應陷地，所以不沒，諒由大士護持故也。",
    "T03n0153_003:0068b20": "從今以往，施諸鹿群無所畏樂，我今終身",
    "T03n0153_003:0068b21": "願為弟子，若汝來世成無上道，願先濟度。」於",
    "T03n0153_003:0068b22": "是國王說是語已，即告群臣：「舉國人民自今",
    "T03n0153_003:0068b23": "為始，不得遊獵殺害為業。」菩薩摩訶薩行尸",
    "T03n0153_003:0068b24": "波羅蜜時，雖受獸身於諸怨憎，乃至不生一",
    "T03n0153_003:0068b25": "念惡心。",
    "T03n0153_003:0068b26": "8 龍品菩薩本緣經龍品第八",
    "T03n0153_003:0068b27": "菩薩摩訶薩，　　處瞋猶持戒，",
    "T03n0153_003:0068b28": "況生於人中，　　而當不堅持。",
    "T03n0153_003:0068b29": "如我曾聞：菩薩往昔，以恚因緣墮於龍中，受",
    "T03n0153_003:0068c01": "三毒身：所謂氣毒、見毒、觸毒。其身雜色如七",
    "T03n0153_003:0068c02": "寶聚，光明自照不假日月，才貌長大氣如韛",
    "T03n0153_003:0068c03": "風；其目照朗如雙日出，常為無量諸龍所",
    "T03n0153_003:0068c04": "遶，自化其身而為人像，與諸龍女共相娛",
    "T03n0153_003:0068c05": "樂。住毘陀山幽邃之處，多諸林木華果茂盛",
    "T03n0153_003:0068c06": "甚可愛樂，有諸池水八味具足，常在其中遊",
    "T03n0153_003:0068c07": "止受樂，經歷無量百千萬歲。時，金翅鳥為飲",
    "T03n0153_003:0068c08": "食故，乘空束身飛來欲取。當其來時，諸山碎",
    "T03n0153_003:0068c09": "壞，泉池枯涸。爾時，諸龍及諸龍女，見聞是事，",
    "T03n0153_003:0068c10": "心大恐怖，所服瓔珞、華香、服飾，尋悉解落裂",
    "T03n0153_003:0068c11": "在其地。諸龍夫人恐怖墮淚，而作是言：「今此",
    "T03n0153_003:0068c12": "大怨，已來逼身，其𭪿金剛多所破壞，當如之",
    "T03n0153_003:0068c13": "何？」龍便答曰：「卿依我後。」時，諸婦女尋即相與，",
    "T03n0153_003:0068c14": "來依附龍，龍復念言：「今此婦女各生恐怖，",
    "T03n0153_003:0068c15": "我若不能作擁護者，何用如是殊大之身？我",
    "T03n0153_003:0068c16": "今此身為諸龍王，若不能護何用王為？行",
    "T03n0153_003:0068c17": "正法者悉捨身命以擁護他，是金翅鳥之王",
    "T03n0153_003:0068c18": "有大威德。其力難堪除我一身餘無能禦，",
    "T03n0153_003:0068c19": "我今要當捨其身命以救諸龍。」爾時，龍王語",
    "T03n0153_003:0068c20": "金翅鳥：「汝金翅鳥，小復留神聽我所說。汝",
    "T03n0153_003:0068c21": "於我所常生怨害，然我於汝都無惡心，我以",
    "T03n0153_003:0068c22": "宿業受是大身稟得三毒，雖有是力未曾於",
    "T03n0153_003:0068c23": "他而生惡心。我今自忖審其氣力，足能與汝",
    "T03n0153_003:0068c24": "共相抗禦，亦能遠炎大火投乾草木，五穀臨",
    "T03n0153_003:0068c25": "熟遇天惡雹，或變大身遮蔽日月，或變小身",
    "T03n0153_003:0068c26": "入藕絲孔，亦壞大地作於江海，亦震山嶽能",
    "T03n0153_003:0068c27": "令動搖，亦能避走遠去令汝不見我。今所以",
    "T03n0153_003:0068c28": "不委去者，多有諸龍來依附我，所以不與汝",
    "T03n0153_003:0068c29": "戰諍者，由我於汝不生惡故。」金翅鳥言：「我與",
    "T03n0153_003:0069a01": "汝怨，何故於我不生惡心？」龍王答言：「我雖獸",
    "T03n0153_003:0069a02": "身善解業報，審知少惡報逐不置，猶如形影",
    "T03n0153_003:0069a03": "不相捨離。我今與汝所以俱生如是惡家，",
    "T03n0153_003:0069a04": "悉由先世集惡業故，我今常於汝所生慈愍",
    "T03n0153_003:0069a05": "心，汝應深思如來所說：",
    "T03n0153_003:0069a06": "「『非以怨心，　　能息怨憎，",
    "T03n0153_003:0069a07": "唯以忍辱，　　然後乃滅。』",
    "T03n0153_003:0069a08": "「譬如大火投之乾薪，其炎轉更倍常增多，以",
    "T03n0153_003:0069a09": "瞋報瞋，亦復如是。」時，金翅鳥聞是語已，怨心",
    "T03n0153_003:0069a10": "即息，復向龍王說如是言：「我今於汝常生怨",
    "T03n0153_003:0069a11": "心，然汝於我乃生慈心。」龍王答言：「我先與",
    "T03n0153_003:0069a12": "汝俱受佛語，我常憶持抱在心懷，而汝忘失",
    "T03n0153_003:0069a13": "了不憶念。」金翅鳥言：「唯願仁者為我和",
    "T03n0153_003:0069a14": "上，善為我說無上之法，我從今始惠施一",
    "T03n0153_003:0069a15": "切諸龍無畏。」說是語已，即捨龍宮，還本住",
    "T03n0153_003:0069a16": "處。爾時，龍王遣金翅鳥還本處已，慰喻諸龍",
    "T03n0153_003:0069a17": "及諸婦女：「汝見金翅生怖畏不？其餘眾生",
    "T03n0153_003:0069a18": "覩見汝時，亦復如是生大怖畏。如汝諸龍愛",
    "T03n0153_003:0069a19": "惜身命，一切眾生，亦復如是。當觀自身以喻",
    "T03n0153_003:0069a20": "彼身，是故應生大慈之心，以我修集慈心因",
    "T03n0153_003:0069a21": "緣故，令怨憎還其本處，流轉生死所可恃怙",
    "T03n0153_003:0069a22": "無過慈心。夫慈心者，除重煩惱之妙藥也，慈",
    "T03n0153_003:0069a23": "是無量生死飢餓之妙食也。我等往昔以失",
    "T03n0153_003:0069a24": "慈心故，今來墮此畜生之中，若以修慈為門",
    "T03n0153_003:0069a25": "戶者，一切煩惱不能得入，生天人中及正",
    "T03n0153_003:0069a26": "解脫，慈為良乘更無過者。」諸龍婦女聞是",
    "T03n0153_003:0069a27": "語已，遠離恚毒修集慈心。爾時，龍王自見",
    "T03n0153_003:0069a28": "同輩，悉修慈心歡喜自慶：「善哉！我今所作",
    "T03n0153_003:0069a29": "已辦，我雖業因生畜生中，而得修行大士之",
    "T03n0153_003:0069b01": "業。」爾時，龍王復向諸龍，而作是言：「已為汝等",
    "T03n0153_003:0069b02": "作善事竟，為已示汝正真之道，復為汝等然",
    "T03n0153_003:0069b03": "正法炬、閉諸惡道、開人天路，汝已除棄無量",
    "T03n0153_003:0069b04": "惡毒以上甘露，補置其處欲請一事。汝等當",
    "T03n0153_003:0069b05": "知於十二月前十五日，閻浮提人以八戒水",
    "T03n0153_003:0069b06": "洗浴其身，心作清淨為人天道而作資糧，遠",
    "T03n0153_003:0069b07": "離憍慢、貢高、貪欲、瞋恚、愚癡，我亦如是，欲效",
    "T03n0153_003:0069b08": "彼人受八戒齋法。汝當知之，若能受持如是",
    "T03n0153_003:0069b09": "八戒，雖無妙服而能得洗浴、雖無墻壁能遮",
    "T03n0153_003:0069b10": "怨賊、雖無父母而有貴姓，離諸瓔珞身自莊",
    "T03n0153_003:0069b11": "嚴、雖無珍寶巨富無量、雖無車馬亦名大",
    "T03n0153_003:0069b12": "乘，不依橋津而度惡道，受八戒者功德如",
    "T03n0153_003:0069b13": "是。汝今當知，吾於處處常受持之。」諸龍各",
    "T03n0153_003:0069b14": "言：「云何名為八戒齋法？」龍王答言：「八戒齋",
    "T03n0153_003:0069b15": "者：一者、不殺；二者、不盜；三者、不婬；四者、不妄",
    "T03n0153_003:0069b16": "語；五者、不飲酒；六者、不坐臥高廣床上；七者、不",
    "T03n0153_003:0069b17": "著香華、瓔珞以香塗身；八者、不作倡伎樂不往",
    "T03n0153_003:0069b18": "觀聽；如是八事莊嚴不過中食，是則名為八",
    "T03n0153_003:0069b19": "戒齋法。」諸龍問言：「我等若當離王少時，命不",
    "T03n0153_003:0069b20": "得存，今欲增長無上正法，熾然法燈請奉所",
    "T03n0153_003:0069b21": "勅。佛法之益無處不可，何故不於此中受",
    "T03n0153_003:0069b22": "持？亦曾聞有在家之人，得修善法，若在家中",
    "T03n0153_003:0069b23": "行善法者，亦得增長，何必要當求於靜處？」龍",
    "T03n0153_003:0069b24": "王答言：「欲處諸欲心無暫停，見諸妙色則發",
    "T03n0153_003:0069b25": "過去愛欲之心。譬如濕地雨易成泥，見諸妙",
    "T03n0153_003:0069b26": "色發過去欲心，亦復如是。若住深山則不見",
    "T03n0153_003:0069b27": "色，若不見色則欲心不發。」諸龍問言：「若處",
    "T03n0153_003:0069b28": "深山則得增長，是正法者當隨意行。」爾時，龍",
    "T03n0153_003:0069b29": "王即將諸龍至寂靜處，遠離婬欲瞋恚之心。",
    "T03n0153_003:0069c01": "於諸眾生增修大慈，具足忍辱以自莊嚴；",
    "T03n0153_003:0069c02": "開菩提道自受八戒，清淨持齋經歷多日，斷",
    "T03n0153_003:0069c03": "食身羸，甚大飢渴疲極眠睡。龍王修行如是",
    "T03n0153_003:0069c04": "八戒具足忍辱，於諸眾生心無害想。時，有",
    "T03n0153_003:0069c05": "惡人至龍住處，龍眠睡中聞有行聲，即便驚",
    "T03n0153_003:0069c06": "寤。時，諸惡人見已，心驚喜相謂曰：「是何寶",
    "T03n0153_003:0069c07": "聚從地湧出。」龍見諸人心即生念：「我為修德",
    "T03n0153_003:0069c08": "來至此間，而此山間復有惡逆破修德者，若",
    "T03n0153_003:0069c09": "令彼人見我真形則當怖死，怖死之後我則",
    "T03n0153_003:0069c10": "毀壞修行正法。我於往昔，以瞋因緣受是龍",
    "T03n0153_003:0069c11": "身，三毒具足氣見觸毒如是。諸人今來至",
    "T03n0153_003:0069c12": "此，必貪我身斷絕壽命。」時，諸惡人復相謂曰：",
    "T03n0153_003:0069c13": "「我等入山經歷多年求覓財利，未曾得見如",
    "T03n0153_003:0069c14": "是龍身，文彩莊嚴悅可人目，剝取其皮以獻",
    "T03n0153_003:0069c15": "我王者，可得重賞。」時，諸惡人尋以利刀，剝取",
    "T03n0153_003:0069c16": "其皮。龍王爾時，心常利樂一切世間，即於是",
    "T03n0153_003:0069c17": "人生慈愍想，以行慈故三毒即滅。復自勸喻",
    "T03n0153_003:0069c18": "慰沃其心：「汝今不應念惜此身，汝雖復欲",
    "T03n0153_003:0069c19": "多年擁護，而對至時不可得免。如是諸人今",
    "T03n0153_003:0069c20": "為我身貪其賞貨當墮地獄，我寧自死終不",
    "T03n0153_003:0069c21": "令彼現身受苦。」諸人尋前執刀㓟剝，龍復思",
    "T03n0153_003:0069c22": "惟：「若人無罪，有人支解，默受不報不生怨",
    "T03n0153_003:0069c23": "結，當知是人為大正士。若於父母，兄弟，妻",
    "T03n0153_003:0069c24": "子生默忍者，此不足貴。若於怨中生默受心，",
    "T03n0153_003:0069c25": "此乃為貴。是故我今為眾生故，應當默然而",
    "T03n0153_003:0069c26": "忍受之，若我於彼生忍受者，乃為真伴我之",
    "T03n0153_003:0069c27": "知識。是故我今應於是人生父母想，我於往",
    "T03n0153_003:0069c28": "昔，雖無量世故捨身命，初未曾得為一眾生。",
    "T03n0153_003:0069c29": "彼人若念剝此皮已，當得無量珍寶重貨，願",
    "T03n0153_003:0070a01": "我來世常與是人無量法財。」爾時，龍王既被",
    "T03n0153_003:0070a02": "剝已，遍體血出苦痛難忍，舉身戰動不能自",
    "T03n0153_003:0070a03": "持。爾時，多有無量小蟲，聞其血香悉來集",
    "T03n0153_003:0070a04": "聚唼食其肉，龍王復念：「今此小蟲，食我身者，",
    "T03n0153_003:0070a05": "願於來世當與法食。」菩薩摩訶薩，行尸波羅",
    "T03n0153_003:0070a06": "蜜時，乃至剝皮食肉都不生怨，況復餘處",
    "T03n0153_003:0070a07": "也。",
    "T03n0153_003:0070a08": "菩薩本緣經卷下"
}