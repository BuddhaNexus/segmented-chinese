{
    "X40n0715_001:0177a03": "釋戒本序",
    "X40n0715_001:0177a05": "鄞江　道言　述",
    "X40n0715_001:0177a06": "序題號中凡論立題為存簡濫使開卷易明永除疑",
    "X40n0715_001:0177a07": "執今此一題略明三別言四分者五部之別名一宗",
    "X40n0715_001:0177a08": "之通號以諸部中各有戒本今特標舉簡異佗宗言",
    "X40n0715_001:0177a09": "比丘者以比丘尼亦有注戒本其文已亡言含注者",
    "X40n0715_001:0177a10": "簡異刪定戒本單寫本文被世誦集今文私摘廣律",
    "X40n0715_001:0177a11": "注釋正經使戒相通明持犯易識故云含注言戒本",
    "X40n0715_001:0177a12": "者疏云顯教體也戒者禁也警也即眾行之所因本",
    "X40n0715_001:0177a13": "者根也從也能生成於道務此戒為道本又戒為行",
    "X40n0715_001:0177a14": "本世出世之行依承之又戒為教本一部廣律止解",
    "X40n0715_001:0177a15": "戒行之文計應名律本今舉行目教也又云戒為說",
    "X40n0715_001:0177a16": "本在座誡勸有所依承文云半月說戒經中來者豈",
    "X40n0715_001:0177a17": "不以所說為傳者之本又云聽者以說為本耳聽心",
    "X40n0715_001:0177a18": "納尋說生行上以五義消釋前二約所詮法後三約",
    "X40n0715_001:0177a19": "能詮文言序者爾雅云東西墻謂之序如世墻序在",
    "X40n0715_001:0177a20": "堂奧之外即喻序文冠一經之表。",
    "X40n0715_001:0177a21": "太一山者古文以為終南是則二名並山之通號或",
    "X40n0715_001:0177a22": "疑太一是其別峯言沙門者梵語沙門那此翻勤息",
    "X40n0715_001:0177a23": "謂勤行眾善息滅諸惡四十二章經云辭親出家識",
    "X40n0715_001:0177a24": "心達本解無為法名曰沙門復標釋者以西土外道",
    "X40n0715_001:0177b01": "凡出家者皆稱沙門今標釋姓為存簡異述謂相從",
    "X40n0715_001:0177b02": "舊轍詮以成文。",
    "X40n0715_001:0177b03": "序文中初科初句標舉教宗蓋下二句舉因果以歎",
    "X40n0715_001:0177b04": "上句名因言萬行者此有二釋若就制教謂此戒本",
    "X40n0715_001:0177b05": "通收善惡事法以配止作兩行止行斷惡作行修善",
    "X40n0715_001:0177b06": "行雖多途無出斯二又若約境而言戒則無量且列",
    "X40n0715_001:0177b07": "二百五十為持犯蹊徑則知戒文攝一切相經云若",
    "X40n0715_001:0177b08": "更有餘佛法如何不該次釋通及化教諸行若非此",
    "X40n0715_001:0177b09": "戒行檀不淨進忍徒苦禪智不生萬行不出六度六",
    "X40n0715_001:0177b10": "度必戒為本如成實論云道品樓觀以戒為柱禪定",
    "X40n0715_001:0177b11": "心城以戒為廓此文詮戒故知總攝疏云世出世行",
    "X40n0715_001:0177b12": "並依承之言通衢者即四達之道以喻此戒本發生",
    "X40n0715_001:0177b13": "萬行無往不通故鈔云發趣萬行戒為宗主疏云萬",
    "X40n0715_001:0177b14": "行所資要藉戒而成立。",
    "X40n0715_001:0177b15": "下句明果言三乘者即聲聞緣覺及佛能乘人四諦",
    "X40n0715_001:0177b16": "十二因緣六度所乘法也以運載為義謂一切聖人",
    "X40n0715_001:0177b17": "無不由戒為初門言正軌者正即簡邪軌即車轍由",
    "X40n0715_001:0177b18": "前開萬行之衢引入三乘之軌因果二義於茲益明",
    "X40n0715_001:0177b19": "然祖師撰述聖智宏多以數句之言斷盡一經之意",
    "X40n0715_001:0177b20": "今歎戒本文雖二句因果教行結歎盡矣蓋猶略也",
    "X40n0715_001:0177b21": "言大略指其綱要不出此也。",
    "X40n0715_001:0177b22": "興致中分二初泛出世利機上句敘出世法王即指",
    "X40n0715_001:0177b23": "如來經云我為法王於法自在利見者語出周易乾",
    "X40n0715_001:0177b24": "卦二五兩爻皆云利見大人彼明國君出潛登極必",
    "X40n0715_001:0177c01": "合時心萬物宜觀今謂如來乘時應世機緣成熟眾",
    "X40n0715_001:0177c02": "生宜見故借彼語以明垂應下句明利機謂立教開",
    "X40n0715_001:0177c03": "濟種種方便無非為物故云在緣緣即機也或可凡",
    "X40n0715_001:0177c04": "所弘闡事不孤起必假因緣以為發端。",
    "X40n0715_001:0177c05": "程下正示興致又二初敘懷慈愍物言上聖悽惶者",
    "X40n0715_001:0177c06": "按說戒揵度爾時世尊在靜處思惟作是念言我與",
    "X40n0715_001:0177c07": "諸比丘結說戒波羅提木叉中有信心新受戒比丘",
    "X40n0715_001:0177c08": "未聞戒不知當云何學我今寧可比丘聽集在一處",
    "X40n0715_001:0177c09": "說戒爾時世尊從靜處出以此因緣集諸比丘告言",
    "X40n0715_001:0177c10": "乃至云共集一處諸說戒作如是說諸大德我今欲",
    "X40n0715_001:0177c11": "說波羅提木叉(已上律文)今謂上聖即指如來良以靜處",
    "X40n0715_001:0177c12": "思惟聖情悽慘愍恤新學故曰悽惶語出文選聖哲",
    "X40n0715_001:0177c13": "之治悽悽惶惶孔席不暖墨突不黔彼謂聖哲之人",
    "X40n0715_001:0177c14": "行道治世常憂時之不濟故孔子席不暖臥不安也",
    "X40n0715_001:0177c15": "墨翟不黑不暇饌食也今借彼語而意似同程由示",
    "X40n0715_001:0177c16": "也言小凡者通收內外薄地若據前律意即指新受",
    "X40n0715_001:0177c17": "戒者沉溺謂不知戒相或致違犯而墮惡趣悼謂傷",
    "X40n0715_001:0177c18": "嘆。",
    "X40n0715_001:0177c19": "故下次明隨機設教初二句敘結戒不諱門者即戒",
    "X40n0715_001:0177c20": "律也諱猶過也以如來所制戒律盡是指出眾生麤",
    "X40n0715_001:0177c21": "惡過患以至婬盜等相種種業非示過令知戒令遠",
    "X40n0715_001:0177c22": "離故云不諱闢即開也祕密術者以此戒法唯被內",
    "X40n0715_001:0177c23": "眾以在家人并餘四眾不預聞故鈔引論云何故律",
    "X40n0715_001:0177c24": "在初集以祕勝故又分別功德論云由勝密故非俗",
    "X40n0715_001:0178a01": "人所見故術即道術或音遂即道路也。",
    "X40n0715_001:0178a02": "張下次明制說又三初示立制本懷無問說者以如",
    "X40n0715_001:0178a03": "來說法必先請問以為發端此制說戒乃靜處思惟",
    "X40n0715_001:0178a04": "聖心自制則大悲心切為物情深思彼新學不知戒",
    "X40n0715_001:0178a05": "相違戒起非故不待問而自制說顯初學者以前所",
    "X40n0715_001:0178a06": "引新受戒者當云何學律塗謂使知戒相持奉皆通",
    "X40n0715_001:0178a07": "靜處興者亦如前引教源即指說戒一法集眾等者",
    "X40n0715_001:0178a08": "前引律文爾時世尊從靜處出以此因緣共集一處",
    "X40n0715_001:0178a09": "玄範即指戒法。",
    "X40n0715_001:0178a10": "前下二示所說教準疏科經大分三分今文初二句",
    "X40n0715_001:0178a11": "乃示序文以前稽首等偈法護結集為廣略二教通",
    "X40n0715_001:0178a12": "敘前開持毀之言以成說聽之本和合下佛自安布",
    "X40n0715_001:0178a13": "以為正宗發起由致次二句即指正宗以篇聚所列",
    "X40n0715_001:0178a14": "條相重輕持犯開遮禁防機欲羅猶列也。",
    "X40n0715_001:0178a15": "約下三敘能說之義文有四句初定說時次制盡集",
    "X40n0715_001:0178a16": "三簡聽眾四彰利益初時中準律中因諸外道梵志",
    "X40n0715_001:0178a17": "月八日十四日十五日三時眾集來往周旋共為知",
    "X40n0715_001:0178a18": "友給與飲食極相愛念經日供養時瓶沙王因見此",
    "X40n0715_001:0178a19": "事遂往日白佛始教比丘月三時集說法論義此時",
    "X40n0715_001:0178a20": "猶未制說戒後因如來靜處思惟立制法初則日日",
    "X40n0715_001:0178a21": "說戒因眾疲極乃制半月疏云故約晦望折中之宜",
    "X40n0715_001:0178a22": "次制集中疏云俱斯正戒乃是眾同所聞理宜崇遵",
    "X40n0715_001:0178a23": "必無乖別如律初制盡閻浮提統通自然通為一集",
    "X40n0715_001:0178a24": "後以奔馳損道開四處六相以至隨處局結雖然局",
    "X40n0715_001:0178b01": "處至說戒時不拘界之內外通須盡集簡眾中律云",
    "X40n0715_001:0178b02": "犯者不得聞戒亦不得向犯者說故疏云凡欲聞戒",
    "X40n0715_001:0178b03": "為被行淨之人必有違犯便乖說戒之法合猶當也",
    "X40n0715_001:0178b04": "潔即行淨等猶同也彰益中十誦云佛法幾時住世",
    "X40n0715_001:0178b05": "佛答隨清淨比丘說戒諸不壞名住世故疏云良由",
    "X40n0715_001:0178b06": "一聞行教信而奉遵業非內傾定慧內發遠近兩果",
    "X40n0715_001:0178b07": "無不思議引生後進永隆萬載故為久住。",
    "X40n0715_001:0178b08": "兩土弘傳中初敘為三初敘時移情變初二句正明",
    "X40n0715_001:0178b09": "上句敘時言不競者以正像末必由次第非可一併",
    "X40n0715_001:0178b10": "而至競猶並也下句敘情言變流者或先醇後薄或",
    "X40n0715_001:0178b11": "利鈍不同執見差殊宜樂各異次二句引證上句即",
    "X40n0715_001:0178b12": "大集經長者夢一端[疊*毛]後為五段佛言我滅度後有",
    "X40n0715_001:0178b13": "諸弟子分五部等下句即本律因拘睒彌比丘鬪諍",
    "X40n0715_001:0178b14": "來至舍衛諸優婆塞問佛當云何布施佛言應分作",
    "X40n0715_001:0178b15": "二分此亦是僧彼亦是僧如彼金杖分為二分二俱",
    "X40n0715_001:0178b16": "是金。",
    "X40n0715_001:0178b17": "致下次明教法支分上句謂能詮之教謂諸部各興",
    "X40n0715_001:0178b18": "結集即如鈔云隨其樂欲成立己宗競彩大眾各生",
    "X40n0715_001:0178b19": "異執如鈔云但為機悟不同致令諸部岳立下二句",
    "X40n0715_001:0178b20": "即四位分部委如疏記雲飛喻其分散山張喻其堅",
    "X40n0715_001:0178b21": "執。",
    "X40n0715_001:0178b22": "取下三明如來懸被上二句謂通含諸計以初制戒",
    "X40n0715_001:0178b23": "乃有萬差良由眾生根機不同樂聞有異故令聖制",
    "X40n0715_001:0178b24": "輕重不等緩急有殊諸部重輕乃有無量下二句謂",
    "X40n0715_001:0178c01": "皆皈正業謂雖分諸部情見差殊至於破惑詮其趣",
    "X40n0715_001:0178c02": "果異故大集云五部雖異不妨諸佛法界涅槃。",
    "X40n0715_001:0178c03": "東華敘昔傳中初科為三初標傳集始終若據四分",
    "X40n0715_001:0178c04": "戒本乃當姚秦覺明誦律初始翻出金言曹魏者乃",
    "X40n0715_001:0178c05": "取曇摩迦羅初行受法出僧祇戒心故云創傳故刪",
    "X40n0715_001:0178c06": "定序云自戒本之行東夏也曹魏中世法護創傳羯",
    "X40n0715_001:0178c07": "磨乃明戒本蓋闕又如疏云自漢明夜夢之始迦竺",
    "X40n0715_001:0178c08": "傳法已來草創鎡基未遑具體眾分道俗無受皈戒",
    "X40n0715_001:0178c09": "年過二百至魏齊帝(第四主)嘉平年中有天竺沙門曇",
    "X40n0715_001:0178c10": "摩迦羅魏言法時出僧祇戒心方立大僧羯磨受戒",
    "X40n0715_001:0178c11": "至高貴卿公(第五主)正元元年有安息國沙門曇諦出",
    "X40n0715_001:0178c12": "曇無德部羯磨斯之二部初在洛陽是謂戒律之先",
    "X40n0715_001:0178c13": "也隋運初者即文帝時言始於魏末終至隋初戒本",
    "X40n0715_001:0178c14": "傳世其間芟削改移者不少。",
    "X40n0715_001:0178c15": "二或下列示諸本文中四句即指四本在文具顯委",
    "X40n0715_001:0178c16": "如後釋言隸文者此有二釋或謂翻彼文成此隸師",
    "X40n0715_001:0178c17": "字以此簡古書始自伏犧時史官蒼頡觀鳥跡以成",
    "X40n0715_001:0178c18": "文後程邈□篆為隸止如今宗即隸書耳或云隸字",
    "X40n0715_001:0178c19": "誤也以下斥云準律得在宗皈等此謂單寫律文。",
    "X40n0715_001:0178c20": "三讎下總責謬妄上二句顯非讎校左傳注云讎對",
    "X40n0715_001:0178c21": "也謂校諸本以其文義芟改理致乖違則使依附奉",
    "X40n0715_001:0178c22": "持事相不曉故曰蒙然周易云山下出泉曰蒙以其",
    "X40n0715_001:0178c23": "未有所適下二句彰損上句謂因聖欺賢下句蔽塞",
    "X40n0715_001:0178c24": "來學別顯中文有八句委辨四本得失但初本全失",
    "X40n0715_001:0179a01": "餘三則兼得失並上句縱與下句奪破梵本者謂多",
    "X40n0715_001:0179a02": "梵言迷其文旨彼此方言義不相融通準律即寫隷",
    "X40n0715_001:0179a03": "文者宗皈謂識達宗旨辨相謂更無註釋單寫戒文",
    "X40n0715_001:0179a04": "使輕重等相冥然莫辨言惠求即惠光律師出謂以",
    "X40n0715_001:0179a05": "義理求其文相故疏序云隨義約文又刪定序文云",
    "X40n0715_001:0179a06": "更以義求纂緝遺逸以光師撰廣律疏羯磨戒本咸",
    "X40n0715_001:0179a07": "如刪定深會義其博瞻未靜論端謂展轉駿難未能",
    "X40n0715_001:0179a08": "盡理即序云鄙光所出宗理爽文是也言緣據者即",
    "X40n0715_001:0179a09": "法願律師所出謂依律引緣以為正據故疏序云誦",
    "X40n0715_001:0179a10": "律計文刪定序文云準約律部連寫戒心是也具周",
    "X40n0715_001:0179a11": "猶如委悉別見謂止是一家之計未可通被群心。",
    "X40n0715_001:0179a12": "總責中分三初引聖親制正戒謂出離聖道不類邪",
    "X40n0715_001:0179a13": "術明禁謂旨妄警心理非暗昧唯佛制者以經論二",
    "X40n0715_001:0179a14": "學猶通餘聖獨斯戒律金口親宣良以大千界內佛",
    "X40n0715_001:0179a15": "為法王律是佛勅唯聖制立自餘下位但可依承又",
    "X40n0715_001:0179a16": "如國家賞罸號令從女王出臣下僭曰庶人失信亡",
    "X40n0715_001:0179a17": "敗無日戒法亦爾若究官說群生不奉法不久住賢",
    "X40n0715_001:0179a18": "聖祇奉者良以如來行極果圓窮盡眾生重輕業性",
    "X40n0715_001:0179a19": "等覺已下尚非所堪況餘少聖安敢擬議緘默謂無",
    "X40n0715_001:0179a20": "敢錯辭祇奉謂稟承嚴訓。",
    "X40n0715_001:0179a21": "故下二敘論宗經宗經謂諸論解釋律藏盡宗承本",
    "X40n0715_001:0179a22": "經教旨不易餘位班者此有二釋或約大小賢聖故",
    "X40n0715_001:0179a23": "曰位班未能窮聖意故曰揣度或約論文解釋不合",
    "X40n0715_001:0179a24": "參混佛言分別節段附釋聖意無敢思度妄自違越",
    "X40n0715_001:0179b01": "故曰疏云五部十八乃是人分至律教無非佛旨何",
    "X40n0715_001:0179b02": "得無學妄敢錯辭縱有披解自為卷帙是也。",
    "X40n0715_001:0179b03": "總下三正斥謬妄上二句指斥諸見總前諸本情執",
    "X40n0715_001:0179b04": "師心謂妄從臆說如云非制而制是制便違是也下",
    "X40n0715_001:0179b05": "二句顯略謂細尋古非實多分既無所利述之無益",
    "X40n0715_001:0179b06": "故云未暇。",
    "X40n0715_001:0179b07": "今集中初科分二初敘古上二句斥文非繁謂義求",
    "X40n0715_001:0179b08": "緣據略乃梵本隸文然昏義理流隱在文局塞故也",
    "X40n0715_001:0179b09": "或可四本皆具諸過下二句彰事闕用失儀者事法",
    "X40n0715_001:0179b10": "不備故捨非據者持奉無稽故。",
    "X40n0715_001:0179b11": "若下二顯今上句謂今撰述集下句謂後學易明或",
    "X40n0715_001:0179b12": "可上句即指諸古本乖謬之相下句謂既顯昔非即",
    "X40n0715_001:0179b13": "欽後說。",
    "X40n0715_001:0179b14": "次科敘學地中分三初二句敘夙志上句謂慕道余",
    "X40n0715_001:0179b15": "即訓我言少仰者以祖師齠齓出家冠年受具故疏",
    "X40n0715_001:0179b16": "批云昔在童稚即有信心無緣携掠致及過學年十",
    "X40n0715_001:0179b17": "有五方得尋師十六誦經十七剃髮大業餘力蒙受",
    "X40n0715_001:0179b18": "具戒等玄風或約玄妙釋或就衣色解以緇衣即其",
    "X40n0715_001:0179b19": "色耳下句謂弘律言志在者乃平生意之所主如孝",
    "X40n0715_001:0179b20": "經云吾志在春秋行在孝經清範即戒律而況祖師",
    "X40n0715_001:0179b21": "四依示像三世秉持興建律乘專弘戒學故疏批云",
    "X40n0715_001:0179b22": "依首師學聽疏二十徧時經六年等。",
    "X40n0715_001:0179b23": "昔下四句次明就學以祖師出世行化多在京城周",
    "X40n0715_001:0179b24": "流謂不止一處伏膺謂持禮依師請業謂求文義載",
    "X40n0715_001:0179c01": "紀者十二年且化即二十四年矣相尋謂年歲聯續",
    "X40n0715_001:0179c02": "或可載紀並年之通號年須一年如此尋續。",
    "X40n0715_001:0179c03": "何下二句三歎戒本上句謂每一披尋下句歎文義",
    "X40n0715_001:0179c04": "抑塞慨即歎也。",
    "X40n0715_001:0179c05": "初科分二初敘四出求異初二句敘時貞觀即唐太",
    "X40n0715_001:0179c06": "宗年號得二十餘年次句指處嶽謂山岳瀆即川瀆",
    "X40n0715_001:0179c07": "並處之總名此謂經涉川陸薄猶略也或可指西北",
    "X40n0715_001:0179c08": "即攝嶽字以多陸地故往東南則指瀆字以多川瀆",
    "X40n0715_001:0179c09": "澤故疏批云貞觀四年遠觀化表北遊并晉東達魏",
    "X40n0715_001:0179c10": "土等下句訪道謂請論評量教門優劣。",
    "X40n0715_001:0179c11": "但下明愚智二師初明愚者初四句昧其教旨上二",
    "X40n0715_001:0179c12": "句謂遂紛論即言雜亂弘遠謂大義全迷下二句忘",
    "X40n0715_001:0179c13": "本以弘律之本唯在行事自古傳演多不知此獨吾",
    "X40n0715_001:0179c14": "祖師自然迴悟興建本宗事鈔立題意可見也故鈔",
    "X40n0715_001:0179c15": "序云至顯行世事方軌來蒙者百無一本又疏序云",
    "X40n0715_001:0179c16": "至於行事未見其皈等豈非自古傳持不明於此譚",
    "X40n0715_001:0179c17": "有務謂虗滯言詮事無施即全忘教本。",
    "X40n0715_001:0179c18": "讒下次明學問荒踈初四句敘學淺上二句謂名不",
    "X40n0715_001:0179c19": "稱實七五名者即五篇七聚之名讒能識達一字首",
    "X40n0715_001:0179c20": "者即律師也涅槃云善解一字是名律師下二句謂",
    "X40n0715_001:0179c21": "學不至理上句謂奔逐名相行藏即律教興廢優劣",
    "X40n0715_001:0179c22": "之義故鈔序云常恨前代諸師所流遺記止論文疏",
    "X40n0715_001:0179c23": "廢立問答要鈔是也下句謂不知所皈決正即趣道",
    "X40n0715_001:0179c24": "之心。",
    "X40n0715_001:0180a01": "問下敘無稽上二句即脩古章疏癈興謂諸部互有",
    "X40n0715_001:0180a02": "取捨下二句準律無文上句窮竅正據下句相從臆",
    "X40n0715_001:0180a03": "說。",
    "X40n0715_001:0180a04": "自下二敘智師上二句美其學解博學謂見聞周贍",
    "X40n0715_001:0180a05": "生知即稟性聰說論語云生而知之者上也學而知",
    "X40n0715_001:0180a06": "之者次困而學之其次也困而不學斯謂下也下二",
    "X40n0715_001:0180a07": "句斥其師心神用即智謀莫準謂不可憑信情取謂",
    "X40n0715_001:0180a08": "不脩正教天乖諭其隔遠。",
    "X40n0715_001:0180a09": "三中正明中初科分三初敘來致上二句謂以前諸",
    "X40n0715_001:0180a10": "本增減繁略出自胸襟未符祖意下二句既從正教",
    "X40n0715_001:0180a11": "理有所皈則辨諍紛論頓然平息。",
    "X40n0715_001:0180a12": "今下二示文體初四句明經註上二句敘正經言試",
    "X40n0715_001:0180a13": "者恐有所不知乖違佛旨未即正言作述之謙言依",
    "X40n0715_001:0180a14": "律者以戒本文散在廣律今則採摘律本撰集成文",
    "X40n0715_001:0180a15": "更無改移故云具錄下二句明經文從佛解者以一",
    "X40n0715_001:0180a16": "一戒下佛自解釋今所注釋盡準佛言文下四句挍",
    "X40n0715_001:0180a17": "異同上二句敘古同一卷數同今文三卷者乃後分",
    "X40n0715_001:0180a18": "耳或可古有寫隸文者今文準律事可同焉下二句",
    "X40n0715_001:0180a19": "敘今註釋戒相明顯則異古來失於辨相。",
    "X40n0715_001:0180a20": "庶下三彰利益初正明初二句通被三根上句學久",
    "X40n0715_001:0180a21": "近下句據根有利鈍次二句謂解三品麤知粗略事",
    "X40n0715_001:0180a22": "鈔持犯篇明三種持律上品則事犯俱識中品句雖",
    "X40n0715_001:0180a23": "兼識犯於罪事生疑不識者下品則事犯俱迷此謂",
    "X40n0715_001:0180a24": "於教有迷止結不學無知二罪望不犯根本故名持",
    "X40n0715_001:0180b01": "律精練則解行兼通精明持犯者一師化者以毗尼",
    "X40n0715_001:0180b02": "之學佛法根本故鈔云大師在世偏弘斯典以下結",
    "X40n0715_001:0180b03": "示上句則指前諸本下句謂為利無盡。",
    "X40n0715_001:0180b04": "次科分三初敘意上二句敘古多妄傳言各緣起者",
    "X40n0715_001:0180b05": "以律中凡制一戒並有緣起國土犯人熏結等相若",
    "X40n0715_001:0180b06": "不准律以明則容妄說下二句示須明之意謂依教",
    "X40n0715_001:0180b07": "委明則事歸稽實。",
    "X40n0715_001:0180b08": "故下正示言類引者戒緣各別故且如婬戒緣起戒",
    "X40n0715_001:0180b09": "本犯等廣辨諸相成類注之使無參混刪要輔者以",
    "X40n0715_001:0180b10": "彼文既廣今但撮略要輔今行事耳或可文繁不可",
    "X40n0715_001:0180b11": "盡錄故故云刪要事有闕略則以義補之。",
    "X40n0715_001:0180b12": "俾下三結顯上句謂文句開列下句即持犯分途。",
    "X40n0715_001:0180b13": "二中分二初二句正示結益上句自利言潤身者依",
    "X40n0715_001:0180b14": "教奉持出處語默率遵戒撿動必稱法故法潤於身",
    "X40n0715_001:0180b15": "教誡儀序云四儀既無法潤乃名枯槁眾生言光德",
    "X40n0715_001:0180b16": "者威儀行成隨處施造則美德光顯鈔云良以非法",
    "X40n0715_001:0180b17": "無以光其儀非道無以顯其德下句利佗言護法者",
    "X40n0715_001:0180b18": "以末世住持唯憑僧寶所犯要由於戒故疏云住持",
    "X40n0715_001:0180b19": "三寶以僧為先良有由也匡時者以末法時證理趣",
    "X40n0715_001:0180b20": "果者少唯以威儀肅物戒撿清身能使眾生觀相生",
    "X40n0715_001:0180b21": "善故云解削染稟戒入道次第以至僧中受懺安恣",
    "X40n0715_001:0180b22": "結法治諫師資上下此乃佛法綱紀住持萬世功由",
    "X40n0715_001:0180b23": "戒律故善見云毗尼藏者佛法壽命毗尼藏住佛法",
    "X40n0715_001:0180b24": "方住。",
    "X40n0715_001:0180c01": "臨下次囑累流通初二句謂文義無濫上句全依佛",
    "X40n0715_001:0180c02": "語足可憑信下句逈異古師庶無乖謬。",
    "X40n0715_001:0180c03": "次二句正示流通言貽無漏者不專自利也謂豈唯",
    "X40n0715_001:0180c04": "自備其唯漏耳或可無漏即指聖果濟有緣者意在",
    "X40n0715_001:0180c05": "利佗謂於祖師夙有勝緣今或遭遇兼濟出孟子云",
    "X40n0715_001:0180c06": "窮則獨善其身達則兼濟天下良以大慈垂應本為",
    "X40n0715_001:0180c07": "群生立事立言豈專自利。",
    "X40n0715_001:0180c08": "故下二句結示輙謂不敢專擅云爾結上之辭。",
    "X40n0715_001:0180c10": "四分戒本序釋(終)"
}