{
    "T34n1719_005:0234c18": "法華文句記卷第五(上)",
    "T34n1719_005:0234c20": "唐天台沙門湛然述",
    "T34n1719_005:0234c21": "「法華論云」去，引《論》釋也。《論》有三文：初約三",
    "T34n1719_005:0234c22": "乘，意令二乘與菩薩乘同得同有。於中先",
    "T34n1719_005:0234c23": "引《論》，次「論言」下解釋論意。云「次第」者，與令",
    "T34n1719_005:0234c24": "解釋次第不違，準《論》文意，初以無上為",
    "T34n1719_005:0234c25": "開。《論》文又云：「佛知見者，如來能證，如實知",
    "T34n1719_005:0234c26": "彼義故。」經文既云「為令眾生」，若唯佛證，何以",
    "T34n1719_005:0234c27": "乃云為令眾生，故非今釋義不可通。第二",
    "T34n1719_005:0234c28": "句示同有無上。初《論》文但云「二乘與佛法",
    "T34n1719_005:0234c29": "身同等」，故此釋中言三乘者，不獨菩薩，故",
    "T34n1719_005:0235a01": "以菩薩合二乘釋，即是三乘法身同佛。第",
    "T34n1719_005:0235a02": "三句者令知無上，即是悟也。第四句者證",
    "T34n1719_005:0235a03": "無上故，名為不退。證秖是得，即入初住。《論》",
    "T34n1719_005:0235a04": "意以前三句共令得入初住位也。初開者",
    "T34n1719_005:0235a05": "指所知見為無上，次示此境同有，次令悟",
    "T34n1719_005:0235a06": "同有，次令入此境故云不退。既先約二乘",
    "T34n1719_005:0235a07": "與菩薩同證，故知經意先在二乘，是故《論》",
    "T34n1719_005:0235a08": "文不簡定性，況《論》云「未熟即當熟」也。當非",
    "T34n1719_005:0235a09": "不故，不得云無。次「約菩薩」者，驗知菩薩",
    "T34n1719_005:0235a10": "與二須會，若不須會何故別立一釋同二",
    "T34n1719_005:0235a11": "乘耶？釋初句中《論》無別釋。今云「如前」者，",
    "T34n1719_005:0235a12": "與二乘人同得耳。鈍同二乘良有以也，故",
    "T34n1719_005:0235a13": "知爾前非無上也。釋示中云「菩薩有疑令",
    "T34n1719_005:0235a14": "知如實」，故知爾前挾疑非實，疑通會別理不",
    "T34n1719_005:0235a15": "應然，若不被會豈知如實，況知如實仍",
    "T34n1719_005:0235a16": "須修行。釋悟中云「未發心令發菩提心」，",
    "T34n1719_005:0235a17": "若不發心不名菩薩，故知爾前得菩薩名",
    "T34n1719_005:0235a18": "未發圓心。釋入中云「已發心者令入法故」，",
    "T34n1719_005:0235a19": "故未發者或指藏通，已發之言多指別教，",
    "T34n1719_005:0235a20": "別教知中雖似已發，不入證道故須令",
    "T34n1719_005:0235a21": "入。佛知見言正簡於權，當知三教菩薩有",
    "T34n1719_005:0235a22": "疑未發，未入真常，所以《論》文現令菩薩開",
    "T34n1719_005:0235a23": "示悟入，而苦不許公違《論》文。第三約凡夫",
    "T34n1719_005:0235a24": "釋中《論》亦不釋開句，今亦指同初文，故知",
    "T34n1719_005:0235a25": "凡夫與三乘同。第二句雖釋，其言全與初",
    "T34n1719_005:0235a26": "二乘中第二句同。至第三句方異前二釋，",
    "T34n1719_005:0235a27": "故知凡夫與三乘人同，有法身佛性。故下",
    "T34n1719_005:0235a28": "二句凡夫與三乘別者，以外道計常故，一",
    "T34n1719_005:0235a29": "切眾生未知菩提故。既為凡夫別一番釋，",
    "T34n1719_005:0235b01": "故知不得深位釋之，故釋悟句云「令覺悟」，",
    "T34n1719_005:0235b02": "入句「令入菩提」。當知凡夫不知不覺有",
    "T34n1719_005:0235b03": "無上法，亦未曾發菩提之心，而皆云與三",
    "T34n1719_005:0235b04": "乘同也。故知三番人異義同，是故初句皆可",
    "T34n1719_005:0235b05": "義同。次釋菩薩第二句中云「令知如實」，如",
    "T34n1719_005:0235b06": "實秖是法身異名，此亦言異義同。第三句對",
    "T34n1719_005:0235b07": "二乘不知，故云「令知」，對菩薩已曾發心，令",
    "T34n1719_005:0235b08": "更發心，對凡夫令異外道，亦令外道悟",
    "T34n1719_005:0235b09": "故，此則義異意同。第四句中對二乘退大",
    "T34n1719_005:0235b10": "云「不退」，對菩薩已發未入故云「入法」，對凡",
    "T34n1719_005:0235b11": "夫未曾發故，直云「大道」，當知秖是一佛知",
    "T34n1719_005:0235b12": "見，為令此等人異開同，故知舉三乘及以",
    "T34n1719_005:0235b13": "凡夫，收機罄盡，咸曰眾生。凡收六界、三乘",
    "T34n1719_005:0235b14": "對實，即十法界釋。若約所趣唯一佛界，即佛",
    "T34n1719_005:0235b15": "界釋。三番義遍即約位釋。佛界對九復成離",
    "T34n1719_005:0235b16": "合，況論釋四句與今位等四釋義同。「論句",
    "T34n1719_005:0235b17": "句釋」者，《論》三釋中句句別釋，今於初釋乃離",
    "T34n1719_005:0235b18": "為四，即成三番各有四釋，但舉二乘以例",
    "T34n1719_005:0235b19": "餘故，亦是舉難況易，二乘難故。今初釋者",
    "T34n1719_005:0235b20": "先屬對《論》文，初以證不退為四位釋者，即",
    "T34n1719_005:0235b21": "《論》第四句，既云不退，即開示悟入皆念不退。",
    "T34n1719_005:0235b22": "次明佛所證得為四智釋，即第一句。《論》云：",
    "T34n1719_005:0235b23": "「除一切智更無餘事」。次以同義，即第二句。",
    "T34n1719_005:0235b24": "《論》云：「二乘法身平等，更無差別」，若無觀心",
    "T34n1719_005:0235b25": "云何知同？次以不知究竟處者，即第三句。",
    "T34n1719_005:0235b26": "處是所通，二乘不知，今為令知，知即是門，",
    "T34n1719_005:0235b27": "門為能通，故作四門釋也。二乘既然，菩薩",
    "T34n1719_005:0235b28": "凡夫例皆如此，是則三類皆須圓教。教門以",
    "T34n1719_005:0235b29": "為能通，入觀修智方能到位知見佛境，若",
    "T34n1719_005:0235c01": "作餘釋，為令之說徒施，佛之知見何在？故一",
    "T34n1719_005:0235c02": "家釋義依經順論、契行得理，佛出世意豈",
    "T34n1719_005:0235c03": "不然乎！今釋佛意寧可乖耶？若深張地位，",
    "T34n1719_005:0235c04": "凡夫非冀。若除二障方明開者，則示等三",
    "T34n1719_005:0235c05": "皆在佛地，此教尚非地前之分，何益凡小",
    "T34n1719_005:0235c06": "者耶？言「云云」者，應須委明橫豎釋意，以",
    "T34n1719_005:0235c07": "申橫豎用《論》文故。故《論》三釋中一一豎釋，",
    "T34n1719_005:0235c08": "今一一釋中句句橫豎，令《論》四句亦成橫豎，",
    "T34n1719_005:0235c09": "雖有橫豎意在不二。次「今釋」下今文正釋。",
    "T34n1719_005:0235c10": "先略對古今，次「若無量」下明用今意，引文",
    "T34n1719_005:0235c11": "釋成以論廢立。初意者，今古相對即略中廣。",
    "T34n1719_005:0235c12": "初言廣者，語少意含，既顯實已須知諸法",
    "T34n1719_005:0235c13": "無不皆實，若今十妙乃名處中，但其名中",
    "T34n1719_005:0235c14": "而義則廣，消顯實文似如難用，故且和舊",
    "T34n1719_005:0235c15": "以存四一，即極略也。次用今意者，廣則心",
    "T34n1719_005:0235c16": "塵行法人理無非一實，於解釋門太成通",
    "T34n1719_005:0235c17": "漫，秖可覽照故云「可知」。「若作」下述今十妙，",
    "T34n1719_005:0235c18": "雖不消句，對義非無，故先引經對十令",
    "T34n1719_005:0235c19": "見。問：何故經文不依十妙，却雜亂耶？答：理",
    "T34n1719_005:0235c20": "智等六經已次第，但後四文雖似前後不",
    "T34n1719_005:0235c21": "無深致。何者？若有感應即有眷屬，眷屬取",
    "T34n1719_005:0235c22": "悟通以發之，見通獲益良由說法，依玄次",
    "T34n1719_005:0235c23": "第自是一途，六不可越經文灼然，初云非",
    "T34n1719_005:0235c24": "思量等對理一者，所思故也。唯有諸佛等",
    "T34n1719_005:0235c25": "對智一者，能知故也。唯以等文義既具三，",
    "T34n1719_005:0235c26": "理須分別，文雖具三語意在於一大家事，",
    "T34n1719_005:0235c27": "事即因果故云義便，乃為行一。又智能照",
    "T34n1719_005:0235c28": "境方達境大，故大名智，以事為行，有其",
    "T34n1719_005:0235c29": "二意，自行化他俱名事故，今化他故是佛出",
    "T34n1719_005:0236a01": "世之大事也。應知初分別釋用前分字解",
    "T34n1719_005:0236a02": "意，次逐義便用前總釋，前雖二釋總釋易",
    "T34n1719_005:0236a03": "見，故今用之。次「知見者」下，意取經文從欲",
    "T34n1719_005:0236a04": "令去為位一，文中但云知見者，以經文一",
    "T34n1719_005:0236a05": "一句中皆云知見，即能知見已屬智行，所見",
    "T34n1719_005:0236a06": "諦理已屬理一，雖不分於知見淺深，乃以",
    "T34n1719_005:0236a07": "開等對位各別，故屬位一。次又取結文對",
    "T34n1719_005:0236a08": "三法一，重取前文攬意而說，故云「又」也。「又",
    "T34n1719_005:0236a09": "取」諸句下出現之言，為感應一，四句皆同隨",
    "T34n1719_005:0236a10": "義故別，無非感應，餘四可知。「經文」等者，",
    "T34n1719_005:0236a11": "明廢立意，雖消文不用、義理非無，是故三",
    "T34n1719_005:0236a12": "中存而用略。從「若略」下欲用舊略，復論去",
    "T34n1719_005:0236a13": "取簡義存數故也。於中先簡、次存。初廢果",
    "T34n1719_005:0236a14": "立理，舊以四句同是果一，雖以果為理名",
    "T34n1719_005:0236a15": "不別彰，故須破之而別立理，故依道理無",
    "T34n1719_005:0236a16": "理屬魔，既句句中皆云知見，故所知見豈",
    "T34n1719_005:0236a17": "非理一？次廢因立行者，行之始終即是因",
    "T34n1719_005:0236a18": "果，但點行一即收二義，雖廢果稱乃在",
    "T34n1719_005:0236a19": "行終，但加理一為教等本，故使理名通開",
    "T34n1719_005:0236a20": "等四義順故也。次「人一」下存其二也。次正",
    "T34n1719_005:0236a21": "釋者，先明來意云且「從略」，對十等說故名",
    "T34n1719_005:0236a22": "為略，十等仍存故云且也。先釋理一自為",
    "T34n1719_005:0236a23": "四義，今又為三：先標列，次正釋，三「所以」下",
    "T34n1719_005:0236a24": "結要歸宗。正釋中初約四位者，即眼智所",
    "T34n1719_005:0236a25": "階，於中分八以出文相。初標如文。次「諦境」",
    "T34n1719_005:0236a26": "下以所依能用顯於所涉，同述來意。然此",
    "T34n1719_005:0236a27": "四一準下消文皆有兩向，並從一邊，左右",
    "T34n1719_005:0236a28": "互攝以別四一，故四相望尚各具四，況兩向",
    "T34n1719_005:0236a29": "耶？何者？如所知為理則能知屬智，能稟是",
    "T34n1719_005:0236b01": "人、能詮是教，今文具二故且從理，故云理",
    "T34n1719_005:0236b02": "一。今顯此理，理不獨顯，以智門觀三，歷所",
    "T34n1719_005:0236b03": "涉位共方顯理，乃是却將人教行三，歷位",
    "T34n1719_005:0236b04": "取理觀心人也。四門教也，四智行也。三種相",
    "T34n1719_005:0236b05": "由破惑入位階於至理。若爾，後三相成亦",
    "T34n1719_005:0236b06": "應可爾，是故今初舉所依諦不能自顯，智",
    "T34n1719_005:0236b07": "是能用，由之見理故云「乃能」。三「二智」下簡",
    "T34n1719_005:0236b08": "能用進否？二智四眼否也，種智佛眼進也。雖",
    "T34n1719_005:0236b09": "體相即顯勝須分。四「經云」下，約位引文釋",
    "T34n1719_005:0236b10": "其所以，眾生義兼佛果唯極，極果知見令物",
    "T34n1719_005:0236b11": "即得，故異前經。五「三教」下約教判意，古今",
    "T34n1719_005:0236b12": "諸師釋佛知見，約為眾生其理不顯；自非",
    "T34n1719_005:0236b13": "今見委出妙境，眾生心佛一體無差，豈知眾",
    "T34n1719_005:0236b14": "生有佛知見，故約教判其理宛然。於中先",
    "T34n1719_005:0236b15": "出能知見人，又「分得」下明眾生開，局於初",
    "T34n1719_005:0236b16": "住方名開也。六「故寄」下結意，並是證佛知",
    "T34n1719_005:0236b17": "見位也。七「如瑞」下明所表，定慧之後尋雨",
    "T34n1719_005:0236b18": "四華，可表同歸經於四位，華皆散佛至果",
    "T34n1719_005:0236b19": "不虛，又散大眾乘位之人。八「開者」下正釋，",
    "T34n1719_005:0236b20": "中二：初正釋，次「然圓道」下融通。初釋開中二：",
    "T34n1719_005:0236b21": "初略對，次「何者」下正釋。於中又五：初明位",
    "T34n1719_005:0236b22": "障，通惑謂見思，別惑謂無明，通別兩惑同",
    "T34n1719_005:0236b23": "在一念，念體即是，是體非理，是事非是，是",
    "T34n1719_005:0236b24": "非一如，同體為障，二惑叵分，故云「難可了",
    "T34n1719_005:0236b25": "知」。次「初心」下明依障之位者，隨喜之前初",
    "T34n1719_005:0236b26": "心圓信，名字位也。圓受，五品位也，圓伏，六根",
    "T34n1719_005:0236b27": "位也。將此凡心即為伏斷，故云能也。伏通",
    "T34n1719_005:0236b28": "信受，信必在初，不同世人初心即佛。三「內",
    "T34n1719_005:0236b29": "加」下明加行除障，有法、譬、合，由此行故得",
    "T34n1719_005:0236c01": "入初住。合云「緣修」者，即指住前。問：若入",
    "T34n1719_005:0236c02": "初住方名開者，當知此經凡夫絕分。何故",
    "T34n1719_005:0236c03": "不許他從高位？何故論文云為凡夫？答：四",
    "T34n1719_005:0236c04": "釋之中約智約位，唯聖方開，約觀約門乃",
    "T34n1719_005:0236c05": "通名字，況為令之語令凡入聖，結緣之益",
    "T34n1719_005:0236c06": "準此可知。所以四釋方顯今意，不妨高位",
    "T34n1719_005:0236c07": "不棄凡夫。四引證除位，入理之言義通深",
    "T34n1719_005:0236c08": "淺，從初立稱故且「云住」。五「住於」下結所表",
    "T34n1719_005:0236c09": "以立名。次釋示中三：先明破障體顯，次明",
    "T34n1719_005:0236c10": "顯體具德，三結位名。準義亦應如入十",
    "T34n1719_005:0236c11": "住，一者文略，二者已入無功用道，下去亦然。",
    "T34n1719_005:0236c12": "次釋悟中四：先明障除行成，次「事理」下明",
    "T34n1719_005:0236c13": "體德遍收，三引證，四結名。次釋入中五：略",
    "T34n1719_005:0236c14": "無障除準上合有，但連牒前文，故但云",
    "T34n1719_005:0236c15": "體；次「自在」下歎體德也；三「自在流入」下歎",
    "T34n1719_005:0236c16": "行滿也；四引證；五結位。於釋悟入並引",
    "T34n1719_005:0236c17": "《攝大乘》者，借別成圓，故釋悟中云「理量不",
    "T34n1719_005:0236c18": "二」，釋入中云「理量自在」，當知別中無此事",
    "T34n1719_005:0236c19": "也。若爾，前釋住中引《仁王》云「入理名住」者，",
    "T34n1719_005:0236c20": "準例借別；亦可十住如理、十行如量，量即理",
    "T34n1719_005:0236c21": "故名住，理即量故名行。融通者，為借別故，",
    "T34n1719_005:0236c22": "故須融通。於中為四：初正融通，即無復淺",
    "T34n1719_005:0236c23": "深，次「但如理」下明淺深所以，三引證中先引、",
    "T34n1719_005:0236c24": "次釋，四舉譬中有開有合。先開中云「朔望」",
    "T34n1719_005:0236c25": "者，朔明也，謂月初明。望謂相望，即圓滿時",
    "T34n1719_005:0236c26": "日月相望。月非朔望，寄於朔望則有虧盈，",
    "T34n1719_005:0236c27": "合文可見。言「云云」者，須引《大經》月愛喻",
    "T34n1719_005:0236c28": "也。次約四智中初辯異者，秖是圓位能契",
    "T34n1719_005:0236c29": "之智。言「不如」者，不同也，簡異於遍。彼般若",
    "T34n1719_005:0237a01": "中通三教故，故名為通。今不依之，唯一圓",
    "T34n1719_005:0237a02": "道故云「不如」，如字平呼。次正釋者，先約位",
    "T34n1719_005:0237a03": "中已略明行相，此中重明但直述而已；有釋",
    "T34n1719_005:0237a04": "有結。釋中二：初正釋，次「又道慧」下重以《攝大",
    "T34n1719_005:0237a05": "乘》意消之，令可見故。初文者，慧因智果各",
    "T34n1719_005:0237a06": "通總別，因果之上各加種者故得別名，各",
    "T34n1719_005:0237a07": "加一切故受果稱。初言道者，故受因稱，慧",
    "T34n1719_005:0237a08": "之與智一往且然。若依諸經未必全爾，具",
    "T34n1719_005:0237a09": "如《止觀》第三記。次「此亦」下結文意，亦是融通。",
    "T34n1719_005:0237a10": "言結意者，既屬圓智故理量相即，非因果",
    "T34n1719_005:0237a11": "總別而因果總別。前文雖有如理等言，非",
    "T34n1719_005:0237a12": "文正意，今釋四智正應用之，但須融通",
    "T34n1719_005:0237a13": "耳。如彼俗境數量、如於實理契之，各云如",
    "T34n1719_005:0237a14": "者各稱境也。然一一位各具二智不二雙入，",
    "T34n1719_005:0237a15": "且寄四位四名便故，不別而別初後理同。",
    "T34n1719_005:0237a16": "次約門者，門既是教理應先列，今在此者",
    "T34n1719_005:0237a17": "各有其意。若專釋此四，則先教次觀後方智",
    "T34n1719_005:0237a18": "位，此中釋理四皆能詮，於四法中親者先",
    "T34n1719_005:0237a19": "列，具如下文逆順生起，以親先故，故先位",
    "T34n1719_005:0237a20": "智次及教觀，於位智中位為所涉智為能",
    "T34n1719_005:0237a21": "證，則所親能疎故先位次智。於教觀中非教",
    "T34n1719_005:0237a22": "不觀，故教前觀後。於中亦先正釋、次融通。",
    "T34n1719_005:0237a23": "初云「橫」者，初心所稟教法具四，以法相望",
    "T34n1719_005:0237a24": "無復優劣，故名為橫。應知位智多約於豎，",
    "T34n1719_005:0237a25": "約觀乃成非橫非豎，通論並是約非橫豎以",
    "T34n1719_005:0237a26": "論橫豎，觀門亦有淺深故也，教四相望似",
    "T34n1719_005:0237a27": "亦淺深。於中初釋，次「能通」下以理攝教，攝",
    "T34n1719_005:0237a28": "即融也。故門門中皆通智位，從淺至深以",
    "T34n1719_005:0237a29": "歷有等，皆通於觀以至於住，故門成橫。雖",
    "T34n1719_005:0237b01": "對開等但明有等義同開等，非對深淺約",
    "T34n1719_005:0237b02": "位開等。又一一門中皆云一切者，本顯互",
    "T34n1719_005:0237b03": "通互具故也。猶恐不了，故下更以理性融",
    "T34n1719_005:0237b04": "之。次觀心釋，且語大略以消開等，委論觀",
    "T34n1719_005:0237b05": "法具如《止觀》。觀本無障不須融通，所以前",
    "T34n1719_005:0237b06": "之三釋初不述理，故一一釋文後融通，並是",
    "T34n1719_005:0237b07": "附理，理是文義正意故也。觀親依理，是故",
    "T34n1719_005:0237b08": "初論三諦之理。「是為」下結歸也。結於三觀",
    "T34n1719_005:0237b09": "以歸開等。次「所以」下逆順生起者，初明所",
    "T34n1719_005:0237b10": "由於能，次明能顯於所。總而言之，結撮四",
    "T34n1719_005:0237b11": "釋以歸理二。既知四釋並釋開等，應知開",
    "T34n1719_005:0237b12": "等一一四重，況復四文親疎互攝、能所映顯，",
    "T34n1719_005:0237b13": "此乃教行人三寄理以辯，理既如是餘三例",
    "T34n1719_005:0237b14": "然，故知今家似借《論》文而冥符《論》旨。「昔方",
    "T34n1719_005:0237b15": "便教」等者，別初地已去以分四義，即初地為",
    "T34n1719_005:0237b16": "開、從二至六為示、七八為悟、第十為入，而",
    "T34n1719_005:0237b17": "帶地前非佛知見，故別知見不可即為眾",
    "T34n1719_005:0237b18": "生開之，既依別義，亦可通取三賢十地次",
    "T34n1719_005:0237b19": "第對之。或準古師，如前諸釋判八恒中後",
    "T34n1719_005:0237b20": "四恒是，故別知見信經劫數，頗到故也。通",
    "T34n1719_005:0237b21": "教見地開、薄地示、離欲悟、已辦入。三藏教中",
    "T34n1719_005:0237b22": "若約二乘準通教說，若約菩薩，則初祇為",
    "T34n1719_005:0237b23": "開、二祇為示、第三為悟、百劫為入，若兼聖",
    "T34n1719_005:0237b24": "位則以第三百劫為悟、三十四心斷結為",
    "T34n1719_005:0237b25": "入，此之二教始終不明佛知見也。以當教",
    "T34n1719_005:0237b26": "不說是故云無，不可將《婆沙》四階、《般若》三",
    "T34n1719_005:0237b27": "共、《瓔珞》次第，能消《法華》佛之知見。故知知見",
    "T34n1719_005:0237b28": "開示等名，名可通用，佛之一字唯局此經。若",
    "T34n1719_005:0237b29": "其欲以佛義通用，則以當教發心皆求當",
    "T34n1719_005:0237c01": "教佛果，故使開等亦得云佛，而須簡部簡",
    "T34n1719_005:0237c02": "教而已。釋人一中言但化菩薩者據佛意",
    "T34n1719_005:0237c03": "說，窮子自謂準次第論，今從開說故云人",
    "T34n1719_005:0237c04": "一，教行準知。行一中光宅為教一者，約今",
    "T34n1719_005:0237c05": "判文與光宅不同，非立名也，光宅立名多",
    "T34n1719_005:0237c06": "同舊師。「為圓故諸即是一事」者，所作名諸，",
    "T34n1719_005:0237c07": "一是所為，一秖是圓，即是一家之諸諸無不",
    "T34n1719_005:0237c08": "一故也。「亦可」等者，兩向釋也。約教主者，諸",
    "T34n1719_005:0237c09": "有所作常為六字，以明說意，意在所為故",
    "T34n1719_005:0237c10": "云一，一家之事故云事，却指所作為事，故",
    "T34n1719_005:0237c11": "云教化。「若就行」下牒約行釋，準前初意。若",
    "T34n1719_005:0237c12": "準前文既以智為行，至今釋行應具指",
    "T34n1719_005:0237c13": "四智，若不爾者用是行為教指四門，此亦",
    "T34n1719_005:0237c14": "如是。能稟之人還修前觀，下二準此，釋理",
    "T34n1719_005:0237c15": "具列良由此也。「然四句」下，今家一一兩向釋",
    "T34n1719_005:0237c16": "之。若論義有兩向，且依今文，古亦無妨；",
    "T34n1719_005:0237c17": "約經文勢所歸須依今釋，文勢雖爾，若以",
    "T34n1719_005:0237c18": "義兼皆具四義。「從但以」下釋教一，於中先",
    "T34n1719_005:0237c19": "正明教一，次「自別教」下明教一中所無，先",
    "T34n1719_005:0237c20": "示正釋，次破三師。破中光宅尚亦知無四",
    "T34n1719_005:0237c21": "階菩薩，但光宅指昔不明，故《玄》文有破，此",
    "T34n1719_005:0237c22": "云偏行尚該通別，但由光宅猶尚不語通",
    "T34n1719_005:0237c23": "乘是權，故須破之，況今復以菩薩而為第",
    "T34n1719_005:0237c24": "三。其第二師同於光宅，亦知廢偏菩薩，但",
    "T34n1719_005:0237c25": "列三名望於光宅，顛倒異耳。「若作」下通破",
    "T34n1719_005:0237c26": "二師，亦但成破三藏菩薩，未涉通別故未",
    "T34n1719_005:0237c27": "全當。第三師同於嘉祥，嘉祥尚然，故並不",
    "T34n1719_005:0237c28": "知三乘共位，及《瓔珞》等次第行者是方便菩",
    "T34n1719_005:0237c29": "薩。若不爾者，何故《大瓔珞》第九，〈三道品〉中慧",
    "T34n1719_005:0238a01": "品中「慧眼菩薩問佛云：云何三乘？佛言：菩薩",
    "T34n1719_005:0238a02": "乘者，復有三種，謂菩薩大乘、菩薩支佛、菩薩",
    "T34n1719_005:0238a03": "聲聞。支佛亦三：謂支佛大乘、支佛支佛、支佛",
    "T34n1719_005:0238a04": "聲聞。聲聞亦三，謂聲聞大乘、聲聞支佛、聲聞",
    "T34n1719_005:0238a05": "聲聞。」故知菩薩三者，別菩薩也，如《大經》中釋",
    "T34n1719_005:0238a06": "別五味，亦寄三乘判菩薩位；支佛三者通",
    "T34n1719_005:0238a07": "三乘也；聲聞三者三藏三乘。又第八云：「慧眼",
    "T34n1719_005:0238a08": "菩薩曰：復有定意名無盡門，超過三乘成",
    "T34n1719_005:0238a09": "菩薩號。」既超三乘，乃是超前三種三乘，不",
    "T34n1719_005:0238a10": "可獨云超第三乘。經又不云超二三乘，",
    "T34n1719_005:0238a11": "豈非圓教菩薩乘耶？「若爾」下破，中有四：先",
    "T34n1719_005:0238a12": "破所存三藏菩薩，尚存三藏必存通別；次",
    "T34n1719_005:0238a13": "「何處」下破其列名；三「若依」下縱難；四「若如」下",
    "T34n1719_005:0238a14": "結難。「今言」下正釋中「無有餘乘」等者，既云無",
    "T34n1719_005:0238a15": "有餘乘，又云若二若三，當知無餘之外復",
    "T34n1719_005:0238a16": "無二三。言餘乘者，指華嚴中別教乘也。既",
    "T34n1719_005:0238a17": "識三味，鹿苑可知，即同方等所對中小，故",
    "T34n1719_005:0238a18": "今文中但況出鹿苑，故云「況三藏三耶」？若不",
    "T34n1719_005:0238a19": "作此釋，如何能顯經部之妙異他經耶？他",
    "T34n1719_005:0238a20": "既不以教部消經，故知教部妙義難顯。「三",
    "T34n1719_005:0238a21": "世佛章各明教行」者，文中各云是法皆為一",
    "T34n1719_005:0238a22": "佛乘故，是教一文也。「是諸眾生」下即行一文",
    "T34n1719_005:0238a23": "也。「後總論」者下，三世佛章末總云「舍利弗！是",
    "T34n1719_005:0238a24": "諸佛但教化菩薩」，人一也。「欲以已」下，理一也。",
    "T34n1719_005:0238a25": "居三世後名之為總。「若當章」等者，眾生即",
    "T34n1719_005:0238a26": "人一，種智所知即理一，然約種智之眾生方",
    "T34n1719_005:0238a27": "名行一，故此各明。「不及」下合。又諸佛章中",
    "T34n1719_005:0238a28": "文已具故，為避繁文，故三世中二別二含，",
    "T34n1719_005:0238a29": "「瓔珞十三九世」者恐誤，文在十一，彼經「淨居",
    "T34n1719_005:0238b01": "天子問佛：今有過去諸佛及十方佛，我亦不",
    "T34n1719_005:0238b02": "疑，云何有未來諸佛耶？佛言：汝為問過去",
    "T34n1719_005:0238b03": "三世，為問未來三世、現在三世？天子曰：不",
    "T34n1719_005:0238b04": "問過現，唯問未來。佛言：有二因緣有未",
    "T34n1719_005:0238b05": "來佛，一者過去諸佛以慈悲心入未來世。",
    "T34n1719_005:0238b06": "二者未來菩薩成佛。」今文依彼佛答天子文",
    "T34n1719_005:0238b07": "也。皆悉當世前後相望，自有三世，故佛以",
    "T34n1719_005:0238b08": "三種三世以問天子，故知即有九世義也。",
    "T34n1719_005:0238b09": "若《華嚴經》更加三世說平等句，合為十句。問：",
    "T34n1719_005:0238b10": "《華嚴》何故更說平等？答：一者《華嚴》法相至十，",
    "T34n1719_005:0238b11": "令數圓故。二者欲明三世難思，令理滿",
    "T34n1719_005:0238b12": "故，故須第十。又《華嚴》明非但九世及以平",
    "T34n1719_005:0238b13": "等，而云十種三世，故知前九一一三世，以",
    "T34n1719_005:0238b14": "彼欲明九三秖是九世，九世秖是三世，三世",
    "T34n1719_005:0238b15": "秖是剎那，剎那剎那皆盡過未，此乃長短相",
    "T34n1719_005:0238b16": "攝。今未論之，且約三九相望以論，為引",
    "T34n1719_005:0238b17": "同故，三世若同十方即同，則塵剎皆同，讀者",
    "T34n1719_005:0238b18": "但云剎說眾生說，而不思剎及眾生皆為",
    "T34n1719_005:0238b19": "能說，所被者誰？良由不思眾生剎性，若得",
    "T34n1719_005:0238b20": "此意彼此互明。「兩則指上兩則指下」者，五",
    "T34n1719_005:0238b21": "佛章門皆須具六，總佛章中但有其四闕",
    "T34n1719_005:0238b22": "第五六，釋迦章中唯闕第一，中間三世佛但",
    "T34n1719_005:0238b23": "各有二。兩指總佛即初二意，兩指釋迦即",
    "T34n1719_005:0238b24": "後二意。然三世章顯實皆云是法，及釋迦章",
    "T34n1719_005:0238b25": "如此兩字並指權是實，故名顯實。何者？在",
    "T34n1719_005:0238b26": "昔施權尚無權名，何況有實？故今開權，權",
    "T34n1719_005:0238b27": "即是實，故云是法皆為佛乘，故知述其施權",
    "T34n1719_005:0238b28": "意在開也。過去佛章於顯實中言兼得人",
    "T34n1719_005:0238b29": "一者，亦應兼理，以上兼字貫之於下，以",
    "T34n1719_005:0238c01": "兼非正，故上文云不及總文顯也。未現亦",
    "T34n1719_005:0238c02": "然。現在佛章從初即是開權顯實，經舍利",
    "T34n1719_005:0238c03": "弗是諸佛下即當總文，故前料簡中云，三世",
    "T34n1719_005:0238c04": "佛章各明教行，後總明人理。準此應先開",
    "T34n1719_005:0238c05": "章云先別次總，所以不先開者，下總文中",
    "T34n1719_005:0238c06": "既無開權之總，唯有顯實一文，故對三世",
    "T34n1719_005:0238c07": "各有權實，總別不便故也。故合在現佛章",
    "T34n1719_005:0238c08": "中共成文足，故云文具也。若爾，何不秖合",
    "T34n1719_005:0238c09": "著現佛章中為四一文，而用為總耶？以經",
    "T34n1719_005:0238c10": "文初自云舍利弗是諸佛等，故知是總。《經》「知",
    "T34n1719_005:0238c11": "諸眾生」至「方便力而為說法」，即感應相對也。",
    "T34n1719_005:0238c12": "「知諸眾生」去，感也。「種種因緣」去，應也。《經》「種種",
    "T34n1719_005:0238c13": "欲」等者，但諸眾生過現未來根欲性三為感",
    "T34n1719_005:0238c14": "佛機，經中唯有欲性二種，若有此二必有",
    "T34n1719_005:0238c15": "於根，故加根對釋。「深心所著即是根」者，宿種",
    "T34n1719_005:0238c16": "難轉隨習不捨，名為所著，在方便教故習",
    "T34n1719_005:0238c17": "者名著。何者？根以能生為義，由過習種",
    "T34n1719_005:0238c18": "成於現欲。欲以取境為能，以能取於五乘",
    "T34n1719_005:0238c19": "教故。習欲成性故性望欲性名未來，未來",
    "T34n1719_005:0238c20": "望今名為本性。「上已說」至「施權」者，據理先",
    "T34n1719_005:0238c21": "明隱實之權即是所開，既已明開即知曾施",
    "T34n1719_005:0238c22": "無不真實，但恐不了所施之意，故先明其",
    "T34n1719_005:0238c23": "意。次釋五濁，故初文云秖為五濁等故，故",
    "T34n1719_005:0238c24": "云於一佛乘等。「尚無帶二」等者，欲明施權",
    "T34n1719_005:0238c25": "先以實況，今一實中尚無般若帶二、方等帶",
    "T34n1719_005:0238c26": "三，況有鹿苑單三單五，縱加人天仍屬鹿",
    "T34n1719_005:0238c27": "苑。有人云：單五三藏、單三通教。此不應理，",
    "T34n1719_005:0238c28": "通無別部，已在般若方等中明。有疏本云：",
    "T34n1719_005:0238c29": "無二者，無別教及別入通之二；無三者，無",
    "T34n1719_005:0239a01": "通教及別圓入通之三。後文自有此釋，不須",
    "T34n1719_005:0239a02": "安此，今且依此，若無下文此釋無妨。別",
    "T34n1719_005:0239a03": "圓入通亦在方等般若中明，秖緣彼有通",
    "T34n1719_005:0239a04": "別，故有相入之文，然單論之與相入不無",
    "T34n1719_005:0239a05": "小異，故不依之。「如是者體相也」者，濁體及",
    "T34n1719_005:0239a06": "相不可具頒，但略云「如是」。經雖不具，疏文",
    "T34n1719_005:0239a07": "略述，於中先明其體，故云「劫濁無別體」等，",
    "T34n1719_005:0239a08": "還指釋文，「共為體相」下所引文是也。云「慳",
    "T34n1719_005:0239a09": "貪」等，即見修二濁；又不善之言通於見修。唯",
    "T34n1719_005:0239a10": "有命濁經文不釋，既有眾生等三，命必有",
    "T34n1719_005:0239a11": "故。「劫是長時」等者，至八十也。劫者時也，諸",
    "T34n1719_005:0239a12": "釋甚廣，於今非要故但略論。言「短時」者，如",
    "T34n1719_005:0239a13": "《俱舍》中立三極少，謂色、名、時，色極少者，即極",
    "T34n1719_005:0239a14": "微是。論云：「極微微金水，兔羊牛隙塵，蟣蝨麥",
    "T34n1719_005:0239a15": "指節，後後增七倍，二十四指肘，四肘為弓量，",
    "T34n1719_005:0239a16": "五百俱盧舍，此八緰繕那。」名極少者，即一字",
    "T34n1719_005:0239a17": "是。論云：「一字為名者為名極少，二字為名",
    "T34n1719_005:0239a18": "亦名名身，三字已去為多名身，四字為句，四",
    "T34n1719_005:0239a19": "句為偈等。」時極少者，即一剎那。論云：「百二",
    "T34n1719_005:0239a20": "十剎那為怛剎那量，臘縛此六十，此三十須",
    "T34n1719_005:0239a21": "臾，此三十晝夜，三十晝夜月，十二月為年。」",
    "T34n1719_005:0239a22": "「眾生濁」至「假名」者，見慢是因、果報是果，由",
    "T34n1719_005:0239a23": "見慢故招生死果，攬因成果故云攬見慢",
    "T34n1719_005:0239a24": "等也。果上又起見慢二濁，見慢秖是略舉",
    "T34n1719_005:0239a25": "見修二道之體。次相中先釋劫相。云「四濁」等",
    "T34n1719_005:0239a26": "者，空成壞三而無劫濁，於住劫中準《悲華",
    "T34n1719_005:0239a27": "經》八萬至三萬亦未有濁，至二萬歲為",
    "T34n1719_005:0239a28": "五濁始，廣明劫義淺近易知，出經論文不",
    "T34n1719_005:0239a29": "繁具錄，僅須知耳。四濁增聚故小劫名濁。",
    "T34n1719_005:0239b01": "此總標也。由四濁聚小三災起。次「瞋恚」下",
    "T34n1719_005:0239b02": "明小災由，由煩惱盛。次「三災起」下明由三",
    "T34n1719_005:0239b03": "小故四濁增。「煩惱倍隆」明由劫濁煩惱隆",
    "T34n1719_005:0239b04": "熾。次「諸見」下明由劫煩惱故，見濁熾盛。次",
    "T34n1719_005:0239b05": "「麁弊」下明由前三故眾生濁。「麁弊色心」，惡",
    "T34n1719_005:0239b06": "五陰也，攬此惡陰成惡眾生。眾生，假名也，",
    "T34n1719_005:0239b07": "故云「惡名穢稱」。表質示德曰名，美響外彰",
    "T34n1719_005:0239b08": "曰稱，今攬麁惡為質惡響外彰，是故唯表",
    "T34n1719_005:0239b09": "惡名穢稱。「摧年」去，由四濁故命濁，積年成",
    "T34n1719_005:0239b10": "壽年摧壽減，年壽相逼故曰命濁。「眾濁」下總",
    "T34n1719_005:0239b11": "結。「如水」下舉譬。由奔故昏，昏秖是濁，總譬",
    "T34n1719_005:0239b12": "劫濁。劫濁在故餘四即濁，故以風等譬餘",
    "T34n1719_005:0239b13": "四濁。故「風波」等以譬見慢。「魚龍」者，以譬眾",
    "T34n1719_005:0239b14": "生。「無憀賴」者，眾生不安正是濁相。由三濁",
    "T34n1719_005:0239b15": "故令命短促，如由風鼓令水奔昏，龍魚不",
    "T34n1719_005:0239b16": "泰。「時使之然」者，重以劫濁結也。「如劫初」等",
    "T34n1719_005:0239b17": "者，更出四濁。在劫濁時亦是有濁之由，雖",
    "T34n1719_005:0239b18": "復四濁同在濁時，四與濁時更互相濁。「光",
    "T34n1719_005:0239b19": "音」等者，且寄火後，火災但壞初禪故也。故",
    "T34n1719_005:0239b20": "初成時此天初下，即第二禪初天，故初下人",
    "T34n1719_005:0239b21": "間身有光明，猶能飛行，無男女根、無所食",
    "T34n1719_005:0239b22": "噉，如是乃至林藤地膚至粳米等，男女根",
    "T34n1719_005:0239b23": "生，具如《阿泥樓馱》中說、《俱舍》劫章中明。地是",
    "T34n1719_005:0239b24": "惡緣，從緣而說，故云使然。「如忉利等」者，亦",
    "T34n1719_005:0239b25": "是舉例，更顯地生欲惡故也。帝釋城外有",
    "T34n1719_005:0239b26": "四園苑，謂眾車、麁、雜、喜，諸天欲戰從麁澁",
    "T34n1719_005:0239b27": "園出諸戰具，須車出車苑，若歡喜園入中",
    "T34n1719_005:0239b28": "生喜，欲界生欲亦復如是。次「煩惱」去，復於",
    "T34n1719_005:0239b29": "總中以辯四別，先明煩惱具列五鈍，各舉",
    "T34n1719_005:0239c01": "一喻可以思知。「虺蚖」應用下字。「撓」字，《說",
    "T34n1719_005:0239c02": "文》「撓，擾也。」「囂」此非所用，應作「嚚」。「次見濁者」",
    "T34n1719_005:0239c03": "下釋見濁，但別舉二見，餘依《大品》。「十六知",
    "T34n1719_005:0239c04": "見」等，二見攝諸見盡，況復十六及六十二耶？",
    "T34n1719_005:0239c05": "「無人謂有」人身見也。「有道謂無道」邪見也。",
    "T34n1719_005:0239c06": "又應反此句云，無道謂有道，戒取也。所",
    "T34n1719_005:0239c07": "通非勝，即見取也。偏執有無，即邊見也。十",
    "T34n1719_005:0239c08": "六知見具如《法界次第》。六十二見有三不同，",
    "T34n1719_005:0239c09": "若作三世五陰各計四句，謂過去如去等，現",
    "T34n1719_005:0239c10": "在常無常等，未來邊無邊等，并斷常二為六",
    "T34n1719_005:0239c11": "十二，秖是有無二見屬邊見邪見所攝，若色",
    "T34n1719_005:0239c12": "大我小等四以四歷五陰三世六十并有無",
    "T34n1719_005:0239c13": "二，此但身邊所攝。若本劫本見等六十二，則",
    "T34n1719_005:0239c14": "斷常邊邪戒取等攝。若作五陰各計我所，一",
    "T34n1719_005:0239c15": "一我所各各有三，謂瓔珞僮僕窟宅等。四陰",
    "T34n1719_005:0239c16": "十二并我十三，五陰互論即六十五，此但在",
    "T34n1719_005:0239c17": "我及以我所。若《婆沙》使揵度中歷十二入十",
    "T34n1719_005:0239c18": "八界，一一有六十五，乃至無色亦然。無色界",
    "T34n1719_005:0239c19": "中但隨義減色，總此諸見遍一切處及一切",
    "T34n1719_005:0239c20": "法，故云羅網及稠林等。次眾生濁中二：釋、",
    "T34n1719_005:0239c21": "結。釋中二重：法、譬。兩法謂前明假名，次明",
    "T34n1719_005:0239c22": "流轉，譬中二處俱譬假名，以二處法俱假",
    "T34n1719_005:0239c23": "名故。次命濁中三：法、譬、合。「次第」者，生起前",
    "T34n1719_005:0239c24": "後耳。料簡中初問者，今文假設，今經由濁故",
    "T34n1719_005:0239c25": "不得說大且先施小，即濁唯障大；若障於",
    "T34n1719_005:0239c26": "大，說華嚴時何以不障？然五濁中劫自屬",
    "T34n1719_005:0239c27": "時，不可令佛不生減劫，若生減劫即大",
    "T34n1719_005:0239c28": "小不障，命隨報法亦不可除，佛亦示生短",
    "T34n1719_005:0239c29": "壽故也。指煩惱見名未除濁，如華嚴中",
    "T34n1719_005:0240a01": "許有凡眾聞《華嚴經》，是故五濁不障於",
    "T34n1719_005:0240a02": "大。既不障大，何不漸初即說佛乘，而設小",
    "T34n1719_005:0240a03": "耶？而兼帶耶？答「四句分別」者，以根對土，障",
    "T34n1719_005:0240a04": "俱不障，但輕重不同。以土對根利鈍以",
    "T34n1719_005:0240a05": "成四句，初一句用答華嚴，後一句答漸初",
    "T34n1719_005:0240a06": "不說大意，中間兩句明土別耳。即初後俱",
    "T34n1719_005:0240a07": "不障大，但由利鈍初後不同，根鈍障重故",
    "T34n1719_005:0240a08": "初說小，云濁能障。故約四句皆不障大，",
    "T34n1719_005:0240a09": "故障大之問一往云耳。問「五濁障小不」者，既",
    "T34n1719_005:0240a10": "不障大為障小不？前文雖云小能治濁故",
    "T34n1719_005:0240a11": "不障小，對向四句俱不障大，則是大小一",
    "T34n1719_005:0240a12": "切不障，何以五濁得名為障？故對小更問：",
    "T34n1719_005:0240a13": "若障小者應一切不聞；若不障者應一切",
    "T34n1719_005:0240a14": "俱聞。何故初轉但為五人？答中亦開四句，",
    "T34n1719_005:0240a15": "至第四句方乃為障，但是對根根鈍成障，",
    "T34n1719_005:0240a16": "舊計直云五濁並為大小障者，其理大違，",
    "T34n1719_005:0240a17": "故初為五人及身子等屬初句也。今舉央",
    "T34n1719_005:0240a18": "掘、盤特為二句者，則一切聲聞除此二例，",
    "T34n1719_005:0240a19": "並上根攝。問：前第四句以身子為遮重，何故",
    "T34n1719_005:0240a20": "此中以身子為遮輕？答：望大故重、望小故",
    "T34n1719_005:0240a21": "輕。問「自有」等者，初四句答華嚴問，因答出",
    "T34n1719_005:0240a22": "身子聞《法華經》，後之四句唯小、義當鹿苑，",
    "T34n1719_005:0240a23": "為欲簡出諸部大乘，是故更問：兩處不攝，",
    "T34n1719_005:0240a24": "為根利鈍為障不障？答中云「此就四教」者，",
    "T34n1719_005:0240a25": "以方等、般若中聞大小者是也。既其於彼",
    "T34n1719_005:0240a26": "不能得入，待至二酥望前為鈍，但以待",
    "T34n1719_005:0240a27": "時名為鈍耳。望前雖鈍於此得入自判利",
    "T34n1719_005:0240a28": "鈍，於四門中以後後門勝前前故，故四",
    "T34n1719_005:0240a29": "門中以第四門移著前者，欲對四根勝者",
    "T34n1719_005:0240b01": "居首，當知此中大小與前兩四句中大小",
    "T34n1719_005:0240b02": "不殊，初四句中中間二句，別在淨土，今皆此",
    "T34n1719_005:0240b03": "土。言「云云」者，一一根意對一一門說其所",
    "T34n1719_005:0240b04": "以。問：前何故云根鈍遮重不聞於小，此中乃",
    "T34n1719_005:0240b05": "云聞於有門？答：在前不入、於今方入，大小",
    "T34n1719_005:0240b06": "根性熟時不同，故知不問有障無障悉皆",
    "T34n1719_005:0240b07": "得入，但以障之輕重用對根之利鈍及時不",
    "T34n1719_005:0240b08": "同耳。若都不聞大小者，不問有障無障",
    "T34n1719_005:0240b09": "此土無機，今世未熟非四句收，四門不攝，",
    "T34n1719_005:0240b10": "此中正用《大論》二十四釋十力中文，至第",
    "T34n1719_005:0240b11": "四力云：「世尊以是智力，善知眾生上中下",
    "T34n1719_005:0240b12": "根」，若信進等五及根遮等四，論唯約小；今通",
    "T34n1719_005:0240b13": "大乘，故知障與不障，貴在有根有乘種耳。",
    "T34n1719_005:0240b14": "障由破戒，具如乘戒四句分別，以對五時",
    "T34n1719_005:0240b15": "四教三品，諸門分別注云云者，良由此也。",
    "T34n1719_005:0240b16": "細推之言，恐遺落耳。問「五濁一往」等者，準",
    "T34n1719_005:0240b17": "初兩重四句則大小俱不為障，今從大根",
    "T34n1719_005:0240b18": "有障初不聞《法華》者為問，即初四句中第",
    "T34n1719_005:0240b19": "四句人也。前三不障，唯第四障，言非盡理",
    "T34n1719_005:0240b20": "故云「一往」。答中意者，具用前文第四句意。初",
    "T34n1719_005:0240b21": "障重也。次「若聞」下，根鈍也。佛尚未說，舊醫說",
    "T34n1719_005:0240b22": "於常我等名，順其計謂無常等名，能治於",
    "T34n1719_005:0240b23": "濁，故唯障大而不障小。如一種機，緣五濁",
    "T34n1719_005:0240b24": "未除不堪聞大，至鹿苑中以小治濁後",
    "T34n1719_005:0240b25": "方聞大，所以見若不除不堪聞常，計陰為",
    "T34n1719_005:0240b26": "德即四念處所治者是，騃亦癡也。故責舊醫",
    "T34n1719_005:0240b27": "專用邪常為不知乳，不識藥也。不知病",
    "T34n1719_005:0240b28": "等，不識病也。不知開等，不知授藥法也。",
    "T34n1719_005:0240b29": "不曉此三無客醫之術。二常不同如乳好",
    "T34n1719_005:0240c01": "惡，見惑輕重名曰根源，先斷後用故曰開",
    "T34n1719_005:0240c02": "遮。「餌」者，食也。食時異故，唯計常樂之名，故",
    "T34n1719_005:0240c03": "云不知好惡。說我增於邪習，故云不識",
    "T34n1719_005:0240c04": "根源。不了說常時異，故云不解開遮。故",
    "T34n1719_005:0240c05": "經云：「若佛世尊先說常者，受化之徒當言",
    "T34n1719_005:0240c06": "此法同彼外道」，故云「若但讚」等。兩醫具如",
    "T34n1719_005:0240c07": "《止觀》第三記。",
    "T34n1719_005:0240c08": "法華文句記卷第五(上)",
    "T34n1719_005:0240c11": "法華文句記卷第五(中)",
    "T34n1719_005:0240c13": "唐天台沙門湛然述",
    "T34n1719_005:0240c14": "次「約五濁論四悉」中劫命對世界者，劫命",
    "T34n1719_005:0240c15": "秖是依正二報即世界也。眾生即是所為之",
    "T34n1719_005:0240c16": "人。見是能計見者，與眾生同。由此二故",
    "T34n1719_005:0240c17": "有所為機，則見滅善生。煩惱是對治者，如",
    "T34n1719_005:0240c18": "五停中具治三毒，正用小乘能治濁，故屬",
    "T34n1719_005:0240c19": "第三悉。亦準論意以第一義用對衍門。此",
    "T34n1719_005:0240c20": "四悉門通酬五濁障大不障小之問也。以",
    "T34n1719_005:0240c21": "四悉文所被多，故著料簡門首。從「若論因果」",
    "T34n1719_005:0240c22": "下，更以多門分別五濁。初是因果門也。二",
    "T34n1719_005:0240c23": "因謂煩惱及見，餘三是果義兼依正。次「一人」",
    "T34n1719_005:0240c24": "下人法門，人謂眾生，法即餘四，與生相對",
    "T34n1719_005:0240c25": "故皆成法，並是生家之所計。「四法」下法時門，",
    "T34n1719_005:0240c26": "應云四法一時，文闕略也。時即劫也，餘四",
    "T34n1719_005:0240c27": "屬法，若對時說生亦屬法。「二報障」下三障",
    "T34n1719_005:0240c28": "門。二報者，即眾生、命。「二煩惱」者，見亦通得",
    "T34n1719_005:0240c29": "名煩惱故。「業在其間」者，煩惱潤業、業能招",
    "T34n1719_005:0241a01": "報，故云其間。「眾生」下《中論》三假門。「相待可",
    "T34n1719_005:0241a02": "知」者，即劫、煩惱、見也。劫即長短相待，煩惱違",
    "T34n1719_005:0241a03": "順等相待，見即有無等相待。若通論者，各具",
    "T34n1719_005:0241a04": "三假，依正二報莫不皆從三假而成，今從",
    "T34n1719_005:0241a05": "分別且別說也，故別對之。「眾生」下《大論》三假",
    "T34n1719_005:0241a06": "施設門，眾生和合受眾生名，命等並是眾生",
    "T34n1719_005:0241a07": "計法。又有所計假名對眾生名，故云「名通",
    "T34n1719_005:0241a08": "兩處」，委釋具如《止觀》第五記。「煩惱」下凡聖門，",
    "T34n1719_005:0241a09": "煩惱在凡者，謂諸凡夫定有故耳。然見必在",
    "T34n1719_005:0241a10": "凡，煩惱通聖，如具縛聖者及羅漢向。言「三",
    "T34n1719_005:0241a11": "通」者，劫減有佛、劫增唯凡。又減則有佛、增",
    "T34n1719_005:0241a12": "通餘聖。又增與減各通有無，以大小乘不",
    "T34n1719_005:0241a13": "同故也。豈華藏淨滿待劫減耶？常在靈山此",
    "T34n1719_005:0241a14": "之謂也。眾生之名具通凡聖，命有凡聖報",
    "T34n1719_005:0241a15": "命不同。「命短」下長短門，一劫之中數數生故，",
    "T34n1719_005:0241a16": "故長短別，此乃約人及以欲天見佛處說，若",
    "T34n1719_005:0241a17": "論初禪即劫命等，二禪已去劫短命長，乃至",
    "T34n1719_005:0241a18": "無色準說可知。「三通長短」者，煩惱在凡故",
    "T34n1719_005:0241a19": "長、在聖故短，諸見在餘凡夫故長、在利根",
    "T34n1719_005:0241a20": "外道故短，亦可在餘凡夫故短、在鈍根外",
    "T34n1719_005:0241a21": "道故長，亦可在小故短一生斷故、在大故",
    "T34n1719_005:0241a22": "長留惑潤生入生死故。又見前盡為短、煩",
    "T34n1719_005:0241a23": "惱後盡為長。今分別濁入生死者，不名",
    "T34n1719_005:0241a24": "為濁，眾生準說。「劫但」下帶不帶門，命是不相",
    "T34n1719_005:0241a25": "應行法，須帶陰法論長短時，餘並屬法非",
    "T34n1719_005:0241a26": "不帶時，非親帶故但在於法。「劫通」下內外",
    "T34n1719_005:0241a27": "門，大劫害器故名為外，小劫害人故名為",
    "T34n1719_005:0241a28": "內；或可四濁聚時時通內外。「三小」下害不害",
    "T34n1719_005:0241a29": "門，物即外器，大劫起時人已上生，隨三不同",
    "T34n1719_005:0241b01": "生三禪處。「小劫」下五道三界門，準應別論，",
    "T34n1719_005:0241b02": "三五相參，故合明之。通色如前。言「命通」",
    "T34n1719_005:0241b03": "者，亦應云餘四通於三界五道，命通具如",
    "T34n1719_005:0241b04": "《俱舍》中明。五道壽別，人間五十年等，亦應云",
    "T34n1719_005:0241b05": "通於四生，四生各有長短故也。「劫是」下共",
    "T34n1719_005:0241b06": "別門。次「小劫」下通別門。「從八萬」下釋大小劫。",
    "T34n1719_005:0241b07": "言「正三毒」者，他方淨土如阿閦國，亦有女",
    "T34n1719_005:0241b08": "人無邪欲故，舉一準餘諸可例識，廣歷",
    "T34n1719_005:0241b09": "諸土分別不同，故注「云云」。「敦真」者，敦實得",
    "T34n1719_005:0241b10": "者故斥言非，上慢亦然，終無實得而不信",
    "T34n1719_005:0241b11": "者。「嗣」亦繼也。「身尚無量」者，小乘教中不說",
    "T34n1719_005:0241b12": "更有界外生處，有計變易在界內者，亦名",
    "T34n1719_005:0241b13": "生處；大乘教中既其變易生處多故，故云無",
    "T34n1719_005:0241b14": "量。此述逼意，言中但云「名增上慢」，意指羅",
    "T34n1719_005:0241b15": "漢。若實得者豈有不發大心者耶？乃以大",
    "T34n1719_005:0241b16": "乘密而斥之。若謂究竟應變易盡，若未盡",
    "T34n1719_005:0241b17": "者何以不信？「值遇餘佛」者，初文以有餘土佛",
    "T34n1719_005:0241b18": "名為餘佛。「羅漢受先世身」者，酬先業故名",
    "T34n1719_005:0241b19": "先世身。煩惱果故，故須必滅。若煩惱所惑能",
    "T34n1719_005:0241b20": "不滅者，有於因果不同之過，縱云邊際定",
    "T34n1719_005:0241b21": "力持令不滅，今問邊定為大為少？若其小",
    "T34n1719_005:0241b22": "者，小無變易之名，亦無永常之說。若言大",
    "T34n1719_005:0241b23": "者，大邊除名唯在等覺，豈得記之後即等覺",
    "T34n1719_005:0241b24": "耶？若大入小定顯大無定用。有引羅云等，",
    "T34n1719_005:0241b25": "此不應爾。但佛滅後諸阿羅漢隱顯不同，",
    "T34n1719_005:0241b26": "皆隨機緣，況本大菩薩。此是《大論》龍樹菩薩",
    "T34n1719_005:0241b27": "假施此問，欲準大教具委答之故也。故答",
    "T34n1719_005:0241b28": "文中云「不生三界」，況論還引《法華》證之。故",
    "T34n1719_005:0241b29": "知博地之言無教可準，餘國之義出自他",
    "T34n1719_005:0241c01": "人。故古人云：「學不師安，義不中難。」故此《法",
    "T34n1719_005:0241c02": "華》非茲不了。又若變易不出界者，而生五",
    "T34n1719_005:0241c03": "道之言，却入生死之說，驚入火宅之喻，非涅",
    "T34n1719_005:0241c04": "槃一日之文，便為虛構。「南岳」下三釋，並是南",
    "T34n1719_005:0241c05": "岳釋也。次釋中云「羅漢若修念佛三昧」等",
    "T34n1719_005:0241c06": "者，若言念十方佛則已發大心，若唯念釋",
    "T34n1719_005:0241c07": "尊乃因小感大，亦是機發使之然耳。然小",
    "T34n1719_005:0241c08": "乘之中諸部不同，亦有信有十方佛者，即",
    "T34n1719_005:0241c09": "小乘人修第四禪邊際定力，見十方佛等，",
    "T34n1719_005:0241c10": "念佛觀成感佛為說。第三舉凡夫者，舉凡",
    "T34n1719_005:0241c11": "夫況聖耳。是故羅漢必無不聞之理。瑤師",
    "T34n1719_005:0241c12": "意云：實得羅漢無不信者，不須餘佛；遇",
    "T34n1719_005:0241c13": "餘佛者，則指凡夫。南岳豈不知凡夫於佛",
    "T34n1719_005:0241c14": "滅後能生信耶？故值餘佛必指羅漢。故《淨",
    "T34n1719_005:0241c15": "名》云：「凡夫有反復而聲聞無也」。故知聲聞難",
    "T34n1719_005:0241c16": "迴而須商議，凡夫易受何須引例？「有人云」",
    "T34n1719_005:0241c17": "至「必然」者，意破瑤師，立不信者義亦不",
    "T34n1719_005:0241c18": "然。執心牢固必在昔教，不應證今滅後之",
    "T34n1719_005:0241c19": "文。此師又引身子於《法華》初聞略開之文，",
    "T34n1719_005:0241c20": "以證滅後羅漢不受之語。意云：值佛羅漢",
    "T34n1719_005:0241c21": "尚疑是魔，況佛滅後寧肯信受？今則不然。",
    "T34n1719_005:0241c22": "佛預敦逼無不信者，故於滅後執經權說，",
    "T34n1719_005:0241c23": "義容可爾。「云云」者，應廣明羅漢及以凡夫",
    "T34n1719_005:0241c24": "信不信意，以破此師及以瑤師。「此直是異解」",
    "T34n1719_005:0241c25": "等九字，恐須作白字書之。指前兩師亦",
    "T34n1719_005:0241c26": "非全失，但未全順經意故耳。不能全破",
    "T34n1719_005:0241c27": "故云異解。若論瑤師見違經文，經云「羅漢",
    "T34n1719_005:0241c28": "遇餘佛生信而云不須」，經意云「除佛滅",
    "T34n1719_005:0241c29": "後」者，欲顯四依通經功能；而瑤不以四依",
    "T34n1719_005:0242a01": "為餘佛，謂羅漢三根聞與不聞，並不假從",
    "T34n1719_005:0242a02": "四依邊聞者，深不可也。又以凡夫為況者，",
    "T34n1719_005:0242a03": "此則可爾。但須云遇四依耳。後師意云：凡",
    "T34n1719_005:0242a04": "夫易、羅漢難。此亦違經決了之語，故云「不",
    "T34n1719_005:0242a05": "用此義」。次釋偈頌。上慢等三四眾通有者，",
    "T34n1719_005:0242a06": "又凡夫上慢有五不同，謂四善根及以四果，",
    "T34n1719_005:0242a07": "通義易知且後別說從多分故，故經云「比",
    "T34n1719_005:0242a08": "丘等四有此三失」，於三別中仍從拂席者",
    "T34n1719_005:0242a09": "說，故云也。「藏玼」等者，釋三失也。「藏玼揚",
    "T34n1719_005:0242a10": "德」釋上慢，「不能自省」釋我慢，「無慚人者」釋",
    "T34n1719_005:0242a11": "不信，若自見過無此三失，雖未證果且名",
    "T34n1719_005:0242a12": "有羞。「於戒」等者，戒名通十即《大論》、《大經》不缺",
    "T34n1719_005:0242a13": "不破等十，驗知三失尚無不缺，況道共等，故",
    "T34n1719_005:0242a14": "云缺等。律儀有三，謂不缺不穿不破兼不雜。",
    "T34n1719_005:0242a15": "若依《大論》，即不缺第三，若依《大經》則不缺",
    "T34n1719_005:0242a16": "居首，名同義異各有其意，具如《釋義》。今且",
    "T34n1719_005:0242a17": "依《大經》以不缺等三，并定共、道共即六戒",
    "T34n1719_005:0242a18": "也。故知六中若無後二，尚名為漏，況道共",
    "T34n1719_005:0242a19": "定共判在三藏四果，今且近論無道定也。",
    "T34n1719_005:0242a20": "故三失之人尚無煖法，況有四果。瑕是玉之",
    "T34n1719_005:0242a21": "內病，故云「內起」，玼是玉之外病故云「外動」，外",
    "T34n1719_005:0242a22": "病名缺、內病名漏。「小中小」者，四果已小，四禪",
    "T34n1719_005:0242a23": "更小，智已極小，況加上慢。「糟糠」者，若依世",
    "T34n1719_005:0242a24": "禪以得無漏如糟出酒，從文入理如糠",
    "T34n1719_005:0242a25": "出米。既無無漏反計世禪，如棄酒存糟，",
    "T34n1719_005:0242a26": "不得真理反封文字，如棄米存糠。「是五",
    "T34n1719_005:0242a27": "千有」者，以有顯無有失無得。言「封文」者，亦",
    "T34n1719_005:0242a28": "應更云執禪為實，如糟無酒。文中兩釋，初",
    "T34n1719_005:0242a29": "釋為正，後釋乃兼實行聲聞。起去之徒亦",
    "T34n1719_005:0242b01": "於現在未有大機是故而退，如有糟糠",
    "T34n1719_005:0242b02": "而無酒米。「枝葉」者，無入道材。問：機器何別？",
    "T34n1719_005:0242b03": "答：雖並從譬，各有一意，機論可發，器語堪",
    "T34n1719_005:0242b04": "任。得人天身通名為器，由懷三失故器成",
    "T34n1719_005:0242b05": "非，宿種又微無機可發，二義俱闕佛威令",
    "T34n1719_005:0242b06": "去。「凡有三異」者，先列，次釋。初云「上有歎",
    "T34n1719_005:0242b07": "法希有」者，上諸佛章六段之中但無後二，故",
    "T34n1719_005:0242b08": "有歎法，文云：「如是妙法諸佛如來時乃說",
    "T34n1719_005:0242b09": "之」，而無五濁之文，頌中無歎法也。「先後」者，",
    "T34n1719_005:0242b10": "上先歎法如向所引。言「不虛」者，次文方云：",
    "T34n1719_005:0242b11": "「汝等當信佛之所說言不虛妄」，及以開顯上",
    "T34n1719_005:0242b12": "勸信與不虛合者，上云：「汝等當信佛之所",
    "T34n1719_005:0242b13": "說言不虛也」。「今隔不虛」者，今頌中勸信在",
    "T34n1719_005:0242b14": "前、不虛在後，中隔五濁文也。故前四今五，",
    "T34n1719_005:0242b15": "由離勸信為二故也。應云勸信不虛中為",
    "T34n1719_005:0242b16": "五濁所隔，章安更云：「上以釋迦方便用釋",
    "T34n1719_005:0242b17": "諸佛施權者，上釋諸佛開權文云『我以無",
    "T34n1719_005:0242b18": "數方便種種因緣譬喻言辭，演說諸法』，偈中",
    "T34n1719_005:0242b19": "如文。」「修道得於諸權法」者，自行因滿所感",
    "T34n1719_005:0242b20": "權法，正當自行體內權也。即此法體亦不",
    "T34n1719_005:0242b21": "可說，以方便故為眾生說成化他權，即",
    "T34n1719_005:0242b22": "照九界已下文是，故知立一開權之言，於今",
    "T34n1719_005:0242b23": "乃成二意：一者騰昔施權，二為顯實之所。",
    "T34n1719_005:0242b24": "不指所開無由說實，況指權是權知非",
    "T34n1719_005:0242b25": "究竟，既顯實已權全是實。「照九界機說七",
    "T34n1719_005:0242b26": "方便」者，九是所被、教不出七，說七被九漸",
    "T34n1719_005:0242b27": "令入實，人法七九故立總言。九界從自分",
    "T34n1719_005:0242b28": "立名，方便從進趣為稱。又九界從物機立",
    "T34n1719_005:0242b29": "名，方便從化主受稱。總舉不同，故云七",
    "T34n1719_005:0242c01": "九。言「不可定判」者，七九之中隨何等機？聞",
    "T34n1719_005:0242c02": "何等法？遇機便逗，故云不定。「現起」等者，念",
    "T34n1719_005:0242c03": "必對境故云現起，種種之言不出七九。「過",
    "T34n1719_005:0242c04": "去」下釋欲性也。欲秖是念，故知秖是先以",
    "T34n1719_005:0242c05": "希望釋念，次以欣樂釋欲。故知念則且語",
    "T34n1719_005:0242c06": "內心，欲論對境生想，今但約慕樂通從欲",
    "T34n1719_005:0242c07": "為名，不假對念辯別，故但以欲對性二世",
    "T34n1719_005:0242c08": "判之。問：前云過去名根、未來名性，今何故",
    "T34n1719_005:0242c09": "云過去名性？答：各有其意。性必不改，故從",
    "T34n1719_005:0242c10": "現至未、從過至今，二處並得性名故爾。亦",
    "T34n1719_005:0242c11": "可現在名根生未來故，然根性乃可互舉，",
    "T34n1719_005:0242c12": "樂欲必居現在，欲名雖不從過，亦可以現",
    "T34n1719_005:0242c13": "望當，以名互故故重釋云「或可習欲以成",
    "T34n1719_005:0242c14": "性、成性生習欲」，上句現欲成未性、下句過",
    "T34n1719_005:0242c15": "性成現欲。「云云」者，或可過欲成現性、現性",
    "T34n1719_005:0242c16": "成未欲，或可過欲成過性、現欲成未性，是",
    "T34n1719_005:0242c17": "則欲名雖通過未仍從現說，故知欲念之名",
    "T34n1719_005:0242c18": "定居現在。「七方便」至「云云」者，具如《止觀》隨",
    "T34n1719_005:0242c19": "自意觀觀惡中云通途善惡者是。「鈍根」下",
    "T34n1719_005:0242c20": "至「施權意」，此是長文。今不云長者，但偈與",
    "T34n1719_005:0242c21": "長行不同，隨事要者則辯同異，或可略明",
    "T34n1719_005:0242c22": "意則可知。「我設」下三行頌理者，文多云說，",
    "T34n1719_005:0242c23": "如何云理？如云未曾說，說時未至隨順說",
    "T34n1719_005:0242c24": "等，亦是以能顯所。準前諸例略亦可知，今",
    "T34n1719_005:0242c25": "文正取佛慧為理之行。「聲聞兼得緣覺」者，",
    "T34n1719_005:0242c26": "聲聞數中有值佛緣覺故也。又三藏聲聞必",
    "T34n1719_005:0242c27": "兼當教緣覺。又菩薩既兼藏通，二乘必具",
    "T34n1719_005:0242c28": "兩教，菩薩不云別者，前以淨心為別教",
    "T34n1719_005:0242c29": "竟。既以聲聞菩薩共為義立，乃至一句皆",
    "T34n1719_005:0243a01": "悉成佛。又誡言無疑，當知此是極聖誠說，",
    "T34n1719_005:0243a02": "而不肯信。《大經》云：「一切二乘未來必定歸於",
    "T34n1719_005:0243a03": "大般涅槃，如流入海。」又菩薩與二乘合明，",
    "T34n1719_005:0243a04": "當知三乘悉皆被會。「牒假名三教」等者，三教",
    "T34n1719_005:0243a05": "是假名故也。教本一實故三是假，為物假設",
    "T34n1719_005:0243a06": "三藏等權，今既顯實重舉所除以示佛慧，",
    "T34n1719_005:0243a07": "即上句所列者是。「無二是無通教中半滿相",
    "T34n1719_005:0243a08": "對之二」者，通真含二故也。由闕別教故更",
    "T34n1719_005:0243a09": "引上餘乘來此釋成，語假則通論三教，言",
    "T34n1719_005:0243a10": "餘及以二三，且云相入，以有餘皆假故得",
    "T34n1719_005:0243a11": "相入，無餘無復相入之名，以純一故，此指",
    "T34n1719_005:0243a12": "乳及二酥三味文盡。初一行半舉內心。經云：",
    "T34n1719_005:0243a13": "「如我昔所願，今者已滿足」者，問：佛初立誓誓",
    "T34n1719_005:0243a14": "度一切，今眾生尚多，願云何滿？答：且從一",
    "T34n1719_005:0243a15": "期總而言之，但令眾生得入佛乘，即名願",
    "T34n1719_005:0243a16": "滿。是故經云：「如我無異」。「若我遇眾生」等者，",
    "T34n1719_005:0243a17": "明濁不障大，遇者盡令入於佛道，無智不",
    "T34n1719_005:0243a18": "受故云障大。「眾生」者，文中三釋，初釋對他",
    "T34n1719_005:0243a19": "得名，次釋從自立稱，後釋即是功能。新譯恐",
    "T34n1719_005:0243a20": "濫稱為有情，雖簡無情三義都失。十種生",
    "T34n1719_005:0243a21": "死短中言梵行少語者，欲界諸地法爾多語，",
    "T34n1719_005:0243a22": "以有言語皆由覺觀，以少語故知覺觀少，",
    "T34n1719_005:0243a23": "煩惱漸薄故云短也。「方」者，猶如方物動靜",
    "T34n1719_005:0243a24": "定故，於此死已定生天上。「三角」者，角者聚",
    "T34n1719_005:0243a25": "也。即善惡無記，在生死中遍為此三，諸律",
    "T34n1719_005:0243a26": "論文多以聚名角。闕釋紫者，即修羅也。種",
    "T34n1719_005:0243a27": "類多故，謂天鬼畜如紫間色。又輪迴者，如《見",
    "T34n1719_005:0243a28": "實三昧經》云：「從地獄來聲嘶怱急數數戰慄，",
    "T34n1719_005:0243a29": "夢見大火沸鑊等也。從畜來者，暗鈍懈怠",
    "T34n1719_005:0243b01": "多食性怯，謇訥所為多似諸蟲畜等。從鬼來",
    "T34n1719_005:0243b02": "者，髮黃常飢慳貪等也。」餘趣比知，經具廣說。",
    "T34n1719_005:0243b03": "「我知」下別明五濁，前開章云別明五濁障",
    "T34n1719_005:0243b04": "三，五濁望三必不能障，為三所治是所治",
    "T34n1719_005:0243b05": "障，故云障耳。亦是有濁故無三，有三故無",
    "T34n1719_005:0243b06": "濁故云障耳。「受胎微形」，初文即約觀心者，",
    "T34n1719_005:0243b07": "但隨便耳。但云從心即名觀心，其實此中",
    "T34n1719_005:0243b08": "仍帶事釋，由此一念最微心故令增長也。",
    "T34n1719_005:0243b09": "次「受胎」下全約事釋，略如《止觀》第四記引《入",
    "T34n1719_005:0243b10": "胎經》。有人具立受胎章門，於此非要。今意",
    "T34n1719_005:0243b11": "但在顯於五濁義須施權，列名而已足明",
    "T34n1719_005:0243b12": "濁意，何徒於此廣建長章，使迷途者乃謂",
    "T34n1719_005:0243b13": "《法華》亦明五濁與婆沙不別，如世人云：法",
    "T34n1719_005:0243b14": "華亦明三乘。其失如之。「受陰身」者，或恐秖",
    "T34n1719_005:0243b15": "是《入胎經》耳。總有三十八七日以論增長，",
    "T34n1719_005:0243b16": "若《俱舍》等文但列五位，云：最初羯剌藍，次",
    "T34n1719_005:0243b17": "生頞部曇，從此生閉尸，閉尸生羯男，次鉢",
    "T34n1719_005:0243b18": "羅奢佉。「或云」下「如大品中說」者，即約二十",
    "T34n1719_005:0243b19": "身見，如去等具如前引。「長時」等者，今文具",
    "T34n1719_005:0243b20": "二義故劫得濁名，前初文中但有第二義，",
    "T34n1719_005:0243b21": "後料簡中方有初義。",
    "T34n1719_005:0243b22": "過去佛章，初二行正施三也，名施為開。初",
    "T34n1719_005:0243b23": "一行略頌上三一，文中以教人理三兼得",
    "T34n1719_005:0243b24": "行者，具有二意，一者通兼，既有餘三豈無",
    "T34n1719_005:0243b25": "於行；二者別兼，即以佛道二字兼之，所趣",
    "T34n1719_005:0243b26": "是理、能趣是行。初一行半總約五乘中乃",
    "T34n1719_005:0243b27": "以人行兼教一者，既有人行必有所稟，",
    "T34n1719_005:0243b28": "即是教也。此中以七方便為異方便者，以",
    "T34n1719_005:0243b29": "藏人不同衍門故成永異，餘文多用，今通",
    "T34n1719_005:0243c01": "用者未同圓來，並名為異。「若有」下二行開",
    "T34n1719_005:0243c02": "菩薩乘中進退兩釋者，亦有二義，五乘之稱",
    "T34n1719_005:0243c03": "但在鹿苑，七方便名通於三味，六度之行不",
    "T34n1719_005:0243c04": "局一教，故可通三，以三藏為本故云兼",
    "T34n1719_005:0243c05": "通別也。「何者」下釋出三教六度行相，非相非",
    "T34n1719_005:0243c06": "無相次第行者，雙非即是所斯故也。亦應次",
    "T34n1719_005:0243c07": "第出於三諦行相，然以相無相共論，即三",
    "T34n1719_005:0243c08": "諦也。又入地三諦無復論開，然菩薩乘中亦",
    "T34n1719_005:0243c09": "云於昔聞教已成教一者，若菩薩不開，何",
    "T34n1719_005:0243c10": "須引昔令成教一？故凡云昔者，皆具二",
    "T34n1719_005:0243c11": "意：一者在昔聞權，二者昔已曾開。今正語",
    "T34n1719_005:0243c12": "昔聞權者，昔開已竟皆成佛道，初義準化",
    "T34n1719_005:0243c13": "儀說，次意準開竟說，下去諸乘一一皆然，",
    "T34n1719_005:0243c14": "往佛亦爾。二乘文中有人理行，不云兼教",
    "T34n1719_005:0243c15": "者秖是文略，前菩薩文亦以三兼一。「諸佛",
    "T34n1719_005:0243c16": "滅後供養舍利」者，若以現擬過，如《增一》中",
    "T34n1719_005:0243c17": "佛因手擎舍利廣稱歎已，令於四衢而起",
    "T34n1719_005:0243c18": "偷婆。佛言：四人應起塔，輪王、羅漢、支佛、如",
    "T34n1719_005:0243c19": "來。後分云：輪王無級，羅漢四級，支佛五級，",
    "T34n1719_005:0243c20": "如來十三級。阿難問佛：何故爾耶？佛言：輪",
    "T34n1719_005:0243c21": "王自行化他常住十善，羅漢不受後有，支",
    "T34n1719_005:0243c22": "佛無師自悟，如來眾德具足。世人上未逮於",
    "T34n1719_005:0243c23": "初果，豈肯下等輪王？滅後起塔不知進否，",
    "T34n1719_005:0243c24": "動即皆至三五七九。近代所立縱云方墳，",
    "T34n1719_005:0243c25": "而出檐者還成一級，暗者雖昧豈非冥濫",
    "T34n1719_005:0243c26": "初果耶？有方墳邊云作功德塔者，其義又",
    "T34n1719_005:0243c27": "失，使愚者唯禮我師，或復對高禮下，況復",
    "T34n1719_005:0243c28": "隣接尊卑不成，不便之意不可具論，縱死",
    "T34n1719_005:0243c29": "者冥冥，顯生者碌碌。況今舍利之言局在於",
    "T34n1719_005:0244a01": "佛，供佛舍利福屬人天，開久遠因方名佛",
    "T34n1719_005:0244a02": "道。況今凡質生福事難，善者從之不應習",
    "T34n1719_005:0244a03": "俗。「地師言童真地」者，地立童真名者，但古",
    "T34n1719_005:0244a04": "人云，住為能住、地為所依，故以住名而名",
    "T34n1719_005:0244a05": "於地，從住為名早已太遠，為尚深故加之",
    "T34n1719_005:0244a06": "以地，故「今謂」下責云「乖文」者，文中但云童",
    "T34n1719_005:0244a07": "子故也。言「竪狹」者，橫收小善、竪成佛因，",
    "T34n1719_005:0244a08": "則橫竪無違，非深非淺而深而淺。若以童",
    "T34n1719_005:0244a09": "真為釋，唯竪無橫，況竪深無當、棄廣乖文，",
    "T34n1719_005:0244a10": "是知竪狹二俱有過。「登地」下且破唯深之失，",
    "T34n1719_005:0244a11": "仍略棄橫之愆。「今以」下正釋，收於童雉以",
    "T34n1719_005:0244a12": "顯橫廣，指微即著以辯竪深，著在於微深",
    "T34n1719_005:0244a13": "即非深，微即是著淺亦非淺，指微即著緣",
    "T34n1719_005:0244a14": "因義成，即著之觀非此可辯，下去例爾。故",
    "T34n1719_005:0244a15": "入地成佛如修羅渡海，此準《瓔珞》故云「入",
    "T34n1719_005:0244a16": "地」。凡夫之人一毫之善徑成佛因，如人渡大",
    "T34n1719_005:0244a17": "海。從「佛分明」下重立理以斥二失。「若如」下",
    "T34n1719_005:0244a18": "重牒失以斥失。又例上下亦名乖文。若恐",
    "T34n1719_005:0244a19": "童子事微不稱佛道，散心一唱如何消融？合",
    "T34n1719_005:0244a20": "掌舉手皆應理釋，故知但尚佛道不識開",
    "T34n1719_005:0244a21": "權。「殆不攝二乘」者，「殆」幾也。幾近也。應云全",
    "T34n1719_005:0244a22": "不攝，何但幾耶？若在童真尚不攝六地，況",
    "T34n1719_005:0244a23": "復小道。「論深」下結其竪狹，「定廣」下結竪狹",
    "T34n1719_005:0244a24": "失。次問答，答中意言「三佛性」者，過去微善",
    "T34n1719_005:0244a25": "願智所制咸趣菩提，火焰向空理數咸滅，",
    "T34n1719_005:0244a26": "水流趣海法爾無停，但由願智未資便封",
    "T34n1719_005:0244a27": "果報，故待今開方是緣因，若據化意何待",
    "T34n1719_005:0244a28": "此開？苟順凡情立以近稱，今開近執法界",
    "T34n1719_005:0244a29": "本如，豈由凡情局彼流焰？關中雖立善不",
    "T34n1719_005:0244b01": "受報，而不明善體本融，但眾生無始唯流",
    "T34n1719_005:0244b02": "妄我，凡所修習未嘗不俱，不受報言為",
    "T34n1719_005:0244b03": "從誰立？若約已發心者，乃由願行所引，何",
    "T34n1719_005:0244b04": "關善不受耶？未發心來隨生納福，此善豈",
    "T34n1719_005:0244b05": "制令不受耶？故知不受之言善體無力，應",
    "T34n1719_005:0244b06": "知曾酬者其因已謝，未酬者毫善不亡，若曾",
    "T34n1719_005:0244b07": "發心如水寄海，酬局因者如果酬華，故今",
    "T34n1719_005:0244b08": "於彼未酬之因，開其局情及曾趣向權乘道",
    "T34n1719_005:0244b09": "者，以一實觀一大弘願體之道之，若不然",
    "T34n1719_005:0244b10": "者，徒云說開，若不觀者則應善體自至菩",
    "T34n1719_005:0244b11": "提，何須更修菩提行願？問：若爾，何故本論",
    "T34n1719_005:0244b12": "云童子戲沙等，謂發菩提心行菩薩行者，",
    "T34n1719_005:0244b13": "所作善根能證菩提，非諸凡夫及決定聲聞",
    "T34n1719_005:0244b14": "未發心者之所能得？答：此乃從開說之，非",
    "T34n1719_005:0244b15": "語本善，故知定性及現未發，縱有宿善如",
    "T34n1719_005:0244b16": "恒河沙，終無自成菩提之理，故云非其能",
    "T34n1719_005:0244b17": "得。若未開頃則往已成非，今若被開則宿",
    "T34n1719_005:0244b18": "作成已，故知善體本妙隨執者心，是故開心",
    "T34n1719_005:0244b19": "宿善咸遂。次「大經」下釋出緣因所以。三十二",
    "T34n1719_005:0244b20": "文具列四句，舊云：闡提無者定無善性，唯有",
    "T34n1719_005:0244b21": "惡境界性惡五陰耳；善根人有了因性，俱有",
    "T34n1719_005:0244b22": "正因，俱無果性。河西云：闡提有惡陰性，善人",
    "T34n1719_005:0244b23": "有善陰性，俱有無記，俱無同前。興皇三解，一",
    "T34n1719_005:0244b24": "約理解，理非善惡，有彼二用，即指二人各",
    "T34n1719_005:0244b25": "有善惡一種用故。俱有俱無者，互得有無",
    "T34n1719_005:0244b26": "一邊故也。餘二解不要。章安云：此釋涅槃",
    "T34n1719_005:0244b27": "河中七種眾生，應云闡提常沒，善人常出，俱",
    "T34n1719_005:0244b28": "有者俱在河中，俱無者俱不至岸，亦以果",
    "T34n1719_005:0244b29": "性為俱無也。又約三諦釋，闡提唯有世諦",
    "T34n1719_005:0244c01": "因惡，善人唯有真諦因善，俱有世諦果身，俱",
    "T34n1719_005:0244c02": "無中道因果。於諸釋中雖復少別，善人一",
    "T34n1719_005:0244c03": "句其旨大同，其不同者今不暇釋，具如《止",
    "T34n1719_005:0244c04": "觀》第五記，故今引同者證緣因善。問：上釋",
    "T34n1719_005:0244c05": "三乘並以果成為理一句，今人天乘何以",
    "T34n1719_005:0244c06": "佛道而為緣因？答：所開不同，前開兩教二",
    "T34n1719_005:0244c07": "乘及以通別菩薩並有所證之理，故開小",
    "T34n1719_005:0244c08": "理以成大理。今開人天小善已成緣因大",
    "T34n1719_005:0244c09": "善，且據能趣善體未深，若從所趣邊說此",
    "T34n1719_005:0244c10": "則並有所貲，此論開權皆約案位，若從進",
    "T34n1719_005:0244c11": "入何獨住前緣因而已。此中但從往事以說，",
    "T34n1719_005:0244c12": "人事既其已定，不可存法去人，是故開為",
    "T34n1719_005:0244c13": "緣因，豈非如貧得寶？《經》云「七寶」等者，《佛地",
    "T34n1719_005:0244c14": "論》中無玟瑰，仍云瑠璃與珠體別，珠即赤",
    "T34n1719_005:0244c15": "珠也。今兼瑠璃但成七寶，離即成八。玻瓈",
    "T34n1719_005:0244c16": "多紅色，硨磲青白色，碼碯或白或青。「木櫁者」，",
    "T34n1719_005:0244c17": "《字林》云：「香木切，韻作榓。」《玉篇》云：「其樹似槐",
    "T34n1719_005:0244c18": "而香。」有人云：斫經五年始有香氣。「造像為",
    "T34n1719_005:0244c19": "天業」者，如佛昇忉利以神足力制諸弟子",
    "T34n1719_005:0244c20": "等，具如《止觀》第一記。若準《冥祥記》，此土總",
    "T34n1719_005:0244c21": "有一十八處造像應驗，如吳中石像等。又",
    "T34n1719_005:0244c22": "有吳興太守吳佩女所感像等，又如宋衛軍",
    "T34n1719_005:0244c23": "臨康王在荊州於城內築堂三間，其壁多",
    "T34n1719_005:0244c24": "有畫菩薩像，至衡陽文王代鎮江陵廢為",
    "T34n1719_005:0244c25": "臥堂，悉皆泥塗乾則墮落，畫狀新淨了無污",
    "T34n1719_005:0244c26": "損，再塗猶然。王不信敬亦謂偶然，又更濃",
    "T34n1719_005:0244c27": "泥而徹見炳然。王復更毀故壁悉更繕改。",
    "T34n1719_005:0244c28": "後王疹疾，每若閉眼輒見諸像森然滿目，於",
    "T34n1719_005:0244c29": "是方廢居此。此或是造者心重，或是毀者",
    "T34n1719_005:0245a01": "尤害，以輕望重以毀望成，當知散心微善",
    "T34n1719_005:0245a02": "不失，理無違順心有是非。「優婆塞戒經」等",
    "T34n1719_005:0245a03": "者，此中文意正開其善不論其罪，因明用",
    "T34n1719_005:0245a04": "膠便釋之耳。今亦因此依彼略明，故彼經",
    "T34n1719_005:0245a05": "廣明五戒持破之相。又云：若不持戒名垢",
    "T34n1719_005:0245a06": "優婆塞、臭優婆塞、旃陀羅優婆塞，若持殺戒",
    "T34n1719_005:0245a07": "者乃至蟻子，若持戒酒乃至露珠，於五戒",
    "T34n1719_005:0245a08": "上加不沽酒，是名六重。今出家在家云持",
    "T34n1719_005:0245a09": "酒戒，猶以酒和食，一人凡飲幾露珠耶？尚",
    "T34n1719_005:0245a10": "不及優婆塞戒，安能期佛道耶？於五戒上",
    "T34n1719_005:0245a11": "更有眾多失意之罪，今文未盡。又有失意，",
    "T34n1719_005:0245a12": "謂不供養師僧、不瞻病，空發遣乞者，不起",
    "T34n1719_005:0245a13": "迎逆四眾長宿，見破戒者云彼不如我，六",
    "T34n1719_005:0245a14": "齋日不受八戒，四十里內有講不聽，受僧",
    "T34n1719_005:0245a15": "招提臥具床座，疑水有蟲而飲，嶮難獨行，獨",
    "T34n1719_005:0245a16": "宿尼寺，為財命故打拍奴婢及以外人，於",
    "T34n1719_005:0245a17": "路見比丘沙彌不得前行，僧中行食不得",
    "T34n1719_005:0245a18": "偏與本師好者及過分與，路行見病不瞻",
    "T34n1719_005:0245a19": "不視、不囑授令治，持如是戒者名淨、名",
    "T34n1719_005:0245a20": "香、名分陀利優婆塞。又制優婆塞，令種種",
    "T34n1719_005:0245a21": "供養三寶形像塔廟，畫像不得雜乳膠雞",
    "T34n1719_005:0245a22": "子，供養像時晝夜不異，不得酥油塗像身",
    "T34n1719_005:0245a23": "及乳洗，不得造半身像，像身不具，應密",
    "T34n1719_005:0245a24": "藏之。應勸人治，治已當出供養。又見毀",
    "T34n1719_005:0245a25": "像如全無異，以四天下寶供養，不如直",
    "T34n1719_005:0245a26": "以種種功德讚歎尊像，志心供養二福無",
    "T34n1719_005:0245a27": "別。供養法者志心信樂，受持讀誦解說書",
    "T34n1719_005:0245a28": "寫，如法而行及勸人行，種種書十二部經，",
    "T34n1719_005:0245a29": "供養經如供養佛，唯除洗浴名供養法。",
    "T34n1719_005:0245b01": "供養僧者，應當供養發菩提心，受持戒",
    "T34n1719_005:0245b02": "者出家之人，四向四果，名供養僧。今經小善",
    "T34n1719_005:0245b03": "尚為佛因，況復長時志心供養。此等雖屬",
    "T34n1719_005:0245b04": "在家優婆塞，及有少許非文正意，然制罪",
    "T34n1719_005:0245b05": "令持，持即人天之善，並可開為緣因，然亦",
    "T34n1719_005:0245b06": "並是出家行者之要，堪為常規，是故便錄。今",
    "T34n1719_005:0245b07": "經欲收無始微善咸趣菩提，若已發心隨",
    "T34n1719_005:0245b08": "有毫善莫非緣因。戒經「立像前不得坐",
    "T34n1719_005:0245b09": "云云」者，更有多緣，若王難等，隨時斟酌。又",
    "T34n1719_005:0245b10": "《造像功德經》有十一功德：一者世世眼目清",
    "T34n1719_005:0245b11": "潔，二者生處無惡，三者常生貴家，四者身",
    "T34n1719_005:0245b12": "如紫磨金色，五者豐饒珍玩，六者生賢善家，",
    "T34n1719_005:0245b13": "七者生得為王，八者作金輪王，九者生梵",
    "T34n1719_005:0245b14": "天壽命一劫，十者不墮惡道，十一者後生",
    "T34n1719_005:0245b15": "還能敬重三寶。當知豈是欲界人天善根？《經》",
    "T34n1719_005:0245b16": "「鉛」者，有云：錫也。今謂鉛青錫白、鉛軟錫堅，並",
    "T34n1719_005:0245b17": "名青金，《造像功德經》云：「若人臨終發言造",
    "T34n1719_005:0245b18": "像，乃至如麥&#;，能除三世八十億劫生死",
    "T34n1719_005:0245b19": "之罪。」「廟」者，貌也。古云「支提」，新云「制多」，翻靈",
    "T34n1719_005:0245b20": "廟者應作廟字，《玉篇》及《白虎通》並云「尊貌",
    "T34n1719_005:0245b21": "所居」。「露盤為銅鈸」者，長安亦無此音，或聲",
    "T34n1719_005:0245b22": "轉耳。或是當時有人傳之，章安隨便書耳。",
    "T34n1719_005:0245b23": "《經》云「唄」者，或云「唄匿」，此云讚誦。西方本有，",
    "T34n1719_005:0245b24": "此土案梁《宣驗記》云：「陳思王，姓曹名植，",
    "T34n1719_005:0245b25": "字子建，魏武帝第四子，十歲善文藝，私制",
    "T34n1719_005:0245b26": "轉七聲。植曾遊漁山，於巖谷間，聞誦經聲，",
    "T34n1719_005:0245b27": "遠谷流美，乃效之而制其聲。如《賢愚經》鈴",
    "T34n1719_005:0245b28": "聲比丘緣等。」「音樂供養」者，有出家內眾音樂",
    "T34n1719_005:0245b29": "自隨，云供養者，自思已行與何心俱。雖",
    "T34n1719_005:0245c01": "有此文必須裁擇，《梵網》誠制何待固言，秖",
    "T34n1719_005:0245c02": "恐供養心微增己放逸、長他貪慢，敬想難",
    "T34n1719_005:0245c03": "成，故《別譯阿含》第五「佛在迦蘭陀城，有一",
    "T34n1719_005:0245c04": "妓主名曰長髮，而白佛言：我昔曾於老妓",
    "T34n1719_005:0245c05": "人邊聞如是說，於妓場上施設種種戲笑",
    "T34n1719_005:0245c06": "之事，令百千人而來覩者，是人命終生光",
    "T34n1719_005:0245c07": "音天，如是所說為虛為實？佛告之曰：止止。",
    "T34n1719_005:0245c08": "莫作是問。妓主復問，如是再三。佛悉不答。",
    "T34n1719_005:0245c09": "爾時如來語妓主言：爾時無數百千人來覩",
    "T34n1719_005:0245c10": "妓者，諸人本是三毒所纏，復更造作放逸",
    "T34n1719_005:0245c11": "之事，豈不增其貪瞋癡耶？譬如有人為毛",
    "T34n1719_005:0245c12": "繩所縛，以水澆之愈增其急。本為三毒",
    "T34n1719_005:0245c13": "所縛，更作妓樂，當增熾然三毒之火，終後",
    "T34n1719_005:0245c14": "生天無有是處。作是語者是邪見人，邪見",
    "T34n1719_005:0245c15": "之果生於地獄。佛說是時妓主悲泣。佛言：",
    "T34n1719_005:0245c16": "為是緣故三請不說。妓主云：我不為聞佛",
    "T34n1719_005:0245c17": "說故悲，但愍諸妓人長夜作如是說。」有人",
    "T34n1719_005:0245c18": "至此引諸經，華香音樂供養者，即得不退，",
    "T34n1719_005:0245c19": "如《不退法輪經》「佛告阿難：以一華供養佛",
    "T34n1719_005:0245c20": "及佛塔，亦得不退」及《業報差別經》「禮拜得至",
    "T34n1719_005:0245c21": "大涅槃」等者。彼是已為實因者，今文開麁",
    "T34n1719_005:0245c22": "即實，故與今文不例。有人引《大論》小因大",
    "T34n1719_005:0245c23": "果者，不例亦爾。「度我可施眾生」者，若論",
    "T34n1719_005:0245c24": "度我應在物機，施謂施設。今釋迦因聞十",
    "T34n1719_005:0245c25": "方諸佛慰喻，乃稱南謨答於諸佛，故知釋",
    "T34n1719_005:0245c26": "迦不請諸佛度也。「五戒經」至「施佛」者，準佛",
    "T34n1719_005:0245c27": "亦無驚怖之理，依下譬中長者聞已驚入火",
    "T34n1719_005:0245c28": "宅，法身思機義當驚怖。「喜稱南謨佛」者，即",
    "T34n1719_005:0245c29": "酬順中釋南無諸佛。「五戒經釋歸命」者(云云)。「那",
    "T34n1719_005:0246a01": "先經」等者，彼經云：「那先小時有故舊，為邊",
    "T34n1719_005:0246a02": "小國王，善能問難，有多問答亦可兼釋小",
    "T34n1719_005:0246a03": "疑。那先云：諸沙門說世間火不如地獄火",
    "T34n1719_005:0246a04": "熱。王曰：持小石置世間火至暮不銷，取",
    "T34n1719_005:0246a05": "大石置泥犁火中即銷者，惡人死在泥犁",
    "T34n1719_005:0246a06": "百千萬歲，何以不銷？那先問：水中魚蛟以石",
    "T34n1719_005:0246a07": "為食不？王言：如是。那先云：石消不？王云銷。",
    "T34n1719_005:0246a08": "那先言：腹中子消不？王言：不銷。那先言：何",
    "T34n1719_005:0246a09": "以不銷？王言：福德使然。那先言：在地獄中",
    "T34n1719_005:0246a10": "惡業未盡是故不銷，亦如狼食骨，骨銷子",
    "T34n1719_005:0246a11": "不銷。又問：佛有相好不？答：有。王言：佛父母",
    "T34n1719_005:0246a12": "有不？答：無。王言：佛亦無人生皆似父母故。",
    "T34n1719_005:0246a13": "那先言：王見蓮華不？答言：見。又問：生淤泥",
    "T34n1719_005:0246a14": "不？答：生淤泥。那先云：豈以蓮華生淤泥似",
    "T34n1719_005:0246a15": "淤泥耶？佛亦如是。王又問：一人死生罽賓，",
    "T34n1719_005:0246a16": "一人死生泥犁，誰先到？那先言：如兩鳥共",
    "T34n1719_005:0246a17": "飛從彼來此，一止高樹、一止下樹，兩鳥飛",
    "T34n1719_005:0246a18": "誰影先至地？王言：俱至地。王言：善哉！善哉！」",
    "T34n1719_005:0246a19": "餘文雖非疏正意，因便知之。亦增智破邪",
    "T34n1719_005:0246a20": "以顯念佛。「胎經報恩經華林會」等者，經云：「第",
    "T34n1719_005:0246a21": "一會度九十六億人，第二會度九十四億人，",
    "T34n1719_005:0246a22": "第三會度九十二億人」，並是初教得果人也。",
    "T34n1719_005:0246a23": "於彼佛所至第五時，亦悉被會。「若例上」等",
    "T34n1719_005:0246a24": "者，上六度文後結三教為此三句，今了因",
    "T34n1719_005:0246a25": "智亦復如是，皆開偏小以成於實。又雙非",
    "T34n1719_005:0246a26": "之言始自三藏菩薩，亦異凡小，乃至別教地",
    "T34n1719_005:0246a27": "前並須開之，然亦須知開之所以，若心麁",
    "T34n1719_005:0246a28": "境妙但開其心，如以相心持《法華經》，若聞",
    "T34n1719_005:0246a29": "《法華》一句一偈等，若境麁心妙境已隨轉不",
    "T34n1719_005:0246b01": "須論開，若俱麁者須心境俱開，亦可但開",
    "T34n1719_005:0246b02": "其心境無不轉，道理必須知善體性，方乃",
    "T34n1719_005:0246b03": "名開。總而言之心境並開，尚開久遠四惡",
    "T34n1719_005:0246b04": "麁智，況人天智，若不開之則佛之知見永",
    "T34n1719_005:0246b05": "埋四惡，長沒人天。問答意者，開彼過去微",
    "T34n1719_005:0246b06": "善，正擊現在執心，已為過佛之所開竟，所",
    "T34n1719_005:0246b07": "以於佛滅後聞一句經云與記者，舉沒況",
    "T34n1719_005:0246b08": "深，並是預開其心，令成心境俱妙，若佛滅",
    "T34n1719_005:0246b09": "後聞是經不信者，尚付後佛法華會中為",
    "T34n1719_005:0246b10": "開其心。經意正云，三世皆開我豈不然？「未",
    "T34n1719_005:0246b11": "來佛兩行頌教一」者，經文既云雖說及是故",
    "T34n1719_005:0246b12": "說，知是教一。初一行中初三句云雖說百千",
    "T34n1719_005:0246b13": "億等者，指七方便一切權說同成了因，其",
    "T34n1719_005:0246b14": "實為佛乘一句明說權意。諸佛下一行明說",
    "T34n1719_005:0246b15": "一之由，由知無性而修淨緣，令得成就",
    "T34n1719_005:0246b16": "能演此乘。「知法常無性」等者，一實理上性相",
    "T34n1719_005:0246b17": "二空，無性性空即無四性，既云實相無自",
    "T34n1719_005:0246b18": "性等，故知即是理性性空；性空既爾相空準",
    "T34n1719_005:0246b19": "知，無性亦無即是相空。故知經中一無性言",
    "T34n1719_005:0246b20": "具二無性，即是無性性、無相性也。本自",
    "T34n1719_005:0246b21": "有之，故曰常無知者照也。具如《止觀》第五",
    "T34n1719_005:0246b22": "不思議境中一念三千非自他等，既無四",
    "T34n1719_005:0246b23": "性，一念亦無，即是性空；既無一念，無念亦",
    "T34n1719_005:0246b24": "無，即是相空，即是不思議之二空也。若不了",
    "T34n1719_005:0246b25": "今家依於《智論》、《中論》等，準理準義，緣於心",
    "T34n1719_005:0246b26": "性立此二空，諸無可準，非用法相者之",
    "T34n1719_005:0246b27": "所逮也。故於實道須閑修性，若本自二空",
    "T34n1719_005:0246b28": "即是性德，若推檢入空即是修得，推而不成",
    "T34n1719_005:0246b29": "須修萬行正助合行，行中具足一切諸行",
    "T34n1719_005:0246c01": "方名緣因，聞斯義已方乃名開。問：世間因",
    "T34n1719_005:0246c02": "緣可以四句了生無生，今性本淨非關緣",
    "T34n1719_005:0246c03": "起，何須以此四句推之？答：世緣起法亦本",
    "T34n1719_005:0246c04": "無生，但由情計謂之為生；理性亦爾，由謂",
    "T34n1719_005:0246c05": "自他等故須推之。二空不顯，尚須更約續",
    "T34n1719_005:0246c06": "待推檢，況因緣耶？自有傳說此義者來，",
    "T34n1719_005:0246c07": "少有曉此性相三假。問：今文何故不立斯",
    "T34n1719_005:0246c08": "觀？答：經從利根者開。「佛種」等者，注家云：無",
    "T34n1719_005:0246c09": "空有性名曰無性，堪紹繼菩提名為種。如",
    "T34n1719_005:0246c10": "此釋者此從修得，未識性種。嘉祥云無性",
    "T34n1719_005:0246c11": "者，但云無自性。又以三義而釋佛種，謂一",
    "T34n1719_005:0246c12": "乘教、菩提心、如來藏。教及發心但是種緣，雖",
    "T34n1719_005:0246c13": "即云藏，不云空與不空及行理，故不知因",
    "T34n1719_005:0246c14": "中為在何因成種成性？故於正緣了中須",
    "T34n1719_005:0246c15": "識性種，所謂三道；次知類種即彈指等。然",
    "T34n1719_005:0246c16": "應知緣起通於染淨，理非染淨緣起宛然，",
    "T34n1719_005:0246c17": "此淨緣起即是說由，明由淨緣從因至果",
    "T34n1719_005:0246c18": "及不思議感應之理，故以此說為其種緣。",
    "T34n1719_005:0246c19": "他云：為由行者善根力故，如來識上文義",
    "T34n1719_005:0246c20": "相生，具如前文釋聞中破於中初云。「中道」",
    "T34n1719_005:0246c21": "下立本無性為本性德，故知今種即性家之",
    "T34n1719_005:0246c22": "種，是故還立無性為本。為欲更明性家緣",
    "T34n1719_005:0246c23": "起，以種言之，種者生義，即前十界界如理",
    "T34n1719_005:0246c24": "性俱性並種，具如前釋。「迷此」下雙明染淨二",
    "T34n1719_005:0246c25": "種緣起，先染、次淨。染中由無明故為法性",
    "T34n1719_005:0246c26": "緣，由迷之緣而起九界，界界三千事緣起",
    "T34n1719_005:0246c27": "也。即是性種從迷緣故起於眾生，即是真",
    "T34n1719_005:0246c28": "如隨於染緣。「解此」下明淨緣起，即聞一乘",
    "T34n1719_005:0246c29": "教、起一乘行，行通因果能成正覺。「欲起」等",
    "T34n1719_005:0247a01": "者，成正覺已能為他說，故說一乘在教",
    "T34n1719_005:0247a02": "一也。即果佛種從淨緣起，眾生佛種從說",
    "T34n1719_005:0247a03": "緣起，若也通途為染淨者，亦可十界展",
    "T34n1719_005:0247a04": "轉互論。今明佛乘，須以九界皆名為染。",
    "T34n1719_005:0247a05": "「又無性」等者，以緣資了，正明緣了功能相成，",
    "T34n1719_005:0247a06": "對正雖然，若論行體一一無不三因具足，",
    "T34n1719_005:0247a07": "即修得也。種果既成故云「得起」。「一起一切",
    "T34n1719_005:0247a08": "起」者，顯果乘相，依正主伴乃至酬因，一塵一",
    "T34n1719_005:0247a09": "行一時俱起，起者成也。「如此」下結果乘成相，",
    "T34n1719_005:0247a10": "修性一合無復分張，即是理性三因開發，通",
    "T34n1719_005:0247a11": "名三性，自此已去不可改故。此為銷經直",
    "T34n1719_005:0247a12": "從開說，具明修相，委在《止觀》十法成乘，境",
    "T34n1719_005:0247a13": "中具兼修性性種，正行為了，助開為緣，二",
    "T34n1719_005:0247a14": "十五法為前方便，辯下九法明鑑修發，教",
    "T34n1719_005:0247a15": "行正助所諸是理，理一即是所住法位世間相",
    "T34n1719_005:0247a16": "常；若不爾者，依境修習委心無地，故知修",
    "T34n1719_005:0247a17": "性俱有自他，先推性中無明為他，依此起",
    "T34n1719_005:0247a18": "行方推行他，以此兩他共推一自，若推性",
    "T34n1719_005:0247a19": "者袪滯達理，若推修者離著行成，以性",
    "T34n1719_005:0247a20": "本亡泯於修始，是則兩照同明、雙惑俱遣，",
    "T34n1719_005:0247a21": "如是方了染淨緣起，無始無本咸歸一如，且",
    "T34n1719_005:0247a22": "從淨緣有所說邊，故云教一。故五佛言殊",
    "T34n1719_005:0247a23": "大理不別，若不爾者，豈因緣事引四佛同？",
    "T34n1719_005:0247a24": "理一中云「是法」等者，初是法者正示理一，",
    "T34n1719_005:0247a25": "世人悉謂理性本淨，理若本淨何用修之？",
    "T34n1719_005:0247a26": "若本不淨修亦不成？今云理淨非已淨也。",
    "T34n1719_005:0247a27": "「眾生」下釋住法位，眾生正覺重出是法，法",
    "T34n1719_005:0247a28": "不出如皆如為位，眾生理是、佛已證是，故",
    "T34n1719_005:0247a29": "名為住，如位一故故名為位，染淨之法皆名",
    "T34n1719_005:0247b01": "是法。染謂眾生、淨即正覺，眾生正覺是能住",
    "T34n1719_005:0247b02": "法，染淨一如是所住位，分局定限故名為位，",
    "T34n1719_005:0247b03": "位無二稱同立一如，不出真如故唯局",
    "T34n1719_005:0247b04": "此，此局即通遍一切故，局之極也，通之盛",
    "T34n1719_005:0247b05": "也。如世王位為人所住，位亦性也，不可改",
    "T34n1719_005:0247b06": "故，如人王性始終不改，布衣登極相殊性",
    "T34n1719_005:0247b07": "一。「世間相常住者」，相可表幟、位可久居，眾",
    "T34n1719_005:0247b08": "生正覺相位無二，顯迷即理、理即常住，佛",
    "T34n1719_005:0247b09": "已契常、眾生理是，故正覺眾生相位常住，染",
    "T34n1719_005:0247b10": "淨相位既同一如，是故相位其理須等。佛依",
    "T34n1719_005:0247b11": "世間修成極理，驗知世間本有斯理，故云",
    "T34n1719_005:0247b12": "常住。問：位可一如，相云何等？答：位據理性",
    "T34n1719_005:0247b13": "決不可改，相約隨緣緣有染淨，緣雖染",
    "T34n1719_005:0247b14": "淨同名緣起，如清濁波濕性不異，同以濕",
    "T34n1719_005:0247b15": "性為波，故皆以如為相，同以波為濕性，",
    "T34n1719_005:0247b16": "故皆以如為位，所以相與常住其名雖同，",
    "T34n1719_005:0247b17": "染淨既分如位須辯，況世間之稱亦通染淨",
    "T34n1719_005:0247b18": "因果故也。今且從悟顯迷、以淨顯染，則淨",
    "T34n1719_005:0247b19": "悟得於常事，迷染但名常理。又世間之名",
    "T34n1719_005:0247b20": "通收依正，常住之稱不礙二途，故云理一。",
    "T34n1719_005:0247b21": "若不了此徒云開權，如何顯實？故今問之：",
    "T34n1719_005:0247b22": "被開之法唯信佛說？為亦改迷？雖復四法",
    "T34n1719_005:0247b23": "咸以人攝，得意忘言說不可盡。「又釋」下單",
    "T34n1719_005:0247b24": "約生釋世間相常。向釋雖然事理通總，未",
    "T34n1719_005:0247b25": "的示其理境所在，故以陰入對正因說，九",
    "T34n1719_005:0247b26": "界陰入位本常住。",
    "T34n1719_005:0247b27": "法華文句記卷第五(中)",
    "T34n1719_005:0247c02": "法華文句記卷第五(下)",
    "T34n1719_005:0247c04": "唐天台沙門湛然述",
    "T34n1719_005:0247c05": "次「然此」下以正陰入對修緣了，三因六法",
    "T34n1719_005:0247c06": "不即不離。言「正因」等者，互舉一邊，應云",
    "T34n1719_005:0247c07": "陰入與性正因不即不離，復與修得緣了",
    "T34n1719_005:0247c08": "不即不離，正因與六法理是故不離，但理",
    "T34n1719_005:0247c09": "故不即，緣了與六亦復如是。問：文中何故",
    "T34n1719_005:0247c10": "作偏說耶？答：以易顯故，正本不離今加不",
    "T34n1719_005:0247c11": "即，緣了不即今加不離，故須各具方名盡",
    "T34n1719_005:0247c12": "理。此用《大經》摸象之喻，喻文具如《止觀》第三",
    "T34n1719_005:0247c13": "記引。言「六法」者，五陰、神我，是故此六亦名",
    "T34n1719_005:0247c14": "正因，同屬苦故；亦名緣了，兼惑業故。此中",
    "T34n1719_005:0247c15": "須有通別二對：別者，六中行及神我是緣",
    "T34n1719_005:0247c16": "因種，餘數及色是了因種，識是正因種。若通",
    "T34n1719_005:0247c17": "對者，具如今文，六法性德正因與六法修得",
    "T34n1719_005:0247c18": "緣了，不即不離，是故修六性六一體無殊。",
    "T34n1719_005:0247c19": "當知陰入秖是常住，若將此文與《止觀》中",
    "T34n1719_005:0247c20": "對通別者，彼對《大經》三德四德各有其意。",
    "T34n1719_005:0247c21": "「道場」等者，果理先成故言「久暢」，且望寂場",
    "T34n1719_005:0247c22": "四十餘年為久暢耳。「物情障重」者，除三味",
    "T34n1719_005:0247c23": "中圓，餘皆障重。「云云」者，歷部約味細分別",
    "T34n1719_005:0247c24": "之，上文有四者，準上但三：一出世意，二開",
    "T34n1719_005:0247c25": "權，三顯實。今既云四，當知上文亦可為四，",
    "T34n1719_005:0247c26": "應云第四總以人一理一結上三世，可不",
    "T34n1719_005:0247c27": "如上，理合文別。故今云四，又有二不同：一",
    "T34n1719_005:0247c28": "者上先開權次顯實，今先顯實次開權；二者",
    "T34n1719_005:0247c29": "上文實中但有教行，今此理教或理行也。不",
    "T34n1719_005:0248a01": "同無妨，故不別云。「指上本下」者，下譬品文",
    "T34n1719_005:0248a02": "用此為本，譬必有法故云「本下」。「文義交加」",
    "T34n1719_005:0248a03": "者，此中指下、至下指此，故云「尋疏」等也。章",
    "T34n1719_005:0248a04": "安預點使無眩亂，眩亂在鈍，利者何憂？然諸",
    "T34n1719_005:0248a05": "師分譬與法參互，宿世舛隔，欲為譬本取",
    "T34n1719_005:0248a06": "定莫從，故先敘非、後方正釋。初師五譬者，",
    "T34n1719_005:0248a07": "一長者譬，即若國邑下文是，法說即指今我",
    "T34n1719_005:0248a08": "亦如是已下文是。二思濟譬，即長者作是思",
    "T34n1719_005:0248a09": "惟已下文是，法說即指我以佛眼觀已下文",
    "T34n1719_005:0248a10": "是。三權誘譬，即爾時長者即作是念已下文",
    "T34n1719_005:0248a11": "是，法說即指我始坐道場已下文是。四平等",
    "T34n1719_005:0248a12": "譬，即爾時長者各賜已下文是，法說即指我",
    "T34n1719_005:0248a13": "見佛子等志求已下文是。五不虛譬，即舍利",
    "T34n1719_005:0248a14": "弗於汝意已下文是，法說即指汝等勿有疑",
    "T34n1719_005:0248a15": "已下文是。若於今家初是總譬，總譬有六，",
    "T34n1719_005:0248a16": "豈獨一長者，故不用之。第二思濟，於今家",
    "T34n1719_005:0248a17": "是救子不得者，但是別譬中用大擬宜譬",
    "T34n1719_005:0248a18": "耳。故知但云思濟其理不盡，故用大救子",
    "T34n1719_005:0248a19": "中三，擬宜無機息化，不應獨云思濟故也。",
    "T34n1719_005:0248a20": "第三譬去，今家從我以去，於別譬中離為",
    "T34n1719_005:0248a21": "六意，彼但有三，譬本不足故亦不用。瑤師",
    "T34n1719_005:0248a22": "盡以五佛章用為顯實。言「四章」者，合初",
    "T34n1719_005:0248a23": "章在釋迦章中，而以權實合為一章，以五",
    "T34n1719_005:0248a24": "濁章為不得說一。又以敦逼文為不得者，",
    "T34n1719_005:0248a25": "並不應文故不用也。而云譬中但三，則",
    "T34n1719_005:0248a26": "闕第三不得者者，以譬中無此文，故凡者",
    "T34n1719_005:0248a27": "不一也。文中所列乃以開權為第一，開權",
    "T34n1719_005:0248a28": "即顯實，應對第二等賜文也。此則譬本及譬",
    "T34n1719_005:0248a29": "太為疎略。然長行中五佛章門，諸佛猶總又",
    "T34n1719_005:0248b01": "闕五濁，三佛準例其文更略，釋迦化主文相",
    "T34n1719_005:0248b02": "稍委，故但取釋迦離為四章，瑤師賒漫是",
    "T34n1719_005:0248b03": "故不用。次暢、龍二師並立六譬，其言似殊",
    "T34n1719_005:0248b04": "其意不別，二師並皆不立總譬，無可以對",
    "T34n1719_005:0248b05": "方便略頌，於別譬中文廣頌略，於中六義",
    "T34n1719_005:0248b06": "仍先分為四，細分更多，故知二師並與譬",
    "T34n1719_005:0248b07": "品義不相當，以第三第四秖是今家第二寢",
    "T34n1719_005:0248b08": "大施小耳。又不虛文合歎法希有，而不述",
    "T34n1719_005:0248b09": "其意，是故不用。次光宅十譬意者，初立總",
    "T34n1719_005:0248b10": "譬與今文同，但下九譬望今即是廣頌六",
    "T34n1719_005:0248b11": "義；若望今文，下之九譬秖應合為四譬，於",
    "T34n1719_005:0248b12": "中第二四行是今見火義耳。次我始下第三",
    "T34n1719_005:0248b13": "六行半，及第四十一行明三乘化得，是今寢",
    "T34n1719_005:0248b14": "大施小意耳。次我見下第五去，總有五文六",
    "T34n1719_005:0248b15": "行，是今顯實意耳。次汝等下第十一文是今",
    "T34n1719_005:0248b16": "不虛文耳。今家細開稍似光宅，然與信解宿",
    "T34n1719_005:0248b17": "世不同，故不細開。「有人」去，此是他人將今",
    "T34n1719_005:0248b18": "家義仍參光宅，故將此意以難光宅，等是",
    "T34n1719_005:0248b19": "細開何不作十九句？以光宅十譬對今總",
    "T34n1719_005:0248b20": "六別四，總別各開合有十八句，加光宅一",
    "T34n1719_005:0248b21": "句成十九句。何者？光宅第一即今家總譬，",
    "T34n1719_005:0248b22": "應離為六，光宅但合為一。第二見火去，今",
    "T34n1719_005:0248b23": "家別中離為四譬，光宅為九：一見火，今離為",
    "T34n1719_005:0248b24": "三，光宅但一。三我始等，即今文別四中第二",
    "T34n1719_005:0248b25": "寢大施小，光宅離為二文是也。光宅第五已",
    "T34n1719_005:0248b26": "下至第九，總五段文，今家合為一等賜譬，即",
    "T34n1719_005:0248b27": "別四譬中第三譬也。故光宅第五我見佛子",
    "T34n1719_005:0248b28": "等，及第六咸以恭敬心二文，即今文別四中",
    "T34n1719_005:0248b29": "第三等賜，離為四文中初文是也。第七我即",
    "T34n1719_005:0248c01": "已下，即今文四別譬中第三四文中第二文",
    "T34n1719_005:0248c02": "是。第八於諸菩薩中下，即今文四別譬中第",
    "T34n1719_005:0248c03": "三四文中第三文是。第九菩薩聞是下，即今",
    "T34n1719_005:0248c04": "文四別譬中第三四文中第四文是。第十不",
    "T34n1719_005:0248c05": "虛，即今文別四中第四一文，又離為三，謂歎",
    "T34n1719_005:0248c06": "法希有并本不虛及下立敦信文也。此乃別",
    "T34n1719_005:0248c07": "中離成十二，光宅更開今文四別譬中第三",
    "T34n1719_005:0248c08": "四文中初文為免難、索車二文，今已極細但",
    "T34n1719_005:0248c09": "為十八，若於別十二中第六更開為二則",
    "T34n1719_005:0248c10": "有四失，良由此也。既開為二則成十三，并",
    "T34n1719_005:0248c11": "總中六合成十九，何以不名為十九句耶？",
    "T34n1719_005:0248c12": "今雖十八，不名十八句者，但在法譬宿世",
    "T34n1719_005:0248c13": "信解無此義故，欲令通有復合為五，或總",
    "T34n1719_005:0248c14": "別二，章段既少上下易同，故今文中三種分",
    "T34n1719_005:0248c15": "文，光宅定十無此盈縮，進不成十九、退不",
    "T34n1719_005:0248c16": "成五，總別廣略又不相當，況開大機以為",
    "T34n1719_005:0248c17": "兩段，法中有妨故不合開。然望餘師，光宅",
    "T34n1719_005:0248c18": "最勝。「若以」至「六義之內」者，若立此六則攝",
    "T34n1719_005:0248c19": "十九入此六中，何以不但云為六義耶？何",
    "T34n1719_005:0248c20": "者？依前總六却合為一，於別四中但離第",
    "T34n1719_005:0248c21": "二以為二段，則為五章，對前總一即成六",
    "T34n1719_005:0248c22": "義。若全依今文但成五義，他且依彼而為",
    "T34n1719_005:0248c23": "問辭。「又十譬」至「參差」等者，開為十譬，法譬",
    "T34n1719_005:0248c24": "二處尚自參差，況與信解等文合耶？故「法說」",
    "T34n1719_005:0248c25": "下出參差相。又光宅句數與今細開似同，",
    "T34n1719_005:0248c26": "而章目未穩，故亦不用。下結云「四失」者，一",
    "T34n1719_005:0248c27": "前後，二大小，三有無，四引文。今初前後不同",
    "T34n1719_005:0248c28": "失者，若於今別細開中，第五離為五六，并",
    "T34n1719_005:0248c29": "第七文為父喜者，對於法說索車父喜前",
    "T34n1719_005:0249a01": "後迴互，言法說中索車在前者，先云舍利",
    "T34n1719_005:0249a02": "弗當知我見佛子等至求佛道者等，二行即",
    "T34n1719_005:0249a03": "索車在前，即光宅第六文是。次二行一句中",
    "T34n1719_005:0249a04": "最後一句方云今我喜無畏，即父喜在後",
    "T34n1719_005:0249a05": "也。譬說中父喜在前者，先云爾時長者見諸",
    "T34n1719_005:0249a06": "子等安隱得出等，索車在後者，次文方云時",
    "T34n1719_005:0249a07": "諸子等各白父言等。若光宅十譬中合於五",
    "T34n1719_005:0249a08": "六二段，同為一索車譬本，及免難譬本，不",
    "T34n1719_005:0249a09": "云歡喜譬本，則無此失。言「雖欲會通」者，縱",
    "T34n1719_005:0249a10": "欲曲通，云由喜故索、由索故喜，亦未穩便，",
    "T34n1719_005:0249a11": "故云「迂迴」。「又大小」下，於大小中復為三失。",
    "T34n1719_005:0249a12": "言「法說中大機動」者，即大小不對，今我喜",
    "T34n1719_005:0249a13": "無畏更進用下句云於諸菩薩中，故知此是",
    "T34n1719_005:0249a14": "見大機動故喜。若云見諸子等安隱得出，",
    "T34n1719_005:0249a15": "故知是見小機免火宅難故喜。次「因果不",
    "T34n1719_005:0249a16": "對」者，法說中意云由昔不信，故云舍利弗",
    "T34n1719_005:0249a17": "當知乃至今我喜無畏，故知是大因。譬中云",
    "T34n1719_005:0249a18": "見諸子等得出火宅，故知是小果。法說中大",
    "T34n1719_005:0249a19": "障將傾者，爾後即云菩薩聞是法疑網皆已",
    "T34n1719_005:0249a20": "除，去除不遠，譬說中云安隱得出，故云小",
    "T34n1719_005:0249a21": "果。有此三失，過由光宅五六七文，故作譬",
    "T34n1719_005:0249a22": "本未為穩便。言「又有無異」者，破其十中第",
    "T34n1719_005:0249a23": "六為下索車譬本，法說文中無索車語，至",
    "T34n1719_005:0249a24": "譬說中由根非利所以方有，故不得用為",
    "T34n1719_005:0249a25": "索車譬本。況法說中但云我見佛子等志求",
    "T34n1719_005:0249a26": "佛道者，非關二乘索小車也。四「若引」下為",
    "T34n1719_005:0249a27": "引文失，豈得濫用來至之言，便為小乘索",
    "T34n1719_005:0249a28": "車譬本？此從合為四別譬責，故別譬第三",
    "T34n1719_005:0249a29": "復合為一等賜文也。縱開此為四，第一名",
    "T34n1719_005:0249b01": "為大乘機動，為後索車譬本，但不得云索",
    "T34n1719_005:0249b02": "小車耳。故前約大小破中云，譬說敘小果，",
    "T34n1719_005:0249b03": "秖云敘小而情求於大，即名機動，故云殊",
    "T34n1719_005:0249b04": "不體文旨，故知其文自是大機將動。然有",
    "T34n1719_005:0249b05": "無者下今文自辯同異有六，初有無中云",
    "T34n1719_005:0249b06": "「長行有真偽」者，簡偽敦信文也。言「偈中無」",
    "T34n1719_005:0249b07": "者，此且一往順舊，以偈末七行為法說流",
    "T34n1719_005:0249b08": "通。若依今意，以此七行為敦信文，則闕此",
    "T34n1719_005:0249b09": "有無一意。頌中有歎法者，從諸佛興出等",
    "T34n1719_005:0249b10": "四難文是，長行中全無。次第中云「長行先開",
    "T34n1719_005:0249b11": "三後顯一」者，長行中初云舍利弗我今亦復",
    "T34n1719_005:0249b12": "如是，知諸眾生有種種欲等，豈非施三？次",
    "T34n1719_005:0249b13": "文云，如此皆為得一佛乘，即顯一也。頌中",
    "T34n1719_005:0249b14": "初總頌中二行，初行顯實、次行施權，故先云",
    "T34n1719_005:0249b15": "安隱及示佛道，次文乃云我以智慧力知眾",
    "T34n1719_005:0249b16": "生性欲。若取別譬文，先五濁中更開為三，",
    "T34n1719_005:0249b17": "初能見眼亦當顯實，次所見火及寢大施小",
    "T34n1719_005:0249b18": "皆屬權也。若論別譬大意，亦先權後實。若",
    "T34n1719_005:0249b19": "取總頌，則前行顯實、次行施權，開合中云「初",
    "T34n1719_005:0249b20": "合而不開」者，若得二偈但為總譬作本，故",
    "T34n1719_005:0249b21": "云合而不開。若以二偈離六，總亦有別，且",
    "T34n1719_005:0249b22": "從合說，故對下譬亦復更分。「五濁文離為",
    "T34n1719_005:0249b23": "四譬本」者，恐文誤，應云「三譬本」，即別四譬",
    "T34n1719_005:0249b24": "中初文復離為三，即能見、所見、驚入，對下譬",
    "T34n1719_005:0249b25": "文仍有四也。彼以第四廣明見火，合在第",
    "T34n1719_005:0249b26": "二文也，故知但三。次明取捨中云「四段經",
    "T34n1719_005:0249b27": "文為六譬本」者，四段者，別四也。六譬者，離",
    "T34n1719_005:0249b28": "五濁為三，并下三段即是六也。「歎法非六",
    "T34n1719_005:0249b29": "譬本」者，於四別中離第四段，出嘆法敦信，",
    "T34n1719_005:0249c01": "非下六譬本也。次總別中「初開三顯一」者，即",
    "T34n1719_005:0249c02": "初二行總頌也。「本迹者」，且約迹中論本迹",
    "T34n1719_005:0249c03": "耳。即法身為本、起應為迹，即此初章離為",
    "T34n1719_005:0249c04": "三意，能見之眼為本，第三大悲為迹，第二",
    "T34n1719_005:0249c05": "所見乃為諸佛垂迹之由耳。「云云」者，須廣",
    "T34n1719_005:0249c06": "約迹本、久近、今昔、體用等，以簡同異，具如",
    "T34n1719_005:0249c07": "《玄》文六重本迹及前序中已略簡竟。「今謂」下",
    "T34n1719_005:0249c08": "正示義宗，宗旨別故，故云「正是」等也。「前直",
    "T34n1719_005:0249c09": "法說」下欲破諸師立譬不能盡理，故先騰",
    "T34n1719_005:0249c10": "三周理同。次「若作」下辯古譬之失，故云「若作",
    "T34n1719_005:0249c11": "三六十譬，於三周不合」也。如前所列瑤三、",
    "T34n1719_005:0249c12": "暢龍各六、光宅有十，然今文非不立於三",
    "T34n1719_005:0249c13": "六等數，但分節盈縮與他不同。言「於三周",
    "T34n1719_005:0249c14": "不合」者，法譬不合已略如上，於宿世文秖",
    "T34n1719_005:0249c15": "可分為二譬三譬，故多不可。言「四人信解乖",
    "T34n1719_005:0249c16": "離」者，若對信解秖可總六別四，若對他五",
    "T34n1719_005:0249c17": "三六及今十八，則乖張離分，具如前破光宅",
    "T34n1719_005:0249c18": "十譬，故破古已自立三等，今立三者如下",
    "T34n1719_005:0249c19": "文云。又一時三譬，若為五者如總一別四，",
    "T34n1719_005:0249c20": "若為六者如總別各六，若為十者即總六",
    "T34n1719_005:0249c21": "別四，亦可為十一即總一別十，亦可為十",
    "T34n1719_005:0249c22": "六即總六別十，亦可十八如前十八句也，",
    "T34n1719_005:0249c23": "但本下承上，不相應耳。若欲通於上下",
    "T34n1719_005:0249c24": "不差，但依三節銷文；若應四處，但為三",
    "T34n1719_005:0249c25": "譬四譬；若但在法譬，則略六廣六。「安隱」至",
    "T34n1719_005:0249c26": "「住處」者，佛既已證，亦令眾生住於此處，而",
    "T34n1719_005:0249c27": "今眾生尚住三界不安隱處，扣佛大悲致",
    "T34n1719_005:0249c28": "令驚入。言「種種法門即對不種種」者，亦是",
    "T34n1719_005:0249c29": "從佛本意以說。如來本以一門利物，事不",
    "T34n1719_005:0250a01": "獲已施種種門，施權之意本在顯實，故云",
    "T34n1719_005:0250a02": "宣示於佛道。佛道唯實，以權對實、引權入",
    "T34n1719_005:0250a03": "實，故云相對，相對秖是感應意耳。「本末相",
    "T34n1719_005:0250a04": "承」等者，本法說也，末譬等也。「云云」者，如下",
    "T34n1719_005:0250a05": "所引。言「廣頌上六義中分為四」者，若於別",
    "T34n1719_005:0250a06": "四，第四分三名為六義，若第四為一、第一",
    "T34n1719_005:0250a07": "為三但名六譬，若言六義不應譬文，但",
    "T34n1719_005:0250a08": "可頌上，故但云六義。若為譬本，則合四五",
    "T34n1719_005:0250a09": "六但為一不虛，此中有敦信，敦信即簡偽，",
    "T34n1719_005:0250a10": "故知上文不得云無，是則別六廣於總六，",
    "T34n1719_005:0250a11": "故今但合六義為四。若更子派開者，若欲",
    "T34n1719_005:0250a12": "更分，如前別中為十二句，為對上諸廣文",
    "T34n1719_005:0250a13": "故開，為對下諸略文故合。舊以最後七行",
    "T34n1719_005:0250a14": "為法說流通，今文不用者，若望譬及宿世",
    "T34n1719_005:0250a15": "文後，雖似流通而非流通，所以人見當來",
    "T34n1719_005:0250a16": "世言，言似流通，故舊例之將為得意。文意",
    "T34n1719_005:0250a17": "不爾，〈譬喻品〉末但為身子為三周請主，自",
    "T34n1719_005:0250a18": "已得悟，復為中根重請譬說，既酬請已故",
    "T34n1719_005:0250a19": "以此法而略付之。究而論之，但是示其信",
    "T34n1719_005:0250a20": "謗罪福。若爾，何不待第三周後一時付之？",
    "T34n1719_005:0250a21": "譬後既付，前法說後何不付之？答：至三周",
    "T34n1719_005:0250a22": "末自有流通廣付菩薩，豈獨身子？如下文",
    "T34n1719_005:0250a23": "中尚不偏付他方菩薩，豈獨身子？法說周",
    "T34n1719_005:0250a24": "末身子初領，自行始成未宜利物，然大旨在",
    "T34n1719_005:0250a25": "佛不須苦論。「用頌歎法敦信」者，然上文",
    "T34n1719_005:0250a26": "料簡有無中云頌中無真偽者，即無敦信",
    "T34n1719_005:0250a27": "也。今此中用頌歎法敦信者，但是通方敦",
    "T34n1719_005:0250a28": "勸凡夫使其生信，故云歎法敦信，以無",
    "T34n1719_005:0250a29": "專敦聲聞之語，故前云無耳。「今但頌數名",
    "T34n1719_005:0250b01": "體三也」者，此中從六道已去頌上五濁，此",
    "T34n1719_005:0250b02": "五即數，六必五故。「此貧窮」等即是出體，以此",
    "T34n1719_005:0250b03": "五法即名濁故，亦無別名。「舉下證上」等者，",
    "T34n1719_005:0250b04": "此引長者在門外文，入即起應、外即法身，復",
    "T34n1719_005:0250b05": "云佛眼，故所見機即佛法界。「若根」下思無",
    "T34n1719_005:0250b06": "大機，方入鹿苑。鹿苑之初既云圓照乃至一",
    "T34n1719_005:0250b07": "乘，故知華嚴佛慧無別，不可於此強生分",
    "T34n1719_005:0250b08": "別。「佛眼」下「云云」者，應廣分別此之五眼次",
    "T34n1719_005:0250b09": "及不次，而辯體用，故觀色等用於四眼，從",
    "T34n1719_005:0250b10": "本為名仍名佛眼。「貧窮等為眾生濁」者，貧",
    "T34n1719_005:0250b11": "故由無福，癡故由無慧，癡貧眾生聚在一",
    "T34n1719_005:0250b12": "處，故名濁也。「入生死為命濁」者，於生死中",
    "T34n1719_005:0250b13": "又加嶮道，嶮道之中命易斷故，即短壽處而",
    "T34n1719_005:0250b14": "猶相續，為命濁也。「五欲為煩惱濁」者，名體",
    "T34n1719_005:0250b15": "最顯。「不求大勢佛等為劫濁」者，劫中無佛",
    "T34n1719_005:0250b16": "故名為濁，四濁生此亦無所求。劫若有佛，",
    "T34n1719_005:0250b17": "雖濁能破。入邪為見濁名體，亦顯六十二",
    "T34n1719_005:0250b18": "多，故名為「諸」。「或云諸見是即受」者，由此見",
    "T34n1719_005:0250b19": "故則有三受，見家之受故云「見即是受」。三",
    "T34n1719_005:0250b20": "受皆苦，以此苦受欲捨苦者，無有是處。",
    "T34n1719_005:0250b21": "「五道源來」者，五道，因也。從一至一故名為",
    "T34n1719_005:0250b22": "「趣」，「衰」秖是賊，能損耗故。「毘曇地獄初生念」者，",
    "T34n1719_005:0250b23": "一切地獄初生之時皆有三念：知此處是地",
    "T34n1719_005:0250b24": "獄，由某因故生，從某處而來。此文似不足，",
    "T34n1719_005:0250b25": "義已具三。「又云」者，亦《婆沙》文也。「五道各有",
    "T34n1719_005:0250b26": "自爾法」者，具如前釋不思議中。「解脫達分」",
    "T34n1719_005:0250b27": "者，涅槃名解脫，所修善根不住生死名之",
    "T34n1719_005:0250b28": "為達，聲聞三生、支佛百劫解脫之分，名解脫",
    "T34n1719_005:0250b29": "分。「得正決定」者，初果也。《婆沙》云：「云何得禪",
    "T34n1719_005:0250c01": "即根本禪，云何決定即是無漏，以無漏心",
    "T34n1719_005:0250c02": "修諸禪定得入初果，即此禪定而得解脫，",
    "T34n1719_005:0250c03": "解脫是初果即決定也。」「天中」至「所須即得云",
    "T34n1719_005:0250c04": "云」者，應明諸天自然報相，一切依報悉是",
    "T34n1719_005:0250c05": "化有，及山河流出其實報得，約受報時說名",
    "T34n1719_005:0250c06": "為自然。「地獄」至「中間可知」者，過去人中有",
    "T34n1719_005:0250c07": "順後業，其業未滿，至地獄中遇緣能起如",
    "T34n1719_005:0250c08": "是等心，業即成就，於地獄中無有身口現",
    "T34n1719_005:0250c09": "行故也。唯在輕報非無間也。廣簡可知，故",
    "T34n1719_005:0250c10": "今不論。「中陰倒懸」者，《俱舍》云：「天首上三橫，地",
    "T34n1719_005:0250c11": "獄頭歸下」，此約人中天在人上，旁生及鬼",
    "T34n1719_005:0250c12": "同在此洲，故非上下，獄在此下故頭歸下，",
    "T34n1719_005:0250c13": "從獄生人理合首上，鬼畜亦然。天來生人",
    "T34n1719_005:0250c14": "其首必下，他皆例此。「初將罪人至閻王所」",
    "T34n1719_005:0250c15": "等者，有情非情並是共業所感，而為心變。",
    "T34n1719_005:0250c16": "「初皆正語」等者，初至地獄如本有語，後時",
    "T34n1719_005:0250c17": "但作波波等聲，不復可辯。「劫初時」等者，諸",
    "T34n1719_005:0250c18": "教相中畜生能言，皆此時也。「後生云祖父」",
    "T34n1719_005:0250c19": "者，從初受名，二者後生亦是後生之祖父",
    "T34n1719_005:0250c20": "也。「前是因緣」等者，從引《阿含》下即觀心解，",
    "T34n1719_005:0250c21": "前因緣中亦可具有四悉意也。五道不同",
    "T34n1719_005:0250c22": "即世界也，人是所為，惡是所破，天是第一義",
    "T34n1719_005:0250c23": "也。後似觀心者，從心判義義當觀心。六道",
    "T34n1719_005:0250c24": "不同，略如《止觀》第二記。諸論及以小乘諸經",
    "T34n1719_005:0250c25": "分別甚廣，不要不列。「我始坐」等者，準下引",
    "T34n1719_005:0250c26": "小雲疏意指《華嚴》也。故《地論》云：「佛成道後",
    "T34n1719_005:0250c27": "第二七日說華嚴也。」世講說者嗔《法華經》應",
    "T34n1719_005:0250c28": "佛所說，或責《地論》失於圓宗。今問，此之二",
    "T34n1719_005:0250c29": "七日與法華中三七何別？縱賒促不同及所",
    "T34n1719_005:0251a01": "說各異，秖是機別顯密有殊，說時既然，身相",
    "T34n1719_005:0251a02": "亦爾。當知《法華》報佛所說，如《論》云：「一者報",
    "T34n1719_005:0251a03": "佛菩提，如經我成佛來等也。」應佛菩提則指",
    "T34n1719_005:0251a04": "伽耶，古德皆云：伽耶既非彼長何獨是乎！即",
    "T34n1719_005:0251a05": "成法佛說也。《地論》既云二七日，乃表應佛",
    "T34n1719_005:0251a06": "說之。豈報佛成及以說法必第二七耶？理而",
    "T34n1719_005:0251a07": "言之，彼此無別，機見不一大小分途，小見",
    "T34n1719_005:0251a08": "三七停留，大覩始終無改，故二七之言知",
    "T34n1719_005:0251a09": "非盡理。若云不起道樹而遊鹿苑，此即迹",
    "T34n1719_005:0251a10": "中圓佛成相。復準部意義兼於別，小機所",
    "T34n1719_005:0251a11": "覩弊服宛然。今此正當小化之首，道場在",
    "T34n1719_005:0251a12": "摩竭提國西南，去尼連河不遠。《西域記》云：",
    "T34n1719_005:0251a13": "「菩提樹所周匝累甎，崇峻嶮固，東西長南北",
    "T34n1719_005:0251a14": "狹，周五百餘步，正中有金剛座」，此即迹中化",
    "T34n1719_005:0251a15": "佛之道場也。「觀心釋樹」者，託事見理佛豈",
    "T34n1719_005:0251a16": "不然，何佛不作因緣觀耶？今在小也。若",
    "T34n1719_005:0251a17": "約華嚴為最初者，皆須約於圓別以判。",
    "T34n1719_005:0251a18": "「經行」者，此亦是觀解。若但事解秖是漸初，故",
    "T34n1719_005:0251a19": "且附觀，約法相說，故云「道品」等。事釋經行",
    "T34n1719_005:0251a20": "具如律文、威儀經等，具如《止觀》第二記。「始坐」",
    "T34n1719_005:0251a21": "等者，文具四釋，初云假時等即世界，得道",
    "T34n1719_005:0251a22": "即為人，感恩報德即對治，欲以大擬即第",
    "T34n1719_005:0251a23": "一義。若作約教，應為四佛十二因緣。又以",
    "T34n1719_005:0251a24": "因緣釋樹，如《婆沙》中無明為根等，具如《止",
    "T34n1719_005:0251a25": "觀》第二記。應細釋出以對今文，即無漏與",
    "T34n1719_005:0251a26": "實相俱得為林。「三十七品是行道法」者，道",
    "T34n1719_005:0251a27": "品即定慧均等名行道法，況復七科皆是",
    "T34n1719_005:0251a28": "所行，即是以定慧足履實相地，理攝諸法",
    "T34n1719_005:0251a29": "故云「一切」。初安此地故云「得道」，欲令他",
    "T34n1719_005:0251b01": "行先自表之庶令下效。「樹地」下徵起。「未曾有",
    "T34n1719_005:0251b02": "經」下答。「經云於三七」等者，且以三乘而",
    "T34n1719_005:0251b03": "為三根，以初成道通思根故，具如前云思",
    "T34n1719_005:0251b04": "度二仙文也。小雲疏意，眾生機自未堪，法",
    "T34n1719_005:0251b05": "華不必居後，故引後文彼佛初成即說《法",
    "T34n1719_005:0251b06": "華》。以今例之謂為有據，亦如〈方便品〉中，若",
    "T34n1719_005:0251b07": "但讚佛乘而眾生不堪，方始允同諸佛而",
    "T34n1719_005:0251b08": "施權化，故云後於王城。「若推」下章安通釋，",
    "T34n1719_005:0251b09": "二處不殊不可全非，故但云「若推」。今須辯",
    "T34n1719_005:0251b10": "別。何者？若以佛慧為法華，則始終俱有；若",
    "T34n1719_005:0251b11": "以會歸為法華，則終有始無。故知彼佛在",
    "T34n1719_005:0251b12": "菩提樹，初說佛慧為法華耳。而小雲未曉",
    "T34n1719_005:0251b13": "斯旨，便以初成顯說會歸者不然，故準今",
    "T34n1719_005:0251b14": "意文理俱通，若密說者非所辯也。「惡生王」",
    "T34n1719_005:0251b15": "者，哥利王也。「佛誓」者，害佛之時佛發大願，",
    "T34n1719_005:0251b16": "我若得道應先度之。「甘露」者真諦也。「問何",
    "T34n1719_005:0251b17": "故初為五人」等者，答中六文。問雖涉五，意正",
    "T34n1719_005:0251b18": "問人，故皆以人答。次「輪王」下舉三事問。答",
    "T34n1719_005:0251b19": "中善業輪王因，名譽業陳如因，稱讚業佛因，",
    "T34n1719_005:0251b20": "故云「尼吒」。「有頂」者非想也。為顯佛聲，彼無",
    "T34n1719_005:0251b21": "耳識非聲不及，色界唯無香味二識，餘悉",
    "T34n1719_005:0251b22": "行故。雖有四悉意，總而言之，秖是為顯宿",
    "T34n1719_005:0251b23": "報不同，致令聲及遠近不等。「若依」下約",
    "T34n1719_005:0251b24": "教。兩尼吒下並注「云云」者，應明尼吒、百億",
    "T34n1719_005:0251b25": "尼吒、十方尼吒及遍法界，以分四教初文藏",
    "T34n1719_005:0251b26": "也。百億即是衍初通教，十方法界即是別圓，",
    "T34n1719_005:0251b27": "一成一切成故。十方塵剎起四威儀，互為主",
    "T34n1719_005:0251b28": "伴。「初轉法輪等四處定」者，聲既分四，處亦應",
    "T34n1719_005:0251b29": "然。「大神變」者，非謂小小偏對一機，如化",
    "T34n1719_005:0251c01": "迦葉、帝獻方石之徒，其處必定。「又除轉法",
    "T34n1719_005:0251c02": "輪」等者，漸初則定，此初化邪其處必定，通",
    "T34n1719_005:0251c03": "論一代故可不定。「舊云思理教」等者，即以",
    "T34n1719_005:0251c04": "三七用對大乘理教行三，並無機不受。「又",
    "T34n1719_005:0251c05": "云勸誡」者，亦此師也。即如譬及信解大乘二",
    "T34n1719_005:0251c06": "門各有擬宜無機息化，用對此三亦應可",
    "T34n1719_005:0251c07": "爾。「瑤意」者亦云化物之儀，思而表深，何必",
    "T34n1719_005:0251c08": "事深令大聖思而後行？「表佛初三周說」等者，",
    "T34n1719_005:0251c09": "此與《因果經》意大同，《四分律》、《薩婆多》皆云六",
    "T34n1719_005:0251c10": "七，《興起行經》等七七日，五分八七，《大論》五十",
    "T34n1719_005:0251c11": "七，《地論》等並二七，機見不同不須和會，今",
    "T34n1719_005:0251c12": "是終窮極教故且依之。觀心釋中，且約四觀",
    "T34n1719_005:0251c13": "以示化儀，即四教觀以最後云析法故也。",
    "T34n1719_005:0251c14": "「諸梵雖請大」者，問：如何得知梵王請大？答：",
    "T34n1719_005:0251c15": "據佛酬云若但讚佛乘等，今欲至始終得",
    "T34n1719_005:0251c16": "度者，若不先小則大小俱失，若先用小則",
    "T34n1719_005:0251c17": "終必大益。「諸法寂滅」等者，問：此中三釋，義有",
    "T34n1719_005:0251c18": "何別？答：然初一說以權實相對，即實不可",
    "T34n1719_005:0251c19": "說、說屬於權，三權是數故一實非數。次生",
    "T34n1719_005:0251c20": "滅不生滅相對，即不生滅不可言宣，此小衍",
    "T34n1719_005:0251c21": "相對也。亦是事理相對，故向三乘之言通指",
    "T34n1719_005:0251c22": "衍教故也。此約實理權教對辯。第三即是",
    "T34n1719_005:0251c23": "偏真之理，對偏四門，偏真之理亦不可宣，",
    "T34n1719_005:0251c24": "是則大小兩理俱不可說，方便為物俱可得",
    "T34n1719_005:0251c25": "說，雖俱可說佛意在大，眾生於實並非",
    "T34n1719_005:0251c26": "其宜，故思方便非生滅說。「受行悟入」者，機",
    "T34n1719_005:0251c27": "會即受，隨聞觀轉即煖法去名之為行，若",
    "T34n1719_005:0251c28": "準有宗時節雖促，不妨具歷內外凡位，",
    "T34n1719_005:0251c29": "至世第一名之為悟，若得初果名之為",
    "T34n1719_005:0252a01": "入。「轉佛」等者，此有二義，若約跨節通四，如",
    "T34n1719_005:0252a02": "來諸法具足隨扣而赴，凡有所說無非化",
    "T34n1719_005:0252a03": "他，對自證說。若以圓自對三教他，此即約",
    "T34n1719_005:0252a04": "法亦名為他。今從當分約漸初說，此佛內",
    "T34n1719_005:0252a05": "證故云「心中」，證有權實權法利物，故名「為",
    "T34n1719_005:0252a06": "他」。「涅槃音」者，由弟子受行煩惱斷處涅槃",
    "T34n1719_005:0252a07": "名生，故名為音。音者聲教，眾教之始故云「起",
    "T34n1719_005:0252a08": "自於此」。「三寶於是現世間」者，亦約漸始，",
    "T34n1719_005:0252a09": "且在小乘未論一體。「從久遠劫來」者，久遠",
    "T34n1719_005:0252a10": "之言準下宿世，乃指大通之後，以小熟故，",
    "T34n1719_005:0252a11": "故以一文釋其二疑。「上文兼有其意」者，三",
    "T34n1719_005:0252a12": "乘行人皆是佛子也。上諸佛章亦云有佛子",
    "T34n1719_005:0252a13": "心淨等，並指昔教聞方便時已名佛子，然",
    "T34n1719_005:0252a14": "於昔教未可彰言。「我即」下一行亦指種智",
    "T34n1719_005:0252a15": "等，以能顯所，所即理也。「更就」下重分文中",
    "T34n1719_005:0252a16": "云「大乘機發亦名索果」。問：前文何以斥光",
    "T34n1719_005:0252a17": "宅，云法說文中無索車耶？答：光宅若云情",
    "T34n1719_005:0252a18": "索於大，則為無失；若用為下索小譬本，是",
    "T34n1719_005:0252a19": "故須破。破其引文亦復如是。「此應有四",
    "T34n1719_005:0252a20": "句」者，問：前文已約四句對根，此中何須更",
    "T34n1719_005:0252a21": "說四耶？答：前初對乳酪各為四句，簡其大",
    "T34n1719_005:0252a22": "小為障不同，復以四句釋出二酥，通對諸",
    "T34n1719_005:0252a23": "教四根聞法，進否異同，故前初重唯第四句",
    "T34n1719_005:0252a24": "在法華中，餘文多在前之四味，今第五時乃",
    "T34n1719_005:0252a25": "對開三獨一為大。言「即發」者，但不起當",
    "T34n1719_005:0252a26": "座且名為即，從彼座來非不經時，但不",
    "T34n1719_005:0252a27": "跨味故名為即。「索有三意」者，二索既云在",
    "T34n1719_005:0252a28": "機在情，機中但云有感果義，情中既云密",
    "T34n1719_005:0252a29": "求而已，故前二在昔、發言唯今。昔言雖即",
    "T34n1719_005:0252b01": "通於四味，此指二酥並聞大時，是故得有",
    "T34n1719_005:0252b02": "二索之言。又二索言有通有別，通則俱通",
    "T34n1719_005:0252b03": "二味，機則冥在於內，情則內動於中，二味",
    "T34n1719_005:0252b04": "咸然故云通也。別則二索別對二味，在方等",
    "T34n1719_005:0252b05": "中聞不思議，雖斥為非冥有大利，被斥不",
    "T34n1719_005:0252b06": "謗義當於索，故知不謗理在有求。在熟酥",
    "T34n1719_005:0252b07": "時為大洮誘，雖無希取轉教情親，縱不彰",
    "T34n1719_005:0252b08": "言索義漸切，雖二不同機遙情近。得不得",
    "T34n1719_005:0252b09": "者，為獨菩薩亦利聲聞，情中進退義當於",
    "T34n1719_005:0252b10": "索，是則情帶於機稍切於昔，故至般若別",
    "T34n1719_005:0252b11": "受情名，至領解時以得顯失，故云欲以問",
    "T34n1719_005:0252b12": "世尊為失為不失？請索雖即唯在今教，及",
    "T34n1719_005:0252b13": "至啟言機情必具，從彊屬口機情亦殊，在",
    "T34n1719_005:0252b14": "昔但潛伏居懷，於今乃助彰於口，三索咸",
    "T34n1719_005:0252b15": "扣於至聖，赴亦自分於顯密，時熟既會內因",
    "T34n1719_005:0252b16": "具也，聞略說故外緣足也。因緣具故，發言",
    "T34n1719_005:0252b17": "于茲。「問昔出宅」等者，舉〈譬品〉以顯今，彼云",
    "T34n1719_005:0252b18": "諸子詣父願賜我等三種寶車；今何得言",
    "T34n1719_005:0252b19": "機等索實？答意者，未出聞許，出已不見所",
    "T34n1719_005:0252b20": "許之車唯見許人，是故從人索昔所許。所",
    "T34n1719_005:0252b21": "許不與必有異途，故索昔在今元求異",
    "T34n1719_005:0252b22": "意。今問：鹿苑出宅唯保小果，何曾索車？答：",
    "T34n1719_005:0252b23": "若在法說，至鹿苑時義當出宅，復經二味",
    "T34n1719_005:0252b24": "二索在懷，但譬短含長義至法華之始，故",
    "T34n1719_005:0252b25": "譬中諸子詣父索車，乃與之仍賜於大，故",
    "T34n1719_005:0252b26": "彼譬意兼含二酥，信解譬長方開體命，故譬",
    "T34n1719_005:0252b27": "品文義含三索，當知豈與光宅為儔？「咸以」",
    "T34n1719_005:0252b28": "等者，他人意云，約機論到恥小慕大者，般",
    "T34n1719_005:0252b29": "若方等也。故今破之。機身俱到般若方等，",
    "T34n1719_005:0252c01": "況復法華三業俱領。且釋請義故云機情，",
    "T34n1719_005:0252c02": "到必三業不可偏也。「今行與」等者，隨便記",
    "T34n1719_005:0252c03": "之，且受八相故云行與。又記大唯在分別",
    "T34n1719_005:0252c04": "功德，此中且小故云行與。「昔真」等者，昔真指",
    "T34n1719_005:0252c05": "理、昔成指果，昔羅漢等既皆是實，並得真",
    "T34n1719_005:0252c06": "成，今三乘俱斥則二義並失，故云「竟知何在」。",
    "T34n1719_005:0252c07": "「又三乘同學一道」等者，此即重述通三乘",
    "T34n1719_005:0252c08": "疑，既同一理證真不殊，真雖不殊，菩薩於昔",
    "T34n1719_005:0252c09": "已曾得記，若已得記，何故而今並斥為方",
    "T34n1719_005:0252c10": "便？若俱方便昔不應別，故云何意有別？故",
    "T34n1719_005:0252c11": "疑今昔，若二若三若理若行，既並方便失本",
    "T34n1719_005:0252c12": "實證，何得不疑？前文多處通斥三教，此中",
    "T34n1719_005:0252c13": "但斥藏通二者，一者三乘同證真諦，二者",
    "T34n1719_005:0252c14": "此兩教證俱權。若更約別者，當教論中自有",
    "T34n1719_005:0252c15": "真實，既帶方便初後行殊，通皆聞斥是亦",
    "T34n1719_005:0252c16": "生疑。「如是妙法」者，具如《釋籤》中，故云秖是",
    "T34n1719_005:0252c17": "權實法耳。次「如三世」者下引同中，文具兩",
    "T34n1719_005:0252c18": "解，前約為實施權，後約開權顯實。又初文",
    "T34n1719_005:0252c19": "約教三權一實，次又約理故有權有實為",
    "T34n1719_005:0252c20": "權、權實不二為實，此第二釋秖是顯前實",
    "T34n1719_005:0252c21": "教之理，即是權實不二。「經云懸遠」等者，若",
    "T34n1719_005:0252c22": "準此劫六四二萬，望下梵天百八十劫空無",
    "T34n1719_005:0252c23": "有佛，仍未為遠。彌勒佛後第十五減，九百",
    "T34n1719_005:0252c24": "九十五佛次第出興，應無此說。「夫方便可",
    "T34n1719_005:0252c25": "是權假」者，意明前教可是權施，據佛本懷",
    "T34n1719_005:0252c26": "雖非虛妄，以實望假故云權假，施已復廢",
    "T34n1719_005:0252c27": "終歸真實，今已說實故勸勿疑。「舊從」去更",
    "T34n1719_005:0252c28": "敘舊解，前雖略破非無一途，故復引之令",
    "T34n1719_005:0252c29": "知同異。「若樂著諸欲」至「互簡非耳」者，凡小",
    "T34n1719_005:0253a01": "俱捨方堪授記。",
    "T34n1719_005:0253a02": "釋譬喻品",
    "T34n1719_005:0253a03": "有人於此立來意，云大凡無譬應有譬成",
    "T34n1719_005:0253a04": "小。有云：佛法多門，門門有譬，此則可爾。云",
    "T34n1719_005:0253a05": "「先總」者，總釋兩字通冠四釋，若今若昔以",
    "T34n1719_005:0253a06": "因緣等皆有別故，品初雖兼第一周文，釋",
    "T34n1719_005:0253a07": "題且依第二周意，故云「中下之流未達」等",
    "T34n1719_005:0253a08": "也。初總為三：先字訓，次釋訓，三來意。次釋",
    "T34n1719_005:0253a09": "訓中「託此」下釋譬字，「寄淺」下釋喻字。《玉篇》",
    "T34n1719_005:0253a10": "云：「以類比況謂之譬，開曉令悟謂之喻。」既",
    "T34n1719_005:0253a11": "兩字雙題應有小別，具如釋訓，故以比況",
    "T34n1719_005:0253a12": "曉訓時眾，此謂界內人中車宅，彼謂界外佛",
    "T34n1719_005:0253a13": "事迷悟，淺深可知。彼但佛乘深義唯一，故迷",
    "T34n1719_005:0253a14": "之與悟唯小對圓，樹扇風月唯圓教理。「前廣」",
    "T34n1719_005:0253a15": "下明來意者，亦是結前生後。初句結前，「中",
    "T34n1719_005:0253a16": "下」下生後，故知機雖無已，還待不已悲智",
    "T34n1719_005:0253a17": "中機當生，更動樹舉扇使風月意彰，然法",
    "T34n1719_005:0253a18": "說實相，何隱何顯？如長風靡息、空月常懸，",
    "T34n1719_005:0253a19": "但中下之徒大機未啟、蔽情猶壅謂月隱風",
    "T34n1719_005:0253a20": "停，逗茲二途須舉扇動樹。因緣等四大旨",
    "T34n1719_005:0253a21": "咸然，故以二字總冠諸釋。次別釋者，初因",
    "T34n1719_005:0253a22": "緣中並以世四法喻一實四法。初世界中直",
    "T34n1719_005:0253a23": "云世法者，以世冠三故也。聞譬生喜名",
    "T34n1719_005:0253a24": "世界也。「所以」下三皆云世法，但生等別得",
    "T34n1719_005:0253a25": "下三名。「是故」下三皆由聞譬而生喜等，因",
    "T34n1719_005:0253a26": "於曾有世間父子，今聞譬說我佛真子，聲",
    "T34n1719_005:0253a27": "聞與佛天性不殊，唯在今經故未曾有，所",
    "T34n1719_005:0253a28": "以密遣之日尚無傭作之心，領財之時豈生",
    "T34n1719_005:0253a29": "己物之念？特由天性相關，遂荷領知之澤，",
    "T34n1719_005:0253b01": "爾前憂悔至此方除，譬說之時乃名真子，今",
    "T34n1719_005:0253b02": "始得悟踊躍彌加，此指聞譬生於實喜，即",
    "T34n1719_005:0253b03": "信解初歡喜之文，故大小兩乘皆名歡喜。次",
    "T34n1719_005:0253b04": "為人中云「世生法」者，即資具也，故云珍玩。",
    "T34n1719_005:0253b05": "出世生法即三乘法，生善中最豈過於此，故",
    "T34n1719_005:0253b06": "昔三車妙珍玩攝，汝等所行是菩薩道。世滅",
    "T34n1719_005:0253b07": "法者，宅內眾災可免離也。出世滅法者，謂",
    "T34n1719_005:0253b08": "惑斷也。無漏述昔、除憂指今，拔苦本在等",
    "T34n1719_005:0253b09": "與大車，除惡之極莫若於此。昔破見思，通",
    "T34n1719_005:0253b10": "論於今莫非除惡。世不生滅者，即大車也。",
    "T34n1719_005:0253b11": "父之本有故不生，至處不壞故不滅。出世不",
    "T34n1719_005:0253b12": "生不滅者，性德本有故不生，修得果常故不",
    "T34n1719_005:0253b13": "滅。以信解中聞譬歡喜等，是故四悉俱譬父",
    "T34n1719_005:0253b14": "子，然前之三悉似寄施權，第一義悉方約開",
    "T34n1719_005:0253b15": "顯，當知三悉即第一義之弄引也。故引先",
    "T34n1719_005:0253b16": "心各好及以火宅免難，若開顯已無非大車。",
    "T34n1719_005:0253b17": "又四悉各一法一譬，法中或取法說身子領",
    "T34n1719_005:0253b18": "解之文，並且助成其語耳。若直銷兩字何",
    "T34n1719_005:0253b19": "足題品，故結云一音巧喻，此則遮那始終",
    "T34n1719_005:0253b20": "一音，一音唯實巧喻兼權，權引歸實故不",
    "T34n1719_005:0253b21": "同舊純用一音，故譬義含因緣等四，若不",
    "T34n1719_005:0253b22": "爾者，如何銷於小車大車火宅父舍？「中下得",
    "T34n1719_005:0253b23": "益」者，問：下根未悟何以云益？答：法譬通被，",
    "T34n1719_005:0253b24": "中下自迷，故下根聞法譬、中根聞法說，雖",
    "T34n1719_005:0253b25": "未顯悟非無冥益，故至譬及宿世獲悟，",
    "T34n1719_005:0253b26": "故約教等三咸須約譬。譬既三車一車今昔",
    "T34n1719_005:0253b27": "相對，法亦若權若實並列偏圓。若不爾者，",
    "T34n1719_005:0253b28": "開何所開？本許三車索而不與，及至為",
    "T34n1719_005:0253b29": "說等賜大車，當知其車本為三一，為物方",
    "T34n1719_005:0253c01": "便權立三名，出宅廢權破三唯一。四教譬",
    "T34n1719_005:0253c02": "中初三藏云「菩薩駕牛」等者，此菩薩從初",
    "T34n1719_005:0253c03": "至後皆化他故，最得其名。通教譬云「三人",
    "T34n1719_005:0253c04": "同畏」等者，三藏二乘理亦應爾。為對始終",
    "T34n1719_005:0253c05": "一向利他，是故彼二且云自濟，此教緣覺自",
    "T34n1719_005:0253c06": "他兼益勝於聲聞，故云「並馳並顧」，悲劣菩",
    "T34n1719_005:0253c07": "薩故有並言，自行故馳兼他乃顧。菩薩自",
    "T34n1719_005:0253c08": "行既滿，唯以利物為懷，是故但云「全群而",
    "T34n1719_005:0253c09": "出」別教中初斥兩教三乘俱近。次「菩薩」去正",
    "T34n1719_005:0253c10": "釋，對前所列句句並決。約大象說故云「邊",
    "T34n1719_005:0253c11": "底」。三「大品」下證，對前二教二乘簡也。通教",
    "T34n1719_005:0253c12": "菩薩對通二乘，斷證既同略無形斥，故知是",
    "T34n1719_005:0253c13": "別菩薩斥兩二乘，故以螢對日為別作譬",
    "T34n1719_005:0253c14": "也。準義簡譬，秖應於牛車以簡菩薩，以",
    "T34n1719_005:0253c15": "由證經幸有三乘俱異之譬，兩教三乘譬外。",
    "T34n1719_005:0253c16": "又有獨菩薩譬如大象，及以螢日用斥二",
    "T34n1719_005:0253c17": "乘。又「始見」去，圓教中先指華嚴，「及為未入」下",
    "T34n1719_005:0253c18": "明今經意，二處化事皆不須譬，即華嚴利",
    "T34n1719_005:0253c19": "根及法華上周。次「如今」下明二處理等，雖即",
    "T34n1719_005:0253c20": "化儀前後而始終理一，始即華嚴、今謂法華，",
    "T34n1719_005:0253c21": "秖緣慧如是故理等，故云「無二無異」。問：無",
    "T34n1719_005:0253c22": "異無二，此兩何別？答：重以不異複於不二，",
    "T34n1719_005:0253c23": "以無異故方名不二。「上根利智」至「不須譬」",
    "T34n1719_005:0253c24": "者，重牒二處顯上周中得悟者，為辯異",
    "T34n1719_005:0253c25": "故。「秖為」下明今有中下故須譬喻。然華嚴",
    "T34n1719_005:0253c26": "中非無譬喻，但彼入道不正由茲，如今曇",
    "T34n1719_005:0253c27": "華為成法說。言「動執」等者，上根一處，中根",
    "T34n1719_005:0253c28": "二處或云五處，廣中有長行偈頌并法說領",
    "T34n1719_005:0253c29": "述二文，下根三處或云十一處，於前五處",
    "T34n1719_005:0254a01": "更加譬中領述各有長行偈頌，乃至下根二",
    "T34n1719_005:0254a02": "十二番開權顯實，具如〈化城品〉末列。由未",
    "T34n1719_005:0254a03": "悟故迷於法說權實岐道，我昔與彼同居",
    "T34n1719_005:0254a04": "無學，彼蒙記述、我獨未霑，初聞略說已懷",
    "T34n1719_005:0254a05": "進退，為是極果、為何方便？為永在小、為當",
    "T34n1719_005:0254a06": "成大？重聞五佛疑仍未除，故須更以車",
    "T34n1719_005:0254a07": "譬誘之，故云圓譬。世云天台抑華嚴者，乃",
    "T34n1719_005:0254a08": "由不善他宗故耳。既判佛慧二經不殊，但",
    "T34n1719_005:0254a09": "部望部不無小別，既不可指鹿苑為始，",
    "T34n1719_005:0254a10": "復云聞我餘義不成。涉公云：法華、華嚴廣",
    "T34n1719_005:0254a11": "略別也。此嗅瞻蔔之流芳，而未窮餘香之",
    "T34n1719_005:0254a12": "奧旨，以不能盡思於斯宗故也。廣略雖爾，",
    "T34n1719_005:0254a13": "兼帶如何？顯本未彰記小非例，乃至下文十",
    "T34n1719_005:0254a14": "義同異。「踟蹰」者，猶預之象。「岐道」者，《爾雅》云：",
    "T34n1719_005:0254a15": "「二達曰岐。」本迹觀心「云云」者，並須約譬，本",
    "T34n1719_005:0254a16": "迹具如蓮華三譬，《玄》文第七「若欲進寄初成",
    "T34n1719_005:0254a17": "設教豈無一三，故千枝萬葉同宗一根，乃",
    "T34n1719_005:0254a18": "至五百三千塵點可以意知。」觀心譬者，空",
    "T34n1719_005:0254a19": "如白牛，假如具度，中如車體，乃至幻空幻",
    "T34n1719_005:0254a20": "假幻中。次分文解釋者，置譬且釋前品之",
    "T34n1719_005:0254a21": "餘。初領解中云置譬說之前等者。有云：為",
    "T34n1719_005:0254a22": "譬作序。則應難云：信解藥草授記，亦應安",
    "T34n1719_005:0254a23": "〈化城品〉內為化城作序。「長行領與解」至「各",
    "T34n1719_005:0254a24": "陳」者，長行三業各標釋結，標結二文並具三",
    "T34n1719_005:0254a25": "業，而不分領解，但於釋中以身業為領、",
    "T34n1719_005:0254a26": "口意為解。初「今從世尊」下領也。從「所以者何",
    "T34n1719_005:0254a27": "我昔從佛」下解也。「偈各陳」者，三段各二，至",
    "T34n1719_005:0254a28": "下偈中一一點出。「一幸」者，謂一業遇喜，今",
    "T34n1719_005:0254a29": "三業俱喜乃成三幸，我今身已近佛，況更聞",
    "T34n1719_005:0254b01": "法，聞法即是口喜，得解即是意喜。又昔但機",
    "T34n1719_005:0254b02": "情，機情居內名為一幸；今由口請三業並",
    "T34n1719_005:0254b03": "欣，故云三喜。過意所謀故云幸也。故下文",
    "T34n1719_005:0254b04": "云「非先所望而今自得」。「抃」者撫手舞也。心",
    "T34n1719_005:0254b05": "口之喜暢至于形，由二動形故三俱動。「文",
    "T34n1719_005:0254b06": "云」下引證者，正證三喜也。文雖且列意口",
    "T34n1719_005:0254b07": "二喜，有二必三，理數應爾。內外異故即世",
    "T34n1719_005:0254b08": "界也。又此四文應約前品，而今後三約信",
    "T34n1719_005:0254b09": "解者，開顯義同彼此通用，意同時異亦應無",
    "T34n1719_005:0254b10": "爽。「棄貧受富」者，開三藏珍玩也，得真善利",
    "T34n1719_005:0254b11": "生善中極。「憂悔雙遣」等者，開二味也。永除",
    "T34n1719_005:0254b12": "憂疑故除惡窮也。我念昔在方等時被斥",
    "T34n1719_005:0254b13": "故憂，至般若時住小故悔，方等被斥故疑，",
    "T34n1719_005:0254b14": "般若不取故難。濁為外障，小為內障。又被",
    "T34n1719_005:0254b15": "彈不受名為外障，蒙加不取名為內障。今",
    "T34n1719_005:0254b16": "則無此三雙之失，故云「大朗」。住一實，第一",
    "T34n1719_005:0254b17": "義也。次約教中初文通途簡昔喜體，故先敘",
    "T34n1719_005:0254b18": "昔小，次「今言」下簡異，即簡無顯有也。「若若」",
    "T34n1719_005:0254b19": "下正釋，既世間之喜久已除之，藏通二喜久",
    "T34n1719_005:0254b20": "已得之。若二空教道復非所擬，歷三教簡",
    "T34n1719_005:0254b21": "良有以也。非今所明故唯圓喜。「湫」小水也。",
    "T34n1719_005:0254b22": "如凡無潤，無出世智故也。圓教中，初位、次",
    "T34n1719_005:0254b23": "人，「初住名歡喜」者，義立耳。既三法開發與",
    "T34n1719_005:0254b24": "初地不殊，亦名歡喜。「身子」至「歡喜」者，未敢",
    "T34n1719_005:0254b25": "定判，故或二途，超入即行或向或地。設不超",
    "T34n1719_005:0254b26": "者，亦入初住名歡喜也。注家直云：「疑慮外",
    "T34n1719_005:0254b27": "除喜心內發，不覺足之蹈之，故云踊躍。」故",
    "T34n1719_005:0254b28": "須教分方辯優劣，故阿羅漢無三界喜。言",
    "T34n1719_005:0254b29": "「踊躍」者，為別惑所熏妙法外被。「觀心不記",
    "T34n1719_005:0254c01": "云云」者，應云一心三觀六即之喜。次釋外",
    "T34n1719_005:0254c02": "儀中，此是經家事釋可解，他縱有表但云",
    "T34n1719_005:0254c03": "表合，不知能所，為是何智而合何理？今",
    "T34n1719_005:0254c04": "表異諸部文中尚略，廣簡如釋方便品。此",
    "T34n1719_005:0254c05": "中亦簡向佛，令知是實故也。合掌向佛何",
    "T34n1719_005:0254c06": "教所無，而今表唯佛果，知昔向非實，今開",
    "T34n1719_005:0254c07": "既實向表非常，序中瑞報亦復如是。「瞻仰",
    "T34n1719_005:0254c08": "尊顏」等者，向雖合掌表不二之實，無可表",
    "T34n1719_005:0254c09": "於內心已解，故向而復瞻，委覩尊顏以表",
    "T34n1719_005:0254c10": "於解，知是佛非餘，如非權唯實，故知非但",
    "T34n1719_005:0254c11": "外儀覩佛，亦乃意無異思，表覩他實境而",
    "T34n1719_005:0254c12": "自開知見。「意解」去，分於身意以對領解，既",
    "T34n1719_005:0254c13": "云互舉二業，並具領解權實故也。亦約所",
    "T34n1719_005:0254c14": "表以分身意，故以合掌表身、瞻仰表意。昔",
    "T34n1719_005:0254c15": "身遠佛如二掌表權，今身見佛合掌表實，",
    "T34n1719_005:0254c16": "故云即權而實。意亦昔未解實，今以念而",
    "T34n1719_005:0254c17": "表之，故云解實即是權，故云互舉。白佛下",
    "T34n1719_005:0254c18": "言「口領」者，對彼經家，今以自陳而為口",
    "T34n1719_005:0254c19": "領，領必具三非獨口也，故標等三各具三",
    "T34n1719_005:0254c20": "也。標中三者，既云白佛應唯在口，云何言",
    "T34n1719_005:0254c21": "三？然言領者，必先彰於口，口述所得豈專",
    "T34n1719_005:0254c22": "一途，是故具述所從所聞而生歡喜，三業",
    "T34n1719_005:0254c23": "具也。次釋中先釋身云「若日照高山密有",
    "T34n1719_005:0254c24": "聞義」者，問：密通鹿苑及以二酥，何故獨云",
    "T34n1719_005:0254c25": "高山先照？答：此對小乘顯聾瘂故、部唯大故，",
    "T34n1719_005:0254c26": "顯一向無，且云密耳。鹿苑有密，準例可知。",
    "T34n1719_005:0254c27": "「受記指方等」者，有指阿含授彌勒記，阿含",
    "T34n1719_005:0254c28": "未曾明佛知見，何失之有？「我嘗獨處思過",
    "T34n1719_005:0254c29": "所」者，所即山林，亦應云行等思過儀也。「作",
    "T34n1719_005:0255a01": "是念」下思過心也。今思昔日處儀及心無",
    "T34n1719_005:0255a02": "非是失，故云思過。「同入」下出其過相，處等",
    "T34n1719_005:0255a03": "有過由計法性。問：縱使昔入小乘法性，為",
    "T34n1719_005:0255a04": "有何過？答：但由謂與菩薩同入，而對三",
    "T34n1719_005:0255a05": "教以辯己失，疑佛有偏所以成過。以由",
    "T34n1719_005:0255a06": "不知小法性外別有妙理菩薩得之故也。",
    "T34n1719_005:0255a07": "故三藏中聲聞至佛無別法性，佛印迦葉",
    "T34n1719_005:0255a08": "當教論同，即此義也。通教三人俱坐解脫，",
    "T34n1719_005:0255a09": "《中論》實相三乘共得，是則三乘通教法性，亦",
    "T34n1719_005:0255a10": "與三藏法性不殊。諸聲聞人雖在力等密",
    "T34n1719_005:0255a11": "成通人，未合彰言云小入大，故今所論",
    "T34n1719_005:0255a12": "且在三藏。述初遇頞鞞及聞舅論義得法",
    "T34n1719_005:0255a13": "性也，非關聞妙始入圓常。次「由我迷權」等",
    "T34n1719_005:0255a14": "者，述過由也。由迷權故謂法性同，何關",
    "T34n1719_005:0255a15": "所惑理一教三？由惑實故指權為實，何關",
    "T34n1719_005:0255a16": "世尊偏授菩薩？「所以者何」下，引待自責。次",
    "T34n1719_005:0255a17": "「所因二義」下，正釋所因。初標二義，若知所",
    "T34n1719_005:0255a18": "證不實，則應待說實因；若知已在方便，",
    "T34n1719_005:0255a19": "則解即實之權。「初照」下釋若爾。怱怱之言",
    "T34n1719_005:0255a20": "非但鹿苑亦指二酥，此二味中亦有初得",
    "T34n1719_005:0255a21": "小果故也。然依文中二酥並在兩楹之間。",
    "T34n1719_005:0255a22": "若鹿苑初證，亦可以二酥釋停，但二酥機",
    "T34n1719_005:0255a23": "雜，故以初後釋對釋停，以彼乳中圓說佛",
    "T34n1719_005:0255a24": "因，我自不對，過不屬他。經言必以大乘",
    "T34n1719_005:0255a25": "者，語通諸教意則不然，雖但發大乘心",
    "T34n1719_005:0255a26": "則不死，今則簡別意唯在圓，應知所因不",
    "T34n1719_005:0255a27": "出因果及以願行，行即六度願謂四弘，故",
    "T34n1719_005:0255a28": "《佛地論》中通因三種：一應得因，謂菩提心，即",
    "T34n1719_005:0255a29": "四弘也。二加行因，謂諸波羅蜜，六亦攝諸。",
    "T34n1719_005:0255b01": "三圓滿因，即指佛果。通取果者，果為因所",
    "T34n1719_005:0255b02": "期故亦名因，剋體而論，唯在前二，成就菩",
    "T34n1719_005:0255b03": "提即是果也。「從佛結身喜」者，具如前釋。「斷",
    "T34n1719_005:0255b04": "諸疑悔」等者，通則通指二酥覩菩薩事時，",
    "T34n1719_005:0255b05": "別則唯在略說斥為方便時。又通言諸者，",
    "T34n1719_005:0255b06": "方等勝境非一，般若法相該通，凡有見聞",
    "T34n1719_005:0255b07": "莫非生疑之境，由境生疑由疑故悔，今聞",
    "T34n1719_005:0255b08": "法說悔失二待，復由廣說疑悔悉除，由",
    "T34n1719_005:0255b09": "昔絕分二義俱關。「今日乃知真是」等者，初約",
    "T34n1719_005:0255b10": "三句結成三文，文已分明上下有序。復以",
    "T34n1719_005:0255b11": "三成佛法有分，分即初住分真位也。「不須",
    "T34n1719_005:0255b12": "從佛口」下對於三慧，文無從生三慧通漫，",
    "T34n1719_005:0255b13": "故云「文盡理彰」，此即道理之理故也。言「更",
    "T34n1719_005:0255b14": "用四悉」者，更却向前銷諸領文。初標三喜",
    "T34n1719_005:0255b15": "為世界者，踊躍即歡喜也。「所以者何」下，以",
    "T34n1719_005:0255b16": "釋身口喜文為為人者，三業相望身口，且",
    "T34n1719_005:0255b17": "從生善說也。亦應從破惡說以為對治，不",
    "T34n1719_005:0255b18": "及意喜破惡義彊，若爾。意喜亦是最能生善，",
    "T34n1719_005:0255b19": "故且一往。次「我從」下以釋意喜為對治者，",
    "T34n1719_005:0255b20": "剋責除疑即破惡義。次以成文為第一義",
    "T34n1719_005:0255b21": "者、真佛子者，由入理故成第一義也。「更約",
    "T34n1719_005:0255b22": "喜心為四悉」者，雖復標三及以三業領之",
    "T34n1719_005:0255b23": "與解，總而言之不出於喜，故單從喜以論",
    "T34n1719_005:0255b24": "四益。「動悅」，世界也。「未曾有」者，明所得喜，即",
    "T34n1719_005:0255b25": "為人也。動覺觀明破昔喜，即對治也。動",
    "T34n1719_005:0255b26": "于形明別理顯，即第一義。「云云」者，令依此",
    "T34n1719_005:0255b27": "文釋四悉相。又通論者，既悅相異常心形",
    "T34n1719_005:0255b28": "俱動，異常故世界，動悅故為人，除疑故對",
    "T34n1719_005:0255b29": "治，入理故第一義。",
    "T34n1719_005:0255c01": "法華文句記卷第五(下)"
}