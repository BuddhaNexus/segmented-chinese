{
    "X61n1155_001:0411c06": "淨土簡要錄序",
    "X61n1155_001:0411c08": "淨土之教興始于典午之世樓煩大士來廬山集群",
    "X61n1155_001:0411c09": "賢以創蓮社六時三昧清修淨念其往生之蹟如青",
    "X61n1155_001:0411c10": "天白日終古不磨厥後仰而則之及其成功者代亦",
    "X61n1155_001:0411c11": "多矣其赫赫然而名落宇宙者在後周則有南嶽思",
    "X61n1155_001:0411c12": "在陳則有天台顗在唐則有善導法照少康在宋則",
    "X61n1155_001:0411c13": "有永明壽慈雲式長蘆賾昭慶常之輩是矣至於賢",
    "X61n1155_001:0411c14": "士大夫如晉之劉程之雷次宗唐之柳宗元白居易",
    "X61n1155_001:0411c15": "宋之楊傑王古馬玗陳瓘江公望日休之流從之既",
    "X61n1155_001:0411c16": "勤行之既驗各有著述發揮淨土之旨以勉其後進",
    "X61n1155_001:0411c17": "故歷朝以來淨土之作論疏傳記山儲海積然通都",
    "X61n1155_001:0411c18": "鉅郡名山勝剎始能家藏而戶蓄故學之者有師而",
    "X61n1155_001:0411c19": "問焉有書而證焉庶不致騖於邪僻繆妄之塗矣今",
    "X61n1155_001:0411c20": "夫窮鄉絕嶋善友良導之不過片言一字之不違縱",
    "X61n1155_001:0411c21": "有學者無師可問無書可證其不騖於邪僻繆妄之",
    "X61n1155_001:0411c22": "塗者盖幾希矣故雖仁人君子念而恤之無能為也",
    "X61n1155_001:0411c23": "今年夏余客穹隆山中海雲精舍因[門@免]淨土諸書以",
    "X61n1155_001:0411c24": "銷長日遂將前賢所述讚頌之文策勵之言以事顯",
    "X61n1155_001:0412a01": "理之談以真破妄之說圓妙明著者咸皆采摭或全",
    "X61n1155_001:0412a02": "其章或略其句僅若干篇萃為一卷名之曰淨土簡",
    "X61n1155_001:0412a03": "要錄錄成用鏤于板以廣其傳矣雖然大方之家上",
    "X61n1155_001:0412a04": "達之士豈足收覧焉若窮鄉絕嶋無師可問無書可",
    "X61n1155_001:0412a05": "證者得此觀之抑亦可謂少資云爾。",
    "X61n1155_001:0412a06": "洪武十四年龍集辛酉夏五月蓮華室主沙門道",
    "X61n1155_001:0412a07": "衍序",
    "X61n1155_001:0412a10": "淨土簡要錄",
    "X61n1155_001:0412a12": "吳郡沙門　道衍　編",
    "X61n1155_001:0412a13": "廬山遠法師念佛三昧詩序略曰念佛三昧者何思",
    "X61n1155_001:0412a14": "專想寂之謂思專則志一不撓想寂則氣虗神朗氣",
    "X61n1155_001:0412a15": "虗則智恬其照神朗則無幽不徹斯二乃是自然之",
    "X61n1155_001:0412a16": "玄符會一而致用也是故靖秦間宇而感物通靈御",
    "X61n1155_001:0412a17": "心惟正動而入微此假脩以凝神積習以移性猶或",
    "X61n1155_001:0412a18": "若茲況夫尸居坐忘冥懷至極智落宇宙而闇蹈大",
    "X61n1155_001:0412a19": "方者哉(盧山集)。",
    "X61n1155_001:0412a20": "天台智者大師有問諸法體空本來無生平等寂滅",
    "X61n1155_001:0412a21": "今乃捨此求彼生西方彌陀淨土豈不乖理或又經",
    "X61n1155_001:0412a22": "云若求淨土先淨其心心淨故即佛土淨此云何通",
    "X61n1155_001:0412a23": "答釋有二義一者總答二者別答總答者汝若言求",
    "X61n1155_001:0412a24": "生西方彌陀淨土則是舍此求彼不中理者汝執住",
    "X61n1155_001:0412b01": "此不求西方則是舍彼著此此還成病不中理也又",
    "X61n1155_001:0412b02": "轉計云我亦不求生彼亦不求生此者則斷滅見故",
    "X61n1155_001:0412b03": "金剛般若經云須菩提汝若作是念發阿耨菩提心",
    "X61n1155_001:0412b04": "者說諸法斷滅相莫作是念何以故發菩提心者於",
    "X61n1155_001:0412b05": "法不說斷滅相二別答者夫不生不滅者於生緣中",
    "X61n1155_001:0412b06": "諸法和合不守自性求於生體亦不可得此生生時",
    "X61n1155_001:0412b07": "無所從來故名不生不滅者諸法散時不守自性言",
    "X61n1155_001:0412b08": "我散滅此散滅時去無所至故言不滅非謂因緣生",
    "X61n1155_001:0412b09": "外別有不生不滅亦非不求生淨土喚作無生為此",
    "X61n1155_001:0412b10": "中論偈云因緣所生法我說即是空亦名為假名亦",
    "X61n1155_001:0412b11": "名中道義又云諸法不自生亦不從他生不共不無",
    "X61n1155_001:0412b12": "因是故知無生又維摩經云雖知諸佛國及與眾生",
    "X61n1155_001:0412b13": "空而常脩淨土教化諸群生又云譬如有人造立宮",
    "X61n1155_001:0412b14": "室若依空地隨意無礙若依虗空終不能成諸佛說",
    "X61n1155_001:0412b15": "法常依二諦不壞假名而說諸法實相智者熾然求",
    "X61n1155_001:0412b16": "生淨土達生軆不可得即是真無生此謂心淨故即",
    "X61n1155_001:0412b17": "佛土淨愚者為生所縛聞生即作生解聞無生即作",
    "X61n1155_001:0412b18": "無生解不知生即無生無生即生不達此理橫相是",
    "X61n1155_001:0412b19": "非瞋他求生淨土幾許誤哉此則是謗法罪人邪見",
    "X61n1155_001:0412b20": "外道也(十疑論)。",
    "X61n1155_001:0412b21": "問十方諸佛一切淨土法性平等功德亦等行者普",
    "X61n1155_001:0412b22": "念一切功德生一切淨土今乃偏求一佛淨土與平",
    "X61n1155_001:0412b23": "等性乘云何生淨土。答一切諸佛土實皆平等但眾",
    "X61n1155_001:0412b24": "生根鈍濁亂者多若不專繫一心一境三昧難成專",
    "X61n1155_001:0412c01": "念阿彌陀佛即是一相三昧以心專至得生彼國如",
    "X61n1155_001:0412c02": "隨願往生經云普廣菩薩問佛十方悉有淨土世尊",
    "X61n1155_001:0412c03": "何故偏讚西方彌陀淨土專遣往生佛告普廣閻浮",
    "X61n1155_001:0412c04": "提眾生心多濁亂為此偏讚西方一佛淨土使諸眾",
    "X61n1155_001:0412c05": "生專心一境即易得往生若總念一切佛者念佛境",
    "X61n1155_001:0412c06": "寬則心散漫三昧難成故不得往生又求一佛功德",
    "X61n1155_001:0412c07": "與一切佛功德無異以同一佛法性故為此念阿彌",
    "X61n1155_001:0412c08": "陀佛即念一切佛生一淨土即生一切淨土故華嚴",
    "X61n1155_001:0412c09": "經云一切諸佛身即是一佛身一心一智慧力無畏",
    "X61n1155_001:0412c10": "亦然又云譬如淨滿月普應一切水影像雖無量本",
    "X61n1155_001:0412c11": "月未曾二如是無礙智成就等正覺應現一切剎佛",
    "X61n1155_001:0412c12": "身無有二智者以譬喻得解智者若能達一切月影",
    "X61n1155_001:0412c13": "即一月影一月影即一切月影影影無二故一佛即",
    "X61n1155_001:0412c14": "一切佛一切佛即一佛法身無二故熾然念一佛時",
    "X61n1155_001:0412c15": "即是念一切佛也(十疑論)。",
    "X61n1155_001:0412c16": "問具縛凡夫惡業厚重一切煩惱一毫未斷西方淨",
    "X61n1155_001:0412c17": "土出過三界具縛凡夫方何得生。答有二種緣一者",
    "X61n1155_001:0412c18": "自力二者他力自力者此世界脩道實未得生淨土",
    "X61n1155_001:0412c19": "是故瓔珞經云始從具縛凡夫未識三寶不知善惡",
    "X61n1155_001:0412c20": "因之與果初發菩提心以信為本住在佛家以戒為",
    "X61n1155_001:0412c21": "本受菩薩戒身身相續戒行不闕經一劫二劫三劫",
    "X61n1155_001:0412c22": "始至初發心住如是修行十信十波羅蜜等無量行",
    "X61n1155_001:0412c23": "願相續無間滿一萬劫方始至第六正心住若更增",
    "X61n1155_001:0412c24": "進至第七不退住即種性位此約自力卒未得生淨",
    "X61n1155_001:0413a01": "土他力者若信阿彌陀佛大悲願力攝取念佛眾生",
    "X61n1155_001:0413a02": "即能發菩提心行念佛三昧厭離三界身起行施戒",
    "X61n1155_001:0413a03": "脩福於一一行中迴願生彼彌陀淨土乘佛願力機",
    "X61n1155_001:0413a04": "感相應即得往生是故十住婆娑論云於此世界脩",
    "X61n1155_001:0413a05": "道有二種一者難行道二者易行道難行者在於五",
    "X61n1155_001:0413a06": "濁惡世於無量佛時求阿鞞跋致甚難可得此難無",
    "X61n1155_001:0413a07": "數塵沙說不可盡略述三五一者外道相善亂菩薩",
    "X61n1155_001:0413a08": "法二者無賴惡人破佗勝德三者顛倒善果能壞梵",
    "X61n1155_001:0413a09": "行四者聲聞自利障於大慈五者惟有自力無他力",
    "X61n1155_001:0413a10": "持譬如跛人步行一日不過數里極大辛苦謂自力",
    "X61n1155_001:0413a11": "也易行道者謂信佛語教念佛三昧願生淨土乘彌",
    "X61n1155_001:0413a12": "陀佛願力攝持決定往生不疑也如人水路行藉船",
    "X61n1155_001:0413a13": "力故須臾即至千里謂他力也譬如劣夫從轉輪王",
    "X61n1155_001:0413a14": "一日一夜周行四天下非是自力轉輪王力也若言",
    "X61n1155_001:0413a15": "有漏凡夫不得生淨土者亦可有漏凡夫應不得見",
    "X61n1155_001:0413a16": "佛身然念佛三昧並無漏善根所起有漏凡夫隨分",
    "X61n1155_001:0413a17": "得見佛身麤相也菩薩見微細相淨土亦爾雖是無",
    "X61n1155_001:0413a18": "漏善根所起有漏凡夫發無上菩提心求生淨土常",
    "X61n1155_001:0413a19": "念佛故伏滅煩惱得生淨土隨分得見麤相菩薩見",
    "X61n1155_001:0413a20": "微妙相此何所疑故華嚴經說一切諸佛剎平等普",
    "X61n1155_001:0413a21": "嚴淨眾生業行異所見各不同即其義也(十疑論)。",
    "X61n1155_001:0413a22": "問西方去此十萬億佛剎凡夫劣弱云何可到又往",
    "X61n1155_001:0413a23": "生論云女人及根缺二乘種不生既有此教當知女",
    "X61n1155_001:0413a24": "人及以諸根缺者定必不得往生。答為對凡夫肉眼",
    "X61n1155_001:0413b01": "生死心量說耳西方去此十萬億佛剎但使眾生淨",
    "X61n1155_001:0413b02": "土業成者臨終在定之心即是淨土受生之心動念",
    "X61n1155_001:0413b03": "即是生淨土時為此觀經云彌陀佛國去此不遠又",
    "X61n1155_001:0413b04": "業力不可思議一念即得生彼不須愁遠又如人夢",
    "X61n1155_001:0413b05": "身雖在床而心意識徧至他方一切世界如平生不",
    "X61n1155_001:0413b06": "異也生淨土亦爾動念即至不須疑也女人及根缺",
    "X61n1155_001:0413b07": "二乘種不生者但論生彼國無女人及無盲聾瘖啞",
    "X61n1155_001:0413b08": "人不道此間女人根缺不得生彼若如此說者愚癡",
    "X61n1155_001:0413b09": "全不識經意即如韋提夫人是請生淨土主及五百",
    "X61n1155_001:0413b10": "侍女佛授記悉得往生彼國但此處女人及盲聾瘖",
    "X61n1155_001:0413b11": "啞人心念彌陀佛悉生彼國已更不受女身而不受",
    "X61n1155_001:0413b12": "根缺身二乘人但回心願生淨土至彼更無二乘執",
    "X61n1155_001:0413b13": "心為此故云女人及根缺二乘種不生非謂此處女",
    "X61n1155_001:0413b14": "人及根缺人不得生也故無量壽經四十八願云設",
    "X61n1155_001:0413b15": "我得佛十方世界一切女人稱我名號厭惡女身舍",
    "X61n1155_001:0413b16": "命之後更受女身者不取正覺況生彼國更受女身",
    "X61n1155_001:0413b17": "根缺者亦爾(十疑論)。",
    "X61n1155_001:0413b18": "有人謂求生淨土念佛脩觀皆是執著取相殊非超",
    "X61n1155_001:0413b19": "越之法今謂佛言不著相者葢令不著我人眾生壽",
    "X61n1155_001:0413b20": "者不住所脩法相遣蕩人法二執即達人法二空何",
    "X61n1155_001:0413b21": "甞以繫念進脩而為著相乎今謂若脩念佛三昧定",
    "X61n1155_001:0413b22": "非著相以佛身無相有何可著夫般若真空元為脩",
    "X61n1155_001:0413b23": "六度人令不住相六度不脩般若焉用真學道者達",
    "X61n1155_001:0413b24": "脩無脩了念無念終日脩而未始脩終日念而未甞",
    "X61n1155_001:0413c01": "念故金剛經云無我人眾生壽者脩一切善法則得",
    "X61n1155_001:0413c02": "阿耨菩提故知了達之士則何甞不脩善耶(靈芝義疏入於",
    "X61n1155_001:0413c03": "於此)。",
    "X61n1155_001:0413c04": "慈恩窺基法師有問其國眾生無有眾苦但受諸",
    "X61n1155_001:0413c05": "樂如何無眾苦耶答其國眾生蓮華化生無生苦四",
    "X61n1155_001:0413c06": "序不能遷無老苦非分段身無病苦壽命無盡無死",
    "X61n1155_001:0413c07": "苦無父母親疎無冤憎會苦所欲如意無求不得苦",
    "X61n1155_001:0413c08": "顏貌端嚴無諸根缺陋苦四時一等無寒暑苦娑婆",
    "X61n1155_001:0413c09": "世界有漏形軀四蛇迫身三龍害命乖張病惱報盡",
    "X61n1155_001:0413c10": "死侵有愛必離無怨不會蓋迷至理橫受陰纏今茲",
    "X61n1155_001:0413c11": "眾人永無此等故云無有眾苦豈唯近亡麤苦兼亦",
    "X61n1155_001:0413c12": "妙果非遙(彌陀通讚)。",
    "X61n1155_001:0413c13": "問臨終作善便得往生何假預前脩諸勝業答人生",
    "X61n1155_001:0413c14": "壽夭難測或即病困昏迷或即非時奄逝既闕生前",
    "X61n1155_001:0413c15": "之善難逃後世之殃預作善緣恐防斯咎。",
    "X61n1155_001:0413c16": "清涼國師云隨心念佛諸佛現前既了境唯心了心",
    "X61n1155_001:0413c17": "即佛故隨所念無非佛矣何難見哉(華嚴疏)。",
    "X61n1155_001:0413c18": "釋善財初參德雲比丘所說二十一念佛門約能念",
    "X61n1155_001:0413c19": "心不出五種一緣境念佛門念真念應若正若依設",
    "X61n1155_001:0413c20": "但稱名亦是境故二攝境唯心念佛門即總相唯心",
    "X61n1155_001:0413c21": "是心是佛是心作佛故雖隨我心心業多種見佛優",
    "X61n1155_001:0413c22": "劣故三心境俱泯念佛門即前遠離念佛門及不可",
    "X61n1155_001:0413c23": "見門之一分及如虗空門四心境無礙念佛門即如",
    "X61n1155_001:0413c24": "初門雙照事理存泯無礙故云普照五重重無盡念",
    "X61n1155_001:0414a01": "佛門即稱前第十門而觀察故如微細等門亦是此",
    "X61n1155_001:0414a02": "中總意念佛之門諸教攸贊理致深遠世多共行故",
    "X61n1155_001:0414a03": "略解釋無厭繁說。",
    "X61n1155_001:0414a04": "道綽禪師有問何因緣故一念佛力能斷一切諸障",
    "X61n1155_001:0414a05": "答如經云譬如有人用獅子筋為琴弦一奏一切餘",
    "X61n1155_001:0414a06": "弦悉斷若人於菩提心中行念佛三昧一切諸煩惱",
    "X61n1155_001:0414a07": "根皆悉斷滅亦如有人取牛羊驢馬諸乳置一器中",
    "X61n1155_001:0414a08": "若將獅子乳一渧投之一切諸乳悉化為水若人於",
    "X61n1155_001:0414a09": "菩提心中行念佛三昧一切惡魔諸障直過無難(安樂",
    "X61n1155_001:0414a10": "集)。",
    "X61n1155_001:0414a11": "善導和尚臨終正念訣知歸子致問於淨業和尚曰",
    "X61n1155_001:0414a12": "世之大者莫越生死一息不來乃屬後世一念若錯",
    "X61n1155_001:0414a13": "便墮輪回小子累蒙開誨念佛往生之法其理雖明",
    "X61n1155_001:0414a14": "又恐病來死至之時心識散亂仍慮家人惑動正念",
    "X61n1155_001:0414a15": "忘失淨因伏望重示歸逕之方俾脫沉淪之苦師曰",
    "X61n1155_001:0414a16": "奇哉斯問之要也凡人臨命終時欲得往生淨土者",
    "X61n1155_001:0414a17": "須先准備不得怕死貪生常自思念我現在之身多",
    "X61n1155_001:0414a18": "有眾苦不淨惡業種種交纏若得舍此穢身即往生",
    "X61n1155_001:0414a19": "淨土受無量快樂見佛聞法離苦解脫乃是稱意之",
    "X61n1155_001:0414a20": "事如脫臭敝之衣得著珍御之服放下身心莫生貪",
    "X61n1155_001:0414a21": "著纔有病患莫論輕重便念無常一心待死須囑家",
    "X61n1155_001:0414a22": "人看病人往來揖問人凡來我前但為我念佛不得",
    "X61n1155_001:0414a23": "說眼前雜間之事家緣長短之事亦不須軟語安慰",
    "X61n1155_001:0414a24": "呪願安樂之詞此皆是虗華不實殃及之語及至病",
    "X61n1155_001:0414b01": "重命將不久之時家人親屬不得來前垂泪哭泣發",
    "X61n1155_001:0414b02": "嗟嘆懊惱之聲惑亂心神失其正念但教記取阿彌",
    "X61n1155_001:0414b03": "陀佛一時高聲為我念佛守令氣絕待氣盡了方可",
    "X61n1155_001:0414b04": "哀哭更或有明解淨土之人頻來策勵其理最佳若",
    "X61n1155_001:0414b05": "如此者千萬往生必無疑慮也此是端的要急之旨",
    "X61n1155_001:0414b06": "當信而行問求醫服藥應不用耶答此但論用心矣",
    "X61n1155_001:0414b07": "其藥醫療不妨自求然藥只能醫病豈能醫命耶命",
    "X61n1155_001:0414b08": "若垂盡藥豈奈何問神祇禍福求禱如何答人命長",
    "X61n1155_001:0414b09": "短生下已定何假鬼神延之耶世人迷惑變更求邪",
    "X61n1155_001:0414b10": "殺害眾生祭祀神鬼但增罪業倍結冤讎變損壽矣",
    "X61n1155_001:0414b11": "大命若盡小鬼奈何空自慞惶必無所濟切宜謹之",
    "X61n1155_001:0414b12": "當以此文帖安堂前喫食之處及來往要路之間令",
    "X61n1155_001:0414b13": "時時見之常記於心免見臨危忘失問平生不曾念",
    "X61n1155_001:0414b14": "佛者還用得否答此法僧人俗人不念佛人用之皆",
    "X61n1155_001:0414b15": "得往生決無疑矣余多見世人於平常時念佛禮拜",
    "X61n1155_001:0414b16": "發願往生及到病患臨終但只怕死都不見言此事",
    "X61n1155_001:0414b17": "直待形消氣絕識投冥界方始十念譬如賊去關門",
    "X61n1155_001:0414b18": "濟何事耶而況死門事大須自著便宜一念蹉跎歷",
    "X61n1155_001:0414b19": "劫受苦誰人相代思之思之(見樂邦文類)。",
    "X61n1155_001:0414b20": "問何故不令作觀直遣專稱名號者有何意耶答眾",
    "X61n1155_001:0414b21": "生障重境細心麤識颺神飛觀難成就是以大聖悲",
    "X61n1155_001:0414b22": "憐直勸專稱名字正由稱名易故相續即生若能如",
    "X61n1155_001:0414b23": "上念念想續畢命為期者十即十生百即百生何以",
    "X61n1155_001:0414b24": "故無外雜緣得正念故與佛本願相應故不違教故",
    "X61n1155_001:0414c01": "順佛語故若舍專念脩雜業者百中希得一二千中",
    "X61n1155_001:0414c02": "希得三四何以故乃為雜緣亂動失正念故與佛本",
    "X61n1155_001:0414c03": "願不相應故與教相違故不順佛語故繫念不相續",
    "X61n1155_001:0414c04": "故心不相續念報佛恩故雖作業行常與名利相應",
    "X61n1155_001:0414c05": "故樂近雜緣自障障他往生正行故比見諸方道俗",
    "X61n1155_001:0414c06": "解行不同專雜有異但使專意作者十即十生脩雜",
    "X61n1155_001:0414c07": "不至心者千中無一仰願一切往生人等善自思量",
    "X61n1155_001:0414c08": "己能今身願生彼國者行住坐臥必須勵心克己晝",
    "X61n1155_001:0414c09": "夜莫癈畢命為期上在一形似如少苦前念命終後",
    "X61n1155_001:0414c10": "念即生長時永劫常受無為法樂乃至成佛不逕生",
    "X61n1155_001:0414c11": "死豈不快哉。",
    "X61n1155_001:0414c12": "釋三種心身禮拜彼佛口稱揚彼佛意觀察彼佛三",
    "X61n1155_001:0414c13": "業真實故名至誠心以真實信心信知自身具足煩",
    "X61n1155_001:0414c14": "惱流轉三界信知彌陀本願稱名下至十聲得生乃",
    "X61n1155_001:0414c15": "至一念無有疑心故名深心凡所作為一切善根悉",
    "X61n1155_001:0414c16": "皆回願往生故名回向發願心具此三心必得生也",
    "X61n1155_001:0414c17": "若少一心即不得生(觀經疏)。",
    "X61n1155_001:0414c18": "若人欲速得往生應起無間脩所謂恭敬禮拜稱名",
    "X61n1155_001:0414c19": "讚嘆憶念觀察回向發願心心相續不以餘業相間",
    "X61n1155_001:0414c20": "故曰無間脩又若貪嗔癡來間者但隨犯隨懺不令",
    "X61n1155_001:0414c21": "隔念隔日隔時常使清淨亦名無間脩若能畢命誓",
    "X61n1155_001:0414c22": "不中止決定往生(大藏集諸經禮懺儀)。",
    "X61n1155_001:0414c23": "永明智覺禪師有問一生習惡積累因深如何臨終",
    "X61n1155_001:0414c24": "十念頓遣答那先經云國王問那先沙門言人在世",
    "X61n1155_001:0415a01": "間作惡至百歲臨終特念佛死後得生佛國我不信",
    "X61n1155_001:0415a02": "是語那先言如持百枚大石置船上因船故不沒人",
    "X61n1155_001:0415a03": "雖有本惡一時念佛不入泥犂中其小石沒者如人",
    "X61n1155_001:0415a04": "作惡不知念佛便入泥犂中又智論問云臨死時少",
    "X61n1155_001:0415a05": "許時心云何能勝終身行力答是心雖時頃少而心",
    "X61n1155_001:0415a06": "力猛利如火如毒雖少能作大事是垂死時心決定",
    "X61n1155_001:0415a07": "勇健故勝百歲行力是後心名為大心及諸根事急",
    "X61n1155_001:0415a08": "故如人入陣不惜身命名為健故知善惡無定因緣",
    "X61n1155_001:0415a09": "軆空迹有升沉事分優劣真金一兩勝百兩之疊華",
    "X61n1155_001:0415a10": "爝火微光爇萬仞之[卄/積][艸-屮](萬善同歸集)。",
    "X61n1155_001:0415a11": "問心外無法佛不去來何有見佛及來迎之事答惟",
    "X61n1155_001:0415a12": "心念佛以惟心觀徧該萬法既了境惟心了心即佛",
    "X61n1155_001:0415a13": "教隨所念無非佛矣般舟經云如人夢見七寶親屬",
    "X61n1155_001:0415a14": "歡喜覺已追念不知在何處如是念佛此喻惟心所",
    "X61n1155_001:0415a15": "作即有而空故無來去又如幻非實則心佛兩亡而",
    "X61n1155_001:0415a16": "不無幻相則不壞心佛空有無礙即無去來不妨普",
    "X61n1155_001:0415a17": "見見即無見常契中道是以佛實不來心亦不去感",
    "X61n1155_001:0415a18": "應道交唯心自見如造罪眾生感地獄相唯識論云",
    "X61n1155_001:0415a19": "一切如地獄同見獄卒等能為逼害事故皆是罪人",
    "X61n1155_001:0415a20": "惡業心現並無心外實有銅狗鉄蛇等事世間一切",
    "X61n1155_001:0415a21": "事法亦復如是然則遮那佛土匪局東西若正解了",
    "X61n1155_001:0415a22": "然習累俱殄理量雙觀。",
    "X61n1155_001:0415a23": "問觀經明十六觀門皆是攝心修定觀佛相好諦了",
    "X61n1155_001:0415a24": "圓明方階淨域如何散心而能化往答九品經文自",
    "X61n1155_001:0415b01": "有升降上下該攝不出二心一定心如脩定習觀上",
    "X61n1155_001:0415b02": "品往生二專心但念名號眾善資熏回向發願得成",
    "X61n1155_001:0415b03": "末品仍須一生歸命盡報精修坐臥之間常面西向",
    "X61n1155_001:0415b04": "當行道禮敬之際念佛發願之時懇苦翹誠無諸異",
    "X61n1155_001:0415b05": "念如就刑戮若在狴牢怨賊所追水火所逼一心求",
    "X61n1155_001:0415b06": "救願脫苦輪速證無生廣度含識紹隆三寶誓報四",
    "X61n1155_001:0415b07": "恩如斯至誠必不虗棄如或言行不稱信力輕微無",
    "X61n1155_001:0415b08": "念念相續之心有數數間斷之意恃此懈怠臨終望",
    "X61n1155_001:0415b09": "生但為業障所遮恐難值其善友風火逼迫正念不",
    "X61n1155_001:0415b10": "成何以故如今是因臨終是果應須因實果則不虗",
    "X61n1155_001:0415b11": "聲和則響順形直則影端故也如要臨終十念成就",
    "X61n1155_001:0415b12": "但預辨津梁合集功德回向此時念念不虧即無慮",
    "X61n1155_001:0415b13": "矣夫善惡二輪苦樂二報皆三業所造四緣所生六",
    "X61n1155_001:0415b14": "因所成五果所攝若一念心嗔恚邪婬即地獄業慳",
    "X61n1155_001:0415b15": "貪不實即餓鬼業愚癡闇蔽即畜生業我慢貢高即",
    "X61n1155_001:0415b16": "修羅業堅持五戒即人業精修十善即天業證悟人",
    "X61n1155_001:0415b17": "空即聲聞業知緣性離即緣覺業六度齊修即菩薩",
    "X61n1155_001:0415b18": "業真慈平等即佛業若心淨即香臺寶樹淨剎化生",
    "X61n1155_001:0415b19": "心垢即丘陵坑坎穢土稟質皆是等倫之果能感增",
    "X61n1155_001:0415b20": "上之緣是以離自心源更無別軆維摩經云欲得淨",
    "X61n1155_001:0415b21": "土但淨其心隨其心淨即佛土淨又經云心垢故眾",
    "X61n1155_001:0415b22": "生垢心淨故眾生淨華嚴經云譬如心王寶隨心見",
    "X61n1155_001:0415b23": "眾色眾生心淨故得見清淨剎大集經云欲淨汝界",
    "X61n1155_001:0415b24": "但淨汝心故知一切歸心萬法由我欲得淨果但行",
    "X61n1155_001:0415c01": "淨因如水性趣下火性騰上勢數如是何足疑焉。",
    "X61n1155_001:0415c02": "又曰但發心者決定得生秪慮信不堅牢前後間斷",
    "X61n1155_001:0415c03": "耳(神栖安養〔賊住〕)。",
    "X61n1155_001:0415c04": "四明法智法師答楊文公請住世書略曰若求生安",
    "X61n1155_001:0415c05": "養即於薄地能藉勝緣纔獲往生永無退轉聞慈利",
    "X61n1155_001:0415c06": "益得不忻求乃用一心三觀為舟航復以六時五悔",
    "X61n1155_001:0415c07": "為櫓棹求往惟心之淨土願見本性之彌陀然後運",
    "X61n1155_001:0415c08": "同軆之大悲度法界之含識順佛權巧求生樂邦所",
    "X61n1155_001:0415c09": "言儻存忻厭即起愛憎既萌取舍之心乃生能所之",
    "X61n1155_001:0415c10": "見者起過之相誠如所言立德之緣今當略說盖以",
    "X61n1155_001:0415c11": "忻厭取舍善能起過成功故馬鳴立為始覺之基智",
    "X61n1155_001:0415c12": "者稱為淨土之漸維摩以見愛為侍者文殊以貪恚",
    "X61n1155_001:0415c13": "為功能斯皆用之在人乘之有法且眾生曠劫住此",
    "X61n1155_001:0415c14": "娑婆貪於麤弊色聲著於下劣依正既無厭離之念",
    "X61n1155_001:0415c15": "但增繫縛之緣縱有熏脩鮮有事遂以此土法多障",
    "X61n1155_001:0415c16": "致道行難成故涅槃經云得人身者如爪上土失人",
    "X61n1155_001:0415c17": "身者如大地土是故諸佛愍此眾生以願行功取清",
    "X61n1155_001:0415c18": "淨土令起忻慕作受生因以苦切言說垢穢相令其",
    "X61n1155_001:0415c19": "厭惡成出離心若非此心不成始行故非厭離舍此",
    "X61n1155_001:0415c20": "無由不起忻求生彼無分(教行錄)。",
    "X61n1155_001:0415c21": "慈雲式法師往生略傳序略曰念佛功德比餘善根",
    "X61n1155_001:0415c22": "優劣之相者經云若人以四事極好之物供養三千",
    "X61n1155_001:0415c23": "大千世界滿中阿羅漢辟支聖人所得福德不如有",
    "X61n1155_001:0415c24": "人一合掌一稱南無佛陀如彼大千聖福假使百分",
    "X61n1155_001:0416a01": "千分百千億分筭數譬喻皆所不及一稱佛名者功",
    "X61n1155_001:0416a02": "德無量一稱佛名功德尚爾況復十念佛者況復一",
    "X61n1155_001:0416a03": "日一月一年一生念阿彌陀佛者所得功德耶復次",
    "X61n1155_001:0416a04": "應知念佛之人現世安穩眾聖守護離諸災厄且近",
    "X61n1155_001:0416a05": "校量今時風俗競祭鬼神求其福慶望得安穩信邪",
    "X61n1155_001:0416a06": "殺命造罪結冤必無福慶而可利人虗招來生地獄",
    "X61n1155_001:0416a07": "罪報易曰積不善之家必有餘殃殺生害命祖承祭",
    "X61n1155_001:0416a08": "法非一朝一夕豈非積不善耶殃咎何疑也又鬼有",
    "X61n1155_001:0416a09": "邪力事之既久物黨方類死墮其中世其迷哉且三",
    "X61n1155_001:0416a10": "界大師萬德慈父歸之者罪滅尚之者福生諸經具",
    "X61n1155_001:0416a11": "說若能暫歸三寶受持一佛名者現世當獲十種勝",
    "X61n1155_001:0416a12": "利一者晝夜常得諸天大力神將并諸眷屬隱形守",
    "X61n1155_001:0416a13": "護二者常得二十五大菩薩如觀世音等及一切菩",
    "X61n1155_001:0416a14": "薩當隨守護三者常為諸佛晝夜護念阿彌陀佛常",
    "X61n1155_001:0416a15": "放光明攝受此人四者一切惡鬼若夜叉羅剎皆不",
    "X61n1155_001:0416a16": "能害一切毒蛇毒龍毒藥悉不能中五者一切火難",
    "X61n1155_001:0416a17": "水難冤賊刀箭牢獄杻械橫死枉死悉皆不受六者",
    "X61n1155_001:0416a18": "先所作罪皆悉消滅所殺冤命彼蒙解脫更無執對",
    "X61n1155_001:0416a19": "七者夜夢正直或復夢見阿彌陀佛勝妙色像八者",
    "X61n1155_001:0416a20": "心常歡喜顏色光澤氣力充盛所作吉利九者常為",
    "X61n1155_001:0416a21": "一切世間人民恭敬供養歡喜禮拜猶如敬佛十者",
    "X61n1155_001:0416a22": "命終之時心無怖畏正念歡喜現前得見阿彌陀佛",
    "X61n1155_001:0416a23": "及諸聖眾持金蓮臺接引往生西方淨土盡未來際",
    "X61n1155_001:0416a24": "受勝妙樂諸有智人請觀念佛所獲現世福利功德",
    "X61n1155_001:0416b01": "豈同世人祠祀之法現無福利未來受苦耶(金園集)。",
    "X61n1155_001:0416b02": "晨朝十念法脩淨業者須每日清晨服飾已後面西",
    "X61n1155_001:0416b03": "正立念掌連聲稱阿彌陀佛盡氣為一念如是十氣",
    "X61n1155_001:0416b04": "名為十念但隨氣長短不限佛數惟長惟久氣極為",
    "X61n1155_001:0416b05": "度其佛聲不高不低不緩不急調停得中如此十氣",
    "X61n1155_001:0416b06": "連屬不斷意在令心不散專精為功故名此為十念",
    "X61n1155_001:0416b07": "者顯是籍氣束心也盡此一生不得一日暫廢唯將",
    "X61n1155_001:0416b08": "不廢自要其心必生彼國作此念已發願回向。",
    "X61n1155_001:0416b09": "大覺世尊以四種法度諸眾生一者示現相好令觀",
    "X61n1155_001:0416b10": "察者發菩提心二者示現說法令得聞者聞悟入道",
    "X61n1155_001:0416b11": "三者示現化事令見聞者獲諸法利四者名號流布",
    "X61n1155_001:0416b12": "十方令其聞者執持繫念罪滅善生而得度脫今言",
    "X61n1155_001:0416b13": "念佛者或專緣三十二相繫心得定開目閉目常得",
    "X61n1155_001:0416b14": "見佛或但稱名號執持不散亦於現身而得見佛此",
    "X61n1155_001:0416b15": "間現見多是稱佛名號為上如懷感法師一向稱阿",
    "X61n1155_001:0416b16": "彌陀佛名號而得三昧現前見佛故今普示稱佛之",
    "X61n1155_001:0416b17": "法必須制心不令散亂念念相續繫緣名號口中聲",
    "X61n1155_001:0416b18": "聲喚阿彌陀佛以心緣歷字字分明使心口相繫若",
    "X61n1155_001:0416b19": "百聲若千聲若萬聲若一日若二日若七日等但是",
    "X61n1155_001:0416b20": "稱佛名時無管多少並須一心一意心口相續如此",
    "X61n1155_001:0416b21": "方得一念滅八十億劫生死之罪若不然者滅罪良",
    "X61n1155_001:0416b22": "難若恐心散須高聲疾喚心則易定三昧易成故感",
    "X61n1155_001:0416b23": "法師決疑論中引大集日藏經云小念見小佛大念",
    "X61n1155_001:0416b24": "見大佛論釋曰大念者大聲稱佛也小念者小聲稱",
    "X61n1155_001:0416c01": "佛也斯則聖教有何惑哉明佛乘圓教此教詮旨圓",
    "X61n1155_001:0416c02": "融因果頓足佛法之妙過此以往不知所裁也經曰",
    "X61n1155_001:0416c03": "十方諦求更無餘乘唯一佛乘斯之謂歟是則大乘",
    "X61n1155_001:0416c04": "中大乘了義中了義十方淨穢卷懷同在剎那一念",
    "X61n1155_001:0416c05": "色心羅列徧收於法界並天真本具非緣起新成一",
    "X61n1155_001:0416c06": "念既然一塵亦爾故能一一塵中一切剎一一心中",
    "X61n1155_001:0416c07": "一切心一一心塵復互周重重無盡無障礙一時頓",
    "X61n1155_001:0416c08": "現非隱顯一切圓成無勝劣若神珠之頓含眾寶猶",
    "X61n1155_001:0416c09": "帝網之交映千光我心既然生佛軆等如此則方了",
    "X61n1155_001:0416c10": "回神億剎實生乎自己心中孕質九蓮豈逃乎剎那",
    "X61n1155_001:0416c11": "際內其或事理攸隔淨穢相妨安令五逆凡夫十念",
    "X61n1155_001:0416c12": "便登於寶土二乘賢輩回心即達於金池也哉(徃生淨土",
    "X61n1155_001:0416c13": "決疑門)。",
    "X61n1155_001:0416c14": "孤山智圓法師曰夫求生淨土是假佗力彌陀願攝",
    "X61n1155_001:0416c15": "釋迦勸讚諸佛護念三者備矣苟有信心往生甚易",
    "X61n1155_001:0416c16": "如度大海既得巨航仍有良導加以便風必能速到",
    "X61n1155_001:0416c17": "彼岸也若其不肯登舟遲留惡國者誰之過歟(西資鈔)",
    "X61n1155_001:0416c18": "觀世人為善心輕為惡心重何以得生淨土請以現",
    "X61n1155_001:0416c19": "事驗之對佛像則不如接大賓之恭謹學經法則不",
    "X61n1155_001:0416c20": "如求財利之勤劬毀他則氣麤言滑讚彼則氣緩語",
    "X61n1155_001:0416c21": "澁或以我惡之則覆善揚惡我好之則掩短美長或",
    "X61n1155_001:0416c22": "為積惡怒他私說或作微善恨人不知於惡事則陰",
    "X61n1155_001:0416c23": "費千金亦能緘口施善人則方營一食便自矜功凡",
    "X61n1155_001:0416c24": "此用心方沉惡趣欲以少善而求生淨土者難乎哉",
    "X61n1155_001:0417a01": "彌陀經疏序略曰吾佛大聖人得明靜之一者也乃",
    "X61n1155_001:0417a02": "假道於智託宿於悲將欲敺群迷使復其本於是乎",
    "X61n1155_001:0417a03": "無身而示身無土而示土延其壽淨其土俾其忻促",
    "X61n1155_001:0417a04": "其壽穢其土俾其厭既忻且厭則漸誘之策行矣是",
    "X61n1155_001:0417a05": "故釋迦現有量而取穢土非欲其厭耶彌陀現無量",
    "X61n1155_001:0417a06": "而取淨土非欲其忻乎此則遣之彼則攝之使其復",
    "X61n1155_001:0417a07": "本而達性耳故淨名曰隨所謂伏眾生而取佛土者",
    "X61n1155_001:0417a08": "其是之謂虖乎雖寶樓金池為悅目之翫而非惑蕩",
    "X61n1155_001:0417a09": "色而能遠唯心之境矣雖風樹鳥聲有入耳之娛而",
    "X61n1155_001:0417a10": "非惉懘之音而能念三寶有歸矣夫如是則復乎明",
    "X61n1155_001:0417a11": "靜之軆者如轉掌耳故經云眾生生者皆是阿鞞跋",
    "X61n1155_001:0417a12": "致是也(閑居編)。",
    "X61n1155_001:0417a13": "寂照法師有問見性悟道便超生死何用念佛求生",
    "X61n1155_001:0417a14": "耶答通昧它心聖凡安測除非徧知授記應難真脩",
    "X61n1155_001:0417a15": "行人自當審察諸仁者汝觀自己見性悟道得入師",
    "X61n1155_001:0417a16": "位能如馬鳴龍樹否得大三昧能如南嶽智者否宗",
    "X61n1155_001:0417a17": "說俱通能如忠國師壽禪師否此等諸師皆明垂言",
    "X61n1155_001:0417a18": "教深切勸往他豈悞人乎況佛金口讚歎丁寧昔賢",
    "X61n1155_001:0417a19": "恭稟佛誨定不謬也又當自度命終得去住自在否",
    "X61n1155_001:0417a20": "無始惡業不現前否捨此報身定脫輪回否三塗險",
    "X61n1155_001:0417a21": "道中出沒自由否天上人間十方世界託生無礙否",
    "X61n1155_001:0417a22": "若也了了自信得及何幸如之其或未然竊勿貢高",
    "X61n1155_001:0417a23": "不脩淨土(見直指決疑集)。",
    "X61n1155_001:0417a24": "問六祖壇經云凡愚不了自性不識身中淨土東方",
    "X61n1155_001:0417b01": "願西悟底人在處一種誌公云智者知是自性愚人",
    "X61n1155_001:0417b02": "愛往西方若此道果是真正何故二大士排遣答佛",
    "X61n1155_001:0417b03": "說法有隱顯教有權實人根有利鈍宗師有抑揚譬",
    "X61n1155_001:0417b04": "如受病不同處方亦異今有病暍發黃方大狂亂醫",
    "X61n1155_001:0417b05": "者必以寒藥治之豈可却讚乳石桂附有除寒起廢",
    "X61n1155_001:0417b06": "之功耶有偏見人聞寒藥有治熱之功遂云乳石桂",
    "X61n1155_001:0417b07": "附永不可用豈不謬哉達磨單傳心印誌公方贊大",
    "X61n1155_001:0417b08": "乘當時人尚未信豈可又却教念佛求生淨土圓機",
    "X61n1155_001:0417b09": "達士固自無疑求法初心定生猶豫俱絕意忘言融",
    "X61n1155_001:0417b10": "通了解自無矛盾也。",
    "X61n1155_001:0417b11": "淨覺岳法師曰所言極樂為權權必對實也請試陳",
    "X61n1155_001:0417b12": "之為以小乘是權大乘是實耶為以有法是權無法",
    "X61n1155_001:0417b13": "是實耶若謂小乘是權者且聲聞經中曾無一言勸",
    "X61n1155_001:0417b14": "讚往生十方淨土故迦葉云但念空無相無作於菩",
    "X61n1155_001:0417b15": "薩法游戲神通淨佛國土成就眾生心不喜樂若謂",
    "X61n1155_001:0417b16": "有法是權者何但極樂是權至於泥洹皆是權耳故",
    "X61n1155_001:0417b17": "須菩提云若有法勝於涅槃我亦說為如幻如夢由",
    "X61n1155_001:0417b18": "是言之忻泥洹而厭極樂亦猶逃岸赴壑但不免於",
    "X61n1155_001:0417b19": "害也又若謂吾不取極樂亦不著泥洹曠然無朕不",
    "X61n1155_001:0417b20": "可疑議若爾則滅後無生何殊外道斷滅之見復有",
    "X61n1155_001:0417b21": "說云吾滅度後十方世界皆是我身何必定生西方",
    "X61n1155_001:0417b22": "極樂若爾則便同聖人普現色像尚未證謂證大妄",
    "X61n1155_001:0417b23": "語罪其誰當之(義學編)。",
    "X61n1155_001:0417b24": "又曰佛言末世法滅之後特留無量壽經百年住世",
    "X61n1155_001:0417c01": "接引眾生以此證之如何芥眎往生之人蓁塞極樂",
    "X61n1155_001:0417c02": "之路所損至大可不謹乎復引大珠和尚云舍垢取",
    "X61n1155_001:0417c03": "淨是生死之業龐居士云若舍煩惱入菩提不知何",
    "X61n1155_001:0417c04": "方有佛土以此句偈輕蔑淨土者固未可也且不垢",
    "X61n1155_001:0417c05": "不淨之言即心即佛之義凡稟釋教者孰不知之安",
    "X61n1155_001:0417c06": "以真如平等之談便廢因緣脩證之法六住大士尚",
    "X61n1155_001:0417c07": "存分段之生四果真人亦有變易之死云何爼落永",
    "X61n1155_001:0417c08": "謂泥洹須知菩薩未住妙覺已還常以空心徧脩萬",
    "X61n1155_001:0417c09": "行終日觀佛無佛可觀歷劫度生無生可度暫趣於",
    "X61n1155_001:0417c10": "空華淨土權依於幻化彌陀破昨夢之塵勞入乾城",
    "X61n1155_001:0417c11": "之地位乃至成佛雖自行冥寂而利他宛然故喻之",
    "X61n1155_001:0417c12": "以明鑒之身現之以隨類之像世人弗詢大義惟欣",
    "X61n1155_001:0417c13": "頓悟直入無生而不思永嘉一宿覺云若實無生無",
    "X61n1155_001:0417c14": "不生既豁達而不取空恐莽蕩而招禍此類虖越中",
    "X61n1155_001:0417c15": "習射不踰數步之間隴西學游翻沒洄波之內如斯",
    "X61n1155_001:0417c16": "知識未可參尋。",
    "X61n1155_001:0417c17": "樝菴嚴法師曰淨土非難易難易在人難者疑情咫",
    "X61n1155_001:0417c18": "尺萬里易者信心萬里咫尺(淨土脩因或對)。",
    "X61n1155_001:0417c19": "或問曰多見人發願願命終時待佛接引超生淨土",
    "X61n1155_001:0417c20": "若佛接引豈不是魔余謂世人發狂願耳對曰魔非",
    "X61n1155_001:0417c21": "無也若謂發願求生淨土承佛接引必是魔者則佛",
    "X61n1155_001:0417c22": "誤人生魔宮矣普賢教人發願云願我臨欲命終時",
    "X61n1155_001:0417c23": "面見彼佛阿彌陀龍樹菩薩歷代聖賢著述豈俱令",
    "X61n1155_001:0417c24": "人發狂願生魔宮耶子作此說斷佛種子非魔是何",
    "X61n1155_001:0418a01": "(淨土魔佛或對)。",
    "X61n1155_001:0418a02": "靈芝照律師曰阿彌陀經念佛示期限一日七日隨",
    "X61n1155_001:0418a03": "人要約理必依承大本觀經則無日限下至十念皆",
    "X61n1155_001:0418a04": "得往生故脩淨業者先須斂念面向西方合掌正身",
    "X61n1155_001:0418a05": "遙想彼佛現坐道場依正莊嚴光明相好自慨此身",
    "X61n1155_001:0418a06": "久沉苦海漂流生死孤露無依譬如嬰兒墮在坑穽",
    "X61n1155_001:0418a07": "呌呼父母急救危亡一志依投懇求脫免聲聲相續",
    "X61n1155_001:0418a08": "念念不移雖後理事行殊定散心異皆成淨業盡得",
    "X61n1155_001:0418a09": "往生不然則無記妄緣定成虗福耳(彌陀疏)。",
    "X61n1155_001:0418a10": "問觀經云是心作佛是心是佛心既是佛何須念他",
    "X61n1155_001:0418a11": "佛耶答秪由心本是佛故今專念彼佛梵網戒云常",
    "X61n1155_001:0418a12": "須自知我是未成之佛諸佛是已成之佛汝心佛者",
    "X61n1155_001:0418a13": "未成佛也彌陀佛者已成佛也未成之佛久沉欲海",
    "X61n1155_001:0418a14": "具足煩惱杳無出期已成之佛久證菩提具足威神",
    "X61n1155_001:0418a15": "能為物護是故諸經勸令念佛即是己未成佛求他",
    "X61n1155_001:0418a16": "已成佛而為救護耳是故眾生若不念佛聖凡永隔",
    "X61n1155_001:0418a17": "父子乖離長處輪回去佛遠矣。",
    "X61n1155_001:0418a18": "薄地凡夫業惑纏縛流轉五道百千萬劫忽聞淨土",
    "X61n1155_001:0418a19": "志願求生一日稱名即超彼國諸佛護念直趣菩提",
    "X61n1155_001:0418a20": "可謂萬劫難逢千生一遇誓從今日終盡未來在處",
    "X61n1155_001:0418a21": "讚揚多方勸誘所感身土所化機緣與阿彌陀佛等",
    "X61n1155_001:0418a22": "無有異此心罔極惟佛證知。",
    "X61n1155_001:0418a23": "長蘆賾禪師曰此方之人無不厭俗舍之喧煩慕蘭",
    "X61n1155_001:0418a24": "若之寂靜故有捨家出家則殷勤讚歎而娑婆眾苦",
    "X61n1155_001:0418b01": "何止俗舍之喧煩極樂優游豈直蘭若之寂靜知出",
    "X61n1155_001:0418b02": "家為美而不願往生其惑一也萬里辛勤遠求知識",
    "X61n1155_001:0418b03": "者盡以發明大事決擇死生而彌陀世尊色心業勝",
    "X61n1155_001:0418b04": "願力洪深一演圓音無不明契願參知識而不欲見",
    "X61n1155_001:0418b05": "佛其惑二也叢林廣眾皆樂栖遲少眾道場不欲依",
    "X61n1155_001:0418b06": "附而極樂世界一生補處其數甚多諸上善人俱會",
    "X61n1155_001:0418b07": "一處既欲親近叢林而不慕清淨海眾其惑三也此",
    "X61n1155_001:0418b08": "方之人上壽不過百歲而童癡老耄疾病相仍昏沉",
    "X61n1155_001:0418b09": "睡眠常居太平菩薩猶昏隔陰聲聞尚昧出胎則釋",
    "X61n1155_001:0418b10": "璧寸陰十喪其九而未登不退可謂寒心西方之人",
    "X61n1155_001:0418b11": "壽命無量一託蓮苞更無死苦相續無間直至菩提",
    "X61n1155_001:0418b12": "所以便獲阿惟越致佛階決定可期流轉娑婆促景",
    "X61n1155_001:0418b13": "而迷於淨土長年其惑四也若乃位居不退果證無",
    "X61n1155_001:0418b14": "生在欲無欲居塵不塵方能興無緣慈運同軆悲回",
    "X61n1155_001:0418b15": "入塵勞和光五濁其有淺聞單惠或與少善相應便",
    "X61n1155_001:0418b16": "謂永出四流高超十地詆訶淨土躭戀娑婆掩目空",
    "X61n1155_001:0418b17": "歸宛然流浪並肩牛馬接武泥犁不知自是何人擬",
    "X61n1155_001:0418b18": "比大權菩薩其惑五也故經云應當發願願生彼國",
    "X61n1155_001:0418b19": "則不信諸佛誠言不願生淨土豈不甚迷哉(葦江集)",
    "X61n1155_001:0418b20": "父母信知念佛蓮華種植時也一心念佛蓮華出水",
    "X61n1155_001:0418b21": "時也孝子察其往生時至預以父母平生眾善聚為",
    "X61n1155_001:0418b22": "一疏時時讀之令生歡喜又請父母坐臥向西不忘",
    "X61n1155_001:0418b23": "淨土設彌陀像然香鳴磬念佛不絕捨報之時更須",
    "X61n1155_001:0418b24": "用意無以哀哭失其正念父母得生淨土受諸快樂",
    "X61n1155_001:0418c01": "豈不嘉哉平生孝養正在此時寄語孝子順孫無忘",
    "X61n1155_001:0418c02": "此事。",
    "X61n1155_001:0418c03": "念佛不礙參禪參禪不礙念佛法雖二門理同一致",
    "X61n1155_001:0418c04": "上智之人凡所運為不著二諦下智之人各立一邊",
    "X61n1155_001:0418c05": "故不和合多起紛爭故參禪人破念佛念佛人破參",
    "X61n1155_001:0418c06": "禪皆因執實謗權執權謗實二皆道果未成地獄先",
    "X61n1155_001:0418c07": "辨須知根器深淺各得所宜譬如營田人豈能開庫",
    "X61n1155_001:0418c08": "開庫人安可營田若教營田人開庫如跛足者登山",
    "X61n1155_001:0418c09": "若教開庫人營田似壓良人為賤終無所合也不若",
    "X61n1155_001:0418c10": "營田者且自營田開庫者且自開庫各隨所好皆得",
    "X61n1155_001:0418c11": "如心是故念佛參禪各求宗旨谿山雖異雲月是同",
    "X61n1155_001:0418c12": "可謂處處綠楊堪繫馬家家門戶透長安。",
    "X61n1155_001:0418c13": "惠覺玉法師曰或言淨土乃聖人之權方所以接鈍",
    "X61n1155_001:0418c14": "根化凡器也苟能一超直入如來地何藉於他力乎",
    "X61n1155_001:0418c15": "對曰佛世文殊普賢滅後馬鳴龍樹此土智者智覺",
    "X61n1155_001:0418c16": "皆願生淨土應盡是鈍根乎釋迦勸父王淨飰并六",
    "X61n1155_001:0418c17": "萬釋種亦願生淨土應盡是凡器乎此等聖賢應皆",
    "X61n1155_001:0418c18": "不逮今人之利根勝器乎況若以此為權指何為實",
    "X61n1155_001:0418c19": "權實之判非止一途自非教眼瞭焉何以甄別咨爾",
    "X61n1155_001:0418c20": "有識當信佛言招報非輕切勿容易(見樂邦文類)。",
    "X61n1155_001:0418c21": "死心新禪師曰參禪人最好念佛根機或鈍恐今生",
    "X61n1155_001:0418c22": "未能大悟且假彌陀願力接引往生如受蔭宦不愁",
    "X61n1155_001:0418c23": "落第爵祿現成有一等人說道我心好便是不用念",
    "X61n1155_001:0418c24": "佛我且問你好心在何處讚汝則喜罵汝則嗔此等",
    "X61n1155_001:0419a01": "邪見惑亂世人奉勸諸人十二時中不間公私幹辨",
    "X61n1155_001:0419a02": "近賓接客忙中取靜鬧裡偷閑記取念阿彌陀佛或",
    "X61n1155_001:0419a03": "百聲千聲萬聲以為日課畢世受持即生彼國不信",
    "X61n1155_001:0419a04": "佛言何言可信不生淨土何土可生若不猛省波波",
    "X61n1155_001:0419a05": "役成得甚摩邊事(勸修淨土文)。",
    "X61n1155_001:0419a06": "文法師曰凡脩淨土行者須善發心若為自己厭五",
    "X61n1155_001:0419a07": "濁忻九品則違菩提心是聲聞行不應發也若為眾",
    "X61n1155_001:0419a08": "生起大悲心求往彼國希速成就道力神通徧歷十",
    "X61n1155_001:0419a09": "方救度一切令共成佛道者則順菩提心是菩薩行",
    "X61n1155_001:0419a10": "應當發也(淨行法門)。",
    "X61n1155_001:0419a11": "懺悔如勤磨古鏡旋消歷代之昏塵念佛如私遇明",
    "X61n1155_001:0419a12": "君頓獲他時之徵拔春夏秋冬之內行住坐臥之間",
    "X61n1155_001:0419a13": "勤思淨土莊嚴常憶阿彌陀佛如是則念佛三昧現",
    "X61n1155_001:0419a14": "前。",
    "X61n1155_001:0419a15": "草堂飛錫禪師曰浴大海者已用於百川之水念佛",
    "X61n1155_001:0419a16": "名者必成就於三昧亦猶清珠下於濁水濁水不得",
    "X61n1155_001:0419a17": "不清佛想投於亂心亂心不得不佛既契之後心佛",
    "X61n1155_001:0419a18": "雙亡心佛既亡則萬緣萬境無非三昧矣(寶王論)。",
    "X61n1155_001:0419a19": "世之人多以寶玉水精金剛菩提木槵為數珠吾則",
    "X61n1155_001:0419a20": "以出入息為數珠稱佛名號隨之於息有大恃怙安",
    "X61n1155_001:0419a21": "懼一息不還屬後世者哉余行住坐臥常用此珠縱",
    "X61n1155_001:0419a22": "令昏寐含佛而寢覺即續之必於夢中得見彼佛如",
    "X61n1155_001:0419a23": "鑽燧烟飛火之前相夢之不已三昧成焉面睹玉毫",
    "X61n1155_001:0419a24": "親蒙授記則萬無一失也。",
    "X61n1155_001:0419b01": "真歇了禪師曰洞下一派皆務密脩其故何哉良以",
    "X61n1155_001:0419b02": "念佛法門徑路脩行正按大藏接上根器旁引中下",
    "X61n1155_001:0419b03": "之機經曰若人聞說阿彌陀佛執持名號若一日至",
    "X61n1155_001:0419b04": "七日一心不亂即得往生極樂國土若是上根之士",
    "X61n1155_001:0419b05": "向這裡一提提起一覷覷破阿彌陀佛是何面自彼",
    "X61n1155_001:0419b06": "何境界豈不一超直入如來地中下之根全憑信願",
    "X61n1155_001:0419b07": "繫念即生故一心不亂之說兼含二意曰理一心曰",
    "X61n1155_001:0419b08": "事一心若事一心乃是第一義諦人皆可以行之即",
    "X61n1155_001:0419b09": "楞嚴經憶佛念佛現前當來必定見佛不假方便自",
    "X61n1155_001:0419b10": "得心開連攝中下二機之義也即一憶念如龍得水",
    "X61n1155_001:0419b11": "似虎靠山若理一心亦非他法直將阿彌陀佛四字",
    "X61n1155_001:0419b12": "做固話頭二六時中自晨朝十念之頃直下提撕不",
    "X61n1155_001:0419b13": "以有心念不以無心念不以非有非無心念不以亦",
    "X61n1155_001:0419b14": "有亦無心念前後際斷一念不生不涉階梯頓超佛",
    "X61n1155_001:0419b15": "地所以行海　盡普賢願見彌陀佛國雖空維摩專",
    "X61n1155_001:0419b16": "脩淨土信知乃佛乃祖在教在禪皆脩淨業同歸一",
    "X61n1155_001:0419b17": "源入得此門無量法門悉皆能入(淨土說)。",
    "X61n1155_001:0419b18": "問既是人人本具唯心淨土本性彌陀何不直下承",
    "X61n1155_001:0419b19": "當反求十萬億國之外乎對曰若會得唯心淨土本",
    "X61n1155_001:0419b20": "性彌陀何憚十萬億國之程河沙國土亦未為遠豈",
    "X61n1155_001:0419b21": "不聞普賢菩薩於一毛孔中舉一步已過不可說世",
    "X61n1155_001:0419b22": "界毛孔不狹世界不廣李長者云無邊剎海自他不",
    "X61n1155_001:0419b23": "隔於毫端十世古今始終不離於當念故彌陀世尊",
    "X61n1155_001:0419b24": "直示心中之一佛耳若指心之全體不值唯心淨土",
    "X61n1155_001:0419c01": "唯心地獄唯心六道所由生也楞嚴經云十方虗空",
    "X61n1155_001:0419c02": "生汝心內猶如片雲点大清裏又云空生大覺中如",
    "X61n1155_001:0419c03": "海一漚發大哉心乎何法不具然心佛及眾生是三",
    "X61n1155_001:0419c04": "無差別祖師悟處不落思量寧容擬議如上分別大",
    "X61n1155_001:0419c05": "似刻舟求劍劍去久矣。",
    "X61n1155_001:0419c06": "問既是圓融法界如何空指西方對曰只為法界圓",
    "X61n1155_001:0419c07": "融故法法不離本位也極樂徧在一切處乃舉一全",
    "X61n1155_001:0419c08": "收也如帝釋殿千珠寶網千珠光影咸入一珠一珠",
    "X61n1155_001:0419c09": "光影徧入千珠雖珠珠互徧此珠不可為彼彼珠不",
    "X61n1155_001:0419c10": "可為此參而不雜離亦不分一一徧彰亦無所在彌",
    "X61n1155_001:0419c11": "陀淨土即千珠之一千萬佛國一佛國土各千珠之",
    "X61n1155_001:0419c12": "一至若三乘人天下至地獄餓鬼一一無非千珠之",
    "X61n1155_001:0419c13": "一聖人善巧方便專念阿彌陀佛乃千珠直指一珠",
    "X61n1155_001:0419c14": "見一佛即見十方諸佛亦見法界眾生微塵剎海十",
    "X61n1155_001:0419c15": "世古今一印頓圓無餘法矣。",
    "X61n1155_001:0419c16": "清照亨律師因胡宣義病謗之曰吾平生與宣義相",
    "X61n1155_001:0419c17": "善未曾語及末後一著大事豈可不知安身立命之",
    "X61n1155_001:0419c18": "處乎宣義曰心淨則土淨也師曰宣義十二時中曾",
    "X61n1155_001:0419c19": "有雜念染汙否曰既處世間寧免雜念師曰若如此",
    "X61n1155_001:0419c20": "又安能心淨土淨耶(胡宣義傳)。",
    "X61n1155_001:0419c21": "天衣懷禪師問學者曰若言捨穢取淨厭此忻彼則",
    "X61n1155_001:0419c22": "取舍之情乃是眾生妄想若言無淨土則違佛語夫",
    "X61n1155_001:0419c23": "脩淨土者當如何脩復自答曰生則決定生去則實",
    "X61n1155_001:0419c24": "不去(見訥師惟心淨土文)。",
    "X61n1155_001:0420a01": "桐江瑛法師有辨橫竪二出曰竪出者聲聞脩四諦",
    "X61n1155_001:0420a02": "緣覺脩十二因緣菩薩脩六度萬行此涉他位譬如",
    "X61n1155_001:0420a03": "及第須自有才學又如歷任轉官須有功效橫出者",
    "X61n1155_001:0420a04": "念佛求生淨土譬如蔭敘功由祖父它力不聞學業",
    "X61n1155_001:0420a05": "有無又如覃恩普轉功由國王不論歷任淺深於橫",
    "X61n1155_001:0420a06": "出中有定散二善故善導和尚立專雜二脩文見于",
    "X61n1155_001:0420a07": "前依此而行無不驗者(見樂邦文類)。",
    "X61n1155_001:0420a08": "山堂倫法師曰諸大乘經勸生淨土因通二種一定",
    "X61n1155_001:0420a09": "二散定謂即心觀佛想彼西方依正主伴唯心本具",
    "X61n1155_001:0420a10": "我心空故如來本空我心假故如來宛爾我心中故",
    "X61n1155_001:0420a11": "如來絕待或想蓮華開合我居其中合表即空開表",
    "X61n1155_001:0420a12": "即假四微體同即表中道故經云諸佛如來是法界",
    "X61n1155_001:0420a13": "身入一切眾生心想中是故汝等心想佛時是心即",
    "X61n1155_001:0420a14": "是三十二相八十隨形好是心作佛是心是佛此乃",
    "X61n1155_001:0420a15": "如來親示唯心三昧圓常觀體了彼淨土生佛依正",
    "X61n1155_001:0420a16": "色心悉我自心性具功德即境為觀心外無佛性外",
    "X61n1155_001:0420a17": "無土觀之不已證無生忍二者散善用純實心信有",
    "X61n1155_001:0420a18": "西方一心不亂繫念彌陀一日七日聲聲不絕念念",
    "X61n1155_001:0420a19": "無間經云執持名號一日七日一心不亂其人命終",
    "X61n1155_001:0420a20": "阿彌陀佛與諸聖眾現在其前然事想彼國但無三",
    "X61n1155_001:0420a21": "觀名散善耳故三種淨業回向願生咸登極樂吾祖",
    "X61n1155_001:0420a22": "智者云根有利鈍行有定散觀佛三昧名定脩餘善",
    "X61n1155_001:0420a23": "業說以為散散善力微不能滅除五逆此經明觀故",
    "X61n1155_001:0420a24": "得往生是知若定若散或鈍或利皆淨土因咸趣無",
    "X61n1155_001:0420b01": "生永無退轉矣(念佛脩心術)。",
    "X61n1155_001:0420b02": "思梵講主有問般舟經中令念念想阿彌陀佛此則",
    "X61n1155_001:0420b03": "心有想也而經後乃云心有想則癡無想即涅槃前",
    "X61n1155_001:0420b04": "後相違何耶答曰彼經初明觀想彌陀不可無念後",
    "X61n1155_001:0420b05": "約三昧功成見十方佛住立空中此時當了我心佛",
    "X61n1155_001:0420b06": "心同一真性不可思議故云有想則癡無想即涅槃",
    "X61n1155_001:0420b07": "非謂從初不得觀想也又復無念無生之智佛地方",
    "X61n1155_001:0420b08": "成今人未入未入觀行之門便說無生無念豈知馬",
    "X61n1155_001:0420b09": "鳴所教從念至於無念從說至於無說文殊般若經",
    "X61n1155_001:0420b10": "云如人學射久習乃巧後雖無心箭發皆中若人欲",
    "X61n1155_001:0420b11": "入一行三昧專稱名字念念相續即於念中見十方",
    "X61n1155_001:0420b12": "佛是知以念止念以言遣言皆佛祖脩行之正轍也",
    "X61n1155_001:0420b13": "(會宗集)。",
    "X61n1155_001:0420b14": "海惠禪師一日有學人問曰願生淨土未審實有淨",
    "X61n1155_001:0420b15": "土否師曰經云欲得淨土當淨其心隨其心淨即佛",
    "X61n1155_001:0420b16": "土淨若心清淨所在之處皆為淨土譬如生在國王",
    "X61n1155_001:0420b17": "家決定紹王基業發心向佛道是生淨佛國其心若",
    "X61n1155_001:0420b18": "不淨在所生處皆是穢土淨穢在心不在國土也(傳燈",
    "X61n1155_001:0420b19": "錄)。",
    "X61n1155_001:0420b20": "圓辨法師曰唯心淨土一而已矣良由彌陀悟我心",
    "X61n1155_001:0420b21": "之寶剎我心具彌陀之樂邦雖遠而近不離一念雖",
    "X61n1155_001:0420b22": "近而遠過十萬億剎譬如青天皓月影臨眾水水不",
    "X61n1155_001:0420b23": "上升月不下降水月一際自然照映者也(寶珠集)。",
    "X61n1155_001:0420b24": "寂室曰游心禪定悟性宗人示以淨土必曰淨土唯",
    "X61n1155_001:0420c01": "心我心既淨則國土淨何用別求生處今復問之且",
    "X61n1155_001:0420c02": "淨名經中如來以足指按地見娑婆悉皆嚴淨而眾",
    "X61n1155_001:0420c03": "會不見唯螺髻梵王得知今之脩禪者能如梵王所",
    "X61n1155_001:0420c04": "見清淨土否況汝所居卑室陋屋必羨之以大廈高",
    "X61n1155_001:0420c05": "堂脫粟藜羮必羨之以珍羞甘美弊袍短褐必羨之",
    "X61n1155_001:0420c06": "以緯羅輕縠若云心淨則不消如上分別也況當老",
    "X61n1155_001:0420c07": "病死苦世間遠情之時顏色與未悟者同則是口唱",
    "X61n1155_001:0420c08": "心淨土淨之言身被穢土苦惱之縛其自欺之甚也",
    "X61n1155_001:0420c09": "不然應須信教仰理於淨土一門擇善從而脩之(見樂",
    "X61n1155_001:0420c10": "邦文類)。",
    "X61n1155_001:0420c11": "世人脩行淨業勿得言我今忙迫且得待閑暇我今",
    "X61n1155_001:0420c12": "乏且待富足我今少壯且待老時若己分定常忙分",
    "X61n1155_001:0420c13": "定貧乏分定夭折即於淨業無緣脩習忽爾喪亡雖",
    "X61n1155_001:0420c14": "悔何及是故奉勸諸人宜於即今安健之日努力脩",
    "X61n1155_001:0420c15": "之。",
    "X61n1155_001:0420c16": "世人但知生時將養此身營求資給而不思捨此身",
    "X61n1155_001:0420c17": "已神識不滅若無善因則淪墜苦塗何為生時愛惜",
    "X61n1155_001:0420c18": "此身死後其心亦是汝者而不思救度何也又世人",
    "X61n1155_001:0420c19": "專為妻子男女奴婢眷屬廣營衣食無有少怠而不",
    "X61n1155_001:0420c20": "思命終之時妻子男女等雖愛徹骨髓不能相救唯",
    "X61n1155_001:0420c21": "當獨往今勸世人不當以養生故而忘畏死不當以",
    "X61n1155_001:0420c22": "為他故而忘自為。",
    "X61n1155_001:0420c23": "楊次公天台十疑論序略曰愛不重不生婆娑念不",
    "X61n1155_001:0420c24": "一不生極樂娑婆穢土也極樂淨土也娑婆之壽有",
    "X61n1155_001:0421a01": "量彼土壽則無量矣娑婆備諸苦彼土則安養無苦",
    "X61n1155_001:0421a02": "矣娑婆隨業輪轉生死彼土一往則永證無生法忍",
    "X61n1155_001:0421a03": "若願度生則任意自在不為諸業轉矣其淨穢壽量",
    "X61n1155_001:0421a04": "苦樂生死如是差別而眾生廼冥然不知可不哀哉",
    "X61n1155_001:0421a05": "(無為集)。",
    "X61n1155_001:0421a06": "又曰夫彌陀光明徧照法界念佛眾生攝取不舍聖",
    "X61n1155_001:0421a07": "凡一體機感相應諸佛心內眾生塵塵極樂眾生心",
    "X61n1155_001:0421a08": "中淨土念念彌陀吾以是觀之智慧者易生能斷疑",
    "X61n1155_001:0421a09": "故禪定者易生不散亂故持戒者易生遠諸染故布",
    "X61n1155_001:0421a10": "施者易生不我有故忍辱者易生不嗔恚故精進者",
    "X61n1155_001:0421a11": "易生不退轉故不造善不作惡者易生念純一故諸",
    "X61n1155_001:0421a12": "惡已作業報已現者易生實慚懼故雖有眾善若無",
    "X61n1155_001:0421a13": "誠信心無深心無回向發願心者則不得上上品生",
    "X61n1155_001:0421a14": "矣噫彌陀甚易持淨土甚易往眾生不能持不能往",
    "X61n1155_001:0421a15": "佛如眾生何夫造惡業入苦趣念彌陀生極樂二者",
    "X61n1155_001:0421a16": "皆佛言也世人憂墮地獄而疑往生者不亦惑哉。",
    "X61n1155_001:0421a17": "直指淨土決疑集序略曰大願聖人從淨土來來實",
    "X61n1155_001:0421a18": "無來深心凡夫往淨土去去實無去彼不來此此不",
    "X61n1155_001:0421a19": "往彼而其聖凡會遇而得交際者何也彌陀光明如",
    "X61n1155_001:0421a20": "大圓月徧照十方水清而靜則月現全體月非趣水",
    "X61n1155_001:0421a21": "而遽來水濁而動則月無定光月非捨水而遽去在",
    "X61n1155_001:0421a22": "水則有清濁動靜在月則無取舍去來故華嚴解脫",
    "X61n1155_001:0421a23": "長者云知一切佛猶如影像自心如水彼諸如來不",
    "X61n1155_001:0421a24": "來至此我不往彼我若欲見安樂世界阿彌陀如來",
    "X61n1155_001:0421b01": "隨意即見是知眾生注念定見彌陀彌陀來迎極樂",
    "X61n1155_001:0421b02": "不遠乃稱性實言非權教也。",
    "X61n1155_001:0421b03": "又曰世有善士發三種不信心不求生者尤可嗟惜",
    "X61n1155_001:0421b04": "一曰吾當超佛越祖淨土不足生也二曰處處皆淨",
    "X61n1155_001:0421b05": "土西方不必生也三曰極樂聖域我輩凡夫不能生",
    "X61n1155_001:0421b06": "也夫行海無盡普賢願見彌陀佛國雖空維摩常脩",
    "X61n1155_001:0421b07": "淨土十方如來有廣舌之讚十方菩薩有同往之心",
    "X61n1155_001:0421b08": "試自忖量孰與諸聖謂不足生者何其自欺哉至如",
    "X61n1155_001:0421b09": "龍猛祖師也楞伽經有預記之文天親教宗也無量",
    "X61n1155_001:0421b10": "論有求生之偈慈恩通讚首稱十勝智者拆理明辨",
    "X61n1155_001:0421b11": "十疑彼皆上哲精進往生謂不必生者何其自慢哉",
    "X61n1155_001:0421b12": "火車可滅舟石不沉現華報者莫甚於張馗十念而",
    "X61n1155_001:0421b13": "超勝處入地獄者莫速於雄俊再甦而證妙因世人",
    "X61n1155_001:0421b14": "愆尤未必若此謂不能生者何其自棄哉自欺自慢",
    "X61n1155_001:0421b15": "自棄己靈流入輪回是誰之咎。",
    "X61n1155_001:0421b16": "陳翁與明智法師論台宗三千法其間示唯心淨土",
    "X61n1155_001:0421b17": "之義曰一念心起三千性相一時起一念心滅三千",
    "X61n1155_001:0421b18": "性相一時滅念外無一毫法可得法外無一毫念可",
    "X61n1155_001:0421b19": "得此方本性不遷之法中理圓明之體以如理為命",
    "X61n1155_001:0421b20": "其壽無量非報得命根亦無連持本無名字而不拒",
    "X61n1155_001:0421b21": "諸名名其土曰極樂名其身曰阿彌陀身土交參融",
    "X61n1155_001:0421b22": "乎一妙所能說法之音不離彼土而廣長舌相具足",
    "X61n1155_001:0421b23": "周徧其具如是是體具乎是佛具乎是眾生具虗乎",
    "X61n1155_001:0421b24": "若有能知彼具之樂者其有不願往生者乎向實際",
    "X61n1155_001:0421c01": "之中要在不往而往於方便之內何妨去已還來機",
    "X61n1155_001:0421c02": "熟感深足須成辦。",
    "X61n1155_001:0421c03": "了齋集曰晁說之答趙子和書略有生有死而凡聖",
    "X61n1155_001:0421c04": "殊有凡有聖而身土異有身則有土有土則有身孰",
    "X61n1155_001:0421c05": "穢孰淨可不辨之耶我釋迦牟尼佛與阿彌陀佛憫",
    "X61n1155_001:0421c06": "此眾生乃同一願力於無量無邊法門之外建立此",
    "X61n1155_001:0421c07": "一法門釋迦賓之也彌陀主之也釋迦生之也彌陀",
    "X61n1155_001:0421c08": "家之也釋迦於病藥之也彌陀使之終身不病也釋",
    "X61n1155_001:0421c09": "迦之土猶逆旅也彌陀之土猶鄉閭也自西竺以望",
    "X61n1155_001:0421c10": "安樂國與吾震旦之望安樂國一也(見樂邦文類)。",
    "X61n1155_001:0421c11": "江公望曰利根之人念念不生心心無所六根杳寂",
    "X61n1155_001:0421c12": "諸識消落法法全真門門絕待瞥爾遂成真如實觀",
    "X61n1155_001:0421c13": "初機後學唯除賓客寒溫時大小便利時可暫停念",
    "X61n1155_001:0421c14": "如或未免葷茹睡臥未至昏瞑乃至營辦家事種種",
    "X61n1155_001:0421c15": "作務自不用舍亦自不相妨礙心口念念聲聲稱誦",
    "X61n1155_001:0421c16": "聖號更有甚邪思惡慮敢萠於心自然純一無雜若",
    "X61n1155_001:0421c17": "能都攝六根淨念相繼不過旬月便成三昧所謂是",
    "X61n1155_001:0421c18": "心作佛是心是佛上根大器一念直超平展之流善",
    "X61n1155_001:0421c19": "觀方便(念佛方便文)。",
    "X61n1155_001:0421c20": "黃鉞曰古人以懼心怵迫發矢入石怒氣激烈刺山",
    "X61n1155_001:0421c21": "飛泉誠一由中無情能感況於裂除疑網凝結信根",
    "X61n1155_001:0421c22": "念佛三昧精進不變淨土雖遠決定得生(刻十疑論跋)。",
    "X61n1155_001:0421c23": "王日休曰參禪大悟遂脫生死輪回固為上矣然至",
    "X61n1155_001:0421c24": "此者恐少若脩西方則直截輪回萬不漏一故今勸",
    "X61n1155_001:0422a01": "參禪之人每日留頃刻之暇脩於西方若果大悟得",
    "X61n1155_001:0422a02": "超輪回去佛地尚遠更往見阿彌陀佛展禮致敬有",
    "X61n1155_001:0422a03": "何不可若未得大徹悟者壽數忽盡且徑往西方見",
    "X61n1155_001:0422a04": "佛聞法何患不大悟也若不脩西方則未免隨業受",
    "X61n1155_001:0422a05": "異報也(龍舒淨土文)。",
    "X61n1155_001:0422a06": "參禪取大悟不肯脩西方如人有一品官而不受必",
    "X61n1155_001:0422a07": "欲脩學為大魁其志甚美然大魁不可必得不如且",
    "X61n1155_001:0422a08": "受一官然後一面脩學如得大魁則錦上添花若不",
    "X61n1155_001:0422a09": "得則不失其為官人脩西方者且受一官之謂也一",
    "X61n1155_001:0422a10": "面脩學兼參禪之謂也不得大魁者參禪未悟之謂",
    "X61n1155_001:0422a11": "也不失其為官人者直說輪回之謂也既生西方為",
    "X61n1155_001:0422a12": "有不大悟者哉譬如人入大城中必先覓安下處却",
    "X61n1155_001:0422a13": "出幹事抵暮昏黑則有投宿之地先覓安下處者脩",
    "X61n1155_001:0422a14": "淨土之謂也抵昏暮黑者大限到來之謂也有投宿",
    "X61n1155_001:0422a15": "之地者生蓮華中不落惡趣之謂也又如春月遠行",
    "X61n1155_001:0422a16": "先須備雨具驟雨忽來則無淋灕之患先備雨具者",
    "X61n1155_001:0422a17": "脩淨土之謂也驟雨忽來者大命將盡之謂也無淋",
    "X61n1155_001:0422a18": "灕之患者不至沉淪惡趣受苦之謂也且先覓安下",
    "X61n1155_001:0422a19": "處者不害其幹事先備雨具者不害其遠行是脩淨",
    "X61n1155_001:0422a20": "土者皆不妨一切世務人何為而不脩乎。",
    "X61n1155_001:0422a21": "供佛齋僧造塔建寺念誦禮懺孝養父母兄友弟恭",
    "X61n1155_001:0422a22": "宗族之間無不和睦鄉黨隣里恩禮相與事君則赤",
    "X61n1155_001:0422a23": "心為國為官則仁慈利民為長則善以安眾為下則",
    "X61n1155_001:0422a24": "勤以事上或指教愚迷或扶助一孤弱或捄人急難",
    "X61n1155_001:0422b01": "或惠施貧窮或造橋砌井或施食散藥或減己奉眷",
    "X61n1155_001:0422b02": "以利人或臨財饒人以自省或教人為善或護善止",
    "X61n1155_001:0422b03": "惡但隨所作世出世間一切善事不拘小大多少止",
    "X61n1155_001:0422b04": "以一錢與人或以一水止渴至於毫芒之善並須起",
    "X61n1155_001:0422b05": "念云願此善緣回向西方念心不斷必生上品也。",
    "X61n1155_001:0422b06": "大醫王能治一切病不能治命盡之人佛能度一切",
    "X61n1155_001:0422b07": "眾生不能度一切不信之人以不信比命盡者可謂",
    "X61n1155_001:0422b08": "極矣善信者一念也若人在生時心念要去身則隨",
    "X61n1155_001:0422b09": "去心欲念住身則隨住是身常隨念也亦有念欲去",
    "X61n1155_001:0422b10": "而身被牽繫者至人死時唯一念而已是以一念在",
    "X61n1155_001:0422b11": "淨土蓮華中則必定託生況佛菩薩以大誓願招引",
    "X61n1155_001:0422b12": "乎哉。",
    "X61n1155_001:0422b13": "王仲回問楊次曰如何得念不間斷次曰一信之後",
    "X61n1155_001:0422b14": "更不再疑即是不間斷也仲回然其言於淨業轉加",
    "X61n1155_001:0422b15": "精進(王司士傳)。",
    "X61n1155_001:0422b17": "淨土簡要錄(終)",
    "X61n1155_001:0422b21": "心外無法故曰唯心即心之法彊名淨土心法叵得",
    "X61n1155_001:0422b22": "心法宛然互泯互存絕思絕議古之通人達士妙得",
    "X61n1155_001:0422b23": "乎此向無佛無念處熾然常脩念佛三昧法爾皆生",
    "X61n1155_001:0422b24": "極樂淨邦其來尚矣後之學者執情生著起偏空之",
    "X61n1155_001:0422c01": "見墮無為之坑於無佛無念處執為死語不得妙用",
    "X61n1155_001:0422c02": "不信佛言不求解脫甘於五濁長劫輪回如來說為",
    "X61n1155_001:0422c03": "可憐憫者斯道禪師發軫於台衡究心於直指愽綜",
    "X61n1155_001:0422c04": "內典旁通百家當壯年行道之日而專心致志於此",
    "X61n1155_001:0422c05": "道其有得于此乎又歎以此道利益多人淨土簡要",
    "X61n1155_001:0422c06": "錄於是乎作也是書之行十方各有恒沙諸佛舒廣",
    "X61n1155_001:0422c07": "長舌說誠實言同音讚歎豈特虗空點首萬象賞音",
    "X61n1155_001:0422c08": "而已哉。",
    "X61n1155_001:0422c09": "洪武辛酉夏法空道人　大佑　敬書於篇末"
}