{
    "X81n1571_020:0588b03": "五燈全書卷第二十",
    "X81n1571_020:0588b05": "京都聖感禪寺住持(臣)僧　(超永)　編輯",
    "X81n1571_020:0588b06": "京都古華嚴寺住持(臣)僧　(超揆)　較閱　進",
    "X81n1571_020:0588b07": "呈",
    "X81n1571_020:0588b08": "　　法眼宗",
    "X81n1571_020:0588b09": "南嶽下十世",
    "X81n1571_020:0588b10": "天台韶國師法嗣",
    "X81n1571_020:0588b11": "杭州慧日永明延壽智覺禪師餘杭王氏子。總角之",
    "X81n1571_020:0588b12": "歲。歸心佛乘。既冠。不茹葷。日唯一食。持法華經。七行",
    "X81n1571_020:0588b13": "俱下。纔六旬。悉能誦之。感群羊跪聽。年二十八。為華",
    "X81n1571_020:0588b14": "亭鎮將。屬翠巖參遷止龍冊寺。大闡元化。時吳越文",
    "X81n1571_020:0588b15": "穆王。知師慕道。乃從其志。遂禮翠巖為師。執勞供眾。",
    "X81n1571_020:0588b16": "都忘身宰。衣不繒纊。食無重味。野蔬布襦。以遣朝夕。",
    "X81n1571_020:0588b17": "尋往天台山天柱峰。九旬習定。有烏類斥鷃。巢於衣",
    "X81n1571_020:0588b18": "襵中。暨謁韶國師。一見而深器之。密授元旨。仍謂師",
    "X81n1571_020:0588b19": "曰。汝與元帥有緣。他日大興佛事。初住雪竇。上堂。雪",
    "X81n1571_020:0588b20": "竇這裏。迅瀑千尋。不停纖粟。奇巖萬仞。無立足處。汝",
    "X81n1571_020:0588b21": "等諸人。向甚麼處進步。僧問。雪竇一徑。如何履踐。師",
    "X81n1571_020:0588b22": "曰。步步寒華結。言言徹底冰　師有偈曰。孤猿呌落",
    "X81n1571_020:0588b23": "中巖月。野客吟殘半夜燈。此境此時誰得意。白雲深",
    "X81n1571_020:0588b24": "處坐禪僧　忠懿王。請開山靈隱新寺。明年遷永明",
    "X81n1571_020:0588c01": "道場。眾盈二千。僧問。如何是永明妙旨。師曰。更添香",
    "X81n1571_020:0588c02": "著。曰謝師指示。師曰。且喜沒交涉。僧禮拜。師曰。聽取",
    "X81n1571_020:0588c03": "一偈。欲識永明旨。門前一湖水。日照光明生。風來波",
    "X81n1571_020:0588c04": "浪起　問學人久在永明。為甚麼不會永明家風。師",
    "X81n1571_020:0588c05": "曰。不會處會取。曰不會處如何會。師曰。牛胎生象子。",
    "X81n1571_020:0588c06": "碧海起紅塵　問成佛成祖。亦出不得。六道輪回。亦",
    "X81n1571_020:0588c07": "出不得。未審出甚麼處不得。師曰。出汝問處不得",
    "X81n1571_020:0588c08": "　問教中道。一切諸佛。及諸佛法。皆從此經出。如何是",
    "X81n1571_020:0588c09": "此經。師曰。長時轉不停。非義亦非聲。曰如何受持。師",
    "X81n1571_020:0588c10": "曰。若欲受持者。應須著眼聽　問如何是大圓鏡。師",
    "X81n1571_020:0588c11": "曰。破砂盆　師居永明十五載。度弟子一千七百人。",
    "X81n1571_020:0588c12": "宋太祖開寶甲戌。入天台山。度戒約萬餘人。常與七",
    "X81n1571_020:0588c13": "眾授菩薩戒。夜施鬼神食。朝放諸生類。不可稱筭。六",
    "X81n1571_020:0588c14": "時散華行道。餘力念法華經。計萬三千部。著宗鏡錄",
    "X81n1571_020:0588c15": "一百卷。詩偈賦詠。凡千萬言。播於海外。高麗國王。覽",
    "X81n1571_020:0588c16": "師言教。遣使齎書。敘弟子之禮。奉金線織成袈裟。紫",
    "X81n1571_020:0588c17": "水精珠。金澡罐等。彼國僧三十六人。皆承印記。前後",
    "X81n1571_020:0588c18": "歸本國。各化一方。開寶乙亥十二月二十四日示疾。",
    "X81n1571_020:0588c19": "越二日。焚香告眾。跏趺而寂。壽七十二。臘四十二。塔",
    "X81n1571_020:0588c20": "于大慈山。明萬曆庚戌。遷南屏山宗鏡堂後。",
    "X81n1571_020:0588c21": "蘇州長壽院朋彥廣法禪師永嘉秦氏子。僧問。如何",
    "X81n1571_020:0588c22": "是元旨。師曰。四稜塌地　問如何是絕絲毫底法。師",
    "X81n1571_020:0588c23": "曰。山河大地。曰恁麼則即相而無相也。師曰。也是狂",
    "X81n1571_020:0588c24": "言　問如何是徑直之言。師曰。千迃萬曲。曰恁麼則",
    "X81n1571_020:0589a01": "無不總是也。師曰。是何言歟　問如何是道。師曰。跋",
    "X81n1571_020:0589a02": "涉不易　宋太祖建隆辛酉。以住持付門人法齊。四",
    "X81n1571_020:0589a03": "月六日示滅。壽四十九。臘三十五。",
    "X81n1571_020:0589a04": "溫州大寧院可弘禪師僧問。如何是正真一路。師曰。",
    "X81n1571_020:0589a05": "七顛八倒。曰恁麼則法門無別去也。師曰。我知汝錯",
    "X81n1571_020:0589a06": "會去　問皎皎地無一絲頭時如何。師曰。話頭已墮。",
    "X81n1571_020:0589a07": "曰乞師指示。師曰。適來亦不虗設　問向上宗乘。請",
    "X81n1571_020:0589a08": "師舉揚。師曰。汝問太遲生。曰恁麼則不仙陀去也。師",
    "X81n1571_020:0589a09": "曰。深知汝恁麼去。",
    "X81n1571_020:0589a10": "杭州五雲山華嚴院志逢禪師餘杭人。生惡葷血。膚",
    "X81n1571_020:0589a11": "體香潔。幼歲出家於臨安東山朗瞻院。依年受具。通",
    "X81n1571_020:0589a12": "貫三學。了達性相。甞夢陞須彌山。覩三佛列坐。初釋",
    "X81n1571_020:0589a13": "迦。次彌勒。皆禮其足。唯不識第三尊。但仰視而已。釋",
    "X81n1571_020:0589a14": "尊謂之曰。此是補彌勒處。師子月佛。師方作禮。覺後",
    "X81n1571_020:0589a15": "因閱大藏經。乃符所夢。後晉天福中。遊方。抵天台雲",
    "X81n1571_020:0589a16": "居。參國師。賓主緣契。頓發玄祕。一日入普賢殿中宴",
    "X81n1571_020:0589a17": "坐。倐有一神人。跪膝於前。師問。汝其誰乎。曰護戒神",
    "X81n1571_020:0589a18": "也。師曰。吾患有宿愆未殄。汝知之乎。曰師有何罪。唯",
    "X81n1571_020:0589a19": "一小過耳。師曰。何也。曰凡折鉢水亦施主物。師每傾",
    "X81n1571_020:0589a20": "棄。非所宜也。言訖而隱。師自此洗鉢水盡飲之。積久",
    "X81n1571_020:0589a21": "因致脾疾。十載方愈。(凡折退飲食。及涕唾便利等。竝宜鳴指。默念呪。發施心。而傾棄",
    "X81n1571_020:0589a22": "之)吳越國王。嚮師道風。召賜紫衣。署普覺禪師。命住",
    "X81n1571_020:0589a23": "臨安功臣院　上堂。諸上座。捨一知識。參一知識。盡",
    "X81n1571_020:0589a24": "學善財南遊之式樣。且問上座。祇如善財禮辭文殊。",
    "X81n1571_020:0589b01": "擬登妙峰謁德雲比丘。及到彼所。何以德雲却於別",
    "X81n1571_020:0589b02": "峰相見。夫教意祖意。同一方便。終無別理。彼若明得。",
    "X81n1571_020:0589b03": "此亦昭然。諸上座。即今簇著老僧。是相見。是不相見。",
    "X81n1571_020:0589b04": "此處是妙峰。是別峰。脫或從此省去。可謂不孤負老",
    "X81n1571_020:0589b05": "僧。亦常見德雲比丘。未甞剎那相捨離。還信得及麼。",
    "X81n1571_020:0589b06": "僧問。叢林舉唱。曲為今時。如何是功臣的的意。師曰。",
    "X81n1571_020:0589b07": "見麼。曰恁麼則大眾咸欣也。師曰。將謂師子兒　問",
    "X81n1571_020:0589b08": "佛佛授手。祖祖傳心。未審和尚傳箇甚麼。師曰。汝承",
    "X81n1571_020:0589b09": "當得麼。曰學人承當不得。還別有人承當得否。師曰。",
    "X81n1571_020:0589b10": "大眾笑汝　問如何是如來藏。師曰。恰問著　問如",
    "X81n1571_020:0589b11": "何是諸佛機。師曰。道是得麼　上堂。良久曰。大眾看",
    "X81n1571_020:0589b12": "看。便下座　上堂。古德為法行脚。不憚勤勞。如雪峰。",
    "X81n1571_020:0589b13": "三到投子。九上洞山。盤桓往返。尚求箇入路不得。看",
    "X81n1571_020:0589b14": "汝近世參學人。纔跨門來。便要老僧接引指示說禪。",
    "X81n1571_020:0589b15": "且汝欲造元極之道。豈同等閑。而況此事亦有時節。",
    "X81n1571_020:0589b16": "躁求焉得。汝等要知悟時麼。如今各且下去。堂中靜",
    "X81n1571_020:0589b17": "坐。直待仰家峰點頭。老僧即為汝說。時有僧出曰。仰",
    "X81n1571_020:0589b18": "家峰點頭。也請師說。師曰。大眾且道。此僧會老僧語。",
    "X81n1571_020:0589b19": "不會老僧語。僧禮拜。師曰。今日偶然失鑒　問無為",
    "X81n1571_020:0589b20": "無事人。為甚麼却有金鎖難。僧無對。師代曰。祇為無",
    "X81n1571_020:0589b21": "為無事　問教中道。文殊忽起佛見法見。被佛威神",
    "X81n1571_020:0589b22": "攝向二鐵圍山。意旨如何。師曰。甚麼處是二鐵圍山。",
    "X81n1571_020:0589b23": "僧無語。師曰。還會麼。如今若有人起佛法之見。吾與",
    "X81n1571_020:0589b24": "烹茶兩甌。且道。賞伊罰伊。同教意不同教意　宋太",
    "X81n1571_020:0589c01": "祖開寶辛未。大將凌超。於五雲山創院。奉師為終老",
    "X81n1571_020:0589c02": "之所。師每擕大扇乞錢。買肉飼虎。虎每迎之。載以還",
    "X81n1571_020:0589c03": "山。太宗雍熈乙酉示寂。塔於本院。壽七十七。臘五十",
    "X81n1571_020:0589c04": "八。塔曰寶峰常照。",
    "X81n1571_020:0589c05": "杭州報恩法端慧月禪師上堂。數夜與諸上座。東語",
    "X81n1571_020:0589c06": "西話。猶未盡其源。今日與諸上座。大開方便。一時說",
    "X81n1571_020:0589c07": "却。還願樂也無。久立珍重　僧問。學人恁麼上來。請",
    "X81n1571_020:0589c08": "師接。師曰不接。曰為甚麼不接。師曰。為汝太靈利。",
    "X81n1571_020:0589c09": "杭州報恩紹安通辯明達禪師上堂。僧問。大眾側聆。",
    "X81n1571_020:0589c10": "請師不吝。師曰奇怪。曰恁麼則今日得遇於師也。師",
    "X81n1571_020:0589c11": "曰。是何言歟。乃曰。一句歸真。萬劫不朽。今日為諸人",
    "X81n1571_020:0589c12": "舉一句子。良久曰。分明記取。便下座　上堂。幸有樓",
    "X81n1571_020:0589c13": "臺匝地。常提祖印。不妨諸上座參取。久立珍重　僧",
    "X81n1571_020:0589c14": "問。如何是和尚家風。師曰。一切處見成。曰恁麼則亘",
    "X81n1571_020:0589c15": "古亘今也。師曰。莫閑言語。",
    "X81n1571_020:0589c16": "福州廣平院守威宗一禪師本州人。參國師得旨。乃",
    "X81n1571_020:0589c17": "付衣法。時有僧問。大庾嶺頭提不起。如何今日付於",
    "X81n1571_020:0589c18": "師。師提起曰。有人敢道天台得麼　上堂。達磨大師",
    "X81n1571_020:0589c19": "云。吾法三千年後不移絲髮。山僧今日不移達磨絲",
    "X81n1571_020:0589c20": "髮。先達之者。共相證明。若未達者。不移絲髮。僧問。洪",
    "X81n1571_020:0589c21": "鐘韻絕。大眾臨筵。祖意西來。請師提唱。師曰。洪鐘韻",
    "X81n1571_020:0589c22": "絕。大眾臨筵　問。古人云。任汝千聖見。我有天真佛。",
    "X81n1571_020:0589c23": "如何是天真佛。師曰。千聖是　問如何是廣平家風。",
    "X81n1571_020:0589c24": "師曰。誰不受用　上堂。不用開經作梵。不用展鈔牒",
    "X81n1571_020:0590a01": "科。還有理論處也無。設有理論處。亦是方便之談。宗",
    "X81n1571_020:0590a02": "乘事合作麼生　問如何是西來意。師曰。未曾有人",
    "X81n1571_020:0590a03": "答得。曰請師方便。師曰。何不更問。",
    "X81n1571_020:0590a04": "杭州報恩永安禪師溫州翁氏子。幼依本郡彚征出",
    "X81n1571_020:0590a05": "家。後唐天成中。隨本師入國。忠懿王。命征為僧正。師",
    "X81n1571_020:0590a06": "尤不喜俗務。擬潛往閩川。投訪禪會。屬路岐艱阻。遂",
    "X81n1571_020:0590a07": "回天台山結茅。尋遇國師開示。頓悟本心。乃辭出山。",
    "X81n1571_020:0590a08": "征聞於王。王命住越州清泰。次召居上寺。署正覺空",
    "X81n1571_020:0590a09": "慧禪師　上堂。十方諸佛。一時雲集。與諸上座證明。",
    "X81n1571_020:0590a10": "諸上座與佛一時證明。還信麼。切忌卜度　僧問。四",
    "X81n1571_020:0590a11": "眾雲臻。如何舉唱。師曰。若到諸方。切莫錯舉。曰非但",
    "X81n1571_020:0590a12": "學人。大眾有賴。師曰。禮拜著　問五乘三藏。委者頗",
    "X81n1571_020:0590a13": "多。祖意西來乞師指示。師曰。五乘三藏。曰向上還有",
    "X81n1571_020:0590a14": "事也無。師曰。汝却靈利　問如何大作佛事。師曰。嫌",
    "X81n1571_020:0590a15": "甚麼。曰恁麼則親承摩頂去也。師曰。何處見世尊",
    "X81n1571_020:0590a16": "　問如何是西來意。師曰。過這邊立。僧纔移步。師召曰。",
    "X81n1571_020:0590a17": "會麼。曰不會。師曰。聽取一偈。汝問西來意。且過這邊",
    "X81n1571_020:0590a18": "立。昨夜三更時。雨打虗空濕。電影忽然明。不似岫蜒",
    "X81n1571_020:0590a19": "急　宋太祖開寶甲戌示疾。告眾言別。時有僧問。昔",
    "X81n1571_020:0590a20": "日如來正法眼迦葉親傳未審和尚宗風。百年後如",
    "X81n1571_020:0590a21": "何體會。師曰。汝甚麼處見迦葉來。曰恁麼則信受奉",
    "X81n1571_020:0590a22": "行。不忘斯旨去向。師曰。佛法不是這箇道理。言訖。跏",
    "X81n1571_020:0590a23": "趺而寂。闍維。舌根不壞。柔輭如紅蓮華。藏於普賢道",
    "X81n1571_020:0590a24": "場。師以李長者華嚴釋論。逐一合經。成一百二十卷。",
    "X81n1571_020:0590b01": "今尚流通。",
    "X81n1571_020:0590b02": "廣州光聖院師護禪師閩人。自天台得法。化行嶺表。",
    "X81n1571_020:0590b03": "國主劉氏。創大伽藍。請師居焉署大義禪師僧問。昔",
    "X81n1571_020:0590b04": "日梵王請佛。今日國主臨筵。祖意西來。如何舉唱。師",
    "X81n1571_020:0590b05": "曰不要西來。山僧已舉唱了也。曰豈無方便。師曰。適",
    "X81n1571_020:0590b06": "來豈不是方便　問學人乍入叢林。西來妙訣。乞師",
    "X81n1571_020:0590b07": "指示。師曰。汝未入叢林。我已示汝了也。曰如何領會。",
    "X81n1571_020:0590b08": "師曰。不要領會。",
    "X81n1571_020:0590b09": "杭州奉先寺清昱禪師永嘉人。忠懿王。召入問道。創",
    "X81n1571_020:0590b10": "奉先居之。署圓通妙覺禪師。僧問。如何是西來意。師",
    "X81n1571_020:0590b11": "曰。高聲舉似大眾。宋開寶中。示滅本寺。",
    "X81n1571_020:0590b12": "台州紫凝普聞寺智勤禪師僧問。如何是空手把鉏",
    "X81n1571_020:0590b13": "頭。師曰。但恁麼諦信。曰如何是步行騎水牛。師曰。汝",
    "X81n1571_020:0590b14": "自何來。有偈示眾曰。今年五十五。脚未蹋寸土。山河",
    "X81n1571_020:0590b15": "是眼睛。大海是我肚。宋太宗太平興國庚辰。有旨試",
    "X81n1571_020:0590b16": "僧經業。山門老宿。各寫法名。唯師不嫻書札。時通判",
    "X81n1571_020:0590b17": "李憲問。世尊還解書也無。師曰。天下人知。淳化初。不",
    "X81n1571_020:0590b18": "疾。命侍僧開浴。浴訖。垂誡徒眾。安坐而逝。塔于本山。",
    "X81n1571_020:0590b19": "三年後。門人遷塔發龕。覩師容儀。儼若髭髮仍長。遂",
    "X81n1571_020:0590b20": "迎入新塔。",
    "X81n1571_020:0590b21": "溫州鴈蕩山願齊禪師錢塘江氏子。上堂。僧問。夜月",
    "X81n1571_020:0590b22": "舒光。為甚麼碧潭無影。師曰。作家弄影漢。其僧從東",
    "X81n1571_020:0590b23": "過西立。師曰。不唯弄影。兼乃怖頭。",
    "X81n1571_020:0590b24": "杭州普門寺希辯禪師蘇州人。忠懿王。命主越州清",
    "X81n1571_020:0590c01": "泰。署慧智。後遷上寺。上堂。山僧素乏知見。復寡聞持。",
    "X81n1571_020:0590c02": "頃雖侍立於國師。不蒙一句開示。以致今日。與諸仁",
    "X81n1571_020:0590c03": "者聚會。更無一法可相助發。何況能為諸仁者。區別",
    "X81n1571_020:0590c04": "緇素。商量古今。還怪得山僧麼。若有怪者。且道。此人",
    "X81n1571_020:0590c05": "具眼不具眼。有賓主義。無賓主義。晚學初機。必須審",
    "X81n1571_020:0590c06": "細。僧問。如何是普門示現神通事。師曰。恁麼則闍黎",
    "X81n1571_020:0590c07": "怪老僧去也。曰不怪時如何。師曰。汝且下堂裏思惟",
    "X81n1571_020:0590c08": "去。宋太宗太平興國己卯。吳越王入覲。師隨寶塔至。",
    "X81n1571_020:0590c09": "見于滋福殿。賜紫衣。號慧明禪師。端拱中。乞還故里。",
    "X81n1571_020:0590c10": "詔從之。賜御製詩。忠懿王施金。於常熟本山院。創浮",
    "X81n1571_020:0590c11": "圖七級。高二百尺。功既就。至道丁酉八月。示寂。壽七",
    "X81n1571_020:0590c12": "十七。夏六十三。塔于院之西北隅。",
    "X81n1571_020:0590c13": "杭州光慶寺遇安禪師錢塘沈氏子。上堂。僧問。無價",
    "X81n1571_020:0590c14": "寶珠。請師分付。師曰。善能吐露。曰恁麼則人人具足",
    "X81n1571_020:0590c15": "去也。師曰。珠在甚麼處。僧禮拜。師曰。也是虗言　問",
    "X81n1571_020:0590c16": "提綱舉領。盡立主賓。如何是主。師曰。深委此問。曰如",
    "X81n1571_020:0590c17": "何是賓。師曰。適來向汝道甚麼。曰賓主道合時如何。",
    "X81n1571_020:0590c18": "師曰。其令不行　問心月孤圓。光吞萬象。如何是吞",
    "X81n1571_020:0590c19": "萬象底光。師曰。大眾總見。汝恁麼問。曰光吞萬象從",
    "X81n1571_020:0590c20": "師道。心月孤圓意若何。師曰。抖擻精神著。曰鷺倚雪",
    "X81n1571_020:0590c21": "巢猶可辯。光吞萬象事難明。師曰。謹退　問青山綠",
    "X81n1571_020:0590c22": "水。處處分明。和尚家風。乞垂一句。師曰。盡被汝道了",
    "X81n1571_020:0590c23": "也。曰未必如斯。請師答話。師曰。不用閑言　一僧方",
    "X81n1571_020:0590c24": "禮拜。師曰。問答俱備。僧擬問。師乃叱之　上堂。欲識",
    "X81n1571_020:0591a01": "曹溪旨。雲飛前面山。分明真實箇。不用別追攀。僧問。",
    "X81n1571_020:0591a02": "古德有言。井底紅塵生。山頭波浪起。未審此意如何。",
    "X81n1571_020:0591a03": "師曰。若到諸方。但恁麼問。曰和尚意旨如何。師曰。適",
    "X81n1571_020:0591a04": "來向汝道甚麼。乃曰。古今相承皆云。塵生井底。浪起",
    "X81n1571_020:0591a05": "山頭。結子空華。生兒石女。且作麼生會。莫是和聲送",
    "X81n1571_020:0591a06": "事。就物呈心。句裏藏鋒。聲前全露麼。莫是有名無體",
    "X81n1571_020:0591a07": "異唱元譚麼。上座自會即得。古人意旨即不然。既恁",
    "X81n1571_020:0591a08": "麼會不得。合作麼生會。上座欲得會麼。但看泥牛行",
    "X81n1571_020:0591a09": "處。陽燄翻波。木馬嘶時。空華墜影。聖凡如此。道理分",
    "X81n1571_020:0591a10": "明。何須久立。珍重　師與希辯同入覲。見滋福殿。賜",
    "X81n1571_020:0591a11": "號明智。淳化初。還光慶。壬辰九月二十一日歸寂。",
    "X81n1571_020:0591a12": "台州般若寺友蟾禪師錢塘人。初住雲居普賢。忠懿",
    "X81n1571_020:0591a13": "王。署慈悟禪師。遷止上寺。眾盈五百。僧問。鼓聲纔罷。",
    "X81n1571_020:0591a14": "大眾雲臻。向上宗乘。請師舉唱。師曰。虧汝甚麼。曰恁",
    "X81n1571_020:0591a15": "麼則人人盡霑恩去也。師曰。莫亂道　宋太宗雍熈",
    "X81n1571_020:0591a16": "丙戌。以院事委隆一。于淳化初示滅。歸葬本山。",
    "X81n1571_020:0591a17": "婺州智者寺全肯禪師初參國師。國師問。汝名甚麼。",
    "X81n1571_020:0591a18": "師曰全肯。國師曰。肯箇甚麼。師於言下有省。乃禮拜。",
    "X81n1571_020:0591a19": "住後。僧問。有人不肯。還甘也無。師曰。若人問我。即向",
    "X81n1571_020:0591a20": "伊道。",
    "X81n1571_020:0591a21": "福州玉泉義隆禪師上堂。山河大地。盡在諸人眼睛",
    "X81n1571_020:0591a22": "裏。因甚麼說會與不會。時有僧問。山河大地眼睛裏。",
    "X81n1571_020:0591a23": "師今欲更指歸誰。師曰。祇為上座去處分明。曰若不",
    "X81n1571_020:0591a24": "上來伸此問。焉知方便不虗施。師曰。依俙似曲纔堪",
    "X81n1571_020:0591b01": "聽。又被風吹別調中。",
    "X81n1571_020:0591b02": "杭州龍冊寺曉榮禪師溫州鄧氏子。僧問。祖祖相傳。",
    "X81n1571_020:0591b03": "未審和尚傳阿誰。師曰。汝還識得祖也未　僧慧文",
    "X81n1571_020:0591b04": "問。如何是真實沙門。師曰。汝是慧文　問如何是般",
    "X81n1571_020:0591b05": "若大神珠師曰。般若大神珠。分形萬億軀。塵塵彰妙",
    "X81n1571_020:0591b06": "體。剎剎盡毗盧　問如何是日用事。師曰。一念周沙",
    "X81n1571_020:0591b07": "界。日用萬般通。湛然常寂滅。常展自家風　小參。僧",
    "X81n1571_020:0591b08": "問。向上事即不問。如何是妙善臺中的的意。師曰。若",
    "X81n1571_020:0591b09": "到諸方。分明舉似。曰恁麼則雲有出山勢。水無投澗",
    "X81n1571_020:0591b10": "聲。師乃叱之　宋太宗淳化庚寅八月二十九日。歸",
    "X81n1571_020:0591b11": "寂於秀州靈光寺。壽七十二。臘五十六。",
    "X81n1571_020:0591b12": "杭州功臣慶肅禪師僧問。如何是功臣家風。師曰。明",
    "X81n1571_020:0591b13": "暗色空。曰恁麼則諸法無生去也。師曰。汝喚甚麼作",
    "X81n1571_020:0591b14": "諸法。僧禮拜。師曰。聽取一偈。功臣家風。明暗色空。法",
    "X81n1571_020:0591b15": "法非異。心心自通。恁麼會得。諸佛真宗。",
    "X81n1571_020:0591b16": "越州稱心敬璡禪師僧問。結束囊裝。請師分付。師曰。",
    "X81n1571_020:0591b17": "莫諱却。曰甚麼處孤負和尚。師曰。却是汝孤負我。",
    "X81n1571_020:0591b18": "福州嚴峰師术禪師開堂。極樂和尚問曰。大眾顒望。",
    "X81n1571_020:0591b19": "請震法雷。師曰。大眾還會麼。還辨得麼。今日不異靈",
    "X81n1571_020:0591b20": "山。乃至諸佛國土。天上人間。總皆如是。亘古亘今。常",
    "X81n1571_020:0591b21": "無變異。作麼生會無變異底道理。若會得。無邊剎境。",
    "X81n1571_020:0591b22": "自他不隔於毫端。十世古今。始終不離於當念。僧問。",
    "X81n1571_020:0591b23": "靈山一會。迦葉親聞。嚴峰一會。誰是聞者。師曰。問者",
    "X81n1571_020:0591b24": "不弱　問如何是文殊。師曰。來處甚分明。",
    "X81n1571_020:0591c01": "潞府華嚴慧達禪師僧問。如何是古佛心。師曰。山河",
    "X81n1571_020:0591c02": "大地　問如何是華嚴境。師曰。滿目無形影。",
    "X81n1571_020:0591c03": "越州清泰院道圓禪師僧問。亡僧遷化。向甚麼處去",
    "X81n1571_020:0591c04": "也。師曰。今日遷化。嶺中上座　問如何是祖師西來",
    "X81n1571_020:0591c05": "意。師曰。不可向汝道。庭前栢樹子。",
    "X81n1571_020:0591c06": "杭州九曲觀音院慶祥禪師餘杭人。辯才冠眾。多聞",
    "X81n1571_020:0591c07": "強記。時天台門下。推為傑出。僧問。湛湛圓明。請師一",
    "X81n1571_020:0591c08": "決。師曰。十里平湖。一輪秋月　問險惡道中。以何為",
    "X81n1571_020:0591c09": "津梁。師曰。以此為津梁。曰如何是此。師曰。築著汝鼻",
    "X81n1571_020:0591c10": "孔　問無根樹子。向甚麼處栽。師曰。汝甚處得來。",
    "X81n1571_020:0591c11": "杭州六和塔開化寺行明傳法禪師本州于氏子。禮",
    "X81n1571_020:0591c12": "雪竇覺為師。及覺遷永明。遂入天台國師之室。蒙授",
    "X81n1571_020:0591c13": "記莂。復歸永明。翊贊廼師。海眾傾仰。忠懿王。建寺延",
    "X81n1571_020:0591c14": "請住持。聚徒說法　僧問。如何是開化門中。流出方",
    "X81n1571_020:0591c15": "便。師曰。日日潮音兩度聞　問如何是無盡燈。師曰。",
    "X81n1571_020:0591c16": "謝闍黎照燭　宋太宗。賜紫賜號。至真宗咸平辛丑",
    "X81n1571_020:0591c17": "四月六日。示滅。",
    "X81n1571_020:0591c18": "越州漁浦開善寺義圓禪師僧問。一年去一年來。方",
    "X81n1571_020:0591c19": "便門中請師開。師曰。分明記取。曰恁麼則昔時師子",
    "X81n1571_020:0591c20": "吼。今日象王回也。師曰。且喜沒交涉。",
    "X81n1571_020:0591c21": "溫州瑞鹿寺上方遇安禪師福州人。得法於天台。又",
    "X81n1571_020:0591c22": "常閱首楞嚴經。到知見立知即無明本。知見無見。斯",
    "X81n1571_020:0591c23": "即涅槃。師乃破句讀曰。知見立。(句)知即無明本。(句)知",
    "X81n1571_020:0591c24": "見無。(句)見斯即涅槃。於此有省。有人語師曰。破句了",
    "X81n1571_020:0592a01": "也。師曰。此是我悟處。畢生不易。時謂之安楞嚴。宋太",
    "X81n1571_020:0592a02": "宗至道乙未春。將示寂。有嗣子蘊仁侍立。師乃說偈",
    "X81n1571_020:0592a03": "示之。不是嶺頭擕得事。豈從鷄足付將來。自古聖賢",
    "X81n1571_020:0592a04": "皆若此。非吾今日為君裁。付囑已。澡身易衣安坐。令",
    "X81n1571_020:0592a05": "舁棺至室。良久自入棺。經三日。門人啟棺覩師。右脇",
    "X81n1571_020:0592a06": "吉祥而臥。四眾哀慟。師乃再起。陞堂說法。訶責垂誡。",
    "X81n1571_020:0592a07": "此度更啟吾棺者。非吾之子。言訖。復入棺長往。",
    "X81n1571_020:0592a08": "杭州龍華寺慧居禪師閩人。自天台領旨。忠懿王。命",
    "X81n1571_020:0592a09": "住上寺。開堂示眾。從上宗乘。到這裏如何舉唱。祇如",
    "X81n1571_020:0592a10": "釋迦如來。說一代時教。如瓶注水。古德尚云。猶如夢",
    "X81n1571_020:0592a11": "事寱語一般。且道據甚麼道理。便恁麼道。還會麼。大",
    "X81n1571_020:0592a12": "施門開。何曾壅塞。生凡育聖。不漏纖塵。言凡則全凡。",
    "X81n1571_020:0592a13": "舉聖則全聖。凡聖不相待。箇箇獨稱尊。所以道。山河",
    "X81n1571_020:0592a14": "大地。長時說法。長時放光。地水火風。一一如是。時有",
    "X81n1571_020:0592a15": "僧出禮拜。師曰。好箇問頭。如法問著。僧擬進前。師曰。",
    "X81n1571_020:0592a16": "又沒交涉也　問諸佛出世。放光動地。和尚出世。有",
    "X81n1571_020:0592a17": "何祥瑞。師曰。話頭自破　上堂。龍華這裏。也祇是拈",
    "X81n1571_020:0592a18": "柴擇菜。上來下去。晨朝一粥。齋時一飯。睡後喫茶。但",
    "X81n1571_020:0592a19": "恁麼參取。珍重　問學人未明自己。如何辨得淺深。",
    "X81n1571_020:0592a20": "師曰。識取自己眼。曰如何是自己眼。師曰。向汝道甚",
    "X81n1571_020:0592a21": "麼。",
    "X81n1571_020:0592a22": "婺州齊雲山遇臻禪師越州楊氏子。僧問。如何是無",
    "X81n1571_020:0592a23": "縫塔。師曰。五六尺。其僧禮拜。師曰。塔倒也　問圓明",
    "X81n1571_020:0592a24": "了知。為甚麼不因心念。師曰。圓明了知。曰何異心念。",
    "X81n1571_020:0592b01": "師曰。汝喚甚麼作心念。秋夕閑坐。有偈曰。秋庭肅肅",
    "X81n1571_020:0592b02": "風[颱-台+(癸-天+虫)][颱-台+(癸-天+虫)]。寒星列空蟾魄高。搘頤靜坐神不勞。鳥窠無",
    "X81n1571_020:0592b03": "端吹布毛。至道中。卒於大善寺。",
    "X81n1571_020:0592b04": "溫州瑞鹿寺本先禪師本州鄭氏子。參天台。導以非",
    "X81n1571_020:0592b05": "風幡動。仁者心動之語。師即悟解。住後。示眾曰。吾初",
    "X81n1571_020:0592b06": "學天台法門。語下便薦。然千日之內。四儀之中。似物",
    "X81n1571_020:0592b07": "礙膺。如讐同所。千日之後。一日之中。物不礙膺。讐不",
    "X81n1571_020:0592b08": "同所。當下安樂。頓覺前咎。乃述頌三首。一非風幡動",
    "X81n1571_020:0592b09": "仁者心動曰。非風幡動唯心動。自古相傳直至今。今",
    "X81n1571_020:0592b10": "後水雲人欲曉。祖師真是好知音。二見色便見心曰。",
    "X81n1571_020:0592b11": "若是見色便見心。人來問著方難答。更求道理說多",
    "X81n1571_020:0592b12": "般。孤負平生三事衲。三明自己曰。曠大劫來祇如是。",
    "X81n1571_020:0592b13": "如是同天亦同地。同地同天作麼形。作麼形分無不",
    "X81n1571_020:0592b14": "是。師自爾足不歷城邑。手不度財貨。不設臥具。不衣",
    "X81n1571_020:0592b15": "繭絲。日唯一食。終日宴坐。申旦誨誘。踰三十載。其志",
    "X81n1571_020:0592b16": "彌厲　上堂。你諸人。還見竹林蘭若山水院舍人眾",
    "X81n1571_020:0592b17": "麼。若道見。則心外有法。若道不見。爭奈竹林蘭若山",
    "X81n1571_020:0592b18": "水院舍人眾。現在摐然地何。還會麼。若會。不妨靈利。",
    "X81n1571_020:0592b19": "無事莫立　上堂。大凡參學。未必學問話是參學。未",
    "X81n1571_020:0592b20": "必學揀話是參學。未必學代語是參學。未必學別語",
    "X81n1571_020:0592b21": "是參學。未必學捻破經論中奇特言語是參學。未必",
    "X81n1571_020:0592b22": "捻破祖師奇特言語是參學。若於如是等參學。任你",
    "X81n1571_020:0592b23": "七通八達。於佛法中。儻無見處。喚作乾慧之徒。豈不",
    "X81n1571_020:0592b24": "聞古德道。聰明不敵生死。乾慧豈免苦輪。諸人若也",
    "X81n1571_020:0592c01": "參學。應須真實參學始得。行時。行時參取。立時。立時",
    "X81n1571_020:0592c02": "參取。坐時。坐時參取。眠時。眠時參取。語時。語時參取。",
    "X81n1571_020:0592c03": "默時。默時參取。一切作務時。一切作務時參取。既向",
    "X81n1571_020:0592c04": "如是等時參。且道。參箇甚人。參箇甚麼語。到這裏。須",
    "X81n1571_020:0592c05": "自有箇明白處始得。若不如是。喚作造次之流。則無",
    "X81n1571_020:0592c06": "究了之旨　上堂。幽林鳥呌。碧澗魚跳。雲片展張。瀑",
    "X81n1571_020:0592c07": "聲嗚咽。你等還知得如是多景象。示你等箇入處麼。",
    "X81n1571_020:0592c08": "若也知得。不妨參取好　上堂。天台教中。說文殊觀",
    "X81n1571_020:0592c09": "音普賢三門。文殊門者。一切色。觀音門者。一切聲。普",
    "X81n1571_020:0592c10": "賢門者。不動步而到。我道文殊門者。不是一切色。觀",
    "X81n1571_020:0592c11": "音門者。不是一切聲。普賢門者。是箇甚麼。莫道別却",
    "X81n1571_020:0592c12": "天台教說話。無事且退　上堂。舉僧問長沙。南泉遷",
    "X81n1571_020:0592c13": "化。向甚麼處去。沙曰。東家作驢。西家作馬。僧曰。學人",
    "X81n1571_020:0592c14": "不會。沙曰。要騎便騎。要下即下。師曰。若是求出三界",
    "X81n1571_020:0592c15": "修行底人。聞這箇言語。不妨狐疑。不妨驚怛。南泉遷",
    "X81n1571_020:0592c16": "化。向甚處去。東家作驢。西家作馬。或有會云。千變萬",
    "X81n1571_020:0592c17": "化。不出真常。或有會云。須會異類中行。始會得這箇",
    "X81n1571_020:0592c18": "言語。或有會云。東家是南泉。西家是南泉。或有會云。",
    "X81n1571_020:0592c19": "東家郎君子。西家郎君子。或有會云。東家是甚麼。西",
    "X81n1571_020:0592c20": "家是甚麼。或有會云。便作驢呌。又作馬嘶。或有會云。",
    "X81n1571_020:0592c21": "喚甚麼作東家驢。喚甚麼作西家馬。或有會云。既問",
    "X81n1571_020:0592c22": "遷化。答在問處。或有會云。作露柱處去也。或有會曰。",
    "X81n1571_020:0592c23": "東家作驢。西家作馬。虧南泉甚處。如是諸家會也。總",
    "X81n1571_020:0592c24": "於佛法。有安樂處。南泉遷化。向甚處去。東家作驢。西",
    "X81n1571_020:0593a01": "家作馬。學人不會。要騎便騎。要下即下。這箇話不消",
    "X81n1571_020:0593a02": "得多道理而會。若見法界性去。也沒多事。珍重　上",
    "X81n1571_020:0593a03": "堂。鑑中形影。唯憑鑑光顯現。你等諸人。所作一切事。",
    "X81n1571_020:0593a04": "且道。唯憑箇甚麼顯現。還知得麼。若也知得。於參學",
    "X81n1571_020:0593a05": "中。千足萬足。無事莫立　上堂。你等諸人。夜間眠熟。",
    "X81n1571_020:0593a06": "不知一切。既不知一切。且問你等。那時有本來性。無",
    "X81n1571_020:0593a07": "本來性。若道那時有本來性。又不知一切與死無異。",
    "X81n1571_020:0593a08": "若道那時無本來性。睡眠忽省。覺知如故。還會麼。不",
    "X81n1571_020:0593a09": "知一切與死無異。睡眠忽省。覺知如故。如是等時。是",
    "X81n1571_020:0593a10": "箇甚麼。若也不會。各體究取。無事莫立　上堂。諸法",
    "X81n1571_020:0593a11": "所生。唯心所現。如是言語。好箇入底門戶。且問你等",
    "X81n1571_020:0593a12": "諸人。眼見一切色。耳聞一切聲。鼻嚊一切香。舌了一",
    "X81n1571_020:0593a13": "切味。身觸一切耎滑。意分別一切諸法。祇如眼耳鼻",
    "X81n1571_020:0593a14": "舌身意所對之物。為復唯是你等心。為復非是你等",
    "X81n1571_020:0593a15": "心。若道唯是你等心。何不與你等身。都作一塊了休。",
    "X81n1571_020:0593a16": "為甚麼所對之物。却在你等眼耳鼻舌身意外。你等。",
    "X81n1571_020:0593a17": "若道眼耳鼻舌身意所對之物。非是你等心。又爭奈",
    "X81n1571_020:0593a18": "諸法所生唯心所現言語。留在世間何。人不舉著。你",
    "X81n1571_020:0593a19": "等見這箇說話。還會麼。若也不會。大家用心商量。教",
    "X81n1571_020:0593a20": "會去。幸在其中。莫令厭學。無事且退　宋真宗大中",
    "X81n1571_020:0593a21": "祥符戊申二月。謂上足如晝曰。可造石龕。中秋望日。",
    "X81n1571_020:0593a22": "吾將順化。晝稟命即成。及期遠近士庶。奔趨瞻仰。是",
    "X81n1571_020:0593a23": "日參問如常。至午坐方丈。手結寶印。謂晝曰。古人云。",
    "X81n1571_020:0593a24": "騎虎頭打虎尾。中央事作麼生。晝曰。也祇是如晝。師",
    "X81n1571_020:0593b01": "曰。你問我。晝乃問。騎虎頭打虎尾。中中事。和尚作麼",
    "X81n1571_020:0593b02": "生。師曰。我也弄不出。言訖奄然。開一目微視而逝。壽",
    "X81n1571_020:0593b03": "六十七。臘四十二。所著有竹林集十卷。行世。",
    "X81n1571_020:0593b04": "杭州興教洪壽禪師同國師普請次。聞墮薪有省。作",
    "X81n1571_020:0593b05": "偈曰。撲落非他物。縱橫不是塵。山河及大地。全露法",
    "X81n1571_020:0593b06": "王身。",
    "X81n1571_020:0593b07": "蘇州承天永安道原禪師僧問。如何是佛。師曰。咄這",
    "X81n1571_020:0593b08": "旃陀羅。曰學人初機。乞師方便。師曰。汝問甚麼。曰問",
    "X81n1571_020:0593b09": "佛。師曰。咄這旃陀羅。",
    "X81n1571_020:0593b10": "清涼欽禪師法嗣",
    "X81n1571_020:0593b11": "洪州雲居道齊禪師本州金氏子。徧歷禪會。學心未",
    "X81n1571_020:0593b12": "息。後於上藍院。主經藏。法燈一日謂師曰。有人問我",
    "X81n1571_020:0593b13": "西來意。答他曰。不東不西。藏主作麼生會。師對曰。不",
    "X81n1571_020:0593b14": "東不西。燈曰。與麼會又爭得。曰道齊祇恁麼。未審和",
    "X81n1571_020:0593b15": "尚尊意如何。燈曰。他家自有兒孫在。師於是頓明厥",
    "X81n1571_020:0593b16": "旨。有頌曰。接物利生絕妙。外生終是不肖。他家自有",
    "X81n1571_020:0593b17": "兒孫。將來用得恰好　住後。僧問。如何是佛。師曰。汝",
    "X81n1571_020:0593b18": "是阿誰　問荊棘林中無出路。請師方便為余開。師",
    "X81n1571_020:0593b19": "曰。汝擬去甚麼處。曰幾不到此。師曰。閑言語　問不",
    "X81n1571_020:0593b20": "免輪回。不求解脫時如何。師曰。還曾問建山麼。曰學",
    "X81n1571_020:0593b21": "人不會。乞師方便。師曰。放放三十棒　問如何是三",
    "X81n1571_020:0593b22": "寶。師曰。汝是甚麼寶。曰不識。師曰。土木瓦礫　師著",
    "X81n1571_020:0593b23": "語要搜元拈古代別等。盛行叢林。宋太宗至道丁酉",
    "X81n1571_020:0593b24": "九月示疾。聲鐘集眾。乃曰。老僧三處住持。三十餘年。",
    "X81n1571_020:0593c01": "十方兄弟。相聚話道。主事頭首。勤心贊助。老僧今日",
    "X81n1571_020:0593c02": "火風相逼。特與諸人相見。諸人還見麼。今日若見。是",
    "X81n1571_020:0593c03": "末後方便。諸人向甚麼處見。為向四大五陰處見。六",
    "X81n1571_020:0593c04": "入十二處見。這裏若見。可謂雲居山二十年間。後學",
    "X81n1571_020:0593c05": "有賴。吾去後。山門大眾。分付契瓌。開堂住持。凡事勤",
    "X81n1571_020:0593c06": "而行之。各自努力。珍重。大眾纔散。師歸西挾而逝。塔",
    "X81n1571_020:0593c07": "于本山。壽六十九。臘四十八。",
    "X81n1571_020:0593c08": "靈隱聳禪師法嗣",
    "X81n1571_020:0593c09": "杭州功臣院道慈禪師僧問。師登寶座。大眾咸臻。便",
    "X81n1571_020:0593c10": "請舉揚宗教。師曰。大眾證明。曰恁麼則亘古亘今也。",
    "X81n1571_020:0593c11": "師曰。也須領話。",
    "X81n1571_020:0593c12": "秀州羅漢院願昭禪師錢塘人。上堂。山河大地。是真",
    "X81n1571_020:0593c13": "善知識。時常說法。時時度人。不妨諸上座參取。僧問。",
    "X81n1571_020:0593c14": "羅漢家風。請師一句。師曰。喜禾合穗。上國傳芳。曰此",
    "X81n1571_020:0593c15": "猶是喜禾家風。如何是羅漢家風。師曰。或到諸方。分",
    "X81n1571_020:0593c16": "明舉似　後住杭州香嚴寺。僧問。不立纖塵。請師直",
    "X81n1571_020:0593c17": "道。師曰。眾人笑汝。曰如何領會。師曰。還我話頭來。",
    "X81n1571_020:0593c18": "處州報恩院師智禪師僧問。如何是和尚家風。師曰",
    "X81n1571_020:0593c19": "誰人不見　問如何是一相三昧。師曰。青黃赤白。曰",
    "X81n1571_020:0593c20": "一相何在。師曰。汝却靈利　問祖祖相傳傳祖印。師",
    "X81n1571_020:0593c21": "今法嗣嗣何人。師曰。靈鷲峰前。月輪皎皎。",
    "X81n1571_020:0593c22": "衢州瀫寧可先禪師僧問。如何是瀫寧家風。師曰。謝",
    "X81n1571_020:0593c23": "指示　問如何是西來意。師曰。怪老僧甚麼處。曰學",
    "X81n1571_020:0593c24": "人不會。乞師方便。師曰。適來豈不是問西來意。",
    "X81n1571_020:0594a01": "杭州光孝院道端禪師僧問。如何是佛。師曰。高聲問",
    "X81n1571_020:0594a02": "著。曰莫便是也無。師曰。沒交涉。後住靈隱。示滅。",
    "X81n1571_020:0594a03": "杭州西山保清院遇寧禪師開堂陞座。有二僧一時",
    "X81n1571_020:0594a04": "禮拜。師曰。二人俱錯。僧擬進語。師便下座。",
    "X81n1571_020:0594a05": "福寧州支提壅熙辯隆禪師明州人。上堂。巍巍實相。",
    "X81n1571_020:0594a06": "畐塞虗空。金剛之體。無有破壞。大眾還見不見。若言",
    "X81n1571_020:0594a07": "見也。且實相之體。本非青黃赤白長短方圓。亦非見",
    "X81n1571_020:0594a08": "聞覺知之法。且作麼生。說箇見底道理。若言不見。又",
    "X81n1571_020:0594a09": "道。巍巍實相。畐塞虗空。為甚麼不見　僧問。如何是",
    "X81n1571_020:0594a10": "向上一路。師曰。脚下底。曰恁麼則尋常履踐。師曰。莫",
    "X81n1571_020:0594a11": "錯認　問如何是堅密身。師曰。倮倮地。曰恁麼則不",
    "X81n1571_020:0594a12": "密也。師曰。見箇甚麼。",
    "X81n1571_020:0594a13": "杭州瑞龍院希圓禪師僧問。如何是和尚家風。師曰。",
    "X81n1571_020:0594a14": "特謝闍黎借問。曰借問則不無家風作麼生。師曰。瞌",
    "X81n1571_020:0594a15": "睡漢。",
    "X81n1571_020:0594a16": "歸宗柔禪師法嗣",
    "X81n1571_020:0594a17": "南康軍羅漢行林祖印禪師僧問。天垂甘露。地涌七",
    "X81n1571_020:0594a18": "珍。是甚麼人分上事。師曰。謝汝相報。曰恁麼則佛子",
    "X81n1571_020:0594a19": "住此地。即是佛受用去也。師曰。更須子細　上堂。纔",
    "X81n1571_020:0594a20": "坐忽有猫兒跳上身。師提起。示眾曰。昔日南泉親斬",
    "X81n1571_020:0594a21": "却。今朝耶舍示元徒。而今賣與諸禪客文契。分明要",
    "X81n1571_020:0594a22": "也無。良久。拋下猫兒。便下座。",
    "X81n1571_020:0594a23": "明州天童新禪師僧問。如何是密作用。師曰。何曾密。",
    "X81n1571_020:0594a24": "　問心徑未通時如何。師曰。甚麼物礙汝　問求之",
    "X81n1571_020:0594b01": "不得時如何。師曰。用求作麼。曰如何即是。師曰。何曾",
    "X81n1571_020:0594b02": "失却　問如何是天童境。師曰。雲無人種生何極。水",
    "X81n1571_020:0594b03": "有誰教去不回。",
    "X81n1571_020:0594b04": "杭州功臣覺軻心印禪師僧問。祖師不在東西山。未",
    "X81n1571_020:0594b05": "審。在甚麼處。師曰。且討　問如何是天真佛。師曰。爭",
    "X81n1571_020:0594b06": "敢裝點。",
    "X81n1571_020:0594b07": "明州天童清簡禪師錢塘張氏子。師為事孤潔。時謂",
    "X81n1571_020:0594b08": "之簡浙客。僧問。如何是祖師西來意。師曰。不欲向汝",
    "X81n1571_020:0594b09": "道。曰請和尚道。師曰。達磨不可再來也　師晚居雪",
    "X81n1571_020:0594b10": "竇而終。塔于寺之東隅。",
    "X81n1571_020:0594b11": "百丈恒禪師法嗣",
    "X81n1571_020:0594b12": "廬山棲賢澄湜禪師建寧人。僧問。趙州石橋。度驢度",
    "X81n1571_020:0594b13": "馬。三峽石橋。當度何人。師曰。蝦蟇蚯蚓。曰恁麼則物",
    "X81n1571_020:0594b14": "物盡沾恩。師曰。踏不著　問仙洞昨朝師罷唱。棲賢",
    "X81n1571_020:0594b15": "今日請師宣。師曰。來日又作麼生。曰未審。如何領會。",
    "X81n1571_020:0594b16": "師曰。箭過新羅　問如何是佛。師曰。張三李四　問",
    "X81n1571_020:0594b17": "古人斬蛇意旨如何。師曰。猶未知痛痒　問此是選",
    "X81n1571_020:0594b18": "佛場。心空及第歸。學人如何得及第歸。師曰。不才謹",
    "X81n1571_020:0594b19": "退　晚參眾集。師曰。早晨不與諸人相見。今晚不可",
    "X81n1571_020:0594b20": "無言。便下座　問毗目仙人。執善財手。見微塵諸佛。",
    "X81n1571_020:0594b21": "祇如未執手時。見箇甚麼。師曰。如今又見箇甚麼",
    "X81n1571_020:0594b22": "　上堂。良久曰。幸好一盤飯。不可糝椒薑。雖然如此試",
    "X81n1571_020:0594b23": "唼噉看。便下座　師性高簡。律身精嚴。動不違法度。",
    "X81n1571_020:0594b24": "暮年三終藏經。以坐閱為未敬。則立誦行披之。黃龍",
    "X81n1571_020:0594c01": "南。初游方。從之屢年。故其平生所為。多取法焉。",
    "X81n1571_020:0594c02": "蘇州萬壽德興禪師上堂。僧問。如何是佛。師曰。大眾",
    "X81n1571_020:0594c03": "一時瞻仰。問如何是和尚為人一句。師曰。汝且自為。",
    "X81n1571_020:0594c04": "乃曰。問答俱備。其誰得意。若向他求。還成特地。老僧",
    "X81n1571_020:0594c05": "久處深山。比為藏拙。何期今日入到萬壽門下。可謂",
    "X81n1571_020:0594c06": "藏之不得。既藏不得。分明露現。未審。諸人阿誰先見。",
    "X81n1571_020:0594c07": "如有見處。出來對眾。吐露箇消息。良久曰。久立珍重。",
    "X81n1571_020:0594c08": "越州雲門雍熈永禪師僧問。師子未出窟時如何。師",
    "X81n1571_020:0594c09": "曰。且莫哮吼。曰出窟後如何。師曰。退後著　問如何",
    "X81n1571_020:0594c10": "是古佛徑路。師曰。誰不履踐　問如何是學人休心",
    "X81n1571_020:0594c11": "息意處。師曰。拗折拄杖得也未　問心王出勅時如",
    "X81n1571_020:0594c12": "何。師曰。更宣一徧看　問如何是決定義。師曰。不可",
    "X81n1571_020:0594c13": "執著　問如何是佛法大意。師曰。此意不小。",
    "X81n1571_020:0594c14": "永明潛禪師法嗣",
    "X81n1571_020:0594c15": "杭州千光王寺瓌省禪師溫州鄭氏子。幼歲出家。精",
    "X81n1571_020:0594c16": "究律部。棲心於圓頓止觀。後閱楞嚴。文理宏濬。未能",
    "X81n1571_020:0594c17": "洞曉。一夕就案假。寐夢中見日輪自空而降。開口吞",
    "X81n1571_020:0594c18": "之。自是發悟。差別義門。渙然無滯。後參永明。永明唯",
    "X81n1571_020:0594c19": "印前解。無別指喻。以忠懿王所遺衲衣。授之表信",
    "X81n1571_020:0594c20": "　住後。上堂。諸上座。佛法無別。昔之日月。今之日月。昔",
    "X81n1571_020:0594c21": "日風雨。今日風雨。昔日上座。今日上座。舉亦了。說亦",
    "X81n1571_020:0594c22": "了。一切成現好。珍重　宋太祖開寶壬申七月。寶樹",
    "X81n1571_020:0594c23": "浴池。忽現其前。師曰。凡所有相。皆是虗妄。越三日。示",
    "X81n1571_020:0594c24": "疾。集眾言別。安坐而逝。闍維。收舍利建塔。壽六十七。",
    "X81n1571_020:0595a01": "衢州鎮境志澄禪師僧問。如何是定乾坤底劒。師曰。",
    "X81n1571_020:0595a02": "不漏[糸*系]髮。曰用者如何。師曰。不知　因普請次。僧問。",
    "X81n1571_020:0595a03": "鋤頭損傷蝦蟇蚯蚓。還有罪也無。師曰。阿誰下手。曰",
    "X81n1571_020:0595a04": "恁麼則無罪過。師曰。因果歷然　後遷杭州西山寶",
    "X81n1571_020:0595a05": "雲寺。上賜紫。署積善大師。",
    "X81n1571_020:0595a06": "明州崇福院塵祥禪師上堂。諸禪德。見性周徧。聞性",
    "X81n1571_020:0595a07": "亦然。洞徹十方。無內無外。所以古人道。隨緣無作。動",
    "X81n1571_020:0595a08": "寂常真。如此施為。全真智用。僧問。如何是本來人。師",
    "X81n1571_020:0595a09": "曰。堂堂六尺甚分明。曰祇如本來人。還依如此相貌",
    "X81n1571_020:0595a10": "也無。師曰。汝喚甚麼作本來人。曰乞師方便。師曰。教",
    "X81n1571_020:0595a11": "誰方便。",
    "X81n1571_020:0595a12": "報恩明禪師法嗣",
    "X81n1571_020:0595a13": "福州保明院道誠通法禪師上堂。如為一人。眾多亦",
    "X81n1571_020:0595a14": "然。珍重。僧問。圓音普震。三等齊聞。竺土僊心。請師密",
    "X81n1571_020:0595a15": "付。師良久。僧曰。恁麼則意馬已成於寶馬。心牛頓作",
    "X81n1571_020:0595a16": "於白牛去也。師曰。七顛八倒。曰若然者幾昭哂笑。師",
    "X81n1571_020:0595a17": "曰。禮拜了退　問如何是和尚西來意。師曰。我不曾",
    "X81n1571_020:0595a18": "到西天。曰如何是學人西來意。師曰。汝在東土多少",
    "X81n1571_020:0595a19": "時。",
    "X81n1571_020:0595a20": "報慈言導師法嗣",
    "X81n1571_020:0595a21": "南康軍雲居義能禪師上堂。不用上來。堂中憍陳如",
    "X81n1571_020:0595a22": "上座。為諸上座。轉第一義法輪。還得麼。若信得及各",
    "X81n1571_020:0595a23": "自歸堂參取。下座後。却問一僧。祇如山僧適來。教上",
    "X81n1571_020:0595a24": "座參取聖僧。聖僧還道箇甚麼。僧曰。特謝和尚再舉",
    "X81n1571_020:0595b01": "　問如何是佛。師曰。即心是佛。曰學人不會。乞師方",
    "X81n1571_020:0595b02": "便。師曰。方便呼為佛。回光返照看。身心是何物。",
    "X81n1571_020:0595b03": "崇壽稠禪師法嗣",
    "X81n1571_020:0595b04": "泉州雲臺山令岑禪師僧問。如何是雲臺境。師曰。前",
    "X81n1571_020:0595b05": "山後山。曰如何是境中人。師曰。瞌睡漢。",
    "X81n1571_020:0595b06": "杭州資國圓進山主僧問。丹霞燒木佛。意旨如何。師",
    "X81n1571_020:0595b07": "曰。招因帶果　問庭前栢樹子。意旨如何。師曰。碧眼",
    "X81n1571_020:0595b08": "胡僧笑點頭　問古人道。東家作驢。西家作馬。意旨",
    "X81n1571_020:0595b09": "如何。師曰。相識滿天下。",
    "X81n1571_020:0595b10": "報恩安禪師法嗣",
    "X81n1571_020:0595b11": "廬山棲賢道堅禪師有官人問。某甲收金陵布陣殺",
    "X81n1571_020:0595b12": "人無數。還有罪也無。師曰。老僧祇管看　問如何是",
    "X81n1571_020:0595b13": "祖師西來意。師曰。洋瀾左蠡。無風浪起。",
    "X81n1571_020:0595b14": "廬山歸宗慧誠禪師楊州崔氏子。開堂日。於法堂前。",
    "X81n1571_020:0595b15": "謂眾曰。天人得道。以此為證。恁麼便散去。已是周遮。",
    "X81n1571_020:0595b16": "其如未曉。即為重說。遂陞座。僧問。知郡臨筵。請師演",
    "X81n1571_020:0595b17": "法。師曰。我不及汝。問如何是佛。師曰。如何不是。問如",
    "X81n1571_020:0595b18": "何是祖師西來意。師曰。不知乃曰。問話且住。直饒問",
    "X81n1571_020:0595b19": "到窮劫。問也不著。答到窮劫。答也不及。何以故。祇為",
    "X81n1571_020:0595b20": "諸人各有本分事。圓滿十方。亘古亘今。乃至諸佛也",
    "X81n1571_020:0595b21": "不敢錯悞。諸人便謂之頂族。祇是助發上座。所以道。",
    "X81n1571_020:0595b22": "十方法界諸有情。念念以證善逝果。彼既丈夫。我亦",
    "X81n1571_020:0595b23": "爾。何得自輕而退屈。諸上座。不要退屈。信取便休。祖",
    "X81n1571_020:0595b24": "師西來。祇道見性成佛。其餘所說。不及此說。更有箇",
    "X81n1571_020:0595c01": "奇特方便。舉似諸人。良久曰。分明記取。若到諸方。不",
    "X81n1571_020:0595c02": "得錯舉。久立珍重　僧問。不通風處如何過得。師曰。",
    "X81n1571_020:0595c03": "汝從甚麼處來　僧舉南泉問鄧隱。峰曰。銅缾是境。",
    "X81n1571_020:0595c04": "缾中有水。不得動著。境與老僧。將水來。峰便拈缾瀉",
    "X81n1571_020:0595c05": "水。未審。此意如何。師曰。鄧隱峰甚奇怪。要且亂瀉",
    "X81n1571_020:0595c06": "　師住持十四年。常五百眾。宋真宗景德丁未三月十",
    "X81n1571_020:0595c07": "八。上堂辭眾。安然而化。壽六十七。臘五十二。全身塔",
    "X81n1571_020:0595c08": "于本山。",
    "X81n1571_020:0595c09": "長安規禪師法嗣",
    "X81n1571_020:0595c10": "廬州長安院辯實禪師僧問。如何是祖師西來意。師",
    "X81n1571_020:0595c11": "曰。少室靈峰住九霄。",
    "X81n1571_020:0595c12": "潭州雲葢用清禪師河州趙氏子。僧問。有一人在萬",
    "X81n1571_020:0595c13": "丈井底。如何出得。師曰。且喜得相見。曰恁麼則穿雲",
    "X81n1571_020:0595c14": "透月去也。師曰。三十三天事作麼生。僧無對。師曰。謾",
    "X81n1571_020:0595c15": "語作麼　問如何是雲葢境。師曰。門外三泉井。曰如",
    "X81n1571_020:0595c16": "何是境中人。師曰。童行作子　示眾。雲葢鎖口訣。擬",
    "X81n1571_020:0595c17": "議皆腦裂。拍手趂虗空。雲露西山月。僧問。如何是鎖",
    "X81n1571_020:0595c18": "口訣。師曰。徧天徧地。曰恁麼則石人點頭。露柱拍手",
    "X81n1571_020:0595c19": "去也。師曰。一缾淨水一爐香。曰此猶是井底蝦蟇。師",
    "X81n1571_020:0595c20": "曰。勞煩大眾　師常節飲食。隨眾二時。但展鉢而已。",
    "X81n1571_020:0595c21": "或逾年月。亦不調練服餌。無妨作務。有請必開。即便",
    "X81n1571_020:0595c22": "飽食而亡拘執。宋太宗至道丙申四月二日示寂。建",
    "X81n1571_020:0595c23": "塔本山。",
    "X81n1571_020:0595c24": "雲居錫禪師法嗣",
    "X81n1571_020:0596a01": "台州般若從進禪師僧問。古澗寒泉時如何。師曰。切",
    "X81n1571_020:0596a02": "忌飲著。曰飲著又如何。師曰喪却汝性命。",
    "X81n1571_020:0596a03": "越州清化志超禪師僧問。如何是佛師。曰汝是甚麼",
    "X81n1571_020:0596a04": "人。曰莫便是也無。師曰。是即沒交涉。",
    "X81n1571_020:0596a05": "南嶽下十一世",
    "X81n1571_020:0596a06": "長壽彥禪師法嗣",
    "X81n1571_020:0596a07": "蘇州長壽法齊禪師婺州丁氏子。始講明門因明二",
    "X81n1571_020:0596a08": "論。尋置遊方。受心印於廣法。節使錢仁。奉禮請繼廣",
    "X81n1571_020:0596a09": "法住持。開堂日。有百法座主問。令公請命。四眾雲臻。",
    "X81n1571_020:0596a10": "向上宗乘。請師舉唱。師曰。百法明門論。曰畢竟作麼",
    "X81n1571_020:0596a11": "生。師曰。一切法無我　問城東老母。與佛同生。為甚",
    "X81n1571_020:0596a12": "麼却不見佛。師曰。不見即道。曰恁麼則見去也。師曰。",
    "X81n1571_020:0596a13": "城東老母。與佛同生　宋真宗咸平庚子十二月十",
    "X81n1571_020:0596a14": "一日示滅。壽八十九。臘七十二。",
    "X81n1571_020:0596a15": "雲居齊禪師法嗣",
    "X81n1571_020:0596a16": "南康雲居契壞禪師僧問。路逢死蛇莫打殺。無底籃",
    "X81n1571_020:0596a17": "子盛將歸。未審。師還受也無。師曰。你甚麼處得來。曰",
    "X81n1571_020:0596a18": "恁麼則不虗施也。師曰。却且提取去　問如何是佛。",
    "X81n1571_020:0596a19": "師曰。讚歎不及。曰莫祇這箇便是麼。師曰。不令人讚",
    "X81n1571_020:0596a20": "歎。",
    "X81n1571_020:0596a21": "杭州靈隱文勝慈濟禪師僧問。古鑑未磨時如何。師",
    "X81n1571_020:0596a22": "曰。古鑑。曰磨後如何。師曰。古鑑。曰未審。分不分。師曰。",
    "X81n1571_020:0596a23": "更照看　問如何是和尚家風。師曰。莫訝荒疎。曰忽",
    "X81n1571_020:0596a24": "遇客來作麼生。師曰。喫茶去。",
    "X81n1571_020:0596b01": "明州瑞巖義海禪師霅川胡氏子。造雲居法席。居問。",
    "X81n1571_020:0596b02": "甚麼物恁麼來。師於言下大悟。有頌呈曰。雲居甚麼",
    "X81n1571_020:0596b03": "物。問著頭恍惚。直下便承當。猶是生埋沒。出世住報",
    "X81n1571_020:0596b04": "本。僧問。如何是祖師西來意。師曰。若到諸方。但道報",
    "X81n1571_020:0596b05": "本不解答話　問如何是和尚家風。師曰。無忌諱。曰",
    "X81n1571_020:0596b06": "忽遇觸忤。又且如何。師曰。不解作客勞煩主人　問",
    "X81n1571_020:0596b07": "釋迦掩室於摩竭。淨名杜口於毗耶。未審。如何示眾。",
    "X81n1571_020:0596b08": "師曰。汝不欲我開談。曰未曉師機。師曰。且退　問如",
    "X81n1571_020:0596b09": "何是無位真人。師曰。這裏無安排你處。",
    "X81n1571_020:0596b10": "明州廣慧志全禪師杭州衛氏子。上堂。僧問。如何是",
    "X81n1571_020:0596b11": "衲僧本分事。師曰。你莫鈍置我。僧禮拜。師曰。却是大",
    "X81n1571_020:0596b12": "眾鈍置闍黎。便下座　問賊不打貧兒家時如何。師",
    "X81n1571_020:0596b13": "曰。說向人也不信。僧曰。恁麼則禮拜而退。師曰。得箇",
    "X81n1571_020:0596b14": "甚麼。",
    "X81n1571_020:0596b15": "明州大梅保福居煦禪師僧問。古人面壁意旨如何。",
    "X81n1571_020:0596b16": "師曰。但恁麼會。曰未審。如何領會。師曰。禮拜著。",
    "X81n1571_020:0596b17": "處州南明惟宿禪師僧問。法法不隱藏。古今常顯露。",
    "X81n1571_020:0596b18": "如何是顯露底法。師曰。見示大眾。曰恁麼則學人謹",
    "X81n1571_020:0596b19": "退也。師曰。知過必改　問如何是南明境。師曰。霧卷",
    "X81n1571_020:0596b20": "蓮峰碧。巖開石鏡明。",
    "X81n1571_020:0596b21": "南康府廬山萬杉廣智禪師上堂。僧問。如何是西來",
    "X81n1571_020:0596b22": "的的意。師曰。大眾總聞。問如何是最初句。師曰。此問",
    "X81n1571_020:0596b23": "在後。問如何是文殊門。師曰。千聖皆從此入。曰入後",
    "X81n1571_020:0596b24": "如何。師曰。想你不識。僧禮拜。師曰灼然。乃曰。世尊良",
    "X81n1571_020:0596c01": "久。迦葉起來白椎。馬祖纔坐百尺。出來捲席。可謂摩",
    "X81n1571_020:0596c02": "竭陀令已行。不可更教山僧。重下註脚然雖久參高",
    "X81n1571_020:0596c03": "士。莫訝周遮後學。上座也須著些精彩。更若繁詞。愈",
    "X81n1571_020:0596c04": "恐不及。珍重。",
    "X81n1571_020:0596c05": "四明金鵝虗白禪師僧問。如何是直截一路。師曰。鳥",
    "X81n1571_020:0596c06": "道羊腸。曰如何是一體。師曰。驢騾猪狗。曰恁麼則四",
    "X81n1571_020:0596c07": "生六道去也。師曰。瘂。",
    "X81n1571_020:0596c08": "姑蘇翠峰山洪禪師僧問。如何是翠峰境。師曰。祇聞",
    "X81n1571_020:0596c09": "鶯鳥語。不見報春來　問如何是祖師西來意。師曰。",
    "X81n1571_020:0596c10": "堪嗟立雪僧。",
    "X81n1571_020:0596c11": "荊門軍清溪清禪師僧問。古路坦然。如何履踐。曰你",
    "X81n1571_020:0596c12": "是行脚僧。",
    "X81n1571_020:0596c13": "支提隆禪師法嗣",
    "X81n1571_020:0596c14": "杭州靈隱玄本禪師僧問。蚌含未剖時如何。師曰。光",
    "X81n1571_020:0596c15": "從何來　問臨濟入門便喝。德山入門便棒。此意如",
    "X81n1571_020:0596c16": "何。師曰。天晴不肯去。師見僧看經。乃問。看甚麼經。僧",
    "X81n1571_020:0596c17": "無語。乃示頌曰。看經不識經。徒勞損眼睛。欲得不損",
    "X81n1571_020:0596c18": "眼。分明識取經。",
    "X81n1571_020:0596c19": "羅漢林禪師法嗣",
    "X81n1571_020:0596c20": "臨江軍慧力院紹珍禪師僧問。金鷄未鳴時如何。師",
    "X81n1571_020:0596c21": "曰。是何時節。曰鳴後如何。師曰。却不知時　問師子",
    "X81n1571_020:0596c22": "未出窟時如何。師曰。在那裏。曰出窟後如何。師曰。且",
    "X81n1571_020:0596c23": "走。",
    "X81n1571_020:0596c24": "洪州大寧院慶璁禪師僧問。道泰不傳天子令。時人",
    "X81n1571_020:0597a01": "盡唱太平歌。未審。師今意旨如何。師曰。山僧罪過",
    "X81n1571_020:0597a02": "　問如何是佛。師曰。須彌山　上堂。生死涅槃。猶如昨",
    "X81n1571_020:0597a03": "夢。且道。三世諸佛。釋迦老子。有甚麼長處。雖然如是。",
    "X81n1571_020:0597a04": "莫錯會好。拍手一下。便下座　問承古有言。東山西",
    "X81n1571_020:0597a05": "嶺青。未審。意旨如何。師曰。東山西嶺青。雨下却天晴。",
    "X81n1571_020:0597a06": "更問箇中意。鵓鳩生鷂鷹。",
    "X81n1571_020:0597a07": "揚州儀真長蘆贊禪師上堂。僧問。拈椎舉拂即不問。",
    "X81n1571_020:0597a08": "如何是喝散白雲的意氣。師曰。且喫棒。曰爭奈人天",
    "X81n1571_020:0597a09": "大眾何。師曰。罪不重科　問如何是佛法大意。師曰。",
    "X81n1571_020:0597a10": "老僧奉聖旨開堂。曰恁麼則天人群生類。皆承此恩",
    "X81n1571_020:0597a11": "力。師曰。知恩方解報恩。問一棒打破虗空時如何。師",
    "X81n1571_020:0597a12": "曰。太費力生。曰恁麼則百雜碎。師曰。祇為終日區區。",
    "X81n1571_020:0597a13": "乃曰。起動大眾。若於佛法中。也無可伸剖。諸人盡是",
    "X81n1571_020:0597a14": "久參。先德達佛知見。更教這裏譚禪說道。實為舉足",
    "X81n1571_020:0597a15": "動步。不離道場。乃至林間宴坐經行。無非佛事。良久",
    "X81n1571_020:0597a16": "曰。參。",
    "X81n1571_020:0597a17": "福州支提昭愛禪師僧問。如何是佛。師曰。牛兒不識",
    "X81n1571_020:0597a18": "虎　問如何是和尚家風。師曰。臂長衫袖短。曰忽遇",
    "X81n1571_020:0597a19": "客來如何。師曰。離中虗。坎中滿。",
    "X81n1571_020:0597a20": "福州靈峰道誠禪師僧問。祖祖相傳傳祖印。師今得",
    "X81n1571_020:0597a21": "法嗣何人。師曰。那箇恁麼道。曰秖如道吾有正法眼",
    "X81n1571_020:0597a22": "藏。付矚迦葉。又作麼生。師曰。不妨具眼。曰千聖不傳",
    "X81n1571_020:0597a23": "方是的。一言合道未為真。師曰。早是不合也。",
    "X81n1571_020:0597a24": "袁州仰山擇和禪師僧問。如何是祖師西來意。師曰。",
    "X81n1571_020:0597b01": "君子不廢游　問如來藏中。以何為佛事。師曰。香風",
    "X81n1571_020:0597b02": "吹萎花。曰皆因今日也。師曰。更雨新好者　問如何",
    "X81n1571_020:0597b03": "是佛。師曰。真書梵字　示眾。法本不生。今則無滅。無",
    "X81n1571_020:0597b04": "滅無生。眼中金屑。古佛家風。青天明月。",
    "X81n1571_020:0597b05": "袁州崇勝道珍禪師僧問。如何是佛師。曰更向什麼",
    "X81n1571_020:0597b06": "處覓。曰莫秖者便是麼。師曰。沒交涉。",
    "X81n1571_020:0597b07": "成都綿州富樂智靜禪師僧問。如何是佛法大意。師",
    "X81n1571_020:0597b08": "曰。六耳不同謀。曰意旨如何。師曰。逢人但恁麼舉。",
    "X81n1571_020:0597b09": "功臣軻禪師法嗣",
    "X81n1571_020:0597b10": "蘇州堯峰顥暹禪師僧問。學人乍入叢林。乞師一接。",
    "X81n1571_020:0597b11": "師曰。去　問承教有言。是法平等。無有高下。如何是",
    "X81n1571_020:0597b12": "平等法。師曰。堯峰高。寶華低。曰恁麼則却成高下去",
    "X81n1571_020:0597b13": "也。師曰。情知你恁麼會　聞雷聲示眾。還聞雷聲麼。",
    "X81n1571_020:0597b14": "還知起處麼。若知起處。便知身命落處。若也不知。所",
    "X81n1571_020:0597b15": "以古人道。不知天地者。剛道有乾坤。不如喫茶去。問",
    "X81n1571_020:0597b16": "如何是道。師曰。夕死可矣。問如何是金剛力士。師曰。",
    "X81n1571_020:0597b17": "這裏用不著。問亡僧遷化。向甚麼處去也。師曰。蒼天",
    "X81n1571_020:0597b18": "蒼天。乃曰。祇如末後僧。問亡僧遷化。向甚麼處去也。",
    "X81n1571_020:0597b19": "山僧向他。道蒼天蒼天。且道。意落在甚麼處。莫是悲",
    "X81n1571_020:0597b20": "傷遷逝。痛憶道人麼。若乃恁麼評論。實謂罔知去處。",
    "X81n1571_020:0597b21": "要知去處麼。更不用久立。歇去　上堂。冬去春來。樓",
    "X81n1571_020:0597b22": "閣門開。若也入得。不用徘徊。諸上座。還向這裏入得",
    "X81n1571_020:0597b23": "也未。若也入得。所以古人道。是處是彌勒無門無善",
    "X81n1571_020:0597b24": "財。若也入之未得。自是諸上座狂走。更不忉忉。久立",
    "X81n1571_020:0597c01": "珍重。",
    "X81n1571_020:0597c02": "蘇州吳江聖壽志昇禪師上堂。若論佛法。更有甚麼",
    "X81n1571_020:0597c03": "事。所以道。古今山河。古今日月。古今人倫。古今城郭。",
    "X81n1571_020:0597c04": "喚作平等法門。絕前後際。諸人還信得及麼。若信得",
    "X81n1571_020:0597c05": "及。依而行之。久立珍重。",
    "X81n1571_020:0597c06": "杭州功臣開化守如禪師上堂。召大眾曰。還知道聖",
    "X81n1571_020:0597c07": "僧同。諸人到這裏麼。既勞尊降。焉敢稽留。久立珍重。",
    "X81n1571_020:0597c08": "棲賢湜禪師法嗣",
    "X81n1571_020:0597c09": "杭州南山興教院惟一禪師僧問。佛未出世時如何。",
    "X81n1571_020:0597c10": "師曰。白雲數重。曰出世後如何。師曰。青山一朵　問",
    "X81n1571_020:0597c11": "如何是道。師曰。刺頭入荒草。曰如何是道中人。師曰。",
    "X81n1571_020:0597c12": "乾屎橛。曰大耳三藏。第三度為甚麼不見國師。師曰。",
    "X81n1571_020:0597c13": "脚跟下看。曰如何得見。師曰。草鞋跟斷。",
    "X81n1571_020:0597c14": "安吉州西余體柔禪師上堂。一人把火自燼其身。一",
    "X81n1571_020:0597c15": "人抱冰橫屍於路。進前即觸途成滯。退後即噎氣填",
    "X81n1571_020:0597c16": "胸。直得上天無路。入地無門。如今已不奈何也。良久",
    "X81n1571_020:0597c17": "曰。待得雪消去。自然春到來。",
    "X81n1571_020:0597c18": "真州定山惟素禪師上堂。僧問。如何是不遷義。師曰。",
    "X81n1571_020:0597c19": "暑往寒來。曰恁麼則遷去也。師曰。啼得血流無用處。",
    "X81n1571_020:0597c20": "問達磨心印師已曉。試舉家風對眾看。師曰。門前有",
    "X81n1571_020:0597c21": "箇長松樹。夜半子規來上啼。問知師洞達諸方旨。臨",
    "X81n1571_020:0597c22": "機不答舊時禪。如何是新奇。師曰。若到諸方。不得錯",
    "X81n1571_020:0597c23": "舉。曰學人慇懃於座右。莫不祇此是新奇。師曰。折草",
    "X81n1571_020:0597c24": "量天。問如何是定山境。師曰。清風滿院。曰忽遇客來。",
    "X81n1571_020:0598a01": "如何祇待。師曰。莫嫌冷淡。乃曰。若論家風與境。不易",
    "X81n1571_020:0598a02": "酬對。多見指定處所。教他不得自在。曾有僧問大隨。",
    "X81n1571_020:0598a03": "如何是和尚家風。隨曰。赤土畫簸箕。又曰。肚上不貼",
    "X81n1571_020:0598a04": "榜。且問。諸人作麼生會。更有夾山雲門臨濟風穴。皆",
    "X81n1571_020:0598a05": "有此話。播於諸方。各各施設不同。又作麼生會。法無",
    "X81n1571_020:0598a06": "畢轍。殊途同歸。若要省力易會。但識取自家桑梓。便",
    "X81n1571_020:0598a07": "能紹得家業。隨處解脫。應用現前。天地同根。萬物一",
    "X81n1571_020:0598a08": "體。喚作衲僧眼睛。綿綿不漏絲髮。苟或於此不明。徒",
    "X81n1571_020:0598a09": "自竛竮辛苦　僧問。如何是佛。師曰。含齒戴髮。曰恁",
    "X81n1571_020:0598a10": "麼則人人具足。師曰。遠之又遠　問牛頭未見四祖",
    "X81n1571_020:0598a11": "時如何。師曰。成家立業。曰見後如何。師曰。立業成家",
    "X81n1571_020:0598a12": "　問如何是定山路。師曰。峭曰。履踐者。如何師曰嶮",
    "X81n1571_020:0598a13": "　問無上法王。有大陀羅尼。名為圓覺。流出一切清",
    "X81n1571_020:0598a14": "淨真如。菩提涅槃。未審。圓覺從甚麼處流出。師曰。山",
    "X81n1571_020:0598a15": "僧頂戴有分。曰恁麼則信受奉行。師曰。依俙似曲纔",
    "X81n1571_020:0598a16": "堪聽　問十二時中。如何得與道相應。師曰。皇天無",
    "X81n1571_020:0598a17": "親。唯德是輔。曰恁麼則不假修證也。師曰。三生六十",
    "X81n1571_020:0598a18": "劫。",
    "X81n1571_020:0598a19": "衡州南嶽福嚴省賢禪師僧問。如何是福嚴境。師曰。",
    "X81n1571_020:0598a20": "畫也畫不及。曰如何是境中人。師曰。且仔細　問師",
    "X81n1571_020:0598a21": "唱誰家曲。宗風嗣阿誰。師曰。不因汝問。我也不說。曰",
    "X81n1571_020:0598a22": "恁麼則寶覺分枝去也。師曰。莫亂道。",
    "X81n1571_020:0598a23": "襄州仰山智齊禪師初參棲賢。賢問。汝是甚處人。師",
    "X81n1571_020:0598a24": "曰。安州人。賢曰。汝為甚却不安。師曰。今日轉見病源。",
    "X81n1571_020:0598b01": "賢曰。且莫強惺惺。師遂禮拜　有頌曰。有口不能言。",
    "X81n1571_020:0598b02": "無舌能解語。惺惺猶是夢何處有佛祖。",
    "X81n1571_020:0598b03": "淨土素禪師法嗣",
    "X81n1571_020:0598b04": "杭州淨土院惟正禪師秀州華亭黃氏子。幼從錢塘",
    "X81n1571_020:0598b05": "資聖如隷業。且將較藝於有司。如使禱觀音像。以求",
    "X81n1571_020:0598b06": "陰相。師謝曰。豈忍獨私於己哉。郡人朱紹安。聞而嘉",
    "X81n1571_020:0598b07": "歎。欲啟帑度之。師慨然曰。古之度人。以清機密旨。今",
    "X81n1571_020:0598b08": "反。是去古遠矣。吾墮三寶數。當有其時。已而遇祥符",
    "X81n1571_020:0598b09": "覃恩。得諧素志。獨擁毳袍。且弊同列慢之。師曰。佛乎。",
    "X81n1571_020:0598b10": "佛乎。儀相云乎哉。僧乎。僧乎。盛服云乎哉。厥後。有願",
    "X81n1571_020:0598b11": "輸奉歲時用度。俾繼如之院務。亦復謝曰。聞拓鉢乞",
    "X81n1571_020:0598b12": "食。未聞安坐以享。聞歷謁諸祖。未聞廢學自任。況我",
    "X81n1571_020:0598b13": "齒茂氣完。正在筋力為禮。非從事屋廬之秋也。於是。",
    "X81n1571_020:0598b14": "提策東引。學三觀於天台。復旋徑山。咨單傳之旨於",
    "X81n1571_020:0598b15": "老宿惟素。素董臨安功臣山淨土院。師輔相之。久而",
    "X81n1571_020:0598b16": "繼席焉。然為人高簡。律身精嚴。名卿巨公。多所推尊",
    "X81n1571_020:0598b17": "　葉內翰清臣牧金陵。迎師語道。一日葉曰。明日府",
    "X81n1571_020:0598b18": "有燕飲。師固奉律。能為我少留一日。欵清話否。師諾",
    "X81n1571_020:0598b19": "之。翌日遣使邀師。留一偈而返。曰昨日曾將今日期。",
    "X81n1571_020:0598b20": "出門倚杖又思惟。為僧祇合居巖谷。國士筵中甚不",
    "X81n1571_020:0598b21": "宜。坐客皆仰其標致　師識慮灑然。不牽世累。雅愛",
    "X81n1571_020:0598b22": "跨黃犢。出入軍。持巾鉢悉挂角上。市人爭觀之。師自",
    "X81n1571_020:0598b23": "若也。杭守蔣侍郎。甞與師為方外友。每往謁。至郡庭",
    "X81n1571_020:0598b24": "下犢。譚笑終日而去。蔣有詩曰。禪客尋常入舊都。黃",
    "X81n1571_020:0598c01": "牛角上挂缾盂。有時帶雪穿雲去。便好和雲畫作圖。",
    "X81n1571_020:0598c02": "師嘗作山中偈曰。橋上山萬層。橋下水千里。唯有白",
    "X81n1571_020:0598c03": "鷺鷥。見我常來此。平生製作三十卷。號錦溪集。又工",
    "X81n1571_020:0598c04": "書筆法勝絕。秦少游珍藏之。冬不擁爐。以荻花作毬。",
    "X81n1571_020:0598c05": "納足其中。客至共之。夏秋好玩月。盤膝大盆中浮池",
    "X81n1571_020:0598c06": "上。自旋其盆。吟笑達旦。率以為常。九峰韶。嘗客於院。",
    "X81n1571_020:0598c07": "一夕將臥。師邀之曰。月色如此。勞生擾擾。對之者能",
    "X81n1571_020:0598c08": "幾人。峰唯唯而已。久之。呼童子使熟炙。峰方饑。意作",
    "X81n1571_020:0598c09": "藥石。頃乃橘皮湯一盃。峰匿笑曰。無乃太清乎　有",
    "X81n1571_020:0598c10": "問。師以禪師名。乃不談禪何也。師曰。徒費言語吾懶。",
    "X81n1571_020:0598c11": "寧假曲折。但日夜煩萬象。為敷演耳。言語有間。而此",
    "X81n1571_020:0598c12": "法無盡。所謂造物無盡藏也　宋仁宗皇祐己丑孟",
    "X81n1571_020:0598c13": "夏八日。語眾曰。夫動以對靜。未始有極。吾一動。歷年",
    "X81n1571_020:0598c14": "六十有四。今靜矣。然動靜本何有哉。於是泊然而逝。",
    "X81n1571_020:0598c15": "南嶽下十二世",
    "X81n1571_020:0598c16": "靈隱勝禪師法嗣",
    "X81n1571_020:0598c17": "杭州靈隱延珊慧明禪師僧問。如何是道。師曰。道遠",
    "X81n1571_020:0598c18": "乎哉　問如何是正真一路。師曰。絲髮不通。曰恁麼",
    "X81n1571_020:0598c19": "則依而行之。師曰。莫亂走　上堂。與上座一線道。且",
    "X81n1571_020:0598c20": "作麼生持論佛法。若也水洩不通。便教上座。無安身",
    "X81n1571_020:0598c21": "立命處。當此之時祖。佛出頭來也。有二十棒分恁麼",
    "X81n1571_020:0598c22": "道。山僧還有過也無。不見世尊生下。周行七步。目顧",
    "X81n1571_020:0598c23": "四方。一手指天。一手指地云。天上天下。唯吾獨尊。雲",
    "X81n1571_020:0598c24": "門云。我當初若見。一棒打殺。與狗子喫却。何以如此",
    "X81n1571_020:0599a01": "貴圖天下太平。且道。雲門恁麼說話。有佛法道理也",
    "X81n1571_020:0599a02": "無。雖然如此。雲門祇具一隻眼。久立珍重。",
    "X81n1571_020:0599a03": "常州薦福院歸則禪師僧問。如何是祖師西來意。師",
    "X81n1571_020:0599a04": "曰。耳畔打鐘聲。",
    "X81n1571_020:0599a05": "杭州露隱蘊聰禪師僧問。如何是和尚家風。師曰。索",
    "X81n1571_020:0599a06": "喚即有。曰未審。有箇甚麼。師曰。天台楖栗　問古路",
    "X81n1571_020:0599a07": "重修時如何。師曰。平高就低。",
    "X81n1571_020:0599a08": "杭州古南清禪師僧問。西祖傳來。請師通信。師曰。汝",
    "X81n1571_020:0599a09": "道什麼來。曰恁麼則不通信去也。師曰。你不妨伶利。",
    "X81n1571_020:0599a10": "江寧保寧宗禪師僧問。如何是佛。師曰。更問什麼。曰",
    "X81n1571_020:0599a11": "莫只者便是也無。師曰。且莫虗頭。",
    "X81n1571_020:0599a12": "紹興石佛有邦禪師僧問。祖祖相傳傳祖印。師今得",
    "X81n1571_020:0599a13": "法嗣何人。師曰。布髮掩泥人盡委。曰恁麼則靈隱一",
    "X81n1571_020:0599a14": "枝。南明獨秀也。師曰。杓卜聽虗聲。",
    "X81n1571_020:0599a15": "江寧清涼慈化內舉禪師僧問。一法本無。萬法何有。",
    "X81n1571_020:0599a16": "未審。和尚說箇甚麼。師曰。汝記得甚分明。曰恁麼則",
    "X81n1571_020:0599a17": "一切不存去也。師曰。也不信汝。",
    "X81n1571_020:0599a18": "瑞巖海禪師法嗣",
    "X81n1571_020:0599a19": "明州翠巖嗣元禪師僧問。如何是祖師西來意。師曰。",
    "X81n1571_020:0599a20": "見錢買賣不曾賒。曰向上更有事也無。師曰。好不信",
    "X81n1571_020:0599a21": "人直。",
    "X81n1571_020:0599a22": "四明大梅文慧禪師僧問。祖祖相傳傳祖令。師今得",
    "X81n1571_020:0599a23": "法嗣何人。師曰。少人停當得。曰報本嫡了。師曰。適來",
    "X81n1571_020:0599a24": "向汝道什麼　問如何是大梅境。師曰。看曰如何是",
    "X81n1571_020:0599b01": "境中人。師曰。喫茶去。",
    "X81n1571_020:0599b02": "大梅煦禪師法嗣",
    "X81n1571_020:0599b03": "金華智者寺嗣如禪師僧問。如何是佛。師曰。量才補",
    "X81n1571_020:0599b04": "職。曰補後如何。師曰。天台杖子　問如何是真實之",
    "X81n1571_020:0599b05": "體。師曰。今日好寒天。曰意旨如何。師曰。千山萬山雪。",
    "X81n1571_020:0599b06": "漳江遠禪師法嗣",
    "X81n1571_020:0599b07": "蘇州萬壽法印守堅禪師僧問。如何是道。師曰。誰不",
    "X81n1571_020:0599b08": "履踐。曰如何是道中人。師曰。來千去萬。",
    "X81n1571_020:0599b09": "龍華乘禪師法嗣",
    "X81n1571_020:0599b10": "溫州靈巖宣密禪師僧問。優曇花折人皆委。祖令親",
    "X81n1571_020:0599b11": "行事若何。師曰。識法者懼。曰與麼則施行有據去也。",
    "X81n1571_020:0599b12": "師曰。人小膽大。",
    "X81n1571_020:0599b13": "南嶽下十三世",
    "X81n1571_020:0599b14": "智者如禪師法嗣",
    "X81n1571_020:0599b15": "金華承天澄月禪師僧問。如何是道。師曰。殘陽戀幽",
    "X81n1571_020:0599b16": "草。問如何是佛法大意。師曰。今年柴米貴　臨示寂。",
    "X81n1571_020:0599b17": "有偈曰。去也何之。住兮何所。去住何從。超然絕侶。臨",
    "X81n1571_020:0599b18": "岐一句向誰舉。銀潢夜白孤蟾吐。言畢。趺坐而逝。",
    "X81n1571_020:0599b19": "金華華藏虗外禪師僧問。知師久蘊囊中寶。今日當",
    "X81n1571_020:0599b20": "筵欲借看。師曰。剔起眉毛。曰見後如何。師曰。多少分",
    "X81n1571_020:0599b21": "明。",
    "X81n1571_020:0599b22": "金華淨土可嵩禪師有遺世偈曰。靈木無根。北斗有",
    "X81n1571_020:0599b23": "柄。大海波瀾。是余壽命。八尺丈六。誰凡誰聖。若問去",
    "X81n1571_020:0599b24": "住。春行秋令。珍重諸賢。形端表正。",
    "X81n1571_020:0599c01": "南嶽下十四世",
    "X81n1571_020:0599c02": "承天月禪師法嗣",
    "X81n1571_020:0599c03": "金華承天仲顏禪師僧問。梵王請佛。葢為群生。今日",
    "X81n1571_020:0599c04": "使君請和尚。當為何事。師曰。大眾知恩有分。曰恁麼",
    "X81n1571_020:0599c05": "則人天交接去也。師曰。闍黎不妨具眼。",
    "X81n1571_020:0599c07": "五燈全書卷第二十"
}