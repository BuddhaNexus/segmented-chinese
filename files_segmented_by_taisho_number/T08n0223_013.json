{
    "T08n0223_013:0313b02": "摩訶般若波羅蜜經卷第十三",
    "T08n0223_013:0313b04": "後秦龜茲國三藏鳩摩羅什譯",
    "T08n0223_013:0313b05": "45 聞持品聞持品第四十五丹本耳品",
    "T08n0223_013:0313b06": "爾時釋提桓因作是念：「若善男子、善女人得",
    "T08n0223_013:0313b07": "聞般若波羅蜜經耳者，是人於前世佛作",
    "T08n0223_013:0313b08": "功德，與善知識相隨。何況受持親近讀誦、",
    "T08n0223_013:0313b09": "正憶念、如說行，當知是善男子、善女人多親",
    "T08n0223_013:0313b10": "近諸佛。能得聽受親近讀誦乃至正憶念、",
    "T08n0223_013:0313b11": "如說修行、能問能答，當知是善男子、善女人",
    "T08n0223_013:0313b12": "於前世多供養親近諸佛故。聞是深般若",
    "T08n0223_013:0313b13": "波羅蜜不驚不怖不畏，當知是人亦於無",
    "T08n0223_013:0313b14": "量億劫行檀那波羅蜜、尸羅波羅蜜、羼提波",
    "T08n0223_013:0313b15": "羅蜜、毘梨耶波羅蜜、禪那波羅蜜、般若波羅",
    "T08n0223_013:0313b16": "蜜。」爾時舍利弗白佛言：「世尊！若有善男子、",
    "T08n0223_013:0313b17": "善女人聞是深般若波羅蜜不驚不怖不",
    "T08n0223_013:0313b18": "畏，聞已受持親近如說習行，當知是善男",
    "T08n0223_013:0313b19": "子、善女人如阿惟越致菩薩摩訶薩。何以",
    "T08n0223_013:0313b20": "故？世尊！是般若波羅蜜甚深，若先世不久",
    "T08n0223_013:0313b21": "行檀那波羅蜜、尸羅波羅蜜、羼提波羅蜜、毘",
    "T08n0223_013:0313b22": "梨耶波羅蜜、禪那波羅蜜、般若波羅蜜，終不",
    "T08n0223_013:0313b23": "能信解深般若波羅蜜。世尊！若有善男子、",
    "T08n0223_013:0313b24": "善女人呰毀深般若波羅蜜者，當知是人",
    "T08n0223_013:0313b25": "前世亦呰毀深般若波羅蜜。何以故？是善",
    "T08n0223_013:0313b28": "難不問諸佛及弟子：『云何應行檀那",
    "T08n0223_013:0313b29": "波羅蜜、尸羅波羅蜜、羼提波羅蜜、毘梨耶波羅",
    "T08n0223_013:0313c01": "蜜、禪那波羅蜜、般若波羅蜜？云何應修內",
    "T08n0223_013:0313c02": "空乃至云何應修無法有法空？云何應修",
    "T08n0223_013:0313c03": "四念處乃至云何應修八聖道分？云何應",
    "T08n0223_013:0313c04": "修佛十力乃至云何應修十八不共法？』」釋",
    "T08n0223_013:0313c05": "提桓因語舍利弗：「是深般若波羅蜜，若有善",
    "T08n0223_013:0313c06": "男子、善女人不久行檀那波羅蜜、尸羅波",
    "T08n0223_013:0313c07": "羅蜜、羼提波羅蜜、毘梨耶波羅蜜、禪那波羅",
    "T08n0223_013:0313c08": "蜜、般若波羅蜜，不行內空、外空乃至無法有",
    "T08n0223_013:0313c09": "法空，不行四禪、四無量心、四無色定，不行",
    "T08n0223_013:0313c10": "四念處乃至八聖道分，不行佛十力乃至十",
    "T08n0223_013:0313c11": "八不共法。如是人不信解是般若波羅蜜，",
    "T08n0223_013:0313c12": "有何可怪？大德舍利弗！我禮般若波羅蜜，",
    "T08n0223_013:0313c13": "禮般若波羅蜜是禮一切智。」佛告釋提桓",
    "T08n0223_013:0313c14": "因言：「如是，如是！憍尸迦！禮般若波羅蜜",
    "T08n0223_013:0313c15": "是禮一切智。何以故？憍尸迦！諸佛一切智",
    "T08n0223_013:0313c16": "皆從般若波羅蜜生，一切智即是般若波羅",
    "T08n0223_013:0313c17": "蜜。以是故，憍尸迦！善男子、善女人欲住一",
    "T08n0223_013:0313c18": "切智，當住般若波羅蜜。善男子、善女人欲",
    "T08n0223_013:0313c19": "生道種智，當習行般若波羅蜜。欲斷一切",
    "T08n0223_013:0313c20": "諸結及習，當習行般若波羅蜜。善男子、善女",
    "T08n0223_013:0313c21": "人欲轉法輪，當習行般若波羅蜜。善男子、",
    "T08n0223_013:0313c22": "善女人欲得須陀洹果、斯陀含果、阿那含果、",
    "T08n0223_013:0313c23": "阿羅漢果，當習行般若波羅蜜。欲得辟支",
    "T08n0223_013:0313c24": "佛道，當習行般若波羅蜜。欲教眾生令",
    "T08n0223_013:0313c25": "得須陀洹果、斯陀含果、阿那含果、阿羅漢果、",
    "T08n0223_013:0313c26": "辟支佛道，當習行般若波羅蜜。若善男子、善",
    "T08n0223_013:0313c27": "女人欲教眾生令得阿耨多羅三藐三菩",
    "T08n0223_013:0313c28": "提，若欲總攝比丘僧，當習行般若波羅蜜。」",
    "T08n0223_013:0313c29": "釋提桓因白佛言：「世尊！菩薩摩訶薩欲行",
    "T08n0223_013:0314a03": "羅波羅蜜、檀那波羅蜜？云何住內空、外空",
    "T08n0223_013:0314a04": "乃至無法有法空？云何住四禪、四無量心、四",
    "T08n0223_013:0314a05": "無色定、五神通？云何住四念處乃至八聖道",
    "T08n0223_013:0314a06": "分？云何住佛十力乃至十八不共法？世尊！菩",
    "T08n0223_013:0314a07": "薩摩訶薩云何習行般若波羅蜜乃至檀那",
    "T08n0223_013:0314a08": "波羅蜜，內空乃至十八不共法？」佛語釋提桓",
    "T08n0223_013:0314a09": "因言：「善哉，善哉！憍尸迦！汝能樂問是事，皆",
    "T08n0223_013:0314a10": "是佛神力。憍尸迦！若菩薩摩訶薩行般若波",
    "T08n0223_013:0314a11": "羅蜜時，若不住色中，為習行般若波羅蜜。",
    "T08n0223_013:0314a12": "若不住受想行識中，為習行般若波羅蜜。",
    "T08n0223_013:0314a13": "眼耳鼻舌身意、色聲香味觸法、眼界乃至意",
    "T08n0223_013:0314a14": "識界亦如是。憍尸迦！若菩薩摩訶薩不住",
    "T08n0223_013:0314a15": "般若波羅蜜中，為習般若波羅蜜。不住禪",
    "T08n0223_013:0314a16": "那波羅蜜中，為習禪那波羅蜜。不住毘",
    "T08n0223_013:0314a17": "梨耶波羅蜜中，為習毘梨耶波羅蜜。不住",
    "T08n0223_013:0314a18": "羼提波羅蜜中，為習羼提波羅蜜。不住尸",
    "T08n0223_013:0314a19": "羅波羅蜜中，為習尸羅波羅蜜。不住檀那",
    "T08n0223_013:0314a20": "波羅蜜中，為習檀那波羅蜜。如是，憍尸迦！",
    "T08n0223_013:0314a21": "是名菩薩摩訶薩不住般若波羅蜜中為",
    "T08n0223_013:0314a22": "習般若波羅蜜。憍尸迦！不住內空中為",
    "T08n0223_013:0314a23": "習內空，乃至不住無法有法空中為習無",
    "T08n0223_013:0314a24": "法有法空。不住四禪中為習四禪，不住",
    "T08n0223_013:0314a25": "四無量心中為習四無量心，不住四無色",
    "T08n0223_013:0314a26": "定中為習四無色定，不住五神通中為",
    "T08n0223_013:0314a27": "習五神通。不住四念處中為習四念處，",
    "T08n0223_013:0314a28": "乃至不住八聖道分中為習八聖道分。不",
    "T08n0223_013:0314a29": "住佛十力中為習佛十力，乃至不住十",
    "T08n0223_013:0314b01": "八不共法中為習十八不共法。何以故？憍",
    "T08n0223_013:0314b02": "尸迦！是菩薩不得色可住可習處，乃至十",
    "T08n0223_013:0314b03": "八不共法不得十八不共法可住可習處。",
    "T08n0223_013:0314b04": "復次，憍尸迦！菩薩摩訶薩不習色，若不習",
    "T08n0223_013:0314b05": "色是名習色。受想行識乃至十八不共法亦",
    "T08n0223_013:0314b06": "如是。何以故？是菩薩摩訶薩色前際不可",
    "T08n0223_013:0314b07": "得、中際不可得、後際不可得，乃至十八不",
    "T08n0223_013:0314b08": "共法亦如是。」舍利弗白佛言：「世尊！是般若",
    "T08n0223_013:0314b09": "波羅蜜甚深。」佛言：「色如甚深故，般若波羅",
    "T08n0223_013:0314b10": "蜜甚深。受想行識如甚深故，般若波羅蜜甚",
    "T08n0223_013:0314b11": "深。乃至十八不共法亦如是。」舍利弗言：「世",
    "T08n0223_013:0314b12": "尊！是般若波羅蜜難可測量。」佛言：「色難可",
    "T08n0223_013:0314b13": "測量故，般若波羅蜜難可測量。受想行識",
    "T08n0223_013:0314b14": "乃至十八不共法難可測量故，般若波羅蜜",
    "T08n0223_013:0314b15": "難可測量。」「世尊！是般若波羅蜜無量。」佛言：",
    "T08n0223_013:0314b16": "「色無量故，般若波羅蜜無量。受想行識乃至",
    "T08n0223_013:0314b17": "十八不共法無量故，般若波羅蜜無量。」佛告",
    "T08n0223_013:0314b18": "舍利弗：「若菩薩摩訶薩行般若波羅蜜時，不",
    "T08n0223_013:0314b19": "行色甚深，為行般若波羅蜜。不行受想行",
    "T08n0223_013:0314b20": "識乃至不行十八不共法甚深，為行般若",
    "T08n0223_013:0314b21": "波羅蜜。何以故？色甚深相為非色，受想行",
    "T08n0223_013:0314b22": "識乃至十八不共法甚深相為非十八不共",
    "T08n0223_013:0314b23": "法。如是不行，為行般若波羅蜜。舍利弗！若",
    "T08n0223_013:0314b24": "菩薩摩訶薩行般若波羅蜜時，不行色難",
    "T08n0223_013:0314b25": "測量，為行般若波羅蜜。不行受想行識乃",
    "T08n0223_013:0314b26": "至不行十八不共法難測量，為行般若波",
    "T08n0223_013:0314b27": "羅蜜。何以故？色難測量相為非色，受想",
    "T08n0223_013:0314b28": "行識乃至十八不共法難測量相為非十",
    "T08n0223_013:0314b29": "八不共法。舍利弗！若菩薩摩訶薩行般若波",
    "T08n0223_013:0314c01": "羅蜜時，不行色無量，為行般若波羅蜜。",
    "T08n0223_013:0314c02": "不行受想行識乃至不行十八不共法無",
    "T08n0223_013:0314c03": "量，為行般若波羅蜜。何以故？色是無量相",
    "T08n0223_013:0314c04": "為非色，受想行識乃至十八不共法無量相",
    "T08n0223_013:0314c05": "為非十八不共法。」舍利弗白佛言：「世尊！是",
    "T08n0223_013:0314c06": "般若波羅蜜甚深甚深相，難見難解，不可",
    "T08n0223_013:0314c07": "思量。不應在新發意菩薩前說。何以故？",
    "T08n0223_013:0314c08": "新發意菩薩聞是甚深般若波羅蜜，或當驚",
    "T08n0223_013:0314c09": "怖，心生疑悔，不信不行。是甚深般若波羅",
    "T08n0223_013:0314c10": "蜜，當在阿惟越致菩薩摩訶薩前說。是菩",
    "T08n0223_013:0314c11": "薩聞是甚深般若波羅蜜，不驚不怖、心不",
    "T08n0223_013:0314c12": "疑悔則能信行。」釋提桓因問舍利弗：「若在",
    "T08n0223_013:0314c13": "新發意菩薩摩訶薩前說是深般若波羅蜜，",
    "T08n0223_013:0314c14": "有何等過？」舍利弗報釋提桓因言：「憍尸迦！",
    "T08n0223_013:0314c15": "若在新發意菩薩前說是深般若波羅蜜，或",
    "T08n0223_013:0314c16": "當驚怖、呰毀不信，是新發意菩薩或有是",
    "T08n0223_013:0314c17": "處。若新發意菩薩聞是深般若波羅蜜，毀",
    "T08n0223_013:0314c18": "呰不信，種三惡道業。是業因緣故，久久難",
    "T08n0223_013:0314c19": "得阿耨多羅三藐三菩提。」釋提桓因問舍利",
    "T08n0223_013:0314c20": "弗：「頗有未受記菩薩摩訶薩聞是深般若波",
    "T08n0223_013:0314c21": "羅蜜不驚不怖者不？」舍利弗言：「如是，憍尸",
    "T08n0223_013:0314c22": "迦！若有菩薩摩訶薩聞是深般若波羅蜜",
    "T08n0223_013:0314c23": "不驚不怖，當知是菩薩得受阿耨多羅",
    "T08n0223_013:0314c24": "三藐三菩提記不久，不過一佛兩佛。」佛告",
    "T08n0223_013:0314c25": "舍利弗：「如是，如是！是菩薩摩訶薩久發意",
    "T08n0223_013:0314c26": "行六波羅蜜，多供養諸佛，聞是深般若波",
    "T08n0223_013:0314c27": "羅蜜不驚不怖不畏，聞即受持，如般若波",
    "T08n0223_013:0314c28": "羅蜜中所說行。」爾時舍利弗白佛言：「世尊！",
    "T08n0223_013:0314c29": "我欲說譬喻。如求菩薩道善男子、善女人，",
    "T08n0223_013:0315a01": "夢中修行般若波羅蜜，入禪定、勤精進、具",
    "T08n0223_013:0315a02": "足忍辱、守護於戒、行布施。修行內空、外空",
    "T08n0223_013:0315a03": "乃至坐於道場。當知是善男子、善女人近阿",
    "T08n0223_013:0315a04": "耨多羅三藐三菩提。何況菩薩摩訶薩欲得",
    "T08n0223_013:0315a05": "阿耨多羅三藐三菩提，覺時修行般若波羅",
    "T08n0223_013:0315a06": "蜜，入禪定、勤精進、具足忍辱、守護於戒、",
    "T08n0223_013:0315a07": "行布施，而不疾成阿耨多羅三藐三菩提",
    "T08n0223_013:0315a08": "坐於道場？世尊！善男子、善女人善根成就，",
    "T08n0223_013:0315a09": "得聞般若波羅蜜，受持乃至如說修行。當",
    "T08n0223_013:0315a10": "知是菩薩摩訶薩久發意種善根，多供養",
    "T08n0223_013:0315a11": "諸佛，與善知識相隨，是人能受持般若波",
    "T08n0223_013:0315a12": "羅蜜乃至正憶念，當知是人近受阿耨多羅",
    "T08n0223_013:0315a13": "三藐三菩提記。當知是善男子、善女人如阿",
    "T08n0223_013:0315a14": "惟越致菩薩摩訶薩，於阿耨多羅三藐三菩",
    "T08n0223_013:0315a15": "提不動轉，能得深般若波羅蜜，得已能受",
    "T08n0223_013:0315a16": "持讀誦乃至正憶念。世尊！譬如人欲過百",
    "T08n0223_013:0315a17": "由旬若二百三百四百由旬曠野嶮道，先見",
    "T08n0223_013:0315a18": "諸相，若放牧者、若壃界、若園林。如是等諸相",
    "T08n0223_013:0315a19": "故，知近城邑聚落。是人見是相已，作是念：",
    "T08n0223_013:0315a20": "『如我所見相，當知城邑聚落不遠。』心得安",
    "T08n0223_013:0315a21": "隱，不畏賊難惡虫飢渴。世尊！菩薩摩訶薩",
    "T08n0223_013:0315a22": "亦如是。若得是深般若波羅蜜受持讀誦乃",
    "T08n0223_013:0315a23": "至正憶念，當知近受得阿耨多羅三藐三",
    "T08n0223_013:0315a24": "菩提記不久，當知是菩薩摩訶薩，不應畏",
    "T08n0223_013:0315a25": "墮聲聞、辟支佛地。是諸先相，所謂甚深般",
    "T08n0223_013:0315a26": "若波羅蜜，得聞得見得受持乃至正憶念",
    "T08n0223_013:0315a27": "故。」佛告舍利弗：「如是，如是！汝更樂說者",
    "T08n0223_013:0315a28": "便說。」「世尊！譬如人欲見大海，發心往趣。不",
    "T08n0223_013:0315a29": "見樹相、不見山相，是人雖未見大海，知",
    "T08n0223_013:0315b01": "大海不遠。何以故？大海處平，無樹相、無山",
    "T08n0223_013:0315b02": "相故。如是，世尊！菩薩摩訶薩聞是深般若",
    "T08n0223_013:0315b03": "波羅蜜，受持乃至正憶念時，雖未佛前受",
    "T08n0223_013:0315b04": "劫數之記，若百劫千劫百千萬億劫，是菩薩",
    "T08n0223_013:0315b05": "自知近受阿耨多羅三藐三菩提記不久。何",
    "T08n0223_013:0315b06": "以故？『我得聞是深般若波羅蜜，受持讀誦",
    "T08n0223_013:0315b07": "乃至正憶念故。』世尊！譬如初春，諸樹故葉",
    "T08n0223_013:0315b08": "已墮，當知此樹新葉華果出在不久。何以",
    "T08n0223_013:0315b09": "故？見是諸樹先相故，知今不久華葉果出。",
    "T08n0223_013:0315b10": "是時閻浮提人見樹先相，皆悉歡喜。世尊！",
    "T08n0223_013:0315b11": "菩薩摩訶薩得聞是深般若波羅蜜，受持讀",
    "T08n0223_013:0315b12": "誦乃至正憶念、如說行，當知是菩薩善根成",
    "T08n0223_013:0315b13": "就，多供養諸佛。是菩薩應作是念：『先世善",
    "T08n0223_013:0315b14": "根所追，趣阿耨多羅三藐三菩提。以是因",
    "T08n0223_013:0315b15": "緣故，得見得聞是深般若波羅蜜，受持讀",
    "T08n0223_013:0315b16": "誦乃至正憶念、如說行。』是中諸天子曾見佛",
    "T08n0223_013:0315b17": "者，歡喜踊躍，作是念言：『先諸菩薩摩訶薩",
    "T08n0223_013:0315b18": "亦有如是受記先相，今是菩薩摩訶薩受",
    "T08n0223_013:0315b19": "阿耨多羅三藐三菩提記亦不久。』世尊！譬",
    "T08n0223_013:0315b20": "如母人懷妊，身體苦重、行步不便、坐起不",
    "T08n0223_013:0315b21": "安、眠食轉少，不憙語言、厭本所習，受",
    "T08n0223_013:0315b22": "苦痛故。有異母人見其先相，當知產生不",
    "T08n0223_013:0315b23": "久。菩薩摩訶薩亦如是，種善根，多供養諸",
    "T08n0223_013:0315b24": "佛，久行六波羅蜜，與善知識相隨，善根成",
    "T08n0223_013:0315b25": "就，得聞深般若波羅蜜，受持讀誦乃至正憶",
    "T08n0223_013:0315b26": "念、如說行。諸人亦知是菩薩摩訶薩得阿",
    "T08n0223_013:0315b27": "耨多羅三藐三菩提記不久。」佛告舍利弗",
    "T08n0223_013:0315b28": "言：「善哉，善哉！汝所樂說皆是佛力。」爾時",
    "T08n0223_013:0315b29": "須菩提白佛言：「希有世尊！諸多陀阿伽度、阿",
    "T08n0223_013:0315c01": "羅訶、三藐三佛陀，善付諸菩薩摩訶薩事。」佛",
    "T08n0223_013:0315c02": "告須菩提：「諸菩薩摩訶薩發阿耨多羅三藐",
    "T08n0223_013:0315c03": "三菩提心，安隱多眾生，令無量眾生得樂，",
    "T08n0223_013:0315c04": "憐愍饒益諸天人故。是諸菩薩行菩薩道",
    "T08n0223_013:0315c05": "時，以四事攝無量百千眾生，所謂布施、愛",
    "T08n0223_013:0315c06": "語、利益、同事。亦以十善道成就眾生，自行",
    "T08n0223_013:0315c07": "初禪亦教他人令行初禪，乃至自行非有",
    "T08n0223_013:0315c08": "想非無想處亦教他人令行乃至非有想",
    "T08n0223_013:0315c09": "非無想處。自行檀那波羅蜜亦教他人令",
    "T08n0223_013:0315c10": "行檀那波羅蜜，自行尸羅波羅蜜亦教他",
    "T08n0223_013:0315c11": "人令行尸羅波羅蜜，自行羼提波羅蜜亦",
    "T08n0223_013:0315c12": "教他人令行羼提波羅蜜，自行毘梨耶波",
    "T08n0223_013:0315c13": "羅蜜亦教他人令行毘梨耶波羅蜜，自行",
    "T08n0223_013:0315c14": "禪那波羅蜜亦教他人令行禪那波羅",
    "T08n0223_013:0315c15": "蜜，自行般若波羅蜜亦教他人令行般若",
    "T08n0223_013:0315c16": "波羅蜜。是菩薩得般若波羅蜜，以方便力",
    "T08n0223_013:0315c17": "教眾生，令得須陀洹果，自於內不證。教",
    "T08n0223_013:0315c18": "眾生令得斯陀含果、阿那含果、阿羅漢果，自",
    "T08n0223_013:0315c19": "於內不證。教眾生令得辟支佛道，自於",
    "T08n0223_013:0315c20": "內不證。自行六波羅蜜亦教無量百千萬",
    "T08n0223_013:0315c21": "諸菩薩令行六波羅蜜。自住阿惟越致地",
    "T08n0223_013:0315c22": "亦教他人住阿惟越致地。自淨佛國土",
    "T08n0223_013:0315c23": "亦教他人淨佛國土。自成就眾生亦教他",
    "T08n0223_013:0315c24": "人成就眾生。自得菩薩神通亦教他人令",
    "T08n0223_013:0315c25": "得菩薩神通。自淨陀羅尼門亦教他人",
    "T08n0223_013:0315c26": "淨陀羅尼門。自具足樂說辯才亦教他人",
    "T08n0223_013:0315c27": "具足樂說辯才。自受色成就亦教他人受",
    "T08n0223_013:0315c28": "色成就。自成就三十二相亦教他人成就",
    "T08n0223_013:0315c29": "三十二相。自成就童真地亦教他人成就",
    "T08n0223_013:0316a01": "童真地。自成就佛十力亦教他人令成就",
    "T08n0223_013:0316a02": "佛十力。自行四無所畏亦教他人行四無",
    "T08n0223_013:0316a03": "所畏。自行十八不共法亦教他人令行",
    "T08n0223_013:0316a04": "十八不共法。自行大慈大悲亦教他人行",
    "T08n0223_013:0316a05": "大慈大悲。自得一切種智亦教他人令",
    "T08n0223_013:0316a06": "得一切種智。自離一切結使及習亦教他",
    "T08n0223_013:0316a07": "人令離一切結使及習。自轉法輪亦教他",
    "T08n0223_013:0316a08": "人轉法輪。」須菩提白佛言：「希有世尊！諸",
    "T08n0223_013:0316a09": "菩薩摩訶薩大功德成就，所謂為一切眾生",
    "T08n0223_013:0316a10": "行般若波羅蜜，欲得阿耨多羅三藐三菩",
    "T08n0223_013:0316a11": "提。世尊！云何諸菩薩摩訶薩具足修行般若",
    "T08n0223_013:0316a12": "波羅蜜？」佛告須菩提：「若菩薩摩訶薩行般若",
    "T08n0223_013:0316a13": "波羅蜜時，不見色增相亦不見減相，不",
    "T08n0223_013:0316a14": "見受想行識增相亦不見減相，乃至一切",
    "T08n0223_013:0316a15": "種智不見增相亦不見減相。菩薩摩訶薩",
    "T08n0223_013:0316a16": "是時具足般若波羅蜜。復次，須菩提！菩薩摩",
    "T08n0223_013:0316a17": "訶薩行般若波羅蜜時，不見是法是非法，",
    "T08n0223_013:0316a18": "不見是過去法是未來現在法，不見是善",
    "T08n0223_013:0316a19": "法不善法、有記法無記法，不見是有為法無",
    "T08n0223_013:0316a20": "為法，不見欲界、色界、無色界，不見檀那",
    "T08n0223_013:0316a21": "波羅蜜、尸羅波羅蜜、羼提波羅蜜、毘梨耶波羅",
    "T08n0223_013:0316a22": "蜜、禪那波羅蜜、般若波羅蜜，乃至不見一",
    "T08n0223_013:0316a23": "切種智。如是菩薩摩訶薩具足修行般若波",
    "T08n0223_013:0316a24": "羅蜜。何以故？諸法無相故。諸法空、欺誑、無",
    "T08n0223_013:0316a25": "堅固，無覺者、無壽命者。」須菩提言：「世尊！",
    "T08n0223_013:0316a26": "世尊所說不可思議。」佛告須菩提：「色不可",
    "T08n0223_013:0316a27": "思議故所說不可思議，受想行識不可思議",
    "T08n0223_013:0316a28": "故所說不可思議，六波羅蜜不可思議故所",
    "T08n0223_013:0316a29": "說不可思議，乃至一切種智不可思議故所",
    "T08n0223_013:0316b01": "說不可思議。須菩提！若菩薩摩訶薩行般",
    "T08n0223_013:0316b02": "若波羅蜜時，知色是不可思議，受想行識",
    "T08n0223_013:0316b03": "是不可思議，乃至知一切種智是不可思議。",
    "T08n0223_013:0316b04": "是菩薩則不能具足般若波羅蜜。」須菩提白",
    "T08n0223_013:0316b05": "佛言：「世尊！是深般若波羅蜜，誰當信解者？」",
    "T08n0223_013:0316b06": "佛言：「若有菩薩摩訶薩久行六波羅蜜，種",
    "T08n0223_013:0316b07": "善根，多親近供養諸佛，與善知識相隨，是",
    "T08n0223_013:0316b08": "菩薩能信解深般若波羅蜜。」須菩提白佛言：",
    "T08n0223_013:0316b09": "「世尊！云何菩薩摩訶薩久行六波羅蜜，種善",
    "T08n0223_013:0316b10": "根，多親近供養諸佛，與善知識相隨？」佛",
    "T08n0223_013:0316b11": "言：「若菩薩摩訶薩不分別色，不分別色相，",
    "T08n0223_013:0316b12": "不分別色性；不分別受想行識，不分別識",
    "T08n0223_013:0316b13": "相，不分別識性。眼耳鼻舌身意，色聲香味",
    "T08n0223_013:0316b14": "觸法，眼界乃至意識界，亦如是。不分別欲",
    "T08n0223_013:0316b15": "界、色界、無色界，不分別三界相、性。不分別",
    "T08n0223_013:0316b16": "檀那波羅蜜乃至般若波羅蜜，內空乃至無",
    "T08n0223_013:0316b17": "法有法空，四念處乃至八聖道分，佛十力乃",
    "T08n0223_013:0316b18": "至十八不共法，不分別檀乃至十八不共",
    "T08n0223_013:0316b21": "智，不分別一切種智相，不分別一切種智",
    "T08n0223_013:0316b22": "性。何以故？須菩提！色不可思議，受想行識",
    "T08n0223_013:0316b23": "不可思議，乃至一切種智不可思議。如是，須",
    "T08n0223_013:0316b24": "菩提！是名菩薩摩訶薩久行六波羅蜜，種",
    "T08n0223_013:0316b25": "善根，多親近供養諸佛，與善知識相隨。」須",
    "T08n0223_013:0316b26": "菩提白佛言：「世尊！色甚深故，般若波羅蜜",
    "T08n0223_013:0316b27": "甚深，受想行識甚深乃至一切種智甚深故，",
    "T08n0223_013:0316b28": "般若波羅蜜甚深。世尊！是般若波羅蜜珍",
    "T08n0223_013:0316b29": "寶聚，有須陀洹果寶故，有斯陀含果、阿那",
    "T08n0223_013:0316c01": "含果、阿羅漢果、辟支佛道、阿耨多羅三藐三菩",
    "T08n0223_013:0316c02": "提寶故。有四禪、四無量心、四無色定、五神通，",
    "T08n0223_013:0316c03": "四念處乃至八聖道分，佛十力、四無所畏、四",
    "T08n0223_013:0316c04": "無礙智、大慈大悲、十八不共法，一切智、一",
    "T08n0223_013:0316c05": "切種智寶故。世尊！是般若波羅蜜清淨聚。",
    "T08n0223_013:0316c06": "色清淨故，般若波羅蜜清淨聚。受想行識清",
    "T08n0223_013:0316c07": "淨乃至一切種智清淨故，般若波羅蜜清淨",
    "T08n0223_013:0316c08": "聚。」須菩提言：「世尊！甚可怪，說是般若波羅",
    "T08n0223_013:0316c09": "蜜時，多有留難。」佛言：「如是，如是！須菩提！",
    "T08n0223_013:0316c10": "是甚深般若波羅蜜多有留難。以是事故，",
    "T08n0223_013:0316c11": "善男子、善女人若欲書是般若波羅蜜時，應",
    "T08n0223_013:0316c12": "當疾書；若讀誦思惟說、正憶念、修行時，亦應",
    "T08n0223_013:0316c13": "疾修行。何以故？是甚深般若波羅蜜，若書",
    "T08n0223_013:0316c14": "讀誦思惟說、正憶念、修行時，不欲令諸難",
    "T08n0223_013:0316c15": "起故。善男子、善女人若能一月書成，當應",
    "T08n0223_013:0316c16": "勤書。若二月三月四月五月六月七月、若一",
    "T08n0223_013:0316c17": "歲書成，亦當勤書。讀誦思惟說、正憶念、修行，",
    "T08n0223_013:0316c18": "若一月得成就乃至一歲得成就，應當勤",
    "T08n0223_013:0316c19": "成就。何以故？須菩提！是珍寶中多有難起",
    "T08n0223_013:0316c20": "故。」須菩提言：「世尊！是甚深般若波羅蜜中，",
    "T08n0223_013:0316c21": "惡魔憙作留難故，不得令書，不得令讀",
    "T08n0223_013:0316c22": "誦思惟說、正憶念、修行。」佛告須菩提：「惡魔雖",
    "T08n0223_013:0316c23": "欲留難是深般若波羅蜜，令不得書讀誦",
    "T08n0223_013:0316c24": "思惟說、正憶念、修行，亦不能破壞是菩薩摩",
    "T08n0223_013:0316c25": "訶薩書般若波羅蜜乃至修行。」爾時舍利弗",
    "T08n0223_013:0316c26": "白佛言：「世尊！誰力故，令惡魔不能留難菩",
    "T08n0223_013:0316c27": "薩摩訶薩書深般若波羅蜜乃至修行？」佛言：",
    "T08n0223_013:0316c28": "「是佛力故，惡魔不能留難菩薩摩訶薩書",
    "T08n0223_013:0316c29": "深般若波羅蜜乃至修行。舍利弗！亦是十方",
    "T08n0223_013:0317a01": "國土現在諸佛力故，是諸佛擁護念是菩",
    "T08n0223_013:0317a02": "薩故，令魔不能留難菩薩摩訶薩令不",
    "T08n0223_013:0317a03": "書成就般若波羅蜜乃至修行。何以故？十",
    "T08n0223_013:0317a04": "方國土中現在無量無邊阿僧祇諸佛，擁",
    "T08n0223_013:0317a05": "護念是菩薩書深般若波羅蜜乃至修行，法",
    "T08n0223_013:0317a06": "應爾，亦無能作留難。舍利弗！善男子、善女",
    "T08n0223_013:0317a07": "人應當作是念：『我書是深般若波羅蜜乃",
    "T08n0223_013:0317a08": "至修行，皆是十方諸佛力。』」舍利弗言：「世尊！",
    "T08n0223_013:0317a09": "若有善男子、善女人書是深般若波羅蜜乃",
    "T08n0223_013:0317a10": "至修行，皆是佛力故，當知是人是諸佛所",
    "T08n0223_013:0317a11": "護。」佛言：「如是，如是！舍利弗！當知若有善",
    "T08n0223_013:0317a12": "男子、善女人書是深般若波羅蜜乃至修行，",
    "T08n0223_013:0317a13": "皆是佛力故，當知亦是諸佛所護。」舍利弗",
    "T08n0223_013:0317a14": "言：「世尊！十方現在無量無邊阿僧祇諸佛，皆",
    "T08n0223_013:0317a15": "識、皆以佛眼見是善男子、善女人書深般若",
    "T08n0223_013:0317a16": "波羅蜜時乃至修行時。」佛言：「如是，如是！",
    "T08n0223_013:0317a17": "舍利弗！十方現在無量無邊阿僧祇諸佛，皆",
    "T08n0223_013:0317a18": "識、皆以佛眼見是善男子、善女人書深般若",
    "T08n0223_013:0317a19": "波羅蜜時乃至修行時。舍利弗！是中求菩",
    "T08n0223_013:0317a20": "薩道善男子！善女人若書是深般若波羅蜜，",
    "T08n0223_013:0317a21": "受持讀誦、正憶念、如說修行，當知是人近阿",
    "T08n0223_013:0317a22": "耨多羅三藐三菩提不久。舍利弗！善男子、",
    "T08n0223_013:0317a23": "善女人書是深般若波羅蜜，受持讀誦乃至",
    "T08n0223_013:0317a24": "正憶念，是人於深般若波羅蜜多信解相，",
    "T08n0223_013:0317a25": "亦供養恭敬尊重讚歎是深般若波羅蜜，",
    "T08n0223_013:0317a26": "華香瓔珞乃至幡蓋供養。舍利弗！諸佛皆識、",
    "T08n0223_013:0317a27": "皆以佛眼見是善男子、善女人。是善男子、善",
    "T08n0223_013:0317a28": "女人供養功德，當得大利益、大果報。舍利弗！",
    "T08n0223_013:0317a29": "是善男子、善女人以是供養功德因緣故，終",
    "T08n0223_013:0317b01": "不墮惡道中，乃至阿惟越致地，終不遠離",
    "T08n0223_013:0317b02": "諸佛。舍利弗！是善男子、善女人，是善根因緣",
    "T08n0223_013:0317b03": "故，乃至阿耨多羅三藐三菩提，終不遠離六",
    "T08n0223_013:0317b04": "波羅蜜，終不遠離內空乃至無法有法空，終",
    "T08n0223_013:0317b05": "不遠離四念處乃至八聖道分，終不遠離",
    "T08n0223_013:0317b06": "佛十力乃至阿耨多羅三藐三菩提。舍利弗！",
    "T08n0223_013:0317b07": "是深般若波羅蜜，佛般涅槃後當至南方國",
    "T08n0223_013:0317b08": "土。是中比丘、比丘尼、優婆塞、優婆夷，當書是",
    "T08n0223_013:0317b09": "深般若波羅蜜，當受持讀誦思惟說、正憶念、",
    "T08n0223_013:0317b10": "修行。以是善根因緣故，終不墮惡道中，受",
    "T08n0223_013:0317b11": "天上人中樂，增益六波羅蜜，供養恭敬尊",
    "T08n0223_013:0317b12": "重讚歎諸佛，漸以聲聞、辟支佛、佛乘而得",
    "T08n0223_013:0317b13": "涅槃。舍利弗！是深般若波羅蜜從南方當",
    "T08n0223_013:0317b14": "轉至西方，所在處，是中比丘、比丘尼、優婆塞、",
    "T08n0223_013:0317b15": "優婆夷，當書是深般若波羅蜜，當受持讀",
    "T08n0223_013:0317b16": "誦思惟說、正憶念、修行。以是善根因緣故，終",
    "T08n0223_013:0317b17": "不墮惡道中，受天上人中樂，增益六波羅",
    "T08n0223_013:0317b18": "蜜，供養恭敬尊重讚歎諸佛，漸以聲聞、辟",
    "T08n0223_013:0317b19": "支佛、佛乘而得涅槃。舍利弗！是深般若波",
    "T08n0223_013:0317b20": "羅蜜從西方當轉至北方，所在處，是中比",
    "T08n0223_013:0317b21": "丘、比丘尼、優婆塞、優婆夷，當書是深般若波",
    "T08n0223_013:0317b22": "羅蜜，當受持讀誦思惟說、正憶念、修行。以是",
    "T08n0223_013:0317b23": "善根因緣故，終不墮惡道中，受天上人中",
    "T08n0223_013:0317b24": "樂，增益六波羅蜜，供養恭敬尊重讚歎諸",
    "T08n0223_013:0317b25": "佛，漸以聲聞、辟支佛、佛乘而得涅槃。舍利",
    "T08n0223_013:0317b26": "弗！是深般若波羅蜜，是時北方當作佛事。",
    "T08n0223_013:0317b27": "何以故？舍利弗？我法盛時無滅相。舍利弗！",
    "T08n0223_013:0317b28": "我已念是善男子、善女人受是深般若波羅",
    "T08n0223_013:0317b29": "蜜乃至修行。是善男子、善女人能書是般",
    "T08n0223_013:0317c01": "若波羅蜜，恭敬供養尊重讚歎，華香乃至幡",
    "T08n0223_013:0317c02": "蓋。舍利弗！是善男子、善女人以是善根因",
    "T08n0223_013:0317c03": "緣故，終不墮惡道中，受天上人中樂，增",
    "T08n0223_013:0317c04": "益六波羅蜜，供養恭敬尊重讚歎諸佛，漸",
    "T08n0223_013:0317c05": "以聲聞、辟支佛、佛乘而得涅槃。何以故？舍",
    "T08n0223_013:0317c06": "利弗！我以佛眼見是人，我亦稱譽讚歎。",
    "T08n0223_013:0317c07": "十方國土中無量無邊阿僧祇諸佛，亦以佛",
    "T08n0223_013:0317c08": "眼見是人，亦稱譽讚歎。」舍利弗白佛言：「世",
    "T08n0223_013:0317c09": "尊！是深般若波羅蜜後時當在北方廣行",
    "T08n0223_013:0317c10": "耶？」佛言：「如是，如是！舍利弗！是深般若波",
    "T08n0223_013:0317c11": "羅蜜後時在北方當廣行。舍利弗！後時於",
    "T08n0223_013:0317c12": "北方，是善男子、善女人若聞是深般若波羅",
    "T08n0223_013:0317c13": "蜜，若書受持讀誦思惟說、正憶念、如說修行，",
    "T08n0223_013:0317c14": "當知是善男子、善女人久發大乘心，多供養",
    "T08n0223_013:0317c15": "諸佛，種善根，久與善知識相隨。」舍利弗白",
    "T08n0223_013:0317c16": "佛言：「世尊！後時北方當有幾所善男子、善",
    "T08n0223_013:0317c17": "女人求佛道，書深般若波羅蜜乃至如說",
    "T08n0223_013:0317c18": "修行？」佛告舍利弗：「後時北方雖多有求佛",
    "T08n0223_013:0317c19": "道善男子、善女人，少有聞是深般若波羅",
    "T08n0223_013:0317c20": "蜜不沒不驚、不怖不畏。何以故？是人多",
    "T08n0223_013:0317c21": "親近供養諸佛，多諮問諸佛，是人必能具",
    "T08n0223_013:0317c22": "足般若波羅蜜、禪那波羅蜜、毘梨耶波羅蜜、",
    "T08n0223_013:0317c23": "羼提波羅蜜、尸羅波羅蜜、檀那波羅蜜，具足",
    "T08n0223_013:0317c24": "四念處乃至具足十八不共法。舍利弗！是",
    "T08n0223_013:0317c25": "善男子、善女人善根純熟故，能多利益眾",
    "T08n0223_013:0317c26": "生為阿耨多羅三藐三菩提。何以故？我今",
    "T08n0223_013:0317c27": "為是善男子、善女人說應薩婆若法，過去",
    "T08n0223_013:0317c28": "諸佛亦為是善男子、善女人說應薩婆若",
    "T08n0223_013:0317c29": "法。以是因緣故，是人後生時，續得阿耨多",
    "T08n0223_013:0318a01": "羅三藐三菩提心，亦為他人說阿耨多羅三",
    "T08n0223_013:0318a02": "藐三菩提法。是善男子、善女人皆一心和合，",
    "T08n0223_013:0318a03": "魔若魔民不能沮壞阿耨多羅三藐三菩提",
    "T08n0223_013:0318a04": "心，何況惡行人毀呰行深般若波羅蜜",
    "T08n0223_013:0318a05": "者能壞其阿耨多羅三藐三菩提心？舍利弗！",
    "T08n0223_013:0318a06": "是求菩薩道諸善男子、善女人，聞是深般若",
    "T08n0223_013:0318a07": "波羅蜜，得大法喜法樂，亦立多人於善根",
    "T08n0223_013:0318a08": "為阿耨多羅三藐三菩提。是善男子、善女人",
    "T08n0223_013:0318a09": "於我前立誓願：『我行菩薩道時，當度無數",
    "T08n0223_013:0318a10": "百千萬億眾生，令發阿耨多羅三藐三菩提",
    "T08n0223_013:0318a11": "心，示教利喜，乃至阿惟越致地受記。』我知",
    "T08n0223_013:0318a12": "其心，我亦隨喜。是善男子、善女人亦於過",
    "T08n0223_013:0318a13": "去諸佛前立誓願：『我行菩薩道時，當度無",
    "T08n0223_013:0318a14": "數百千萬億眾生，令發阿耨多羅三藐三菩",
    "T08n0223_013:0318a15": "提心，示教利喜，乃至阿惟越致地受記。』諸",
    "T08n0223_013:0318a16": "過去佛亦知其心而隨喜。舍利弗！是諸善",
    "T08n0223_013:0318a17": "男子、善女人所為心大，所受色聲香味觸法",
    "T08n0223_013:0318a18": "亦大，亦能大施。能大施已，種大善根。種大",
    "T08n0223_013:0318a19": "善根已，得大果報。為攝眾生故受身，能",
    "T08n0223_013:0318a20": "於眾生中捨內外所有物。以是善根因緣，",
    "T08n0223_013:0318a21": "發願欲生他方國土現在諸佛說深般若",
    "T08n0223_013:0318a22": "波羅蜜處。於諸佛前聞是深般若波羅蜜",
    "T08n0223_013:0318a23": "已，亦於彼示教利喜百千萬億眾生，令發",
    "T08n0223_013:0318a24": "阿耨多羅三藐三菩提心。」舍利弗白佛言：「希",
    "T08n0223_013:0318a25": "有世尊！佛於過去未來現在法，無法不知、",
    "T08n0223_013:0318a26": "無法如相不知，眾生之行無事不知。今佛",
    "T08n0223_013:0318a27": "悉知過去諸佛及菩薩、聲聞，亦知今現在十",
    "T08n0223_013:0318a28": "方諸佛國土菩薩及聲聞，亦知未來諸佛及",
    "T08n0223_013:0318a29": "菩薩、聲聞。世尊！未來世有善男子、善女人",
    "T08n0223_013:0318b01": "勤求六波羅蜜，受持讀誦乃至修行，有得",
    "T08n0223_013:0318b02": "有不得。」佛告舍利弗：「若善男子、善女人一心",
    "T08n0223_013:0318b03": "精進勤求，當得應六波羅蜜諸經。」舍利弗",
    "T08n0223_013:0318b04": "白佛言：「善男子、善女人如是勤行者，得是",
    "T08n0223_013:0318b05": "應六波羅蜜深經耶？」佛語舍利弗：「是善",
    "T08n0223_013:0318b06": "男子、善女人得是應六波羅蜜深經。何以",
    "T08n0223_013:0318b07": "故？善男子、善女人為阿耨多羅三藐三菩提",
    "T08n0223_013:0318b08": "故，與眾生說法示教利喜，令住六波羅蜜。",
    "T08n0223_013:0318b09": "以是因緣故，是善男子、善女人後身轉生，",
    "T08n0223_013:0318b10": "易得應六波羅蜜深經。得已如六波羅蜜",
    "T08n0223_013:0318b11": "所說修行精勤不息，乃至淨佛國土、成就",
    "T08n0223_013:0318b12": "眾生，得阿耨多羅三藐三菩提。」",
    "T08n0223_013:0318b13": "46 魔事品摩訶般若波羅蜜經魔事品第四十六",
    "T08n0223_013:0318b14": "爾時慧命須菩提白佛言：「世尊！是善男子、",
    "T08n0223_013:0318b15": "善女人發阿耨多羅三藐三菩提心，行六波",
    "T08n0223_013:0318b16": "羅蜜，成就眾生、淨佛國土。佛已讚歎說其",
    "T08n0223_013:0318b17": "功德。世尊！云何是善男子、善女人求於佛",
    "T08n0223_013:0318b18": "道，生諸留難？」佛告須菩提：「樂說辯不即生，",
    "T08n0223_013:0318b19": "當知是菩薩魔事。」須菩提言：「世尊！何因緣",
    "T08n0223_013:0318b20": "故，樂說辯不即生是菩薩魔事？」佛言：「有",
    "T08n0223_013:0318b21": "菩薩摩訶薩行般若波羅蜜時，難具足六",
    "T08n0223_013:0318b22": "波羅蜜。以是因緣故，樂說辯不即生是菩",
    "T08n0223_013:0318b23": "薩魔事。復次，須菩提！樂說辯卒起，當知亦",
    "T08n0223_013:0318b24": "是菩薩魔事。」「世尊！何因緣故，樂說辯卒起",
    "T08n0223_013:0318b25": "復是魔事？」佛言：「菩薩摩訶薩行檀那波羅",
    "T08n0223_013:0318b26": "蜜乃至般若波羅蜜，著樂說法。以是因緣",
    "T08n0223_013:0318b27": "故，樂說辯卒起，當知是菩薩魔事。復次，須",
    "T08n0223_013:0318b28": "菩提！書是般若波羅蜜經時，偃蹇慠慢，當",
    "T08n0223_013:0318b29": "知是菩薩魔事。復次，須菩提！書是經時，戲",
    "T08n0223_013:0318c01": "笑亂心，當知是菩薩魔事。復次，須菩提！若",
    "T08n0223_013:0318c02": "書是經時，輕笑不敬，當知是菩薩魔事。復",
    "T08n0223_013:0318c03": "次，須菩提！若書是經時，心亂不定，當知是",
    "T08n0223_013:0318c04": "菩薩魔事。復次，須菩提！書是經時，各各不",
    "T08n0223_013:0318c05": "和合，當知是為菩薩魔事。復次，須菩提！善",
    "T08n0223_013:0318c06": "男子、善女人作是念：『我不得是經中滋味。』",
    "T08n0223_013:0318c07": "便棄捨去，當知是為菩薩魔事。復次，須菩",
    "T08n0223_013:0318c08": "提！受持般若波羅蜜，讀誦說若正憶念時，",
    "T08n0223_013:0318c09": "偃蹇慠慢，當知是為菩薩魔事。復次，須",
    "T08n0223_013:0318c10": "菩提！若受持般若波羅蜜經時，親近、正憶",
    "T08n0223_013:0318c11": "念時，轉相形笑，當知是為菩薩魔事。復次，",
    "T08n0223_013:0318c12": "須菩提！若受持般若波羅蜜經，讀誦、正憶念、",
    "T08n0223_013:0318c13": "修行時，共相輕蔑，當知是為菩薩魔事。若",
    "T08n0223_013:0318c14": "受持般若波羅蜜，讀誦乃至正憶念時，散",
    "T08n0223_013:0318c15": "亂心，當知是為菩薩魔事。若受持般若波",
    "T08n0223_013:0318c16": "羅蜜，讀誦乃至正憶念時，心不和合，當知",
    "T08n0223_013:0318c17": "是為菩薩魔事。」須菩提白佛言：「世尊！世尊",
    "T08n0223_013:0318c18": "說：『善男子、善女人作是念：「我不得經中滋",
    "T08n0223_013:0318c19": "味。」便棄捨去，當知是為菩薩魔事。』世尊！",
    "T08n0223_013:0318c20": "何因緣故，菩薩不得經中滋味，便棄捨去？」",
    "T08n0223_013:0318c21": "佛言：「是菩薩摩訶薩前世不久行般若波羅",
    "T08n0223_013:0318c22": "蜜、禪那波羅蜜、毘梨耶波羅蜜、羼提波羅蜜、",
    "T08n0223_013:0318c23": "尸羅波羅蜜、檀那波羅蜜。是人聞說是般",
    "T08n0223_013:0318c24": "若波羅蜜，便從座起，作是念言：『我於般若",
    "T08n0223_013:0318c25": "波羅蜜中無記。』心不清淨，便從座起去，當",
    "T08n0223_013:0318c26": "知是為菩薩魔事。」須菩提白佛言：「世尊！",
    "T08n0223_013:0318c27": "何因緣故不與受記，聞說是般若波羅蜜",
    "T08n0223_013:0318c28": "時便從座起去？」佛告須菩提：「若菩薩未入",
    "T08n0223_013:0318c29": "法位中，諸佛不與受阿耨多羅三藐三菩",
    "T08n0223_013:0319a01": "提記。復次，須菩提，聞說般若波羅蜜時，菩",
    "T08n0223_013:0319a02": "薩作是念：『我是中無名字。』心不清淨，當知",
    "T08n0223_013:0319a03": "是為菩薩魔事。」須菩提言：「何因緣故，是深",
    "T08n0223_013:0319a04": "般若波羅蜜中不說是菩薩名字？」佛言：「未",
    "T08n0223_013:0319a05": "受記菩薩，諸佛不記名字。復次，須菩提！是",
    "T08n0223_013:0319a06": "菩薩摩訶薩作是念：『是般若波羅蜜中，無",
    "T08n0223_013:0319a07": "我生處、名字、若聚落城邑。』是人不欲聽聞般",
    "T08n0223_013:0319a08": "若波羅蜜，便從會中起去。是人如所起",
    "T08n0223_013:0319a09": "念時，念念却一劫，補當更勤精進求阿",
    "T08n0223_013:0319a10": "耨多羅三藐三菩提。復次，須菩提！菩薩學餘",
    "T08n0223_013:0319a11": "經，棄捨般若波羅蜜，終不能至薩婆若。善",
    "T08n0223_013:0319a12": "男子、善女人為捨其根而攀枝葉，當知是",
    "T08n0223_013:0319a13": "為菩薩魔事。」須菩提白佛言：「世尊！何等",
    "T08n0223_013:0319a14": "是餘經，善男子、善女人所學不能至薩婆",
    "T08n0223_013:0319a15": "若？」佛言：「是聲聞所應行經，所謂四念處、四",
    "T08n0223_013:0319a16": "正勤、四如意足、五根、五力、七覺分、八聖道分，",
    "T08n0223_013:0319a17": "空、無相、無作解脫門。善男子、善女人住是中，",
    "T08n0223_013:0319a18": "得須陀洹果、斯陀含果、阿那含果、阿羅漢果，",
    "T08n0223_013:0319a19": "是名聲聞所行，不能至薩婆若。如是善男",
    "T08n0223_013:0319a20": "子、善女人捨般若波羅蜜親近是餘經。何",
    "T08n0223_013:0319a21": "以故？須菩提！般若波羅蜜中出生諸菩薩",
    "T08n0223_013:0319a22": "摩訶薩，成就世間、出世間法。須菩提！菩薩摩",
    "T08n0223_013:0319a23": "訶薩學般若波羅蜜時，亦學世間、出世間",
    "T08n0223_013:0319a24": "法。須菩提！譬如狗，不從大家求食，反從",
    "T08n0223_013:0319a25": "作務者索。如是，須菩提！當來世有善男子、",
    "T08n0223_013:0319a26": "善女人棄深般若波羅蜜而攀枝葉，取聲",
    "T08n0223_013:0319a27": "聞、辟支佛所應行經，當知是為菩薩魔事。",
    "T08n0223_013:0319a28": "須菩提！譬如有人欲得見象，見已反觀",
    "T08n0223_013:0319a29": "其跡。須菩提！於汝意云何，是人為黠不？」",
    "T08n0223_013:0319b01": "須菩提言：「為不黠。」佛言：「諸求佛道善男子、",
    "T08n0223_013:0319b02": "善女人亦復如是。得深般若波羅蜜棄捨",
    "T08n0223_013:0319b03": "去，取聲聞、辟支佛所應行經。須菩提！當知",
    "T08n0223_013:0319b04": "是為菩薩魔事。須菩提！譬如人欲見大",
    "T08n0223_013:0319b05": "海，反求牛跡水。作是念：『大海水能與此等",
    "T08n0223_013:0319b06": "不？』須菩提！於汝意云何，是人為黠不？」須",
    "T08n0223_013:0319b07": "菩提言：「為不黠。」佛言：「當來世有求佛道",
    "T08n0223_013:0319b08": "善男子、善女人亦如是，得深般若波羅蜜",
    "T08n0223_013:0319b09": "棄捨去，取聲聞辟支佛所應行經，當知是",
    "T08n0223_013:0319b10": "亦菩薩摩訶薩魔事。須菩提！譬如工匠、若",
    "T08n0223_013:0319b11": "工匠弟子，欲擬作帝釋勝殿而揆則日",
    "T08n0223_013:0319b12": "月宮殿。須菩提！於汝意云何，是人為黠不？」",
    "T08n0223_013:0319b13": "須菩提言：「為不黠。」「如是，須菩提！當來世有",
    "T08n0223_013:0319b14": "薄福德善男子、善女人求佛道者，得是深",
    "T08n0223_013:0319b15": "般若波羅蜜便棄捨去，於聲聞、辟支佛所",
    "T08n0223_013:0319b16": "應行經中求薩婆若。須菩提！於汝意云",
    "T08n0223_013:0319b17": "何，是人為黠不？」須菩提言：「為不黠。」佛言：",
    "T08n0223_013:0319b18": "「當知亦是菩薩魔事。須菩提！譬如有人欲",
    "T08n0223_013:0319b19": "見轉輪聖王，見而不識。後見諸小國王，取",
    "T08n0223_013:0319b20": "其相貌，如是言：『轉輪聖王與此何異。』須菩",
    "T08n0223_013:0319b21": "提！於汝意云何，是人為黠不。」須菩提言：「為",
    "T08n0223_013:0319b22": "不黠。」「須菩提！當來世有薄福德善男子、善女",
    "T08n0223_013:0319b23": "人求佛道者，得是深般若波羅蜜棄捨去，",
    "T08n0223_013:0319b24": "取聲聞、辟支佛所應行經持求薩婆若。須",
    "T08n0223_013:0319b25": "菩提！於汝意云何，是人為黠不？」須菩提",
    "T08n0223_013:0319b26": "言：「為不黠。」「當知是為菩薩魔事。須菩提！",
    "T08n0223_013:0319b27": "譬如飢人得百味食棄捨去，反食六十日",
    "T08n0223_013:0319b28": "穀飯。須菩提！於汝意云何，是人為黠不？」",
    "T08n0223_013:0319b29": "須菩提言：「為不黠。」佛言：「當來世有求佛道",
    "T08n0223_013:0319c01": "善男子、善女人，得聞深般若波羅蜜棄捨",
    "T08n0223_013:0319c02": "去，取聲聞、辟支佛所應行經持求薩婆若。",
    "T08n0223_013:0319c03": "於汝意云何，是人為黠不？」須菩提言：「為不",
    "T08n0223_013:0319c04": "黠。」「當知是亦菩薩魔事。須菩提！譬如人得",
    "T08n0223_013:0319c05": "無價摩尼珠，反持比水精珠。須菩提！於汝",
    "T08n0223_013:0319c06": "意云何，是人為黠不？」須菩提言：「為不黠。」",
    "T08n0223_013:0319c07": "佛言：「當來世有求佛道善男子、善女人，得",
    "T08n0223_013:0319c08": "聞深般若波羅蜜棄捨去，取聲聞、辟支佛",
    "T08n0223_013:0319c09": "所應行經持求薩婆若。是人為黠不？」須菩",
    "T08n0223_013:0319c10": "提言：「為不黠。」「當知是亦菩薩魔事。復次，須",
    "T08n0223_013:0319c11": "菩提！是求佛道善男子、善女人，書是深般",
    "T08n0223_013:0319c12": "若波羅蜜時，樂說不如法事，不得書成",
    "T08n0223_013:0319c13": "般若波羅蜜。所謂樂說色聲香味觸法，樂",
    "T08n0223_013:0319c14": "說持戒、禪定、無色定，樂說檀那波羅蜜",
    "T08n0223_013:0319c15": "乃至般若波羅蜜，樂說四念處乃至阿耨",
    "T08n0223_013:0319c16": "多羅三藐三菩提。何以故？須菩提！是般若波",
    "T08n0223_013:0319c17": "羅蜜中無樂說相。須菩提！般若波羅蜜不可",
    "T08n0223_013:0319c18": "思議相，般若波羅蜜不生不滅相，般若波羅",
    "T08n0223_013:0319c19": "蜜不垢不淨相，般若波羅蜜不亂不散相，般",
    "T08n0223_013:0319c20": "若波羅蜜無說相，般若波羅蜜無言無義相，",
    "T08n0223_013:0319c21": "般若波羅蜜無所得相。何以故？須菩提！般",
    "T08n0223_013:0319c22": "若波羅蜜中無是諸法。須菩提！若有善男子、",
    "T08n0223_013:0319c23": "善女人求菩薩道者，書是般若波羅蜜經",
    "T08n0223_013:0319c24": "時，以是諸法散亂心，當知亦是菩薩魔事。」",
    "T08n0223_013:0319c25": "須菩提白佛言：「世尊！是般若波羅蜜可書",
    "T08n0223_013:0319c26": "耶？」佛言：「不可書。何以故？般若波羅蜜自",
    "T08n0223_013:0319c27": "性無故，禪那波羅蜜、毘梨耶波羅蜜、羼提波",
    "T08n0223_013:0319c28": "羅蜜、尸羅波羅蜜、檀那波羅蜜，乃至一切種",
    "T08n0223_013:0319c29": "智，自性無故。若自性無，是不名為法。無法",
    "T08n0223_013:0320a01": "不能書無法。須菩提！若求菩薩道善男子、",
    "T08n0223_013:0320a02": "善女人作是念：『無法是深般若波羅蜜。』當知",
    "T08n0223_013:0320a03": "即是菩薩魔事。」「世尊！是求菩薩道善男子、",
    "T08n0223_013:0320a04": "善女人，用字書般若波羅蜜，自念：『我書是",
    "T08n0223_013:0320a05": "般若波羅蜜。』以字著般若波羅蜜，當知亦",
    "T08n0223_013:0320a06": "是菩薩魔事。何以故？世尊！是般若波羅蜜",
    "T08n0223_013:0320a07": "無文字，禪那波羅蜜、毘梨耶波羅蜜、羼提波",
    "T08n0223_013:0320a08": "羅蜜、尸羅波羅蜜、檀那波羅蜜，無有文字。",
    "T08n0223_013:0320a09": "世尊！色無文字，受想行識無文字，乃至一",
    "T08n0223_013:0320a10": "切種智無文字。世尊！若求菩薩道善男子、",
    "T08n0223_013:0320a11": "善女人，著無文字般若波羅蜜，乃至著無",
    "T08n0223_013:0320a12": "文字一切種智，當知是亦菩薩魔事。讀誦",
    "T08n0223_013:0320a13": "說、正憶念、如說修行，亦如是。」「復次，須菩提！求",
    "T08n0223_013:0320a14": "佛道善男子、善女人，書是般若波羅蜜時，",
    "T08n0223_013:0320a15": "國土念起、聚落念起、城郭念起、方念起，若",
    "T08n0223_013:0320a16": "聞毀謗其師起念，若念父母及兄弟姊",
    "T08n0223_013:0320a17": "妹、諸餘親里，若念賊、若念旃陀羅，若念眾",
    "T08n0223_013:0320a18": "女、若念婬女。如是等種種諸餘異念留難，",
    "T08n0223_013:0320a19": "惡魔復益其念，破壞書般若波羅蜜，破壞",
    "T08n0223_013:0320a20": "讀誦說、正憶念、如說修行。須菩提！當知是亦",
    "T08n0223_013:0320a21": "菩薩魔事。復次，須菩提！求佛道善男子、善女",
    "T08n0223_013:0320a22": "人，得名譽恭敬、布施供養，所謂衣服、飲食、",
    "T08n0223_013:0320a23": "臥床、疾藥、種種樂具。善男子、善女人書是",
    "T08n0223_013:0320a24": "般若波羅蜜經，受讀誦乃至正憶念時，受",
    "T08n0223_013:0320a25": "著是事，不得書成般若波羅蜜乃至正憶",
    "T08n0223_013:0320a26": "念，當知是亦菩薩魔事。復次，須菩提！求佛",
    "T08n0223_013:0320a27": "道善男子、善女人書般若波羅蜜，乃至如說",
    "T08n0223_013:0320a28": "修行時，惡魔方便持諸餘深經與是菩薩",
    "T08n0223_013:0320a29": "摩訶薩，有方便力者不應貪著惡魔所",
    "T08n0223_013:0320b01": "與諸餘深經。何以故？是經不能令人至",
    "T08n0223_013:0320b02": "薩婆若故。是中無方便菩薩摩訶薩聞是",
    "T08n0223_013:0320b03": "諸餘深經，便捨深般若波羅蜜。須菩提！我",
    "T08n0223_013:0320b04": "是般若波羅蜜中，廣說諸菩薩摩訶薩方便",
    "T08n0223_013:0320b05": "道，諸菩薩摩訶薩應當從是中求。須菩提！",
    "T08n0223_013:0320b06": "今善男子、善女人求菩薩道，捨是深般若波",
    "T08n0223_013:0320b07": "羅蜜，於魔所與聲聞辟支佛深經中求方",
    "T08n0223_013:0320b08": "便道，當知亦是菩薩魔事。",
    "T08n0223_013:0320b09": "摩訶般若波羅蜜經卷第十三"
}