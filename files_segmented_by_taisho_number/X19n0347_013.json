{
    "X19n0347_013:0573c13": "維摩詰所說經卷十三",
    "X19n0347_013:0573c14": "法供養品",
    "X19n0347_013:0573c15": "爾時釋提桓因。於大眾中。白佛言。世尊。我雖從",
    "X19n0347_013:0573c16": "佛及文殊師利聞百千經。未曾聞此不可思議",
    "X19n0347_013:0573c17": "自在神通決定實相經典。如我解佛所說義趣。",
    "X19n0347_013:0573c18": "若有眾生。聞此經法。信解受持。讀誦之者。必得",
    "X19n0347_013:0574a01": "是法不疑。何況如說修行。斯人則為閉眾惡趣。",
    "X19n0347_013:0574a02": "開諸善門。常為諸佛之所護念。降伏外學。摧滅",
    "X19n0347_013:0574a03": "魔怨。修治菩提。安處道場。履踐如來所行之跡。",
    "X19n0347_013:0574a04": "世尊。若有受持讀誦。所說修行者。我當與諸眷",
    "X19n0347_013:0574a05": "屬。供養給事。所在聚落城邑。山林曠野。有是經",
    "X19n0347_013:0574a06": "處。我亦與諸眷屬。聽受法故。同到其所。其未信",
    "X19n0347_013:0574a07": "者。當令生信。其已信者。當為作護。佛言。善哉善",
    "X19n0347_013:0574a08": "哉。天帝。如汝所說。我助汝喜。此經廣說過去未",
    "X19n0347_013:0574a09": "來現在諸佛。不可思議阿耨多羅三藐三菩提。",
    "X19n0347_013:0574a10": "是故天帝。若善男子善女人。受持讀誦供養是",
    "X19n0347_013:0574a11": "經者。則為供養去來今佛。天帝。正使三千大千",
    "X19n0347_013:0574a12": "世界。如來滿中。譬如甘蔗竹葦。稻麻叢林。若有",
    "X19n0347_013:0574a13": "善男子。善女人。或以一劫。或減一劫。恭敬尊重。",
    "X19n0347_013:0574a14": "讚歎供養。奉諸所安。至諸佛滅後。以一一全身",
    "X19n0347_013:0574a15": "舍利。起七寶塔。縱廣一四天下。高至梵天。表剎",
    "X19n0347_013:0574a16": "莊嚴。以一切華香瓔珞。幢幡伎樂。微妙第一。若",
    "X19n0347_013:0574a17": "一劫。若減一劫。而供養之。天帝。於意云何。其人",
    "X19n0347_013:0574a18": "植福。寧為多不。釋提桓因言。甚多。世尊。彼之福",
    "X19n0347_013:0574a19": "德。若以百千億劫。說不能盡。佛告天帝。當知是",
    "X19n0347_013:0574a20": "善男子。善女人。聞是不可思議解脫經典。信解",
    "X19n0347_013:0574a21": "受持。讀誦修行。福多於彼。所以者何。諸佛菩提。",
    "X19n0347_013:0574a22": "皆從此生。菩提之相。不可限量。以是因緣。福不",
    "X19n0347_013:0574a23": "可量。佛告天帝。過去無量阿僧祇劫。時世有佛。",
    "X19n0347_013:0574a24": "號曰藥王如來。應供。正遍知。明行足。善逝。世間",
    "X19n0347_013:0574b01": "解。無上士。調御丈夫。天人師。佛。世尊。世界名大",
    "X19n0347_013:0574b02": "莊嚴。劫名莊嚴。佛壽二十小劫。其聲聞僧。三十",
    "X19n0347_013:0574b03": "六億那由他。菩薩僧。有十二億。天帝。是時有轉",
    "X19n0347_013:0574b04": "輪聖王。名曰寶葢。七寶具足。主四天下。王有千",
    "X19n0347_013:0574b05": "子。端正勇徤。能伏怨敵。爾時寶蓋。與其眷屬。供",
    "X19n0347_013:0574b06": "養藥王如來。施諸所安。至滿五劫。過五劫已。告",
    "X19n0347_013:0574b07": "其千子。汝等亦當如我。以深心供養於佛。於是",
    "X19n0347_013:0574b08": "千子。受父王命。供養藥王如來。復滿五劫。一切",
    "X19n0347_013:0574b09": "施安。其王一子。名曰月葢。獨坐思惟。寧有供養",
    "X19n0347_013:0574b10": "殊過此者。以佛神力。空中有天曰。善男子。法之",
    "X19n0347_013:0574b11": "供養。勝諸供養。即問何謂法之供養。天曰。汝可",
    "X19n0347_013:0574b12": "往問藥王如來。當廣為汝說法之供養。即時月",
    "X19n0347_013:0574b13": "蓋王子。行詣藥王如來。稽首佛足却住一面。白",
    "X19n0347_013:0574b14": "佛言世尊。諸供養中。法供養勝。云何名為法之",
    "X19n0347_013:0574b15": "供養(起句)。佛言善男子。法供養者。諸佛所說深經。一",
    "X19n0347_013:0574b16": "切世間。難信難受。微妙難見。清淨無染。非但分",
    "X19n0347_013:0574b17": "別思惟之所能得。菩薩法藏所攝。陀羅尼印印",
    "X19n0347_013:0574b18": "之。至不退轉。成就六度。善分別義。順菩提法。眾",
    "X19n0347_013:0574b19": "經之上。入大慈悲。離眾魔事及諸邪見。順因緣",
    "X19n0347_013:0574b20": "法。無我無人。無眾生。無壽命。空無相無作無起。",
    "X19n0347_013:0574b21": "能令眾生坐於道場而轉法輪。諸天龍神。乾達",
    "X19n0347_013:0574b22": "婆等。所共歎譽。能令眾生。入佛法藏。攝諸賢聖",
    "X19n0347_013:0574b23": "一切智慧。說諸菩薩所行之道。依於諸法實相",
    "X19n0347_013:0574b24": "之義。明宣無常苦空無我寂滅之法。能救一切",
    "X19n0347_013:0574c01": "毀禁眾生。諸魔外道。及貪著者。能使怖畏。諸佛",
    "X19n0347_013:0574c02": "賢聖。所共稱歎。背生死苦。示涅槃樂。十方三世",
    "X19n0347_013:0574c03": "諸佛所說。若聞如是等經。信解受持讀誦。以方",
    "X19n0347_013:0574c04": "便力。為諸眾生。分別解說。顯示分明。守護法故。",
    "X19n0347_013:0574c05": "是名法之供養(收句)。又於諸法如說修行。隨順十二",
    "X19n0347_013:0574c06": "因緣。離諸邪見。得無生忍。決定無我。無有眾生。",
    "X19n0347_013:0574c07": "而於因緣果報。無違無諍。離諸我所。依於義。不",
    "X19n0347_013:0574c08": "依語。依於智。不依識。依了義經。不依不了義經。",
    "X19n0347_013:0574c09": "依於法。不依人。隨順法相。無所入。無所歸。無明",
    "X19n0347_013:0574c10": "畢竟滅。故諸行亦畢竟滅。乃至生畢竟滅。故老",
    "X19n0347_013:0574c11": "死亦畢竟滅作如是觀。十二因緣。無有盡相。不",
    "X19n0347_013:0574c12": "復起見。是名最上法之供養(又收句)。佛告天帝。王子月",
    "X19n0347_013:0574c13": "蓋從藥王佛。聞如是法。得柔順忍。即解寶衣嚴",
    "X19n0347_013:0574c14": "身之具。以供養佛。白佛言。世尊。如來滅後。我當",
    "X19n0347_013:0574c15": "行法供養。守護正法。願以威神。加哀建立。令我",
    "X19n0347_013:0574c16": "得降伏魔怨。修菩薩行。佛知其深心所念。而記",
    "X19n0347_013:0574c17": "之曰。汝於末後。守護法城。天帝。時王子月蓋。見",
    "X19n0347_013:0574c18": "法清淨。聞佛授記。以信出家。修習善法。精進不",
    "X19n0347_013:0575a01": "久。得五神通。具菩薩道。得陀羅尼無斷辯才。於",
    "X19n0347_013:0575a02": "佛滅後。以其所得神通總持辯才之力。滿十小",
    "X19n0347_013:0575a03": "劫。藥王如來所轉法輪。隨而分布。月蓋比丘。以",
    "X19n0347_013:0575a04": "守護法。勤行精進。即於此身。化百萬億人。於阿",
    "X19n0347_013:0575a05": "耨多羅三藐三菩提。立不退轉。十四那由他人。",
    "X19n0347_013:0575a06": "深發聲聞辟支佛心。無量眾生。得生天上。天帝。",
    "X19n0347_013:0575a07": "時王寶葢。豈異人乎。今現得佛號寶焰如來。其",
    "X19n0347_013:0575a08": "王千子。即賢劫中千佛是也。從迦羅鳩孫馱為",
    "X19n0347_013:0575a09": "始得佛。最後如來。號曰樓至。月蓋比丘。則我身",
    "X19n0347_013:0575a10": "是。如是。天帝。當知此要。以法供養。於諸供養。為",
    "X19n0347_013:0575a11": "上為最。第一無比。是故天帝。當以法之供養供",
    "X19n0347_013:0575a12": "養於佛。"
}