{
    "T32n1636_002:0078a22": "大乘集菩薩學論卷第二",
    "T32n1636_002:0078a24": "法稱菩薩造",
    "T32n1636_002:0078a25": "西天譯經三藏銀青光祿大夫",
    "T32n1636_002:0078a26": "試光祿卿普明慈覺傳梵大師",
    "T32n1636_002:0078a27": "賜紫沙門臣法護等奉　詔譯",
    "T32n1636_002:0078a28": "集布施學品第一之二",
    "T32n1636_002:0078a29": "論曰。故知自力所集。隨其行相於一善道亦",
    "T32n1636_002:0078b01": "應守護。如地藏十論經云。如是十善業道佛",
    "T32n1636_002:0078b02": "所證果。若不真實守護一善業道。乃至臨命",
    "T32n1636_002:0078b03": "終時。而自稱言。我是真實行大乘者。我求阿",
    "T32n1636_002:0078b04": "耨多羅三藐三菩提者。當知是人是極虛詐。",
    "T32n1636_002:0078b05": "是大妄語。對十方界佛世尊前誑惑世間。說",
    "T32n1636_002:0078b06": "空斷見誘誑愚癡。身壞命終墮諸惡趣。",
    "T32n1636_002:0078b07": "論曰。乃至臨命終時。能須臾說集諸善品。亦",
    "T32n1636_002:0078b08": "應修作。如藥師琉璃光經說。若見大心眾生",
    "T32n1636_002:0078b09": "如聞菩薩難行苦行及妙勝智。乃至入解發",
    "T32n1636_002:0078b10": "大勇猛。荷負重擔捄護眾生。盡諸苦本禮拜",
    "T32n1636_002:0078b11": "供養。說罪及隨喜福。勸請諸佛住世說法。乃",
    "T32n1636_002:0078b12": "至迴向菩提。為善知識勸請說法。或樂自說。",
    "T32n1636_002:0078b13": "當知是名為示道者。如文殊師利莊嚴佛剎",
    "T32n1636_002:0078b14": "功德經云。世尊。是妙吉祥往昔生時。本行因",
    "T32n1636_002:0078b15": "緣發菩提心。亦如是發如彼所說。乃至最初",
    "T32n1636_002:0078b16": "遠離輪迴邊際。利益眾生行如是行。我於尊",
    "T32n1636_002:0078b17": "所發菩提心。現前勸請令諸世間脫貧窮報",
    "T32n1636_002:0078b18": "忿心恨心慳貪嫉妬。我得菩提時。悉不現起。",
    "T32n1636_002:0078b19": "乃至常修梵行脫諸罪欲。於佛隨學清淨尸",
    "T32n1636_002:0078b20": "羅。愛樂尊重於大菩提。不疾取證我處後際。",
    "T32n1636_002:0078b21": "於諸眾生一相無異。時十方界未聞我名無量",
    "T32n1636_002:0078b22": "不思議剎土悉皆嚴淨。由身語意業清淨故。",
    "T32n1636_002:0078b23": "於諸所作悉亦清淨。又一切時堅持淨戒。盡",
    "T32n1636_002:0078b24": "生死際無諸過惡。又阿閦如來本願授決",
    "T32n1636_002:0078b25": "經云。彼阿閦如來往昔為菩薩時。作如是說。",
    "T32n1636_002:0078b26": "若我生生世世不出家者。是則虛誑一切諸佛",
    "T32n1636_002:0078b27": "如來。舍利子。如是菩薩於阿閦如來亦應隨",
    "T32n1636_002:0078b28": "學。又舍利子。諸菩薩摩訶薩生生出家。或諸",
    "T32n1636_002:0078b29": "如來出世。或不出世。畢竟捨家出家亦如是",
    "T32n1636_002:0078c01": "學。所以者何。舍利子。若謂菩薩捨家出家是",
    "T32n1636_002:0078c02": "為最上。乃至男女眷屬不生愛著。如我生時",
    "T32n1636_002:0078c03": "無諸過失。",
    "T32n1636_002:0078c04": "論曰。如上所說且止斯事。若說施戒罪相同",
    "T32n1636_002:0078c05": "等。及於罪相相應等事。應自棄捨若別別行",
    "T32n1636_002:0078c06": "相亦非無罪。於別行相然不攝故。而菩薩於",
    "T32n1636_002:0078c07": "諸眾生所有未來一切苦惱令得解脫。一切",
    "T32n1636_002:0078c08": "妙樂令其增長。若身語意不勤精進方便純",
    "T32n1636_002:0078c09": "熟。於緣合集不樂勸化。或散滅處亦不尋求。",
    "T32n1636_002:0078c10": "多分煩惱少分煩惱不起對治。於大義利及少",
    "T32n1636_002:0078c11": "義利或非義利不生損益。剎那俱捨。此說是",
    "T32n1636_002:0078c12": "罪。略說無罪謂自力能於境界事都無果報。",
    "T32n1636_002:0078c13": "或執如是於學表相體性是罪。若自力能境",
    "T32n1636_002:0078c14": "界相應罪處無有。同說罪等於相解脫。是菩",
    "T32n1636_002:0078c15": "薩學於平等身廣太無量劫後際說。復次略",
    "T32n1636_002:0078c16": "說菩薩此二種罪。如其成辦相應非相應可作",
    "T32n1636_002:0078c17": "不可作都無揀擇捨故是罪。謂言畢竟超出尋",
    "T32n1636_002:0078c18": "伺。如旃陀羅奴等謬解義故是罪。彼復云何",
    "T32n1636_002:0078c19": "深心教誡經說。如慈氏因中四種辯才即諸",
    "T32n1636_002:0078c20": "佛語。何等為四。一者擇有義利揀非義利。二",
    "T32n1636_002:0078c21": "者擇此正法揀彼非法。三者破遣煩惱非增長",
    "T32n1636_002:0078c22": "煩惱。四者樂見涅盤功德不樂見輪迴功德。",
    "T32n1636_002:0078c23": "是名四種。以要言之。若爾云何慈氏因中說",
    "T32n1636_002:0078c24": "是四種辯才。謂信善男子善女人生諸佛想。",
    "T32n1636_002:0078c25": "作議論想。聞善法故。所以者何。謂若慈氏有",
    "T32n1636_002:0078c26": "諸善說即諸佛語故。若於此慈氏辯才而生",
    "T32n1636_002:0078c27": "誹謗。非諸佛語起不尊重。是惡人輩即是誹",
    "T32n1636_002:0078c28": "謗諸佛所說辯才由。毀減善法招罪業報墮",
    "T32n1636_002:0078c29": "諸惡趣。",
    "T32n1636_002:0079a01": "論曰。復次修習善巧發起愛樂。此行門中集",
    "T32n1636_002:0079a02": "學最勝作用。應當修學。希大果故如寂靜決",
    "T32n1636_002:0079a03": "定神變經云。復次文殊師利。若菩薩於殑伽",
    "T32n1636_002:0079a04": "沙數等諸佛。是諸佛所有殑伽沙數佛剎。復",
    "T32n1636_002:0079a05": "於如是殑伽沙數劫。以自在王摩尼寶滿中",
    "T32n1636_002:0079a06": "持用布施。若諸菩薩於如是法相聞已。一心",
    "T32n1636_002:0079a07": "思惟。我當修學。文殊師利。比前無學所有福",
    "T32n1636_002:0079a08": "報未若施此樂欲學地菩薩其福甚多。",
    "T32n1636_002:0079a09": "論曰。是菩薩雖見此功德。未言如其修習等",
    "T32n1636_002:0079a10": "復如彼說。文殊師利。假使教化三千大千世",
    "T32n1636_002:0079a11": "界微塵等眾生。一一眾生得閻浮王。若以諸",
    "T32n1636_002:0079a12": "音聲讚歎受持讀誦如說修行大乘經者。於",
    "T32n1636_002:0079a13": "一日夜斷割身肉指爪乃至命終。一心奉行。",
    "T32n1636_002:0079a14": "文殊師利。緣是菩薩布施心無怯弱。不驚不",
    "T32n1636_002:0079a15": "怖不畏。畢竟一心發親近想。無悔無疑亦無",
    "T32n1636_002:0079a16": "分別。於此最上正法攝受相應。意樂讀誦如",
    "T32n1636_002:0079a17": "說修行。文殊師利。是菩薩心勇猛故。則布施",
    "T32n1636_002:0079a18": "勇猛。持戒勇猛。精進勇猛。禪定勇猛。智慧勇",
    "T32n1636_002:0079a19": "猛。一切三摩地勇猛。文殊師利。是菩薩設使",
    "T32n1636_002:0079a20": "於惡人輩。亦復不生瞋心厭心及餘過失。文",
    "T32n1636_002:0079a21": "殊師利。是菩薩如釋梵王等無所動。",
    "T32n1636_002:0079a22": "論曰。今正是時。當一心學希大果報。月燈三",
    "T32n1636_002:0079a23": "昧經所說偈云。若於河沙多億劫供養百億",
    "T32n1636_002:0079a24": "那由佛。清淨信心施餚饍亦施燈鬘及幡蓋。",
    "T32n1636_002:0079a25": "若於正法衰末世如是佛法欲滅時。於一日",
    "T32n1636_002:0079a26": "夜學是行。比前福報勝於彼。",
    "T32n1636_002:0079a27": "論曰。是故一心勤修如佛經中所說菩薩學",
    "T32n1636_002:0079a28": "義。如寶雲經說善男子。菩薩於菩薩學堅持",
    "T32n1636_002:0079a29": "淨戒如是尋伺。若不於菩薩別解脫戒中。我",
    "T32n1636_002:0079b01": "云何能得成證阿耨多羅三藐三菩提耶。又",
    "T32n1636_002:0079b02": "何不於如來大乘諸經法中所詮菩薩行所集",
    "T32n1636_002:0079b03": "菩薩學。我當如是廣大修習。",
    "T32n1636_002:0079b04": "論曰。我等無知。於此廣說菩薩制止容起惡",
    "T32n1636_002:0079b05": "覺。何非此理。於修習處了無過失。云何修習",
    "T32n1636_002:0079b06": "處謂若於身所有三世受用。行清淨捨護諸",
    "T32n1636_002:0079b07": "眾生令淨增長。受是菩薩戒已。若此菩薩住",
    "T32n1636_002:0079b08": "修習處說是罪相。如菩薩別解脫經云。於菩",
    "T32n1636_002:0079b09": "薩道攝受一切眾生令盡苦趣。彼菩薩道攝",
    "T32n1636_002:0079b10": "受安住過俱胝劫。唯一發起安隱之心及親",
    "T32n1636_002:0079b11": "近心。菩薩發是心者。應知於諸眾生一向攝",
    "T32n1636_002:0079b12": "受多種住處。如文殊清淨律云。時文殊師利",
    "T32n1636_002:0079b13": "語寂音天子言。菩薩具足此五無間。速得阿",
    "T32n1636_002:0079b14": "耨多羅三藐三菩提果。何等為五。菩薩深固",
    "T32n1636_002:0079b15": "作意求無上道。發心不墮聲聞緣覺之地。是",
    "T32n1636_002:0079b16": "初無間發心。自捨一切所有。於慳悋心而不",
    "T32n1636_002:0079b17": "共住。是二無間。我應救度一切眾生。於中",
    "T32n1636_002:0079b18": "不起懈退之心。是三無間。了一切法非空非",
    "T32n1636_002:0079b19": "有無生無滅。於中不墮諸見。是四無間。於諸",
    "T32n1636_002:0079b20": "法智和合一相。如是發心中無所住。由無所",
    "T32n1636_002:0079b21": "住於一切智悉無所得。是五無間。",
    "T32n1636_002:0079b22": "論曰。謂身所受用福報不斷者。於捨護事令",
    "T32n1636_002:0079b23": "淨增長。如瑜伽觀想中說。彼所捨義攝受過",
    "T32n1636_002:0079b24": "失。觀想門中起離貪想。觀捨功德故。如月燈",
    "T32n1636_002:0079b25": "三昧經所說偈云。如是不堅身。愚者心所樂。",
    "T32n1636_002:0079b26": "何常壽命中。剎那如幻夢。造諸惡業故。罪報",
    "T32n1636_002:0079b27": "常隨逐。由是無明因。死多墮惡道。又如無量",
    "T32n1636_002:0079b28": "門陀羅尼經說。云何眾生得鬪諍因。謂計執",
    "T32n1636_002:0079b29": "財利而為根本。應當棄捨。若離貪愛即得是",
    "T32n1636_002:0079c01": "陀羅尼。又菩薩別解脫經云。復次舍利子。菩",
    "T32n1636_002:0079c02": "薩於一切法極微細分不生他想。所以者何。",
    "T32n1636_002:0079c03": "怖取著故。最上授所問經云。謂若布施者無",
    "T32n1636_002:0079c04": "諸慳悋。執著者而常守護。又布施者為盡貪",
    "T32n1636_002:0079c05": "愛執著者增長貪愛。布施者無諸遍計。執著",
    "T32n1636_002:0079c06": "者有諸遍計。布施者無有恐怖。執著者彼多",
    "T32n1636_002:0079c07": "恐怖布施者住菩提道。執著者住魔境界。布",
    "T32n1636_002:0079c08": "施者作無盡想。執著者作有盡想。又布施者",
    "T32n1636_002:0079c09": "得諸妙樂。執著者而常逼迫。布施者捨離煩",
    "T32n1636_002:0079c10": "惱。執著者增長煩惱。又布施者得大富饒。執",
    "T32n1636_002:0079c11": "著者得大貧乏。布施者善人事業。執著者惡",
    "T32n1636_002:0079c12": "人情計。布施者諸佛稱讚。執著者愚夫稱讚。",
    "T32n1636_002:0079c13": "乃至布施者自所生子不起樂著。非如於餘",
    "T32n1636_002:0079c14": "眾生起憐愍故。應知自心說有三種。何等為",
    "T32n1636_002:0079c15": "三。一者菩薩於菩提道正等相應。非邪謬相",
    "T32n1636_002:0079c16": "應。二者菩薩於菩提道起平等心。非高下心。",
    "T32n1636_002:0079c17": "三者菩薩於菩提道無種種行。非有種種行。",
    "T32n1636_002:0079c18": "是名三種自心所說。",
    "T32n1636_002:0079c19": "論曰。謂於自所生子起非善友想。既非善友",
    "T32n1636_002:0079c20": "故非我友。若為利益隨佛教勅學負重擔故。",
    "T32n1636_002:0079c21": "於自所生子不生樂著。非如於餘眾生起憐",
    "T32n1636_002:0079c22": "愍故。應知發是心已。如於我子發生慈愛。則",
    "T32n1636_002:0079c23": "我於一切眾生亦復隨順發生慈愛。如是深",
    "T32n1636_002:0079c24": "心觀察悟解。我子既無異於一切眾生。則一",
    "T32n1636_002:0079c25": "切眾生皆是我子。所有眾生若自若他乃至",
    "T32n1636_002:0079c26": "居士。在家菩薩於其財利或非攝受眾生勿應",
    "T32n1636_002:0079c27": "耽著。非出離法又復不應愛樂隨順染欲。復",
    "T32n1636_002:0079c28": "次在家菩薩或有行來乞丐。隨何所須發勇",
    "T32n1636_002:0079c29": "悍心而為給與。又作是念。我此財利若捨不",
    "T32n1636_002:0080a01": "捨畢竟散滅。云何於捨受時而得無欲。謂我",
    "T32n1636_002:0080a02": "我所得畢竟忍。於所捨物離胎藏苦。心住正",
    "T32n1636_002:0080a03": "念歡喜愛樂不生隨轉。復次如是能捨謂於",
    "T32n1636_002:0080a04": "所捨物及乞丐者。應知有四種想。何等為四。",
    "T32n1636_002:0080a05": "謂怯弱故不能純熟善根先所造業。於大乘",
    "T32n1636_002:0080a06": "中心不自在。見取捨故。又若我及我所住安",
    "T32n1636_002:0080a07": "忍力。自與善人不起悔惱。如是修作。如是踊",
    "T32n1636_002:0080a08": "躍。如是精進。圓滿一切眾生所希求故。如是",
    "T32n1636_002:0080a09": "在家菩薩於彼乞丐者應作是想。或乞丐者返",
    "T32n1636_002:0080a10": "增過失。是菩薩應當善言慰諭。又乞丐者而",
    "T32n1636_002:0080a11": "不知恩。是菩薩亦復不起慳嫉。是為無罪。此",
    "T32n1636_002:0080a12": "世尊為下種諸菩薩。如菩薩別解脫中說。舍",
    "T32n1636_002:0080a13": "利子。菩薩無有四法。何等為四。一者菩薩無",
    "T32n1636_002:0080a14": "不信心。二者菩薩無有慳貪。三者菩薩無有",
    "T32n1636_002:0080a15": "兩舌嫉妬。四者菩薩無懈怠心。謂言我不能",
    "T32n1636_002:0080a16": "成證阿耨多羅三藐三菩提果。舍利子。若我",
    "T32n1636_002:0080a17": "有是四法。彼有智者於此了知。便謂邪命諂",
    "T32n1636_002:0080a18": "求非法染法重世財利。是為第一偷食信施。",
    "T32n1636_002:0080a19": "復次舍利子。菩薩如是心勇猛故。乃至頭目",
    "T32n1636_002:0080a20": "手足身體支分男女眷屬心所愛樂極妙樂事。",
    "T32n1636_002:0080a21": "舍宅國邑一切所有。悉能棄捨。又如那羅延",
    "T32n1636_002:0080a22": "所問經云。若於財寶發是捨心。應知財利不",
    "T32n1636_002:0080a23": "生取著。然捨未起智故。若於攝受不起捨心。",
    "T32n1636_002:0080a24": "則於非攝受亦常執著。若隨乞丐者意於攝受",
    "T32n1636_002:0080a25": "發生智故。則於眷屬亦無取著。最上崇貴亦",
    "T32n1636_002:0080a26": "無取著。受用珍寶亦無取著。而菩薩若於財",
    "T32n1636_002:0080a27": "利不起捨心乃至極微細分。應知取著。復次",
    "T32n1636_002:0080a28": "善男子。而菩薩摩訶薩應當發如是心。謂我",
    "T32n1636_002:0080a29": "此身分於諸眾生尚能棄捨。何況所有外財資",
    "T32n1636_002:0080b01": "具。又若於眾生所如其所須悉能施與。謂有",
    "T32n1636_002:0080b02": "來乞丐須手以手須足以足須眼以眼。乃至",
    "T32n1636_002:0080b03": "脂髓血肉及餘身分。隨各施與。云何復名外",
    "T32n1636_002:0080b04": "財資具。謂若庫藏孳生之物。金銀珍寶勝妙",
    "T32n1636_002:0080b05": "莊嚴。象馬車乘國土宮殿。城邑聚落吏民僮",
    "T32n1636_002:0080b06": "僕。作業士夫男女眷屬。若諸眾生於所有事。",
    "T32n1636_002:0080b07": "彼彼眾生如其所有。我當給與不生悔惱亦",
    "T32n1636_002:0080b08": "無退屈。不希果報及餘諂詐。復次我此施者",
    "T32n1636_002:0080b09": "隨順一切眾生故。悲愍一切眾生故。饒益一",
    "T32n1636_002:0080b10": "切眾生故。攝受一切眾生故。如我攝受眾生",
    "T32n1636_002:0080b11": "知如是法得菩提故。以要言之。善男子。譬如",
    "T32n1636_002:0080b12": "藥樹根莖枝葉花果皮核。若全若分。隨其取",
    "T32n1636_002:0080b13": "者不生分別。又復脫諸眾生病苦難時。亦不",
    "T32n1636_002:0080b14": "分別上中下性。善男子。是菩薩摩訶薩亦復",
    "T32n1636_002:0080b15": "如是。應知於四大種身生藥樹想。於彼眾生",
    "T32n1636_002:0080b16": "可作饒益。須手以手須足以足。隨其取者如",
    "T32n1636_002:0080b17": "前藥樹不生分別。",
    "T32n1636_002:0080b18": "大乘集菩薩學論卷第二"
}