{
    "T11n0310_101:0565a02": "大寶積經卷第一百一",
    "T11n0310_101:0565a04": "大唐三藏菩提流志奉　詔譯",
    "T11n0310_101:0565a05": "功德寶花敷菩薩會第三十四",
    "T11n0310_101:0565a06": "如是我聞：一時佛在王舍城耆闍崛山，與大",
    "T11n0310_101:0565a07": "比丘眾千二百五十人俱，復有無量諸菩薩",
    "T11n0310_101:0565a08": "眾。爾時會中有菩薩，名開敷功德寶花，即從",
    "T11n0310_101:0565a09": "座起，偏袒右肩右膝著地，合掌向佛而作是",
    "T11n0310_101:0565a10": "言：「世尊！我於如來欲有諮問，唯願哀愍見垂",
    "T11n0310_101:0565a11": "聽許。」佛告功德花菩薩言：「善男子！恣汝所",
    "T11n0310_101:0565a12": "問，當為汝說。」爾時功德花菩薩白佛言：「世尊！",
    "T11n0310_101:0565a13": "十方世界頗有現在諸佛如來，若善男子善",
    "T11n0310_101:0565a14": "女人等受持名號，速能證得阿耨多羅三藐",
    "T11n0310_101:0565a15": "三菩提不？」佛言：「善哉善哉。功德花！汝今為",
    "T11n0310_101:0565a16": "欲利益安樂天人世間及未來世諸菩薩等，",
    "T11n0310_101:0565a17": "問於如來如是之義。諦聽諦聽，善思念之，當",
    "T11n0310_101:0565a18": "為汝說。」功德花言：「唯然世尊！願樂欲聞。」",
    "T11n0310_101:0565a19": "爾時佛告功德花菩薩言：「善男子！東方有世",
    "T11n0310_101:0565a20": "界名一切法功德莊嚴，劫名普集一切利益。",
    "T11n0310_101:0565a21": "彼現有佛，號無量功德寶莊嚴威德王如來，",
    "T11n0310_101:0565a22": "壽命無數。其佛眾會無量無邊，皆是清淨諸",
    "T11n0310_101:0565a23": "大菩薩。若有淨信善男子善女人受持彼佛",
    "T11n0310_101:0565a24": "名者，即能滅除六十千劫生死之罪，轉身得",
    "T11n0310_101:0565a25": "陀羅尼，名為樂說無礙。凡所說法，常為十俱",
    "T11n0310_101:0565a26": "胝剎諸佛世尊授以辯才令得無畏。」爾時世",
    "T11n0310_101:0565a27": "尊而說偈言：",
    "T11n0310_101:0565a28": "「若人受持彼佛名，　　當獲如是諸功德，",
    "T11n0310_101:0565a29": "　亦能成就餘勝法，　　速證無上佛菩提。",
    "T11n0310_101:0565b01": "「復次功德花！南方有世界名功德寶莊嚴，劫",
    "T11n0310_101:0565b02": "名廣大功德。彼現有佛，號功德寶勝莊嚴威",
    "T11n0310_101:0565b03": "德王如來。若有淨信善男子善女人受持彼",
    "T11n0310_101:0565b04": "佛名者，轉身當得日輪光明遍照三昧，於諸",
    "T11n0310_101:0565b05": "佛剎隨願往生，亦當攝受無量功德莊嚴佛",
    "T11n0310_101:0565b06": "土。生彼剎已，具三十二相，獲無斷辯才，轉",
    "T11n0310_101:0565b07": "身當得阿耨多羅三藐三菩提。」爾時世尊而",
    "T11n0310_101:0565b08": "說偈言：",
    "T11n0310_101:0565b09": "「若人受持彼佛名，　　轉身當得難思定，",
    "T11n0310_101:0565b10": "　三十二相以莊嚴，　　一生當證菩提果。",
    "T11n0310_101:0565b11": "「復次功德花！西方有世界名離一切憂闇，劫",
    "T11n0310_101:0565b12": "名能勝王。彼現有佛，號一切法殊勝辯才莊",
    "T11n0310_101:0565b13": "嚴如來。若有淨信善男子善女人受持彼佛",
    "T11n0310_101:0565b14": "名者，毒不能害、刀不能傷、火不能燒、水不能",
    "T11n0310_101:0565b15": "溺。捨此身已當受化生，獲陀羅尼名為百旋。」",
    "T11n0310_101:0565b16": "爾時世尊而說偈言：",
    "T11n0310_101:0565b17": "「若人受持彼佛名，　　水火刀毒無能害，",
    "T11n0310_101:0565b18": "　轉身當受化生報，　　成就百旋陀羅尼。",
    "T11n0310_101:0565b19": "「復次功德花！北方有世界名離塵闇，劫名持",
    "T11n0310_101:0565b20": "大名稱。彼現有佛，號積集無量辯才智慧如",
    "T11n0310_101:0565b21": "來。若有淨信善男子善女人受持彼佛名者，",
    "T11n0310_101:0565b22": "則為奉事六十俱胝那由他佛，得遍一切處",
    "T11n0310_101:0565b23": "陀羅尼、無盡藏陀羅尼。乃至未成無上菩提，",
    "T11n0310_101:0565b24": "終不更入三惡趣中，常得往生諸佛剎土修",
    "T11n0310_101:0565b25": "菩薩行，度脫無量惡趣眾生，當於阿耨多羅",
    "T11n0310_101:0565b26": "三藐三菩提得不退轉。」爾時世尊而說偈言：",
    "T11n0310_101:0565b27": "「若人受持彼佛名，　　所獲功德無有邊，",
    "T11n0310_101:0565b28": "　決定當得陀羅尼，　　成就無上菩提果。",
    "T11n0310_101:0565b29": "「復次功德花！東南方有世界名勝妙莊嚴，劫",
    "T11n0310_101:0565c01": "名出生功德。彼現有佛，號千雲雷吼聲王如",
    "T11n0310_101:0565c02": "來。若有淨信善男子善女人受持彼佛名者，",
    "T11n0310_101:0565c03": "轉身得佛四無所畏、四種神足、大慈大悲、",
    "T11n0310_101:0565c04": "十八不共法。所得國土功德莊嚴，亦如西方",
    "T11n0310_101:0565c05": "極樂世界無有異也。若有女人能受持者，皆",
    "T11n0310_101:0565c06": "悉轉為丈夫之身。」爾時世尊而說偈言：",
    "T11n0310_101:0565c07": "「若人受持彼佛名，　　獲不思議勝功德，",
    "T11n0310_101:0565c08": "　彼常見於無量佛，　　女人當得丈夫身。",
    "T11n0310_101:0565c09": "「復次功德花！西南方有世界名無量莊嚴，劫",
    "T11n0310_101:0565c10": "名能生妙法。彼現有佛，號最上妙色殊勝光",
    "T11n0310_101:0565c11": "明如來。若有淨信善男子善女人受持彼佛",
    "T11n0310_101:0565c12": "名者，則為奉事九十俱胝諸佛如來，得度脫",
    "T11n0310_101:0565c13": "一切眾生三昧。何故名為度脫一切眾生三",
    "T11n0310_101:0565c14": "昧？若善男子善女人依此三昧演說法時，能",
    "T11n0310_101:0565c15": "令三千大千世界之中惡趣眾生悉皆解脫，",
    "T11n0310_101:0565c16": "得生人天普獲安樂，決定當得阿耨多羅三",
    "T11n0310_101:0565c17": "藐三菩提。猶如悅意如來剎中所有眾生，常",
    "T11n0310_101:0565c18": "受安樂。」爾時世尊而說偈言：",
    "T11n0310_101:0565c19": "「若人受持彼佛名，　　所生常具大威德，",
    "T11n0310_101:0565c20": "　諸根色力皆殊勝，　　智慧無邊無所著。",
    "T11n0310_101:0565c21": "「復次功德花！西北方有世界名為離垢，劫名",
    "T11n0310_101:0565c22": "廣族。彼現有佛，號種種勝光明威德王如來。",
    "T11n0310_101:0565c23": "若有淨信善男子善女人受持彼佛名者，轉",
    "T11n0310_101:0565c24": "身得無量辯才莊嚴陀羅尼，悉能受持八十",
    "T11n0310_101:0565c25": "俱胝如來所說之法。所得國土功德莊嚴，亦",
    "T11n0310_101:0565c26": "如西方極樂世界無有異也。」爾時世尊而",
    "T11n0310_101:0565c27": "說偈言：",
    "T11n0310_101:0565c28": "「若人受持彼佛名，　　國土猶如無量壽，",
    "T11n0310_101:0565c29": "　成就甚深諸法智，　　一生當證佛菩提。",
    "T11n0310_101:0566a01": "「復次功德花！東北方有世界名曰無憂，劫名",
    "T11n0310_101:0566a02": "辯才莊嚴。彼現有佛，號無數劫積集菩提如",
    "T11n0310_101:0566a03": "來。若有淨信善男子善女人受持彼佛名者，",
    "T11n0310_101:0566a04": "即為供養八十俱胝諸佛世尊，轉身具足六",
    "T11n0310_101:0566a05": "十種言音辯才。」爾時世尊而說偈言：",
    "T11n0310_101:0566a06": "「若人受持彼佛名，　　智慧無邊到彼岸，",
    "T11n0310_101:0566a07": "　如供八十俱胝佛，　　轉生當證妙辯才。",
    "T11n0310_101:0566a08": "「復次功德花！上方有世界名無量功德莊嚴",
    "T11n0310_101:0566a09": "威德，劫名無量吼聲。彼現有佛，號虛空吼",
    "T11n0310_101:0566a10": "聲淨妙莊嚴光明照如來。若有淨信善男子",
    "T11n0310_101:0566a11": "善女人受持彼佛名者，所生之處種族尊豪",
    "T11n0310_101:0566a12": "識性聰慧，善能通達世俗文詞，凡所發言人",
    "T11n0310_101:0566a13": "皆信受。於諸地中，具足清淨戒、定、智慧及於",
    "T11n0310_101:0566a14": "解脫知見，獲宿命智得五神通，亦當得佛十",
    "T11n0310_101:0566a15": "八不共速成阿耨多羅三藐三菩提。」爾時世",
    "T11n0310_101:0566a16": "尊而說偈言：",
    "T11n0310_101:0566a17": "「若人受持彼佛名，　　所生未曾離諸佛，",
    "T11n0310_101:0566a18": "　具足八種梵音聲，　　速證無上菩提果。",
    "T11n0310_101:0566a19": "「復次功德花！下方有世界名種種音聲，劫名",
    "T11n0310_101:0566a20": "積集智慧。彼現有佛，號一切法門神變威德",
    "T11n0310_101:0566a21": "光明照耀如來。若有淨信善男子善女人受",
    "T11n0310_101:0566a22": "持彼佛名者，轉身得陀羅尼名成就正覺，當",
    "T11n0310_101:0566a23": "能受持九十俱胝諸佛如來所說之法，一生",
    "T11n0310_101:0566a24": "當得阿耨多羅三藐三菩提。」爾時世尊而說",
    "T11n0310_101:0566a25": "偈言：",
    "T11n0310_101:0566a26": "「若人受持彼佛名，　　得成正覺陀羅尼，",
    "T11n0310_101:0566a27": "　受持無量諸佛法，　　一生當證大菩提。」",
    "T11n0310_101:0566a28": "爾時開敷功德寶花菩薩及一切功德辯才",
    "T11n0310_101:0566a29": "音菩薩，得陀羅尼門。八萬俱胝菩薩皆悉趣",
    "T11n0310_101:0566b01": "向無上菩提，得不退轉。三那由他諸天及人",
    "T11n0310_101:0566b02": "發阿耨多羅三藐三菩提心。佛說此經已，功",
    "T11n0310_101:0566b03": "德花菩薩，及一切世間天、人、阿修羅、乾闥婆",
    "T11n0310_101:0566b04": "等，聞佛所說，皆大歡喜，信受奉行。",
    "T11n0310_101:0566b05": "大寶積經善德天子會第三十五",
    "T11n0310_101:0566b06": "大唐三藏菩提流志奉　詔譯",
    "T11n0310_101:0566b07": "如是我聞：一時佛在舍衛國祇樹給孤獨園，",
    "T11n0310_101:0566b08": "與大比丘眾一千人俱，菩薩摩訶薩十千人，",
    "T11n0310_101:0566b09": "并欲色界諸天子等。是時文殊師利菩薩摩",
    "T11n0310_101:0566b10": "訶薩與善德天子俱在會中。爾時世尊告文",
    "T11n0310_101:0566b11": "殊師利：「汝當為此諸天大眾及諸菩薩，演說",
    "T11n0310_101:0566b12": "諸佛甚深境界。」文殊師利白佛言：「唯然世尊！",
    "T11n0310_101:0566b13": "若善男子善女人欲知佛境界者，當知非眼",
    "T11n0310_101:0566b14": "耳鼻舌身意境界，非色聲香味觸法境界。世",
    "T11n0310_101:0566b15": "尊！非境界是佛境界。以是義故，如佛所得阿",
    "T11n0310_101:0566b16": "耨多羅三藐三菩提，為何境界耶？」佛言：「空境",
    "T11n0310_101:0566b17": "界，諸見平等故。無相境界，一切相平等故。無",
    "T11n0310_101:0566b18": "願境界，三界平等故。無作境界，有作平等故。",
    "T11n0310_101:0566b19": "無為境界，有為平等故。」文殊師利言：「世尊！何",
    "T11n0310_101:0566b20": "等是無為境界？」佛言：「無念是無為境界。」文殊",
    "T11n0310_101:0566b21": "師利言：「世尊！若無為等是佛境界，為無念",
    "T11n0310_101:0566b22": "者依何而說？無所依故則無所說，無所說",
    "T11n0310_101:0566b23": "故則不可說。世尊！諸佛境界不可說也。」佛",
    "T11n0310_101:0566b24": "言：「文殊師利！佛境界當於何求？」曰：「於一切眾",
    "T11n0310_101:0566b25": "生煩惱中求。何以故？眾生煩惱性不可得，非",
    "T11n0310_101:0566b26": "聲聞緣覺之所能知，是則名為諸佛境界。」佛",
    "T11n0310_101:0566b27": "言：「文殊師利！佛境界有增減耶？」曰：「無增減也。」",
    "T11n0310_101:0566b28": "佛言：「云何了知一切眾生煩惱本性？」曰：「如佛",
    "T11n0310_101:0566b29": "境界無有增減，煩惱本性亦無增減。」佛言：「云",
    "T11n0310_101:0566c01": "何名為煩惱本性？」曰：「煩惱本性是佛界本性。",
    "T11n0310_101:0566c02": "世尊！若煩惱性異佛境界，則不說佛住一切",
    "T11n0310_101:0566c03": "法平等性中。以煩惱性即佛界性故，說如來",
    "T11n0310_101:0566c04": "住平等性。」又問：「汝見如來住何平等？」曰：「如我",
    "T11n0310_101:0566c05": "所解，眾生現行貪瞋癡者，所住平等為如來",
    "T11n0310_101:0566c06": "住。」佛言：「眾生現行三毒煩惱，住何平等？」答曰：",
    "T11n0310_101:0566c07": "「住空無相無願平等性中。」佛言：「文殊！彼性空",
    "T11n0310_101:0566c08": "中，云何復有貪瞋癡耶？」文殊師利言：「於彼有",
    "T11n0310_101:0566c09": "中，有性空處、有貪瞋癡。」佛言：「於何有中說有",
    "T11n0310_101:0566c10": "性空？」曰：「於文字語言中說有性空。有性空故，",
    "T11n0310_101:0566c11": "有貪瞋癡。如佛所說，諸比丘有無生、無為、無",
    "T11n0310_101:0566c12": "作、無起。若無生、無為、無作、無起不有者，亦不",
    "T11n0310_101:0566c13": "可說有生、有為、有作、有起。是故比丘以有無",
    "T11n0310_101:0566c14": "生及無所起，由此得說有生有起。如是世尊！",
    "T11n0310_101:0566c15": "若無性空無相無願，則不可說貪瞋癡等一",
    "T11n0310_101:0566c16": "切諸見。」佛言：「文殊師利！以是義故，如汝所說，",
    "T11n0310_101:0566c17": "住煩惱者是住性空。」文殊師利言：「世尊！若觀",
    "T11n0310_101:0566c18": "行者離於煩惱而求性空，則不相應。云何別",
    "T11n0310_101:0566c19": "有性空異於煩惱？若觀煩惱即是性空，為正",
    "T11n0310_101:0566c20": "修行。」佛言：「文殊師利！汝住煩惱？離煩惱耶？」文",
    "T11n0310_101:0566c21": "殊師利言：「所有煩惱悉皆平等。如是平等，我",
    "T11n0310_101:0566c22": "正修行入此平等，則不離煩惱、不住煩惱。若",
    "T11n0310_101:0566c23": "沙門婆羅門自謂離欲，見他煩惱；彼隨二見。",
    "T11n0310_101:0566c24": "云何二見？謂有煩惱名為常見，謂無煩惱名",
    "T11n0310_101:0566c25": "為斷見。世尊！正修行者不見自他有無之",
    "T11n0310_101:0566c26": "相。何以故！明了一切法故。」佛言：「文殊師利！",
    "T11n0310_101:0566c27": "依何正修行？」曰：「正修行者為無所依。」佛言：「不",
    "T11n0310_101:0566c28": "依於道而修行耶？」曰：「若有所依而修行者則",
    "T11n0310_101:0566c29": "是有為，若行有為則非平等。所以者何？不離",
    "T11n0310_101:0567a01": "生住壞故。」佛言：「文殊師利！無為中頗有數耶？」",
    "T11n0310_101:0567a02": "文殊師利言：「世尊！若無為有數，即是有為，非",
    "T11n0310_101:0567a03": "謂無為。」佛言：「若聖者得證無為則有此法，",
    "T11n0310_101:0567a04": "寧無數耶？」曰：「法無數故、聖遠離數，為無數",
    "T11n0310_101:0567a05": "也。」佛言：「文殊！汝證聖法？為不證耶？」文殊師利",
    "T11n0310_101:0567a06": "言：「世尊！若問化人：『汝證聖法為不證？』者，彼",
    "T11n0310_101:0567a07": "云何答？」佛言：「文殊！夫化人者則不可說有證",
    "T11n0310_101:0567a08": "非證。」文殊師利言：「佛豈不說一切諸法皆如",
    "T11n0310_101:0567a09": "化耶？」佛言：「如是如是。」曰：「若一切法皆如化",
    "T11n0310_101:0567a10": "者，云何問言汝證聖法為不證也？」佛言：「文",
    "T11n0310_101:0567a11": "殊！汝於三乘證何平等？」曰：「佛界平等，我如是",
    "T11n0310_101:0567a12": "證。」佛言：「汝得佛境界耶？」曰：「若世尊得者，我",
    "T11n0310_101:0567a13": "亦當得。」爾時尊者須菩提語文殊師利言：「如",
    "T11n0310_101:0567a14": "來不得佛境界耶？」文殊師利言：「汝於聲聞境",
    "T11n0310_101:0567a15": "界有所得耶？」須菩提言：「聖者解脫，非得非不",
    "T11n0310_101:0567a16": "得。」曰：「如是如是。如來解脫，亦非有境界非無",
    "T11n0310_101:0567a17": "境界。」須菩提言：「文殊師利！汝不將護新發意",
    "T11n0310_101:0567a18": "菩薩而演說法。」文殊師利言：「須菩提！於意",
    "T11n0310_101:0567a19": "云何？若有醫人將護病者，不與辛酸苦澁等",
    "T11n0310_101:0567a20": "藥。而彼醫人於彼病者，為與其差？為與死耶？」",
    "T11n0310_101:0567a21": "須菩提言：「是與死苦，非施安樂。」文殊師利",
    "T11n0310_101:0567a22": "言：「其說法者亦復如是。若將護於他恐生驚",
    "T11n0310_101:0567a23": "怖，隱覆如是甚深之義，但以雜句綺飾文辭",
    "T11n0310_101:0567a24": "而為演說，則授眾生老病死苦，不與無病安",
    "T11n0310_101:0567a25": "樂涅槃。」說此法時，五百比丘不受諸法漏盡",
    "T11n0310_101:0567a26": "意解。八千天人遠塵離垢，於諸法中得法",
    "T11n0310_101:0567a27": "眼淨。七百天子發阿耨多羅三藐三菩提心，",
    "T11n0310_101:0567a28": "作是願言：「我等於未來世，當如文殊師利得",
    "T11n0310_101:0567a29": "是辯才。」",
    "T11n0310_101:0567b01": "爾時長老須菩提語文殊師利言：「汝豈不以",
    "T11n0310_101:0567b02": "聲聞乘法為聲聞說耶？」曰：「一切乘法是我所",
    "T11n0310_101:0567b03": "乘。」須菩提言：「汝為是聲聞？為辟支佛？為應正",
    "T11n0310_101:0567b04": "等覺耶？」曰：「我為聲聞，不因他聲而生解故。我",
    "T11n0310_101:0567b05": "為辟支佛，不捨大悲無所畏故。我為應正等",
    "T11n0310_101:0567b06": "覺，不捨本願故。」須菩提言：「汝云何作聲聞？」曰：",
    "T11n0310_101:0567b07": "「彼諸眾生未曾聞法令得聞故，我為聲聞。」又",
    "T11n0310_101:0567b08": "問：「汝云何為辟支佛？」曰：「眾生法界令信令覺，",
    "T11n0310_101:0567b09": "是故說我為辟支佛。」又問：「汝云何為應正等",
    "T11n0310_101:0567b10": "覺？」曰：「一切諸法法界平等如是了知，是故我",
    "T11n0310_101:0567b11": "為應正等覺。」須菩提言：「文殊師利！汝決定為",
    "T11n0310_101:0567b12": "住何地？」曰：「住一切地。」須菩提言：「汝豈亦住凡",
    "T11n0310_101:0567b13": "夫地耶？」文殊師利言：「我亦決定住凡夫地。」須",
    "T11n0310_101:0567b14": "菩提言：「汝何密意作是說乎？」曰：「一切諸法自",
    "T11n0310_101:0567b15": "性平等，故說如是。」須菩提言：「若一切法皆悉",
    "T11n0310_101:0567b16": "平等，當於何所建立諸法——此聲聞地、辟支佛",
    "T11n0310_101:0567b17": "地、菩薩、佛地耶？」文殊師利言：「譬如十方虛空",
    "T11n0310_101:0567b18": "界中，說言此是東方虛空，南西北方四維上",
    "T11n0310_101:0567b19": "下亦如是說。如是言說種種差別，非於虛空",
    "T11n0310_101:0567b20": "而有異也。是故仁者！依一切法畢竟空中，建",
    "T11n0310_101:0567b21": "立種種諸地之相，亦非空性而有差別。」須",
    "T11n0310_101:0567b22": "菩提言：「文殊師利！汝已證入正性離生耶？」曰：",
    "T11n0310_101:0567b23": "「我已證入，而亦復出。」須菩提言：「云何證入而",
    "T11n0310_101:0567b24": "復還出？」文殊師利言：「仁者當知，此是菩薩智",
    "T11n0310_101:0567b25": "慧方便。於正性離生如實證入、方便而出。須",
    "T11n0310_101:0567b26": "菩提！譬如有人善於射術，有一怨敵念欲害",
    "T11n0310_101:0567b27": "之。射師有子，憐愛甚重。時彼愛子在曠野中，",
    "T11n0310_101:0567b28": "其父謬謂是所怨讎，放箭射之。子便大喚，言",
    "T11n0310_101:0567b29": "我無咎何為見害？時彼射師有速疾力，急",
    "T11n0310_101:0567c01": "往子所却取其箭。菩薩亦復如是，為調伏聲",
    "T11n0310_101:0567c02": "聞辟支佛，故入正位還於彼出，不墮聲聞辟",
    "T11n0310_101:0567c03": "支佛地。以是義故，名為佛地。」須菩提言：「云何",
    "T11n0310_101:0567c04": "菩薩而得此地？」文殊師利言：「若諸菩薩住一",
    "T11n0310_101:0567c05": "切地而無所住，為得此地。若一切地悉能演",
    "T11n0310_101:0567c06": "說，而不住於下劣之地，為得此地。若有修",
    "T11n0310_101:0567c07": "行為盡一切眾生煩惱，而法界無盡，雖住無",
    "T11n0310_101:0567c08": "為而行有為，於生死中如園觀想不求涅槃，",
    "T11n0310_101:0567c09": "為得此地。所有志願悉令圓滿，得無我忍成",
    "T11n0310_101:0567c10": "熟眾生，為得此地。得佛智慧而不於彼無智",
    "T11n0310_101:0567c11": "人所生瞋恨心，為得此地。為求法者轉於法",
    "T11n0310_101:0567c12": "輪，而於法界亦無差別，如是修行為得此地。",
    "T11n0310_101:0567c13": "復次若諸菩薩摧伏魔怨而現作四魔，為",
    "T11n0310_101:0567c14": "得此地。」須菩提言：「文殊師利！此菩薩行一切",
    "T11n0310_101:0567c15": "世間甚為難信。」文殊師利言：「如是如是，如汝",
    "T11n0310_101:0567c16": "所說。是諸菩薩行於世間超過世法。」須菩提",
    "T11n0310_101:0567c17": "言：「文殊師利！當為說此超過世間。」文殊師利",
    "T11n0310_101:0567c18": "言：「夫世間者名為五蘊。於此蘊中，色聚沫",
    "T11n0310_101:0567c19": "性、受水泡性、想陽焰性、行芭蕉性、識幻性，",
    "T11n0310_101:0567c20": "如是當知世間本性，聚沫、陽焰、泡、幻、芭蕉，",
    "T11n0310_101:0567c21": "是中無蘊無蘊名字、無眾生無眾生名字、無",
    "T11n0310_101:0567c22": "世間超過世間。若於五蘊如是正知名為勝",
    "T11n0310_101:0567c23": "解，若正勝解則本來解脫，若本來解脫則不",
    "T11n0310_101:0567c24": "著世法，若不著世法則超過世間。復次須菩",
    "T11n0310_101:0567c25": "提！五蘊本性空，若本性空則無我我所，若無",
    "T11n0310_101:0567c26": "我我所是則無二，若本無二則無取捨，無取",
    "T11n0310_101:0567c27": "捨故則無所著，無所著故則超過世間。復次",
    "T11n0310_101:0567c28": "須菩提！是五蘊者屬於因緣，若屬因緣則不",
    "T11n0310_101:0567c29": "屬我不屬眾生，若不屬我不屬眾生是則無",
    "T11n0310_101:0568a01": "主，無主則無取，無取則無諍，無諍論者是沙",
    "T11n0310_101:0568a02": "門法，如手畫空無有觸礙。修行如是空平等",
    "T11n0310_101:0568a03": "性超過世間。復次須菩提！五蘊法界同入法",
    "T11n0310_101:0568a04": "界是則無界，若是無界則無地界水火風界、",
    "T11n0310_101:0568a05": "無我無眾生無壽命、無欲界及色無色界、無",
    "T11n0310_101:0568a06": "有為無為生死涅槃界。入是界已則與世間俱",
    "T11n0310_101:0568a07": "而無所住，若無所住則超過世間。」說此超過",
    "T11n0310_101:0568a08": "世間法時，二百比丘不受諸法漏盡意解，各各",
    "T11n0310_101:0568a09": "脫欝多羅僧衣以覆文殊師利，作如是言：「若",
    "T11n0310_101:0568a10": "不於此法門生信解者，彼無所得亦無所證。」",
    "T11n0310_101:0568a11": "爾時須菩提告彼諸比丘言：「長老！汝等少有",
    "T11n0310_101:0568a12": "所得有所證耶？」諸比丘言：「若增上慢者則可",
    "T11n0310_101:0568a13": "說言有得有證，無增上慢沙門法者無得無",
    "T11n0310_101:0568a14": "證。彼於何處生此動念而自謂言：『我如是得",
    "T11n0310_101:0568a15": "我如是證。』若於其中有動念者則是魔業。」須",
    "T11n0310_101:0568a16": "菩提言：「長老！如汝所解，何得何證作是說乎？」",
    "T11n0310_101:0568a17": "諸比丘言：「唯佛世尊及文殊師利知我所",
    "T11n0310_101:0568a18": "得、知我所證。大德！如我所解，若不了知苦",
    "T11n0310_101:0568a19": "相，作是說言苦我應知，為增上慢。如是集應",
    "T11n0310_101:0568a20": "斷、滅應證、道應修，為增上慢。彼不了知苦",
    "T11n0310_101:0568a21": "集滅道相故。作是說言，乃至道我已修，為增",
    "T11n0310_101:0568a22": "上慢。云何苦相？謂無生相。如是集滅道相若",
    "T11n0310_101:0568a23": "無生相，即是無相無所得。於其中無有少苦",
    "T11n0310_101:0568a24": "可知、集可斷、滅可證、道可修。若於此說聖",
    "T11n0310_101:0568a25": "諦義中不驚不怖不畏者，非增上慢；若生驚",
    "T11n0310_101:0568a26": "怖，為增上慢。」",
    "T11n0310_101:0568a27": "爾時世尊讚彼諸比丘言：「善哉善哉。」告須菩",
    "T11n0310_101:0568a28": "提：「此等比丘於迦葉佛法中曾聞文殊師利",
    "T11n0310_101:0568a29": "演說如是甚深之法。此等比丘往昔修行是",
    "T11n0310_101:0568b01": "深法故，今聞隨順速能了知。如是次第於我",
    "T11n0310_101:0568b02": "法中聞是深法生信解者，一切當於彌勒法",
    "T11n0310_101:0568b03": "中得入眾數。」",
    "T11n0310_101:0568b04": "爾時善德天子白文殊師利言：「仁者於此閻",
    "T11n0310_101:0568b05": "浮提中數數說法，我等願請仁者往兜率陀",
    "T11n0310_101:0568b06": "天。彼諸天子亦有久殖廣大善根，彼若聞法",
    "T11n0310_101:0568b07": "則應解了。以著樂故，不能來至佛所聽法而",
    "T11n0310_101:0568b08": "自損減。」爾時文殊師利即現神變，令善德天",
    "T11n0310_101:0568b09": "子及一切眾會皆悉自謂入兜率陀天宮，見",
    "T11n0310_101:0568b10": "彼園林、宮殿樓觀、欄楯窓牖，間錯莊嚴。其諸",
    "T11n0310_101:0568b11": "寶臺層級高廣至二十重，眾寶網幔天花遍",
    "T11n0310_101:0568b12": "布，異類眾鳥翔集和鳴。於虛空中有諸天女",
    "T11n0310_101:0568b13": "散曼陀羅花，歌詠讚歎遊戲快樂。善德天子",
    "T11n0310_101:0568b14": "見是事已，白文殊師利言：「希有文殊！云何我",
    "T11n0310_101:0568b15": "等如是速疾已到兜率陀天宮，見此園林及諸",
    "T11n0310_101:0568b16": "天眾？文殊師利願為說法。」",
    "T11n0310_101:0568b17": "爾時長老須菩提告善德言：「天子！汝不離會",
    "T11n0310_101:0568b18": "中而往餘處，是文殊師利神通變化，令汝自",
    "T11n0310_101:0568b19": "見入兜率天宮。」",
    "T11n0310_101:0568b20": "爾時善德天子白佛言：「希有世尊！文殊師利",
    "T11n0310_101:0568b21": "遊戲三昧神通變化，於一剎那中示現此會",
    "T11n0310_101:0568b22": "悉入兜率天宮。」佛言：「天子！汝於文殊師利神",
    "T11n0310_101:0568b23": "通變化豈是見耶？如我所知，文殊師利若欲",
    "T11n0310_101:0568b24": "以恒河沙等諸佛剎土功德莊嚴集一佛國，",
    "T11n0310_101:0568b25": "悉皆能現。或以指端舉恒河沙諸佛剎土，過",
    "T11n0310_101:0568b26": "於上方如恒河沙諸佛土已置於虛空，又諸",
    "T11n0310_101:0568b27": "佛剎所有四大海水入一毛孔，水性眾生亦",
    "T11n0310_101:0568b28": "不迫迮，而皆自見不離海中。所有世界諸",
    "T11n0310_101:0568b29": "須彌山王，皆悉置於芥子之內，依須彌住諸天",
    "T11n0310_101:0568c01": "子等，而皆自謂在其本宮。又諸佛剎所有五",
    "T11n0310_101:0568c02": "道眾生，悉皆安置於其掌中，眾妙資具猶如",
    "T11n0310_101:0568c03": "一切樂莊嚴國，咸令得見。又諸世界所有火",
    "T11n0310_101:0568c04": "聚，悉皆安置一兜羅中。復次諸佛世界所有",
    "T11n0310_101:0568c05": "日月，於一毛孔悉能覆蔽。隨應所作咸皆作",
    "T11n0310_101:0568c06": "之。」",
    "T11n0310_101:0568c07": "爾時惡魔化作比丘白佛言：「世尊！我等欲見",
    "T11n0310_101:0568c08": "文殊師利現前作此神通變化。何用如此虛",
    "T11n0310_101:0568c09": "誕之言，一切世間所不能信。」爾時世尊告文",
    "T11n0310_101:0568c10": "殊師利言：「汝當於此眾會示現神變。」爾時文",
    "T11n0310_101:0568c11": "殊師利不起于座，入心自在一切法莊嚴三",
    "T11n0310_101:0568c12": "昧。于時如佛所說神通變化皆悉示現，魔與",
    "T11n0310_101:0568c13": "眾會及善德天子一切皆見。爾時大眾見此神",
    "T11n0310_101:0568c14": "變歎未曾有，作如是言：「善哉善哉！由佛出現",
    "T11n0310_101:0568c15": "有此正士，於世間中開是法門現諸神變。」爾",
    "T11n0310_101:0568c16": "時惡魔以文殊師利威神力故作如是言：「希",
    "T11n0310_101:0568c17": "有世尊！文殊師利有此神通，今此眾會亦為",
    "T11n0310_101:0568c18": "希有，於文殊師利神通變化而得信解。世尊！",
    "T11n0310_101:0568c19": "設有如恒河沙等諸魔，不能於此信解善男",
    "T11n0310_101:0568c20": "子善女人而作留難。我亦惡魔波旬，恒求佛",
    "T11n0310_101:0568c21": "便惱亂眾生。我從今往自立誓願，若於此法",
    "T11n0310_101:0568c22": "門流行之處，有生信解愛樂受持讀誦演說，",
    "T11n0310_101:0568c23": "於四面百由旬外不於中過。世尊！然我眷",
    "T11n0310_101:0568c24": "屬有欲斷滅如來法故，令修行者其心散亂，",
    "T11n0310_101:0568c25": "我為降伏說陀羅尼。若善男子善女人於此",
    "T11n0310_101:0568c26": "法門書寫讀誦為人演說，諸天魔眾當得善",
    "T11n0310_101:0568c27": "利，令說法者身心悅豫精勤修習，與無礙辯",
    "T11n0310_101:0568c28": "才及陀羅尼，承事供給衣服飲食臥具湯藥，",
    "T11n0310_101:0568c29": "令無所乏。」即說呪曰：",
    "T11n0310_101:0569a01": "「怛姪他(一)　阿末麗(二)　毘末麗(三)　替哆低(四)　阿羯",
    "T11n0310_101:0569a02": "椑(五)　是多設堵嚕(六)　誓曳杜野筏低(七)　部多筏",
    "T11n0310_101:0569a03": "低伽米麗(八)　[口*肩]低(九)　蘇普低(十)　普普細(十一)　地唎",
    "T11n0310_101:0569a04": "蘇溪(十二)　[怡-台+胃]提(十三)　可詣(十四)　米洗禮(十五)　央矩麗跋麗",
    "T11n0310_101:0569a05": "(十六)　呼盧忽黎(十七)　索醯(十八)　輸戍米提地唎(十九)　阿那",
    "T11n0310_101:0569a06": "筏低底底使咤泥(二十)　吃唎多唎低(二十一)　吃利",
    "T11n0310_101:0569a07": "多費低(二十二)　&#;盧遮都費低漫怛囉悖馳那駞",
    "T11n0310_101:0569a08": "[口*路]迦(二十三)　阿(去聲)跋羅目多[目*壹]嚩蘇唎耶(二十四)",
    "T11n0310_101:0569a09": "「世尊！若善男子善女人專精受持此陀羅尼",
    "T11n0310_101:0569a10": "心不散亂，常為諸天、龍神、夜叉、乾闥婆、阿修",
    "T11n0310_101:0569a11": "羅、迦樓羅、緊那羅、摩睺羅伽等之所守護，一",
    "T11n0310_101:0569a12": "切惡鬼無能得便。」彼魔波旬說此呪時，三千",
    "T11n0310_101:0569a13": "大千世界六種震動。爾時世尊告魔波旬：「善",
    "T11n0310_101:0569a14": "哉善哉！汝之辯才，當知是文殊師利神通境",
    "T11n0310_101:0569a15": "界。」於是文殊師利現神通力，及魔波旬說呪",
    "T11n0310_101:0569a16": "之時，三萬二千天人發阿耨多羅三藐三菩",
    "T11n0310_101:0569a17": "提心。時文殊師利還攝神力，令此眾會皆悉",
    "T11n0310_101:0569a18": "自見如本而住。爾時文殊師利告善德天子",
    "T11n0310_101:0569a19": "言：「善男子！汝往兜率陀天遍告天眾，我當",
    "T11n0310_101:0569a20": "來彼。」時善德天子聞是語已，禮世尊足并諸",
    "T11n0310_101:0569a21": "菩薩、大德聲聞，與其眷屬恭敬圍遶，於眾會",
    "T11n0310_101:0569a22": "前忽然不現，須臾已至兜率陀天。爾時善德",
    "T11n0310_101:0569a23": "遍告諸天子言：「汝等應知，文殊師利憐愍汝",
    "T11n0310_101:0569a24": "故欲來至此。汝等應當捨諸欲樂、遠離憍慢，",
    "T11n0310_101:0569a25": "恭敬尊重隨順聽法。」爾時善德天子如所應",
    "T11n0310_101:0569a26": "辦莊嚴道場，即便合掌作如是言：「文殊師利！",
    "T11n0310_101:0569a27": "今正是時。」於是文殊師利與一萬菩薩、五百",
    "T11n0310_101:0569a28": "聲聞，及天、龍、夜叉、乾闥婆等，前後圍遶，禮佛",
    "T11n0310_101:0569a29": "足已，於會中沒現兜率陀天，與諸菩薩聲聞",
    "T11n0310_101:0569b01": "大眾於彼道場隨敷而坐。時諸大眾悉聞四",
    "T11n0310_101:0569b02": "天王宮、三十三天、夜摩、兜率及以化樂、他化",
    "T11n0310_101:0569b03": "自在諸天子等，魔眾梵眾，乃至有頂，互相唱",
    "T11n0310_101:0569b04": "言：「文殊師利今在兜率陀天方欲說法。」諸天",
    "T11n0310_101:0569b05": "聞已，無數百千皆來集會，盡此欲界天宮所",
    "T11n0310_101:0569b06": "不容受。時文殊師利即以神力，令彼諸天自",
    "T11n0310_101:0569b07": "見寬廣不相妨礙。爾時善德天子白文殊師",
    "T11n0310_101:0569b08": "利言：「大眾已集，願為說法。」文殊師利告善德",
    "T11n0310_101:0569b09": "天子言：「有四種法，菩薩住於不放逸者，則能",
    "T11n0310_101:0569b10": "攝取一切佛法。何等為四？一者住於戒律而",
    "T11n0310_101:0569b11": "具多聞，二者住於禪定而行智慧，三者住於",
    "T11n0310_101:0569b12": "神通而起大智，四者住於寂靜而常觀察。天",
    "T11n0310_101:0569b13": "子！有八種法入於戒律。何等為八？一者身清",
    "T11n0310_101:0569b14": "淨，二者語清淨，三者意清淨，四者見清淨，五",
    "T11n0310_101:0569b15": "者頭陀功德清淨，六者命清淨，七者捨離一",
    "T11n0310_101:0569b16": "切詐現異相以利求利清淨，八者不捨一切",
    "T11n0310_101:0569b17": "智心清淨。是名八法入於戒律。天子！復有八",
    "T11n0310_101:0569b18": "法入於多聞。何等為八？一者尊重，二者下",
    "T11n0310_101:0569b19": "心，三者發起精進，四者不失正念，五者隨聞",
    "T11n0310_101:0569b20": "受持，六者心善觀察，七者如聞轉教，八者",
    "T11n0310_101:0569b21": "不自讚毀他。是名八法入於多聞。天子！復有",
    "T11n0310_101:0569b22": "八法入於禪定。何等為八？一者寂靜住阿蘭",
    "T11n0310_101:0569b23": "若，二者捨離憒閙，三者不染境界，四者身心",
    "T11n0310_101:0569b24": "輕安，五者心緣定境，六者絕諸聲相，七者減",
    "T11n0310_101:0569b25": "食支身，八者不取聖樂。是名八法入於禪定。",
    "T11n0310_101:0569b26": "天子！復有八法入於智慧。何等為八？一者蘊",
    "T11n0310_101:0569b27": "善巧，二者界善巧，三者處善巧，四者緣起善",
    "T11n0310_101:0569b28": "巧，五者諦善巧，六者三世善巧，七者一切乘",
    "T11n0310_101:0569b29": "善巧，八者一切佛法善巧。是名八法入於智",
    "T11n0310_101:0569c01": "慧。天子！復有八法入於神通。何等為八？一",
    "T11n0310_101:0569c02": "者天眼通，見無障礙故；二者天耳通，聞無障",
    "T11n0310_101:0569c03": "礙故；三者他心通，觀一切眾生心故；四者宿",
    "T11n0310_101:0569c04": "命通，憶念前際故；五者神足通，示現一切神",
    "T11n0310_101:0569c05": "變故；六者漏盡通，盡一切眾生漏故；七者不",
    "T11n0310_101:0569c06": "住煩惱不取解脫，方便力故；八者不依聲聞",
    "T11n0310_101:0569c07": "解脫而入涅槃。是名八法入於神通。復有八",
    "T11n0310_101:0569c08": "法能入於智。何等為八？一者苦智，二者集",
    "T11n0310_101:0569c09": "智，三者滅智，四者道智，五者因智，六者緣",
    "T11n0310_101:0569c10": "智，七者三世智，八者一切智。是名八種。復",
    "T11n0310_101:0569c11": "有八法入於寂靜。何等為八？一者內寂靜，二",
    "T11n0310_101:0569c12": "者外寂靜，三者愛寂靜，四者取寂靜，五者",
    "T11n0310_101:0569c13": "有寂靜，六者生寂靜，七者一切煩惱寂靜，八",
    "T11n0310_101:0569c14": "者三界寂靜。是名八法。復有八法入於觀察。",
    "T11n0310_101:0569c15": "何等為八？一者戒，二者聞，三者禪定，四者",
    "T11n0310_101:0569c16": "智慧，五者神通，六者智，七者寂滅，八者不",
    "T11n0310_101:0569c17": "放逸。天子！是名八法，菩薩安住不放逸故，諸",
    "T11n0310_101:0569c18": "佛菩提及菩提分法一切當得。是故天子！應",
    "T11n0310_101:0569c19": "當依是不放逸住。「汝等天子依不放逸，則三",
    "T11n0310_101:0569c20": "種樂常不損減。何等為三？一者天樂，二者",
    "T11n0310_101:0569c21": "禪樂，三者涅槃樂。復次諸天子！依不放逸住",
    "T11n0310_101:0569c22": "者得離三苦。何等為三？所謂行苦、苦苦、壞苦。",
    "T11n0310_101:0569c23": "又不放逸者超三種畏。何等為三？所謂地獄、",
    "T11n0310_101:0569c24": "餓鬼、畜生。又不放逸者得超三有。何等為三？",
    "T11n0310_101:0569c25": "所謂欲有、色有、無色有。復次諸天子！依不放",
    "T11n0310_101:0569c26": "逸住者得離三垢。何等為三？所謂貪垢、瞋垢、",
    "T11n0310_101:0569c27": "癡垢。又不放逸於三學處當得圓滿。何等為",
    "T11n0310_101:0569c28": "三？所謂增上戒、增上心、增上慧。不放逸者常",
    "T11n0310_101:0569c29": "得親近供養三寶。何等為三？所謂佛寶、法寶、",
    "T11n0310_101:0570a01": "僧寶。復次依不放逸住者，得離三種波羅蜜",
    "T11n0310_101:0570a02": "障。何等為三？一者自慳。二者於行施人心",
    "T11n0310_101:0570a03": "生憎嫉。三者隨順慳人。自破戒，憎嫉持戒者、",
    "T11n0310_101:0570a04": "隨順破戒人；自瞋，憎嫉忍辱者、隨順瞋恚人；",
    "T11n0310_101:0570a05": "自懈怠，憎嫉精進者、隨順懈怠人；自散亂，憎",
    "T11n0310_101:0570a06": "嫉禪定者、隨順散亂人；自無智慧，憎嫉智慧",
    "T11n0310_101:0570a07": "者、隨順無智人。汝等諸天子！是名依不放逸",
    "T11n0310_101:0570a08": "住者當得遠離三波羅蜜障。「復次諸天子！依",
    "T11n0310_101:0570a09": "不放逸住者，當得三種波羅蜜伴助。何等為",
    "T11n0310_101:0570a10": "三？所謂施增長，不求果報迴向菩提；戒增長，",
    "T11n0310_101:0570a11": "不求生天迴向菩提；忍辱增長，於一切眾生",
    "T11n0310_101:0570a12": "不生害心迴向菩提；精進增長，種種善根無",
    "T11n0310_101:0570a13": "有厭足迴向菩提；禪定增長，心不散亂迴向",
    "T11n0310_101:0570a14": "菩提；智慧增長，常修善業迴向菩提。是名依",
    "T11n0310_101:0570a15": "不放逸住得此波羅蜜三伴助。是故諸天子！",
    "T11n0310_101:0570a16": "住不放逸增長一切善法，佛所印可。復次一",
    "T11n0310_101:0570a17": "切法如虛空，是四正勤應當觀察。何等為",
    "T11n0310_101:0570a18": "四？所謂諸法無作，未生不善法為不生故發",
    "T11n0310_101:0570a19": "起精進；法性清淨，已生不善法為除滅故發",
    "T11n0310_101:0570a20": "起精進；諸法寂靜，未生善法令得生故發起",
    "T11n0310_101:0570a21": "精進；一切法無處無行，已生善法住不失故",
    "T11n0310_101:0570a22": "發起精進。天子！是諸菩薩四正勤，佛所印可。",
    "T11n0310_101:0570a23": "「復次諸天子！法性平等無生無滅。依此法性，",
    "T11n0310_101:0570a24": "無所得故不作諸惡，順法性故勤修眾善，如",
    "T11n0310_101:0570a25": "是修者為無所修。復次於一切法不取不捨，",
    "T11n0310_101:0570a26": "是名正勤。復次諸天子！應觀四念處，所謂：無",
    "T11n0310_101:0570a27": "身住處、無受住處、無心住處、無法住處。無住",
    "T11n0310_101:0570a28": "處無建立處，是名念處。復次應觀四如意足：",
    "T11n0310_101:0570a29": "一者身心不懈樂修善法故，二者為成就一",
    "T11n0310_101:0570b01": "切眾生發起精進斷貪欲故，三者一切法不",
    "T11n0310_101:0570b02": "可得而證諸佛法故，四者心如幻化法無所",
    "T11n0310_101:0570b03": "依超過一切取著故。復次應觀五根：一者信",
    "T11n0310_101:0570b04": "根，決定安住於諸法中為上首故；二者精進",
    "T11n0310_101:0570b05": "根，遍修諸行成就佛身故；三者念根，具足諸",
    "T11n0310_101:0570b06": "法心善調柔無忘失故；四者定根，遠離攀緣",
    "T11n0310_101:0570b07": "不隨昏睡故；五者慧根，決斷諸法正觀現前",
    "T11n0310_101:0570b08": "不隨他故。何謂諸力？所謂安住如是諸法性",
    "T11n0310_101:0570b09": "中，一切煩惱無能沮壞，是名為力。住是力故",
    "T11n0310_101:0570b10": "便得勝法，如實了知非異非如，說名覺分。若",
    "T11n0310_101:0570b11": "於諸法隨順覺了，由是道故次第修行，通達",
    "T11n0310_101:0570b12": "祕密於法不動，說名聖道。是故諸天子！應如",
    "T11n0310_101:0570b13": "是修三十七品菩提分法，出過諸行無復障",
    "T11n0310_101:0570b14": "礙，智慧熾然究竟寂靜。云何名為究竟寂靜？",
    "T11n0310_101:0570b15": "謂諸法無起亦無所盡，無所盡故則無所作，",
    "T11n0310_101:0570b16": "無所作故亦非無作無受、無受者無施設是",
    "T11n0310_101:0570b17": "名究竟寂靜。」說此法時，一萬二千天子於諸",
    "T11n0310_101:0570b18": "法中得法眼淨。",
    "T11n0310_101:0570b19": "爾時善德天子白文殊師利言：「菩薩云何修",
    "T11n0310_101:0570b20": "習於道？」文殊師利言：「天子！若諸菩薩不捨生",
    "T11n0310_101:0570b21": "死而令眾生入於涅槃，不捨愛取而拔出眾",
    "T11n0310_101:0570b22": "生令立聖道，是名菩薩修習於道。復次天子！",
    "T11n0310_101:0570b23": "修習道者，善巧安住清淨性空。何以故？菩",
    "T11n0310_101:0570b24": "薩以寂靜心見一切法自性清淨，為諸眾生",
    "T11n0310_101:0570b25": "樂著諸見、安住隨眠無方便者，演說諸法自",
    "T11n0310_101:0570b26": "性空義。所以者何？是諸眾生於自性空中",
    "T11n0310_101:0570b27": "而生見故。是菩薩以無相無願無所作、一切",
    "T11n0310_101:0570b28": "法自性不生，為諸凡夫久習煩惱生滅見者，",
    "T11n0310_101:0570b29": "於此無生令得信樂，而於生滅亦無所動。天",
    "T11n0310_101:0570c01": "子！是名菩薩修習於道。復次天子！應見菩",
    "T11n0310_101:0570c02": "薩去來之道。」諸天子言：「文殊師利！云何菩薩",
    "T11n0310_101:0570c03": "去來之道？」文殊師利言：「天子！菩薩證菩提而",
    "T11n0310_101:0570c04": "去，如應說法而來。得諸禪解脫而去，現生",
    "T11n0310_101:0570c05": "欲界中來。入於聖道故去，大悲成熟眾生故",
    "T11n0310_101:0570c06": "來。得無生法忍而去，忍受眾生故來。於一",
    "T11n0310_101:0570c07": "切法出離故去，拔出眾生故來。誓願堅固而",
    "T11n0310_101:0570c08": "去，誓願無自性而來。三解脫門而去，故受",
    "T11n0310_101:0570c09": "生而來。菩提道場故去，為安立眾生於菩提",
    "T11n0310_101:0570c10": "故來。天子！是名諸菩薩去來之道。」說此菩薩",
    "T11n0310_101:0570c11": "道時，五百菩薩得無生法忍。",
    "T11n0310_101:0570c12": "爾時善德天子白文殊師利言：「我等曾聞有",
    "T11n0310_101:0570c13": "世界名一切功德光明，為在何處？何等如來",
    "T11n0310_101:0570c14": "於中說法？」文殊師利言：「天子！彼一切功德光",
    "T11n0310_101:0570c15": "明世界，在於上方過十二恒河沙佛剎，普賢",
    "T11n0310_101:0570c16": "如來於中說法。」諸天子言：「我等願欲見彼世",
    "T11n0310_101:0570c17": "界及彼如來。」爾時文殊師利即入光明莊嚴",
    "T11n0310_101:0570c18": "三昧，以三昧力放大光明，過十二恒河沙佛",
    "T11n0310_101:0570c19": "剎，遍照一切功德光明世界。時彼菩薩問：",
    "T11n0310_101:0570c20": "「此光明從何所來？」彼佛告言：「善男子！下方過",
    "T11n0310_101:0570c21": "十二恒河沙佛剎有世界名娑婆，彼土有佛名",
    "T11n0310_101:0570c22": "釋迦牟尼如來、應、正等覺，在世說法。彼有菩",
    "T11n0310_101:0570c23": "薩名文殊師利，入光明莊嚴三昧，放大光明",
    "T11n0310_101:0570c24": "遍照十方無量佛剎，是其光明來照此會。」彼",
    "T11n0310_101:0570c25": "諸菩薩即白普賢如來：「我等願見釋迦牟尼",
    "T11n0310_101:0570c26": "世尊及文殊師利菩薩。」時普賢如來放大光",
    "T11n0310_101:0570c27": "明，照十二恒河沙佛剎至娑婆世界，令彼菩",
    "T11n0310_101:0570c28": "薩分明見此菩薩眾會。時彼世尊告諸菩薩：",
    "T11n0310_101:0570c29": "「誰能往彼娑婆世界？」爾時持法炬菩薩摩訶",
    "T11n0310_101:0571a01": "薩白佛言：「世尊！我能往彼娑婆世界。」佛言：",
    "T11n0310_101:0571a02": "「今正是時。」爾時持法炬菩薩與十億諸菩薩",
    "T11n0310_101:0571a03": "俱，於彼國沒，現兜率陀天，放大光明遍照世",
    "T11n0310_101:0571a04": "界。時諸天、龍、夜叉、乾闥婆、阿修羅、迦樓羅、緊",
    "T11n0310_101:0571a05": "那羅、摩睺羅伽，釋梵護世諸天子等，及諸聲",
    "T11n0310_101:0571a06": "聞菩薩大眾，得未曾有，作如是言：「此諸菩",
    "T11n0310_101:0571a07": "薩遊戲神通甚為希有。」爾時眾會因此光明，",
    "T11n0310_101:0571a08": "見一切功德光明世界，及見普賢如來國界",
    "T11n0310_101:0571a09": "莊嚴，於一劫中說不能盡。當此文殊師利現",
    "T11n0310_101:0571a10": "神變時，七那由他諸天子等發阿耨多羅三",
    "T11n0310_101:0571a11": "藐三菩提心。爾時持法炬菩薩白文殊師利",
    "T11n0310_101:0571a12": "言：「可共禮覲釋迦如來。」時文殊師利於彼天",
    "T11n0310_101:0571a13": "子應可度者皆悉度已，與持法炬諸菩薩眾，",
    "T11n0310_101:0571a14": "及大聲聞，天、龍、夜叉、乾闥婆等，往詣佛所。到",
    "T11n0310_101:0571a15": "已頂禮佛足却住一面。爾時持法炬菩薩白",
    "T11n0310_101:0571a16": "佛言：「世尊！普賢如來問訊世尊，少病少惱、",
    "T11n0310_101:0571a17": "起居輕利、安樂行不？」爾時世尊告彼諸菩薩",
    "T11n0310_101:0571a18": "言：「善男子！此文殊師利及持法炬正士，神通",
    "T11n0310_101:0571a19": "變化智慧光明，成熟眾生奉事諸佛，一切菩",
    "T11n0310_101:0571a20": "薩不能知其智慧方便深入邊際。汝善男子！",
    "T11n0310_101:0571a21": "應當學此文殊師利及持法炬正士，并諸菩",
    "T11n0310_101:0571a22": "薩所有神通辯才智慧，奉事諸佛成熟眾生。",
    "T11n0310_101:0571a23": "此諸正士無數劫來，從一佛剎至一佛剎常",
    "T11n0310_101:0571a24": "作佛事。若諸眾生入此正士境界，當來不復",
    "T11n0310_101:0571a25": "墮於魔界。」爾時世尊告長老阿難：「汝善持此",
    "T11n0310_101:0571a26": "法門，不斷三寶種故。」爾時持法炬菩薩摩訶",
    "T11n0310_101:0571a27": "薩從此會起，與其眷屬還本佛剎。佛說此經",
    "T11n0310_101:0571a28": "已，善德天子、長老阿難，一切世間天、龍、乾闥",
    "T11n0310_101:0571a29": "婆、阿修羅等，聞佛所說，皆大歡喜。",
    "T11n0310_101:0571b01": "大寶積經卷第一百一"
}