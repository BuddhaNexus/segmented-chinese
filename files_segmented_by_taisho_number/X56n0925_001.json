{
    "X56n0925_001:0304a04": "十不二門義",
    "X56n0925_001:0304a06": "然此迹門談其因果及以自他使一代教門融通入",
    "X56n0925_001:0304a07": "妙故凡諸義釋皆約四教及以五味意在開教悉入",
    "X56n0925_001:0304a08": "醍醐觀心乃是教行樞機仍且略點寄在諸說或存",
    "X56n0925_001:0304a09": "或沒非部正意故縱有施設詫事附法或辨十觀列",
    "X56n0925_001:0304a10": "名而已所明理境智行位法能化所化意有能詮詮",
    "X56n0925_001:0304a11": "中咸妙為辨詮內始末自他故具演十妙搜括一化",
    "X56n0925_001:0304a12": "出世大意罄無不盡故不可不了十妙大經故撮十",
    "X56n0925_001:0304a13": "妙為觀法大體若解迹妙本妙非遙應知但是離合",
    "X56n0925_001:0304a14": "異耳因果義一自他何殊故下文云本迹雖殊不思",
    "X56n0925_001:0304a15": "議一況體宗用只是自他因果法故況復教相只是",
    "X56n0925_001:0304a16": "分別前之四章使前四章與諸文永異若曉斯旨則",
    "X56n0925_001:0304a17": "教有歸一期縱橫不出一念三千世間即空假中理",
    "X56n0925_001:0304a18": "境乃至利益咸爾則止觀十乘成今自行因果起教",
    "X56n0925_001:0304a19": "一章成今化他能所則彼此照著法華行成使功不",
    "X56n0925_001:0304a20": "唐捐所詮可識故更以十門收攝十妙何者為實施",
    "X56n0925_001:0304a21": "權則不二而二開權顯實則二而不二法既教部咸",
    "X56n0925_001:0304a22": "開成妙故此十門不二為目一々門下以六即檢之",
    "X56n0925_001:0304a23": "本文已廣引誠證此下但直申一理使一部經旨晈",
    "X56n0925_001:0304a24": "在目前一者色心不二門二者內外不二門三者修",
    "X56n0925_001:0304b01": "性不二門四者因果不二門五者染淨不二門六者",
    "X56n0925_001:0304b02": "依正不二門七者自他不二門八者三業不二門九",
    "X56n0925_001:0304b03": "者權實不二門十者受潤不二門。是中第一從境妙",
    "X56n0925_001:0304b04": "立名第二第三從智行立名第四從位法立名第五",
    "X56n0925_001:0304b05": "第六第七從感應神通立名第八第九從說法立名",
    "X56n0925_001:0304b06": "第十從眷屬利益立名一色心不二門者且十如境",
    "X56n0925_001:0304b07": "乃至無諦一々皆有總別二意總在一念別分色心",
    "X56n0925_001:0304b08": "何者初十如中相唯在色性唯在心體力作緣義兼",
    "X56n0925_001:0304b09": "心色因果唯心報唯約色十二因緣苦業兩兼惑唯",
    "X56n0925_001:0304b10": "在心四諦則三兼色心滅唯在心二諦三諦皆俗具",
    "X56n0925_001:0304b11": "色心真中唯心一實及無准此可見既知別已攝別",
    "X56n0925_001:0304b12": "入總一切諸法無非心性一性無性三千宛然當知",
    "X56n0925_001:0304b13": "心之色心即心名變々名為造々謂體同是則非色",
    "X56n0925_001:0304b14": "非心而色而心唯色唯心良由於此故知但識一念",
    "X56n0925_001:0304b15": "遍見己他々生他佛尚與心同況己心生佛寧乖一",
    "X56n0925_001:0304b16": "念故彼彼境法差而不差二者內外不二門者凡所",
    "X56n0925_001:0304b17": "觀境不出內外々謂託彼依正色心即空即中空中",
    "X56n0925_001:0304b18": "妙故心色體絕唯一實性無空假中色心宛然豁同",
    "X56n0925_001:0304b19": "真淨無復眾生七方便異不見國土淨穢差品而帝",
    "X56n0925_001:0304b20": "網依正終曰炳然所言內者先了外色心一念無念",
    "X56n0925_001:0304b21": "唯內體三千即空假中是則外法全為心性心性無",
    "X56n0925_001:0304b22": "外攝無不周十方諸佛法界有情性體無殊一切咸",
    "X56n0925_001:0304b23": "遍誰云內外色心己他此即用向色心不二門成。三",
    "X56n0925_001:0304b24": "修性不二門者性德只是界如一念此內界如三法",
    "X56n0925_001:0304c01": "具足性雖本爾藉智曰修由修照性由性發修在性",
    "X56n0925_001:0304c02": "則全修成性起修則全性成修性無所移修常宛爾",
    "X56n0925_001:0304c03": "修又二種順修逆修順謂了性為行逆謂背性成迷",
    "X56n0925_001:0304c04": "々了二心々雖不二逆順二性々事恒殊可由事不",
    "X56n0925_001:0304c05": "移心則令迷修成了故須一期迷了照性成修見性",
    "X56n0925_001:0304c06": "修心二修俱泯又曉順修對性有離有合離謂修性",
    "X56n0925_001:0304c07": "各三合謂修二性一修二各三共發性三是則修雖",
    "X56n0925_001:0304c08": "具九九只是三為對性明修故合修為二々與一性",
    "X56n0925_001:0304c09": "如水為波二亦無二亦如波水應知性指三鄣是故",
    "X56n0925_001:0304c10": "具三修從性成々三法爾達無修性唯一妙乘無所",
    "X56n0925_001:0304c11": "分別法界洞朗此由內外不二門成。四因果不二門",
    "X56n0925_001:0304c12": "者眾生心因既具三軌此因成果名三涅槃因果無",
    "X56n0925_001:0304c13": "殊始終理一若爾因德已具何不住因但由迷因各",
    "X56n0925_001:0304c14": "自謂實若了迷性實唯住因故久研此因因顯名果",
    "X56n0925_001:0304c15": "只緣因果理一用此一理為因理顯無復果名豈可",
    "X56n0925_001:0304c16": "仍存因號因果既泯理性自亡只由亡智親疎致使",
    "X56n0925_001:0304c17": "迷成厚薄迷厚薄故強分三惑義開六即名智淺深",
    "X56n0925_001:0304c18": "故知夢勤加功空名惑絕幻因既滿鏡像果圓空像",
    "X56n0925_001:0304c19": "雖即義同而空虗像々實々故稱理本有空虗故迷",
    "X56n0925_001:0304c20": "轉性成是則不二而二立因果殊二而不二始終體",
    "X56n0925_001:0304c21": "一若謂因異果因亦非因曉果從因々方尅果所以",
    "X56n0925_001:0304c22": "三千在理同名無明三千果成咸稱常樂三千無改",
    "X56n0925_001:0304c23": "無明即明三身並常俱體俱用此以修性不二門成。",
    "X56n0925_001:0304c24": "五染淨不二門者若識無始即法性為無明故可了",
    "X56n0925_001:0305a01": "今即無明為性法法性之無明遍造諸法名之為染",
    "X56n0925_001:0305a02": "無明之法性遍應眾緣號之為淨濁水清水波濕無",
    "X56n0925_001:0305a03": "殊清濁雖由緣而濁成本有濁雖本有而全體是清",
    "X56n0925_001:0305a04": "以二波理通舉體是用故三千因果俱名緣起迷悟",
    "X56n0925_001:0305a05": "緣起不離剎々那々性常緣起理一々理之內而分",
    "X56n0925_001:0305a06": "淨穢別則六穢四淨通則十通淨穢故知剎那染體",
    "X56n0925_001:0305a07": "悉淨三千未顯驗體仍迷故相似位成六根遍照々",
    "X56n0925_001:0305a08": "分十界各具灼然豈六根淨人謂十定十分真垂迹",
    "X56n0925_001:0305a09": "十界亦然乃由果成等彼百界故須初心而遮而照",
    "X56n0925_001:0305a10": "々故三千恒具遮故法爾空中終曰雙亡終曰雙照",
    "X56n0925_001:0305a11": "不動此念遍應無方隨感而施淨穢斯泯忘淨穢故",
    "X56n0925_001:0305a12": "以空以中仍由空中轉染為淨由了染淨空中自亡",
    "X56n0925_001:0305a13": "此以因果不二門成。六依正不二門者已證遮那一",
    "X56n0925_001:0305a14": "體不二良由無始一念三千以三千中生陰二千為",
    "X56n0925_001:0305a15": "正國土一千屬依依正既居一々心々豈分能所雖",
    "X56n0925_001:0305a16": "無能所依正宛然是則理性名字觀行已有不二正",
    "X56n0925_001:0305a17": "依之相故使自他因果相攝但眾生在理果雖未弁",
    "X56n0925_001:0305a18": "一切莫非遮那妙境然應復了諸佛法體非遍而遍",
    "X56n0925_001:0305a19": "眾生理性非局而[尸@句]始終不改大小無妨因果理同",
    "X56n0925_001:0305a20": "依正何別故淨穢之土勝劣之身塵身與法身量同",
    "X56n0925_001:0305a21": "塵國與寂光無異是則一々塵剎一切剎一々塵身",
    "X56n0925_001:0305a22": "一切身廣狹勝劣難思議淨穢方所無窮盡若非三",
    "X56n0925_001:0305a23": "千空假中安能成茲自在用如是方知生佛等彼此",
    "X56n0925_001:0305a24": "事理[牙-(必-心)+?]相收此以染淨不二門成。七自他不二門者",
    "X56n0925_001:0305b01": "隨機利他事乃憑本々謂一性具足自他方至果位",
    "X56n0925_001:0305b02": "自即益他如理性三德三諦三千自行唯在空中利",
    "X56n0925_001:0305b03": "他三千赴物々機無量不出三千能應雖多不出十",
    "X56n0925_001:0305b04": "界々界轉現不出一念土々互生不出寂光眾生由",
    "X56n0925_001:0305b05": "理具三千故能感諸佛由三千理滿故能應々遍機",
    "X56n0925_001:0305b06": "遍欣赴不差不然豈能如鏡現像鏡有現像之理形",
    "X56n0925_001:0305b07": "有生像之性若一形對不能現像則鏡理有窮形事",
    "X56n0925_001:0305b08": "未通若與鏡隔則容有是理無有形對而不像者若",
    "X56n0925_001:0305b09": "鏡未現像由塵所遮去塵由人磨像非關磨者以喻",
    "X56n0925_001:0305b10": "觀法大旨可知應知理雖自他具足必藉緣了為利",
    "X56n0925_001:0305b11": "他功復由緣了與性一合方能稱性施設萬端則不",
    "X56n0925_001:0305b12": "起自性化無方所此由依正不二門成。八三業不二",
    "X56n0925_001:0305b13": "門者於化他門事分三密隨順物理得名不同心輪",
    "X56n0925_001:0305b14": "鑒機二輪設化現身說法未曾毫差在身分於真應",
    "X56n0925_001:0305b15": "在法分於權實二身若異何故乃云即是法身二說",
    "X56n0925_001:0305b16": "若乖何故乃云皆成佛道若唯法身應無垂世若唯",
    "X56n0925_001:0305b17": "佛道誰施三乘身尚無身說必非說身口平等等彼",
    "X56n0925_001:0305b18": "意輪心色一如不謀而化常冥至極稱物施為豈非",
    "X56n0925_001:0305b19": "百界一心界々無非三業界尚一念三業豈殊果用",
    "X56n0925_001:0305b20": "無虧因必稱果若信方知三密本有百界三業俱空",
    "X56n0925_001:0305b21": "假中故使稱宜遍赴為果一々應色一々言音無不",
    "X56n0925_001:0305b22": "百界三業具足化復作化斯之謂歟故一念凡心已",
    "X56n0925_001:0305b23": "有理性三密相海一塵報色同在本理毗盧遮那方",
    "X56n0925_001:0305b24": "乃名為三無差別此以自他不二門成。九權實不二",
    "X56n0925_001:0305c01": "門者平等大慧常鑒法界亦由理性九權一實々復",
    "X56n0925_001:0305c02": "九界權亦復然權實相冥百界一念不可分別任運",
    "X56n0925_001:0305c03": "常然至果乃由契本一理非權非實而權而實此即",
    "X56n0925_001:0305c04": "如前心輪自在致令身口赴權實機三業一念無乖",
    "X56n0925_001:0305c05": "權實不動而施豈應隔異對說即以權實立稱在身",
    "X56n0925_001:0305c06": "則以真應為名三業理同權實冥合此以三業不二",
    "X56n0925_001:0305c07": "門成。十受潤不二門者物理本來性具權實無始薰",
    "X56n0925_001:0305c08": "習或實或權々實由薰理恒平等遇時成習行願所",
    "X56n0925_001:0305c09": "資若無本因薰亦徒設遇薰自異非由性殊性雖無",
    "X56n0925_001:0305c10": "殊必藉幻發幻機幻感幻應幻赴能應所化並非權",
    "X56n0925_001:0305c11": "實然由生具非權非實成權實機佛亦果具非權非",
    "X56n0925_001:0305c12": "實為權實應物機契應身土無偏同常寂光無非法",
    "X56n0925_001:0305c13": "界故知三千同在心地與佛心地三千不殊四微體",
    "X56n0925_001:0305c14": "同故權實益等此以權實不二門成。是故十門々門",
    "X56n0925_001:0305c15": "通入色心乃至受潤咸然故使十妙始終理一如境",
    "X56n0925_001:0305c16": "本具三依理生解故名為智々解導行々解契理三",
    "X56n0925_001:0305c17": "法相符不異而異而假立淺深設位簡濫三法只是",
    "X56n0925_001:0305c18": "證彼理三下之五章三法起用三法既是一念三千",
    "X56n0925_001:0305c19": "既空假中成故有用若了一念十方三世諸佛之法",
    "X56n0925_001:0305c20": "本迹非遙故重述十門令觀行可識首題既爾覧別",
    "X56n0925_001:0305c21": "為總符文可知。",
    "X56n0925_001:0305c23": "十不二門義(終)",
    "X56n0925_001:0306a01": "點本云元久元年六月二十八日依朱點本移點",
    "X56n0925_001:0306a02": "畢　沙門心性(云云)",
    "X56n0925_001:0306a06": "傳教大師將來台州錄云十不二門義一卷",
    "X56n0925_001:0306a07": "同越州錄云十不二科文一卷",
    "X56n0925_001:0306a08": "智證大師將來目錄云十不二門義一卷(妙樂)",
    "X56n0925_001:0306a09": "諸師製作書目錄云十不二門義一卷(妙樂大師)",
    "X56n0925_001:0306a10": "諸宗書籍目錄(延喜十四年玄日大法師奉勅撰)云十不二門義",
    "X56n0925_001:0306a11": "止觀和尚述",
    "X56n0925_001:0306a12": "大師撰述目錄(修禪和尚所記)云十不二義集(一卷",
    "X56n0925_001:0306a13": "十二紙)",
    "X56n0925_001:0306a17": "考異",
    "X56n0925_001:0306a18": "十不二門義示珠指作法華十妙不二門註十",
    "X56n0925_001:0306a19": "不二門作法華本迹十不二門指要鈔文心解及",
    "X56n0925_001:0306a20": "明藏本並作十不二門顯妙解作法華玄記十不",
    "X56n0925_001:0306a21": "二門○今謂義同四種四諦義七種二諦義三諦",
    "X56n0925_001:0306a22": "義四悉檀義十法界義等之義義字不可無也。",
    "X56n0925_001:0306a23": "然此近刻本點然字讀シカルニ或シカモ古",
    "X56n0925_001:0306a24": "本不讀然字然此二合訓コノ者與今本同○今",
    "X56n0925_001:0306b01": "案然此合訓例猶論語如示諸斯(文)其斯之謂(文)",
    "X56n0925_001:0306b02": "廣韻龍龕手鑑並云然語助也又如也是也(文)又",
    "X56n0925_001:0306b03": "案禮記云穆公召縣子而問然曰(文)注云然之言",
    "X56n0925_001:0306b04": "焉也(文)嘉應元年清原氏點本禮記問字讀トフ",
    "X56n0925_001:0306b05": "テ而於然字傍細注不讀。",
    "X56n0925_001:0306b06": "皎註十文心顯妙明本永正書寫本並作皎寬",
    "X56n0925_001:0306b07": "喜書寫本示珠弘安板釋籤貞治書寫釋籤元和",
    "X56n0925_001:0306b08": "活板科本釋籤惠心僧都點板本科籤寬永書寫",
    "X56n0925_001:0306b09": "科籤並與今本同。",
    "X56n0925_001:0306b10": "心色註十顯妙明本並作色心寬喜本示珠宋",
    "X56n0925_001:0306b11": "藏釋籤弘籤貞籤科籤諸本並與今同。",
    "X56n0925_001:0306b12": "及無顯妙無字下加諦字。",
    "X56n0925_001:0306b13": "體同註十指要文心顯妙明本日遠記宋籤並",
    "X56n0925_001:0306b14": "作體用寬喜本永正本示珠猪熊鈔惠海談日朝",
    "X56n0925_001:0306b15": "記弘籤貞籤科籤諸本並與今同○今謂下有尚",
    "X56n0925_001:0306b16": "與心同因果理同四微體同之語文義一轍也作",
    "X56n0925_001:0306b17": "用之訛可知。",
    "X56n0925_001:0306b18": "己他註十指要文心顯妙明本宋籤並他字下",
    "X56n0925_001:0306b19": "加生佛二字寬喜本示珠日朝弘籤貞籤科籤諸",
    "X56n0925_001:0306b20": "本並與今同○今謂己即心法三千他者生佛三",
    "X56n0925_001:0306b21": "千於遍見字其義自見何煩添字為。",
    "X56n0925_001:0306b22": "即空即中妙故心色註十指要文心明本宋籤",
    "X56n0925_001:0306b23": "並作即空假中即空假中妙故色心寬喜本永本",
    "X56n0925_001:0306b24": "示珠猪熊日朝弘籤貞籤科籤諸本並與今同○",
    "X56n0925_001:0306c01": "今謂下有法爾空中以空以中乃至唯在空中之",
    "X56n0925_001:0306c02": "語皆以空中對假而說妄加假字者義不穩也。",
    "X56n0925_001:0306c03": "終曰炳焉註十指要文心顯妙明本宋籤並日",
    "X56n0925_001:0306c04": "作自寬喜本示珠猪熊弘籤貞籤科籤諸本並與",
    "X56n0925_001:0306c05": "今同○今謂以下終日雙亡終日雙照對見此文",
    "X56n0925_001:0306c06": "不見差品即雙亡也終日炳焉義當雙照日字之",
    "X56n0925_001:0306c07": "允可見○近刻本日形長作古本曰形方作與今",
    "X56n0925_001:0306c08": "同○今案陀羅尼對譯嚩曰哩字作方形但明藏",
    "X56n0925_001:0306c09": "經曰作長形耳凡唐已上書曰二字俱作方形",
    "X56n0925_001:0306c10": "是故古書遇二字或相疑之尚書云即命曰記功",
    "X56n0925_001:0306c11": "(文)毛詩云豈不曰戒(文)並陸氏釋文云音越一",
    "X56n0925_001:0306c12": "音人實反(文)又案說文云以口一象形古文",
    "X56n0925_001:0306c13": "象形(文)篇韻貫珠集云六書之法一象形象物",
    "X56n0925_001:0306c14": "之形作字日月之字是也(文)口作方形則曰",
    "X56n0925_001:0306c15": "形須然者又說文云从口乙聲亦象口氣出也",
    "X56n0925_001:0306c16": "凡之屬皆以(文)書家者流說云曰者口左隅",
    "X56n0925_001:0306c17": "相連者缺隅不連以分兩字云云毛晉校刊說",
    "X56n0925_001:0306c18": "文揩字曰如書家說。",
    "X56n0925_001:0306c19": "智修註十指要文心顯妙明本宋籤並作智",
    "X56n0925_001:0306c20": "起修寬喜本智作知而傍書智示珠智作知猪熊",
    "X56n0925_001:0306c21": "惠海日朝弘籤貞籤科籤諸本並與今同○今謂",
    "X56n0925_001:0306c22": "修性即為理智故云由修照性若作起修則下發",
    "X56n0925_001:0306c23": "修語煩重也。",
    "X56n0925_001:0306c24": "一期示珠期作其寬喜本作其而傍書期自餘",
    "X56n0925_001:0307a01": "諸本與今同。",
    "X56n0925_001:0307a02": "二修註十指要並作二心。",
    "X56n0925_001:0307a03": "曉註十作了。",
    "X56n0925_001:0307a04": "波水寬喜本註十並作波為水。",
    "X56n0925_001:0307a05": "知夢示珠註十指要顯妙明本宋籤並作如夢",
    "X56n0925_001:0307a06": "寬喜本弘籤貞籤科籤諸本並與今同。",
    "X56n0925_001:0307a07": "空名註十作空冥。",
    "X56n0925_001:0307a08": "像々實々一本作像實々々其餘諸本作像實",
    "X56n0925_001:0307a09": "像實○今案古卷本毛詩作嗟々嘆々之不足故",
    "X56n0925_001:0307a10": "詠々歌々之不足故(文)振々君子歸々哉々(文)十",
    "X56n0925_001:0307a11": "三經本作嗟歎之嗟歎之(乃至)永歌之永歌之(文)歸",
    "X56n0925_001:0307a12": "哉歸哉(文)善相公奉菅家書政事要略作努々力",
    "X56n0925_001:0307a13": "々本朝文粹作努力努力敺陽侚書幸々甚々弘",
    "X56n0925_001:0307a14": "法大師書所々望々莫々責々古書存者皆一例",
    "X56n0925_001:0307a15": "也。",
    "X56n0925_001:0307a16": "性成註十指要文心顯妙明本並作成性宋籤",
    "X56n0925_001:0307a17": "作應成性寬喜本示珠猪熊弘籤貞籤科籤諸本",
    "X56n0925_001:0307a18": "並與今同。",
    "X56n0925_001:0307a19": "因異果寬喜本作因果異而傍書異果。",
    "X56n0925_001:0307a20": "三身並註十指要文心顯妙明本並身作千寬",
    "X56n0925_001:0307a21": "喜本示珠宋籤弘籤貞籤科籤諸本並與今同○",
    "X56n0925_001:0307a22": "今謂此門初舉三軌三涅槃至此結之若結三軌",
    "X56n0925_001:0307a23": "以陰生土則不親也守護章云實教三身俱體俱",
    "X56n0925_001:0307a24": "用可見不許三身俱體俱用者同麤食者執見矣。",
    "X56n0925_001:0307b01": "法性之(乃至)明之註十指要文心顯妙明本宋籤",
    "X56n0925_001:0307b02": "並二之字下有與字○今謂古文之法詳曰之與",
    "X56n0925_001:0307b03": "略曰與曰之其義是同例如七之與八或為七與",
    "X56n0925_001:0307b04": "八或為七之八也。",
    "X56n0925_001:0307b05": "號註十作名。",
    "X56n0925_001:0307b06": "雖由註十顯妙並作雖即由。",
    "X56n0925_001:0307b07": "正依寬喜本示珠註十文心顯妙並作依正宋",
    "X56n0925_001:0307b08": "籤弘籤貞籤科籤諸本與今同。",
    "X56n0925_001:0307b09": "能應註十作能化。",
    "X56n0925_001:0307b10": "與鏡文心元和科籤並作形與鏡。",
    "X56n0925_001:0307b11": "像非示珠宋籤並作像現非註十文心顯妙明",
    "X56n0925_001:0307b12": "本並作現像非寬喜本作像現非而現字墨抹弘",
    "X56n0925_001:0307b13": "籤貞籤科籤諸本並與今同。",
    "X56n0925_001:0307b14": "化無示珠宋籤並作應無。",
    "X56n0925_001:0307b15": "界一心示珠心作念。",
    "X56n0925_001:0307b16": "若信註十指要文心顯妙科籤諸本並信字下",
    "X56n0925_001:0307b17": "加因果二字寬喜本示珠弘籤貞籤並與今同。",
    "X56n0925_001:0307b18": "本有示珠註十指要顯妙明本宋籤並作有本",
    "X56n0925_001:0307b19": "寬喜本文心弘籤貞籤科籤諸本並與今同。",
    "X56n0925_001:0307b20": "斯之寬永科籤之作以。",
    "X56n0925_001:0307b21": "亦由一古本由字無寬喜本有由而墨抹。",
    "X56n0925_001:0307b22": "念不註十作念亦不。",
    "X56n0925_001:0307b23": "則以一古本則字無示珠文心顯妙明本宋籤",
    "X56n0925_001:0307b24": "並則作即。",
    "X56n0925_001:0307c01": "或實或權註十文心明本並作或權或實寬喜",
    "X56n0925_001:0307c02": "本示珠顯妙宋籤弘籤貞籤科籤諸本並與今問",
    "X56n0925_001:0307c03": "○今謂上文心色正依此之實權例之諸經人天",
    "X56n0925_001:0307c04": "天人互用孝經感應曰應感其他如呂律陰陽西",
    "X56n0925_001:0307c05": "東小大等或依言便或約義便上下互用之類不",
    "X56n0925_001:0307c06": "尠。",
    "X56n0925_001:0307c07": "理恒明本恒作常。",
    "X56n0925_001:0307c08": "幻赴註十脫。",
    "X56n0925_001:0307c09": "生具文心作性具。",
    "X56n0925_001:0307c10": "契應註十文心顯妙明本並作應契。",
    "X56n0925_001:0307c11": "故權示珠註十文心顯妙並脫故字。",
    "X56n0925_001:0307c12": "本具註十文心顯妙明本宋籤並作本來具。",
    "X56n0925_001:0307c13": "三法既註十脫三法。",
    "X56n0925_001:0307c14": "既空示珠註十文心明本並作即空寬喜本顯",
    "X56n0925_001:0307c15": "妙弘籤貞籤科籤諸本並與今同。",
    "X56n0925_001:0307c16": "覽文心顯妙會本指要並作攬寬喜本示珠註",
    "X56n0925_001:0307c17": "十明藏指要明本永正本弘籤貞籤科籤諸本並",
    "X56n0925_001:0307c18": "與今同○上曰攝別入總今謂攝覽二字俱訓為",
    "X56n0925_001:0307c19": "取文選文賦云覽營魂以探賾濵連珠云覽影偶",
    "X56n0925_001:0307c20": "質不能解獨(文)攬又訓觀羲之蘭亭帖云後之攬",
    "X56n0925_001:0307c21": "者亦將有感斯文(文)覽攬音同義通猶成城解懈",
    "X56n0925_001:0307c22": "頻嚬章慞諸字音義俱通也陸氏經典釋文云音",
    "X56n0925_001:0307c23": "堪互用義可並行(文)蓋謂此類也。",
    "X56n0925_001:0308a04": "右十不二門義以大原如來藏中古板本所翻刻",
    "X56n0925_001:0308a05": "也此本傳為以根本大師手書所鏤板者字樣之",
    "X56n0925_001:0308a06": "古雅筆勢之飛動與山家本法華經及開結二經",
    "X56n0925_001:0308a07": "無差毫末則真大師手迹而存今千歲之後者可",
    "X56n0925_001:0308a08": "謂無價寶珠也哉如其訓點及元久等數字葢後",
    "X56n0925_001:0308a09": "人以朱所加也又有一本尾記云以慈覺大師之",
    "X56n0925_001:0308a10": "點點之訓點亦出於祖師可尚也猪熊抄云本朝",
    "X56n0925_001:0308a11": "古本者山家將來本也對邃滿(二師)而稟承之本故",
    "X56n0925_001:0308a12": "雖一字不可有謬也良大師航海之行意在求善",
    "X56n0925_001:0308a13": "本教乘故瑯瑘道邃座主勾當書寫台州陸淳刺",
    "X56n0925_001:0308a14": "史印記目錄此書儼然載其目錄又延喜年間勅",
    "X56n0925_001:0308a15": "撰目錄亦載此書也可見山家本者本朝初傳之",
    "X56n0925_001:0308a16": "古本而為第一善本也若宋僧知禮於指要鈔叨",
    "X56n0925_001:0308a17": "議本朝教乘者葢依不知本朝有此善本矣況示",
    "X56n0925_001:0308a18": "珠指之作在宋雍熈三年丙戌則後於延曆將來",
    "X56n0925_001:0308a19": "者百八十年後於延喜目錄者七十餘年也既有",
    "X56n0925_001:0308a20": "先傳之善本何據後人之杜撰指要所云不亦妄",
    "X56n0925_001:0308a21": "乎今刻此善本更對挍諸本彼此照著使是非皎",
    "X56n0925_001:0308a22": "凡宋本竄改不止此書別作古本宋本明本優劣",
    "X56n0925_001:0308a23": "辨詳之庶幾學者開擇法之眼正得道之針云爾。"
}