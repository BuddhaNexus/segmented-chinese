{
    "T45n1888_001:0767c24": "釋華嚴十明論敘",
    "T45n1888_001:0767c26": "宋寶覺圓明禪師惠洪覺範撰",
    "T45n1888_001:0767c27": "顯謨閣待制朱公世英。為余言。頃過金陵。謁",
    "T45n1888_001:0767c28": "王文公於鍾山。公以彥里閈晚生有志學道。",
    "T45n1888_001:0767c29": "謂曰。若讀史見勾踐伍員事乎。勾踐保栖會",
    "T45n1888_001:0768a01": "稽。置膽於坐臥則仰膽。飯食亦嘗膽也。伍員",
    "T45n1888_001:0768a02": "去楚櫜載。而去昭關至蒲伏行乞於吳市。二",
    "T45n1888_001:0768a03": "子設心止欲雪恥復仇。而焦身苦思二十餘",
    "T45n1888_001:0768a04": "年。而後遂其欲。蓋有志者事竟成也。然移此",
    "T45n1888_001:0768a05": "心以學無上菩提。其何以禦之。世英囑予記",
    "T45n1888_001:0768a06": "其言。世英歿一年。余還自海外。築室筠溪石",
    "T45n1888_001:0768a07": "門寺。夏釋此論。追念平時之語曰。嗟乎流轉",
    "T45n1888_001:0768a08": "三界未即棄去。其恥亦大矣。囚縛五陰未能",
    "T45n1888_001:0768a09": "超出。其仇亦深矣。以吳楚之仇恥較之。其相",
    "T45n1888_001:0768a10": "倍如日劫。而學者亦思掣肘徑去。然至誠惻",
    "T45n1888_001:0768a11": "怛勇決力行。較勾踐伍員特太山毫芒耳。豈",
    "T45n1888_001:0768a12": "不惜哉。金剛般若經。須菩提聞世尊言以恒",
    "T45n1888_001:0768a13": "河沙等身命布施。不如受持四句偈為他人",
    "T45n1888_001:0768a14": "說之福。於是泣下。其心豈不謂學者多以一",
    "T45n1888_001:0768a15": "身味著懈怠故自為障閡乎。夫雜華具四天",
    "T45n1888_001:0768a16": "下微塵數偈。而其所詮者。如來普光明大智",
    "T45n1888_001:0768a17": "一法而已。親近隨順此智者。戒定慧三法而",
    "T45n1888_001:0768a18": "已。以戒定慧觀照方便破滅無明。一切眾生",
    "T45n1888_001:0768a19": "彈指實證。故金剛藏菩薩曰。隨順無明起諸",
    "T45n1888_001:0768a20": "有。若不隨順諸有離。是謂成佛顯訣人法要",
    "T45n1888_001:0768a21": "旨。借令三世如來重復宣示深奧。不能加毫",
    "T45n1888_001:0768a22": "末於此矣。其於利害去取。曉如白黑。其義理",
    "T45n1888_001:0768a23": "昭著。粲如日星。不知。學者於戒定慧。何疑而",
    "T45n1888_001:0768a24": "不隨順。於無明煩惱。何戀而不棄遺乎。孟軻",
    "T45n1888_001:0768a25": "曰。今有無名之指屈而不信。非疾痛害事也。",
    "T45n1888_001:0768a26": "如有能信之者。則不遠秦楚之路。為指之不",
    "T45n1888_001:0768a27": "若人也。指不若人則知惡之。心不若人則不",
    "T45n1888_001:0768a28": "知惡。此之謂不知類也。今之知類者。吾特未",
    "T45n1888_001:0768a29": "見耳。豈密行暗證。隱實顯玼。世不得而知歟。",
    "T45n1888_001:0768b01": "抑觀力麁浮習重。境強多遇緣而退歟。余切",
    "T45n1888_001:0768b02": "慕。思大智者父子於道能遺虛名收實効。三",
    "T45n1888_001:0768b03": "十年間決期現證。皆獲宿智通。入法華三昧。",
    "T45n1888_001:0768b04": "乳中之酪此其驗矣。嗚呼安得如南嶽天台",
    "T45n1888_001:0768b05": "兩人者。與之增進此道哉。　政和五年六月",
    "T45n1888_001:0768b06": "十日書",
    "T45n1888_001:0768b09": "解迷顯智成悲十明論",
    "T45n1888_001:0768b11": "唐太原李通玄撰",
    "T45n1888_001:0768b12": "釋十二緣生",
    "T45n1888_001:0768b13": "夫十二緣生者。是一切眾生逐妄迷真。隨生",
    "T45n1888_001:0768b14": "死流轉波浪不息之大苦海。其海廣大甚深",
    "T45n1888_001:0768b15": "無際。亦是一切諸佛眾聖賢寶莊嚴大城。亦",
    "T45n1888_001:0768b16": "是文殊普賢常遊止之華林園苑。常有諸佛",
    "T45n1888_001:0768b17": "出現於中。普賢菩薩恒對現色身。在一切眾",
    "T45n1888_001:0768b18": "生前教化無有休息。文殊師利告善財云。不",
    "T45n1888_001:0768b19": "厭生死苦。乃能具足普賢行。一切諸佛功德",
    "T45n1888_001:0768b20": "海參映。重重充滿其中。無有盡極。與一切眾",
    "T45n1888_001:0768b21": "生猶如光影。而無障礙。以迷十二有支名一",
    "T45n1888_001:0768b22": "切眾生。悟十二有支即是佛。故眾生及以有",
    "T45n1888_001:0768b23": "支皆無自性。若隨煩惱無明行識名色。六根",
    "T45n1888_001:0768b24": "相對。生觸受愛取有。成五蘊身。即有生老死。",
    "T45n1888_001:0768b25": "常流轉故。若以戒定慧觀照方便力照自身",
    "T45n1888_001:0768b26": "心境。體相皆自性空無內外有。即眾生心全",
    "T45n1888_001:0768b27": "佛智海。如經頌云。欲知諸佛心當觀佛智慧。",
    "T45n1888_001:0768b28": "佛智無依處。如空無所依。眾生種種樂及",
    "T45n1888_001:0768b29": "諸方便智。皆依佛智起。如華嚴經。佛子",
    "T45n1888_001:0768c01": "菩薩摩訶薩有十種退失。佛法道應當遠離。",
    "T45n1888_001:0768c02": "何等為十。為於善知識生憍慢心。失佛法道。",
    "T45n1888_001:0768c03": "畏生死苦失佛法道。厭菩薩行失佛法道。厭",
    "T45n1888_001:0768c04": "惡受生失佛法道。樂着三昧失佛法道。於諸",
    "T45n1888_001:0768c05": "善根起疑惑心失佛法道。誹謗正法失佛法",
    "T45n1888_001:0768c06": "道。斷菩薩行失佛法道。樂求聲聞及緣覺乘",
    "T45n1888_001:0768c07": "失佛法道。起嗔恚心失佛法道。若修行者求",
    "T45n1888_001:0768c08": "大菩提心者。無勞遠求。但自淨一心。心無即",
    "T45n1888_001:0768c09": "境滅。識散即智明。智自同空。諸緣何立。以空",
    "T45n1888_001:0768c10": "智慧光明普見法門入十住初心。此如善財",
    "T45n1888_001:0768c11": "童子登妙峯山頂。以明相盡法門故。欲令其",
    "T45n1888_001:0768c12": "心轉更增勝。上入海門國。重觀十二有支生",
    "T45n1888_001:0768c13": "死大海。見佛出興說普眼經及佛功德海諸",
    "T45n1888_001:0768c14": "波羅蜜海乃至禪波羅蜜。方始一終。又至十",
    "T45n1888_001:0768c15": "地中第六地作十度。逆順觀察十二有支。成",
    "T45n1888_001:0768c16": "般若波羅蜜門。三空自在智慧現前。以大慈",
    "T45n1888_001:0768c17": "大悲為首。故不盡諸行。又以空慧入諸行海。",
    "T45n1888_001:0768c18": "長養大慈大悲入生死海。如蓮華處水而無",
    "T45n1888_001:0768c19": "染污。如阿修羅處海纔沒半身。像大悲菩薩",
    "T45n1888_001:0768c20": "以空智隨流處纏不沒。廣如經說。今略敘其",
    "T45n1888_001:0768c21": "十法。令後學者不妄別求。設使自外他求畢",
    "T45n1888_001:0768c22": "竟須明此理。若厭十二緣生別求解脫智海",
    "T45n1888_001:0768c23": "者。如捨氷而求水。逐陽焰以求漿。若以止觀",
    "T45n1888_001:0768c24": "力照之。心境總忘。智日自然明白。如貧女宅",
    "T45n1888_001:0768c25": "中寶藏不作而自明。如窮子衣中珠無功而",
    "T45n1888_001:0768c26": "自現。十門如下。",
    "T45n1888_001:0768c27": "第一明。一切眾生十二緣生惡覺生死。從何",
    "T45n1888_001:0768c28": "所生。第二明。十二緣生為是本有。為是本",
    "T45n1888_001:0768c29": "無。第三明。諸佛解脫智慧。為是本有。為是",
    "T45n1888_001:0769a01": "修生第四明。十二緣生與智慧誰為先後。第",
    "T45n1888_001:0769a02": "五明。十二緣生及佛智慧有始有終否。第六",
    "T45n1888_001:0769a03": "明。十二緣生是一心所變。云何受三界苦樂",
    "T45n1888_001:0769a04": "不同。第七明。解脫法中何法有依。何法無依。",
    "T45n1888_001:0769a05": "第八明。諸佛解脫無有性相體無處所。有無",
    "T45n1888_001:0769a06": "量功德。有一佛剎微塵身土莊嚴牙相映徹。",
    "T45n1888_001:0769a07": "為是有常。為是無常。第九明。一切諸佛皆有",
    "T45n1888_001:0769a08": "大願。云誓度一切眾生盡方自解脫。如今一",
    "T45n1888_001:0769a09": "切眾生無數。云何無量諸佛已成現成佛者。",
    "T45n1888_001:0769a10": "如無量剎塵。豈不違其本自大願無量力耶。",
    "T45n1888_001:0769a11": "第十明。十二有支是大生死之源。如何超度",
    "T45n1888_001:0769a12": "使令迷解同佛大智大悲。成大法門一切智",
    "T45n1888_001:0769a13": "海佛功德海。",
    "T45n1888_001:0769a14": "第一明十二緣生惡覺生死從何所生者。為",
    "T45n1888_001:0769a15": "一切眾生從本已來。無本無末。無始無終。無",
    "T45n1888_001:0769a16": "性無相。無古無今。真智慧之體是一切眾生",
    "T45n1888_001:0769a17": "之本源也。為真智慧無體性。不能自知無性。",
    "T45n1888_001:0769a18": "故為無性之性不能自知無性故名曰無明。",
    "T45n1888_001:0769a19": "如華嚴經第六地。不了第一義故號曰無明。",
    "T45n1888_001:0769a20": "將知以真智慧本無性故不能自了。既不自",
    "T45n1888_001:0769a21": "了。是以諸佛更須示現出世說法利樂人天。",
    "T45n1888_001:0769a22": "本無眾生可度。既先賢得道利樂世間。明知",
    "T45n1888_001:0769a23": "真智。要得了緣方能現也。若言真智本來自",
    "T45n1888_001:0769a24": "然常不變易者。即有所依。即有所住處。即堅",
    "T45n1888_001:0769a25": "然形質。十方虛空不可相容納也。即同外道",
    "T45n1888_001:0769a26": "及二乘并淨土菩薩皆有所依。故眾生自眾",
    "T45n1888_001:0769a27": "生聖自聖不須教化也。故知有賢聖得道。會",
    "T45n1888_001:0769a28": "真明知真智無性。不得了緣但迷心境。十二",
    "T45n1888_001:0769a29": "有支隨事染著。不能自知有性無性。妄作我",
    "T45n1888_001:0769b01": "見。隨順無明行。識名色對六根為觸。識為種",
    "T45n1888_001:0769b02": "子。意為能緣。隨事和合。觸受隨生。無明行",
    "T45n1888_001:0769b03": "二事緣眼耳鼻舌身五根。與名色相對。無明",
    "T45n1888_001:0769b04": "行為所緣。意為能緣。名色是所緣之境。識對",
    "T45n1888_001:0769b05": "諸根隨事和合。分別善惡取納名受。此一段",
    "T45n1888_001:0769b06": "五根從意及識七法為現行緣。領受貪著不",
    "T45n1888_001:0769b07": "捨。便生愛取有。從愛取有三緣成來世業因。",
    "T45n1888_001:0769b08": "生老死三緣為來世苦果。此愛取有及生老",
    "T45n1888_001:0769b09": "死。常以生老死為果。生生無有停息。隨自貪",
    "T45n1888_001:0769b10": "欲乘憍慢放逸貪嗔勝劣等業三界受生。苦",
    "T45n1888_001:0769b11": "樂不同。皆是自心變非由他與。應如是知。是",
    "T45n1888_001:0769b12": "一切眾生所生苦海之源。以迷真智故便有",
    "T45n1888_001:0769b13": "業生。十二有支因此而起。若達無我則無所",
    "T45n1888_001:0769b14": "生處。則一切法自性無生。是故經云。世間生",
    "T45n1888_001:0769b15": "滅皆由著我。若離於我即無生處。執著我故",
    "T45n1888_001:0769b16": "常求有無。不正思惟。起於妄行行於邪道。罪",
    "T45n1888_001:0769b17": "行福行不動行。積集增長。於諸行中植心種",
    "T45n1888_001:0769b18": "子生有漏身。復起後有。生及老死所為諸業",
    "T45n1888_001:0769b19": "為田識為種子。無明闇覆。愛水為潤。我慢溉",
    "T45n1888_001:0769b20": "灌。見網增長。生名色芽。名色增長生五根。",
    "T45n1888_001:0769b21": "諸根相對生觸。觸相對生受。受生已復希求",
    "T45n1888_001:0769b22": "生愛。愛增長生取。取增長生有。有生已於諸",
    "T45n1888_001:0769b23": "趣中起五蘊身名生。生已衰變為老。老已劣",
    "T45n1888_001:0769b24": "造業成病。病已業盡為死。死時生諸熱惱。故",
    "T45n1888_001:0769b25": "憂悲愁嘆眾苦皆集。此因緣果故集。無有集",
    "T45n1888_001:0769b26": "者此明。經意為名第一義。故妄生苦緣。實可",
    "T45n1888_001:0769b27": "悲愍。為迷心境枉流生死。眾苦悲惱飄轉何",
    "T45n1888_001:0769b28": "休。但淨意根空慧現前。十二有支都無所有。",
    "T45n1888_001:0769b29": "及名色識觸受等五法。皆為根本智之法界",
    "T45n1888_001:0769c01": "自在緣生諸法門大海及諸波羅蜜諸功德",
    "T45n1888_001:0769c02": "海。以明迷者。即諸煩惱海一切心境總為苦",
    "T45n1888_001:0769c03": "海。若覺悟者。即是諸法門及波羅蜜海。正覺",
    "T45n1888_001:0769c04": "悟時無明不見滅。智慧不見生。是故經云。一",
    "T45n1888_001:0769c05": "切法不生。一切法不滅。若能如是解諸佛常",
    "T45n1888_001:0769c06": "現前。此明迷解。是故一切眾生於第一義根",
    "T45n1888_001:0769c07": "本無作智中妄起作業。愛取有生。是故十二",
    "T45n1888_001:0769c08": "有支迷真智慧生。十二有支以為生源。以此",
    "T45n1888_001:0769c09": "三乘教法諸般若中。為中下種人但說五蘊",
    "T45n1888_001:0769c10": "十二緣空。空亦空有為無為及畢竟空。乃至",
    "T45n1888_001:0769c11": "十八空等。皆未明達十二緣生煩惱苦海。便",
    "T45n1888_001:0769c12": "為智海正覺海諸法門海諸波羅蜜海菩薩萬",
    "T45n1888_001:0769c13": "行諸功德海。文殊普賢毘盧遮那三法皆悉",
    "T45n1888_001:0769c14": "圓滿。一一塵中十方諸佛及一切眾生同住",
    "T45n1888_001:0769c15": "無礙海。法如是故非是權乘神通所作。一切",
    "T45n1888_001:0769c16": "大小皆無邊方。參映重重重重無礙。如經廣",
    "T45n1888_001:0769c17": "明。",
    "T45n1888_001:0769c18": "第二明十二緣生為是本有為是本無者。此",
    "T45n1888_001:0769c19": "中有二義。一妄。二真。一如世情妄見。隨三世",
    "T45n1888_001:0769c20": "古今為心計其萬事實有。又計生死等以為",
    "T45n1888_001:0769c21": "無常。此乃如世情心想所計。言無常並是妄",
    "T45n1888_001:0769c22": "心妄想裁接無有窮盡。言常無常並是虛妄",
    "T45n1888_001:0769c23": "無有定法。皆不可依也。言真如理智常不變",
    "T45n1888_001:0769c24": "易亦是虛妄。是故淨名經云。無以生滅心行",
    "T45n1888_001:0769c25": "說實相法。以此十二有支是一切眾生自心",
    "T45n1888_001:0769c26": "自誑情計變生。今言十二有支常。以是虛妄。",
    "T45n1888_001:0769c27": "若言無常法。又以滅而取證。或厭而往生者。",
    "T45n1888_001:0769c28": "皆且得變化生死。非真解脫。是故常與無常",
    "T45n1888_001:0769c29": "同第一義智。不可以情知也。經云。不了第一",
    "T45n1888_001:0770a01": "義。故號曰無明。又世諦即第一義諦云何。十",
    "T45n1888_001:0770a02": "二有支定說為常及與無常。又如正會第一",
    "T45n1888_001:0770a03": "義諦時。不見身心及境界若生若滅常與無",
    "T45n1888_001:0770a04": "常。是故十二有支無決定性。不可說言常與",
    "T45n1888_001:0770a05": "無常。同第一勝義諦故。",
    "T45n1888_001:0770a06": "第三明諸佛解脫智慧。為是本有為是修生",
    "T45n1888_001:0770a07": "者。此一段須知四謗。言法本有增益謗。言法",
    "T45n1888_001:0770a08": "本無損減謗。亦有亦無戲論謗。非有非無相",
    "T45n1888_001:0770a09": "違謗。若言諸佛解脫智慧本有增益謗。若言",
    "T45n1888_001:0770a10": "本無要假修生損減謗。此之一段非情意思",
    "T45n1888_001:0770a11": "量言所及也。情亡神會想盡智圓。何以情論",
    "T45n1888_001:0770a12": "於有無。談其無功之智也。言其本有即體性",
    "T45n1888_001:0770a13": "如同虛空。本來無迹。言其本無因修而得者。",
    "T45n1888_001:0770a14": "亡情慮而始會一乘。若以滅識亡情亦非是。",
    "T45n1888_001:0770a15": "當一切眾生以情想恒存者。常迷不知存。修",
    "T45n1888_001:0770a16": "即却敗。放逸即全乖。若言本有修生皆為過",
    "T45n1888_001:0770a17": "失。何以然者。言本有一切眾生元來是佛。何",
    "T45n1888_001:0770a18": "因苦樂流轉不停。若言修生還成敗壞。有為",
    "T45n1888_001:0770a19": "之法皆是無常故。須除此二障方可相應。乃",
    "T45n1888_001:0770a20": "故頌曰。諸法不自生。亦不從他生。不共不無",
    "T45n1888_001:0770a21": "因。是故說無生。此乃禪定觀行方便。以為了",
    "T45n1888_001:0770a22": "緣迷解自明。不可以情慮計度。云修生本有。",
    "T45n1888_001:0770a23": "此果體無以斟酌知。無以思量得。當以止觀",
    "T45n1888_001:0770a24": "力功熟方乃證知。急亦不成。緩亦不得。但知",
    "T45n1888_001:0770a25": "不休。必不虛棄。如乳有酪。皆須待緣。緣緣",
    "T45n1888_001:0770a26": "之中無作者。故其酪成已亦無來處。亦非本",
    "T45n1888_001:0770a27": "有。如來智慧以戒定慧眾善方便而以照之。",
    "T45n1888_001:0770a28": "而緣緣之中無作者。無成壞故。然於一切智",
    "T45n1888_001:0770a29": "一切種智。於中而得朗然。於諸法中無能作",
    "T45n1888_001:0770b01": "所作者。故亦非本有。亦非本無。以第一義中",
    "T45n1888_001:0770b02": "無本無末。無始無終。無成無壞。無三世古今。",
    "T45n1888_001:0770b03": "亦不可作本有及以修生。成就世間斷常諸",
    "T45n1888_001:0770b04": "見及諸諍論。應如是知。如經中頌云。一切法",
    "T45n1888_001:0770b05": "不生。無有常見。一切法不滅。無有斷見。若",
    "T45n1888_001:0770b06": "能如是解諸佛常現前。以無斷常故。即是成",
    "T45n1888_001:0770b07": "佛義也。是故不可作修生本有卜度之妄想",
    "T45n1888_001:0770b08": "也。重栽妄想不可相應。當須於一切法無心。",
    "T45n1888_001:0770b09": "道自現也。無心道現正智方明。正智現前方",
    "T45n1888_001:0770b10": "覺心境諸緣自皆無性。心境無性智日同空。",
    "T45n1888_001:0770b11": "境何。能立智空境寂識浪無生。所有現行都",
    "T45n1888_001:0770b12": "無能所。如空谷響。應物成音。空谷無心智。",
    "T45n1888_001:0770b13": "亦如是應物。分別都無所生。於此是他同於",
    "T45n1888_001:0770b14": "幻住。所有心境皆如。不見一法有生住異滅",
    "T45n1888_001:0770b15": "成壞等相。名法界緣起自在無生門。如善財",
    "T45n1888_001:0770b16": "至德生童子有德童女所。得空幻智幻生幻",
    "T45n1888_001:0770b17": "住法門。一切處受生皆同幻住。",
    "T45n1888_001:0770b18": "第四明十二緣生與佛智慧誰為先後者。如",
    "T45n1888_001:0770b19": "世情識妄業所見者。即十二緣生生死在前。",
    "T45n1888_001:0770b20": "若以道現智明。古今元來不變。無動轉故。已",
    "T45n1888_001:0770b21": "是無量劫中所作善惡業果報德。道現智明",
    "T45n1888_001:0770b22": "悉能見之。如彌勒樓閣中善財入已彌勒三",
    "T45n1888_001:0770b23": "世古今業行悉於中現者是也。以自淨智業",
    "T45n1888_001:0770b24": "圓明。十方諸佛及一切眾生。三世古今業行",
    "T45n1888_001:0770b25": "無不普現。以無明總盡一切智成。自合如是。",
    "T45n1888_001:0770b26": "但淨自心不可希望。如世間初心。但且息心",
    "T45n1888_001:0770b27": "淨念者。亦得少分外邊生死境界所現。故求",
    "T45n1888_001:0770b28": "大道者不取也。不可以螢光滯於大智之明。",
    "T45n1888_001:0770b29": "此是攝亂息心所見也。亦有邪鬼入身。亦見",
    "T45n1888_001:0770c01": "少分皆不可取也。善決擇之。如十地菩薩得",
    "T45n1888_001:0770c02": "百萬阿僧祇三昧。世無不明。坐大寶蓮華之",
    "T45n1888_001:0770c03": "上。量等百萬三千大千世界。授如來職。其身",
    "T45n1888_001:0770c04": "充滿大蓮華之上。此大蓮華四邊次有十三",
    "T45n1888_001:0770c05": "千大千世界微塵數蓮華。以為眷屬。諸菩薩",
    "T45n1888_001:0770c06": "皆坐其上。尚猶於普賢行猶為障礙。欲見普",
    "T45n1888_001:0770c07": "賢菩薩不能得見。當捨五障方見普賢。略釋",
    "T45n1888_001:0770c08": "中已明。善財欲入大悲位。但見摩耶夫人處",
    "T45n1888_001:0770c09": "寶眼天。具明五障之數。何況世間息念少分",
    "T45n1888_001:0770c10": "淨心。怕怖生死畏懼攀緣之心而少分可見。",
    "T45n1888_001:0770c11": "亦為障道。未作須作。已作須過。勿滯其中。一",
    "T45n1888_001:0770c12": "依善財童子所有十住十行五位行樣不錯",
    "T45n1888_001:0770c13": "也。如是根本大智之海。不可更求前後之見。",
    "T45n1888_001:0770c14": "皆從迷十二緣生之法。於心境上意識魔王",
    "T45n1888_001:0770c15": "妄變。自惑其心。至無始沈淪。由迷不覺存前",
    "T45n1888_001:0770c16": "存後。見古見今。第一義中都無此也。一切處",
    "T45n1888_001:0770c17": "文殊師利同聲說偈云。一念普觀。無量劫無",
    "T45n1888_001:0770c18": "去無來亦無住。如是了知三世事。超諸方便",
    "T45n1888_001:0770c19": "成十力。又以大智體中同三世事。以過去世",
    "T45n1888_001:0770c20": "入現在未來世。以未來世入現在過去世。以",
    "T45n1888_001:0770c21": "現在世入未來過去世。以根本智無三世性。",
    "T45n1888_001:0770c22": "妄執三世。智現自圓無古無今。一世通為十",
    "T45n1888_001:0770c23": "世。以三世中一世上三世為九世。通平等世",
    "T45n1888_001:0770c24": "為十世。如圓珠上求方。環輪上求始末。虛空",
    "T45n1888_001:0770c25": "中求大小中邊。前際後際終不可得。應如是",
    "T45n1888_001:0770c26": "知如是見。即於大小前後諸見無所惑亂也。",
    "T45n1888_001:0770c27": "如是見盡。三世都忘名初發心時便成正覺。",
    "T45n1888_001:0770c28": "然後成普賢之行矣。",
    "T45n1888_001:0770c29": "第五明十二緣生及佛智慧有始有終者。如",
    "T45n1888_001:0771a01": "有人於少時間夢見無量劫。忽然睡覺。所有",
    "T45n1888_001:0771a02": "夢中時量劫數竝不可得。亦如是見無明及",
    "T45n1888_001:0771a03": "佛智慧亦不可得。為無明等十二有支及佛",
    "T45n1888_001:0771a04": "智慧皆虛妄也。經云。無無明亦無無明盡。乃",
    "T45n1888_001:0771a05": "至無老死亦無老死盡。為真妄總同一虛空",
    "T45n1888_001:0771a06": "性故。不可於空中求其生滅等相。不見無明",
    "T45n1888_001:0771a07": "滅。不見智慧生。以無生滅故。一切法亦如",
    "T45n1888_001:0771a08": "是。無生無滅。無始無終也。",
    "T45n1888_001:0771a09": "第六明十二緣生是一心所變云何受三界苦",
    "T45n1888_001:0771a10": "樂不同者。金剛藏菩薩云。於第一義諦不了。",
    "T45n1888_001:0771a11": "故名曰無明。所作事是行。行依止初心是識。",
    "T45n1888_001:0771a12": "識共生四取蘊為名色。無明行識名色為四。",
    "T45n1888_001:0771a13": "名色增長六處。六根是也。根境識三事和合",
    "T45n1888_001:0771a14": "是觸。觸生受。於受染著是愛。愛增長是取。以",
    "T45n1888_001:0771a15": "從此愛取中。不順貪嗔忿恨各隨執業深淺",
    "T45n1888_001:0771a16": "輕重種種不同。因此惡道人天諸業各各差",
    "T45n1888_001:0771a17": "別。修行者大須觀察淨治識種。以現智門。而",
    "T45n1888_001:0771a18": "於心境即得自在。餘意下當更明。",
    "T45n1888_001:0771a19": "第七明解脫法中何法有依何法無依者。聲",
    "T45n1888_001:0771a20": "聞獨覺皆厭生死。依寂滅涅槃淨土。菩薩厭",
    "T45n1888_001:0771a21": "生死所依淨土。般若中菩薩破有歸空。成空",
    "T45n1888_001:0771a22": "智慧。應生淨土。留惑潤生。教化眾生。如涅槃",
    "T45n1888_001:0771a23": "中。依一切眾生有自性清淨。亦具普賢行。俱",
    "T45n1888_001:0771a24": "是三乘中諸教菩薩等法門。國土皆有大小",
    "T45n1888_001:0771a25": "廣狹所依分量可得。皆有所依故。為眾生根",
    "T45n1888_001:0771a26": "品量度未圓。所有修行心量各依自分所得。",
    "T45n1888_001:0771a27": "唯一乘佛果。毘盧遮那文殊普賢理智大悲",
    "T45n1888_001:0771a28": "圓滿。皆遍至六道眾生及三乘菩薩二乘聲",
    "T45n1888_001:0771a29": "聞緣覺一切所依皆恒遍故。十方充滿猶如",
    "T45n1888_001:0771b01": "虛空。皆無所依。非大小限量度狹所依住也。",
    "T45n1888_001:0771b02": "亦非情想計度所窮任。無功無作大智之所",
    "T45n1888_001:0771b03": "印也。以達十二緣生法中迷解。智現故。無厭",
    "T45n1888_001:0771b04": "除心。無自他境。不出不沒。智印十方。無去無",
    "T45n1888_001:0771b05": "來。恒對現色身普遍一切眾生前。無去無來",
    "T45n1888_001:0771b06": "故。亦無神通變化之心。以無所作之智法爾",
    "T45n1888_001:0771b07": "能隨物應感現其身。宜應所化也。如空谷響",
    "T45n1888_001:0771b08": "普應。諸聲皆無所依。一切眾生及諸賢聖皆",
    "T45n1888_001:0771b09": "無所依。但以自情妄見也。但智明迷解。道自",
    "T45n1888_001:0771b10": "如是。非是情所作得也。故名不可思議。更有",
    "T45n1888_001:0771b11": "餘意。後當更明。",
    "T45n1888_001:0771b12": "第八明諸佛解脫皆無體相本無處所所有功",
    "T45n1888_001:0771b13": "德身土莊嚴為是有常為是無常者。如來報",
    "T45n1888_001:0771b14": "身及國土三界淨土菩薩所知見故。乃至十",
    "T45n1888_001:0771b15": "地菩薩受職位。但見如來出世。三昧涅槃解",
    "T45n1888_001:0771b16": "脫身土功德微妙境界猶不能見。成佛果德",
    "T45n1888_001:0771b17": "已後恒行普賢行。常處世間。十方六道無休",
    "T45n1888_001:0771b18": "息行。亦不能見也。如十地道滿。欲見普賢行。",
    "T45n1888_001:0771b19": "以十地中三昧力三度倍倍入無量三昧。畢",
    "T45n1888_001:0771b20": "竟不見普賢身及所有境界。況如來果後恒",
    "T45n1888_001:0771b21": "行普賢行。十方國土悉遍於中功德如何見",
    "T45n1888_001:0771b22": "也。如華嚴經世界成就品。如許雜類世界如",
    "T45n1888_001:0771b23": "來行普賢行之遍處。如華嚴。即是文殊師利",
    "T45n1888_001:0771b24": "化入人間覺城東大塔廟處。轉說此經。號普",
    "T45n1888_001:0771b25": "照法界修多羅經。於大海中有無量百千億",
    "T45n1888_001:0771b26": "諸龍。而來其所聞此法已深厭龍趣。正於佛",
    "T45n1888_001:0771b27": "道咸捨龍身。生天人中。一萬諸龍發大菩提",
    "T45n1888_001:0771b28": "心得不退轉。有無量無數眾生。於三乘各得",
    "T45n1888_001:0771b29": "調伏。移城人間。文殊師利童子在莊嚴幢娑",
    "T45n1888_001:0771c01": "羅林中大塔廟處。無量大眾從城而出來詣",
    "T45n1888_001:0771c02": "其所。略舉優婆塞優婆夷童子童女。各言五",
    "T45n1888_001:0771c03": "百入法之眾。以是義故但以文殊師利轉教",
    "T45n1888_001:0771c04": "人間。若如來報身及國土。諸天十地菩薩及",
    "T45n1888_001:0771c05": "淨土諸菩薩所不能見。何況二乘及凡夫得",
    "T45n1888_001:0771c06": "見。此出過眼耳鼻舌身情識之境界。不可云",
    "T45n1888_001:0771c07": "常無常生滅。比量如來身及國土妙相。不可",
    "T45n1888_001:0771c08": "以形質罣礙所分劑知。一一毛孔皆無有邊",
    "T45n1888_001:0771c09": "際。所得一切功德身。不可以世間情所卜度",
    "T45n1888_001:0771c10": "言。常及無常皆無決定之體。不屬生滅性故",
    "T45n1888_001:0771c11": "不可以妄知。",
    "T45n1888_001:0771c12": "第九明一切諸佛皆以大願度眾生令盡。若",
    "T45n1888_001:0771c13": "一眾生不盡者。我不取正覺。如今現有無量",
    "T45n1888_001:0771c14": "眾生在。以有無量諸佛已成現成佛者。豈不",
    "T45n1888_001:0771c15": "違其本願力也。如十方世界。不見一佛已成",
    "T45n1888_001:0771c16": "現成佛者。常行普賢行。處十方世界度脫眾",
    "T45n1888_001:0771c17": "生。無古無今。不出不沒。但以眾生宜應所見",
    "T45n1888_001:0771c18": "成佛及以涅槃。無作菩提何得。何證。何成。何",
    "T45n1888_001:0771c19": "壞。但以普賢行物常然。恒利眾生而無利者。",
    "T45n1888_001:0771c20": "但以無作之智性自遍周應現。解迷本無成",
    "T45n1888_001:0771c21": "壞也。正迷解時不見迷。已不見智慧。如善財",
    "T45n1888_001:0771c22": "入慈氏之門。入已還合。以諸法中實無一法",
    "T45n1888_001:0771c23": "有成壞故。若於諸法中見有佛成佛者。是無",
    "T45n1888_001:0771c24": "常義。如涅槃經。自具明文。勿生疑滯。",
    "T45n1888_001:0771c25": "第十明十二有支是大生死之源如何超度使",
    "T45n1888_001:0771c26": "令迷解同佛大智大悲成大法門一切智海佛",
    "T45n1888_001:0771c27": "功德海者。如華嚴經第二會。普光明殿中說",
    "T45n1888_001:0771c28": "十信門。如來足下輪中十度放光。其光從如",
    "T45n1888_001:0771c29": "來眉間毫相中出。照耀十方世界已來入佛",
    "T45n1888_001:0772a01": "足下輪中。以明佛果光。以佛果光用成信位。",
    "T45n1888_001:0772a02": "其光名一切菩薩智焰照耀十方藏。其狀猶",
    "T45n1888_001:0772a03": "如寶色燈雲。以此光明從足輪中出。初照三",
    "T45n1888_001:0772a04": "千大千世界。令修行者隨光心作光明想。遍",
    "T45n1888_001:0772a05": "照三千大千世界。作此想。成已其光明照於",
    "T45n1888_001:0772a06": "東方十三千大千世界。四維上下亦復如是。",
    "T45n1888_001:0772a07": "次第一周一一方所想成。十方過此。是初觀",
    "T45n1888_001:0772a08": "第二次第。乃至第十倍倍增廣。量度想念皆",
    "T45n1888_001:0772a09": "盡虛空。令其自心亦盡虛空。心同處空。其心",
    "T45n1888_001:0772a10": "自定朗然安樂。方從定還起。十方觀四維上",
    "T45n1888_001:0772a11": "下周遍推求自心。內外都無所得。方始了知",
    "T45n1888_001:0772a12": "空慧現前。名憶念一切諸佛智慧光明普見",
    "T45n1888_001:0772a13": "法門。在此位中定亂俱忘名初發心住。以此",
    "T45n1888_001:0772a14": "空慧觀察世間一切眾生及以國土。皆如幻",
    "T45n1888_001:0772a15": "化無有體相。同佛空慧解脫法門。入佛知見",
    "T45n1888_001:0772a16": "已。以此名念佛門。以無念正慧相應故入十",
    "T45n1888_001:0772a17": "方境界念佛門。空慧自性普周遍故及一切",
    "T45n1888_001:0772a18": "佛成正覺。轉法輪。三世劫在一時。無時分延",
    "T45n1888_001:0772a19": "促之相可安立故。如經廣明。入此十種廣大",
    "T45n1888_001:0772a20": "如虛空量念佛門。方入海門國。第二治地住",
    "T45n1888_001:0772a21": "法門。方廣達十二緣生海成普眼經及成十",
    "T45n1888_001:0772a22": "波羅蜜行海佛功德海入清淨無染大悲蓮華",
    "T45n1888_001:0772a23": "無垢大智普光明海。如經云。善財童子問言。",
    "T45n1888_001:0772a24": "欲入一切無上智海。而未知菩薩行。云何能",
    "T45n1888_001:0772a25": "捨世俗家生如來家。如是十問具如經說。海",
    "T45n1888_001:0772a26": "雲比丘十種讚慰勸發之後方云。我住此海",
    "T45n1888_001:0772a27": "門國十有二年。常以大海為其境界。所謂思",
    "T45n1888_001:0772a28": "惟大海廣大無量。思惟大海甚深難測。總勸",
    "T45n1888_001:0772a29": "十種。觀察十二緣生生死大海。便見大海之",
    "T45n1888_001:0772b01": "下有大蓮華。忽然出現。以觀心圓淨生死無",
    "T45n1888_001:0772b02": "染業。成十無盡寶莊嚴。十王供養恭敬。明十",
    "T45n1888_001:0772b03": "智波羅蜜功德。不出生死之海。於生死大海",
    "T45n1888_001:0772b04": "之中利樂眾生。無染自在。以王表之。阿修羅",
    "T45n1888_001:0772b05": "王云百萬者。檀波羅蜜中行滿也。手執持其",
    "T45n1888_001:0772b06": "莖。明不離根本智處生死而不沒。以阿修羅",
    "T45n1888_001:0772b07": "王表之。已下思之。表法如是。餘可准知。設有",
    "T45n1888_001:0772b08": "其事亦為表法眾也。蓮華有佛。出現說普眼",
    "T45n1888_001:0772b09": "經者。觀達十二緣生根本普光明智。起差別",
    "T45n1888_001:0772b10": "智。普現一切名色。色聲香味觸法虛空等。隨",
    "T45n1888_001:0772b11": "一切眾生欲皆說為經。眾生無盡心想無盡。",
    "T45n1888_001:0772b12": "對彼根欲以世間萬事應所宜說之為教。有",
    "T45n1888_001:0772b13": "何盡耶。經云。以大海量墨須彌聚筆。書寫此",
    "T45n1888_001:0772b14": "普眼經法一品中一門一門中一法一法中一",
    "T45n1888_001:0772b15": "義一義中一句。不得少分。何況能盡知。我於",
    "T45n1888_001:0772b16": "此佛所千二百歲受持如是普眼法門。以十",
    "T45n1888_001:0772b17": "陀羅尼門為諸人天龍神等。廣宣流布。以十",
    "T45n1888_001:0772b18": "二緣中一緣之上有百煩惱。十二緣中以為",
    "T45n1888_001:0772b19": "法門。故云千二百歲。但是一切賢聖所說不",
    "T45n1888_001:0772b20": "離四諦。一切世間不離苦集。一切解脫不離",
    "T45n1888_001:0772b21": "滅道。一切苦集不離無明。乃至一切諸緣行",
    "T45n1888_001:0772b22": "等十方隨事各各不同。如華嚴四聖諦品。是",
    "T45n1888_001:0772b23": "諸修行者一一依十信十住十行十迴向十地",
    "T45n1888_001:0772b24": "及普賢等覺位自明。若不遍學不遍知。住一",
    "T45n1888_001:0772b25": "法中莫知進路。一乘之教即以普光明根本",
    "T45n1888_001:0772b26": "智。以為信解勝進之門。以智無三世古今之",
    "T45n1888_001:0772b27": "體還以不移剎那際成大菩提。依智成教不",
    "T45n1888_001:0772b28": "立古今。智圓三世多劫不離一念。以智無延",
    "T45n1888_001:0772b29": "促無有去來。智體同空。本無廣狹。不可以分",
    "T45n1888_001:0772c01": "劑知。不可以增損見。雖有勝進功高時節不",
    "T45n1888_001:0772c02": "移毫分。三乘之教以立三僧祇劫佛果在十",
    "T45n1888_001:0772c03": "地之終。聖智依根立教。如是樂之者。即作勿",
    "T45n1888_001:0772c04": "疑聖旨。致有沈吟。恐作空過。以十信之住",
    "T45n1888_001:0772c05": "六品經文還於普光明根本智殿中說還以十",
    "T45n1888_001:0772c06": "箇智佛以為十信云覺首目首。通文殊師利。",
    "T45n1888_001:0772c07": "以為所信之行首也。金色世界及一切處金",
    "T45n1888_001:0772c08": "色世界及下九箇世界總通為十。是所信之",
    "T45n1888_001:0772c09": "法十箇世界皆名為色。所謂金色世界妙色",
    "T45n1888_001:0772c10": "世界等以十信之心是生滅心生信解故還。",
    "T45n1888_001:0772c11": "如漸卦鴻漸於干磐等類是也。略且如是。不",
    "T45n1888_001:0772c12": "可具言十二緣生十住中第二住亦觀成普眼",
    "T45n1888_001:0772c13": "經也六地菩薩亦觀十二緣生生起因緣成無",
    "T45n1888_001:0772c14": "障礙智慧光明。令後學者觀之。論主頌曰。",
    "T45n1888_001:0772c15": "　凡夫無智慧　　執著生於我",
    "T45n1888_001:0772c16": "　常求於有無　　不能正思惟",
    "T45n1888_001:0772c17": "　妄行於邪道　　罪行及福行",
    "T45n1888_001:0772c18": "　乃至不動行　　常於諸行中",
    "T45n1888_001:0772c19": "　植心之種子　　生諸有漏業",
    "T45n1888_001:0772c20": "　成於後有身　　生死恒流轉",
    "T45n1888_001:0772c21": "　諸業以為田　　識心為種子",
    "T45n1888_001:0772c22": "　無明以為覆　　愛水以為潤",
    "T45n1888_001:0772c23": "　我慢為溉灌　　諸見生名色",
    "T45n1888_001:0772c24": "　名色既增長　　五根由是生",
    "T45n1888_001:0772c25": "　諸根對名色　　識種隨受觸",
    "T45n1888_001:0772c26": "　觸受既增長　　愛取生諸有",
    "T45n1888_001:0772c27": "　有生五蘊身　　生已有衰變",
    "T45n1888_001:0772c28": "　老壞皆歸死　　死時生熱惱",
    "T45n1888_001:0772c29": "　憂愁眾苦集　　以此常流轉",
    "T45n1888_001:0773a01": "　生於六趣身　　此中無一物",
    "T45n1888_001:0773a02": "　虛妄故如是　　能以禪悅心",
    "T45n1888_001:0773a03": "　心念無虛妄　　方能起空慧",
    "T45n1888_001:0773a04": "　普照於十方　　是中無一物",
    "T45n1888_001:0773a05": "　能於無物中　　方現如來智",
    "T45n1888_001:0773a06": "　既得智光已　　復照諸眾生",
    "T45n1888_001:0773a07": "　常於十方剎　　具足普賢行",
    "T45n1888_001:0773a08": "　以化眾生故　　而於佛果門",
    "T45n1888_001:0773a09": "　安立信住地　　十行十回向",
    "T45n1888_001:0773a10": "　十地等覺位　　使令修行者",
    "T45n1888_001:0773a11": "　修行不失錯　　十信是生滅",
    "T45n1888_001:0773a12": "　十地入佛位　　以此佛位中",
    "T45n1888_001:0773a13": "　饒益眾生故　　解脫智無染",
    "T45n1888_001:0773a14": "　名之為十行　　以此解脫行",
    "T45n1888_001:0773a15": "　迴入生死中　　周遍十方界",
    "T45n1888_001:0773a16": "　廣利諸群生　　名之為回向",
    "T45n1888_001:0773a17": "　常於生死中　　長養大慈悲",
    "T45n1888_001:0773a18": "　名之為十地　　仍於生死海",
    "T45n1888_001:0773a19": "　樂著解脫心　　涅槃三昧樂",
    "T45n1888_001:0773a20": "　以除五種障　　安立等覺位",
    "T45n1888_001:0773a21": "　成就普賢道　　如於十住中",
    "T45n1888_001:0773a22": "　初住第二住　　乃至第三住",
    "T45n1888_001:0773a23": "　而於佛果海　　觀察十二緣",
    "T45n1888_001:0773a24": "　多求出世心　　三比丘表之",
    "T45n1888_001:0773a25": "　四住五住中　　便以解脫心",
    "T45n1888_001:0773a26": "　返照世間境　　及以十二緣",
    "T45n1888_001:0773a27": "　一切眾塵勞　　無不恒清淨",
    "T45n1888_001:0773a28": "　身心無內外　　十方悉無礙",
    "T45n1888_001:0773a29": "　一切皆禪林　　與諸如來等",
    "T45n1888_001:0773b01": "　(以明返照世間是解脫。以彌伽解脫二俗士表之。有國名住林。十二年行方至以表。十二緣生觀達一終)",
    "T45n1888_001:0773b02": "　第六住位中　　出世及世間",
    "T45n1888_001:0773b03": "　如是二解脫　　皆悉總圓滿",
    "T45n1888_001:0773b04": "　寂滅大神通　　無功神慧滿",
    "T45n1888_001:0773b05": "　(以海幢比丘表之。離出入息無復思覺。神用無方皆悉自在也)",
    "T45n1888_001:0773b06": "　第七方便住　　廣度諸眾生",
    "T45n1888_001:0773b07": "　長養大悲行(以滿願優婆夷表之)　　第八無功智",
    "T45n1888_001:0773b08": "　毘目瞿沙仙　　能隨邪見流",
    "T45n1888_001:0773b09": "　以同諸佛眾　　令入清淨智",
    "T45n1888_001:0773b10": "　住處與前同　　俱名為海岸",
    "T45n1888_001:0773b11": "　以表智悲同　　第九婆羅門",
    "T45n1888_001:0773b12": "　號名為勝熱　　明九波羅蜜",
    "T45n1888_001:0773b13": "　能同邪見林　　五熱及刀山",
    "T45n1888_001:0773b14": "　從空而投火　　摧伏諸苦行",
    "T45n1888_001:0773b15": "　悉令入正見　　第十灌頂住",
    "T45n1888_001:0773b16": "　於智波羅蜜　　以明十住滿",
    "T45n1888_001:0773b17": "　以智行慈悲　　師子幢王女",
    "T45n1888_001:0773b18": "　如此十住中　　以十波羅蜜",
    "T45n1888_001:0773b19": "　和會智慈行　　各各皆不同",
    "T45n1888_001:0773b20": "　勝進故如是　　乃至十行中",
    "T45n1888_001:0773b21": "　十向十地中　　及以等覺位",
    "T45n1888_001:0773b22": "　一一諸位中　　波羅蜜行別",
    "T45n1888_001:0773b23": "　互參各不同　　不離初發心",
    "T45n1888_001:0773b24": "右已上法門皆如來普光明智為體。差別智",
    "T45n1888_001:0773b25": "為用。使令智慧充滿。以為法界。大乘經云。十",
    "T45n1888_001:0773b26": "二有支皆依一心而立。隨事貪欲與心共生。",
    "T45n1888_001:0773b27": "心是行(名色是生)。於行迷惑生識。行識共生名色。",
    "T45n1888_001:0773b28": "名色增長六處。三分合為觸(名色識三六根為分)。觸共生",
    "T45n1888_001:0773b29": "是受。受無厭生愛。愛攝不捨是取。彼諸有支",
    "T45n1888_001:0773c01": "生是有。有所起名生。生熟為老。老壞為死(以下",
    "T45n1888_001:0773c02": "經云。十二有支皆有種業。如經自具明也)。於十二有支為三苦。一無明",
    "T45n1888_001:0773c03": "及行六根是行苦。觸受是苦苦。餘是壞苦(愛取",
    "T45n1888_001:0773c04": "有生老死是也)。以無明滅三苦總滅。即得三空三昧。空",
    "T45n1888_001:0773c05": "三昧無相三昧無願三昧。於一心境無有願",
    "T45n1888_001:0773c06": "求。唯以大悲為首。教化一切眾生故。二乘觀",
    "T45n1888_001:0773c07": "十二有支。空煩惱。總滅智慧。大慈大悲亦滅。",
    "T45n1888_001:0773c08": "菩薩觀之。諸緣由性空。無生無滅。無受命者。",
    "T45n1888_001:0773c09": "教化眾生不滅諸行。乃至十空三昧現前。常",
    "T45n1888_001:0773c10": "恒不捨一切眾生。廣如經說。十二緣生法雖",
    "T45n1888_001:0773c11": "一法一切賢聖皆於中作觀。各各獲利不同。",
    "T45n1888_001:0773c12": "十波羅蜜一法。五位菩薩勝進各各名目德",
    "T45n1888_001:0773c13": "用不同。不可一向准之。",
    "T45n1888_001:0773c14": "解迷顯智成悲十明論(終)"
}