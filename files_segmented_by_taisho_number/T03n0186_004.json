{
    "T03n0186_004:0504c11": "普曜經卷第四",
    "T03n0186_004:0504c13": "西晉月氏三藏竺法護譯",
    "T03n0186_004:0504c14": "◎出家品第十二",
    "T03n0186_004:0504c15": "「爾時菩薩普觀眷屬，視眾伎女猶如木",
    "T03n0186_004:0504c16": "人；百節空中，譬如芭蕉中無有實；亂頭倚",
    "T03n0186_004:0504c17": "鼓，委擔伏琴，更相扶枕，臂脚委地，鼻涕",
    "T03n0186_004:0504c18": "目淚口中流涎，琴瑟箏笛樂器縱橫；鵁鶄鴛",
    "T03n0186_004:0504c19": "鴦驚怖之輩，皆悉淳眠而臥。菩薩遍觀顧",
    "T03n0186_004:0504c20": "視其妻，具見形體，髮爪腦髓，骨齒髑髏，皮",
    "T03n0186_004:0504c21": "膚肌肉，筋脉肪血，心肺脾腎，肝膽腸胃，屎",
    "T03n0186_004:0504c22": "尿涕唾，外是革囊中有臭處，無一可奇，強",
    "T03n0186_004:0504c23": "熏以香飾以華綵，猶假借當還，亦不得久",
    "T03n0186_004:0504c24": "計；百年之命臥消其半，又多憂患其樂無",
    "T03n0186_004:0504c25": "幾，淫泆敗德令人愚癡，非彼諸佛緣覺真",
    "T03n0186_004:0504c26": "人所稱譽也。故曰：『貪婬致老，瞋恚致病，愚",
    "T03n0186_004:0504c27": "癡致死，除此三者乃可得道。一切所有皆",
    "T03n0186_004:0504c28": "如幻化，三界無怙，唯道可恃。』於是頌曰：",
    "T03n0186_004:0504c29": "「『見彼興慈愍，　　歎息發大哀；",
    "T03n0186_004:0505a01": "　　是世毒痛難，　　何因樂愛欲。",
    "T03n0186_004:0505a02": "　　懷憂憐愚冥，　　欲苦反謂安；",
    "T03n0186_004:0505a03": "　　捨貪樂智慧，　　不捨不得安。』",
    "T03n0186_004:0505a04": "「於是菩薩以斯法門察於後宮，興發大哀",
    "T03n0186_004:0505a05": "而為雨淚，心甚愍之；癡人有三十二，害於",
    "T03n0186_004:0505a06": "眾生；愚者迷惑，為此所害生於八難，所見",
    "T03n0186_004:0505a07": "惡染猶如畫瓶毒滿其中，愚者不解謂之",
    "T03n0186_004:0505a08": "甘露，愚者或中，駛水漂象；愚者樂之如",
    "T03n0186_004:0505a09": "飲毒水，愚人處是如犬咬骨，愚人墮此",
    "T03n0186_004:0505a10": "如人入烟，愚人貪惡如墨塗衣，愚人厄此",
    "T03n0186_004:0505a11": "如鳥墮網，愚人見勉如屠枻畜，愚人近",
    "T03n0186_004:0505a12": "此不見來難，愚人沒此如老牛溺泥，愚人",
    "T03n0186_004:0505a13": "投此猶若破船沒於大海，愚人墮此如盲",
    "T03n0186_004:0505a14": "投谷，愚人不得限如淵無底，愚人燋此",
    "T03n0186_004:0505a15": "劫燒天地，愚人迷此如輪無際，愚宛轉",
    "T03n0186_004:0505a16": "此生盲入山，愚馳逸此若狗縛頭，愚",
    "T03n0186_004:0505a17": "人消此冬燒草木，愚人日損如月十五日",
    "T03n0186_004:0505a18": "後，愚人服此如諸小龍遭金翅鳥，愚人遭",
    "T03n0186_004:0505a19": "此如摩竭魚吞於大舟，愚人惱此如賈遇",
    "T03n0186_004:0505a20": "賊，愚人懼此如大樹被斫，愚人憂此如",
    "T03n0186_004:0505a21": "遇毒蛇，愚人樂此如蜜塗刀與兒舐之，",
    "T03n0186_004:0505a22": "愚人惑此火燒枯樹，愚人遇此嬰兒挊",
    "T03n0186_004:0505a23": "矢，愚人為此轉如鉤撾象，愚盡德本如",
    "T03n0186_004:0505a24": "博失財功祚消化，愚人見棄如放逸賈墮",
    "T03n0186_004:0505a25": "於婬鬼，是為三十二事。觀於後宮，察諸婇",
    "T03n0186_004:0505a26": "女不淨之想，自罵己身，坐身患害勿復貪",
    "T03n0186_004:0505a27": "身，莫念是意，入於空淨，心無所著。於是",
    "T03n0186_004:0505a28": "頌曰：",
    "T03n0186_004:0505a29": "「『從頭觀至足，　　察之無一淨；",
    "T03n0186_004:0505b01": "　　勿得貪其身，　　是為罪福田。",
    "T03n0186_004:0505b02": "　　以故當遠身，　　淚涕唾惡露；",
    "T03n0186_004:0505b03": "　　由此莫戀之，　　行淨如蓮華。",
    "T03n0186_004:0505b04": "　　棄若干不淨，　　興平等調定；",
    "T03n0186_004:0505b05": "　　以知諸毛孔，　　如蟲不可慕。",
    "T03n0186_004:0505b06": "　　其身猶如象，　　骨髓肉血合；",
    "T03n0186_004:0505b07": "　　筋脉皮裹之，　　髮毛諸爪齒。",
    "T03n0186_004:0505b08": "　　有八萬種蟲，　　夙夜食其體；",
    "T03n0186_004:0505b09": "　　若有明智者，　　終不計有身。』」",
    "T03n0186_004:0505b10": "佛告比丘：「菩薩觀身心思若斯。諸欲界天",
    "T03n0186_004:0505b11": "住於虛空，皆見菩薩所可思惟。法行天子",
    "T03n0186_004:0505b12": "遙白菩薩：『唯然大聖，何以稽遲？時已到",
    "T03n0186_004:0505b13": "矣。』於時菩薩察於後宮，見其心意諸根無",
    "T03n0186_004:0505b14": "常，知身不久猶如流水逝而不返，俗人所",
    "T03n0186_004:0505b15": "行計有吾我，何有吾我？執取深奧無極道",
    "T03n0186_004:0505b16": "眼乃為第一，觀正境界慕樂聖安，計吾",
    "T03n0186_004:0505b17": "我者自謂尊貴，心無所倚乃應行道。法行",
    "T03n0186_004:0505b18": "天子又復白言：『不以是行得成至佛，現在",
    "T03n0186_004:0505b19": "行道所修甚難，當察己身等之山谷，是則究",
    "T03n0186_004:0505b20": "竟菩薩大士一生補處。』",
    "T03n0186_004:0505b21": "「爾時菩薩——所作暢達其心堅住，覺意已了思",
    "T03n0186_004:0505b22": "惟心悅，咸來奉事，捨眾垢塵，永無恭恪，",
    "T03n0186_004:0505b23": "其順道訓念念安隱，淡若淨水——即從座起，",
    "T03n0186_004:0505b24": "心中悅豫觀察前眾，則以右手披寶交露",
    "T03n0186_004:0505b25": "帳，上講堂上叉其十指，念十方佛而遙禮",
    "T03n0186_004:0505b26": "之。觀虛空中諸天百千，皆來圍繞散華燒",
    "T03n0186_004:0505b27": "香，雜香[打-丁+鳥]香，衣服幡綵手執幢蓋諸供養",
    "T03n0186_004:0505b28": "具，曲躬作禮；見四天王、鬼神、羅剎、健沓惒",
    "T03n0186_004:0505b29": "等、諸龍王眾皆被鎧甲，棄不吉祥，淨諸惡",
    "T03n0186_004:0505c01": "行，垂珠瓔珞，稽首菩薩；日月宮殿諸天子",
    "T03n0186_004:0505c02": "等，住其左右，各執華香幡綵幢蓋，夜已向",
    "T03n0186_004:0505c03": "半。",
    "T03n0186_004:0505c04": "「爾時菩薩告車匿曰：『車匿！速起嚴被白馬，",
    "T03n0186_004:0505c05": "今日人尊宜吉祥時，應當出去。』車匿聞之心",
    "T03n0186_004:0505c06": "懷憂慼，淚下如雨：『所行平等光明清淨，猶",
    "T03n0186_004:0505c07": "若師子，今欲若行願見告示。』面色端正",
    "T03n0186_004:0505c08": "如秋月滿，顏貌和悅無有瑕短，所覺清淨",
    "T03n0186_004:0505c09": "猶如蓮華，音聲和雅明珠火光，眾曜晃煜",
    "T03n0186_004:0505c10": "寶瓔珞身。心如虛空如鹿中王，行如鴈",
    "T03n0186_004:0505c11": "王獨步無難，眾皆從之今欲若行。於是菩",
    "T03n0186_004:0505c12": "薩復告車匿：『欲得白馬，宿本所行當致上",
    "T03n0186_004:0505c13": "尊；妻子恩愛，財寶重業，則是牢獄；古來",
    "T03n0186_004:0505c14": "遠之身所不樂，惟欲護戒、奉行忍辱，修",
    "T03n0186_004:0505c15": "精進力、禪定、智慧，是心所樂；從無央數億百",
    "T03n0186_004:0505c16": "千劫，所可奉行，志慕成道，斷生死源，智",
    "T03n0186_004:0505c17": "慧巍巍開化眾生，從是已來不樂榮祿，",
    "T03n0186_004:0505c18": "惟志大道。』",
    "T03n0186_004:0505c19": "「爾時車匿聞大聖言：『初生之時，天帝釋梵上",
    "T03n0186_004:0505c20": "帝自下，示現稽首。即時決此，王問云何？阿",
    "T03n0186_004:0505c21": "夷答曰：「今是太子一相百福，威神光明無能",
    "T03n0186_004:0505c22": "逮者；若在家者為轉輪王，主四天下；若不",
    "T03n0186_004:0505c23": "樂世棄捐國土，作沙門者則成佛道，斷生",
    "T03n0186_004:0505c24": "老死，以法教化無有放逸。」』車匿白曰：『唯如",
    "T03n0186_004:0505c25": "聖教，爾時寧聞五欲樂乎？』答曰：『不也！從天",
    "T03n0186_004:0505c26": "尊意造無量行，我生愚冥無所識知，畜養",
    "T03n0186_004:0505c27": "鬚髮為身作患，增益罪蓋強忍勤苦。』菩薩",
    "T03n0186_004:0505c28": "告曰：『諸天世人皆持香華，現在目前悉來",
    "T03n0186_004:0505c29": "集會，立神足力以用侍吾。』「車匿白曰：『今此",
    "T03n0186_004:0506a01": "園觀常生花實，若干品鳥相和而鳴；其浴池",
    "T03n0186_004:0506a02": "中青蓮芙蓉，蓮華清淨街路平正；諸寶樹木",
    "T03n0186_004:0506a03": "修治莊嚴，八行交道寶交露帳，夏月快樂遊",
    "T03n0186_004:0506a04": "戲其中，奇巧異樂歌戲相娛，悉奉禁戒所言",
    "T03n0186_004:0506a05": "至誠，從太子生常順其意，不越其教；年既",
    "T03n0186_004:0506a06": "幼少面色光澤，頭髮正黑能可人意，惟當",
    "T03n0186_004:0506a07": "樂此。生世如是，何為捨去？』於是菩薩復",
    "T03n0186_004:0506a08": "告車匿：『車匿且止，是欲無常不可久保，如",
    "T03n0186_004:0506a09": "是別離猶如川流逝而不返；不可久保是",
    "T03n0186_004:0506a10": "誑惑業，猶如空拳欺於嬰孩；羸弱無固，猶",
    "T03n0186_004:0506a11": "如泥坏不可恃怙，如空中電須臾已滅。又",
    "T03n0186_004:0506a12": "此境界無有真實；愚冥之士以此為安，而",
    "T03n0186_004:0506a13": "見侵欺，如水上泡適起便滅；處在顛倒，亦",
    "T03n0186_004:0506a14": "如聚沫幻化臥夢；五樂無足，猶海吞流渴",
    "T03n0186_004:0506a15": "飲鹹水增其疾患；欲之無常，惟智能覺，愚",
    "T03n0186_004:0506a16": "人不解猶盲投谷。車匿當知！欲泥無淨，",
    "T03n0186_004:0506a17": "餓鬼、畜生由不善行，失清白品增魔境界；",
    "T03n0186_004:0506a18": "怨結鬪諍憂惱苦患與婬鬼會，覺者捨斷，",
    "T03n0186_004:0506a19": "明者遠之，達者消之；無智習之，如雜毒食，",
    "T03n0186_004:0506a20": "諸佛所毀，智習聖教。』於是頌曰：",
    "T03n0186_004:0506a21": "「『捨如棄惡瘡，　　刈之如去糞；",
    "T03n0186_004:0506a22": "　　見斯故興欲，　　棄捨常快安。』",
    "T03n0186_004:0506a23": "告車匿被馬品第十三",
    "T03n0186_004:0506a24": "「於是車匿白菩薩曰：『雖曉了是不貪世",
    "T03n0186_004:0506a25": "榮，尚可顧意，慕念瓔珞諸寶交飾，濟脫自",
    "T03n0186_004:0506a26": "在不復觀察，名德遠照，絲竹衣樹音聲和雅，",
    "T03n0186_004:0506a27": "箜篌數千鼓眾伎樂；好施危厄，音如哀",
    "T03n0186_004:0506a28": "鸞，降如真陀，須曼青蓮及思夷華，馨香甘",
    "T03n0186_004:0506a29": "美；燒諸名香雜香塗香，甚快微妙飲食餚饌，",
    "T03n0186_004:0506b01": "蘇蜜石蜜百味之供，云何欲捨五樂之欲？",
    "T03n0186_004:0506b02": "是吾所欲猶如天上，常在永安為釋尊位。』",
    "T03n0186_004:0506b03": "菩薩告曰：『從無數劫棄捨此事，愛欲之本，",
    "T03n0186_004:0506b04": "色聲香味細滑之法；數數往返天上世間，",
    "T03n0186_004:0506b05": "厭樂豪貴，為轉輪王，千子七寶遊四天下，",
    "T03n0186_004:0506b06": "榮位無常如夢所見；處後宮中婇女之間，",
    "T03n0186_004:0506b07": "以用不甘，還上諸天及兜術宮，不果吾志；",
    "T03n0186_004:0506b08": "故捨彼來，況此弊欲而貪之乎？今自察之，",
    "T03n0186_004:0506b09": "住在苦惱生死眾難不淨之中，所行無度而",
    "T03n0186_004:0506b10": "有眾患，生老病死酷毒恐怖；積累功德每",
    "T03n0186_004:0506b11": "生自責，建立法船，布施、持戒、忍辱、精進、一",
    "T03n0186_004:0506b12": "心、智慧，心如金剛，已成大舟矣。以度生老",
    "T03n0186_004:0506b13": "病死四瀆之難，愁念眾生迷於貪欲欲令",
    "T03n0186_004:0506b14": "永安，不與欲貪使無罪害；濟諸有漏將",
    "T03n0186_004:0506b15": "護一切，眾邪異見令得悉度，救諸下劣使",
    "T03n0186_004:0506b16": "住彼岸無生老病死。』",
    "T03n0186_004:0506b17": "「爾時車匿益悲，白菩薩言：『故當住此決了",
    "T03n0186_004:0506b18": "進退。』菩薩告曰：『聽我決了，愍傷眾生欲度",
    "T03n0186_004:0506b19": "脫故，其心堅住如須彌山而不可傾。』車匿",
    "T03n0186_004:0506b20": "又問：『正士云何？』菩薩答曰：『強如金剛，所行",
    "T03n0186_004:0506b21": "清淨，懃修顯曜，假使大棒破壞我頂，終不",
    "T03n0186_004:0506b22": "退還慕於世榮。』應時諸天在於其宮，聞此",
    "T03n0186_004:0506b23": "言教舉聲歎曰：『善哉！善哉！』而雨天華，第一",
    "T03n0186_004:0506b24": "最上得勝，為眾船師人中之尊，心無所著",
    "T03n0186_004:0506b25": "亦無恐懼，消除闇冥塵勞烟熏，無邪境界",
    "T03n0186_004:0506b26": "也，其心永安若堅牢船必度彼岸。」佛告",
    "T03n0186_004:0506b27": "比丘：「寂意天子、耀淨天子，虛空中住，城中男",
    "T03n0186_004:0506b28": "女聞菩薩決疑如是，悉共悅豫，歎曰：『善哉！』",
    "T03n0186_004:0506b29": "皆自還去。",
    "T03n0186_004:0506c01": "「爾時菩薩見城中人皆悉眠寐，察欲夜半",
    "T03n0186_004:0506c02": "即便起立，沸星適現知時可出，即勅車",
    "T03n0186_004:0506c03": "匿：『起被白馬揵陟。』菩薩適宣說此言，即時",
    "T03n0186_004:0506c04": "四天王聞菩薩教，尋時便至迦維羅衛大城",
    "T03n0186_004:0506c05": "中庭住，供養菩薩。提頭賴吒與無數億百千",
    "T03n0186_004:0506c06": "揵沓和，稽首被甲冑，從東方來，住東方",
    "T03n0186_004:0506c07": "界，稽首菩薩，鼓眾伎樂在於虛空。毘留",
    "T03n0186_004:0506c08": "勒叉天王與無數億百千鳩刀，皆被鎧甲，",
    "T03n0186_004:0506c09": "從南方來，住南方界，稽首菩薩，鼓眾伎",
    "T03n0186_004:0506c10": "樂在於虛空。毘留羅叉天王與無數億百",
    "T03n0186_004:0506c11": "千龍俱，各垂寶瓔，從西方來，住西方界，",
    "T03n0186_004:0506c12": "稽首菩薩。北方毘沙門天王與無數億百",
    "T03n0186_004:0506c13": "千閱叉，手執焰光明珠威耀晃晃，身被甲",
    "T03n0186_004:0506c14": "冑，從北方來，住北方界，稽首菩薩。天帝釋",
    "T03n0186_004:0506c15": "梵與無數億百千諸天，手執華香雜香[打-丁+鳥]",
    "T03n0186_004:0506c16": "香華蓋幢幡，來住虛空，稽首菩薩。",
    "T03n0186_004:0506c17": "「爾時車匿聞菩薩言，流涕交面白菩薩",
    "T03n0186_004:0506c18": "曰：『惟賢聖子知時識義，今夜非時也。』菩",
    "T03n0186_004:0506c19": "薩告言：『今正是時。所以者何？吾從久遠長",
    "T03n0186_004:0506c20": "夜求願，為諸眾生顯示道跡，今可樂時",
    "T03n0186_004:0506c21": "當度眾生，適得閑靜。』於時頌曰：",
    "T03n0186_004:0506c22": "「『天王住虛空，　　天帝釋亦然；",
    "T03n0186_004:0506c23": "　　炎天及兜術，　　無慢化自在。",
    "T03n0186_004:0506c24": "　　和輪耶斯龍，　　海龍阿耨達；",
    "T03n0186_004:0506c25": "　　咸來欲供養，　　見佛時出家。",
    "T03n0186_004:0506c26": "　　色界諸天人，　　修寂常行禪；",
    "T03n0186_004:0506c27": "　　是等來供養，　　三界普自歸。",
    "T03n0186_004:0506c28": "　　開士十方來，　　等昔以造行；",
    "T03n0186_004:0506c29": "　　欲見勝出家，　　隨時而奉事。",
    "T03n0186_004:0507a01": "　　無極大功勳，　　金剛常住空；",
    "T03n0186_004:0507a02": "　　被鎧力精進，　　心堅動海水。",
    "T03n0186_004:0507a03": "　　日月諸天子，　　善住其左右；",
    "T03n0186_004:0507a04": "　　覩寂然出家，　　叉十指為禮。",
    "T03n0186_004:0507a05": "　　勸喻諸天子，　　其大精進興；",
    "T03n0186_004:0507a06": "　　察眾苦惱法，　　當演清和音。",
    "T03n0186_004:0507a07": "　　諸吉皆諧偶，　　懃恭時已到；",
    "T03n0186_004:0507a08": "　　吾亦與尊俱，　　無礙必善住。",
    "T03n0186_004:0507a09": "　　沸星已出現，　　已化微妙體；",
    "T03n0186_004:0507a10": "　　力勢眾住前，　　皆欲共侍從。』",
    "T03n0186_004:0507a11": "「菩薩從座起，則住空中猶如鴈王；城中男",
    "T03n0186_004:0507a12": "女皆疲極寐；鳧雁鴛鴦孔雀赤觜，異類眾",
    "T03n0186_004:0507a13": "鳥亦疲極寐；不見眾色，象馬騎步諸釋族",
    "T03n0186_004:0507a14": "姓，兵仗宿衛諸師寮屬，亦皆熟寐。",
    "T03n0186_004:0507a15": "「爾時梵聲其音柔軟，響若哀鸞；夜已至",
    "T03n0186_004:0507a16": "半，重告車匿言：『善哉，車匿！疾被揵陟，敬",
    "T03n0186_004:0507a17": "奉吾身勿復稽留。』車匿重悲淚下如雨：『今",
    "T03n0186_004:0507a18": "人中尊為欲所至，門關下鑰誰能開者？』天",
    "T03n0186_004:0507a19": "帝念知即時開門。車匿見之心歡悅豫：『乍",
    "T03n0186_004:0507a20": "悲乍喜誰為我伴？當作何計？復如何行？』",
    "T03n0186_004:0507a21": "於時四神即捧馬足，其四部兵力勢難當。",
    "T03n0186_004:0507a22": "『嗚呼大王！太子已去，何以不覺？明日俱夷當",
    "T03n0186_004:0507a23": "復辛苦，吉祥微妙今不現矣。』",
    "T03n0186_004:0507a24": "「爾時菩薩思其本宿，謂車匿言：『善哉，車匿！』",
    "T03n0186_004:0507a25": "已被白馬，箜篌樂器俱時而作。車匿觀空，",
    "T03n0186_004:0507a26": "離垢諸天來無央數，諸菩薩眾而供養之；察",
    "T03n0186_004:0507a27": "天帝釋，自然開門；覩諸鬼神及阿須倫、真陀",
    "T03n0186_004:0507a28": "羅、摩休勒，自然開門。車匿聞諸天語，即報",
    "T03n0186_004:0507a29": "天言：『今見菩薩衣毛為竪，猶如師子體紫",
    "T03n0186_004:0507b01": "金色，當將功勳等如江海。此諸天力禪",
    "T03n0186_004:0507b02": "思未久，以見勸許即當出去，是其本願",
    "T03n0186_004:0507b03": "所與吉祥，施安眾生成已道義。』",
    "T03n0186_004:0507b04": "「爾時其地六反震動，面滿如月從空坐",
    "T03n0186_004:0507b05": "起，道德名稱解心清淨；天帝毘沙門天王而",
    "T03n0186_004:0507b06": "在前導，放大淨光明普照天地，滅眾惡",
    "T03n0186_004:0507b07": "趣眾生安隱，消諸塵欲而雨眾華，億百千",
    "T03n0186_004:0507b08": "樂諸天[口*咨]嗟，前後導從。有天名最上淨，",
    "T03n0186_004:0507b09": "在大聖前叉手自歸，舉蓮華目而啟談言：",
    "T03n0186_004:0507b10": "『哀度眾生，甚為巍巍，本性明冥，悉以空虛，",
    "T03n0186_004:0507b11": "吾無所樂多所哀念。眷屬後宮不復重聞",
    "T03n0186_004:0507b12": "吉祥之音，其無量音今已逝矣。不覩天眾，",
    "T03n0186_004:0507b13": "不察最勝，不復聞香。皆以消愛欲棄塵",
    "T03n0186_004:0507b14": "勞山，無復眾垢，逮得究竟。本無宮殿今無",
    "T03n0186_004:0507b15": "欲想，奉行慈心，離眾罪蓋，無復殃舋。懷",
    "T03n0186_004:0507b16": "抱精神一切具足，不慕眾香，今日光光身",
    "T03n0186_004:0507b17": "心平等，妙如神仙。言說本來，在家聖王，",
    "T03n0186_004:0507b18": "令弱者強，顯真名稱，斷是王種而復亡失。",
    "T03n0186_004:0507b19": "無極釋姓消大福祚，願今我尊在所至",
    "T03n0186_004:0507b20": "趣，離垢無塵愍慈行哀，觀見宮殿妙音",
    "T03n0186_004:0507b21": "已逝，不復還入迦維羅衛。無有放逸，盡",
    "T03n0186_004:0507b22": "生死源不復坐起。經行國中惟詣佛樹，",
    "T03n0186_004:0507b23": "無老病死，至甘露道。』於是菩薩既出家去，",
    "T03n0186_004:0507b24": "為眾生故又無所行，亦無所住，不慕婇",
    "T03n0186_004:0507b25": "女，為得大勝，是大福田為功祚地，當行",
    "T03n0186_004:0507b26": "慧藥，無數億劫積累德行，布施持戒博學廣",
    "T03n0186_004:0507b27": "聞；菩薩慈行禁戒清淨，行無所犯，不志",
    "T03n0186_004:0507b28": "愛欲，忍辱仁和叚段解身不以懷恨；愍哀",
    "T03n0186_004:0507b29": "眾生精進無懈，無數億劫積集道業；祠祀",
    "T03n0186_004:0507c01": "百千，恒修禪定，心意寂然消眾塵垢，自伏",
    "T03n0186_004:0507c02": "其心慧無罣礙，而無想念。其心解脫濟脫",
    "T03n0186_004:0507c03": "億載，行慈愍哀已度無極；奉行清淨分別",
    "T03n0186_004:0507c04": "喜護，是為真正天中之天，應奉事之。清淨",
    "T03n0186_004:0507c05": "無垢，心如明珠擁護怨難，天眼無極，厄",
    "T03n0186_004:0507c06": "者受歸，病者為醫，在諸國生為大法王，",
    "T03n0186_004:0507c07": "千眼中帝照諸迷惑，身意休息興道威燿。",
    "T03n0186_004:0507c08": "捨心怨結，勇消眾塵，在眾最勝無能逮",
    "T03n0186_004:0507c09": "者；如師子步而無所畏，如龍調心降雨",
    "T03n0186_004:0507c10": "以時，導眾如牛以棄怨結，如月盛滿光明",
    "T03n0186_004:0507c11": "遠照，如日始出，猶如大炬消滅眾冥，喻如",
    "T03n0186_004:0507c12": "蓮華不著泥水，德香微妙不動如山，道",
    "T03n0186_004:0507c13": "眾瞋恨，降伏身魔、死魔、天魔；為大導師，迷",
    "T03n0186_004:0507c14": "失路者說八正道，不久成佛斷生老病死，",
    "T03n0186_004:0507c15": "度諸闇冥，療眾惡瘡，嗟歎正真不可限",
    "T03n0186_004:0507c16": "量，顏色光澤建立功勳，所嗟歎德令我如",
    "T03n0186_004:0507c17": "佛。「於是菩薩稍進前行，覩五道神名曰奔",
    "T03n0186_004:0507c18": "識，住五道頭，帶劍執持弓箭，見菩薩來，釋",
    "T03n0186_004:0507c19": "弓投箭解劍退住，尋時稽首菩薩足下，白",
    "T03n0186_004:0507c20": "菩薩曰：『梵天之際天王見勅，守五道路不",
    "T03n0186_004:0507c21": "知如之，愚不敏達惟告意旨。』菩薩告曰：『雖",
    "T03n0186_004:0507c22": "主五道不知所歸；源所從來，五戒為",
    "T03n0186_004:0507c23": "人，十善生天，慳墮餓鬼，&#;突畜生，十惡",
    "T03n0186_004:0507c24": "地獄，無五趣行便歸人本；不慕五趣，以",
    "T03n0186_004:0507c25": "無五陰三毒六衰，則是泥洹。不處生死不",
    "T03n0186_004:0507c26": "住泥洹，便不退轉受菩薩決。無所從生靡",
    "T03n0186_004:0507c27": "所不生，於諸所生悉無所生。卿持俗刀，",
    "T03n0186_004:0507c28": "五兵宿衛，吾執智慧無極大劍，斷五趣生",
    "T03n0186_004:0507c29": "死皆至本無，無終無始永安無形，奔識",
    "T03n0186_004:0508a01": "心解逮不退轉。』無限天神皆發道心。「於是",
    "T03n0186_004:0508a02": "菩薩勇猛捨家，適出城門，迦維羅衛一切群",
    "T03n0186_004:0508a03": "眾知太子去，各各共談而歡悅喜。俱夷明",
    "T03n0186_004:0508a04": "日從寐起已，遙聞眾言，覺知已去；聽大聲",
    "T03n0186_004:0508a05": "響即察求之，不見菩薩。宣大音響，及馬",
    "T03n0186_004:0508a06": "車匿。王心感絕自投於地，舉聲稱怨：『嗚呼！",
    "T03n0186_004:0508a07": "一子勸化宮中，大小歡悅。捨無數眾，今為",
    "T03n0186_004:0508a08": "所到永絕我望，何所恃怙？四域天下當何",
    "T03n0186_004:0508a09": "所依？』俱夷從床宛轉在地，自搣頭髮，斷",
    "T03n0186_004:0508a10": "身寶瓔：『何以痛哉！是我導師依怙如天，而",
    "T03n0186_004:0508a11": "棄我去，用復活為？恩愛未久便復別離。』淚",
    "T03n0186_004:0508a12": "下如雨不能自勝，嗟歎太子顏貌殊妙，心",
    "T03n0186_004:0508a13": "淨無垢清如深淵，內外明好莫不敬重，訓",
    "T03n0186_004:0508a14": "教真正靡不吉祥；咸同歸命，今捨我去為",
    "T03n0186_004:0508a15": "何所至？未曾放逸，不為馳騁，為天地主",
    "T03n0186_004:0508a16": "執正真道。釋其沐浴莊嚴天服，遠近慕路",
    "T03n0186_004:0508a17": "興立行業，不見菩薩無不懷慼。國中樹",
    "T03n0186_004:0508a18": "木尋時虧落，無諸華實。諸清淨地悉生塵",
    "T03n0186_004:0508a19": "垢無復眾好，仁尊所見，眾音伎樂柔軟聲",
    "T03n0186_004:0508a20": "響象馬車乘，其虛空中，莊嚴香瓶華香伎樂",
    "T03n0186_004:0508a21": "繒綵幡蓋，至德已逝，悉不復現。柔軟至誠第",
    "T03n0186_004:0508a22": "一難遇，俱夷歎息淚下交集。人中之尊，宿世",
    "T03n0186_004:0508a23": "積德悉達本末，欲度眾生生老病死。又彼",
    "T03n0186_004:0508a24": "大聖修百千德，慧不可喻。「於時車匿夜",
    "T03n0186_004:0508a25": "送菩薩，菩薩脫身寶瓔奇珍以付車匿：",
    "T03n0186_004:0508a26": "『持是還國，啟白父王及以舍妻，吾身棄國",
    "T03n0186_004:0508a27": "不慕世榮，不好天地惟道是本。若成正",
    "T03n0186_004:0508a28": "覺當復來還，宣是經典以法相度，使心",
    "T03n0186_004:0508a29": "寂靜，不慕世榮。』車匿聞之淚下如雨，稽",
    "T03n0186_004:0508b01": "首作禮：『人中聖慧願以告我。』白馬跪地舐",
    "T03n0186_004:0508b02": "菩薩足。車匿白言：『王及妃問，將大功勳為何",
    "T03n0186_004:0508b03": "所至？當報云何？』菩薩答曰：『是卿所覩復何",
    "T03n0186_004:0508b04": "所問。』與車匿辭，菩薩悅豫，與恩愛別，辯",
    "T03n0186_004:0508b05": "慧無量。遂進前行逢兩獵師，心自念之：『吾",
    "T03n0186_004:0508b06": "已出家不與俗同。』脫身所服貿鹿皮衣，",
    "T03n0186_004:0508b07": "著之而去。「車匿取衣及寶瓔珞，牽白馬還；",
    "T03n0186_004:0508b08": "至遊觀園，園監見之悲喜交集，不覩辯才",
    "T03n0186_004:0508b09": "寂然之故。今此車匿取太子衣眾寶瓔珞及",
    "T03n0186_004:0508b10": "白馬還，不當復憂。其王聞之與諸群臣，眷",
    "T03n0186_004:0508b11": "屬圍繞行至園觀，亦懷悲喜。瞿夷心望菩",
    "T03n0186_004:0508b12": "薩當還，不覩行來，心疑不信菩薩當去。",
    "T03n0186_004:0508b13": "聞車匿言，菩薩啟王及以舍妻，得佛道",
    "T03n0186_004:0508b14": "已乃還相見。王覩寶衣車匿白馬而獨來",
    "T03n0186_004:0508b15": "還，不見太子自投墮地：『嗚呼，阿子！明曉經",
    "T03n0186_004:0508b16": "典，眾奇異術無不博達，今為所至棄國萬",
    "T03n0186_004:0508b17": "民。車匿說之，我子菩薩為何所遊？誰為開",
    "T03n0186_004:0508b18": "門？其諸天人供養云何？』車匿白曰：『惟王聽",
    "T03n0186_004:0508b19": "之！我在常處晏然臥寐，城門已閉。於時菩",
    "T03n0186_004:0508b20": "薩以柔軟音，告我言：「車匿！疾被白馬。」城中",
    "T03n0186_004:0508b21": "萬民時皆眠寐，悉不聞語；我時悲泣，被馬",
    "T03n0186_004:0508b22": "牽授。天帝開門，其四天王告勅四神，捧其",
    "T03n0186_004:0508b23": "馬足，諸天百千天帝釋梵以侍送之，嚴治道",
    "T03n0186_004:0508b24": "路校飾莊嚴，演大光明散華燒香；諸天",
    "T03n0186_004:0508b25": "伎樂同時俱作，踊在虛空，諸天圍繞以侍",
    "T03n0186_004:0508b26": "送之。去是極遠，脫衣寶瓔，及白馬遣我",
    "T03n0186_004:0508b27": "還國，啟王謝妃，必至成佛乃還相見，勿",
    "T03n0186_004:0508b28": "令愁憂。』「於是瞿夷聞車匿言，益用悲哀抱",
    "T03n0186_004:0508b29": "白馬頭，以哀歎曰：『太子乘汝出，何以獨來",
    "T03n0186_004:0508c01": "還？念前娛樂百種嗟歎，懷慼歎言，嗚呼痛",
    "T03n0186_004:0508c02": "哉，莫不離別，勢力堅強顏貌殊妙，在於眾",
    "T03n0186_004:0508c03": "中如月盛滿，相好莊嚴威神巍巍，須臾相仰",
    "T03n0186_004:0508c04": "便復別去。聖無等倫云何相捨？功勳難量",
    "T03n0186_004:0508c05": "名稱普至，咸共奉敬。聖住如山，伏諸怨敵，",
    "T03n0186_004:0508c06": "音聲柔軟猶如哀鸞過於梵天，積功累德",
    "T03n0186_004:0508c07": "無能喻者。遠近嗟歎，聖眾神仙莫不悲戀，",
    "T03n0186_004:0508c08": "生憐鞞樹為第一上。口演甘露音聞十方，",
    "T03n0186_004:0508c09": "雖在眾欲無所染著，猶如虛空，所施清淨",
    "T03n0186_004:0508c10": "柔軟如乳，白毫天中聖體滑澤，淳和安隱手",
    "T03n0186_004:0508c11": "足柔軟，嚴好巍巍猶如金色。以德嚴身莫",
    "T03n0186_004:0508c12": "不奉敬，在於中宮妓樂盈音。華香飲食",
    "T03n0186_004:0508c13": "不以為悅，心無增減。嗚呼車匿無有仁",
    "T03n0186_004:0508c14": "慈，將至所在而獨來還。』「瞿夷一口獨歎菩",
    "T03n0186_004:0508c15": "薩，無數千言重歎菩薩：『導化一切云何獨",
    "T03n0186_004:0508c16": "去？誰復將行出此國土？何故與諸天俱？我",
    "T03n0186_004:0508c17": "獨辛苦。車匿無狀，挑我兩目令孤盲冥。車",
    "T03n0186_004:0508c18": "匿當知，一切諸佛決報父母，尚捨親近，況",
    "T03n0186_004:0508c19": "我賤室婇女樂乎？毒哉恩愛何一速疾，不能",
    "T03n0186_004:0508c20": "久在須臾間耳，慌惚不現猶如聚沫，思",
    "T03n0186_004:0508c21": "想所縛墮眾見網，雖依人間奄不知處；",
    "T03n0186_004:0508c22": "本曾說之，現行不真，安須臾間苦多無",
    "T03n0186_004:0508c23": "量，所願使果早成佛道。』「王勸瞿夷：『人生",
    "T03n0186_004:0508c24": "有終合會有離，四時忽變，天地日月皆不",
    "T03n0186_004:0508c25": "常在。太子初生天地為動，行至七步，口自",
    "T03n0186_004:0508c26": "宣言：「天上世間我為最尊，當度三界生老",
    "T03n0186_004:0508c27": "病死，令至無為。」天帝來下稽首供養，四王",
    "T03n0186_004:0508c28": "接身置金机上，九龍浴體；未生之時豫現",
    "T03n0186_004:0508c29": "瑞應三十有二，阿夷相之：「若在家者為轉",
    "T03n0186_004:0509a01": "輪王，捨家為佛所知博達，力勢無限，三界",
    "T03n0186_004:0509a02": "特尊無不稽顙，必當成佛度脫十方。」來還",
    "T03n0186_004:0509a03": "不久，且自寬思勿復憂愁。』王雖說是，心中",
    "T03n0186_004:0509a04": "隔塞，悲哀歎言。",
    "T03n0186_004:0509a05": "「爾時車匿，見王瞿夷所說辛苦，益悲流淚",
    "T03n0186_004:0509a06": "沾襟衣裳，諫言：『善哉！瞿夷！願聽我言，勿",
    "T03n0186_004:0509a07": "得復悲。我於中夜見一城中，男女大小悉",
    "T03n0186_004:0509a08": "淳眠寐，百福至聖與我談語，欲使被馬。適",
    "T03n0186_004:0509a09": "聞其言，心中隔塞遙視尊妃，極復淳熟寐，",
    "T03n0186_004:0509a10": "稱揚大音而舉聲呼：「速起！速起！聖尊欲去。」",
    "T03n0186_004:0509a11": "天接音聲令沒不聞，舉脚蹹地，拍手撾",
    "T03n0186_004:0509a12": "鼓，無聞聲者。爾時虛空日月光光，無數億",
    "T03n0186_004:0509a13": "千釋梵四天，諸大尊神稽首為禮，叉十自",
    "T03n0186_004:0509a14": "歸供養至尊。諸鬼神、龍、閱叉、揵沓和、魃魅害",
    "T03n0186_004:0509a15": "鬼，其四天王神足勅鬼，奉舉馬足，散青蓮",
    "T03n0186_004:0509a16": "華芙蓉莖華，清淨無垢，聖百福相威光巍巍，",
    "T03n0186_004:0509a17": "雨眾天華地六反震動，華遍佛國。但聞",
    "T03n0186_004:0509a18": "天言：「促促開門。」門自然開，無數億天前後",
    "T03n0186_004:0509a19": "圍繞，咸共供養不自舉身，忽已過去。世",
    "T03n0186_004:0509a20": "護所說：「兄弟妻子諸天部黨上及天王，志好",
    "T03n0186_004:0509a21": "所趣令歸佛道，不念眾惡默然不言，以",
    "T03n0186_004:0509a22": "能咨嗟菩薩大德。」揵陟有力施暢音聲，天",
    "T03n0186_004:0509a23": "護軟響，揵陟負載世之大聖，速疾勿動，無",
    "T03n0186_004:0509a24": "有恐怖惡趣之難。世護乘汝，一心歡喜捨",
    "T03n0186_004:0509a25": "畜生身，不毀導師。導師光明光為一切",
    "T03n0186_004:0509a26": "故，汝必得度勿得展轉。復有色處，百千億",
    "T03n0186_004:0509a27": "天宛轉足下，見揵陟馬在於虛空乘負菩",
    "T03n0186_004:0509a28": "薩，嚴治塗路極好無限，作寶欄楯若干品",
    "T03n0186_004:0509a29": "事，燒天名香。揵陟本福，忉利諸天圍旋太",
    "T03n0186_004:0509b01": "子在邊，天樂自娛。瞿夷勿愁安心欣然，",
    "T03n0186_004:0509b02": "覩之不久，人中之上當成佛道，諸天圍遶，",
    "T03n0186_004:0509b03": "於夜所告皆應道法，今勿復悲。百福威曜",
    "T03n0186_004:0509b04": "超絕群眾，察是歡喜不當懷憂。夙夜七日",
    "T03n0186_004:0509b05": "歎其功勳，不能究竟。尊人出時諸天共進",
    "T03n0186_004:0509b06": "不可盡極，妃今利義不可稱載，曾奉事斯",
    "T03n0186_004:0509b07": "光顯至真聖，於是移成無極道念，妃不久",
    "T03n0186_004:0509b08": "亦當復成人中之上。』「王念菩薩不捨心懷，",
    "T03n0186_004:0509b09": "適欲請還，念：『阿夷相之：「在家為轉輪聖",
    "T03n0186_004:0509b10": "王，七寶自然，主四天下，千子勇猛；若復出",
    "T03n0186_004:0509b11": "家學道，必成正覺無上大聖，以七覺意寶，",
    "T03n0186_004:0509b12": "訓化十方三界愚冥，悟諸不覺。」必不肯還。",
    "T03n0186_004:0509b13": "當遣侍衛供養護人。』普召大臣諸明智眾：",
    "T03n0186_004:0509b14": "『卿等在家長子抱孫共相娛樂，不念吾憂；",
    "T03n0186_004:0509b15": "吾有一子奇相聖達，十方超異，當居四",
    "T03n0186_004:0509b16": "天下。一旦別離入名山谷絕無人處，苦厄",
    "T03n0186_004:0509b17": "寒暑飢渴窮危，無能知者。擇取卿等大臣",
    "T03n0186_004:0509b18": "子弟五人，追而侍之，若中來還滅汝五族。』「",
    "T03n0186_004:0509b19": "既奉王教，入山求侍之。菩薩遂進深入名",
    "T03n0186_004:0509b20": "山，五人追之不能及逮，心自念言：『是為逸",
    "T03n0186_004:0509b21": "人，行不擇路，何道之有也？若欲還歸，必滅",
    "T03n0186_004:0509b22": "我種，不如住此。』五人所止，甘果美泉悉具",
    "T03n0186_004:0509b23": "滋茂，樹木豐盛悉無所乏者。「菩薩捨國威",
    "T03n0186_004:0509b24": "聖無限，心自念言：『欲作沙門志在寂靜，",
    "T03n0186_004:0509b25": "威儀禮節遊行至山水邊定止。』天王知心，",
    "T03n0186_004:0509b26": "飛天奉刀來，帝釋受髮則成沙門。肉髻在",
    "T03n0186_004:0509b27": "家不知，菩薩嚴飾衣被第一顯現；手執應",
    "T03n0186_004:0509b28": "器，思惟無念，入羅閱祇欲行分衛，容色",
    "T03n0186_004:0509b29": "光光猶紫金曜，巨身丈六相三十二，萬民咸",
    "T03n0186_004:0509c01": "來觀之面像，目視無厭，所行周旋，眾隨逐",
    "T03n0186_004:0509c02": "之——往古以來未曾見聞如是聖達至真神",
    "T03n0186_004:0509c03": "人，光曜普照，天人興念思其本末布施餚",
    "T03n0186_004:0509c04": "饍——不知菩薩不樂居家若干品業，眾人",
    "T03n0186_004:0509c05": "惟察人中之尊與天不異。往告瓶沙王：",
    "T03n0186_004:0509c06": "『大王欣慶今獲善利，梵天自下詣國分衛。』",
    "T03n0186_004:0509c07": "或復言曰：『是天帝釋。』或復說曰：『是焰天王。』",
    "T03n0186_004:0509c08": "或復說言：『兜術陀天，無憍樂天。』或言：『化",
    "T03n0186_004:0509c09": "自在天王。』或復說曰：『是日月王，維摩神王。』",
    "T03n0186_004:0509c10": "王聞是言，歡喜無量，即遣使者觀於菩薩",
    "T03n0186_004:0509c11": "何所至趣？「無供養者不得分衛，即便出",
    "T03n0186_004:0509c12": "城。使者追察坐山水邊，威神吉祥如紫金",
    "T03n0186_004:0509c13": "山。使者尋還啟瓶沙王曰：『坐山水邊。』時",
    "T03n0186_004:0509c14": "王聞之勅外嚴駕，與諸群臣詣山水邊；遙",
    "T03n0186_004:0509c15": "見菩薩威神光，光喻於日明，尋便下車，",
    "T03n0186_004:0509c16": "恭恪叉十稽首禮足，觀菩薩形猶如須",
    "T03n0186_004:0509c17": "彌，結加趺坐加敬歸命，遜辭下意而與言",
    "T03n0186_004:0509c18": "談。王曰：『太子！生多奇異形相炳著，德喻乾",
    "T03n0186_004:0509c19": "坤，當王四天下為轉輪王，四海顒顒冀神",
    "T03n0186_004:0509c20": "寶至，何棄天位自放山藪？假令太子不樂",
    "T03n0186_004:0509c21": "本國，願以鄙邦貢上處焉；訓誨黎庶各",
    "T03n0186_004:0509c22": "得其所，五樂自娛唯當納受，不距至懷。』",
    "T03n0186_004:0509c23": "「菩薩答曰：『吾久達此一切無常，棄天地位",
    "T03n0186_004:0509c24": "無可慕樂，是故出家行作沙門；觀諸幼少",
    "T03n0186_004:0509c25": "皆歸老耄，顏色損落面皺皮緩；國土財寶",
    "T03n0186_004:0509c26": "一切如化，情欲多難猶如雜毒，墮入地獄",
    "T03n0186_004:0509c27": "餓鬼畜生，智者所惡愚者所貪，吾除貪欲",
    "T03n0186_004:0509c28": "如棄涕唾；身如樹果不久則墮，亦如浮",
    "T03n0186_004:0509c29": "雲須臾則滅，微不覺之，忽然已過，有毀",
    "T03n0186_004:0510a01": "壞憂，不得久安。夫人樂欲以自燒身，貪欲",
    "T03n0186_004:0510a02": "無厭，若飲鹹水從致苦患，愚人不解自以",
    "T03n0186_004:0510a03": "為樂；明智觀察欲如聚沫，聖賢無漏唯樂",
    "T03n0186_004:0510a04": "法念，充於智慧乃厭愛欲。貪習俗者不",
    "T03n0186_004:0510a05": "見本際，不了本淨。王觀此身無有堅固，",
    "T03n0186_004:0510a06": "所至到處常自迷惑，不能分別，身無吾我。",
    "T03n0186_004:0510a07": "我身棄捐百千玉女，心無所貪，不慕世",
    "T03n0186_004:0510a08": "榮，第一思惟欲成佛道。希有好德如好",
    "T03n0186_004:0510a09": "色者，唯有聖達視色如糞，察道真實，雖",
    "T03n0186_004:0510a10": "有父母君子梵志長者居士及與妻息，身有",
    "T03n0186_004:0510a11": "重疾，不能分取令無苦患；國士高位金銀",
    "T03n0186_004:0510a12": "七寶，何益於己？日照天下，不益盲者。吾觀",
    "T03n0186_004:0510a13": "三界一切無常，樂少苦多，身非我有，世間",
    "T03n0186_004:0510a14": "猶寄難可久居。吾見若茲，是故出家，而為",
    "T03n0186_004:0510a15": "比丘不慕世榮。迦維羅衛者，邦土第一轉",
    "T03n0186_004:0510a16": "輪王處也，風雨順時萬民滋茂，最和安隱，吾",
    "T03n0186_004:0510a17": "不慕樂，捨家為道。』「王曰：『善哉！我得善利乃",
    "T03n0186_004:0510a18": "見至聖，吾志於俗不識至義，因欲相請",
    "T03n0186_004:0510a19": "於無欲人。假使得佛惟見愍念，以為法主",
    "T03n0186_004:0510a20": "當見度脫。我遇十力宿有餘慶，得覩大",
    "T03n0186_004:0510a21": "聖投身自歸。』前禮菩薩足，右繞三匝，與",
    "T03n0186_004:0510a22": "群臣俱，嚴駕還國。",
    "T03n0186_004:0510a23": "普曜經卷第四"
}