{
    "T48n2016_093:0919c15": "33宗鏡錄卷第九十三",
    "T48n2016_093:0919c17": "慧日永明寺主智覺禪師延壽集",
    "T48n2016_093:0919c18": "夫宗鏡錄。是實相法門。若信得何福。若毀得",
    "T48n2016_093:0919c19": "何罪。答。此一心實相之門。般若甚深之旨。",
    "T48n2016_093:0919c20": "於難信之中。或有信者。法利無盡。唯佛能知。",
    "T48n2016_093:0919c21": "若有毀者。謗般若罪。過莫大焉。現世受殃生",
    "T48n2016_093:0919c22": "身陷獄。何以受報如此廣大。以般若是一切",
    "T48n2016_093:0919c23": "世出世間凡聖之母。猶如大地。無物不從地",
    "T48n2016_093:0919c24": "生。或若謗之。則謗一切佛地三寶功德。如十",
    "T48n2016_093:0919c25": "法界中一切眾生。若昇若沈。若愚若智。無不",
    "T48n2016_093:0919c26": "皆從般若中來。若不得般若威光。實無一塵",
    "T48n2016_093:0919c27": "可立。如般若經云。欲尊貴自在。乃至欲得",
    "T48n2016_093:0919c28": "菩提。當學般若。又云。若欲得六根完具。當",
    "T48n2016_093:0919c29": "學般若。乃至鬼畜。亦要完具。以此鬼畜。皆從",
    "T48n2016_093:0920a01": "學般若來。故知不信宗鏡。無有是處。如諸法",
    "T48n2016_093:0920a02": "無行經云。爾時文殊師利言。世尊。師子吼",
    "T48n2016_093:0920a03": "鼓音王如來滅度之後。爾時有菩薩比丘。名",
    "T48n2016_093:0920a04": "曰喜根。時為法師。質直端正。不壞威儀。不捨",
    "T48n2016_093:0920a05": "世法。爾時眾生。普皆利根。樂聞深論。其喜根",
    "T48n2016_093:0920a06": "法師。於眾人前。不稱讚少欲知足。細行獨處。",
    "T48n2016_093:0920a07": "但教眾人諸法實相。所謂一切法性。即是貪",
    "T48n2016_093:0920a08": "欲之性。貪欲性即是諸法性。瞋恚性即是諸",
    "T48n2016_093:0920a09": "法性。愚癡性即是諸法性。其喜根法師。以是",
    "T48n2016_093:0920a10": "方便教化眾生。眾生所行。皆是一相。各不相",
    "T48n2016_093:0920a11": "是非。所行之道。心無瞋癡。以無瞋癡因緣故。",
    "T48n2016_093:0920a12": "逮得法忍。於佛法中。決定不壞。世尊。爾時復",
    "T48n2016_093:0920a13": "有比丘法師。行菩薩道。名曰勝意。其勝意比",
    "T48n2016_093:0920a14": "丘。護持禁戒。得四禪四無色定。行十二頭陀。",
    "T48n2016_093:0920a15": "世尊。是勝意比丘。有諸弟子。其心輕動。樂見",
    "T48n2016_093:0920a16": "他過。世尊。後於一時。勝意菩薩。入聚落乞食。",
    "T48n2016_093:0920a17": "誤至喜根弟子家。見舍主居士子。即到其所。",
    "T48n2016_093:0920a18": "敷座而坐。為居士子。稱讚少欲知足細行。說",
    "T48n2016_093:0920a19": "無利語過。讚嘆遠眾樂獨行者。又於居士子",
    "T48n2016_093:0920a20": "前。復說喜根法師過失。是比丘不實。以邪見",
    "T48n2016_093:0920a21": "道。教化眾生。是雜行者。說婬欲無障礙。瞋恚",
    "T48n2016_093:0920a22": "無障礙。愚癡無障礙。一切諸法。皆無障礙。是",
    "T48n2016_093:0920a23": "居士子利根。得無生法忍。即語勝意比丘。大",
    "T48n2016_093:0920a24": "德。汝知貪欲。為是何法。勝意言。居士。我知",
    "T48n2016_093:0920a25": "貪欲是煩惱。居士子言。大德。是煩惱為在內",
    "T48n2016_093:0920a26": "在外耶。勝意比丘言。不在內。不在外。大德。",
    "T48n2016_093:0920a27": "若貪欲不在內。不在外。不在東西南北。四維",
    "T48n2016_093:0920a28": "上下十方。即是無生。若無生者。云何說若垢",
    "T48n2016_093:0920a29": "若淨。爾時勝意比丘。瞋恚不喜。從座起去。作",
    "T48n2016_093:0920b01": "如是言。是喜根比丘。以妄語法。多惑眾人。是",
    "T48n2016_093:0920b02": "人以不學入音聲法門故。聞佛音聲則喜。聞",
    "T48n2016_093:0920b03": "外道音聲則瞋。於梵行音聲則喜。於非梵行",
    "T48n2016_093:0920b04": "音聲則瞋。以不學入音聲法門故。乃至爾時",
    "T48n2016_093:0920b05": "喜根菩薩。於眾僧前。說是諸偈云。貪欲是涅",
    "T48n2016_093:0920b06": "槃。恚癡亦如是。如此三事中。有無量佛道。",
    "T48n2016_093:0920b07": "若有人分別。貪欲瞋恚癡。是人去佛遠。譬如",
    "T48n2016_093:0920b08": "天與地。菩提與貪欲。是一而非二。皆入一法",
    "T48n2016_093:0920b09": "門。平等無有異。凡夫聞怖畏。去佛道甚遠。",
    "T48n2016_093:0920b10": "貪欲不生滅。不能令心惱。若人有我心。及",
    "T48n2016_093:0920b11": "有得見者。是人為貪欲。將入於地獄。貪欲",
    "T48n2016_093:0920b12": "之實性。即是佛法性。佛法之實性。亦是貪欲",
    "T48n2016_093:0920b13": "性。是二法一相。所謂是無相。若能如是知。",
    "T48n2016_093:0920b14": "則為世間導。若有人分別。是持戒毀戒。以",
    "T48n2016_093:0920b15": "持戒誑故。輕蔑於他人。是人無菩提。亦無",
    "T48n2016_093:0920b16": "有佛法。但自安住立。有所得見中。若住空",
    "T48n2016_093:0920b17": "閑處。自貴而賤人。尚不得生天。何況於菩",
    "T48n2016_093:0920b18": "提。皆由著空閑。住於邪見故。邪見與菩提。皆",
    "T48n2016_093:0920b19": "等無有異。但以名字數。語言故別異。若人通",
    "T48n2016_093:0920b20": "達此。則為近菩提。分別煩惱垢。即是著淨",
    "T48n2016_093:0920b21": "見。無菩提佛法。住有得見中。若貪著佛法。是",
    "T48n2016_093:0920b22": "則遠佛法。貪無礙法故。則還受苦惱。若人無",
    "T48n2016_093:0920b23": "分別。貪欲瞋恚癡。入三毒性故。則為見菩提。",
    "T48n2016_093:0920b24": "是人近佛道。疾得無生忍。若見有為法。與無",
    "T48n2016_093:0920b25": "為法異。是人終不得。解於有為法。若知二性",
    "T48n2016_093:0920b26": "同。必為人中尊。佛不見菩提。亦不見佛法。不",
    "T48n2016_093:0920b27": "著諸法故。降魔成佛道。若欲度眾生。勿分別",
    "T48n2016_093:0920b28": "其性。一切諸眾生。皆同於涅槃。若能如是見。",
    "T48n2016_093:0920b29": "是則得成佛。其心不閑靜。而現閑靜相。是於",
    "T48n2016_093:0920c01": "天人中。則為是大賊。是人無菩提。亦無有佛",
    "T48n2016_093:0920c02": "法。若作如是願。我當得作佛。如是之凡夫。",
    "T48n2016_093:0920c03": "無明力所牽。佛法湛清淨。其喻如虛空。此中",
    "T48n2016_093:0920c04": "無可取。亦無有可捨。佛不得佛道。亦不度眾",
    "T48n2016_093:0920c05": "生。凡夫強分別。作佛度眾生。是人於佛法。則",
    "T48n2016_093:0920c06": "為甚大遠。若見眾生苦。則是受苦者。眾生無",
    "T48n2016_093:0920c07": "眾生。而說有眾生。住眾生相中。則無有菩提。",
    "T48n2016_093:0920c08": "若人見眾生。是畢竟解脫。無有婬恚癡。知是",
    "T48n2016_093:0920c09": "為世將。若人見眾生。不見非眾生。不得佛法",
    "T48n2016_093:0920c10": "實。佛同眾生性。若能如是知。則為世間將。乃",
    "T48n2016_093:0920c11": "至說是諸偈法時。三萬諸天子。得無生法忍。",
    "T48n2016_093:0920c12": "萬八千人。漏盡解脫。即時地裂。勝意比丘。墮",
    "T48n2016_093:0920c13": "大地獄。以是業障罪因緣故。百千億那由他",
    "T48n2016_093:0920c14": "劫。於大地獄。受諸苦毒。從地獄出。七十四",
    "T48n2016_093:0920c15": "萬世。常被誹謗。若干百千劫。乃至不聞佛之",
    "T48n2016_093:0920c16": "名字。自是已後。還得值佛。出家學道。而無志",
    "T48n2016_093:0920c17": "樂。於六十二萬世。常返道入俗。亦以業障餘",
    "T48n2016_093:0920c18": "罪故。於若干百千世。諸根闇鈍。世尊。爾時喜",
    "T48n2016_093:0920c19": "根法師。於今東方過十萬億佛土。有國名寶",
    "T48n2016_093:0920c20": "莊嚴。於中得阿耨多羅三藐三菩提。號曰勝",
    "T48n2016_093:0920c21": "光明威德王如來。應供正遍知。今現在彼。",
    "T48n2016_093:0920c22": "其勝意比丘。今我身是。世尊。我未入如是法",
    "T48n2016_093:0920c23": "相門時。受。如是苦。分別苦。顛倒苦。是故若發",
    "T48n2016_093:0920c24": "菩薩心者。若發小乘心者。不欲起如是業障",
    "T48n2016_093:0920c25": "罪。不欲受如是苦惱者。不應拒逆佛法。無有",
    "T48n2016_093:0920c26": "處所可生瞋癡。佛告文殊師利。汝聞是諸偈。",
    "T48n2016_093:0920c27": "得何等利。世尊。我畢是業障罪已。聞是偈因",
    "T48n2016_093:0920c28": "緣故。所在生處。利根智慧。得深法忍。巧說深",
    "T48n2016_093:0920c29": "法。文殊師利。為誰力故。能憶如是無量阿僧",
    "T48n2016_093:0921a01": "祇劫罪業因緣。世尊。諸菩薩有所念。有所說。",
    "T48n2016_093:0921a02": "有所思惟。皆是佛之神力。所以者何。一切諸",
    "T48n2016_093:0921a03": "法。皆從佛出。故知若不信宗鏡中所說實相",
    "T48n2016_093:0921a04": "之理。則如勝意比丘。沒魂受裂地之大苦。若",
    "T48n2016_093:0921a05": "有信如是說。則如文殊師利。智慧演深法之",
    "T48n2016_093:0921a06": "妙辯。信毀交報。因果無差。普勸後賢。應深信",
    "T48n2016_093:0921a07": "受。若信般若福。廣具前文。今述謗方等罪。",
    "T48n2016_093:0921a08": "略引誠證。如大般若經中。廣說謗法之罪。謂",
    "T48n2016_093:0921a09": "此方墮阿鼻地獄。此土劫壞。罪猶未畢。移置",
    "T48n2016_093:0921a10": "他方阿鼻地獄中。他方復經劫壞。罪亦未盡。",
    "T48n2016_093:0921a11": "復移他方。如是巡歷十方。十方各經劫盡。還",
    "T48n2016_093:0921a12": "生此土阿鼻地獄中。千佛出世。救之猶難。若",
    "T48n2016_093:0921a13": "欲說其所受之身。聞者當吐熱血而死故。善",
    "T48n2016_093:0921a14": "現請說所受之身。佛竟不說。乃至華嚴地獄",
    "T48n2016_093:0921a15": "天子。法華不輕四眾。皆是不信。悉墮阿鼻。若",
    "T48n2016_093:0921a16": "有聞者。應須驚懼。以為鑒誡。普曉群蒙。次明",
    "T48n2016_093:0921a17": "信毀現受報者。第一明信者。唐釋慧󱈜。姓董",
    "T48n2016_093:0921a18": "氏。住襄陽。少出家。聽三論。初住光福寺。居山",
    "T48n2016_093:0921a19": "頂。引汲為勞。明欲往他寺。夜見神人。身長一",
    "T48n2016_093:0921a20": "丈。衣以紫袍。頂禮󱈜曰。請住於此。常講大乘",
    "T48n2016_093:0921a21": "經。勿以小乘為慮。其小乘者。如高山無水。不",
    "T48n2016_093:0921a22": "能利人。大乘經者。猶如大海。自止此山。多佛",
    "T48n2016_093:0921a23": "出世。一人讀誦說大乘。能令所住。珍寶光明。",
    "T48n2016_093:0921a24": "眷屬榮勝。若有小乘。前事並失。唯願弘持。勿",
    "T48n2016_093:0921a25": "孤所望。法師須水。此易得耳。來月八日。定當",
    "T48n2016_093:0921a26": "得之。自往劍南慈母山大泉。請一龍王去也。",
    "T48n2016_093:0921a27": "言已不現。恰至來月七日夜。大風卒起。從西",
    "T48n2016_093:0921a28": "南來。雷震雨霔。唯見清泉。香而且美。合眾幸。",
    "T48n2016_093:0921a29": "及亡龍泉。漸便乾竭。信之為益。其類是焉。第",
    "T48n2016_093:0921b01": "二明毀者。佛藏經云。於未來世。當有比丘。",
    "T48n2016_093:0921b02": "不修身戒。心慧。是人輕笑如來。所說畢竟空",
    "T48n2016_093:0921b03": "法。又云。若有聞空。即當驚畏。是人可愍。直至",
    "T48n2016_093:0921b04": "地獄。無有救者。唐釋慧眺。姓莊氏。少出家。",
    "T48n2016_093:0921b05": "以小乘為業。住襄陽報善寺哲公座下。龍泉。",
    "T48n2016_093:0921b06": "開講三論。心生不忍。曰三論明空。講者著",
    "T48n2016_093:0921b07": "空。發言訖。舌出三尺。眼耳鼻並皆流血。七",
    "T48n2016_093:0921b08": "日不語。有伏律師。聞其拔舌。告已。汝太癡",
    "T48n2016_093:0921b09": "也。一言毀謗。罪過五逆。可信大乘。方得免耳。",
    "T48n2016_093:0921b10": "乃令燒香發願。懺悔前言。舌還收入。遂往哲",
    "T48n2016_093:0921b11": "公所。誓心斂迹。唯聽大乘。後往香山神足寺。",
    "T48n2016_093:0921b12": "足不跨閫。常習大乘。時講華嚴等經。用申懺",
    "T48n2016_093:0921b13": "謝。常於眾中。陳其前失。獨處一房。常坐常念。",
    "T48n2016_093:0921b14": "貞觀十一年。四月三日。在寺後松林坐禪。見",
    "T48n2016_093:0921b15": "有三人來。形貌奇異。禮拜。請受菩薩戒訖。曰。",
    "T48n2016_093:0921b16": "禪師大利根。若不改心信大乘者。千佛出世。",
    "T48n2016_093:0921b17": "猶在地獄。又昔有人謗大乘。臨終出現牛聲。",
    "T48n2016_093:0921b18": "則知華報昭然。果報寧失。已上皆是障深不",
    "T48n2016_093:0921b19": "信。或智淺謬傳。依文起見。悉成謗法。如文",
    "T48n2016_093:0921b20": "殊師利巡行經云。文殊師利言。大德舍利弗。",
    "T48n2016_093:0921b21": "若人說言。過去未來現在如來。有依不依。如",
    "T48n2016_093:0921b22": "是之人則謗如來。何以故。真如無念。亦無",
    "T48n2016_093:0921b23": "所念。真如不退。真如無相。今宗鏡大意。所錄",
    "T48n2016_093:0921b24": "之文。或祖或教。但有一字一句。若理若事。",
    "T48n2016_093:0921b25": "若智若行。皆悉迴向。指歸真如一心。何者。心",
    "T48n2016_093:0921b26": "之實性。名曰真如。性以不改為義。真以無偽",
    "T48n2016_093:0921b27": "得名。如則不變不異。以此心性。周遍圓融。橫",
    "T48n2016_093:0921b28": "該十方。竪徹三際。至一切時處。未甞間斷。凡",
    "T48n2016_093:0921b29": "有一毫善根。悉皆迴向。念念合真如之體。體",
    "T48n2016_093:0921c01": "無不寂。一一順真如之用。用何有窮。所以",
    "T48n2016_093:0921c02": "但契一如。自含眾德。如華嚴經中。真如相迴",
    "T48n2016_093:0921c03": "向有一百句。一一句中。無不同指。皆為成就",
    "T48n2016_093:0921c04": "一心妙門。如經云。佛子。此菩薩摩訶薩。正念",
    "T48n2016_093:0921c05": "明了。其心堅住。遠離迷惑。專意修行。深心不",
    "T48n2016_093:0921c06": "動。成不壞業。趣一切智。終不退轉。志求大乘。",
    "T48n2016_093:0921c07": "勇猛無畏。植諸德本。普安世間。生勝善根。修",
    "T48n2016_093:0921c08": "白淨法。大悲增長。心寶成就。乃至譬如真如。",
    "T48n2016_093:0921c09": "遍一切處。無有邊際。善根迴向。亦復如是。遍",
    "T48n2016_093:0921c10": "一切處。無有邊際。譬如真如。真實為性。善根",
    "T48n2016_093:0921c11": "迴向。亦復如是。了一切法。真實為性。譬如真",
    "T48n2016_093:0921c12": "如恒守本性。無有改變。善根迴向。亦復如是。",
    "T48n2016_093:0921c13": "守其本性。始終不改。譬如真如。以一切法。無",
    "T48n2016_093:0921c14": "性為性。善根迴向。亦復如是。了一切法。無性",
    "T48n2016_093:0921c15": "為性。譬如真如。無相為相。善根迴向。亦復如",
    "T48n2016_093:0921c16": "是。了一切法。無相為相。譬如真如。若有得者。",
    "T48n2016_093:0921c17": "終無退轉。善根迴向。亦復如是。若有得者。於",
    "T48n2016_093:0921c18": "諸佛法。永不退轉。譬如真如。一切諸佛之所",
    "T48n2016_093:0921c19": "行處。善根迴向。亦復如是。一切如來所行之",
    "T48n2016_093:0921c20": "處。譬如真如。離境界相。而為境界。善根迴向。",
    "T48n2016_093:0921c21": "亦復如是。離境界相。而為三世一切諸佛圓",
    "T48n2016_093:0921c22": "滿境界。譬如真如。能有安立。善根迴向。亦復",
    "T48n2016_093:0921c23": "如是。悉能安立一切眾生。譬如真如。性常隨",
    "T48n2016_093:0921c24": "順。善根迴向。亦復如是。盡未來劫。隨順不斷。",
    "T48n2016_093:0921c25": "譬如真如。無能測量。善根迴向。亦復如是。等",
    "T48n2016_093:0921c26": "虛空界。盡眾生心。無能測量。譬如真如。充滿",
    "T48n2016_093:0921c27": "一切。善根迴向。亦復如是。一剎那中。普周法",
    "T48n2016_093:0921c28": "界。譬如真如。常住無盡。善根迴向。亦復如",
    "T48n2016_093:0921c29": "是。究竟無盡。譬如真如。無有比對。善根迴",
    "T48n2016_093:0922a01": "向。亦復如是。普能圓滿一切佛法。無有比對。",
    "T48n2016_093:0922a02": "譬如真如。體性堅固。善根迴向。亦復如是。體",
    "T48n2016_093:0922a03": "性堅固。非諸惑惱之所能沮。譬如真如。不可",
    "T48n2016_093:0922a04": "破壞。善根迴向。亦復如是。一切眾生。不能損",
    "T48n2016_093:0922a05": "壞。譬如真如。照明為體。善根迴向。亦復如是。",
    "T48n2016_093:0922a06": "以普照明。而為其性。譬如真如。無所不在。善",
    "T48n2016_093:0922a07": "根迴向。亦復如是。於一切處。悉無不在。譬如",
    "T48n2016_093:0922a08": "真如。遍一切時。善根迴向。亦復如是。遍一切",
    "T48n2016_093:0922a09": "時。譬如真如。性常清淨。善根迴向。亦復如是。",
    "T48n2016_093:0922a10": "住於世間。而體清淨。譬如真如。於法無礙。善",
    "T48n2016_093:0922a11": "根迴向。亦復如是。周行一切。而無所礙。譬如",
    "T48n2016_093:0922a12": "真如。為眾法眼。善根迴向。亦復如是。能為一",
    "T48n2016_093:0922a13": "切眾生作眼。譬如真如。性無勞倦。善根迴向。",
    "T48n2016_093:0922a14": "亦復如是。修行一切菩薩諸行恒無勞倦。譬",
    "T48n2016_093:0922a15": "如真如。體性甚深。善根迴向。亦復如是。其性",
    "T48n2016_093:0922a16": "甚深。譬如真如。無有一物。善根迴向。亦復如",
    "T48n2016_093:0922a17": "是。了知其性。無有一物。譬如真如。性非出",
    "T48n2016_093:0922a18": "現。善根迴向。亦復如是。其體微妙。難可得見。",
    "T48n2016_093:0922a19": "譬如真如。離眾垢翳。善根迴向。亦復如是。慧",
    "T48n2016_093:0922a20": "眼清淨。離諸癡翳。譬如真如。性無與等。善根",
    "T48n2016_093:0922a21": "迴向。亦復如是。成就一切諸菩薩行。最上無",
    "T48n2016_093:0922a22": "等。譬如真如。體性寂靜。善根迴向。亦復如",
    "T48n2016_093:0922a23": "是。善能隨順寂靜之法。譬如真如。無有根本。",
    "T48n2016_093:0922a24": "善根迴向。亦復如是。能入一切無根本法。譬",
    "T48n2016_093:0922a25": "如真如。體性無邊。善根迴向。亦復如是。淨諸",
    "T48n2016_093:0922a26": "眾生。其數無邊。譬如真如。體性無著。善根迴",
    "T48n2016_093:0922a27": "向。亦復如是。畢竟遠離一切諸著。譬如真如。",
    "T48n2016_093:0922a28": "無有障礙。善根迴向。亦復如是。除滅一切世",
    "T48n2016_093:0922a29": "間障礙。譬如真如。非世所行。善根迴向。亦復",
    "T48n2016_093:0922b01": "如是。非諸世間之所能行。譬如真如。體性",
    "T48n2016_093:0922b02": "無住。善根迴向。亦復如是。一切生死。皆非所",
    "T48n2016_093:0922b03": "住。譬如真如。性無所作。善根迴向。亦復如是。",
    "T48n2016_093:0922b04": "一切所作。悉皆捨離。譬如真如。體性安住。善",
    "T48n2016_093:0922b05": "根迴向。亦復如是。安住真實。譬如真如。與一",
    "T48n2016_093:0922b06": "切法。而共相應。善根迴向。亦復如是。與諸菩",
    "T48n2016_093:0922b07": "薩。聽聞修習。而共相應。譬如真如。一切法中",
    "T48n2016_093:0922b08": "性常平等。善根迴向。亦復如是。於諸世間。修",
    "T48n2016_093:0922b09": "平等行。譬如真如。不離諸法。善根迴向。亦復",
    "T48n2016_093:0922b10": "如是。盡未來際。不捨世間。譬如真如。一切法",
    "T48n2016_093:0922b11": "中畢竟無盡。善根迴向。亦復如是。於諸眾生。",
    "T48n2016_093:0922b12": "迴向無盡。譬如真如。與一切法。無有相違。善",
    "T48n2016_093:0922b13": "根迴向。亦復如是。不違三世一切佛法。譬如",
    "T48n2016_093:0922b14": "真如。普攝諸法。善根迴向。亦復如是。盡攝一",
    "T48n2016_093:0922b15": "切眾生善根。譬如真如。與一切法。同其體性。",
    "T48n2016_093:0922b16": "善根迴向。亦復如是。與三世佛。同一體性。譬",
    "T48n2016_093:0922b17": "如真如。與一切法。不相捨離。善根迴向。亦復",
    "T48n2016_093:0922b18": "如是。攝持一切世出世法。譬如真如。無能映",
    "T48n2016_093:0922b19": "蔽。善根迴向。亦復如是。一切世間無能映蔽。",
    "T48n2016_093:0922b20": "譬如真如。不可動搖。善根迴向。亦復如是。一",
    "T48n2016_093:0922b21": "切魔業無能動搖。譬如真如。性無垢濁。善根",
    "T48n2016_093:0922b22": "迴向。亦復如是。修菩薩行。無有垢濁。譬如真",
    "T48n2016_093:0922b23": "如。無有變易。善根迴向。亦復如是。愍念眾生。",
    "T48n2016_093:0922b24": "心無變易。譬如真如。不可窮盡。善根迴向。亦",
    "T48n2016_093:0922b25": "復如是。非諸世法所能窮盡。譬如真如。性常",
    "T48n2016_093:0922b26": "覺悟。善根迴向。亦復如是。普能覺悟一切諸",
    "T48n2016_093:0922b27": "法。譬如真如。不可失壞。善根迴向。亦復如是。",
    "T48n2016_093:0922b28": "於諸眾生起勝志願。永不失壞。譬如真如。能",
    "T48n2016_093:0922b29": "大照明。善根迴向。亦復如是。以大智光。照諸",
    "T48n2016_093:0922c01": "世間。譬如真如。不可言說。善根迴向。亦復如",
    "T48n2016_093:0922c02": "是。一切言語。所不可說。譬如真如。持諸世間。",
    "T48n2016_093:0922c03": "善根迴向。亦復如是。能持一切菩薩諸行。譬",
    "T48n2016_093:0922c04": "如真如。隨世言說。善根迴向。亦復如是。隨順",
    "T48n2016_093:0922c05": "一切智慧言說。譬如真如。遍一切法。善根迴",
    "T48n2016_093:0922c06": "向。亦復如是。遍於十方一切佛剎。現大神通。",
    "T48n2016_093:0922c07": "成等正覺。譬如真如。無有分別。善根迴向。亦",
    "T48n2016_093:0922c08": "復如是。於諸世間。無所分別。譬如真如。遍一",
    "T48n2016_093:0922c09": "切身。善根迴向。亦復如是。遍十方剎。無量身",
    "T48n2016_093:0922c10": "中。譬如真如。體性無生。善根迴向。亦復如是。",
    "T48n2016_093:0922c11": "方便示生而無所生。譬如真如。無所不在。善",
    "T48n2016_093:0922c12": "根迴向。亦復如是。十方三世諸佛土中。普現",
    "T48n2016_093:0922c13": "神通而無不在。譬如真如。遍在於夜。善根迴",
    "T48n2016_093:0922c14": "向。亦復如是。於一切夜放大光明。施作佛事。",
    "T48n2016_093:0922c15": "譬如真如。遍在於晝。善根迴向。亦復如是。悉",
    "T48n2016_093:0922c16": "令一切在晝眾生。見佛神變演不退輪。離垢清",
    "T48n2016_093:0922c17": "淨無空過者。譬如真如。遍在半月。及以一月。",
    "T48n2016_093:0922c18": "善根迴向。亦復如是。於諸世間次第時節。得",
    "T48n2016_093:0922c19": "善方便。於一念中知一切時。譬如真如。遍在",
    "T48n2016_093:0922c20": "年歲。善根迴向。亦復如是。住無量劫。明了",
    "T48n2016_093:0922c21": "成熟一切諸根。皆令圓滿。譬如真如。遍成壞",
    "T48n2016_093:0922c22": "劫。善根迴向。亦復如是。住一切劫清淨無染。",
    "T48n2016_093:0922c23": "教化眾生咸令清淨。譬如真如。盡未來際。善",
    "T48n2016_093:0922c24": "根迴向。亦復如是。盡未來際。修諸菩薩清淨",
    "T48n2016_093:0922c25": "妙行。成滿大願無有退轉。譬如真如。遍住三",
    "T48n2016_093:0922c26": "世。善根迴向。亦復如是。令諸眾生。於一剎那",
    "T48n2016_093:0922c27": "見三世佛。未曾一念而有捨離。譬如真如。遍",
    "T48n2016_093:0922c28": "一切處。善根迴向。亦復如是。超出三界。周行",
    "T48n2016_093:0922c29": "一切悉得自在。譬如真如。住有無法。善根迴",
    "T48n2016_093:0923a01": "向。亦復如是。了達一切有無之法。畢竟清淨。",
    "T48n2016_093:0923a02": "譬如真如。體性清淨。善根迴向。亦復如是。能",
    "T48n2016_093:0923a03": "以方便集助道法。淨治一切諸菩薩行。譬如",
    "T48n2016_093:0923a04": "真如。體性明潔。善根迴向。亦復如是。令諸菩",
    "T48n2016_093:0923a05": "薩。悉得三昧明潔之心。譬如真如。體性無垢。",
    "T48n2016_093:0923a06": "善根迴向。亦復如是。遠離諸垢。滿足一切諸",
    "T48n2016_093:0923a07": "清淨意。譬如真如。無我我所。善根迴向。亦復",
    "T48n2016_093:0923a08": "如是。以無我我所清淨之心。充滿十方諸佛",
    "T48n2016_093:0923a09": "國土。譬如真如。體性平等。善根迴向。亦復如",
    "T48n2016_093:0923a10": "是。獲得平等一切智智。照了諸法離諸癡",
    "T48n2016_093:0923a11": "翳。譬如真如。超諸數量。善根迴向。亦復如是。",
    "T48n2016_093:0923a12": "與超數量一切智乘大力法藏而同止住。興",
    "T48n2016_093:0923a13": "遍十方一切世界廣大法雲。譬如真如。平等",
    "T48n2016_093:0923a14": "安住。善根迴向。亦復如是。發生一切諸菩薩",
    "T48n2016_093:0923a15": "行。平等住於一切智道。譬如真如。遍住一切",
    "T48n2016_093:0923a16": "諸眾生界。善根迴向。亦復如是。滿足無礙一",
    "T48n2016_093:0923a17": "切種智。於眾生界悉現在前。譬如真如。無",
    "T48n2016_093:0923a18": "有分別。普住一切音聲智中。善根迴向。亦復",
    "T48n2016_093:0923a19": "如是。具足一切諸言音智。能普示現種種",
    "T48n2016_093:0923a20": "言音。開示眾生。譬如真如。永離世間。善根",
    "T48n2016_093:0923a21": "迴向。亦復如是。普使眾生。永出世間。譬如真",
    "T48n2016_093:0923a22": "如。體性廣大。善根迴向。亦復如是。悉能受持",
    "T48n2016_093:0923a23": "去來今世廣大佛法。恒不忘失。勤修一切菩",
    "T48n2016_093:0923a24": "薩諸行。譬如真如。無有間息。善根迴向。亦復",
    "T48n2016_093:0923a25": "如是。為欲安處一切眾生於大智地。於一切",
    "T48n2016_093:0923a26": "劫修菩薩行。無有間息。譬如真如。體性寬廣。",
    "T48n2016_093:0923a27": "遍一切法。善根迴向。亦復如是。淨念無礙。普",
    "T48n2016_093:0923a28": "攝一切寬廣法門。譬如真如。遍攝群品。善根",
    "T48n2016_093:0923a29": "迴向。亦復如是。證得無量品類之智。修諸菩",
    "T48n2016_093:0923b01": "薩真實妙行。譬如真如。無所取著。善根迴向。",
    "T48n2016_093:0923b02": "亦復如是。於一切法皆無所取。除滅一切世",
    "T48n2016_093:0923b03": "間取著。普令清淨。譬如真如。體性不動。善根",
    "T48n2016_093:0923b04": "迴向。亦復如是。安住普賢圓滿行願。畢竟不",
    "T48n2016_093:0923b05": "動。譬如真如。是佛境界。善根迴向。亦復如是。",
    "T48n2016_093:0923b06": "令諸眾生滿足一切大智境界。滅煩惱境悉",
    "T48n2016_093:0923b07": "令清淨。譬如真如。無能制伏。善根迴向。亦復",
    "T48n2016_093:0923b08": "如是。不為一切眾魔事業外道邪論之所制",
    "T48n2016_093:0923b09": "伏。譬如真如。非是可修。非不可修。善根迴向。",
    "T48n2016_093:0923b10": "亦復如是。捨離一切妄想取著。於修不修無",
    "T48n2016_093:0923b11": "有分別。譬如真如。無有退捨。善根迴向。亦復",
    "T48n2016_093:0923b12": "如是。常見諸佛發菩提心。大誓莊嚴永無退",
    "T48n2016_093:0923b13": "捨。譬如真如。普攝一切世間言音。善根迴向。",
    "T48n2016_093:0923b14": "亦復如是。能得一切差別言音神通智慧。普",
    "T48n2016_093:0923b15": "發一切種種言詞。譬如真如。於一切法無所",
    "T48n2016_093:0923b16": "希求。善根迴向。亦復如是。令諸眾生乘普賢",
    "T48n2016_093:0923b17": "乘。而出離。於一切法無所貪求。譬如真如。住",
    "T48n2016_093:0923b18": "一切地。善根迴向。亦復如是。令一切眾生捨",
    "T48n2016_093:0923b19": "世間地住智慧地。以普賢行而自莊嚴。譬如",
    "T48n2016_093:0923b20": "真如。無有斷絕。善根迴向。亦復如是。於一切",
    "T48n2016_093:0923b21": "法得無所畏。隨其類音處處演說。無有斷絕。",
    "T48n2016_093:0923b22": "譬如真如。捨離諸漏。善根迴向。亦復如是。令",
    "T48n2016_093:0923b23": "一切眾生成就法智。了達於法。圓滿菩提無",
    "T48n2016_093:0923b24": "漏功德。譬如真如。無有少法而能壞亂。令其",
    "T48n2016_093:0923b25": "少分非是覺悟。善根迴向。亦復如是。普令開",
    "T48n2016_093:0923b26": "悟一切諸法。其心無量。遍周法界。譬如真如。",
    "T48n2016_093:0923b27": "過去非始。未來非未。現在非異。善根迴向。亦",
    "T48n2016_093:0923b28": "復如是。為一切眾生新新恒起菩提心願。普",
    "T48n2016_093:0923b29": "使清淨。永離生死。譬如真如。於三界中無所",
    "T48n2016_093:0923c01": "分別。善根迴向。亦復如是。現在念念心常覺",
    "T48n2016_093:0923c02": "悟。過去未來皆悉清淨。譬如真如。成就一切",
    "T48n2016_093:0923c03": "諸佛菩薩。善根迴向。亦復如是。發起一切大",
    "T48n2016_093:0923c04": "願方便。成就諸佛廣大智慧。譬如真如。究竟",
    "T48n2016_093:0923c05": "清淨。不與一切諸煩惱俱。善根迴向。亦復如",
    "T48n2016_093:0923c06": "是。能滅一切眾生煩惱。圓滿一切清淨智慧。",
    "T48n2016_093:0923c07": "釋曰。是知百句之內。一一義中。無一字而不",
    "T48n2016_093:0923c08": "約心明。無一行而不隨性起。可謂真該行末。",
    "T48n2016_093:0923c09": "無一一行而非真。行徹真原。無一一真而非",
    "T48n2016_093:0923c10": "行。如是則理事周備。心境融通。匪著有以凝",
    "T48n2016_093:0923c11": "空。免滯真而染俗。能令頓生正信。步步成菩",
    "T48n2016_093:0923c12": "薩之因門。直顯圓修。念念滿諸佛之果海。所",
    "T48n2016_093:0923c13": "以具錄百句。廣大全文。究竟證明。宗鏡妙旨。",
    "T48n2016_093:0923c14": "今則普勸十方學士。一切後賢。但願道富人",
    "T48n2016_093:0923c15": "貧。情疎德厚。以法為侶。以智為先。用慈修身。",
    "T48n2016_093:0923c16": "開物是務。為法施主。匪悋家風。無問不從。有",
    "T48n2016_093:0923c17": "疑咸決。則履佛行處免負本心。妙行恒新。至",
    "T48n2016_093:0923c18": "道如在。所以證道歌云。窮釋子。口稱貧。實是",
    "T48n2016_093:0923c19": "身貧道不貧。貧則身常披縷褐。道則心藏無",
    "T48n2016_093:0923c20": "價珍。無價珍。用無盡。利物應時終不悋。三身",
    "T48n2016_093:0923c21": "四智體中圓。八解六通心地印。斯則以法界",
    "T48n2016_093:0923c22": "為身。虛空為量。情亡取捨。見泯自他。以物心",
    "T48n2016_093:0923c23": "為心。何門不順。以彼意為意。何法能違。入",
    "T48n2016_093:0923c24": "宗鏡中。法爾如是。故書云。以兆人之耳聽。",
    "T48n2016_093:0923c25": "以四海之目視。以己身知人身。以己心知人",
    "T48n2016_093:0923c26": "心。聖人無常心。以百姓為心。又云。攝己從他。",
    "T48n2016_093:0923c27": "萬事消和。攝他從己諸事競起。則內外指歸。",
    "T48n2016_093:0923c28": "證明無盡。問。信受毀謗此宗鏡法。罪福何",
    "T48n2016_093:0923c29": "重。答。此乃群賢之父。諸佛之母。萬善由",
    "T48n2016_093:0924a01": "生。信謗豈不獲報重耶。所以法華經云。又如",
    "T48n2016_093:0924a02": "大梵天王。一切眾生之父。此經亦復如是。一",
    "T48n2016_093:0924a03": "切聖賢學無學。及發菩薩心者之父。起信鈔",
    "T48n2016_093:0924a04": "云。若謗此法。以深自害。亦害他人。斷絕一切",
    "T48n2016_093:0924a05": "三寶之種。一切如來。皆依此法得涅槃故。一",
    "T48n2016_093:0924a06": "切菩薩。因之修行。得入佛智故。",
    "T48n2016_093:0924a07": "宗鏡錄卷第九十三",
    "T48n2016_093:0924a08": "　　　　　　戊申歲分司大藏都監開板"
}