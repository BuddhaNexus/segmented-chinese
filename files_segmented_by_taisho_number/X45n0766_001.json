{
    "X45n0766_001:0484b03": "刻起信論直解題辭",
    "X45n0766_001:0484b05": "起信論者。乃馬鳴大師為破小乘外道邪見。宗百部",
    "X45n0766_001:0484b06": "大乘經典所作。以為發起正信也。故立論宗法界一",
    "X45n0766_001:0484b07": "心。開真妄二門。徹生滅之本。窮迷悟之源。指修行之",
    "X45n0766_001:0484b08": "正路。示止觀之妙門。總括一萬一千餘言。理無不盡。",
    "X45n0766_001:0484b09": "事無不該。可謂大教之關鑰。禪宗司南也。以文約義",
    "X45n0766_001:0484b10": "博。幽深窈[穴/眇]。難以致詰。賢首舊疏。科釋最為精詳。加",
    "X45n0766_001:0484b11": "之記文浩瀚。學者望洋。杳莫可究。予嘗就本疏。少刪",
    "X45n0766_001:0484b12": "其繁。目為疏略。業已刻雙徑。率多尊崇。頃念法門寥",
    "X45n0766_001:0484b13": "落。講席荒涼。初學之士。既無師匠可憑。己眼不明。非",
    "X45n0766_001:0484b14": "仗此論。無以入大乘生正信。將恐久而無聞焉。山居",
    "X45n0766_001:0484b15": "禪悅之暇。因祖舊章。率意直注本文。貴在一貫。不假",
    "X45n0766_001:0484b16": "旁引枝蔓。而一心真妄迷悟之義。了然畢見。如視白",
    "X45n0766_001:0484b17": "黑。足有便於初學。非敢聞於大方也。門人超逸。久依",
    "X45n0766_001:0484b18": "在座。深討論義。似得其旨。今攜草歸粵。志欲刻之以",
    "X45n0766_001:0484b19": "為法施。予謂無佛法地。後學有志參究大法者。又當",
    "X45n0766_001:0484b20": "以此為瓦注也。若夫得意遺言。直入唯心現量。是在",
    "X45n0766_001:0484b21": "當人智眼。時",
    "X45n0766_001:0484b22": "泰昌改元歲在庚申仲冬朔",
    "X45n0766_001:0484b23": "匡山逸叟憨山釋德清述",
    "X45n0766_001:0484c03": "華嚴宗法界緣起綱要",
    "X45n0766_001:0484c05": "華嚴七祖。以馬鳴為初祖。然此論中未及圓融之",
    "X45n0766_001:0484c06": "旨。何以稱耶。向未有知其說者。後學竟茫然莫辨。",
    "X45n0766_001:0484c07": "故了不加意。使古人建立宗旨。卒無以暢明於世",
    "X45n0766_001:0484c08": "也。故今略示其要。令知所宗。",
    "X45n0766_001:0484c09": "華嚴圓宗。以一真法界統四法界。依四法界立十玄",
    "X45n0766_001:0484c10": "門。惟四界十玄。皆由六相而立。是則六相以成圓融",
    "X45n0766_001:0484c11": "無礙之宗也。此論總明六相。則包括四界十玄理趣",
    "X45n0766_001:0484c12": "無遺。以六相為圓融之統。是則此論攝法界而無盡",
    "X45n0766_001:0484c13": "矣。故首標一心真如。為一法界大總相法門體也。且",
    "X45n0766_001:0484c14": "此論宗百部大乘所造。然百部大乘。乃化佛建立。即",
    "X45n0766_001:0484c15": "實之權。今此論總攝權乘歸於一實。要顯即權之實。",
    "X45n0766_001:0484c16": "引歸果海圓融之極致也。然論中雖未明顯圓融之",
    "X45n0766_001:0484c17": "旨。且三乘五性頓漸修證。都歸一心果海之源。而圓",
    "X45n0766_001:0484c18": "融具德。皆一心之妙。已具華嚴宗中。故此不說。單為",
    "X45n0766_001:0484c19": "引攝歸於性海。故論中最初所歸者乃報身佛。及斷",
    "X45n0766_001:0484c20": "惑所見者亦報身佛。而論義具明染淨同真。為一心",
    "X45n0766_001:0484c21": "之相用。以一念為染淨之緣起。是則全同華嚴。以法",
    "X45n0766_001:0484c22": "界緣起為宗。而十二緣生。即如來普光明智也。是知",
    "X45n0766_001:0484c23": "要入華嚴法界。必由此論為入法界之門也。",
    "X45n0766_001:0484c24": "言六相者。乃總別同異成壞也。",
    "X45n0766_001:0485a01": "一者總相。即一心真如。為法界大總相法門體。",
    "X45n0766_001:0485a02": "二者別相。即一心二門。三細六麤。五意六染。修斷差",
    "X45n0766_001:0485a03": "別也。",
    "X45n0766_001:0485a04": "三者同相。即聖凡染淨。因果性相。同一真如。即瓦器",
    "X45n0766_001:0485a05": "微塵之喻也。",
    "X45n0766_001:0485a06": "四者異相。即染淨諸法。各各差別。不一不雜。如塵器",
    "X45n0766_001:0485a07": "之不一也。",
    "X45n0766_001:0485a08": "五者成相。即染淨諸法。皆由一念緣起而成也。",
    "X45n0766_001:0485a09": "六者壞相。即染淨諸淨。各住自位。各各無性。無以自",
    "X45n0766_001:0485a10": "立也。",
    "X45n0766_001:0485a11": "言四法界。乃理法界。事法界。理事無礙法界。事事無",
    "X45n0766_001:0485a12": "礙法界也。",
    "X45n0766_001:0485a13": "一者理法界。即一心真如。更無別法。全一真理。",
    "X45n0766_001:0485a14": "二者事法界。即一切聖凡染淨。依正因果。諸差別事",
    "X45n0766_001:0485a15": "法也。",
    "X45n0766_001:0485a16": "三者理事無礙法界者。由上理事相成。共有十門。以",
    "X45n0766_001:0485a17": "事攬理成。故全理成事。以理成事。故全事即理。以",
    "X45n0766_001:0485a18": "理能成事。故事不礙理。而能顯理。以事攬理成。故",
    "X45n0766_001:0485a19": "理不礙事。而能融事。理能成事。故全事即理。事能",
    "X45n0766_001:0485a20": "顯理。故全理即事。以理事相即。故得理事融鎔無",
    "X45n0766_001:0485a21": "礙也。法界觀十門分別。最為昭著。此略舉其要。",
    "X45n0766_001:0485a22": "四者事事無礙法界。以上理事無礙。今全理成事。故",
    "X45n0766_001:0485a23": "不必更言其理。以全事全理。故事事融攝。無障無",
    "X45n0766_001:0485a24": "礙。但以六相該收一切事法。則法法圓融。故成十",
    "X45n0766_001:0485b01": "重玄門。以彰法界之大用。故此論義會六相。則已",
    "X45n0766_001:0485b02": "攝事事無礙圓融具德宗也。十玄門義。具在華嚴",
    "X45n0766_001:0485b03": "玄談中說。今但列名。",
    "X45n0766_001:0485b04": "十門玄者。",
    "X45n0766_001:0485b05": "一同時具足相應門二廣狹自在無礙門",
    "X45n0766_001:0485b06": "三一多相容不同門四諸法相即自在門",
    "X45n0766_001:0485b07": "五祕密隱顯俱成門六微細相容安立門",
    "X45n0766_001:0485b08": "七因陀羅網境界門八託事顯法生解門",
    "X45n0766_001:0485b09": "九十世隔法異成門十主伴圓融具德門",
    "X45n0766_001:0485b10": "此十玄門義。如法界觀。及玄談中說。",
    "X45n0766_001:0485b17": "大乘起信論直解卷上",
    "X45n0766_001:0485b19": "此論之題目。乃一論之綱宗也。言大乘起信者。為",
    "X45n0766_001:0485b20": "欲發起大乘正信故。言大乘者。即所信之法體。所",
    "X45n0766_001:0485b21": "言法者。謂眾生心。是心即攝一切世間出世間法。",
    "X45n0766_001:0485b22": "具有體相用三大義。故云大也。乘者。謂此一心有",
    "X45n0766_001:0485b23": "運載義。以諸佛乘此而證菩提涅槃。菩薩乘此廣",
    "X45n0766_001:0485b24": "修萬行。下化眾生。上求佛果。眾生乘此而輪轉生",
    "X45n0766_001:0485c01": "死。以此一心。是一切聖凡迷悟因果之總相故。故",
    "X45n0766_001:0485c02": "下文云。即是一法界大總相法門體。今者欲令眾",
    "X45n0766_001:0485c03": "生諦信此心即是大乘。正解不謬。意要發起大乘",
    "X45n0766_001:0485c04": "正信。故云大乘起信。然能信者是人。大乘即所信",
    "X45n0766_001:0485c05": "之法。義兼人法。以法為機設故。此論之作。以佛入",
    "X45n0766_001:0485c06": "滅六百年中。小乘之人。不信唯心。心外取法。多起",
    "X45n0766_001:0485c07": "諍論。外道邪執。破壞正法。故論主興悲。特造此論。",
    "X45n0766_001:0485c08": "故下因緣云。為欲除疑捨邪執故。以疑與信反。今",
    "X45n0766_001:0485c09": "信此心。則疑自除矣。此論葢宗楞伽思益等百部",
    "X45n0766_001:0485c10": "大乘經所造。發明唯心唯識之旨。統歸一心。為性",
    "X45n0766_001:0485c11": "相二宗之綱要。深窮迷悟之根源。指示修行之犍",
    "X45n0766_001:0485c12": "要。所謂總攝如來所說深廣之義。實大教之綱宗。",
    "X45n0766_001:0485c13": "禪門之的旨也。論者。決擇是非。發明正理。揀非經",
    "X45n0766_001:0485c14": "律。故以論明。賢首本疏精詳。但科段少隔。前已刪",
    "X45n0766_001:0485c15": "繁從略。謂之疏略。然其中文義。少有不馴。故今仍",
    "X45n0766_001:0485c16": "遵本疏正義。順為直解。以便初學。非敢妄有臆說。",
    "X45n0766_001:0485c17": "觀者幸無以人廢言。取信於心。是所望也。",
    "X45n0766_001:0485c18": "馬鳴菩薩造",
    "X45n0766_001:0485c19": "此造論人也。馬鳴者。以此菩薩初生之時。感羣馬",
    "X45n0766_001:0485c20": "悲鳴。故以為名。及說法時。諸馬聞之。亦皆悲鳴。疏",
    "X45n0766_001:0485c21": "引摩訶摩耶經云。如來滅後六百歲已。諸外道等。",
    "X45n0766_001:0485c22": "邪見競興。毀滅佛法。有一比丘名曰馬鳴。善說法",
    "X45n0766_001:0485c23": "要。降伏一切諸外道輩。",
    "X45n0766_001:0485c24": "真諦三藏譯",
    "X45n0766_001:0486a01": "此譯人名也。論有二譯。一西印土優禪尼國沙門",
    "X45n0766_001:0486a02": "波羅末陀。此云真諦。梁元帝承聖三年。於衡州建",
    "X45n0766_001:0486a03": "興寺。譯成一卷。二十四紙。一于闐國沙門實叉難",
    "X45n0766_001:0486a04": "陀。此云喜學。大周則天時。於東都佛授記寺。譯成",
    "X45n0766_001:0486a05": "兩卷。亦二十四紙。今行前譯。",
    "X45n0766_001:0486a06": "唐西京太原寺沙門　法藏　造疏",
    "X45n0766_001:0486a07": "明匡山法雲寺沙門　德清　直解",
    "X45n0766_001:0486a08": "將著論文先歸敬請加。後正述論文。且初。",
    "X45n0766_001:0486a09": "　歸命盡十方",
    "X45n0766_001:0486a10": "將造斯論。先須歸命三寶。請求加被。所以然者。以",
    "X45n0766_001:0486a11": "造論釋經。經乃佛說。佛智甚深。非情可測。故請三",
    "X45n0766_001:0486a12": "寶威力加被攝受。故使論義印契佛心。且示法有",
    "X45n0766_001:0486a13": "所宗。以三寶是所依故。今云歸命。表能歸之心也。",
    "X45n0766_001:0486a14": "欲入法性。先忘我相。然命以統攝六根。今以命歸。",
    "X45n0766_001:0486a15": "則身心俱亡。能歸之至也。十方乃所歸之分際。意",
    "X45n0766_001:0486a16": "謂所著論義。乃十法界之宗。故須歸命盡十方之",
    "X45n0766_001:0486a17": "三寶。以心無分限。故境亦無量。意在歸十方法界",
    "X45n0766_001:0486a18": "帝網剎中無盡三寶也。",
    "X45n0766_001:0486a19": "　最勝業徧知　　色無礙自在　　救世大悲者",
    "X45n0766_001:0486a20": "此歸佛寶也。佛以三輪應物。今所歸三輪。皆最殊",
    "X45n0766_001:0486a21": "勝。意顯非應化身。乃從法垂報之身也。徧知。意業",
    "X45n0766_001:0486a22": "最勝也。凡夫不知。外道邪知。二乘偏知。菩薩分知。",
    "X45n0766_001:0486a23": "唯佛徧知。以實智證理。理無不徹。權智鑒機。機無",
    "X45n0766_001:0486a24": "不宜。乃至法界眾生心念樂欲。無不盡知。故云徧",
    "X45n0766_001:0486b01": "也。色無礙自在。身業最勝也。華嚴。佛有無量相。相",
    "X45n0766_001:0486b02": "有無量好。根根圓融。周徧自在。十身歷然。無壞無",
    "X45n0766_001:0486b03": "雜。故云無礙。救世大悲。語業最勝也。佛以音聲輪。",
    "X45n0766_001:0486b04": "應機說法。一音各解。故語最勝也。世。乃眾生世間。",
    "X45n0766_001:0486b05": "所救之處。大悲。乃能救之心。如來唯用大悲為力",
    "X45n0766_001:0486b06": "故。者。指人也。",
    "X45n0766_001:0486b07": "　及彼身體相　　法性真如海　　無量功德藏",
    "X45n0766_001:0486b08": "此歸法寶也。及者。謂不但歸佛。亦歸法也。彼身。指",
    "X45n0766_001:0486b09": "上佛身。佛以法為身故。謂從真如所流教法。即是",
    "X45n0766_001:0486b10": "法身常住。以此中已有如來全身故。意顯此法即",
    "X45n0766_001:0486b11": "佛之體相本無二故。法性真如。正指法體。謂真如",
    "X45n0766_001:0486b12": "法性。即法身真體。以此法身。在有情為佛性。在無",
    "X45n0766_001:0486b13": "情為法性。以與一切染淨諸法為體性故。以有隨",
    "X45n0766_001:0486b14": "緣不變。不變隨緣。故喻如海。遇風起諸波浪。濕性",
    "X45n0766_001:0486b15": "無二。故云相也。如來藏中。含攝眾德。故云功德藏。",
    "X45n0766_001:0486b16": "　如實修行等",
    "X45n0766_001:0486b17": "此歸僧寶也。僧通凡聖大小。今言如實修行。乃地",
    "X45n0766_001:0486b18": "上菩薩也。據後譯云。無邊德藏僧。勤求正覺者。則",
    "X45n0766_001:0486b19": "上句歎德。人能攝德。故名為藏。",
    "X45n0766_001:0486b20": "下述造論意。",
    "X45n0766_001:0486b21": "　為欲令眾生　　除疑捨邪執　　起大乘正信",
    "X45n0766_001:0486b22": "　佛種不斷故",
    "X45n0766_001:0486b23": "此述造論意也。法不虗設。必有所為。今有四意。一",
    "X45n0766_001:0486b24": "以二乘不信唯心。故顯示一心正義。令除疑惑。二",
    "X45n0766_001:0486c01": "以外道邪執。故對治邪執。令捨邪見。三以修行者",
    "X45n0766_001:0486c02": "未起正行。故分別發趣道相。令起正信以為行本。",
    "X45n0766_001:0486c03": "四為使信成滿。入住不退。堪受佛果。故云佛種不",
    "X45n0766_001:0486c04": "斷。為此多意。所以造論。",
    "X45n0766_001:0486c05": "論曰。有法能起摩訶衍信根。是故應說。",
    "X45n0766_001:0486c06": "此總標論宗本也。法者。即論所依宗本。謂一心法",
    "X45n0766_001:0486c07": "具二門三大義故正示所宗。摩訶衍。此云大乘。謂",
    "X45n0766_001:0486c08": "所宗心法。即是大乘。能信此心。即是大乘根本。有",
    "X45n0766_001:0486c09": "此勝益。是故須說。",
    "X45n0766_001:0486c10": "說有五分。云何為五。一者因緣分。二者立義分。三者",
    "X45n0766_001:0486c11": "解釋分。四者修行信心分。五者勸修利益分。",
    "X45n0766_001:0486c12": "此標作論規製。初開章門也。然分章者。使知義有",
    "X45n0766_001:0486c13": "所屬。故此一論大文。立有五分而為次第。法不孤",
    "X45n0766_001:0486c14": "起。必有因由。故首列因緣。由致既彰。必有宗本。故",
    "X45n0766_001:0486c15": "次立義。宗本幽深。非釋莫解。故次解釋。既解法義。",
    "X45n0766_001:0486c16": "非行莫階。故次修行信心。解行雖陳。純根懈退。故",
    "X45n0766_001:0486c17": "次勸修。此一論之大節也。凡經有三分。此因緣即",
    "X45n0766_001:0486c18": "序。中三分為正宗。勸修為流通。",
    "X45n0766_001:0486c19": "下釋因緣分。",
    "X45n0766_001:0486c20": "初說因緣分。問曰。有何因緣而造此論。答曰。是因緣",
    "X45n0766_001:0486c21": "有八。云何為八。一者。因緣總相。所謂為令眾生離一",
    "X45n0766_001:0486c22": "切苦。得究竟樂。非求世間名利恭敬故。",
    "X45n0766_001:0486c23": "此八因緣中。第一總相。與一論為發起之由也。以",
    "X45n0766_001:0486c24": "凡夫外道。迷此一心。以招苦苦壞苦行苦分段生",
    "X45n0766_001:0487a01": "死之苦。二乘菩薩。尚有變易生死之微苦。今開示",
    "X45n0766_001:0487a02": "此心。令依之而修。則證得菩提覺法樂。涅槃寂滅",
    "X45n0766_001:0487a03": "樂。但為眾生離苦得樂。非求世間名利恭敬故。",
    "X45n0766_001:0487a04": "二者。為欲解釋如來根本之義。令諸眾生正解不謬",
    "X45n0766_001:0487a05": "故。",
    "X45n0766_001:0487a06": "此與立義分。及解釋分中。顯示正義。對治邪執。作",
    "X45n0766_001:0487a07": "發起因緣也。以眾生無有正解。多起邪見。以不達",
    "X45n0766_001:0487a08": "如來根本義故。今立義分中一心二門三大之義。",
    "X45n0766_001:0487a09": "乃如來之根本。今廣解釋。令諸眾生正解不謬故",
    "X45n0766_001:0487a10": "也。",
    "X45n0766_001:0487a11": "三者。為令善根成熟眾生。於摩訶衍法堪任不退信",
    "X45n0766_001:0487a12": "故。",
    "X45n0766_001:0487a13": "此即下分別發趣道相因緣也。以彼文云。令利根",
    "X45n0766_001:0487a14": "者。發決定信。進趣大道。堪任住於不退信故。此當",
    "X45n0766_001:0487a15": "十信滿心。故云成熟。入十住正定聚。故云不退。",
    "X45n0766_001:0487a16": "四者。為令善根微少眾生。修習信心故。",
    "X45n0766_001:0487a17": "此即下修行信心分。謂為令善根微少眾生。發四",
    "X45n0766_001:0487a18": "種心。修五種行。漸得善根成熟。以信未滿。故云微",
    "X45n0766_001:0487a19": "少。令進向滿。故云修行信心也。",
    "X45n0766_001:0487a20": "五者。為示方便。消惡業障。善護其心。遠離癡慢。出邪",
    "X45n0766_001:0487a21": "網故。",
    "X45n0766_001:0487a22": "此下為根劣易退者。賴多方便。故有四也。四中前",
    "X45n0766_001:0487a23": "三。為下中上。後一勸修。今當下品。謂為令業重惑",
    "X45n0766_001:0487a24": "多者。善根難發。故說禮懺方便。消惡業障。遠離癡",
    "X45n0766_001:0487b01": "慢。出邪魔網故。",
    "X45n0766_001:0487b02": "六者。為示修習止觀。對治凡夫二乘心過故。",
    "X45n0766_001:0487b03": "此當中品也。下文修習止觀門中。雙明止觀。遣凡",
    "X45n0766_001:0487b04": "小二執。故云對治。",
    "X45n0766_001:0487b05": "七者。為示專念方便。生於佛前。必定不退信心故。",
    "X45n0766_001:0487b06": "此當上品也。即下文修行信心分末。勸生淨土。為",
    "X45n0766_001:0487b07": "劣根怯弱眾生。恐後報緣差成退。故令往生淨土。",
    "X45n0766_001:0487b08": "成不退也。",
    "X45n0766_001:0487b09": "八者。為示利益。勸修行故。",
    "X45n0766_001:0487b10": "此即下勸修利益分。謂為懈慢眾生。舉彼損益。勸",
    "X45n0766_001:0487b11": "令修習。總策成前諸行也。",
    "X45n0766_001:0487b12": "有如是等因緣。所以造論。",
    "X45n0766_001:0487b13": "此總結造論因緣也。葢菩薩本意。為度眾生。故以",
    "X45n0766_001:0487b14": "眾生發起造論之因緣也。此八因緣。初一是總。餘",
    "X45n0766_001:0487b15": "七別緣。總括一論。具載下文。",
    "X45n0766_001:0487b16": "問曰。脩多羅中。具有此法。何須重說。答曰。脩多羅中。",
    "X45n0766_001:0487b17": "雖有此法。以眾生根行不等。受解緣別。所謂如來在",
    "X45n0766_001:0487b18": "世。眾生利根。能說之人。色心業勝。圓音一演。異類等",
    "X45n0766_001:0487b19": "解。則不須論。",
    "X45n0766_001:0487b20": "此問明所以造論之意也。問曰。如上所示一一法",
    "X45n0766_001:0487b21": "門。佛說契經中具有。何暇重論。答曰。以眾生根有",
    "X45n0766_001:0487b22": "利鈍。受教之緣不等。故有經論之殊。所謂下。釋成",
    "X45n0766_001:0487b23": "根機不同。受解各別。故有經論廣略之不一也。葢",
    "X45n0766_001:0487b24": "如來在世。眾生根利。機因勝也。親見佛身三業殊",
    "X45n0766_001:0487c01": "勝。親聞圓音。緣勝也。如此。則一音演說。異類齊解。",
    "X45n0766_001:0487c02": "此則尚不假結集之經。又何須論。",
    "X45n0766_001:0487c03": "若如來滅後。或有眾生。能以自力廣聞而取解者。",
    "X45n0766_001:0487c04": "此言如來滅後。根機不一。因緣各別。受解不同。於",
    "X45n0766_001:0487c05": "經於論。則有廣略不等也。且如來滅後。當正法之",
    "X45n0766_001:0487c06": "時。去佛不遠。眾生根利。有自智力。故能廣聞多經",
    "X45n0766_001:0487c07": "而取解者。",
    "X45n0766_001:0487c08": "或有眾生。亦以自力少聞而多解者。",
    "X45n0766_001:0487c09": "此亦利根眾生。有自智力。不假多聞。或一言之下。",
    "X45n0766_001:0487c10": "心地開通。一軸之中。義天朗耀。如上二類之機。則",
    "X45n0766_001:0487c11": "不須論。",
    "X45n0766_001:0487c12": "或有眾生無自心力。因於廣論而得解者。",
    "X45n0766_001:0487c13": "此乃劣機鈍根。無自智力。不能於經解甚深義。要",
    "X45n0766_001:0487c14": "假廣論多聞而得解者。",
    "X45n0766_001:0487c15": "自有眾生。復以廣論文多為煩。心樂總持少文而攝",
    "X45n0766_001:0487c16": "多義。能取解者。",
    "X45n0766_001:0487c17": "此自有厭煩要略之機。故略論不可不作。正為此",
    "X45n0766_001:0487c18": "論之因緣也。",
    "X45n0766_001:0487c19": "如是此論。為欲總攝如來廣大深法無邊義故。應說",
    "X45n0766_001:0487c20": "此論。",
    "X45n0766_001:0487c21": "此結今造論之意也。此論始終萬一千餘言。則已",
    "X45n0766_001:0487c22": "總攝如來廣大深法無邊妙義。盡在其中。可謂文",
    "X45n0766_001:0487c23": "至略而義至廣。所謂總百部大乘奧義。包括無遺。",
    "X45n0766_001:0487c24": "廓法界一心。如觀掌果。誠入理之玄門。修行之妙",
    "X45n0766_001:0488a01": "指也。學者可不盡心焉。",
    "X45n0766_001:0488a02": "已說因緣分。次說立義分。摩訶衍者。總說有二種。云",
    "X45n0766_001:0488a03": "何為二。一者法。二者義。所言法者。謂眾生心。是心則",
    "X45n0766_001:0488a04": "攝一切世間出世間法。依於此心。顯示摩訶衍義。何",
    "X45n0766_001:0488a05": "以故。是心真如相。即示摩訶衍體故。是心生滅因緣",
    "X45n0766_001:0488a06": "相。能示摩訶衍自體相用故。",
    "X45n0766_001:0488a07": "此立義分。首標一心宗體。以顯大乘名義也。所言",
    "X45n0766_001:0488a08": "法者。謂一真法界大總相法門體。即如來藏清淨",
    "X45n0766_001:0488a09": "真心也。然而此心。體絕聖凡。本無迷悟。自性清淨。",
    "X45n0766_001:0488a10": "了無妄染。離名離相。絕諸對待。唯一真源。更無二",
    "X45n0766_001:0488a11": "法。又何有大乘之名耶。楞伽云大乘非乘。今言大",
    "X45n0766_001:0488a12": "乘者。葢依眾生心而立此名也。所言總攝世出世",
    "X45n0766_001:0488a13": "法者。經云如來藏轉三十二相入一切眾生身中。",
    "X45n0766_001:0488a14": "是則迷如來藏而為識藏。乃眾生心也。以此心乃",
    "X45n0766_001:0488a15": "不生不滅與生滅和合而成。名阿賴耶識。而此識",
    "X45n0766_001:0488a16": "體原是真如。亦名本覺。本無生滅。今因無明動彼",
    "X45n0766_001:0488a17": "淨心而有生滅。故為業識。以此心本是真如。故攝",
    "X45n0766_001:0488a18": "出世四聖之法。以依業識則有生死。故攝六凡之",
    "X45n0766_001:0488a19": "法。故云是心攝一切世間出世間法故。今依此心",
    "X45n0766_001:0488a20": "顯示大乘義者。以法界一心。具有體相用三大義",
    "X45n0766_001:0488a21": "故。今依此一心。開真如生滅二門。若約真如門。則",
    "X45n0766_001:0488a22": "離一切相。名言雙絕。但顯其體。不顯相用。故云即",
    "X45n0766_001:0488a23": "示摩訶衍體。若約生滅門。則妄依真起。即顯相用。",
    "X45n0766_001:0488a24": "故於生滅門中。具顯體相用三大之義。是故名大。",
    "X45n0766_001:0488b01": "依此真妄二法有二轉依。是故名乘。故云依眾生",
    "X45n0766_001:0488b02": "心顯示大乘義也。此總出大乘得名之所以。先示",
    "X45n0766_001:0488b03": "真妄心法。通為大乘法體也。",
    "X45n0766_001:0488b04": "下示三大義。",
    "X45n0766_001:0488b05": "所言義者。則有三種。云何為三。一者體大。謂一切法",
    "X45n0766_001:0488b06": "真如平等不增減故。二者相大。謂如來藏具足無量",
    "X45n0766_001:0488b07": "性功德故。三者用大。能生一切世間出世間善因果",
    "X45n0766_001:0488b08": "故。一切諸佛本所乘故。一切菩薩皆乘此法到如來",
    "X45n0766_001:0488b09": "地故。",
    "X45n0766_001:0488b10": "此標列義門。以顯大乘得名。為下正義之張本也。",
    "X45n0766_001:0488b11": "所言義者。謂名依義立。有何義故而立大乘之名",
    "X45n0766_001:0488b12": "耶。以有三大義。故得大名。以有二運轉義。故得乘",
    "X45n0766_001:0488b13": "名。此之名義。蓋因真妄二法和合而有。故云依眾",
    "X45n0766_001:0488b14": "生心顯示摩訶衍義也。若言其體。則唯一真如。平",
    "X45n0766_001:0488b15": "等不二。不增不減。故但言體。今依如來藏隨染淨",
    "X45n0766_001:0488b16": "緣。以隨淨緣。則具無量自性功德。則成出世間因",
    "X45n0766_001:0488b17": "果。以隨染緣。則變自性功德而為恒沙煩惱。則成",
    "X45n0766_001:0488b18": "世間因果。故相用方顯。以此三大。染淨之所不虧。",
    "X45n0766_001:0488b19": "生滅之所不變。是故名大。諸佛菩薩皆乘此心。是",
    "X45n0766_001:0488b20": "故名乘。一論大旨。唯釋此義。故為宗本。",
    "X45n0766_001:0488b21": "已說立義分。次說解釋分。",
    "X45n0766_001:0488b22": "此結前生後。",
    "X45n0766_001:0488b23": "解釋有三種。云何為三。一者顯示正義。二者對治邪",
    "X45n0766_001:0488b24": "執。三者分別發趣道相。",
    "X45n0766_001:0488c01": "此標列釋名也。顯示者。正釋大乘所依法義。對治",
    "X45n0766_001:0488c02": "者。既明正體。須遣異計。上釋大義。發趣者。趣進次",
    "X45n0766_001:0488c03": "第。正明乘義。此正宗一分。有此三段。依義解釋。",
    "X45n0766_001:0488c04": "顯示正義者。依一心法有二種門。云何為二。一者心",
    "X45n0766_001:0488c05": "真如門。二者心生滅門。是二種門。皆各總攝一切法。",
    "X45n0766_001:0488c06": "此義云何。以是二門不相離故。",
    "X45n0766_001:0488c07": "此標宗本正義。以釋立義依眾生心顯示摩訶衍",
    "X45n0766_001:0488c08": "義。為一論之綱要也。此論宗楞伽等經所造。今一",
    "X45n0766_001:0488c09": "心二門。葢依經而立也。經云。寂滅者名為一心。一",
    "X45n0766_001:0488c10": "心者名如來藏。此心一法不立。有無俱遣。生佛皆",
    "X45n0766_001:0488c11": "空。故云遠離覺所覺。是二悉皆離。是則真妄不立。",
    "X45n0766_001:0488c12": "寂滅湛然。故經中百八句。大慧約十法界名相妄",
    "X45n0766_001:0488c13": "想而問。故佛答云一切皆非。今云是心真如。為一",
    "X45n0766_001:0488c14": "法界大總相法門體。即經所示寂滅一心也。以一",
    "X45n0766_001:0488c15": "心寂滅不可說示。故大慧便問諸識有幾種生住",
    "X45n0766_001:0488c16": "滅。是約生滅門中容有言說。故五法三自性。皆依",
    "X45n0766_001:0488c17": "生滅門而有也。以經云諸識略有三種相。謂真識。",
    "X45n0766_001:0488c18": "現識。分別事識。故今論依一心立二門者。葢依真",
    "X45n0766_001:0488c19": "識立真如門。依現識分別事識立生滅門。故今真",
    "X45n0766_001:0488c20": "如。乃一心之真如。故名相妄想一切皆非。一法不",
    "X45n0766_001:0488c21": "立。四句俱遣。以依二識。故三細六麤五意六染。總",
    "X45n0766_001:0488c22": "屬名相妄想。皆生滅門收。此論立義之宗本也。前",
    "X45n0766_001:0488c23": "立義中云眾生心攝世間出世間法者。葢總約真",
    "X45n0766_001:0488c24": "妄和合之一心。以通含染淨諸法。為顯大乘依之",
    "X45n0766_001:0489a01": "而得名也。今云是二種門皆各總攝一切法者。以",
    "X45n0766_001:0489a02": "顯如來藏識藏。真妄和合。各有力用。互相含攝。以",
    "X45n0766_001:0489a03": "顯不思議熏變之妙也。以如來藏具有恒沙諸淨",
    "X45n0766_001:0489a04": "功德。今迷而為識藏。而變恒沙淨功德而為染緣。",
    "X45n0766_001:0489a05": "今言各總攝者。以如來藏隨淨法熏。則真有力而",
    "X45n0766_001:0489a06": "妄無力。故染緣即變為淨法。則總攝染緣於如來",
    "X45n0766_001:0489a07": "藏中。通為不思議之淨用。若隨無明染緣熏。則妄",
    "X45n0766_001:0489a08": "有力而真無力。故淨德即變為染緣。則攝淨德於",
    "X45n0766_001:0489a09": "藏識中。通為不思議之業用。是則總是一如來藏。",
    "X45n0766_001:0489a10": "但隨染淨熏變。以致真妄各別。互相含攝。故云以",
    "X45n0766_001:0489a11": "是二門不相離故也。此明如來藏不思議熏變之",
    "X45n0766_001:0489a12": "妙。故以此各總攝標顯。向下論文中生滅因緣染",
    "X45n0766_001:0489a13": "淨熏習。皆發揮此三字而已。",
    "X45n0766_001:0489a14": "心真如者。即是一法界大總相法門體。所謂心性不",
    "X45n0766_001:0489a15": "生不滅。一切諸法。唯依妄念而有差別。若離妄念。則",
    "X45n0766_001:0489a16": "無一切境界之相。是故一切法。從本以來。離言說相。",
    "X45n0766_001:0489a17": "離名字相。離心緣相。畢竟平等。無有變異。不可破壞。",
    "X45n0766_001:0489a18": "唯是一心。故名真如。",
    "X45n0766_001:0489a19": "此標釋立義分中是心真如也。何以名真如耶。謂",
    "X45n0766_001:0489a20": "即是一法界大總相法門體。一法界者。即無二真",
    "X45n0766_001:0489a21": "心。為萬法之所因依。界者。因也。總相法門體者。即",
    "X45n0766_001:0489a22": "一切聖凡依正因果之總相。皆依此心而為其體。",
    "X45n0766_001:0489a23": "然此心體本不生滅。所謂常住真心也。既云一真。",
    "X45n0766_001:0489a24": "元無差別之相。而今有差別者。唯依妄念而有返",
    "X45n0766_001:0489b01": "顯。若無妄念。則湛寂一心。了無差別境界之相矣。",
    "X45n0766_001:0489b02": "雖則萬法差別。法法皆真。是故一切法從本已來。",
    "X45n0766_001:0489b03": "言思路絕。心行處滅。故一切言說名字分別。皆不",
    "X45n0766_001:0489b04": "可得。故皆云離也。由是染淨不能異。故云畢竟平",
    "X45n0766_001:0489b05": "等。四相所不遷。故無變異。不屬有為。故不可破壞。",
    "X45n0766_001:0489b06": "唯是一心。更無別法。以不妄不變。故名真如。",
    "X45n0766_001:0489b07": "以一切言說假名無實。但隨妄念。不可得故。言真如",
    "X45n0766_001:0489b08": "者。亦無有相。謂言說之極。因言遣言。此真如體無有",
    "X45n0766_001:0489b09": "可遣。以一切法悉皆真故。亦無可立。以一切法皆同",
    "X45n0766_001:0489b10": "如故。當知一切法不可說不可念。故名為真如。",
    "X45n0766_001:0489b11": "此釋上離緣。以顯真如絕待也。問。何以真如離名",
    "X45n0766_001:0489b12": "言相耶。答。以一切言說假名無實故。問。何以離心",
    "X45n0766_001:0489b13": "緣相耶。答。以隨妄念不可得故。問。若名言心緣一",
    "X45n0766_001:0489b14": "切皆離。如何是真如相耶。答。真如者亦無有相。以",
    "X45n0766_001:0489b15": "真如體離相寂滅。不可以相取故。問。既離名絕相。",
    "X45n0766_001:0489b16": "何以有真如之名耶。答。以真如之名。乃言說之極。",
    "X45n0766_001:0489b17": "此名之外。更無有可加者。故以真如之名。以遣名",
    "X45n0766_001:0489b18": "言之執耳。非是真如有相可名也。問。若名言既遣。",
    "X45n0766_001:0489b19": "而此真如之體亦可遣耶。答。此真如之體真實無",
    "X45n0766_001:0489b20": "妄。則無可遣。以可遣者妄耳。不可遣者真也。以一",
    "X45n0766_001:0489b21": "切法悉皆真故。無可遣也。問。若諸妄俱遣。唯立真",
    "X45n0766_001:0489b22": "如一法耶。答。亦無可立。謂若真外別有一法。則言",
    "X45n0766_001:0489b23": "可立。以一切法。皆與真如同體。無二無別。又何可",
    "X45n0766_001:0489b24": "立。以有如是義故。當知一切法不可說不可念。故",
    "X45n0766_001:0489c01": "名真如。此究竟離相之地也。",
    "X45n0766_001:0489c02": "問曰。若如是義者。諸眾生等。云何隨順而能得入。答",
    "X45n0766_001:0489c03": "曰。若知一切法。雖說無有能說可說。雖念亦無能念",
    "X45n0766_001:0489c04": "可念。是名隨順。若離於念。名為得入。",
    "X45n0766_001:0489c05": "此問明隨順得入。以明觀智境也。問曰。言真如之",
    "X45n0766_001:0489c06": "體。既言思路絕。舉心即錯。動念即乖。則諸眾生等。",
    "X45n0766_001:0489c07": "云何隨順而得悟入。答曰。若知一切法雖說無有",
    "X45n0766_001:0489c08": "可說。雖念無有可念。此是方便隨順。若離於念。名",
    "X45n0766_001:0489c09": "為得入。以離念境界。唯證相應。故云得入。",
    "X45n0766_001:0489c10": "上明離言以明觀智境。",
    "X45n0766_001:0489c11": "下依言辯德以明生信境。",
    "X45n0766_001:0489c12": "復次真如者。依言說分別有二種義。一者如實空。以",
    "X45n0766_001:0489c13": "能究竟顯實故。二者如實不空。以有自體。具足無漏",
    "X45n0766_001:0489c14": "性功德故。",
    "X45n0766_001:0489c15": "此依言辯德。以釋立義分中是心真如相也。前顯",
    "X45n0766_001:0489c16": "離言但示其體。故云即一法界體平等無二。今則",
    "X45n0766_001:0489c17": "依言辯相。故云有二種義。義即相也。以即體之相",
    "X45n0766_001:0489c18": "故。但標真如。謂顯體有空不空二義也。如實空者。",
    "X45n0766_001:0489c19": "謂真如實體之中。空無妄染。以妄空故。實體自顯。",
    "X45n0766_001:0489c20": "故云究竟顯實。如實不空言有自體者。以異妄無",
    "X45n0766_001:0489c21": "體。謂自體不空。非斷滅也。言具足無漏性功德者。",
    "X45n0766_001:0489c22": "以異恒沙有漏煩惱。故云具足等。言如實體中。雖",
    "X45n0766_001:0489c23": "空無妄染。而能具足無漏性功德故。佛性論云。由",
    "X45n0766_001:0489c24": "客塵空故。與法界相離。無上法不空。與法界相隨。",
    "X45n0766_001:0490a01": "是則妄染雖空。而德相不空也。",
    "X45n0766_001:0490a02": "所言空者。從本已來。一切染法不相應故。謂離一切",
    "X45n0766_001:0490a03": "法差別之相。以無虗妄心念故。",
    "X45n0766_001:0490a04": "此略釋空義也。謂真如實體。但依妄染本無。故說",
    "X45n0766_001:0490a05": "體空。若離妄染。則無空可說。謂此真體從來與一",
    "X45n0766_001:0490a06": "切染法不相應故。謂離一切妄法差別之相。則絕",
    "X45n0766_001:0490a07": "境。以無虗妄心念。則絕心。心境皆絕。故言如實空",
    "X45n0766_001:0490a08": "耳。",
    "X45n0766_001:0490a09": "當知真如自性。非有相。非無相。非非有相。非非無相。",
    "X45n0766_001:0490a10": "非有無俱相。非一相。非異相。非非一相。非非異相。非",
    "X45n0766_001:0490a11": "一異俱相。",
    "X45n0766_001:0490a12": "此廣釋空義。以顯真如實體。本離四句絕百非也。",
    "X45n0766_001:0490a13": "然有無四句。乃內教學佛法不得意者所計也。一",
    "X45n0766_001:0490a14": "異等四句。乃外道謬計也。謂真如之體。即般若真",
    "X45n0766_001:0490a15": "空。若不得般若義。則妄起四計。是為四謗。今顯四",
    "X45n0766_001:0490a16": "句既離。百非自遣。般若實體。平等現前。故總云非。",
    "X45n0766_001:0490a17": "楞伽百八俱非。總不出此二四句計。",
    "X45n0766_001:0490a18": "乃至總說。依一切眾生以有妄心。念念分別。皆不相",
    "X45n0766_001:0490a19": "應。故說為空。若離妄心。實無可空故。",
    "X45n0766_001:0490a20": "此結顯空義也。謂真如實體。非思量分別之境。故",
    "X45n0766_001:0490a21": "眾生種種妄想分別。皆與此體總不相應。以為遣",
    "X45n0766_001:0490a22": "彼妄念。故說體空。若離妄心。則空亦不立矣。又何",
    "X45n0766_001:0490a23": "有空之一字可說也。此則妄念既離。真亦不立。所",
    "X45n0766_001:0490a24": "謂究竟顯實也。",
    "X45n0766_001:0490b01": "所言不空者。已顯法體空無妄故。即是真心。常恒不",
    "X45n0766_001:0490b02": "變。淨法滿足。則名不空。亦無有相可取。以離念境界。",
    "X45n0766_001:0490b03": "唯證相應故。",
    "X45n0766_001:0490b04": "此明不空義也。謂此不空更非別法。即前已顯法",
    "X45n0766_001:0490b05": "體空無妄染。即是真心常恒不變之實體。而此體",
    "X45n0766_001:0490b06": "中本有恒沙淨德。向被妄染遮障不顯。今妄染既",
    "X45n0766_001:0490b07": "離。則本有淨法滿足。以此義故。名為不空。不是別",
    "X45n0766_001:0490b08": "有實法可取也。惟此不空之體。非妄念分別可到。",
    "X45n0766_001:0490b09": "乃是離念境界。唯證相應。故永嘉云唯證乃知難",
    "X45n0766_001:0490b10": "可測也。",
    "X45n0766_001:0490b11": "上釋心真如門竟。下釋心生滅門有二大科。",
    "X45n0766_001:0490b12": "初釋生滅心法。二辯所示之義。",
    "X45n0766_001:0490b13": "初中又二。初染淨生滅。",
    "X45n0766_001:0490b14": "二染淨相資。且初。",
    "X45n0766_001:0490b15": "心生滅者。依如來藏。故有生滅心。所謂不生不滅與",
    "X45n0766_001:0490b16": "生滅和合。非一非異。名為阿黎耶識。",
    "X45n0766_001:0490b17": "此釋立義分中是心生滅因緣相。先明生滅心以",
    "X45n0766_001:0490b18": "顯一心之源也。言依如來藏者。即所立一心真如。",
    "X45n0766_001:0490b19": "乃一法界大總相法門體也。以此心體本來無染。",
    "X45n0766_001:0490b20": "故云自性清淨。寂滅湛然。故云不生。常住不動。故",
    "X45n0766_001:0490b21": "云不滅。不妄不變。故名真如。一切如來恒沙淨德",
    "X45n0766_001:0490b22": "性自具足。故名如來藏。以此藏性本無迷悟。了無",
    "X45n0766_001:0490b23": "聖凡。而為十法界一切聖凡因果所依。故云一法",
    "X45n0766_001:0490b24": "界大總相法門體。故論立此為一心真源。楞伽云。",
    "X45n0766_001:0490c01": "如來藏為生死因。若生若滅。故今在生滅門中。要",
    "X45n0766_001:0490c02": "顯此心為迷悟依。故云依如來藏有生滅心。譬如",
    "X45n0766_001:0490c03": "波濤依海水而有也。若據此一心真如。則了絕聖",
    "X45n0766_001:0490c04": "凡。故云三界唯心。則心外無一法可得。今顯聖凡",
    "X45n0766_001:0490c05": "迷悟因果。皆生滅門收。所謂不了一法界義故。不",
    "X45n0766_001:0490c06": "覺動念而有無明。迷此真心變為藏識。故經云識",
    "X45n0766_001:0490c07": "藏如來藏。故云不生不滅與生滅和合。非一非異。",
    "X45n0766_001:0490c08": "名為阿黎耶識。經喻如波濤依水。正顯萬法唯識",
    "X45n0766_001:0490c09": "也。故論立此識為生法之本。故下三細六麤五意",
    "X45n0766_001:0490c10": "六染。皆依識變。即返妄歸真。亦依此識斷證。故楞",
    "X45n0766_001:0490c11": "伽約真如門。則一切皆非。不容有說。而可說者。葢",
    "X45n0766_001:0490c12": "約生滅門耳。此一論之宗依。學者須先識其源頭。",
    "X45n0766_001:0490c13": "故槩示於此。",
    "X45n0766_001:0490c14": "此識有二種義。能攝一切法。生一切法。云何為二。一",
    "X45n0766_001:0490c15": "者覺義。二者不覺義。",
    "X45n0766_001:0490c16": "此依真妄和合。釋此識有二種義。以顯迷悟因依",
    "X45n0766_001:0490c17": "也。二義者。即覺不覺二義也。經云如來藏轉三十",
    "X45n0766_001:0490c18": "二相入一切眾生身中。以此識稱心意意識。故名",
    "X45n0766_001:0490c19": "眾生。謂此識本如來藏所成。而為眾生本有之佛",
    "X45n0766_001:0490c20": "性。故云覺義。今被無明障蔽而不知。故云不覺義。",
    "X45n0766_001:0490c21": "能攝能生者。謂聖凡依正因果。依此一心建立。含",
    "X45n0766_001:0490c22": "攝無遺。故云攝一切法。今以隨無明流。而生三細",
    "X45n0766_001:0490c23": "六麤一切世間之染法。依始覺返流。則生出世四",
    "X45n0766_001:0490c24": "聖之淨法。是則染淨因果。皆從真妄熏變。皆此識",
    "X45n0766_001:0491a01": "之力用。故云能攝能生。",
    "X45n0766_001:0491a02": "所言覺義者。謂心體離念。離念相者。等虗空界無所",
    "X45n0766_001:0491a03": "不徧。法界一相。即是如來平等法身。依此法身說名",
    "X45n0766_001:0491a04": "本覺。",
    "X45n0766_001:0491a05": "此顯眾生本有不迷之佛性也。所言眾生佛性者。",
    "X45n0766_001:0491a06": "乃如來藏。實諸佛之法身。今雖流轉五道而為眾",
    "X45n0766_001:0491a07": "生。而本體湛然常住。不動周圓。未曾欠缺。但因眾",
    "X45n0766_001:0491a08": "生一念無明妄心遮障而不顯現。故日用而不自",
    "X45n0766_001:0491a09": "知。以眾生從來不曾離念故。若能離念。則本體廓",
    "X45n0766_001:0491a10": "然。如太虗空。無所不徧。則一切妄念差別境界。融",
    "X45n0766_001:0491a11": "成一味真心。唯法界一相。更無對待。惟此即是如",
    "X45n0766_001:0491a12": "來平等法身。乃眾生之本有。故依此法身說名本",
    "X45n0766_001:0491a13": "覺。大經云我於一切眾生身中成等正覺。葢依此",
    "X45n0766_001:0491a14": "平等法身。故說眾生舊來成佛。依此義也。",
    "X45n0766_001:0491a15": "何以故。本覺義者。對始覺說。以始覺者即同本覺。始",
    "X45n0766_001:0491a16": "覺義者。依本覺故而有不覺。依不覺故說有始覺。又",
    "X45n0766_001:0491a17": "以覺心源故。名究竟覺。不覺心源故。非究竟覺。",
    "X45n0766_001:0491a18": "此覈本覺得名。以顯始覺為返流還淨之智也。由",
    "X45n0766_001:0491a19": "前明妄依真起。故說依黎耶有覺不覺。此迷妄之",
    "X45n0766_001:0491a20": "通相也。今就一覺而分本始二義。葢別顯從迷返",
    "X45n0766_001:0491a21": "悟。要依始覺之智為張本也。然此覺性。若約不迷。",
    "X45n0766_001:0491a22": "但直名覺。今因在迷中。一向不覺。特因始覺而顯。",
    "X45n0766_001:0491a23": "然非新生。乃是眾生之本有。故云本覺。今日方覺。",
    "X45n0766_001:0491a24": "故云對始覺而說也。且此始覺亦不從外來。特由",
    "X45n0766_001:0491b01": "本覺內熏之力而發。更無二體。故云即同本覺。是",
    "X45n0766_001:0491b02": "則始本不二。元一覺也。又今言始覺義者。亦非創",
    "X45n0766_001:0491b03": "起。葢依迷本覺之無明心中而發。一向不覺。今始",
    "X45n0766_001:0491b04": "覺之者。要顯實由本覺內熏之功。故云依本覺等。",
    "X45n0766_001:0491b05": "譬如醒人而有睡夢。從夢覺者。即本醒人。非他人",
    "X45n0766_001:0491b06": "也。原此覺性元無二義。今就三細六麤迷源既遠。",
    "X45n0766_001:0491b07": "若返流還淨。要始覺有功。本覺乃顯。然依四相。始",
    "X45n0766_001:0491b08": "覺滅相。漸漸覺至生相。生相既破。歸一心源。法身",
    "X45n0766_001:0491b09": "全顯。名究竟覺。其在中路。未至心源。皆非究竟也。",
    "X45n0766_001:0491b10": "故下約四相以明始覺之漸。",
    "X45n0766_001:0491b11": "此義云何。如凡夫人。覺知前念起惡故。能止後念令",
    "X45n0766_001:0491b12": "其不起。雖復名覺。即是不覺故。",
    "X45n0766_001:0491b13": "此徵釋上究竟不究竟義。以明始覺漸次也。若約",
    "X45n0766_001:0491b14": "返流寄位。當依三細六麤。此中正說一心生滅。尚",
    "X45n0766_001:0491b15": "未發明麤細之相。今因說始覺故。姑就始終生住",
    "X45n0766_001:0491b16": "異滅四相。以明從凡至聖。以顯返流漸漸至究竟",
    "X45n0766_001:0491b17": "覺。假此以顯始覺之相也。如凡夫人下。謂從觀行",
    "X45n0766_001:0491b18": "位。先覺滅相也。言覺滅相者。謂眾生造業之心。念",
    "X45n0766_001:0491b19": "念生滅。未曾暫止。今覺此一念滅處。正是引起後",
    "X45n0766_001:0491b20": "念造業之心令生也。故覺了前念起惡之心滅時。",
    "X45n0766_001:0491b21": "即就滅處止其後念之惡更不容起。故念念滅時。",
    "X45n0766_001:0491b22": "念念止之。止之既久。則令惡念不生。此所謂止惡",
    "X45n0766_001:0491b23": "防非。故雖覺惡念不容其起。但在生滅心中遏捺。",
    "X45n0766_001:0491b24": "未見不生滅性。故云雖覺即是不覺。若約後六麤。",
    "X45n0766_001:0491c01": "當覺起業相。",
    "X45n0766_001:0491c02": "如二乘觀智。初發意菩薩等。覺於念異。念無異相。以",
    "X45n0766_001:0491c03": "捨麤分別執著相故。名相似覺。",
    "X45n0766_001:0491c04": "此明覺異相。當三賢位也。言如二乘觀智者。謂二",
    "X45n0766_001:0491c05": "乘人。作生空觀。破分別我執。初發意菩薩。即依彼",
    "X45n0766_001:0491c06": "生空作法空觀。破分別法執。從信入住。至十向滿",
    "X45n0766_001:0491c07": "心。漸斷分別二障。名相似覺。為覺異相。言異相者。",
    "X45n0766_001:0491c08": "謂我法差別對待不忘。漸漸覺破執取之念。了不",
    "X45n0766_001:0491c09": "可得。故云念無異相。約六麤。當破執取計名字。故",
    "X45n0766_001:0491c10": "云捨麤分別執著故。以未見真如。但比觀而知。故",
    "X45n0766_001:0491c11": "云相似。",
    "X45n0766_001:0491c12": "如法身菩薩等。覺於念住。念無住相。以離分別麤念",
    "X45n0766_001:0491c13": "相故。名隨分覺。",
    "X45n0766_001:0491c14": "此明覺住相。當地上菩薩也。言法身者。謂地上菩",
    "X45n0766_001:0491c15": "薩。依真如法為自體。故名法身。言住相者。謂分別",
    "X45n0766_001:0491c16": "境界。能所對待。念念未忘。心有所著。故云住相。今",
    "X45n0766_001:0491c17": "地上菩薩。入真如觀。觀察自心念念分別。住無住",
    "X45n0766_001:0491c18": "相。則能離分別麤念。此約六麤三細。當覺智相相",
    "X45n0766_001:0491c19": "續。及能見能現。四種住相。此四名為俱生我法二",
    "X45n0766_001:0491c20": "執。分破分證。故名隨分覺。此上三相。皆非究竟。以",
    "X45n0766_001:0491c21": "未至心源故。",
    "X45n0766_001:0491c22": "如菩薩地盡。滿足方便。一念相應。覺心初起。心無初",
    "X45n0766_001:0491c23": "相。以遠離微細念故。得見心性。心即常住。名究竟覺。",
    "X45n0766_001:0491c24": "此明覺生相也。謂十地菩薩。真窮惑盡。悉皆究竟。",
    "X45n0766_001:0492a01": "故云滿足方便。言方便者。乃觀行修斷之法也。以",
    "X45n0766_001:0492a02": "此菩薩研真斷惑至此。以一念觀心。與無念相應。",
    "X45n0766_001:0492a03": "從此更無可斷矣。此總顯究竟覺心。下明究竟之",
    "X45n0766_001:0492a04": "所以。言相應者。但覺一念無明動心初起之時。自",
    "X45n0766_001:0492a05": "心體中了無初起之相。本自寂滅無生。故云心無",
    "X45n0766_001:0492a06": "初相。是則無念真心。遠離最初微細動念。故得見",
    "X45n0766_001:0492a07": "心性。既無生相變異。唯一心源。故云心即常住。至",
    "X45n0766_001:0492a08": "此始本合一。名究竟覺也。",
    "X45n0766_001:0492a09": "是故脩多羅說。若有眾生能觀無念者。則為向佛智",
    "X45n0766_001:0492a10": "故。",
    "X45n0766_001:0492a11": "此證明無念為成佛之捷要也。意謂不但菩薩修",
    "X45n0766_001:0492a12": "斷。以至無念。名為究竟。即凡諸眾生。二六時中。苟",
    "X45n0766_001:0492a13": "能觀察無念者。則念念向佛智矣。成佛之要。無踰",
    "X45n0766_001:0492a14": "此者。故特揭示於此。",
    "X45n0766_001:0492a15": "又心起者。無有初相可知。而言知初相者。即謂無念。",
    "X45n0766_001:0492a16": "是故一切眾生。不名為覺。以從本來念念相續。未曾",
    "X45n0766_001:0492a17": "離念。故說無始無明。",
    "X45n0766_001:0492a18": "此重顯無念。以釋心有初相之疑也。恐惑者聞覺",
    "X45n0766_001:0492a19": "心初起之說。將謂有初相可知。故此釋云。又心起",
    "X45n0766_001:0492a20": "者。無有初相可知。今言知初相者。葢知最初本無",
    "X45n0766_001:0492a21": "念也。以此無念為究竟覺。則知一切眾生皆不名",
    "X45n0766_001:0492a22": "覺。以從來未曾離念。以有此念。故說無始無明。由",
    "X45n0766_001:0492a23": "是觀之。一切眾生無邊生死。但依一念而繫之也。",
    "X45n0766_001:0492a24": "若得無念者。則知心相生住異滅。以無念等故。而實",
    "X45n0766_001:0492b01": "無有始覺之異。以四相俱時而有。皆無自立。本來平",
    "X45n0766_001:0492b02": "等。同一覺故。",
    "X45n0766_001:0492b03": "此明究竟一心真源也。良以真源湛寂。本無生滅。",
    "X45n0766_001:0492b04": "然此生滅。但因妄念而有。今若得無念。則知四相",
    "X45n0766_001:0492b05": "同時。寂滅平等。唯一真心。更無先後。是則真覺圓",
    "X45n0766_001:0492b06": "明。本來不迷。又何有覺。以寂滅心中。四相同時。其",
    "X45n0766_001:0492b07": "體本空。故皆無自立。以當體無生。故云平等同一",
    "X45n0766_001:0492b08": "真覺。此言既無四相可覺。又何有始覺之異耶。此",
    "X45n0766_001:0492b09": "實究竟一心之旨也。",
    "X45n0766_001:0492b10": "上明始覺。下明本覺義有二。",
    "X45n0766_001:0492b11": "初明隨緣本覺。二明性淨本覺。且初。",
    "X45n0766_001:0492b12": "復次本覺隨染分別。生二種相。與彼本覺不相捨離。",
    "X45n0766_001:0492b13": "云何為二。一者智淨相。二者不思議業相。",
    "X45n0766_001:0492b14": "此承上始覺有功本覺乃顯。故此明本覺出纏還",
    "X45n0766_001:0492b15": "淨有二種相也。言生二種者。以前云黎耶生一切",
    "X45n0766_001:0492b16": "法。以本覺內熏。起始覺之智。轉染令淨。顯此二種。",
    "X45n0766_001:0492b17": "故云生。用不離體。故云不相捨離。言智淨相者。由",
    "X45n0766_001:0492b18": "始覺智除染還淨。此出纏本覺也。不思議業相者。",
    "X45n0766_001:0492b19": "謂本覺轉染還淨。自然而有不思議用也。",
    "X45n0766_001:0492b20": "此標名。下釋相。",
    "X45n0766_001:0492b21": "智淨相者。謂依法力熏習。如實修行。滿足方便故。破",
    "X45n0766_001:0492b22": "和合識相。滅相續心相。顯現法身。智湻淨故。",
    "X45n0766_001:0492b23": "此明本覺出纏智淨相也。依法力者。謂由真如。內",
    "X45n0766_001:0492b24": "熏之力。及所流教法外熏之力。發起信解。依教熏",
    "X45n0766_001:0492c01": "修。故云法力熏習。此地前三賢比觀相似行也。以",
    "X45n0766_001:0492c02": "修習力。得見真如。稱真實而修。故云如實修行。此",
    "X45n0766_001:0492c03": "登地修真如三昧也。滿足方便者。以至八地深證",
    "X45n0766_001:0492c04": "真如。破和合識內根本無明。滅三細相續微細生",
    "X45n0766_001:0492c05": "相。顯現法身。染緣脫盡。覺體湻淨。此全仗始覺之",
    "X45n0766_001:0492c06": "功也。",
    "X45n0766_001:0492c07": "此義云何。以一切心識之相。皆是無明。無明之相。不",
    "X45n0766_001:0492c08": "離覺性。非可壞。非不可壞。如大海水。因風波動。水相",
    "X45n0766_001:0492c09": "風相不相捨離。而水非動性。若風止滅。動相則滅。濕",
    "X45n0766_001:0492c10": "性不壞故。如是眾生自性清淨心。因無明風動。心與",
    "X45n0766_001:0492c11": "無明。俱無形相。不相捨離。而心非動性。若無明滅。相",
    "X45n0766_001:0492c12": "續則滅。智性不壞故。",
    "X45n0766_001:0492c13": "此明相滅性不壞。以釋上滅相續心之疑也。恐疑",
    "X45n0766_001:0492c14": "者前云不生不滅與生滅和合成阿黎耶識。此識",
    "X45n0766_001:0492c15": "生滅。即相續心也。今滅相續心。則連體俱滅。豈不",
    "X45n0766_001:0492c16": "淪於斷滅耶。故此釋云。生滅者。心之相也。不生滅",
    "X45n0766_001:0492c17": "者。心之體也。以一切生滅心相。皆是無明。以此無",
    "X45n0766_001:0492c18": "明依真而起。故云不離覺性。非一非異。故云非可",
    "X45n0766_001:0492c19": "壞非不可壞。以非一。故可壞。以無明生滅。而覺性",
    "X45n0766_001:0492c20": "不生滅。然可壞者無明生滅心也。如波因水有。波",
    "X45n0766_001:0492c21": "可滅而水不可滅。濕性不壞故。以非異。故不可壞。",
    "X45n0766_001:0492c22": "以無明不離覺性。其體本空。故云俱無形相。無明",
    "X45n0766_001:0492c23": "實性。即是覺性。是則但了無明體空。則相續心相",
    "X45n0766_001:0492c24": "自滅。非覺性滅。智性不壞故也。楞伽云。非自真相",
    "X45n0766_001:0493a01": "識滅。但業相滅。若自真相識滅者。藏識則滅。藏識",
    "X45n0766_001:0493a02": "若滅者。不異外道斷見論議。故可滅者。乃轉識生",
    "X45n0766_001:0493a03": "滅心相。非不生滅之心體也。",
    "X45n0766_001:0493a04": "不思議業相者。以依智淨相。能作一切勝妙境界。所",
    "X45n0766_001:0493a05": "謂無量功德之相。常無斷絕。隨眾生根自然相應。種",
    "X45n0766_001:0493a06": "種而現。得利益故。",
    "X45n0766_001:0493a07": "此明本覺還淨。而有不思議業用也。意謂本覺在",
    "X45n0766_001:0493a08": "迷。而眾生依之造業。故云業力不可思議。今出纏",
    "X45n0766_001:0493a09": "還淨。而本有不思議神通妙用。能作勝妙境界無",
    "X45n0766_001:0493a10": "量功德之相。隨眾生根自然相應而現。令得利益。",
    "X45n0766_001:0493a11": "此正觀音大士。生滅既滅。寂滅現前。即得上與十",
    "X45n0766_001:0493a12": "方諸佛同一慈力。下與六道眾生共一悲仰。故能",
    "X45n0766_001:0493a13": "現三十二應。十四無畏等。一一功德。利益眾生。此",
    "X45n0766_001:0493a14": "不思議力。性自具足。故云依智淨相也。故唯識若",
    "X45n0766_001:0493a15": "破七識。則云如來現起他受用。十地菩薩所被機。",
    "X45n0766_001:0493a16": "諸佛既爾。則眾生有能修得本智。則妙用亦然。此",
    "X45n0766_001:0493a17": "顯始覺之成功也。",
    "X45n0766_001:0493a18": "上明隨染本覺竟。下明性淨本覺。",
    "X45n0766_001:0493a19": "復次覺體相者。有四種大義。與虗空等。猶如淨鏡。",
    "X45n0766_001:0493a20": "此標性淨覺體。意顯不迷之本覺也。謂即指前覺",
    "X45n0766_001:0493a21": "體。故云復次。上由始覺所顯智淨相。意顯屬修生。",
    "X45n0766_001:0493a22": "此下四種顯屬本有。故云覺體相。以虗空喻其廣",
    "X45n0766_001:0493a23": "博包含。以淨鏡喻其圓明能現。二喻相成。故雙舉",
    "X45n0766_001:0493a24": "之。若依法界一心。約海印三昧。則虗空即鏡。以森",
    "X45n0766_001:0493b01": "羅萬象。皆現於空鏡之中。若海湛空澄。則空鏡之",
    "X45n0766_001:0493b02": "影像。印於海底。謂之海印。佛心普印法界。故名海",
    "X45n0766_001:0493b03": "印三昧。此理更著。",
    "X45n0766_001:0493b04": "云何為四。一者如實空鏡。遠離一切心境界相。無法",
    "X45n0766_001:0493b05": "可現。非覺照義故。",
    "X45n0766_001:0493b06": "此明性淨本覺如實體空義也。謂本有真心。乃真",
    "X45n0766_001:0493b07": "如實體。本自清淨。不屬迷悟。不假修為。廣博包含。",
    "X45n0766_001:0493b08": "寂滅離相。故云遠離一切心境界相。絕諸對待。唯",
    "X45n0766_001:0493b09": "一真心。故云無法可現。寂滅湛然。故云非覺照義。",
    "X45n0766_001:0493b10": "此乃眾生本具法身。不假始覺而有者。",
    "X45n0766_001:0493b11": "二者因熏習鏡。謂如實不空。一切世間境界悉於中",
    "X45n0766_001:0493b12": "現。不出不入。不失不壞。常住一心。以一切法即真實",
    "X45n0766_001:0493b13": "性故。又一切染法所不能染。智體不動。具足無漏熏",
    "X45n0766_001:0493b14": "眾生故。",
    "X45n0766_001:0493b15": "此明性淨如實不空義也。此有二義。先明不空。次",
    "X45n0766_001:0493b16": "明熏習。言不空者。謂此真覺之體。如大圓鏡。一切",
    "X45n0766_001:0493b17": "世間境界悉於中現。以十法界染淨依正因果。皆",
    "X45n0766_001:0493b18": "在此一心中分明顯現。此心本無內外。故云不出",
    "X45n0766_001:0493b19": "不入。緣至即現。故云不失。所現即真。故云不壞。以",
    "X45n0766_001:0493b20": "離生滅。故云常住一心。此心亦名常住法身。即是",
    "X45n0766_001:0493b21": "一切諸法真實之性。故在無情。謂之法性。在有情。",
    "X45n0766_001:0493b22": "謂之佛性。以眾生本具。故作內熏之因也。又一切",
    "X45n0766_001:0493b23": "下。明熏習義。謂此覺性。雖在眾生無明染汙之中。",
    "X45n0766_001:0493b24": "其體清淨。故一切染法所不能染。以智體不動故。",
    "X45n0766_001:0493c01": "以性具恒沙無漏淨德故。能與眾生作內熏之因。",
    "X45n0766_001:0493c02": "故令眾生覺悟無常。厭生死苦。發心修行。求出離",
    "X45n0766_001:0493c03": "道。實仗此自體為內熏之因。故云因熏習也。",
    "X45n0766_001:0493c04": "三者法出離鏡。謂不空法。出煩惱礙智礙。離和合相。",
    "X45n0766_001:0493c05": "湻淨明故。",
    "X45n0766_001:0493c06": "此明本有覺性依法出離也。謂眾生覺性。本自具",
    "X45n0766_001:0493c07": "有智慧德相。但為妄想顛倒而不證得。今由始覺",
    "X45n0766_001:0493c08": "之功。治障離垢。斷二種礙。破和合識。顯現本有。湻",
    "X45n0766_001:0493c09": "淨明故。譬如磨鏡。垢淨明現。雖云雖垢。而光明本",
    "X45n0766_001:0493c10": "有。不是新生。但一向障蔽。今始出離耳。",
    "X45n0766_001:0493c11": "四者緣熏習鏡。謂依法出離故。徧照眾生之心。令修",
    "X45n0766_001:0493c12": "善根。隨念示現故。",
    "X45n0766_001:0493c13": "此明出纏本覺。即能與眾生作外緣熏習也。言法",
    "X45n0766_001:0493c14": "出離者。即上離障出纏之本覺也。謂此覺體。生佛",
    "X45n0766_001:0493c15": "等同。向為眾生本有佛性。作內熏之因。今修行者",
    "X45n0766_001:0493c16": "離障出纏。證得法身。即能徧照眾生之心。而起同",
    "X45n0766_001:0493c17": "體大悲。現種種身相。調伏眾生。作外熏之緣。以大",
    "X45n0766_001:0493c18": "圓鏡平等顯現。與眾生心光明互照。以眾生迷而",
    "X45n0766_001:0493c19": "不覺。覺智圓明。故能徧照也。",
    "X45n0766_001:0493c20": "上釋覺義。下釋不覺義。",
    "X45n0766_001:0493c21": "所言不覺義者。謂不如實知真如法一故。不覺心起",
    "X45n0766_001:0493c22": "而有其念。念無自相。不離本覺。猶如迷人。依方故迷。",
    "X45n0766_001:0493c23": "若離於方。則無有迷。眾生亦爾。依覺故迷。若離覺性。",
    "X45n0766_001:0493c24": "則無不覺。以有不覺妄想心故。能知名義。為說真覺。",
    "X45n0766_001:0494a01": "若離不覺之心。則無真覺自相可說。",
    "X45n0766_001:0494a02": "此明不覺依覺而有。要顯不覺即覺也。問曰。覺性",
    "X45n0766_001:0494a03": "湛然。圓明寂照。何以而成不覺耶。答曰。由不稱真",
    "X45n0766_001:0494a04": "實而知真如法一故。忽然心起而有其念。即此一",
    "X45n0766_001:0494a05": "念。名為生相無明。由此無明即失本明。故云不覺。",
    "X45n0766_001:0494a06": "即此一念本無自相。不離本覺之體。是則全真覺",
    "X45n0766_001:0494a07": "之體而成不覺故。如迷人依方故迷故。眾生依覺",
    "X45n0766_001:0494a08": "故迷。若離覺性。則無不覺之相矣。問曰。何以知其",
    "X45n0766_001:0494a09": "不覺即真覺耶。答曰。然不覺者。乃眾生妄想之心",
    "X45n0766_001:0494a10": "也。眾生雖是妄想一向不覺。若今指示即心是佛。",
    "X45n0766_001:0494a11": "即能知名義。以能知名識義。便是本有真覺之性。",
    "X45n0766_001:0494a12": "軌持生解。以此故為說眾生佛性。即是真覺。以此",
    "X45n0766_001:0494a13": "不覺。乃是真覺全體而成故。若離不覺之心。則無",
    "X45n0766_001:0494a14": "真覺自相可說。以此不覺即覺故。眾生但一念迴",
    "X45n0766_001:0494a15": "光。即同本有。能知無念。便證法身。",
    "X45n0766_001:0494a16": "上明根本不覺。下明枝末不覺二。",
    "X45n0766_001:0494a17": "初無明不覺生三細。二境界為緣長六麤。",
    "X45n0766_001:0494a18": "且初。",
    "X45n0766_001:0494a19": "復次依不覺故生三種相。與彼不覺相應不離。",
    "X45n0766_001:0494a20": "此標無明為因生三細也。末不離本。故云相應不",
    "X45n0766_001:0494a21": "離。",
    "X45n0766_001:0494a22": "云何為三。一者無明業相。以依不覺故心動。說名為",
    "X45n0766_001:0494a23": "業。覺即不動。動即有苦。果不離因故。",
    "X45n0766_001:0494a24": "此標無明業相也。以揀本覺不思議業。故云無明",
    "X45n0766_001:0494b01": "業相。以依最初一念不覺心動。即此動心。名為業",
    "X45n0766_001:0494b02": "相。返顯覺即不動。謂覺真如。則無動念。足知不覺",
    "X45n0766_001:0494b03": "故心動也。動即有苦者。以無邊生死苦果。皆因此",
    "X45n0766_001:0494b04": "動念而生。故云果不離因故。若離動念。則二死永",
    "X45n0766_001:0494b05": "亡。故云若觀無念。則為向佛智。",
    "X45n0766_001:0494b06": "二者能見相。以依動故能見。不動則無見。三者境界",
    "X45n0766_001:0494b07": "相。以依能見故。境界妄現。離見則無境界。",
    "X45n0766_001:0494b08": "此標釋轉現二相也。以能見名轉相者。謂真如智",
    "X45n0766_001:0494b09": "照。本無能所。今既迷智體而轉為妄見。以妄有境",
    "X45n0766_001:0494b10": "界可見。故名為轉。此見葢依動念而有。以一念動",
    "X45n0766_001:0494b11": "心失彼精了。便成妄見。返顯不動則無見也。境界",
    "X45n0766_001:0494b12": "相者。即現相也。以無相真心。因一念妄動。則形所",
    "X45n0766_001:0494b13": "相而為妄見所見之境界。故云以依能見故境界",
    "X45n0766_001:0494b14": "妄現。然此境界。即虗空四大之妄相。楞嚴三細云。",
    "X45n0766_001:0494b15": "因明立所。所既妄立。生汝妄能。則先現後轉。此則",
    "X45n0766_001:0494b16": "先轉後現。然彼約山河大地生起之相。重在境。此",
    "X45n0766_001:0494b17": "單約心法生起之相。重在心。其實三細同時。本無",
    "X45n0766_001:0494b18": "先後也。此三細皆依無明而立。前云若無明滅則",
    "X45n0766_001:0494b19": "相續心滅。葢相續心依此三細而立也。以不相離。",
    "X45n0766_001:0494b20": "故滅則同滅。",
    "X45n0766_001:0494b21": "上明無明不覺生三細。",
    "X45n0766_001:0494b22": "下明境界為緣生六麤。",
    "X45n0766_001:0494b23": "以有境界緣故。復生六種相。云何為六。一者智相。依",
    "X45n0766_001:0494b24": "於境界。心起分別。愛與不愛故。",
    "X45n0766_001:0494c01": "此標六麤。先明智相也。智即分別心也。謂先所現",
    "X45n0766_001:0494c02": "境界。不了唯心虗妄。創起慧數分別逆順好醜。愛",
    "X45n0766_001:0494c03": "與不愛故。",
    "X45n0766_001:0494c04": "二者相續相。依於智故。生其苦樂。覺心起念。相應不",
    "X45n0766_001:0494c05": "斷故。",
    "X45n0766_001:0494c06": "此釋相續相也。謂依所分別逆順二境。可愛則生",
    "X45n0766_001:0494c07": "樂受。不愛則生苦受。數數起念。相續不斷。起惑潤",
    "X45n0766_001:0494c08": "業。引持生死。相續不斷。故名相續相。",
    "X45n0766_001:0494c09": "三者執取相。依於相續。緣念境界。住持苦樂。心起著",
    "X45n0766_001:0494c10": "故。",
    "X45n0766_001:0494c11": "此釋執取相也。謂先緣念境界。於苦樂等不了虗",
    "X45n0766_001:0494c12": "妄。深生取著。故下文云。即此相續識。依諸凡夫取",
    "X45n0766_001:0494c13": "著轉深。計我我所也。",
    "X45n0766_001:0494c14": "四者計名字相。依於妄執。分別假名言相故。",
    "X45n0766_001:0494c15": "此釋計名字相也。謂依先執取虗妄心境。分別假",
    "X45n0766_001:0494c16": "名言相。云計名字相。上來四相。若配我法二執。前",
    "X45n0766_001:0494c17": "二法執。後二我執。又惑業苦三。上四皆惑。下二業",
    "X45n0766_001:0494c18": "苦。",
    "X45n0766_001:0494c19": "五者起業相。依於名字。尋名取著。造種種業故。",
    "X45n0766_001:0494c20": "此釋起業相也。謂依前所分別假名言相。尋名取",
    "X45n0766_001:0494c21": "著。發動身口。造種種業。名起業相。",
    "X45n0766_001:0494c22": "六者業繫苦相。以依業受報。不自在故。",
    "X45n0766_001:0494c23": "此釋業繫苦相也。謂先所造善惡等業。受苦樂等",
    "X45n0766_001:0494c24": "報。輪迴三界。長縛生死。不自在故。名業繫苦。",
    "X45n0766_001:0495a01": "當知無明能生一切染法。以一切染法。皆是不覺相",
    "X45n0766_001:0495a02": "故。",
    "X45n0766_001:0495a03": "此結末歸本。以顯無明為生死染法之因也。然一",
    "X45n0766_001:0495a04": "切染法。皆依根本無明而生。根本無明。乃最初動",
    "X45n0766_001:0495a05": "念也。以眾生從來未曾離念。故云一切染法皆是",
    "X45n0766_001:0495a06": "不覺之相。意顯若了無念。則一切煩惱頓斷。故此",
    "X45n0766_001:0495a07": "結指最初一念為生死苦本。欲令行人見苦知因。",
    "X45n0766_001:0495a08": "要知離念為修行之要也。",
    "X45n0766_001:0495a09": "上總釋無明為染法因。下雙辯真妄同異。",
    "X45n0766_001:0495a10": "復次覺與不覺。有二種相。云何為二。一者同相。二者",
    "X45n0766_001:0495a11": "異相。",
    "X45n0766_001:0495a12": "此辯真妄同異相也。初云依如來藏有生滅心。不",
    "X45n0766_001:0495a13": "生不滅與生滅和合。非一非異。名阿黎耶識。今既",
    "X45n0766_001:0495a14": "明生滅心。要明生滅即不生滅。故此辯同異也。",
    "X45n0766_001:0495a15": "同相者。譬如種種瓦器。皆同微塵性相。如是無漏無",
    "X45n0766_001:0495a16": "明。種種業幻。皆同真如性相。",
    "X45n0766_001:0495a17": "此喻顯生滅即不生滅也。依微塵而有瓦器。喻顯",
    "X45n0766_001:0495a18": "染淨生滅。皆依真如也。無漏。本覺淨法。無明。染因。",
    "X45n0766_001:0495a19": "此二乃是真如隨緣相因。故同一真如之性也。種",
    "X45n0766_001:0495a20": "種業幻。謂本覺有不思議業。能作一切勝妙境界。",
    "X45n0766_001:0495a21": "無明業力。能生三細六麤。作一切生死苦樂等事。",
    "X45n0766_001:0495a22": "此真妄二法。皆是幻有。所謂生死涅槃。皆如幻夢。",
    "X45n0766_001:0495a23": "故云皆同真如性相。故染淨二法。皆真如相用也。",
    "X45n0766_001:0495a24": "是故脩多羅中。依於此義。說一切眾生。本來常住。入",
    "X45n0766_001:0495b01": "於涅槃。菩提之法。非可修相。非可作相。畢竟無得。亦",
    "X45n0766_001:0495b02": "無色相可見。而有見色相者。唯是隨染業幻所作。非",
    "X45n0766_001:0495b03": "是智色不空之性。以智相無可見故。",
    "X45n0766_001:0495b04": "此引經證成同相義也。謂覺與不覺皆即真如。故",
    "X45n0766_001:0495b05": "眾生本來常住入於涅槃。故淨名云。一切眾生即",
    "X45n0766_001:0495b06": "涅槃相。不復更滅。謂本始二覺皆即真如。故諸佛",
    "X45n0766_001:0495b07": "菩提非可修相。畢竟無得。前約不覺即如。故眾生",
    "X45n0766_001:0495b08": "舊來入涅槃。次約覺智即真。故諸佛菩提無新得",
    "X45n0766_001:0495b09": "也。問曰。眾生既本是佛。何故不見報化之色相耶。",
    "X45n0766_001:0495b10": "答曰。但約真如性德而言。以真如法體本無色相",
    "X45n0766_001:0495b11": "可見故也。又問言。真如法性非色相者。何故諸佛",
    "X45n0766_001:0495b12": "證之而有報化種種色相耶。答曰。彼諸佛色相。但",
    "X45n0766_001:0495b13": "隨眾生染幻心中變現。亦非本覺不空性中而有",
    "X45n0766_001:0495b14": "也。以本覺智非可見相故。",
    "X45n0766_001:0495b15": "異相者。如種種瓦器。各各不同。如是無漏無明。隨染",
    "X45n0766_001:0495b16": "幻差別。性染幻差別故。",
    "X45n0766_001:0495b17": "此喻明即同而異也。言種種瓦器雖同微塵。但以",
    "X45n0766_001:0495b18": "隨造作緣各各不同。如是本覺無明真妄二法。雖",
    "X45n0766_001:0495b19": "同一真如法性。本無差別。但今隨染幻緣故。種種",
    "X45n0766_001:0495b20": "差別。真妄皆言隨染差別者。以諸淨功德。皆就染",
    "X45n0766_001:0495b21": "翻成。故單約染幻。所謂心性有動。則有過恒沙等",
    "X45n0766_001:0495b22": "妄染之義。心性無動。則有過恒沙等諸淨功德相",
    "X45n0766_001:0495b23": "義示現。此但就眾生心中轉變。故云隨染幻也。意",
    "X45n0766_001:0495b24": "謂差別者乃是染幻差別。非真如法性有差別也。",
    "X45n0766_001:0495c01": "此結歸本無差別義也。",
    "X45n0766_001:0495c02": "上釋生滅心竟。下釋生滅因緣。",
    "X45n0766_001:0495c03": "復次生滅因緣者。所謂眾生依心。意。意識轉故。此義",
    "X45n0766_001:0495c04": "云何。以依阿黎耶識。說有無明。不覺而起。能見。能現。",
    "X45n0766_001:0495c05": "能取境界。起念相續。故說為意。",
    "X45n0766_001:0495c06": "此明一心生滅。乃真妄互為因緣。以顯阿黎耶識",
    "X45n0766_001:0495c07": "生一切法也。而眾生長劫相續生死不斷者。獨意",
    "X45n0766_001:0495c08": "之一法為過最重。以眾生依心意意識轉故也。依",
    "X45n0766_001:0495c09": "心者。經云如來藏若生若滅。今識藏即如來藏。故",
    "X45n0766_001:0495c10": "說依心。然此藏心本無生滅。而生滅相續者乃意。",
    "X45n0766_001:0495c11": "而起惑造業者意之識也。此句標定。下徵釋云此",
    "X45n0766_001:0495c12": "義云何。謂如何生滅相續者是意耶。答曰。以依阿",
    "X45n0766_001:0495c13": "棃耶識說有無明不覺而起。此生滅之源也。依心",
    "X45n0766_001:0495c14": "等者。謂真如一心本無生滅。但以一念妄動。熏彼",
    "X45n0766_001:0495c15": "心體。迷本圓明。故說無明。此無明依真而起。熏彼",
    "X45n0766_001:0495c16": "藏心變為藏識。此真如為因。無明為緣。生起賴耶。",
    "X45n0766_001:0495c17": "當業相也。是則心通真妄。然此無明業相。尚未分",
    "X45n0766_001:0495c18": "能所。了無對待。故雖生不生。但以無明返熏賴耶。",
    "X45n0766_001:0495c19": "則本有智光。變為能見之妄見。令無相真體。變為",
    "X45n0766_001:0495c20": "所現之妄境。由此見相既分。能所對待。故妄見能",
    "X45n0766_001:0495c21": "取境界。心境和合。復起念著。相續不斷。故說此相",
    "X45n0766_001:0495c22": "續者乃意。非心也。此以無明為因。境界為緣。故又",
    "X45n0766_001:0495c23": "生起六麤之相。所以生死相續長劫而不斷者意",
    "X45n0766_001:0495c24": "之過也。論顯意為生滅之主。以七八二識通名為",
    "X45n0766_001:0496a01": "意。故下釋有五種。",
    "X45n0766_001:0496a02": "此意復有五種名。云何為五。一者名為業識。謂無明",
    "X45n0766_001:0496a03": "力不覺心動故(此顯最初生相。即名為意)。二者名為轉識。依於動",
    "X45n0766_001:0496a04": "心能見相故(此顯能轉真智而為妄見者亦意也)。三者名為現識。所謂",
    "X45n0766_001:0496a05": "能現一切境界。猶如明鏡現於色像。現識亦爾。隨其",
    "X45n0766_001:0496a06": "五塵。對至即現。無有前後。以一切時任運而起。常在",
    "X45n0766_001:0496a07": "前故(此顯精明識體。圓現五塵境界。所以任運恒起。持而不失。常在前者。亦意之力。取以為境。此三",
    "X45n0766_001:0496a08": "細也)。四者名為智識。謂分別染淨法故(此顯八識雖能圓現五塵。但現",
    "X45n0766_001:0496a09": "而無分別。至分別染淨取捨者。乃意為主也。此六麤之智相也)。五者名為相續識。以",
    "X45n0766_001:0496a10": "念相應不斷故(此正顯念念相續不斷者。指歸於意也。以一念最初無明。雖生三細。心境",
    "X45n0766_001:0496a11": "尚未和合。故不相應。因智識分別。取以為境。而念念攀緣。生生不斷者。名相續相。皆是意轉。故此三細二麤。皆",
    "X45n0766_001:0496a12": "名意也)。住持過去無量世等善惡之業。令不失故(上言念念",
    "X45n0766_001:0496a13": "相續。乃自體相續。今云住持過去等業不失。乃令他生死相續。以此意乃執取善惡染淨等法。以賴耶所藏之",
    "X45n0766_001:0496a14": "處以為種子。名我愛執藏。故不失壞。以作未來長劫生死之因。亦意之力也)。復能成熟現",
    "X45n0766_001:0496a15": "在未來苦樂等報。無差違故(此明以前所藏善惡種子為因。能感未來生死",
    "X45n0766_001:0496a16": "苦樂之果而不差者。亦意之力也)。能令現在已經之事。忽然而念。未",
    "X45n0766_001:0496a17": "來之事。不覺妄慮(此明眾生日用念念攀緣者蓋由種子習氣內熏。發起現行。念念不",
    "X45n0766_001:0496a18": "斷。現前起業者。亦意之力也。下結妄源)。是故三界虗偽。唯心所作。離心",
    "X45n0766_001:0496a19": "則無六塵境界(此結過歸意也。謂如來藏中。本無三界生死虛假之相。故曰唯心。於今現",
    "X45n0766_001:0496a20": "有三界之相者。乃意依心所作耳。若此妄意一念不生。則無六塵之相。塵相既空。則妄見亦泯。一心圓明。如此",
    "X45n0766_001:0496a21": "則六塵境界又何從而有耶。蓋顯生死乃意依心所作耳)。",
    "X45n0766_001:0496a22": "此明生滅因緣最初以真如為因。以一念妄動之",
    "X45n0766_001:0496a23": "無明為緣。故轉彼真心而為藏識之業相也。既而",
    "X45n0766_001:0496a24": "妄念返熏業識。而轉成能見能現。此無明不覺生",
    "X45n0766_001:0496b01": "三細也。見相一立。心境對待。而妄念取為我有。分",
    "X45n0766_001:0496b02": "別淨穢。執之不捨。種種分別。念念相續。以取長劫",
    "X45n0766_001:0496b03": "生死者。此以無明為因。境界為緣。生起六麤之相。",
    "X45n0766_001:0496b04": "總之皆以念念相續而為根本。故此三細二麤通",
    "X45n0766_001:0496b05": "名為意。故八識論通名思量。是知意乃生滅之本。",
    "X45n0766_001:0496b06": "故此論云眾生依心意意識轉。此特生滅相續者",
    "X45n0766_001:0496b07": "乃意轉。至若起惑造業者乃意識。謂是此意所發",
    "X45n0766_001:0496b08": "之識耳。故下意識別說。顯此意為根也。向云此論",
    "X45n0766_001:0496b09": "不立七識。今此智相相續為意。即是七識。故云。一",
    "X45n0766_001:0496b10": "種是思量。七識偏名意。今三細二麤通名意者。正",
    "X45n0766_001:0496b11": "瑜伽之作意。以念念生滅者乃作意耳。故以此意",
    "X45n0766_001:0496b12": "為生滅之源。",
    "X45n0766_001:0496b13": "此義云何(徵問生滅既云是意。如何說依心生滅耶)。以一切法皆從心起。",
    "X45n0766_001:0496b14": "妄念而生(謂心是法界總相之體。本來不生。了無一法。今現一切法者。皆從妄念作意而生。非",
    "X45n0766_001:0496b15": "心生也)。一切分別。即分別自心(諸法唯心所現。以無明不了。妄生分別。其實所",
    "X45n0766_001:0496b16": "分別者皆自心耳。以心外無法故)。心不見心。無相可得(以所分別者皆妄相耳。真",
    "X45n0766_001:0496b17": "心無相。豈可得分別耶)。當知世間一切境界。皆依眾生無明妄",
    "X45n0766_001:0496b18": "心而得住持(若了真心無相。則三界頓空。當知現有三界之相者。特依妄心而得住持耳)。",
    "X45n0766_001:0496b19": "是故一切法如鏡中像。無體可得。唯心虗妄(三界妄相。乃業",
    "X45n0766_001:0496b20": "幻所作。本來不實。如鏡現像。但唯眾生妄心分別而有)。以心生則種種法生。心",
    "X45n0766_001:0496b21": "滅則種種法滅故。",
    "X45n0766_001:0496b22": "從此義云何下。徵明諸法由心生滅。葢歸重一念",
    "X45n0766_001:0496b23": "為生法之本也。良以真心本無生滅。只因最初一",
    "X45n0766_001:0496b24": "念無明妄動。遂轉廣大無相真心。而為三界之妄",
    "X45n0766_001:0496c01": "法。是則諸法皆從心起。由妄念而生也。推一念元",
    "X45n0766_001:0496c02": "無自體。依真而立。則妄本即真。故諸法唯心。而妄",
    "X45n0766_001:0496c03": "分別者皆自心也。所謂自心取自心。非幻成幻法。",
    "X45n0766_001:0496c04": "但眾生不了心本無相。故妄境不空。故知眾生妄",
    "X45n0766_001:0496c05": "法。皆依妄心住持。於真心中了不可得。以一念之",
    "X45n0766_001:0496c06": "迷。則萬法齊彰。故云心生則種種法生。若了一念",
    "X45n0766_001:0496c07": "無生。則三界頓空。故云心滅則種種法滅。此論直",
    "X45n0766_001:0496c08": "指一心。但了一念無生。則頓發佛地。所謂若能觀",
    "X45n0766_001:0496c09": "無念者。則為向佛智矣。悲夫。眾生從本已來。念念",
    "X45n0766_001:0496c10": "相續。未曾離念。故生死不斷耳。",
    "X45n0766_001:0496c11": "上明相續意。下明意識。",
    "X45n0766_001:0496c12": "復次言意識者。即此相續識。依諸凡夫取著轉深。計",
    "X45n0766_001:0496c13": "我我所。種種妄執。隨事攀緣。分別六塵。名為意識。亦",
    "X45n0766_001:0496c14": "名分離識。又復說名分別事識。此識依見愛煩惱增",
    "X45n0766_001:0496c15": "長義故。",
    "X45n0766_001:0496c16": "此明意識即前相續識。但依凡夫取著外境。執為",
    "X45n0766_001:0496c17": "我我所。攀緣六塵。為我受用。故名意之識。葢以相",
    "X45n0766_001:0496c18": "續為根。故深執著我愛起惑造業者乃意識耳。此",
    "X45n0766_001:0496c19": "六麤之執取計名字二麤相也。以此識外依五根",
    "X45n0766_001:0496c20": "分別取境。故名分離識。又通緣內外根境種種事",
    "X45n0766_001:0496c21": "相。故又名分別事識。此識依見愛等者。葢五住地",
    "X45n0766_001:0496c22": "無明。顯前五意。總依無明住地。此意識見愛等四",
    "X45n0766_001:0496c23": "住地煩惱。將以起惑造業也。",
    "X45n0766_001:0496c24": "上明一心生滅因緣乃順無明流生起生死染",
    "X45n0766_001:0497a01": "法。下明依一心生滅因緣即染還淨以明",
    "X45n0766_001:0497a02": "頓漸不同。",
    "X45n0766_001:0497a03": "依無明熏習所起識者。非凡夫能知。亦非二乘智慧",
    "X45n0766_001:0497a04": "所覺。謂依菩薩從初正信發心觀察。若證法身。得少",
    "X45n0766_001:0497a05": "分知。乃至菩薩究竟地。不能盡知。唯佛窮了。",
    "X45n0766_001:0497a06": "此略明還淨。以顯緣起甚深也。謂此根本無明。業",
    "X45n0766_001:0497a07": "識甚深。最極微細。今欲返妄歸真。直須破此無明",
    "X45n0766_001:0497a08": "根本業識。方證一心之源。乃為究竟。良由此識甚",
    "X45n0766_001:0497a09": "深。施功不易。以非凡夫所知境界。亦非二乘智慧",
    "X45n0766_001:0497a10": "所覺。以二乘不知有此識故。即菩薩修行。從初正",
    "X45n0766_001:0497a11": "信發心觀察。歷過三賢。但以比觀。故少分知。乃至",
    "X45n0766_001:0497a12": "登地法身大士。但覺住相。以極十地究竟。亦不能",
    "X45n0766_001:0497a13": "盡知。皆屬分知。唯佛能了。故知此識甚深。豈易破",
    "X45n0766_001:0497a14": "哉。此言頓悟之難也。悲夫。今之參禪之士。此識行",
    "X45n0766_001:0497a15": "相尚且不知。即以悟道自負。豈非增上慢者哉。",
    "X45n0766_001:0497a16": "下釋難知所以。",
    "X45n0766_001:0497a17": "何以故。是心從本已來。自性清淨而有無明。為無明",
    "X45n0766_001:0497a18": "所染。有其染心(此明本不染而染。故難可了知)。雖有染心。而常恒不",
    "X45n0766_001:0497a19": "變(此染而不染。難可了知)。是故此義唯佛能知。所謂心性常無",
    "X45n0766_001:0497a20": "念故。名為不變。以不達一法界故。心不相應。忽然念",
    "X45n0766_001:0497a21": "起。名為無明。",
    "X45n0766_001:0497a22": "此徵明甚深難知之所以也。問。何故以識唯佛能",
    "X45n0766_001:0497a23": "知耶。答曰。以清淨心中。本來無染。因無明故。有其",
    "X45n0766_001:0497a24": "染心。此不染而染。難可了知也。雖有染心。而心體",
    "X45n0766_001:0497b01": "清淨。常恒不變。此染而不變。故難可了知也。以此",
    "X45n0766_001:0497b02": "甚深微細。故非三賢十聖可及。唯佛能了耳。問曰。",
    "X45n0766_001:0497b03": "既云有染。何以說常恒不變耶。答曰。以眾生妄想",
    "X45n0766_001:0497b04": "念念攀緣。而此心體恒常。本自無念。即念處無念。",
    "X45n0766_001:0497b05": "故說不變。此所以難可了知也。問曰。既云是心從",
    "X45n0766_001:0497b06": "本已來自性清淨。因何而有無明耶。答曰。以不達",
    "X45n0766_001:0497b07": "一法界故。心體自不相應。忽然起念。名為無明。即",
    "X45n0766_001:0497b08": "此忽然起處。最極微細。不可思議。所謂不思議熏",
    "X45n0766_001:0497b09": "故。難可了知。以從中起故。唯佛能知。所以非菩薩",
    "X45n0766_001:0497b10": "所知也。",
    "X45n0766_001:0497b11": "上略明還淨因緣。",
    "X45n0766_001:0497b12": "下詳示約位斷惑廣明還淨因緣。",
    "X45n0766_001:0497b13": "染心者有六種。云何為六。一者執相應染(此六麤執取計名字",
    "X45n0766_001:0497b14": "二相)。依二乘解脫。及信相應地遠離故(此當第六意識見思二惑。故二",
    "X45n0766_001:0497b15": "乘及十信能離)。二者不斷相應染(此相續相)。依信相應地修學方",
    "X45n0766_001:0497b16": "便(從十信至十向)漸漸能捨。得淨心地究竟離故(從三賢至初地)。三",
    "X45n0766_001:0497b17": "者分別智相應染(此智相)。依具戒地(二地)漸離。乃至無相",
    "X45n0766_001:0497b18": "方便地究竟離故(從二地至七地能離)。四者現色不相應染(三細",
    "X45n0766_001:0497b19": "現相)。依色自在地(八地)能離故。五者能見心不相應染(見相)。",
    "X45n0766_001:0497b20": "依心自在地(九地)能離故。六者根本業不相應染(無明業相)。",
    "X45n0766_001:0497b21": "依菩薩盡地。得入如來地能離故。不了一法界義者。",
    "X45n0766_001:0497b22": "從信相應地觀察學斷。入淨心地隨分得離。乃至如",
    "X45n0766_001:0497b23": "來地能究竟離故。",
    "X45n0766_001:0497b24": "此詳約位以辯離惑漸次淺深。廣明還淨因緣也。",
    "X45n0766_001:0497c01": "由前略示還淨。頓破最初根本無明。非三賢十聖",
    "X45n0766_001:0497c02": "所能。唯佛能了。故此詳示依位漸離之次第也。言",
    "X45n0766_001:0497c03": "信相應地者。乃從信入住。入生空觀。單破見思。即",
    "X45n0766_001:0497c04": "見愛煩惱。此地雖發心志斷無明。其力未充。麤垢",
    "X45n0766_001:0497c05": "先落。止能斷見思耳。執相應染。乃六麤執取計名",
    "X45n0766_001:0497c06": "字相。為見愛煩惱。屬第六識。正二乘所斷。不斷相",
    "X45n0766_001:0497c07": "應染。乃相續相。天台以此名界內外塵沙惑。三賢",
    "X45n0766_001:0497c08": "斷此。乃登初地。故從初住至初地能離。以捨分別",
    "X45n0766_001:0497c09": "二障故。分別智相應染。乃六麤之細分。即智相。屬",
    "X45n0766_001:0497c10": "俱生我執。然地上雖志破無明。以從初至七。有相",
    "X45n0766_001:0497c11": "觀多。但能破俱生我執耳。現色不相應染。乃現識。",
    "X45n0766_001:0497c12": "此在八地。已證平等真如。得色自在。故能離之。能",
    "X45n0766_001:0497c13": "見不相應染。乃轉識。為見相。九地得心自在。故能",
    "X45n0766_001:0497c14": "離之。根本業不相應染。乃業識。即業相。此依十地",
    "X45n0766_001:0497c15": "滿心。至等覺金剛道後。斷此即入如來果海。此上",
    "X45n0766_001:0497c16": "離染還淨之漸次也。上云為無明所染。有其染心。",
    "X45n0766_001:0497c17": "是則六染皆依無明為根。六染乃無明差別之相",
    "X45n0766_001:0497c18": "耳。今染心既滅。則無明亦隨滅。今云不達一法界",
    "X45n0766_001:0497c19": "義等者。正指忽然起念之無明。亦從信相應地觀",
    "X45n0766_001:0497c20": "察云云。乃至如來地究竟離也。實教斷無明約四",
    "X45n0766_001:0497c21": "十二分。初發信心志斷無明。義見於此。然生滅因",
    "X45n0766_001:0497c22": "緣。義該染淨生滅。此還淨因緣也。",
    "X45n0766_001:0497c23": "言相應義者。謂心念法異。依染淨差別。而知相緣相",
    "X45n0766_001:0497c24": "同故。不相應義者。即心不覺。常無別異。不同知相緣",
    "X45n0766_001:0498a01": "相故。",
    "X45n0766_001:0498a02": "釋上六染相應不相應所緣同異也。前三染言相",
    "X45n0766_001:0498a03": "應者。謂心王心所各別。故云心念法異。緣所緣之",
    "X45n0766_001:0498a04": "境染淨不同。若心王緣染淨。而心所亦隨同之。故",
    "X45n0766_001:0498a05": "云知相緣相同故。名相應也。不相應者。乃即心不",
    "X45n0766_001:0498a06": "覺。未分王所。不與外境相應。故常無別異。故云不",
    "X45n0766_001:0498a07": "相應也。此中約無明熏真心成業識。生起三細。為",
    "X45n0766_001:0498a08": "即心不覺。未分王所。故云不相應耳。",
    "X45n0766_001:0498a09": "又染心義者。名為煩惱礙。能障真如根本智故。無明",
    "X45n0766_001:0498a10": "義者。名為智礙。能障世間自然業智故。",
    "X45n0766_001:0498a11": "此明染心依無明而有。其體雖同。而為礙不同也。",
    "X45n0766_001:0498a12": "以染心喧動。為煩惱礙。故障根本智。染相差別。故",
    "X45n0766_001:0498a13": "障真如平等。無明昏迷。故障世間自然業智。此如",
    "X45n0766_001:0498a14": "量智也。此出體。下徵其相。",
    "X45n0766_001:0498a15": "此義云何。",
    "X45n0766_001:0498a16": "問意云。無明細。應障理智。染心麤。應障量智。何以",
    "X45n0766_001:0498a17": "不然。下釋所以。",
    "X45n0766_001:0498a18": "以依染心。能見能現。妄取境界。違平等性故。",
    "X45n0766_001:0498a19": "此釋煩惱障理之所以也。能見能現。三不相應染",
    "X45n0766_001:0498a20": "也。妄取境界。三相應染也。謂真如平等本智。無能",
    "X45n0766_001:0498a21": "所相。今染心妄取境界。能所對待。覿體相違。故障",
    "X45n0766_001:0498a22": "理智也。",
    "X45n0766_001:0498a23": "以一切法常靜。無有起相。無明不覺。妄與法違。故不",
    "X45n0766_001:0498a24": "能得隨順世間一切境界種種知故。",
    "X45n0766_001:0498b01": "此釋無明礙障量智也。以世間諸法常寂滅相。無",
    "X45n0766_001:0498b02": "有起動。此唯量智能知。今無明昏迷。妄有生滅。不",
    "X45n0766_001:0498b03": "了諸法寂靜。妄與法乖。故正障量智。使之不能隨",
    "X45n0766_001:0498b04": "順世間種種知也。",
    "X45n0766_001:0498b05": "上釋生滅因緣。下釋生滅相。",
    "X45n0766_001:0498b06": "復次生滅相者有二種。云何為二。一者麤。與心相應",
    "X45n0766_001:0498b07": "故。二者細。與心不相應故。又麤中之麤。凡夫境界。麤",
    "X45n0766_001:0498b08": "中之細。及細中之麤。菩薩境界。細中之細。是佛境界。",
    "X45n0766_001:0498b09": "此二種生滅。依於無明熏習而有。所謂依因依緣。依",
    "X45n0766_001:0498b10": "因者不覺義故。依緣者妄作境界義故。若因滅則緣",
    "X45n0766_001:0498b11": "滅。因滅故不相應心滅。緣滅故相應心滅。",
    "X45n0766_001:0498b12": "此釋立義分中是心生滅相也。謂心本無相。因生",
    "X45n0766_001:0498b13": "滅麤細無明惑染以顯其相。言相應者。乃分別執",
    "X45n0766_001:0498b14": "計三麤。則有外境與心相應。又王所相應。不相應",
    "X45n0766_001:0498b15": "者。心境未分故。無可相應。此辯麤細之相也。下約",
    "X45n0766_001:0498b16": "人以明。謂執計二染乃麤中之麤。是三賢所覺。分",
    "X45n0766_001:0498b17": "別相續乃麤中之細。及轉現二染乃細中之麤。是",
    "X45n0766_001:0498b18": "地上菩薩所覺。若無明業相乃細中之細。唯佛能",
    "X45n0766_001:0498b19": "了。此離染之大段也。言二種生滅依無明而有者。",
    "X45n0766_001:0498b20": "顯此染心依因緣而生。亦依因緣而滅也。初因無",
    "X45n0766_001:0498b21": "明不覺生三細。境界為緣長六麤。今因滅則緣亦",
    "X45n0766_001:0498b22": "滅矣。故因滅則三細滅。緣滅則六麤滅。此相依自",
    "X45n0766_001:0498b23": "然之勢也。",
    "X45n0766_001:0498b24": "問曰。若心滅者。云何相續。若相續者。云何說究竟滅。",
    "X45n0766_001:0498c01": "答曰。所言滅者。唯心相滅。非心體滅。",
    "X45n0766_001:0498c02": "此問答以明妄相滅而心體不滅也。葢問者以妄",
    "X45n0766_001:0498c03": "心為體。故疑相滅而心亦滅耳。言若心滅者云何",
    "X45n0766_001:0498c04": "相續。此疑相應心若滅。則不相應染云何相續。若",
    "X45n0766_001:0498c05": "不相應心體不滅。則無明細染亦相續不滅。云何",
    "X45n0766_001:0498c06": "說究竟滅耶。意謂無明依心而有。故疑心不滅。而",
    "X45n0766_001:0498c07": "無明相續亦不滅也。答意但滅妄染心相。不滅心",
    "X45n0766_001:0498c08": "體。若心體俱滅。則墮斷滅。誰證佛果耶。",
    "X45n0766_001:0498c09": "下以喻明相滅性不滅。",
    "X45n0766_001:0498c10": "如風依水而有動相。若水滅者。則風相斷絕。無所依",
    "X45n0766_001:0498c11": "止。以水不滅。風相相續。唯風滅故。動相隨滅。非是水",
    "X45n0766_001:0498c12": "滅。無明亦爾。依心體而動。若心體滅者。則眾生斷絕。",
    "X45n0766_001:0498c13": "無所依止。以體不滅。心得相續。唯癡滅故。心相隨滅。",
    "X45n0766_001:0498c14": "非心智滅。",
    "X45n0766_001:0498c15": "此喻明妄滅而心不滅也。水喻真心。風喻無明。動",
    "X45n0766_001:0498c16": "相喻波浪生滅相。法喻中。水滅則風相斷絕無所",
    "X45n0766_001:0498c17": "依止者。顯波有麤細。因風有大小。謂大風滅則巨",
    "X45n0766_001:0498c18": "浪滅。不無小風微波。正喻麤染雖滅。而細染尚續。",
    "X45n0766_001:0498c19": "如止巨浪而微波尚存。其義自含兩重耳。法合中。",
    "X45n0766_001:0498c20": "若心體滅者。則眾生斷絕。無所依止。前云眾生依",
    "X45n0766_001:0498c21": "心意意識轉。故言心體若滅。則眾生斷絕。無所依",
    "X45n0766_001:0498c22": "止也。義顯二種生住滅中。相生住滅雖滅。而流注",
    "X45n0766_001:0498c23": "生住尚在故。十地菩薩依止異熟而入佛果故。以",
    "X45n0766_001:0498c24": "此流注為依止故。宗門名真常流注者此耳。",
    "X45n0766_001:0499a01": "上生滅因緣相中有二大科。初染淨生滅。次染",
    "X45n0766_001:0499a02": "淨相資。前染淨生滅已竟。下明染淨相資。",
    "X45n0766_001:0499a04": "大乘起信論直解卷上"
}