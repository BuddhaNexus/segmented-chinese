{
    "T38n1776_02b:0457c02": "folio_2b 維摩義記卷第二末",
    "T38n1776_02b:0457c04": "次告羅睺令往問疾。對前八人明行修法，此",
    "T38n1776_02b:0457c05": "對羅睺明其發心出家之法。羅睺佛子，此名",
    "T38n1776_02b:0457c06": "覆障，亦云不放。在母胎中六年不出，故名覆",
    "T38n1776_02b:0457c07": "障及不放矣。何故處胎六年不出？以宿緣故。",
    "T38n1776_02b:0457c08": "緣如經說：本曾為王，沙門求見六日不看，故",
    "T38n1776_02b:0457c09": "得此報。又於往昔曾塞鼠穴，故受此報。佛將",
    "T38n1776_02b:0457c10": "出家，父王恐畏國祠斷絕，留連不聽。菩薩于",
    "T38n1776_02b:0457c11": "時手指妃腹，而語之言：「却後六年，爾當生男。」",
    "T38n1776_02b:0457c12": "即如其言，佛出家後六年方生。初生因緣，備",
    "T38n1776_02b:0457c13": "如經說。佛成道已還宮之時，羅睺始年五六",
    "T38n1776_02b:0457c14": "歲計。如來將至，變千比丘悉如己形，羅睺直",
    "T38n1776_02b:0457c15": "爾往至佛所，佛手摩頂將還精舍，勅舍利弗、",
    "T38n1776_02b:0457c16": "目連度之。出家之後，喜多暴口形名他人，佛",
    "T38n1776_02b:0457c17": "於一時以法誡約，於斯永斷打罵不瞋。佛嘆",
    "T38n1776_02b:0457c18": "其人忍辱持戒，密行第一。今命問疾，先告、後",
    "T38n1776_02b:0457c19": "辭。辭中初總、次釋、後結。釋中「所以」，徵前起後。",
    "T38n1776_02b:0457c20": "下正辨之，文別有三：一、舉昔日被呵由緣。二、",
    "T38n1776_02b:0457c21": "「時維摩來謂我」下，明教呵辭。三、「於是維摩語",
    "T38n1776_02b:0457c22": "諸已」下，明教呵益。初中「憶昔」，出被呵時。「毘耶",
    "T38n1776_02b:0457c23": "離」等，彰被呵事。先問、後答。諸長者子何故為",
    "T38n1776_02b:0457c24": "問？現覩羅雲所捨至重，未見所得，是以怪問。",
    "T38n1776_02b:0457c25": "言「毘耶離諸長者子」，標舉問人。「來至我」等，明",
    "T38n1776_02b:0457c26": "請方便。「問我言」等，彰請問辭。「唯羅睺羅」，敬告",
    "T38n1776_02b:0457c27": "其人。「汝佛之子」，所承至高。「捨輪王位」，所捨極",
    "T38n1776_02b:0457c28": "重。彼羅睺羅若不出家，作鐵輪王，王閻浮提。",
    "T38n1776_02b:0457c29": "故今舉之。「出家為道」，彰其所作。俗中安身謂",
    "T38n1776_02b:0458a01": "之為家，解素從緇名出家為道。「其出家者有",
    "T38n1776_02b:0458a02": "何等利」，問其所得。「羅睺」下答。「我即如諸為說",
    "T38n1776_02b:0458a03": "出家功德利者」謂，依《出家功德經》說，經言「有",
    "T38n1776_02b:0458a04": "人殺三千界所有眾生，或挑三千眾生之目，",
    "T38n1776_02b:0458a05": "其罪無量。其出家者，福多於彼。」羅睺當應為",
    "T38n1776_02b:0458a06": "說此利。自下第二明教呵辭。何故須然？為教",
    "T38n1776_02b:0458a07": "羅睺及長者子離相正出，故須教呵。「時維摩",
    "T38n1776_02b:0458a08": "詰來謂我言」，總以標舉。下別顯之，別中先呵。",
    "T38n1776_02b:0458a09": "「夫出家」下，如法正教。呵中「不應說出家利」，當",
    "T38n1776_02b:0458a10": "言正呵。「所以」下釋，先徵、後解。「無利無德是為",
    "T38n1776_02b:0458a11": "出家」，舉是顯非。「有為法者可說有利有功德」",
    "T38n1776_02b:0458a12": "等，明非異是。樂名為利，善稱功德。羅睺以其",
    "T38n1776_02b:0458a13": "捨俗為出家，故對在俗家業等苦說樂為利，",
    "T38n1776_02b:0458a14": "對彼俗中邪業之非說善為德。維摩以其離",
    "T38n1776_02b:0458a15": "相為出，故說無利無功德者是為出家，有利",
    "T38n1776_02b:0458a16": "有德悉名在家，有為所攝，故言有為可說有",
    "T38n1776_02b:0458a17": "利有功德耳。上呵，下教。教中先別。「若能」以下",
    "T38n1776_02b:0458a18": "總以結嘆。別中有二：則約前所問以教；二",
    "T38n1776_02b:0458a19": "「出家者無彼此」下，汎舉一切出家法教。前中",
    "T38n1776_02b:0458a20": "初言「夫出家者」，總以標舉。「為無為法」，彰其所",
    "T38n1776_02b:0458a21": "求，無為涅槃是所求也。「無為法中無利無德」，",
    "T38n1776_02b:0458a22": "明其所出。下汎教中，言「出家者」，總以標舉。下",
    "T38n1776_02b:0458a23": "正教之，於中先約自行以教。「降眾魔」下，約就",
    "T38n1776_02b:0458a24": "外化利他以教。自中初言「無彼無此離六十",
    "T38n1776_02b:0458a25": "二見」，教其所出。「無彼無此亦無中間」，教離相",
    "T38n1776_02b:0458a26": "也。在俗為此，出家為彼，出家方便捨此向彼",
    "T38n1776_02b:0458a27": "說為中間，此皆無之。亦可生死名之為此，斷",
    "T38n1776_02b:0458a28": "結涅槃以之為彼，聖道為中，此皆無之。離六",
    "T38n1776_02b:0458a29": "十二見，教去情也。六十二見，後當具論。此教",
    "T38n1776_02b:0458b01": "所出處，涅槃等教其所入。「處於涅槃」，總明所",
    "T38n1776_02b:0458b02": "入，謂處法性無為涅槃，猶前為無為法耳。「智",
    "T38n1776_02b:0458b03": "者所受聖所行處」，別明所入。向前涅槃是其",
    "T38n1776_02b:0458b04": "地前，智者所受復是地上，聖所行處故應處",
    "T38n1776_02b:0458b05": "之。地前菩薩依教生解故名智者，依教信順",
    "T38n1776_02b:0458b06": "稱之為受。地上會正目之為聖，聖心遊法說",
    "T38n1776_02b:0458b07": "以為行。法性涅槃為行所依，故稱行處。上教",
    "T38n1776_02b:0458b08": "自行，下教利他。於中初先教令降魔。「摧諸」已",
    "T38n1776_02b:0458b09": "下教伏外道。前中降魔，降魔人也。「度五道」等，",
    "T38n1776_02b:0458b10": "壞魔法也。法中有三：一明所出，教度五道。地",
    "T38n1776_02b:0458b11": "獄、畜生、餓鬼、人、天是其五道。除因離果，稱之",
    "T38n1776_02b:0458b12": "為度。二明所修教淨五眼五力等。五眼是解，",
    "T38n1776_02b:0458b13": "義如別章，此應具論。根力是行，信、進、念、定、智",
    "T38n1776_02b:0458b14": "慧是五。始修名根，終成曰力。三明所離，教遠",
    "T38n1776_02b:0458b15": "魔業。「不惱於彼」，不壞他善。「離眾雜惡」，自不起",
    "T38n1776_02b:0458b16": "過。伏外道中，「摧諸外道」，伏邪人也。「超越假」等，",
    "T38n1776_02b:0458b17": "破邪法也。於中亦三：一、明所出；二、「內壞」下，還",
    "T38n1776_02b:0458b18": "明所修。三、「離眾」下，還彰所離。前中明出煩惱",
    "T38n1776_02b:0458b19": "業苦。超越假名，明出苦也。生死之報虛假名",
    "T38n1776_02b:0458b20": "有，稱曰假名。證實除捨，故言超越。假名之義，",
    "T38n1776_02b:0458b21": "廣如別章，今略辨之。經說有四：一、生死假名，",
    "T38n1776_02b:0458b22": "涅槃非假。即如此說，生死浮虛假名而有故",
    "T38n1776_02b:0458b23": "曰假名，涅槃真實所以非假。二、涅槃假名，生",
    "T38n1776_02b:0458b24": "死非假。如《涅槃》說：涅槃無名，假為立名，故曰",
    "T38n1776_02b:0458b25": "假名。生死之法實是名有，所以非假。三、生死",
    "T38n1776_02b:0458b26": "涅槃二俱假名。如《地持》說：生死涅槃，體是因",
    "T38n1776_02b:0458b27": "緣假有之法，故說為假。標假之稱，說為假名。",
    "T38n1776_02b:0458b28": "又假名字，生死涅槃法相建立，名曰假名。四、",
    "T38n1776_02b:0458b29": "生死涅槃二俱非假。廢名求法，體法如如理",
    "T38n1776_02b:0458c01": "真實，所以非假。真法離名，故非假名。以故《地",
    "T38n1776_02b:0458c02": "持》中說一切法離於言說，離假名名矣。今就",
    "T38n1776_02b:0458c03": "初門，故說生死以為假名。得大涅槃，求離稱",
    "T38n1776_02b:0458c04": "越。次出煩惱，於中四句：初「出淤泥」，教斷愛也。",
    "T38n1776_02b:0458c05": "愛能染污，事等如泥，除斷名出。二「無繫著」，明",
    "T38n1776_02b:0458c06": "無愛故不著五塵。三「無我所」，教除見也。不著",
    "T38n1776_02b:0458c07": "我人及與我所，若名無我所。四「無所受」，明無",
    "T38n1776_02b:0458c08": "見故不愛邪法。下教出業。諸外道等邪法教",
    "T38n1776_02b:0458c09": "人名為優亂，除斷稱無。一義如是。復有異",
    "T38n1776_02b:0458c10": "釋：此所出中分之為四。初超假名，出生死果。",
    "T38n1776_02b:0458c11": "二出淤泥下，除煩惱因，因有見愛。初出淤泥，",
    "T38n1776_02b:0458c12": "明除愛也。無繫著等，明斷見也。言無繫著，明",
    "T38n1776_02b:0458c13": "斷我見。無我所者，離我所見。此前一對。三無",
    "T38n1776_02b:0458c14": "所受，出生死果。五道悉離，故無所受。四無優",
    "T38n1776_02b:0458c15": "亂，明斷業因。此復一對。前明所出，次明所修。",
    "T38n1776_02b:0458c16": "內喜護彼，修利他行。於他所為心無嫉忌，名",
    "T38n1776_02b:0458c17": "「內壞喜」。身口將順，名「護彼意」。「隨禪定」者，修自",
    "T38n1776_02b:0458c18": "利行。少欲知足、守護根等能生禪定，故說為",
    "T38n1776_02b:0458c19": "隨。下明所離。諸惡悉斷，名「離眾過」。上來別教。",
    "T38n1776_02b:0458c20": "「若能如是是真出家」，結嘆顯勝，令人學矣。上",
    "T38n1776_02b:0458c21": "來第二明教呵辭。自下第三明教利益。句別",
    "T38n1776_02b:0458c22": "有四：一、維摩詰勸長者長子宜共出家，先勸、",
    "T38n1776_02b:0458c23": "後釋。二、長者子父母為辭。三、維摩詰教令心",
    "T38n1776_02b:0458c24": "出，發菩提心即名出家、即名具足。息相求實，",
    "T38n1776_02b:0458c25": "名為發心。以發心故，有惡斯捨，離沙彌惡，名",
    "T38n1776_02b:0458c26": "「即出家」。亦斷一切大比丘過，名「即具足」。菩提",
    "T38n1776_02b:0458c27": "心義，廣如別章，此應具論。四、長者子如教發",
    "T38n1776_02b:0458c28": "心。前辭、次釋、「故我」下結。次告阿難令往問",
    "T38n1776_02b:0458c29": "疾。對前九人明其因行，下對阿難彰佛果德。",
    "T38n1776_02b:0459a01": "阿難陀者，是佛堂弟，此名歡喜。喜義有三，廣",
    "T38n1776_02b:0459a02": "如前釋。佛弟子中多聞第一，故今告之。先告、",
    "T38n1776_02b:0459a03": "後辭。辭中初總，「所以」下釋，「是故」下結。釋中「所",
    "T38n1776_02b:0459a04": "以」，徵前起後。下對辨之，文別有五：一、舉昔日被",
    "T38n1776_02b:0459a05": "呵由緣；二、「止止」下，明教呵辭；三、「時我世尊實",
    "T38n1776_02b:0459a06": "懷慚」下，自彰己闕；四、「即聞」下，明空發聲諧和",
    "T38n1776_02b:0459a07": "二家；五、「世尊維摩智慧辨」下，結嘆維摩，明己",
    "T38n1776_02b:0459a08": "不及。初中「憶昔」，出被呵時。「世尊」已下，舉被呵",
    "T38n1776_02b:0459a09": "事。事有三句：一、明佛有疾，己為乞乳；二、維摩",
    "T38n1776_02b:0459a10": "問；三、阿難答。文皆可知。自下第二維摩教呵。",
    "T38n1776_02b:0459a11": "何故須然？為使阿難及諸世人知佛常樂無",
    "T38n1776_02b:0459a12": "為無惱，息去邪謗，愛樂趣求，故須教呵。於中",
    "T38n1776_02b:0459a13": "有四：一呵令止止；二「默往」下驅之令去；三「行",
    "T38n1776_02b:0459a14": "矣」下摧令速去；四「可密」下教令密去。就初段",
    "T38n1776_02b:0459a15": "中，先呵、後教。「止止阿難莫作是語」，是呵辭也。",
    "T38n1776_02b:0459a16": "「如來」下教。「如來身者金剛之體」，明佛體堅。體",
    "T38n1776_02b:0459a17": "堅難壞，事同金剛。「諸惡己斷眾善普會」，彰佛",
    "T38n1776_02b:0459a18": "德備。諸惡己斷，斷德圓也。眾善普會，行德具",
    "T38n1776_02b:0459a19": "也，此明所有。「當有何疾當有何惱」，彰其所無。",
    "T38n1776_02b:0459a20": "當有何疾？內無疾苦。當有何惱？外無衰損損。",
    "T38n1776_02b:0459a21": "此初段竟。自下第二驅之令去。於中有三：一",
    "T38n1776_02b:0459a22": "遣默往；第二呵誡，不聽謗佛；三正教亦。「默",
    "T38n1776_02b:0459a23": "往阿難」，是初遣也。口止疾言，是以須默。身遠",
    "T38n1776_02b:0459a24": "乞所，為是須往。「勿謗」已下第二呵也。「勿謗如",
    "T38n1776_02b:0459a25": "來」，遮其所言。佛實無病，言疾枉佛，故名為謗。",
    "T38n1776_02b:0459a26": "謗佛自損，為是須遮。「莫使異」等，止其所傳。傳",
    "T38n1776_02b:0459a27": "謗損他，故復須止。人有邪正，邪聞毀謗，是以",
    "T38n1776_02b:0459a28": "誡之。莫使異人聞此麁言說疾謗故，名之為",
    "T38n1776_02b:0459a29": "麁。正聞嚙𠸍亦須誡約，故言「勿令大威德天",
    "T38n1776_02b:0459b01": "他方菩薩得聞斯語」。「轉輪聖」下是第三段以",
    "T38n1776_02b:0459b02": "理教示。「轉輪聖王以少福故尚得無疾」，舉劣",
    "T38n1776_02b:0459b03": "況勝。「豈況如來無量福」等，辨勝過劣。此第二",
    "T38n1776_02b:0459b04": "竟，自下第三催令速去。於中有二：一、催身速",
    "T38n1776_02b:0459b05": "去；二、遮其口言。「行矣阿難」，是初段也。速捨此",
    "T38n1776_02b:0459b06": "去，名曰行矣。「勿使我」下是其後段，遮其口言。",
    "T38n1776_02b:0459b07": "「勿使我等受斯恥也」，舉過總遮。佛為也師，舉",
    "T38n1776_02b:0459b08": "世共尊。說病他誡，彼此同羞，故言勿使我等",
    "T38n1776_02b:0459b09": "受恥。「外道梵」下，辨過別遮。外道梵志舉誡謗",
    "T38n1776_02b:0459b10": "人。佛法之外別立道理，名為外道。結意求淨，",
    "T38n1776_02b:0459b11": "說為梵志。「若聞此語」，明謗所由。聞此阿難說",
    "T38n1776_02b:0459b12": "病之語，「當作是念何名為師」，明輕謗心。「自疾",
    "T38n1776_02b:0459b13": "不救而能救疾」，明輕謗言。此第三竟，自下第",
    "T38n1776_02b:0459b14": "四勅令密去。於中有三：一誡其身可密速去。",
    "T38n1776_02b:0459b15": "不密他見，不速他知，以是義故須速。二遮其",
    "T38n1776_02b:0459b16": "言，勿使人聞。三曉其心，以理正教。教中初先",
    "T38n1776_02b:0459b17": "明其所是，「非思欲」下彰其所非。「如此身」下結",
    "T38n1776_02b:0459b18": "是異非。就所是中，「諸如來身即法身」者，汎舉",
    "T38n1776_02b:0459b19": "類顯。明佛應身即是真實功德法身，又是真",
    "T38n1776_02b:0459b20": "實法性之身。如《涅槃經．金剛身品》及此下文〈見",
    "T38n1776_02b:0459b21": "阿閦品〉具廣宣說。就所非中，「非思欲身」，離分",
    "T38n1776_02b:0459b22": "段因。「佛為世尊過於三界」，離分段果。「佛身無",
    "T38n1776_02b:0459b23": "漏諸漏已盡」，離變易因，無漏不盡，謂無明地",
    "T38n1776_02b:0459b24": "佛悉盡之。「佛身無為不隨諸數」，離變易果，不",
    "T38n1776_02b:0459b25": "墮有為生滅之數，又二不墮眾生之數。所非",
    "T38n1776_02b:0459b26": "如是。「如此身者當有何疾」，結是異非。如此法",
    "T38n1776_02b:0459b27": "身乃至無為，不墮數身、諸患永無，當有何疾？上",
    "T38n1776_02b:0459b28": "來第二明教辭。自下第三阿難對佛自申己",
    "T38n1776_02b:0459b29": "闕。「時我世尊實懷慚」等，文之顛倒，若正應言",
    "T38n1776_02b:0459c01": "世尊我時實懷慚恥得無謬聽。時者，道本被呵",
    "T38n1776_02b:0459c02": "之時。我者阿難，自彰己也。言世尊者，以實告",
    "T38n1776_02b:0459c03": "佛。實懷慚等，自宣己心實懷慚恥。愧己所言，",
    "T38n1776_02b:0459c04": "愧前說病須乳言也。得無近等，疑己所聞。如",
    "T38n1776_02b:0459c05": "維摩語，佛實無病；有病須乳，得非自我近佛",
    "T38n1776_02b:0459c06": "謬聽。自下第四空中發聲諧和二家。「即聞空",
    "T38n1776_02b:0459c07": "聲」，總以標舉。時誰所出？或可是佛、或是維摩、",
    "T38n1776_02b:0459c08": "或餘大力神天所發。下別顯之。「如居士言」，印",
    "T38n1776_02b:0459c09": "維摩語，明佛真身無病是實。「但為佛」下，述阿",
    "T38n1776_02b:0459c10": "難言，明佛應病須乳不虛。「但為佛出五濁惡",
    "T38n1776_02b:0459c11": "現行斯法度脫眾生」，對前阿難謬聽之言，明聞",
    "T38n1776_02b:0459c12": "非謬。此語顛倒，若正應言但佛出於五濁惡",
    "T38n1776_02b:0459c13": "世，現行斯法為度眾生。言五濁者，如經中說：一",
    "T38n1776_02b:0459c14": "曰命濁，命報短促，謂今世人極壽百歲如是",
    "T38n1776_02b:0459c15": "等也。二眾生濁，無其人行。三煩惱濁，貪瞋癡",
    "T38n1776_02b:0459c16": "等諸結增上。四者見濁，邪見熾盛。五曰劫濁，",
    "T38n1776_02b:0459c17": "所謂飢饉、疫病、刀兵。此五盛時，名為惡世，佛",
    "T38n1776_02b:0459c18": "於是時出現於世。現行斯法度眾生者，現行有",
    "T38n1776_02b:0459c19": "病乞求之法，度眾生也。事如經說：當佛在時，",
    "T38n1776_02b:0459c20": "毘耶離城有婆羅門，邪見不信。家有乳牛，惡",
    "T38n1776_02b:0459c21": "𮗧踰人無敢近者。佛為度此婆羅門故，示言",
    "T38n1776_02b:0459c22": "有病須乳為治。阿難為佛持鉢往乞，造其門",
    "T38n1776_02b:0459c23": "下。婆羅門見，怒而問曰：「汝何所須？」阿難對曰：",
    "T38n1776_02b:0459c24": "「佛病須乳故，故來乞求。」彼聞作念：「可令自取，",
    "T38n1776_02b:0459c25": "使牛踰殺。」即語阿難：「若須搆取。」阿難言：「善。」即",
    "T38n1776_02b:0459c26": "往牛所，牛自開脚任其搆捋。牛語阿難：「願留",
    "T38n1776_02b:0459c27": "一乳，以乞我兒，餘悉奉佛。」犢子即言：「盡奉如",
    "T38n1776_02b:0459c28": "來，我食水草。」彼婆羅門在傍具見，即自悔責：",
    "T38n1776_02b:0459c29": "「我不及牛，不識福田，生此惡心。」遂於佛所深",
    "T38n1776_02b:0460a01": "敬歸信。故言現行度脫眾生行矣。「阿難取乳",
    "T38n1776_02b:0460a02": "勿慚」，對前阿難實懷慚恥勸其莫慚。勸其行",
    "T38n1776_02b:0460a03": "乞，故言行矣。勸其受乳，故曰取乳。為化行乞，",
    "T38n1776_02b:0460a04": "是聖所宜，故勸勿慚。此第四竟。「世尊維摩智",
    "T38n1776_02b:0460a05": "慧辨才為若此也」，是第五段結嘆維摩。前辭、",
    "T38n1776_02b:0460a06": "次釋、「是故」下結。上來別告十人問疾。「如是五",
    "T38n1776_02b:0460a07": "百大弟子」下，總舉餘人。當時如來一一別告，",
    "T38n1776_02b:0460a08": "備列難盡，故結集家總以通舉。",
    "T38n1776_02b:0460a09": "4 菩薩品(二末)「菩薩品」者，前品告命聲聞問疾，彼辭不堪，今",
    "T38n1776_02b:0460a10": "告菩薩。即就所告以題章目，名菩薩品。來意",
    "T38n1776_02b:0460a11": "略有三義：一前品告命聲聞問疾，彼辭不堪，",
    "T38n1776_02b:0460a12": "須告菩薩，故此品來。第二為顯維摩德高，故",
    "T38n1776_02b:0460a13": "此品來。是義云何？前品告命聲聞問疾，彰彼",
    "T38n1776_02b:0460a14": "維摩德過二乘；此品告命菩薩問疾，顯彼維",
    "T38n1776_02b:0460a15": "摩勝諸菩薩。第三為彰維摩所說，故此品來。",
    "T38n1776_02b:0460a16": "是義云何？前〈方便品〉因凡問疾，明廣維摩教",
    "T38n1776_02b:0460a17": "凡夫法；上〈弟子品〉因告聲聞，廣明維摩教聲",
    "T38n1776_02b:0460a18": "聞法；今此品中因告菩薩，復明維摩教菩薩",
    "T38n1776_02b:0460a19": "法，名顯所說。就下明教菩薩法中，義有通局，",
    "T38n1776_02b:0460a20": "局則此品明教菩薩，通則盡後〈香積佛品〉悉",
    "T38n1776_02b:0460a21": "是此會教菩薩法。就其通中，先將此品約對",
    "T38n1776_02b:0460a22": "後文辨其同異，次通科分，後別解釋。同異如",
    "T38n1776_02b:0460a23": "何？異有五種。其一義者，今此品中約對不堪，",
    "T38n1776_02b:0460a24": "彰彼維摩人德尊高；〈問疾品〉下約對所堪，顯",
    "T38n1776_02b:0460a25": "其德妙。第二義者，今此品中廣明維摩辨才",
    "T38n1776_02b:0460a26": "難敵，彰其智勝；〈問疾品〉下廣明維摩神變自",
    "T38n1776_02b:0460a27": "在，顯其通勝。第三義者，今此品中廣寄他言",
    "T38n1776_02b:0460a28": "以顯維摩解脫之德，〈問疾品〉下維摩自顯解",
    "T38n1776_02b:0460a29": "脫之德。第四義者，於此品中因告不堪，廣顯",
    "T38n1776_02b:0460b01": "維摩昔所說法；〈問疾品〉下因告所堪往彼問",
    "T38n1776_02b:0460b02": "疾，明今所說。第五義者，於此品下明教菩薩",
    "T38n1776_02b:0460b03": "所行法體，〈問疾品〉下明教菩薩修成之相。異",
    "T38n1776_02b:0460b04": "相如是。所言同者有其三種：一教人同，此品",
    "T38n1776_02b:0460b05": "與下教同菩薩。二明法同，同以菩薩所行之",
    "T38n1776_02b:0460b06": "法而為教示。三辨行同，於此品中辨行有二，",
    "T38n1776_02b:0460b07": "謂證與教。初對彌勒明其證行，謂教天子捨",
    "T38n1776_02b:0460b08": "相證實；後對餘人明其教行。〈問疾品〉下亦辨",
    "T38n1776_02b:0460b09": "此二：〈入不二門〉明其證行，餘明教行。同異如",
    "T38n1776_02b:0460b10": "是。次通科分。就下明教菩薩法中，麁分為二、",
    "T38n1776_02b:0460b11": "細分有四。麁分二者，從此訖盡〈入不二門〉，明教",
    "T38n1776_02b:0460b12": "菩薩法身因果；〈香積品〉下明教菩薩淨土因",
    "T38n1776_02b:0460b13": "果。細分四者，初對彌勒明法身果，菩提真性",
    "T38n1776_02b:0460b14": "是其果也；「先嚴」已下盡〈不二門〉明法身因；〈香",
    "T38n1776_02b:0460b15": "積品〉初明淨土果；〈香積品〉末明淨土因，修十",
    "T38n1776_02b:0460b16": "修八是其也。通科如是。次別解釋。於此品",
    "T38n1776_02b:0460b17": "中所告眾多，告前四人隨別具列，「如是諸菩",
    "T38n1776_02b:0460b18": "薩各各向」下，總舉餘者。就前別中，先告彌勒",
    "T38n1776_02b:0460b19": "明法身果。彌勒是姓，此翻名慈，字阿逸多，此",
    "T38n1776_02b:0460b20": "云無勝，是彼波羅捺輔相之子。彌勒初生具",
    "T38n1776_02b:0460b21": "諸相好，波羅捺王名梵摩達，聞其生已福相",
    "T38n1776_02b:0460b22": "過人，恐為國患，規欲危害，遂從其父索以瞻",
    "T38n1776_02b:0460b23": "之。父知王心，即答王言：「外家將去。」迴至家中，",
    "T38n1776_02b:0460b24": "尋即遣人送南天竺波婆離國外家養之。彌",
    "T38n1776_02b:0460b25": "勒外舅姓波婆離，有髮紺色，手摩膝相，聰慧",
    "T38n1776_02b:0460b26": "博達為世師首，以己所知用教。彌勒七歲從",
    "T38n1776_02b:0460b27": "之受學，一日所習多餘歷年，未久知盡。其舅",
    "T38n1776_02b:0460b28": "為顯彌勒之德，自家欲設無遮大會寄以顯之。",
    "T38n1776_02b:0460b29": "己家物少，遣二弟子往彌勒家取索財物。其二",
    "T38n1776_02b:0460c01": "弟子中路聞佛始出於世，迴道觀之，二人是時",
    "T38n1776_02b:0460c02": "為虎所食，乘向佛善同生天上，使遂不達。彼",
    "T38n1776_02b:0460c03": "波婆離久待不得，率家所有施設其會。會滿七",
    "T38n1776_02b:0460c04": "日，最後有一婆羅門來，財食俱盡竟無所得，",
    "T38n1776_02b:0460c05": "便大瞋忿，語波婆離：「要以神呪破碎汝頭令",
    "T38n1776_02b:0460c06": "為七分。」波婆離聞極愁惱。前二弟子往生天",
    "T38n1776_02b:0460c07": "者，遙見師愁空中問之：「師何故然？」時波婆離",
    "T38n1776_02b:0460c08": "具說所為以答二天。即問之言：「天為是誰，而",
    "T38n1776_02b:0460c09": "來見問？」天具答之而告之曰：「佛已出世，何不",
    "T38n1776_02b:0460c10": "往見。徒憂何益？」彼波婆離先讀讖書知佛出，",
    "T38n1776_02b:0460c11": "聞其所告，即遣彌勒將十六人往驗是非，教其",
    "T38n1776_02b:0460c12": "觀佛三十二相八十種好具足以不，并教屏",
    "T38n1776_02b:0460c13": "處心念為問：「我師是誰？年今幾許？身有幾相？」",
    "T38n1776_02b:0460c14": "彌勒受教，往彼驗之。見佛相好明了具足，心",
    "T38n1776_02b:0460c15": "念為問，如問具答。彌勒于時與十六人從佛",
    "T38n1776_02b:0460c16": "出家，彼十六人即成羅漢，彌勒一人不取漏",
    "T38n1776_02b:0460c17": "盡願求佛道。如來爾時即為授記，說其次身",
    "T38n1776_02b:0460c18": "上生率，畢天壽已下生閻浮成得佛道。成道",
    "T38n1776_02b:0460c19": "之相如經具說。佛今告之，先告、後辭。辭中初",
    "T38n1776_02b:0460c20": "先明己不堪，「所以」下釋，「故我」下結。釋中「所以」",
    "T38n1776_02b:0460c21": "徵前起後。下正辨之，辨中有三：一、舉昔被呵",
    "T38n1776_02b:0460c22": "由緣。二、「時維摩」下，彰彼維摩教呵之辭。三、「世",
    "T38n1776_02b:0460c23": "尊維摩說是法」下，明教呵益。初中「憶昔」，舉被",
    "T38n1776_02b:0460c24": "呵時。「為兜率王及其眷屬說不退地」，彰被呵",
    "T38n1776_02b:0460c25": "事。由佛記說，彌勒捨身當生兜率，故兜率天",
    "T38n1776_02b:0460c26": "王與諸眷屬數來請法。彼於一時來問地行，",
    "T38n1776_02b:0460c27": "彌勒為說。淨心已上名不退地，亦可名彼種",
    "T38n1776_02b:0460c28": "姓已上為不退地。是位趣地之行名為地行，",
    "T38n1776_02b:0460c29": "亦可問其成地之行名為地行。彼天隨相問",
    "T38n1776_02b:0461a01": "修成義，彌勒為說，說相覆實，為是被呵。自下",
    "T38n1776_02b:0461a02": "第二維摩教呵。何故須然？為使諸天捨修入",
    "T38n1776_02b:0461a03": "證，故須教呵。「來謂」，總舉。下別顯之，別文之中",
    "T38n1776_02b:0461a04": "初呵後教，從初乃至「亦無退」者，是呵辭也，呵",
    "T38n1776_02b:0461a05": "令相捨；「彌勒當令此諸天子捨分別」下，是教",
    "T38n1776_02b:0461a06": "辭也，教令證實。就前呵中，寄就彌勒，難破授",
    "T38n1776_02b:0461a07": "記得菩提義，類明一切悉無所得。於中有二：",
    "T38n1776_02b:0461a08": "一、難破彌勒授一生記得菩提義。二、「是故彌",
    "T38n1776_02b:0461a09": "勒無以此法誘天子」下，總以結呵。前中初先",
    "T38n1776_02b:0461a10": "舉其所得，「為用何」下破以顯無。舉所得中，言",
    "T38n1776_02b:0461a11": "「彌勒」者，告命其人。「世尊授」等，舉其所得。「授仁",
    "T38n1776_02b:0461a12": "記」者，行因剋果。定得不失，如心記物堅念不",
    "T38n1776_02b:0461a13": "失，故名為記。聖記示人，目之為授。言「一生」者，",
    "T38n1776_02b:0461a14": "人中得記，捨此身已上生兜率，後生人間然",
    "T38n1776_02b:0461a15": "後成佛。中間隔彼兜率一報，故名一生。問曰：",
    "T38n1776_02b:0461a16": "若使上生兜率、後生人間方始作佛，即是二生，",
    "T38n1776_02b:0461a17": "何故言一？釋言：此生，聖說不定。依龍樹論說：",
    "T38n1776_02b:0461a18": "此彌勒以為三生，現身為受竟癡去不論，後",
    "T38n1776_02b:0461a19": "生人間即是佛身故亦不數，為是言一。問曰：",
    "T38n1776_02b:0461a20": "若使一生天上後生人間而得成佛名一生",
    "T38n1776_02b:0461a21": "者，有須陀洹一生天上人間而涅槃者，十四",
    "T38n1776_02b:0461a22": "生中幾生所攝？釋言：此十四生中名為二生。",
    "T38n1776_02b:0461a23": "若爾，彌勒亦應同彼，何得言一？釋言：應齊而",
    "T38n1776_02b:0461a24": "說異者，以其所望不同故爾。彼須陀洹望於",
    "T38n1776_02b:0461a25": "身盡餘涅槃，故受兩身，即是二生。如彌勒等，",
    "T38n1776_02b:0461a26": "望於佛身，後生人間即是佛身，對彼身故偏",
    "T38n1776_02b:0461a27": "名兜率一報為一。言「得阿耨三菩提」者，汎解",
    "T38n1776_02b:0461a28": "有二：一真、二應。實行相應名之為真，八相現",
    "T38n1776_02b:0461a29": "成說以為應。此應與真得處不定，若論其成",
    "T38n1776_02b:0461b01": "得處有三：一、入種姓地名得菩提，如《涅槃》說：",
    "T38n1776_02b:0461b02": "須陀洹人八萬劫到，乃至辟支十千劫到，到",
    "T38n1776_02b:0461b03": "六菩提。當知此等名至種姓為到菩提。二、入",
    "T38n1776_02b:0461b04": "初地名得菩提，如《法華論》說。彼釋《法華．分別",
    "T38n1776_02b:0461b05": "功德品》所言八生乃至一生得菩提者，所謂得",
    "T38n1776_02b:0461b06": "於初地證智。三、至後際名得菩提，義在可知。",
    "T38n1776_02b:0461b07": "或分為五，如《大品》說：一、發心菩提，在於無量生",
    "T38n1776_02b:0461b08": "死海中發菩提心，位在善趣。二、伏心菩提，深",
    "T38n1776_02b:0461b09": "伏煩惱，位分在於種姓已上、伏忍位中。三、明",
    "T38n1776_02b:0461b10": "菩提，修習明慧，位分在於初地已上。四、出到",
    "T38n1776_02b:0461b11": "菩提，出離有無，到無生忍，位分在於七地已",
    "T38n1776_02b:0461b12": "上。五、無上菩提，究竟窮極，位在佛果。隨別細",
    "T38n1776_02b:0461b13": "分可亦眾多。若論應成，種性已上一切堪能。",
    "T38n1776_02b:0461b14": "若依《華嚴》，賢首位中亦能八相不成正覺。今此",
    "T38n1776_02b:0461b15": "所論，是應成也，八相成佛名得菩提。下對破",
    "T38n1776_02b:0461b16": "之，文別有四：一、就事相有生法中難破有得；",
    "T38n1776_02b:0461b17": "二、「若以無生得授記」下，就其遣事無生法中難",
    "T38n1776_02b:0461b18": "破有得；三、「為從如生得授記」下，約就真法緣",
    "T38n1776_02b:0461b19": "起生滅難破有得；四、「一切生皆如」已下，約就",
    "T38n1776_02b:0461b20": "真性平等義中難破有得。此四分中，言有隱",
    "T38n1776_02b:0461b21": "顯。初段之中偏破得記，第二分中難破得記",
    "T38n1776_02b:0461b22": "及得菩提，第三段中偏破難得記，第四分中",
    "T38n1776_02b:0461b23": "難破得記及得菩提。初中有二：第一、約就三",
    "T38n1776_02b:0461b24": "世之生難破得記；二、「如佛說」下，舉彼同時同",
    "T38n1776_02b:0461b25": "體四相明生無性，成無得記。前中初言「為用",
    "T38n1776_02b:0461b26": "何生得授記乎」，總以徵責。言「過去耶未來耶」",
    "T38n1776_02b:0461b27": "等，隨世別定。進退不定，是以言耶。「若過去」下，",
    "T38n1776_02b:0461b28": "隨世別難。若過去生而得記者，過去已滅，依",
    "T38n1776_02b:0461b29": "何得記？若未來生而得記者未來未至。依何",
    "T38n1776_02b:0461c01": "得記。若現在生而得記者，現生不住，云何得",
    "T38n1776_02b:0461c02": "記？暫現即滅，時無逕停，故曰不住。生既不住，",
    "T38n1776_02b:0461c03": "何誰待記而得受乎？舉下次舉彼同體四相",
    "T38n1776_02b:0461c04": "明生無性，成無得記。「如佛所說，比丘汝今即",
    "T38n1776_02b:0461c05": "時生」，等舉佛昔言。言四相有三：一前後四相。",
    "T38n1776_02b:0461c06": "有為之法一剎那頃，初生、次住、終異、後滅。二",
    "T38n1776_02b:0461c07": "是同時別體四相。有為法邊別有非色非心",
    "T38n1776_02b:0461c08": "生相能生諸法，乃至別有滅相滅法。三是",
    "T38n1776_02b:0461c09": "同時同體四相。《如起信論》及此經說。是義",
    "T38n1776_02b:0461c10": "云何？有為諸法相有體無，猶如幻化陽炎水",
    "T38n1776_02b:0461c11": "等。於此法中相有名生、虛無稱滅。相有名生，",
    "T38n1776_02b:0461c12": "生非滅前；虛無稱滅，滅非生後。即此生滅幻",
    "T38n1776_02b:0461c13": "法像立，說之為住。又此幻法各守自相，亦名",
    "T38n1776_02b:0461c14": "為住。故《地持》言：以性自故，名之為住。此住",
    "T38n1776_02b:0461c15": "非是生滅之外。彼生與滅義門各異，名之為",
    "T38n1776_02b:0461c16": "異。又異真諦性實之法亦名為異，又異情實",
    "T38n1776_02b:0461c17": "亦名為異。此異亦非生滅等外。以四相同時",
    "T38n1776_02b:0461c18": "同體，故佛宣說比丘汝今即時亦生亦老亦",
    "T38n1776_02b:0461c19": "滅，以同體故。就餘三相義說為生，餘三之外",
    "T38n1776_02b:0461c20": "無別生性。生無性故，生即無生，遣誰得記？乃",
    "T38n1776_02b:0461c21": "至就餘三相說滅，滅無別性。滅無性故，滅即",
    "T38n1776_02b:0461c22": "無滅，說誰得記？是故畢竟無受記者。自下第",
    "T38n1776_02b:0461c23": "二次就無生難破得記得菩提義。何故須然？",
    "T38n1776_02b:0461c24": "恐彼彌勒生處被徵於無，虛立有得義，故就",
    "T38n1776_02b:0461c25": "難之。「若以無生得授記」者，逆取所立。道言「無",
    "T38n1776_02b:0461c26": "生即正位」者，立其道理。所謂即是真帝正位，",
    "T38n1776_02b:0461c27": "非行正位。與住中說「是法住於法位」相似。於",
    "T38n1776_02b:0461c28": "正位中，亦無得記、無得菩提，約理破得。「云何",
    "T38n1776_02b:0461c29": "彌勒授一生記」，就理法呵。自下第三約就真",
    "T38n1776_02b:0462a01": "法緣起生滅難破得記。真法體同名之為如。",
    "T38n1776_02b:0462a02": "如隨妄情集起生滅、隨妄起染名之為生，淨",
    "T38n1776_02b:0462a03": "隱稱滅。又隨對治淨起名生，染息云滅。緣起",
    "T38n1776_02b:0462a04": "之生，非生為生，生則無生。緣起之滅，非滅為",
    "T38n1776_02b:0462a05": "滅，滅則無滅。如人夜闇見繩為蛇，蛇起名生，",
    "T38n1776_02b:0462a06": "生則無生；至明蛇滅，滅則無滅。生滅既無，依",
    "T38n1776_02b:0462a07": "何說得？文中初先進退兩定，「為從如生」是一",
    "T38n1776_02b:0462a08": "定也；「為從如滅」是二定也。依如生滅而受佛",
    "T38n1776_02b:0462a09": "記，故說為從。進退不定，故竝稱耶。下就難之。",
    "T38n1776_02b:0462a10": "「若以如生得受記者」，舉前所定。如無有生，以理",
    "T38n1776_02b:0462a11": "難破。「若以如滅得受記者」，牒後所定。如無有",
    "T38n1776_02b:0462a12": "滅，以理難破。如非生滅，非生為生，生則無生；",
    "T38n1776_02b:0462a13": "非滅為滅，滅則無滅，故曰無矣。生滅既無，依",
    "T38n1776_02b:0462a14": "何得記？自下第四約就真性平等義中難破",
    "T38n1776_02b:0462a15": "偏得。真性一如，凡聖平等。凡於如中既無所",
    "T38n1776_02b:0462a16": "得，彌勒如中何獨有得？文中三番：初之一番",
    "T38n1776_02b:0462a17": "難破得記，後之兩番難破得果。難得記中，先",
    "T38n1776_02b:0462a18": "明凡聖一切皆如，次破偏得，「所以」下釋。前",
    "T38n1776_02b:0462a19": "「一切眾生如」者，凡人如也。如性緣起集成眾",
    "T38n1776_02b:0462a20": "生，攝相歸本故眾生如。「法亦如」者，通明凡聖",
    "T38n1776_02b:0462a21": "二法如也。如性緣起集成諸法，攝之從本故",
    "T38n1776_02b:0462a22": "性亦如。「眾聖乃至彌勒如」者，聖人如也。如性",
    "T38n1776_02b:0462a23": "緣起集成眾聖，攝之從本故聖皆如。如水作",
    "T38n1776_02b:0462a24": "波，波即是水；如金作器，器還是金，此等亦爾。",
    "T38n1776_02b:0462a25": "次就設難。言「若彌勒得受記者」，舉其所取。「一",
    "T38n1776_02b:0462a26": "切眾生亦應受記」，將凡類徵。下釋難意。「所以」，",
    "T38n1776_02b:0462a27": "徵問。我有何以言「彌勒得眾生亦得」？下對釋",
    "T38n1776_02b:0462a28": "之。「如者不二不異」義故。如無彼此故曰不二，如",
    "T38n1776_02b:0462a29": "無勝劣故言不異。如不異故，彌勒如中有得受",
    "T38n1776_02b:0462b01": "記，眾生如中亦應得記。眾生如中無生得記，",
    "T38n1776_02b:0462b02": "彌勒如中有何所得？下破得果，於中先破得",
    "T38n1776_02b:0462b03": "菩提義，後破彌勒得涅槃義。前中「彌勒得菩",
    "T38n1776_02b:0462b04": "提」者，舉其所立。「一切眾生皆亦應得」，將凡類",
    "T38n1776_02b:0462b05": "徵。下釋難意。「所以」，徵問。我有何以言「彌勒得",
    "T38n1776_02b:0462b06": "應生亦得」？下對釋之。一切眾生即菩提相，與",
    "T38n1776_02b:0462b07": "彌勒同，故彌勒得眾生亦得。菩提體相，如下",
    "T38n1776_02b:0462b08": "文說「寂滅是菩提，滅諸相故。不觀是菩提，離",
    "T38n1776_02b:0462b09": "諸緣故。不行是菩提，無憶念故。」如是一切此",
    "T38n1776_02b:0462b10": "菩提性緣起集成。集成生死眾生，攝緣從實，故",
    "T38n1776_02b:0462b11": "一切生即是菩提。彌勒實性即是菩提，彌勒有",
    "T38n1776_02b:0462b12": "得；眾生實性即是菩提，亦應有得。眾生實性",
    "T38n1776_02b:0462b13": "即是菩提，於菩提中無眾生相、無眾生得；彌",
    "T38n1776_02b:0462b14": "勒實性即是菩提，此菩提中何處得有？「彌勒",
    "T38n1776_02b:0462b15": "能得」下，破彌勒得涅槃義。言「若彌勒得滅度者」，",
    "T38n1776_02b:0462b16": "舉其所取。「一切眾生亦當滅度」，將凡類徵。滅",
    "T38n1776_02b:0462b17": "度，外國名為涅槃。下釋難意。「所以」，徵問。我有",
    "T38n1776_02b:0462b18": "何以「彌勒得滅眾生亦得」？下對釋之。佛知眾",
    "T38n1776_02b:0462b19": "生畢竟寂滅，即涅槃相不復更滅，與彌勒同，故",
    "T38n1776_02b:0462b20": "彌勒得眾生亦得。涅槃體相，如上文說。本自",
    "T38n1776_02b:0462b21": "不然，今亦不滅，是涅槃義。又復如彼《地經》中",
    "T38n1776_02b:0462b22": "說：自性常寂，不滅不生，是涅槃義。又復如彼",
    "T38n1776_02b:0462b23": "《涅槃》中說：大般涅槃本自有之，非適今也。非",
    "T38n1776_02b:0462b24": "實非虛、非生非作、非一非異、非去來今、非因非",
    "T38n1776_02b:0462b25": "果。此亦即是《勝鬘經》中一苦滅諦。經自釋言：",
    "T38n1776_02b:0462b26": "非壞法故名為苦滅。言苦滅者，無始無作、無",
    "T38n1776_02b:0462b27": "起無盡、離盡常住、自性清淨離一切惱，是其苦",
    "T38n1776_02b:0462b28": "滅。此涅槃性，緣起集成生死眾生；泯相即實，",
    "T38n1776_02b:0462b29": "故一切生即涅槃相。此是體相，非標相矣。於",
    "T38n1776_02b:0462c01": "此法性涅槃之中，從來無有眾生之相可以息",
    "T38n1776_02b:0462c02": "滅，是故說言不復更滅。無生可滅是滅之極，",
    "T38n1776_02b:0462c03": "故云畢竟。此理常定，唯佛乃覺，故說佛知。此",
    "T38n1776_02b:0462c04": "涅槃性，眾生彌勒其理一也。滅既不殊，彌勒",
    "T38n1776_02b:0462c05": "有得，眾生同之亦應有得。然此法性涅槃之",
    "T38n1776_02b:0462c06": "中，畢竟無生得於涅槃，彌勒同之，何得可在，",
    "T38n1776_02b:0462c07": "偏說有得？問曰：涅槃是佛果德，至果始有，云",
    "T38n1776_02b:0462c08": "何宣說一切眾生即涅槃乎？解義有三：一就",
    "T38n1776_02b:0462c09": "緣說緣。斷生死已，別得涅槃，是故經中宣說",
    "T38n1776_02b:0462c10": "涅槃以為互無。二約緣論實。轉生死體以為",
    "T38n1776_02b:0462c11": "涅槃，故說涅槃為了因果。三就實論實。生死",
    "T38n1776_02b:0462c12": "之體即是涅槃，不待遷轉。譬如闇夜見繩為",
    "T38n1776_02b:0462c13": "蛇，明眼觀之蛇即是繩，豈待遷轉？故經說言：",
    "T38n1776_02b:0462c14": "大般涅槃本自有之。又論亦言：自性常寂，非",
    "T38n1776_02b:0462c15": "先有染後時離矣。今此所論，義當後門。又約",
    "T38n1776_02b:0462c16": "人論，人有凡聖，凡聖一體。據凡望聖，聖為惑",
    "T38n1776_02b:0462c17": "隱，與後顯時淨德為本，說為佛性及涅槃性，不",
    "T38n1776_02b:0462c18": "名為佛、不名涅槃。據佛望彼眾生之體，從來",
    "T38n1776_02b:0462c19": "常淨，無惑隱覆、不須更滅，是故本來即是涅",
    "T38n1776_02b:0462c20": "槃。今此所論，據佛望之，故說佛知即涅槃矣。",
    "T38n1776_02b:0462c21": "上來第一廣破有得。自下第二總以結呵。「是",
    "T38n1776_02b:0462c22": "故彌勒無以此法誘天子」者，約前正呵。是前",
    "T38n1776_02b:0462c23": "彌勒無所得故，無以隨相修得之法誘諸天",
    "T38n1776_02b:0462c24": "子。「實無發者亦無退者」，辨理重呵。於理無人，",
    "T38n1776_02b:0462c25": "故無發者。「亦無退者」，上來呵竟。下次教之。「彌",
    "T38n1776_02b:0462c26": "勒當令此諸天子捨於分別菩提之見」，總以教",
    "T38n1776_02b:0462c27": "勸。「所以」下釋。初先徵問。菩提見好，有何所以",
    "T38n1776_02b:0462c28": "須捨？下對釋之。是中應先釋菩提義，然後釋",
    "T38n1776_02b:0462c29": "文，義如別章。文中初言「菩提不可身得心得」，",
    "T38n1776_02b:0463a01": "略開二門。「寂滅」下廣，「無比」下結。前開門中，云",
    "T38n1776_02b:0463a02": "何不可身得心得？菩提真性妙寂離相，五情不",
    "T38n1776_02b:0463a03": "及故叵身得，意緣不至故叵心得。又復有身",
    "T38n1776_02b:0463a04": "則非菩提，無身方是，故叵身得。有心則非，無",
    "T38n1776_02b:0463a05": "心方是，故叵心得。問曰：經說佛得菩提，云何",
    "T38n1776_02b:0463a06": "叵得？釋言：世俗文字之數言佛得之，理實得",
    "T38n1776_02b:0463a07": "時亦無得者。何故而然？菩提之外無有我人，",
    "T38n1776_02b:0463a08": "說誰能得？我人既無，亦無人外菩提可證，故",
    "T38n1776_02b:0463a09": "無所得。不見我人異菩提時，方名究竟窮到",
    "T38n1776_02b:0463a10": "菩提，故復名得。我人既然，身心亦爾。菩提之",
    "T38n1776_02b:0463a11": "外無別身心，故無能得。身心既無，亦無身心",
    "T38n1776_02b:0463a12": "二種之外別有菩提可修可證，故無所得。不",
    "T38n1776_02b:0463a13": "見身心異菩提時，方名究竟真到菩提，故亦",
    "T38n1776_02b:0463a14": "名得。良以立身立心不得，故須捨於得菩提",
    "T38n1776_02b:0463a15": "見。次廣釋之。於中先明不可心得。「不會」已下，",
    "T38n1776_02b:0463a16": "廣顯不可身得之義。前明不可心得之中有",
    "T38n1776_02b:0463a17": "十四句，初十三句體寂離相即是自德，末後",
    "T38n1776_02b:0463a18": "一句智用明了即是利他。前十三中，初十明",
    "T38n1776_02b:0463a19": "離能緣心相，後三明離所緣法相。前十句中，",
    "T38n1776_02b:0463a20": "初七離相，後三即實。前離相中，初句為總，次",
    "T38n1776_02b:0463a21": "二顯成二復為本，後四釋成。就初總中，「寂滅",
    "T38n1776_02b:0463a22": "是菩提」，列其名字。「滅諸相故」，釋顯寂義。滅有",
    "T38n1776_02b:0463a23": "二種：一者性滅，於實本無；二對治滅，見實始",
    "T38n1776_02b:0463a24": "離。由見實故，達妄本無，後更不生，故滅諸相。",
    "T38n1776_02b:0463a25": "下諸句中，離相齊爾。次下兩句，不觀、不行顯",
    "T38n1776_02b:0463a26": "前總寂。於中初句明無觀解、後無行修。前無",
    "T38n1776_02b:0463a27": "解中，「不觀」列名，妄相緣觀，於真本無，故曰不",
    "T38n1776_02b:0463a28": "觀。又證除捨，亦名不觀，離緣釋也。觀解緣理，",
    "T38n1776_02b:0463a29": "名之為緣；於真本無，稱之為離。又證除捨，亦",
    "T38n1776_02b:0463b01": "名為離。明無行中，「不行」列名，緣修諸度，名之",
    "T38n1776_02b:0463b02": "為行，於真本無，故曰不行。又證除捨，亦名不",
    "T38n1776_02b:0463b03": "行。「無憶」釋之。諸行皆由憶念而起，以無憶念",
    "T38n1776_02b:0463b04": "所以不行。次下四句，釋顯向前不觀、不行。於",
    "T38n1776_02b:0463b05": "中前二釋成不觀，後之兩句顯成不行。釋不",
    "T38n1776_02b:0463b06": "觀中，初離見解，後除妄相，明不見本。前離見",
    "T38n1776_02b:0463b07": "中，「斷」是列名，「捨見」釋也。觀解推求名之為見，",
    "T38n1776_02b:0463b08": "於真本無名之為捨，又證除離亦名為捨。",
    "T38n1776_02b:0463b09": "後離妄中，「離」是列名，「離妄」釋也。妄識體虛名",
    "T38n1776_02b:0463b10": "為妄相，於真本無名之為離。又證除捨亦",
    "T38n1776_02b:0463b11": "名為離。釋不行中，初句離願，無行方便；後句",
    "T38n1776_02b:0463b12": "離貪；無行所趣。前離願中；「障」是列名，「障願」釋",
    "T38n1776_02b:0463b13": "也。求行之心名為願，證實不起名之為障。後",
    "T38n1776_02b:0463b14": "離貪中，「不入」列名，「無貪」釋也。以無貪著故無",
    "T38n1776_02b:0463b15": "所入。一釋如是。復有異義：前諸句中，「寂滅」是",
    "T38n1776_02b:0463b16": "總，餘句是別。別中初二明離淨相，不觀離解、",
    "T38n1776_02b:0463b17": "不行離行，後四離染。於中前二明其離見，後",
    "T38n1776_02b:0463b18": "二離愛。前離見中，「斷是菩薩斷諸見」者，離事",
    "T38n1776_02b:0463b19": "識中五見心也。「離是菩提離妄相」者，離妄識",
    "T38n1776_02b:0463b20": "也。後離愛中，「障是菩提障諸願」者，離貪所起",
    "T38n1776_02b:0463b21": "思求心也。「不入菩提無貪著」者，離願根本貪",
    "T38n1776_02b:0463b22": "愛心也。上來離相，下明即實。「順」是列名，「順如」",
    "T38n1776_02b:0463b23": "釋也。空理是如，如與菩提同體義分，同體不",
    "T38n1776_02b:0463b24": "亦故曰為順。「住」是列名，「住性」釋也。有是法",
    "T38n1776_02b:0463b25": "性，法性菩提同體義分，同體相應故名為住。",
    "T38n1776_02b:0463b26": "「至」是列名，「至實」釋也。非有無性是其實際，實",
    "T38n1776_02b:0463b27": "際菩提同體義分，同體無障稱之為至。上來",
    "T38n1776_02b:0463b28": "明離能緣心相，下三明離所緣法相。於中初",
    "T38n1776_02b:0463b29": "句明其離相，第二即實，第三體常。初中「不二」",
    "T38n1776_02b:0463c01": "列其名字。若有所緣，對心說二；所緣既無，不",
    "T38n1776_02b:0463c02": "可將之對心說二，故曰不二。「離意法故」釋顯",
    "T38n1776_02b:0463c03": "其相。意是意根，法是法塵，是二俱離，故無二",
    "T38n1776_02b:0463c04": "矣。第二句中，「等」是列名，「等空」釋也。空與菩提",
    "T38n1776_02b:0463c05": "同體義分，同體相稱故名為等。第三句中，「無",
    "T38n1776_02b:0463c06": "為」列名，體常不變故曰無為。「無生住滅」釋顯",
    "T38n1776_02b:0463c07": "其相。上來諸句明其離相，菩提體寂，即是自",
    "T38n1776_02b:0463c08": "德。下彰用明了，即是利他。「知」是列名，「了",
    "T38n1776_02b:0463c09": "生」釋也。佛智明淨，眾生心行佛智中現，故說",
    "T38n1776_02b:0463c10": "為了。非有所緣，名為了矣。上來廣明不可心",
    "T38n1776_02b:0463c11": "得，下次廣前不可身得。句別有九：前二為門，",
    "T38n1776_02b:0463c12": "後七釋成。前二門中，初句離果，後句離因。前",
    "T38n1776_02b:0463c13": "離果中，「不會」列名。無有根塵和合生識，故曰",
    "T38n1776_02b:0463c14": "不會。「諸入不會」釋顯其相。六根六塵相順名",
    "T38n1776_02b:0463c15": "入。又入是處，六根六塵生識之處，故名為入。",
    "T38n1776_02b:0463c16": "合會生識，故名為會。於真本無，故入不會。又",
    "T38n1776_02b:0463c17": "證除捨，故入不會。後離因中，「不合」列名。煩惱",
    "T38n1776_02b:0463c18": "諸結和合生，名之為合；於真本無，故曰不合。",
    "T38n1776_02b:0463c19": "又證除捨，亦名不合。「離煩惱習」釋顯其相。斷",
    "T38n1776_02b:0463c20": "除正使，名離煩惱。殘氣亦盡，故離其習。後七",
    "T38n1776_02b:0463c21": "句中，初之三句釋成不會，後之四句釋成不",
    "T38n1776_02b:0463c22": "合。前三句中，初句離相，後二離性。前離相中，",
    "T38n1776_02b:0463c23": "「無處」列名。身報永亡，形無所在，故曰無處。「無",
    "T38n1776_02b:0463c24": "釋」也。後無性中，前無定名，後無定體。無定名",
    "T38n1776_02b:0463c25": "中，「假名」列名。真德無名，假以名顯，故曰假名。",
    "T38n1776_02b:0463c26": "「名空」釋也。假有實無，故曰名空。無定體中，「如",
    "T38n1776_02b:0463c27": "化」列名。諸德同時緣起相成，非有為有，有則",
    "T38n1776_02b:0463c28": "非有其猶幻化，故曰如化。「無取捨故」釋顯其",
    "T38n1776_02b:0463c29": "相。似如化故，法非定有，所以無取；亦非定無，",
    "T38n1776_02b:0464a01": "所以無捨。是義云何？以別分總，諸德皆空，所",
    "T38n1776_02b:0464a02": "以無取；攝別成總，諸德斯有，是以無捨。就後",
    "T38n1776_02b:0464a03": "四句成不合中，第一明其寂定除亂、第二明",
    "T38n1776_02b:0464a04": "其淨慧離染，此前兩句明離惑體；三離能取",
    "T38n1776_02b:0464a05": "明無惑因、四離所取明無惑緣。就初句中，「不",
    "T38n1776_02b:0464a06": "亂」列名，「常靜」釋也。體寂無為，故曰不亂。第二",
    "T38n1776_02b:0464a07": "句中，「善寂」列名，不起染過故曰善寂。「性淨」釋",
    "T38n1776_02b:0464a08": "也，證實及望從來無染，故曰性淨。又本法",
    "T38n1776_02b:0464a09": "性，從緣始淨，亦名性淨。第三句中，「無取」列名，",
    "T38n1776_02b:0464a10": "遠離妄識能緣心斷，故曰無取。「離緣」釋也。攀",
    "T38n1776_02b:0464a11": "者是手，緣者是足，心法取境似手似足，故曰",
    "T38n1776_02b:0464a12": "攀緣；於真本無，稱之為離。又證除捨，亦名為",
    "T38n1776_02b:0464a13": "離。第四句中，「無異」列名，第一義中無差別相，",
    "T38n1776_02b:0464a14": "故曰不異。「法等」釋也，世法參差於理如等，故",
    "T38n1776_02b:0464a15": "曰法等，等取故無異。上來別釋。下䨥結嘆。",
    "T38n1776_02b:0464a16": "「無比菩提無可喻」者，結前不可以身得也。過",
    "T38n1776_02b:0464a17": "世色相不可比況，故身不得；「微妙菩提法難",
    "T38n1776_02b:0464a18": "知」者，結前不可以心得也。菩提性中雖具諸",
    "T38n1776_02b:0464a19": "法不可測知，故叵心得。上來第二明教呵辭。",
    "T38n1776_02b:0464a20": "「世尊維摩說是法」下，明教呵益。前辭、次釋、「故",
    "T38n1776_02b:0464a21": "我」下結。次告光嚴令往問疾。前對彌勒明菩",
    "T38n1776_02b:0464a22": "提果，下明其因。於中分別，盡此品來明其",
    "T38n1776_02b:0464a23": "行體，〈問疾品〉下顯修成相。前行體中，初對光",
    "T38n1776_02b:0464a24": "嚴明道場行，次對持世明法樂行，後對善德",
    "T38n1776_02b:0464a25": "明法施行。道場行者，菩提果德名之為道，場",
    "T38n1776_02b:0464a26": "者是其處之別稱。如治穀處名為穀場，治麥",
    "T38n1776_02b:0464a27": "之處名為麥場，亦如鬪處名為鬪場，諠戲之",
    "T38n1776_02b:0464a28": "處名為戲場。如是一切出生道處名為道場。",
    "T38n1776_02b:0464a29": "於中分別有真有應。菩提樹下得道之處名",
    "T38n1776_02b:0464b01": "為道場，是其應也；實行出生菩提功德說為",
    "T38n1776_02b:0464b02": "道場，是其真也。真有通局，第十地中有一莊",
    "T38n1776_02b:0464b03": "嚴道場三昧親生佛德，說為道場，是其局也；",
    "T38n1776_02b:0464b04": "一切行德出生菩提，斯名道場，是其通也。今",
    "T38n1776_02b:0464b05": "此所論是其真也。法樂行者，以善自娛名為",
    "T38n1776_02b:0464b06": "法樂。法施行者，以行廣齊名為法施。三中初",
    "T38n1776_02b:0464b07": "二是自利行，後一利他。自中道場是其出世",
    "T38n1776_02b:0464b08": "成熟之行，法樂地前始修之行。道場行中初",
    "T38n1776_02b:0464b09": "告光嚴，光嚴後辭。辭中初總，「所以」下釋，「故",
    "T38n1776_02b:0464b10": "我」下結。釋中有三：一、舉昔日被教由緣。二、「我",
    "T38n1776_02b:0464b11": "即為禮而問」已下，顯彼教辭。三、「說是法時五",
    "T38n1776_02b:0464b12": "百天人發菩提」下，明教利益。初中「憶昔」，舉被",
    "T38n1776_02b:0464b13": "教時。「出毘耶離維摩方入」，彰被教處。第二辭",
    "T38n1776_02b:0464b14": "中，兩請兩答。「我即為禮問言居士從何所來」，",
    "T38n1776_02b:0464b15": "是初問也。「答言吾從道場來」者，是初答也。彼",
    "T38n1776_02b:0464b16": "第十地諸三昧中，有一莊嚴道場三昧，維摩",
    "T38n1776_02b:0464b17": "今就此門以答，故言吾從道場來矣。行能生",
    "T38n1776_02b:0464b18": "果名為道場，依行向果故曰從來。「我問道場",
    "T38n1776_02b:0464b19": "何所是」者，光嚴重問。「曰」下，維摩重廣答也。「曰」",
    "T38n1776_02b:0464b20": "者，總舉酬答之辭。下別顯之，於中初先出其",
    "T38n1776_02b:0464b21": "場體。「菩薩若應波羅蜜」下，就人辨從，就人彰",
    "T38n1776_02b:0464b22": "來。前中有五：一、就心說場；二、「布施」下就行說",
    "T38n1776_02b:0464b23": "場；三、「神通」下就德說場；四「多聞」下就道說場；",
    "T38n1776_02b:0464b24": "五「刀無畏」下就果說場。諸佛果德，菩薩分成，",
    "T38n1776_02b:0464b25": "能生圓果，故亦名場，故上說佛從其十力無",
    "T38n1776_02b:0464b26": "畏等生。心中有四。「直心」列名，情無虛為故",
    "T38n1776_02b:0464b27": "名為直。「無」釋也。「發行」列名，於諸行問，起意修",
    "T38n1776_02b:0464b28": "學，名為發行。「能辨」釋也，行無中廢故能辨事。",
    "T38n1776_02b:0464b29": "「深心」列名，信樂慇至故曰深心。「增益」釋也，以",
    "T38n1776_02b:0464c01": "心慇至故增功德。「菩提心是」列其名字，標果",
    "T38n1776_02b:0464c02": "願求名菩提心。「無錯」釋也，正向菩提心無異",
    "T38n1776_02b:0464c03": "求故無錯謬。第二行中，初修六度是自利行，",
    "T38n1776_02b:0464c04": "後四無量是利他行。前自利中，「布施」列名，不",
    "T38n1776_02b:0464c05": "望報者離布施過。「持戒」列名，得願具者明戒",
    "T38n1776_02b:0464c06": "心勝。用己所持迴施眾生，名得願具，如《涅槃》",
    "T38n1776_02b:0464c07": "說。「忍辱」列名。「於諸眾生心無礙」者，釋顯其相。",
    "T38n1776_02b:0464c08": "以於眾生心無悉礙，所以能忍。「精進」列名，「不",
    "T38n1776_02b:0464c09": "懈」釋也。「禪定」列名，「心調」釋也。「智慧」列名，「現」",
    "T38n1776_02b:0464c10": "釋也。下四無量利他行中，「慈」是列名，「等生」釋",
    "T38n1776_02b:0464c11": "也。「悲」是列名，「忍疲」釋也。「喜」是列名，「悅樂」釋",
    "T38n1776_02b:0464c12": "也。「捨」是別名，「憎愛斷故」釋顯其相。第三德中，",
    "T38n1776_02b:0464c13": "初明自德，下方便等是利他德。自中，「神通」列",
    "T38n1776_02b:0464c14": "其名字，「成就六通」釋其相也。六通之義，如廣",
    "T38n1776_02b:0464c15": "別章。此應具論，此明德用。「解脫」列名，成就八",
    "T38n1776_02b:0464c16": "脫故曰解脫。「能背捨故」釋顯其相。其八解脫",
    "T38n1776_02b:0464c17": "亦名背捨，如龍樹釋：背淨五欲、捨離著心，故",
    "T38n1776_02b:0464c18": "名背捨。「義如」下，此明德體。下利他中，「方便」列",
    "T38n1776_02b:0464c19": "名。此化他智，化智善巧，故曰方便。「教化」釋也。",
    "T38n1776_02b:0464c20": "「四攝」列名。此利他行，布施、愛語、利行、同事，是",
    "T38n1776_02b:0464c21": "其四種。以此四行錄物從道，故名為攝。「攝生」",
    "T38n1776_02b:0464c22": "釋也。第四道中，初明自利，「降魔」已下明其利",
    "T38n1776_02b:0464c23": "他。前自利中，句別有八：初一是聞，次一是思，",
    "T38n1776_02b:0464c24": "次三是修，後三入證。聞思修證，一義次第，如",
    "T38n1776_02b:0464c25": "《地論》說。前三教道，後一證道。初聞慧中，「多聞」",
    "T38n1776_02b:0464c26": "列名，「如聞」釋也。第二思中，「伏心」列名，制意思",
    "T38n1776_02b:0464c27": "法故曰伏心。「正觀」釋也，於所聞法正意觀蜜。",
    "T38n1776_02b:0464c28": "第三修中，初約道品以明行修、二約四諦、三",
    "T38n1776_02b:0464c29": "約因緣，此三行門常相隨逐。「三十七品」列其",
    "T38n1776_02b:0465a01": "名字，「捨有為法」彰其行能，能治染過，故捨有",
    "T38n1776_02b:0465a02": "為。義如別章，此應具論。「諦」是列名，苦集滅道",
    "T38n1776_02b:0465a03": "是其諦也。此是道境，知此生道場。「不誑世間」",
    "T38n1776_02b:0465a04": "彰其行益。自知四諦，用度眾生，故不誑世。「緣",
    "T38n1776_02b:0465a05": "起」列名。十二因緣名為因緣，亦稱緣起，亦號",
    "T38n1776_02b:0465a06": "緣集，義如上解。此亦道場，知此生道，故曰道",
    "T38n1776_02b:0465a07": "場。「無明至死皆無盡」者，釋顯其相。菩薩知此",
    "T38n1776_02b:0465a08": "輪轉無際，故曰無盡，義如下釋。第四證中，尋",
    "T38n1776_02b:0465a09": "詮入實。詮別有三：一煩惱詮、二眾生詮、三是",
    "T38n1776_02b:0465a10": "法詮。「煩惱是場」就詮以舉，「知如實故」約詮顯",
    "T38n1776_02b:0465a11": "實。煩惱本性，真如法是，推相窮本，故知如實。",
    "T38n1776_02b:0465a12": "「眾生是場」就詮以舉，「知無我故」約詮顯實。眾",
    "T38n1776_02b:0465a13": "生本性空寂無我，尋相窮本，故知無我。此說",
    "T38n1776_02b:0465a14": "生空為無我也。「一切法是」就詮以舉，所謂五",
    "T38n1776_02b:0465a15": "陰一切諸法。「知諸法空」約詮顯實。法性本空，",
    "T38n1776_02b:0465a16": "推相窮本，故知法空。如《成實》中，生空名空，法",
    "T38n1776_02b:0465a17": "空之理說為無我。此說生空以為無我，法空",
    "T38n1776_02b:0465a18": "名空，言左右耳。上來八句是其自利，下明利",
    "T38n1776_02b:0465a19": "他。於中三句：初降眾魔、第二隨有化益餘凡、",
    "T38n1776_02b:0465a20": "三伏外道。就初德中，「降魔」列名，神通伏魔故",
    "T38n1776_02b:0465a21": "說為降。「不傾」釋也。自德牢固，不為魔動，故能",
    "T38n1776_02b:0465a22": "降之。第二德中，「三界」列名。應現三有，攝化餘",
    "T38n1776_02b:0465a23": "凡，能生菩提，故曰道場。「無所趣故」釋顯其相。",
    "T38n1776_02b:0465a24": "雖現三界，於中不著，故無所趣。第三德中，「師",
    "T38n1776_02b:0465a25": "子吼」是列其名字，能宣正法摧諸外道名師",
    "T38n1776_02b:0465a26": "子吼。「無畏」釋也，摧邪不怯，故無所畏。第五果",
    "T38n1776_02b:0465a27": "中，句別有三：初句是其對治功德。「力」等列名，",
    "T38n1776_02b:0465a28": "力是十力。言「無畏」者是，四無畏。言「不共」者，十",
    "T38n1776_02b:0465a29": "八不共。十八不共，廣如別章，此應具論。「無諸",
    "T38n1776_02b:0465b01": "過」者，釋顯其相。十力牢固對治諸魔，無畏不",
    "T38n1776_02b:0465b02": "怯對治外道，不共殊勝對治二乘，故無諸過。",
    "T38n1776_02b:0465b03": "第二是其明淨功德。「三明」列名，命宿、天眼及",
    "T38n1776_02b:0465b04": "與漏盡是其三也。「無餘礙故」釋顯其相。宿命",
    "T38n1776_02b:0465b05": "智明除先際愚，天眼智明除後際愚，漏盡智",
    "T38n1776_02b:0465b06": "明除真諦愚，故得無礙。第三是其廣知功德。",
    "T38n1776_02b:0465b07": "先列其名。菩薩心淨，故於一念知一切法。「成",
    "T38n1776_02b:0465b08": "一切智」釋顯其相。上來第一正出場體。自下",
    "T38n1776_02b:0465b09": "第二就人辨從約人說來。「菩薩若應諸波羅",
    "T38n1776_02b:0465b10": "蜜」，應前自利。「教化眾生」，應上利他。「諸有所作」，",
    "T38n1776_02b:0465b11": "順法起修。「舉足下足」，如法進止。有言：出觀名",
    "T38n1776_02b:0465b12": "舉足，入寂下足。此解不深，今正論之。乃至色",
    "T38n1776_02b:0465b13": "身舉足下足，皆從道場住於佛法，方名深矣。",
    "T38n1776_02b:0465b14": "從道場來，明其所從；住佛法矣，彰其所至。上",
    "T38n1776_02b:0465b15": "來教意。「說是法」下，明教利益。前辭、次釋、「故我」",
    "T38n1776_02b:0465b16": "下結。次告持世令往問疾。先答、後辭。辭中初",
    "T38n1776_02b:0465b17": "總，「所以」下釋，「故我」下結。釋中「所以」，徵前起後。",
    "T38n1776_02b:0465b18": "下對辨之，於中有四：一、彰己昔為魔惑亂；二、",
    "T38n1776_02b:0465b19": "「所言未」下，明維摩詰已告令知；三、「即語魔」下，",
    "T38n1776_02b:0465b20": "彰彼維摩降魔索女以法化益；四、「世尊維摩",
    "T38n1776_02b:0465b21": "有如是」下，結嘆維摩，顯己不及。初中「憶昔」，舉",
    "T38n1776_02b:0465b22": "被惑時。「住於淨室」，舉被惑處。淨室修定，故為",
    "T38n1776_02b:0465b23": "魔惑。「時魔」已下，顯被惑相。於中有四：一、魔化",
    "T38n1776_02b:0465b24": "為釋至持世所；二、持世不識，謂是帝釋，以法",
    "T38n1776_02b:0465b25": "教勸；三、魔以天女逼施持世；四、持世不受。就",
    "T38n1776_02b:0465b26": "初句中，魔如前解。言「波旬」者，此名極惡，依於",
    "T38n1776_02b:0465b27": "佛法而得善利，不念加報及欲毀壞，故曰極",
    "T38n1776_02b:0465b28": "惡。以為諸女惑亂持世，故從天女帝釋樂法",
    "T38n1776_02b:0465b29": "數往觀佛。為令持世見而生信，故魔自化狀",
    "T38n1776_02b:0465c01": "如帝釋，為以音聲惑亂持世故樂絃歌，為惑",
    "T38n1776_02b:0465c02": "持世故詣其所，詐善令信故與眷屬合掌禮",
    "T38n1776_02b:0465c03": "敬。自下第二持世謂釋以法教勸。於中初明",
    "T38n1776_02b:0465c04": "內心不識謂是帝釋，「而語」已下，口言教勸。初",
    "T38n1776_02b:0465c05": "先接引嘆其來好，故曰「善來」。「憍尸」是其帝釋",
    "T38n1776_02b:0465c06": "別稱。「雖富」已下，以法教勸。「雖富有應不當自",
    "T38n1776_02b:0465c07": "恣」，誡勸捨過。「觀無常」，教修對治。「以求善本」，勸",
    "T38n1776_02b:0465c08": "習善因，翻前自恣。「於身命財而修堅法」，教求",
    "T38n1776_02b:0465c09": "常果，翻欲無常。自下第三魔以天女逼施持",
    "T38n1776_02b:0465c10": "世。「即語我言」，總以標舉。下別顯之。言「正士」者，",
    "T38n1776_02b:0465c11": "就德以呼，持世出家受行正法，故曰正士。「受",
    "T38n1776_02b:0465c12": "萬二千女」，正勸受女。「可備掃灑」，明受所為。自",
    "T38n1776_02b:0465c13": "下第四持世不受。「我言憍尸」，告語其人。「無以",
    "T38n1776_02b:0465c14": "非法之物要我」，呵施不應。女為惑垢，名非法",
    "T38n1776_02b:0465c15": "物。比丘息惡，故曰「沙門」。從佛釋師教化出生，",
    "T38n1776_02b:0465c16": "故名「釋子」。諸女既是非法之物，莫用要我沙",
    "T38n1776_02b:0465c17": "門釋子。「此非我宜」，明受不合。此初段竟。自下",
    "T38n1776_02b:0465c18": "第二明維摩詰告己令知。「所言未語」，時也。言",
    "T38n1776_02b:0465c19": "「維摩詰」，告語人也。「來謂我」等，告語辭也。「非帝",
    "T38n1776_02b:0465c20": "釋也」，彰其所非。「是為魔來嬈固汝耳」，明其所",
    "T38n1776_02b:0465c21": "是。嬈謂嬈亂，固語固媚。自下第三明維摩詰",
    "T38n1776_02b:0465c22": "降魔索女，以法化益。於中有二：一、從魔索女；",
    "T38n1776_02b:0465c23": "二、「於是波旬告諸女」下，以女還魔。前從索女，",
    "T38n1776_02b:0465c24": "教以正法；後段還女，令傳正法。又前索女，化",
    "T38n1776_02b:0465c25": "修自利；後段還女，教修利他。又復前段化益",
    "T38n1776_02b:0465c26": "天女；後段還女，轉化餘天。初中有五：一、從魔",
    "T38n1776_02b:0465c27": "索女。「是諸女等可以與我如我應受」，可以與",
    "T38n1776_02b:0465c28": "我，明魔應施。如我應受，明己應受。維摩俗人，",
    "T38n1776_02b:0465c29": "故應受女。二、魔聞不與。於中初先內以驚懼，",
    "T38n1776_02b:0466a01": "次「念維摩將無惱我」，奪女強留名為惱我。後",
    "T38n1776_02b:0466a02": "欲隱形，維摩制之，「而不能隱」。下復盡力，維摩",
    "T38n1776_02b:0466a03": "制之，「亦不得去」。三、空聲勸捨。「即聞空聲」，總以",
    "T38n1776_02b:0466a04": "標舉。此是誰聲？當應亦是維摩所發。「波旬以",
    "T38n1776_02b:0466a05": "女與之將去」，正勸捨女。四、魔畏捨女。恐彼維",
    "T38n1776_02b:0466a06": "摩神力制已永不得去，故言畏故。悋而強捨，",
    "T38n1776_02b:0466a07": "名俛仰與。五、維摩得女，以法化益。問曰：直爾",
    "T38n1776_02b:0466a08": "化之足得，何勞從魔索得方化？女性從主，若",
    "T38n1776_02b:0466a09": "不索取，制仰從魔，難以攝化，故須索取然後",
    "T38n1776_02b:0466a10": "教法。又若維摩不索屬己，便於維摩疎礙不",
    "T38n1776_02b:0466a11": "親，難以化益，故須索取然後教法。文中有四：",
    "T38n1776_02b:0466a12": "一、總勸發心。「魔以汝等與我，今汝皆當發菩",
    "T38n1776_02b:0466a13": "提心」。二、「即隨所應而為說」下，別教發心。三、「復",
    "T38n1776_02b:0466a14": "言汝等已發意」下，總教法樂。已發道意，牒前",
    "T38n1776_02b:0466a15": "起後。言「有法樂可以自娛」，示其所欣。以法釋",
    "T38n1776_02b:0466a16": "神，名為法樂。「不應復樂五欲樂也」，教其厭所。",
    "T38n1776_02b:0466a17": "四、「天女問」下，廣教法樂。先問、後教。教中先別，",
    "T38n1776_02b:0466a18": "後總結之。別中有二：一、正教起行；二、「樂聞深」",
    "T38n1776_02b:0466a19": "下，明攝行儀。前起行中相從為三：初、「樂信佛、",
    "T38n1776_02b:0466a20": "樂欲聽法、樂供養眾」，明其翻邪歸正之行。二、",
    "T38n1776_02b:0466a21": "「樂離欲」下，明其離過對治之行。於中四句：一",
    "T38n1776_02b:0466a22": "樂離五欲、二樂觀五陰如似怨賊共相摧滅、",
    "T38n1776_02b:0466a23": "三觀四大如似毒蛇性相乖反、四觀內六入",
    "T38n1776_02b:0466a24": "如似空聚。眼等六根名為內入，空無神主。三、",
    "T38n1776_02b:0466a25": "「樂隨護」下，明修隨順趣道之行。於中初明世",
    "T38n1776_02b:0466a26": "間所行，「廣菩提」下明出世間。世間行中，「隨護",
    "T38n1776_02b:0466a27": "道意」，守菩提心，守護之相如《涅槃》說。「樂饒益」",
    "T38n1776_02b:0466a28": "下，起菩提行。起饒益生，起利他行。「樂敬養」等，",
    "T38n1776_02b:0466a29": "修自利行。自利行中，「樂敬養師」，明攝法行。「樂",
    "T38n1776_02b:0466b01": "行施」等，明造修行。修行六度出世行中，「廣菩",
    "T38n1776_02b:0466b02": "提心」，明修廣願。「樂降伏」等，明修廣行。「樂降眾",
    "T38n1776_02b:0466b03": "魔」，修利他德。下修自利。「樂斷煩惱」，明修斷德。",
    "T38n1776_02b:0466b04": "「樂淨土」等，明修行德。樂淨佛土，修淨土行，如",
    "T38n1776_02b:0466b05": "上廣說。「就相」下，起法身行。成就相好，修諸功",
    "T38n1776_02b:0466b06": "德，修起報身相好之業，如《涅槃經》及《地持》說。",
    "T38n1776_02b:0466b07": "「樂嚴道場」，修起法身，亦如上說。上來第一正",
    "T38n1776_02b:0466b08": "教起行。自下第二教攝行儀。於中合有門句",
    "T38n1776_02b:0466b09": "四對：初二一對約法辨儀。於中「樂聞深法不",
    "T38n1776_02b:0466b10": "畏」，就約教法以明學儀。「樂三脫門不樂非時」，",
    "T38n1776_02b:0466b11": "約就理法以顯學儀。空無相願是三脫門，廣",
    "T38n1776_02b:0466b12": "如別章，此應具論。雖樂觀此，不同聲聞非時",
    "T38n1776_02b:0466b13": "取證而住小果，名為不樂非時。中間兩對約",
    "T38n1776_02b:0466b14": "人辨儀，前二一對約就同學以辨學儀。「樂近",
    "T38n1776_02b:0466b15": "同學」是初句也。「於非同學心無恚礙」是後句",
    "T38n1776_02b:0466b16": "也。後二一對約就知識以辨學儀。「護惡知識」",
    "T38n1776_02b:0466b17": "是初句也，「近善知識」是後句也。約人如是。下",
    "T38n1776_02b:0466b18": "二一對約就說以辨學儀。「樂心喜淨」是離過",
    "T38n1776_02b:0466b19": "心。「樂修道品」是修善心。又心喜淨，是信樂心。",
    "T38n1776_02b:0466b20": "「樂修無量道品之法」，是廣願心。上來別竟。「是",
    "T38n1776_02b:0466b21": "為菩薩法樂」，總結。上來第一從魔索女以法",
    "T38n1776_02b:0466b22": "化益。自下第二以女還魔利益餘天。句別有",
    "T38n1776_02b:0466b23": "七：一、魔喚諸女欲共還宮；二、諸女不從；三、魔",
    "T38n1776_02b:0466b24": "喚不得，從維摩索；四、維摩與；五、諸女請問；六、",
    "T38n1776_02b:0466b25": "維摩教勸；七、天女辭去。就初段中，言「我與汝",
    "T38n1776_02b:0466b26": "俱還天宮」，天樂招引。第二諸女不從之中，言",
    "T38n1776_02b:0466b27": "「以我等與此居士」，翻前我欲與汝俱還。言「有",
    "T38n1776_02b:0466b28": "法樂我等甚樂，不樂欲樂」，翻前天宮。第三魔",
    "T38n1776_02b:0466b29": "從維摩索中，「魔言居士可捨此女」，直勸令捨。",
    "T38n1776_02b:0466c01": "「一切所有施於彼者是為菩薩」，以法勸捨。恐",
    "T38n1776_02b:0466c02": "彼不捨，故為此勸。第四維摩以女還中，「我已",
    "T38n1776_02b:0466c03": "捨已，汝便將去」，正明捨女。「令一切生法願具",
    "T38n1776_02b:0466c04": "足」，因事興願。因遂魔願用兼一切，故願一切",
    "T38n1776_02b:0466c05": "求法之願悉得具足，又願一切如法之願皆",
    "T38n1776_02b:0466c06": "悉具足。又因捨女，令於他化廣利餘天，名一",
    "T38n1776_02b:0466c07": "切生法願具足。自下第五諸女請問。「我等云",
    "T38n1776_02b:0466c08": "何止住魔宮」，此言兩解：一、就違釋。我是菩薩，",
    "T38n1776_02b:0466c09": "云何使我止住魔宮，捨我還魔？二、就順解。順",
    "T38n1776_02b:0466c10": "請維摩，我等何止住魔宮利益眾生，自下第",
    "T38n1776_02b:0466c11": "六維摩教勸。若對前違，下文名勸；若對順請，",
    "T38n1776_02b:0466c12": "下文名教。於中住文，曲有三句：第一、總舉無",
    "T38n1776_02b:0466c13": "盡燈門勸其修學。二、「無盡燈者譬如」已下，廣",
    "T38n1776_02b:0466c14": "辨其門。三、「汝等雖」下，明學有益。初中「諸姊」，告",
    "T38n1776_02b:0466c15": "發其人。彼天先生，故喚為姊。言「有法門名無",
    "T38n1776_02b:0466c16": "盡燈」，舉其法體。法從喻稱，名無盡燈。「汝等當",
    "T38n1776_02b:0466c17": "學」，勸其修習。第二句中，「無盡燈者」，牒前起後，",
    "T38n1776_02b:0466c18": "次辨、後結。辨中初明自利兼他，先喻、後合。夫",
    "T38n1776_02b:0466c19": "「一菩薩」，合前「一燈」。「開百千生」，合前喻中「然百",
    "T38n1776_02b:0466c20": "千燈」。「令發阿耨三菩提心」，合前「冥者皆明」。「於",
    "T38n1776_02b:0466c21": "其道意亦不滅盡」，合前「終明不盡」。此喻反合",
    "T38n1776_02b:0466c22": "自利兼他。「隨所說法而自增益一切善法」，他",
    "T38n1776_02b:0466c23": "利兼自。「是名」下結。下學益中，「汝等雖住，以無",
    "T38n1776_02b:0466c24": "盡燈令發心者為報佛恩」，他利兼自。令無數",
    "T38n1776_02b:0466c25": "天子天女發菩提心，是他利也。為報佛恩，是",
    "T38n1776_02b:0466c26": "兼自也。行順佛心，名報佛恩。「亦大饒益一切眾",
    "T38n1776_02b:0466c27": "生」，自利兼他。此第六竟。「爾時」已下，是第七段",
    "T38n1776_02b:0466c28": "諸女辭去。上來第三廣明維摩降魔索女以",
    "T38n1776_02b:0466c29": "法化益。「世尊維摩如是」下，大段第四結嘆維",
    "T38n1776_02b:0467a01": "摩，顯己不及。言「有如是自在神力」，結嘆向前",
    "T38n1776_02b:0467a02": "降魔之力。「智慧辨才」，結嘆向前化女之德。前",
    "T38n1776_02b:0467a03": "辭、次釋、「故我不任」結己不堪。次告善德令往",
    "T38n1776_02b:0467a04": "問疾。前告二人明自利行，此明利他。先告、後",
    "T38n1776_02b:0467a05": "辭。辭中初總，「所以」下釋，「故我」下結。釋中「所以」，",
    "T38n1776_02b:0467a06": "徵前起後。下對釋之，文別有二：一、舉昔日被",
    "T38n1776_02b:0467a07": "呵由緣；二、「時維摩」下，彰教呵辭。前中初言「憶",
    "T38n1776_02b:0467a08": "念我昔」，明被呵時。「自於父舍」，出被呵處。「設大",
    "T38n1776_02b:0467a09": "施」等，彰被呵事。由施局限，所以被呵。「前於父",
    "T38n1776_02b:0467a10": "舍」，明處局也。「設大施會供養一切乃至乞人」，",
    "T38n1776_02b:0467a11": "明由局也。是中唯供七種之人不及餘者，所",
    "T38n1776_02b:0467a12": "以是局。「期滿七日」，明時局也。局故被呵。自下",
    "T38n1776_02b:0467a13": "第二明教呵辭。「時維摩詰來入會中乃至不",
    "T38n1776_02b:0467a14": "當如汝所設」，是呵辭也。「當為法」下，是教辭也。",
    "T38n1776_02b:0467a15": "以行竝治，名為法施。法施寬廣，所以教之。",
    "T38n1776_02b:0467a16": "教中麁二，細分有四。言麁二者：一、就行修以",
    "T38n1776_02b:0467a17": "明法施；二、「我時心得清淨」已下，約就財事以",
    "T38n1776_02b:0467a18": "明法施。細分四者：一、就行修以明法施；二、「婆",
    "T38n1776_02b:0467a19": "羅門中二百人」下，明說利益；三、從「我時心得",
    "T38n1776_02b:0467a20": "淨」下，約就財事以明法施；四、「城中一」下，明法",
    "T38n1776_02b:0467a21": "施益。初中有三：第一總勸；二、「我言」下，別教修",
    "T38n1776_02b:0467a22": "習；第三、「是為法施會」下，結嘆顯勝。初中「當為",
    "T38n1776_02b:0467a23": "法施之會」，舉勝勸修。「何用財會」，舉劣勸捨。第",
    "T38n1776_02b:0467a24": "二教中，兩請兩答。「我言居士何謂法施」，是初",
    "T38n1776_02b:0467a25": "請也。「法施會者，無前無後一時供養一切眾",
    "T38n1776_02b:0467a26": "生，是名法施」，是初答也。菩薩一行無為物，一",
    "T38n1776_02b:0467a27": "一所等為一切，故無先後，一時供養一切生",
    "T38n1776_02b:0467a28": "矣。無先無後一時供養，明施頓也。供一切生，明",
    "T38n1776_02b:0467a29": "供廣也。「言何謂也」，是其後請。「謂以菩提起慈",
    "T38n1776_02b:0467b01": "心」等，是後答也。此中所辨，宗明利他。於中細",
    "T38n1776_02b:0467b02": "分，亦有自利利他他別。文中有四：初四無量，",
    "T38n1776_02b:0467b03": "明利他心。二、「以攝慳」下，修習六度，明自利行。",
    "T38n1776_02b:0467b04": "三、「教化眾生而起空」下，依前第一利他之心起",
    "T38n1776_02b:0467b05": "利他行。四、「以敬事」下，依前第二自利之行明",
    "T38n1776_02b:0467b06": "修成相。就初段中，先應解釋四無量義然後",
    "T38n1776_02b:0467b07": "釋文，義如別章。文中初言「謂以菩提起慈心」",
    "T38n1776_02b:0467b08": "者，慈欲與樂，緣於佛樂欲授眾生，故以菩提",
    "T38n1776_02b:0467b09": "起於慈心。「以救眾生起悲心」者，悲欲拔苦，欲",
    "T38n1776_02b:0467b10": "拔眾生生死之苦，故救眾生起非於悲心。「以",
    "T38n1776_02b:0467b11": "持正法起喜心」者，喜能度物。所化眾生攝持",
    "T38n1776_02b:0467b12": "正法，雖未得脫，去脫不遙，故生喜心。「以攝智",
    "T38n1776_02b:0467b13": "慧行捨心」者，捨有多義，此中所論是其放捨。",
    "T38n1776_02b:0467b14": "前人依法攝生智慧，不復須憂，故行捨心。問",
    "T38n1776_02b:0467b15": "曰：前三親益眾生可是利他，捨心背化云何",
    "T38n1776_02b:0467b16": "利他，解有四義。第一義者，向前三心雖有益",
    "T38n1776_02b:0467b17": "物而未能得，故須修捨，捨前所緣自修能究",
    "T38n1776_02b:0467b18": "竟，故須修捨。捨前所為更修勝善，方能究竟",
    "T38n1776_02b:0467b19": "利益眾生。第三義者，為得究竟放捨義故，慈",
    "T38n1776_02b:0467b20": "自與樂、悲自拔苦、喜自慶物，繫發前三故名",
    "T38n1776_02b:0467b21": "利他。第四義者，捨前所益更化餘人，故名利",
    "T38n1776_02b:0467b22": "他。今此所論，義當第三。第二明修自利行中",
    "T38n1776_02b:0467b23": "具修六度。修此六六，所為有三：一為求菩提、",
    "T38n1776_02b:0467b24": "二為益眾生、三為離有為證入實際。通則六",
    "T38n1776_02b:0467b25": "度皆為此三，如《地經》說「菩薩為求一切智地",
    "T38n1776_02b:0467b26": "修行六度，是為菩提。」如下文說「以施攝貪、戒",
    "T38n1776_02b:0467b27": "攝毀禁、忍攝瞋恚，如是等比是為眾生。」如《大",
    "T38n1776_02b:0467b28": "品》說「菩薩為得諸法相實修行度。」《涅槃經》",
    "T38n1776_02b:0467b29": "說「為了佛性修行六度，如是等比是為實",
    "T38n1776_02b:0467c01": "際。」於中別分，初之二種為眾生，中間二種偏",
    "T38n1776_02b:0467c02": "為實際，後之二種偏為菩提。如此說文中說",
    "T38n1776_02b:0467c03": "言「以攝慳貪起檀波羅蜜，以化犯戒起尸波",
    "T38n1776_02b:0467c04": "羅蜜」，故知初二偏為眾生。何故而然？以此行",
    "T38n1776_02b:0467c05": "麁，用教眾生，彼能起故。「以攝慳貪起檀波羅",
    "T38n1776_02b:0467c06": "蜜」者，以是為義，亦是由義亦是用義。自施教",
    "T38n1776_02b:0467c07": "他令捨慳貪，故為攝慳起檀波羅蜜。「以化犯",
    "T38n1776_02b:0467c08": "戒起尸羅」者，自持淨戒，教他同時令捨罪過，",
    "T38n1776_02b:0467c09": "故為化犯起尸波羅蜜。經復說言「以無我法",
    "T38n1776_02b:0467c10": "起羼提波羅蜜，以離身心相起毘利耶波羅",
    "T38n1776_02b:0467c11": "蜜」，故知中二偏為實際。何故而然？以此二行",
    "T38n1776_02b:0467c12": "修時有苦，依空防退，易入實際，故偏為之。又",
    "T38n1776_02b:0467c13": "此二行依空方成，故偏為之。「以無我法起羼",
    "T38n1776_02b:0467c14": "提」者，此無我法是眾生空，由知無我於物能",
    "T38n1776_02b:0467c15": "忍，故以無我起羼提也。「以離身心起毘利耶」",
    "T38n1776_02b:0467c16": "者，離身心相是其法空，由知此空懃苦堪耐，",
    "T38n1776_02b:0467c17": "是故以離身心之相起毘梨耶。經中復言「以",
    "T38n1776_02b:0467c18": "菩提相起禪波羅蜜，以一切智起般若波羅",
    "T38n1776_02b:0467c19": "蜜」，故知後二偏為菩提。何故如是？禪定能生",
    "T38n1776_02b:0467c20": "諸佛廣德，波若正是一切智因，生果親強，故",
    "T38n1776_02b:0467c21": "偏為之。菩提是佛福德莊嚴，禪能出生，故為",
    "T38n1776_02b:0467c22": "菩提起禪波羅蜜。一切智者，佛慧莊嚴，波若",
    "T38n1776_02b:0467c23": "亦慧親能生彼，是故宣說以一切智起於波",
    "T38n1776_02b:0467c24": "若。亦可菩提是佛止行，依禪息妄證入其中",
    "T38n1776_02b:0467c25": "故為菩提起於禪定。一切智者是佛觀行，依",
    "T38n1776_02b:0467c26": "慧照明滿是彼德，是故為得一切種智起於",
    "T38n1776_02b:0467c27": "波若。自下第三依於向前利他之心起利他",
    "T38n1776_02b:0467c28": "行。句別有五：前之三句依空離過，後之兩句",
    "T38n1776_02b:0467c29": "隨有攝化。前三句中，依三脫門而離諸過。「教",
    "T38n1776_02b:0468a01": "化眾生而起空」者，雖化眾生，不見我人眾生之",
    "T38n1776_02b:0468a02": "相，故起於空，此於空門而離過也。「不捨有為",
    "T38n1776_02b:0468a03": "起無相」者，隨化在有名為不捨，知有常寂名",
    "T38n1776_02b:0468a04": "起無相，此依無相而離過也。「示現受生起無",
    "T38n1776_02b:0468a05": "作」者，隨有現形名示受生，知生無生名起無",
    "T38n1776_02b:0468a06": "作，此依無作而離過也。隨有攝化，喜生深過，",
    "T38n1776_02b:0468a07": "故須依此而離諸過。後兩句中，「護持正法起",
    "T38n1776_02b:0468a08": "方便力」，明化他智。化智善巧名方便力。「以",
    "T38n1776_02b:0468a09": "度眾生起四攝法」，明化他行。自下第四依前第",
    "T38n1776_02b:0468a10": "二自利之行明修成相。於中初明修世間行。",
    "T38n1776_02b:0468a11": "「心淨歡喜起近賢」下，修出世行。修世行中，句",
    "T38n1776_02b:0468a12": "別有五：前二自分，後三勝進。自分中，「敬事一",
    "T38n1776_02b:0468a13": "切起除慢」者，修攝法行。於有德者尊仰求法，",
    "T38n1776_02b:0468a14": "名敬一切。以敬求法，遠離慢高，名除慢法。「於",
    "T38n1776_02b:0468a15": "身命財起三堅」者，修隨法行。捨離生死無常",
    "T38n1776_02b:0468a16": "三分，求於出世常身命財，名起三堅。後勝進",
    "T38n1776_02b:0468a17": "中，「於六念中起思念」者，起修始也。念佛法僧",
    "T38n1776_02b:0468a18": "戒施及天，是其六念、菩薩於此常起思念。「於",
    "T38n1776_02b:0468a19": "六和敬起質直心」，行修次也。行修不乖，故於",
    "T38n1776_02b:0468a20": "六和起貪質直心。身口意同即以為三，同戒",
    "T38n1776_02b:0468a21": "同施及與同見復以為三，通前六也。此六和",
    "T38n1776_02b:0468a22": "敬，便相愛敬，名六和敬。實心相敬而無諂偽，",
    "T38n1776_02b:0468a23": "名起直心。「正行善法起於淨命」，行修終也。行",
    "T38n1776_02b:0468a24": "成合法，名為正行。不以此行求餘名利，故起",
    "T38n1776_02b:0468a25": "淨命。上來五句，修地前行。下修出世。「心淨歡",
    "T38n1776_02b:0468a26": "喜起近賢聖」，是初地行。於三寶中淨信不疑名",
    "T38n1776_02b:0468a27": "為心淨，又證離染亦名心淨。初證多悅，故曰",
    "T38n1776_02b:0468a28": "歡喜。入菩提位生在佛家，名近賢聖。次下兩",
    "T38n1776_02b:0468a29": "句是二地行。「不憎惡人起調伏心」，離煩惱恬，",
    "T38n1776_02b:0468b01": "瞋過最重，故偏說離。「以出家法起於深心」，明",
    "T38n1776_02b:0468b02": "離業垢。於出家戒求欲慇重，故起深心。次下",
    "T38n1776_02b:0468b03": "三句是三地行。「以如說行起多聞」者，聞慧行",
    "T38n1776_02b:0468b04": "也。為行故聞，故說以行起多聞矣。「以無諍法",
    "T38n1776_02b:0468b05": "起空閑」者，思慧行也。為息言諍，故空閑處寂",
    "T38n1776_02b:0468b06": "靜思惟，如說行者乃得佛法，不可但以口言",
    "T38n1776_02b:0468b07": "而得。「趣向佛慧起宴坐」者，修慧行也。為欲趣",
    "T38n1776_02b:0468b08": "求四地已上無生行慧，修世八禪，名起宴坐。",
    "T38n1776_02b:0468b09": "又為求佛無障礙智，度眾生故，修世八禪，名起",
    "T38n1776_02b:0468b10": "宴坐。次下一句，四地乃至七地之行，為求出",
    "T38n1776_02b:0468b11": "世無漏真德。「解眾生縛」，修習四地至七地行，",
    "T38n1776_02b:0468b12": "名修行地。亦可求佛無障礙智，解眾生縛，修",
    "T38n1776_02b:0468b13": "習四地至七地行，名修行地。次下一句是八",
    "T38n1776_02b:0468b14": "地行。「以具相好」，求佛正報。「及淨佛土」，求佛依",
    "T38n1776_02b:0468b15": "果。為得此二，修起福業。次下一句是九地行。",
    "T38n1776_02b:0468b16": "言「知一切眾生心念」，是九地中入行成就。「如",
    "T38n1776_02b:0468b17": "應說法」，是九地中說成就也。此二智能故起",
    "T38n1776_02b:0468b18": "智業。次下三句是十地行。前二十地自分之",
    "T38n1776_02b:0468b19": "行，後一勝進趣佛之行。前自分中，初入證行。",
    "T38n1776_02b:0468b20": "「知一切法不取不捨入一相」者，證法平等，無淨",
    "T38n1776_02b:0468b21": "可取、無染可捨、故入一相。又證平等，不取有",
    "T38n1776_02b:0468b22": "相，名為不取；亦不捨有，專著於無，名為不捨。",
    "T38n1776_02b:0468b23": "以離有無，故入一相。修成此德，名「起慧業」。下",
    "T38n1776_02b:0468b24": "起教行。「斷一切惱」，離煩惱障。「斷一切礙」，明離",
    "T38n1776_02b:0468b25": "報障。「斷一切不善」，明離業障。修此三治，名「起",
    "T38n1776_02b:0468b26": "一切善」。如《地持》說「諸根成就解脫報障，善根",
    "T38n1776_02b:0468b27": "成就解脫業障，智慧成就解脫煩惱。」此等通",
    "T38n1776_02b:0468b28": "名一切善業，修成名起。亦可前慧是第十地",
    "T38n1776_02b:0468b29": "智慧莊嚴，此一切善是第十地福德莊嚴。下",
    "T38n1776_02b:0468c01": "勝進中，「一切智慧」，是佛如來智慧莊嚴。「一切",
    "T38n1776_02b:0468c02": "善法」，是佛如來福德莊嚴。為得此二，故「起一",
    "T38n1776_02b:0468c03": "切助佛道法」。前總、次別，下總結嘆。「是為法施」，",
    "T38n1776_02b:0468c04": "是總結也。「若菩薩」下，是嘆勝也。「住是法施」，行",
    "T38n1776_02b:0468c05": "廣益人名「大施主」，能消物養生世福善名「世",
    "T38n1776_02b:0468c06": "福田」。上來第一約就行修以明法施。自下第",
    "T38n1776_02b:0468c07": "二明說利益。說是法時，婆羅門中有二百人",
    "T38n1776_02b:0468c08": "皆發阿耨三菩提心。自下第三約就財事以明",
    "T38n1776_02b:0468c09": "法施。問曰：下明財施，云何法施？自於財事平",
    "T38n1776_02b:0468c10": "等行施，教人為之，等法教人故曰法施。又依",
    "T38n1776_02b:0468c11": "等法捨財布施亦名法施。於中有四：第一、善",
    "T38n1776_02b:0468c12": "德局心奉施；二、維摩不受；第三、善德廣心行",
    "T38n1776_02b:0468c13": "施；四、維摩納受。初中「我時心得淨」者，意業淨",
    "T38n1776_02b:0468c14": "也。聞前所說信樂不疑，名為心淨。「嘆未曾有」，",
    "T38n1776_02b:0468c15": "口業嘆也。「稽首禮」等，身業禮也。此施方便，下",
    "T38n1776_02b:0468c16": "正行施。「即解瓔珞置直百千而以上之不肯",
    "T38n1776_02b:0468c17": "取」者，是第二段維摩不受。以其偏敬局施維",
    "T38n1776_02b:0468c18": "摩，情無廣兼違於等施，所以不受。「我言居士",
    "T38n1776_02b:0468c19": "願必納受隨意所與」，是第三段明其善德廣",
    "T38n1776_02b:0468c20": "心行施。由局不受，故隨意與。自下第四維摩",
    "T38n1776_02b:0468c21": "納受。初先為受，「分作二」下用之轉施，為欲",
    "T38n1776_02b:0468c22": "則財教人等施，故轉施之。於中初先分財為",
    "T38n1776_02b:0468c23": "二，次用施人。「一分施此會中下乞」，施下等上。",
    "T38n1776_02b:0468c24": "「一分奉彼難勝如來」，施上齊下。「時維摩詰現神",
    "T38n1776_02b:0468c25": "變」下，約己教他。「現神變已作是言」者，牒前起",
    "T38n1776_02b:0468c26": "後。「若施主」者，標所勸人。「施一最下猶如如來",
    "T38n1776_02b:0468c27": "福田之相無所分別」，正教行施。「等於大悲不求",
    "T38n1776_02b:0468c28": "果報」，牒前所教。佛是大悲，施下齊佛，名等大",
    "T38n1776_02b:0468c29": "悲。不為果報偏施如來，名不求果。「是則名曰",
    "T38n1776_02b:0469a01": "具足法施」，結嘆令學。此第三竟。「城中一」下是",
    "T38n1776_02b:0469a02": "第四段明法施益。「城中下乞」，舉得益人。「見是",
    "T38n1776_02b:0469a03": "神力聞其所說」，得益所由。見前維摩所施瓔",
    "T38n1776_02b:0469a04": "珞，難勝佛上變成寶臺，名見神力。聞前施下",
    "T38n1776_02b:0469a05": "等於如來，不求果報，名聞所說。「皆發阿耨三",
    "T38n1776_02b:0469a06": "菩提心」，正明得益。一人發心，云何言皆？此發",
    "T38n1776_02b:0469a07": "同前，是故言皆。亦可見聞兩時俱發，是以言",
    "T38n1776_02b:0469a08": "皆。前辭、次釋，「故我」下結。告前四人，阿難別列。",
    "T38n1776_02b:0469a09": "「如是諸菩薩各各向」下，告餘菩薩，阿難總舉。",
    "T38n1776_02b:0469a10": "具列難盡，故通舉之。文中直言如是諸菩薩，",
    "T38n1776_02b:0469a11": "不知幾許。或容是前列三萬二千菩薩，或",
    "T38n1776_02b:0469a12": "可是後向維摩舍八千菩薩。以彼德高，皆言",
    "T38n1776_02b:0469a13": "不堪。",
    "T38n1776_02b:0469a14": "5 文殊師利問疾品(二末-三本)「文殊師利問疾品」者，前告諸人皆辭不堪，此",
    "T38n1776_02b:0469a15": "告文殊令往問疾，因以標品，名為文殊問疾",
    "T38n1776_02b:0469a16": "品矣。此品之首三句分別：一、釋來意；二、對上",
    "T38n1776_02b:0469a17": "辨異；三、分文解釋。言來意者，意別有三：一、以",
    "T38n1776_02b:0469a18": "維摩德高難敵，餘悉不堪，故告須命文殊往",
    "T38n1776_02b:0469a19": "問；二、所辨法妙餘不能請，故須告命文殊往",
    "T38n1776_02b:0469a20": "問；三所化眾生宜聞二人問答獲益，故須告",
    "T38n1776_02b:0469a21": "命文殊問疾。來意如是。言辨異者，異別有五，",
    "T38n1776_02b:0469a22": "備如上辨。第一義者，前告不堪，為顯維摩人",
    "T38n1776_02b:0469a23": "德尊高勝過眾聖；此告所堪，彰其德妙文殊",
    "T38n1776_02b:0469a24": "方堪，故德妙矣。第二義者，前告不堪，彰彼維",
    "T38n1776_02b:0469a25": "摩辨才難敵，顯其智勝；下對堪者，廣顯維摩",
    "T38n1776_02b:0469a26": "神變叵測，彰其通勝。第三義者，前告不堪，廣",
    "T38n1776_02b:0469a27": "寄眾言以顯維摩解脫之德；此對堪者，維摩",
    "T38n1776_02b:0469a28": "自顯解脫之德。第四義者，先告不堪，廣顯維",
    "T38n1776_02b:0469a29": "摩昔所說法；此對堪者，廣顯維摩今所說法。",
    "T38n1776_02b:0469b01": "第五義者，前告不堪，辨明菩薩所學法體；下",
    "T38n1776_02b:0469b02": "對堪者，顯修成相。辨異如是。次第三門科分",
    "T38n1776_02b:0469b03": "解釋。文別有二：一、告文殊令往問疾起說由",
    "T38n1776_02b:0469b04": "序。二、「善來」下，正對問人廣宣所說。前中初先",
    "T38n1776_02b:0469b05": "「如來告命」下，彰文殊奉命往問。文別有四：一、",
    "T38n1776_02b:0469b06": "嘆維摩德高難敵，承力往問；二、與大眾相隨",
    "T38n1776_02b:0469b07": "共往；三、維摩知來，空室相待；四、文殊至，見其",
    "T38n1776_02b:0469b08": "室空獨寢而臥。就初段中，先嘆維摩，彰己非",
    "T38n1776_02b:0469b09": "敵；「雖然」已下，承力往問。嘆中初言「彼上人者",
    "T38n1776_02b:0469b10": "難為酬對」，是總嘆也。「深達實相」下別。別中有",
    "T38n1776_02b:0469b11": "三：一、嘆維摩智解殊勝；二、「一切菩薩法式知」",
    "T38n1776_02b:0469b12": "下，行修具足；三、「降魔」下，德用自在。就嘆解中，",
    "T38n1776_02b:0469b13": "「深達實相」，是其實智亦名證智。依《涅槃經》或",
    "T38n1776_02b:0469b14": "名世諦以為實相，或名真諦以為實相。《依大",
    "T38n1776_02b:0469b15": "品經》多名真諦以為實相。今此亦應名第一",
    "T38n1776_02b:0469b16": "義為實相耳，於實窮證故曰深達。「善說法要」，",
    "T38n1776_02b:0469b17": "是方便智亦名教智，能宣法化故云善說，所",
    "T38n1776_02b:0469b18": "說要當故名法要。「辨才無滯」，顯前善說。言能",
    "T38n1776_02b:0469b19": "辨了、語能才辨，故云辨才。辨才流滑，故稱無",
    "T38n1776_02b:0469b20": "滯。「智慧無礙」，顯前深達，於深能入故曰無礙。",
    "T38n1776_02b:0469b21": "行修具中「一切菩薩法式悉知」，自分善也。「諸",
    "T38n1776_02b:0469b22": "佛祕藏無不得入」，勝修具也。大涅槃中法界",
    "T38n1776_02b:0469b23": "門別，名佛祕藏，盡觀相應故無不入。諸經嘆",
    "T38n1776_02b:0469b24": "德多依此二。德自在中「降服眾魔」，是摧邪德。",
    "T38n1776_02b:0469b25": "「遊戲通」等，是住正德。遊戲神通，通自在也。遊",
    "T38n1776_02b:0469b26": "涉諸通，自在如戲，故言遊戲。「其慧方便皆已",
    "T38n1776_02b:0469b27": "得度」，智慧滿也。慧是實慧，其方便者是方便",
    "T38n1776_02b:0469b28": "智。此二窮極到於滿處，名皆已度。上來廣嘆",
    "T38n1776_02b:0469b29": "維摩德高。「雖然」已下，承力往問。前彰難酬，此",
    "T38n1776_02b:0469c01": "明承力，容可為問。辨難兼易，竝以言雖。然猶",
    "T38n1776_02b:0469c02": "爾。雖爾難對，我常承佛聖旨往問。下稟上力",
    "T38n1776_02b:0469c03": "名之為承，旨謂意旨。此承如來意力加被而",
    "T38n1776_02b:0469c04": "往問也。自下第二文殊與眾相隨共往。於中",
    "T38n1776_02b:0469c05": "三句：一、明諸眾念二大士必說妙法，先舉能",
    "T38n1776_02b:0469c06": "念人。「於是眾中」，就處總舉，謂於菴羅佛眾之",
    "T38n1776_02b:0469c07": "中。「諸菩薩」等，隨人別列。言「諸菩薩」，舉菩薩眾。",
    "T38n1776_02b:0469c08": "「大弟子」者、舉聲聞眾。「釋梵王」等，舉凡夫眾。下",
    "T38n1776_02b:0469c09": "彰而念。「咸作是念」，總以標舉。咸謂皆也。「今二",
    "T38n1776_02b:0469c10": "士」等，正出所念人。大智高語必深遠故，念此",
    "T38n1776_02b:0469c11": "二大士共談必說妙法。二、「即時」下，明前諸眾",
    "T38n1776_02b:0469c12": "樂欲隨從。三、「於是」下，文殊與眾相隨共往。「於",
    "T38n1776_02b:0469c13": "是文殊」，舉其眾主。「與諸菩薩大弟子等」，兼列",
    "T38n1776_02b:0469c14": "從人。「恭敬圍遶」，彰其去儀。「入毘耶離」，辨其所",
    "T38n1776_02b:0469c15": "至。自下第三維摩知來空室相待。於中初念",
    "T38n1776_02b:0469c16": "「文殊師利與眾俱來」，此念其來，不念空室。有",
    "T38n1776_02b:0469c17": "人言：此念欲空室，與後為由。其言謬也，良以",
    "T38n1776_02b:0469c18": "維摩待化如渴，如來心喜故為此念。次「以神",
    "T38n1776_02b:0469c19": "力空其室內除去所有及諸侍者」，空室是總，",
    "T38n1776_02b:0469c20": "除有及侍，顯室空也。為欲寄此起後言端，所",
    "T38n1776_02b:0469c21": "以空之。「下置一床以疾而臥」，亦欲寄病而有",
    "T38n1776_02b:0469c22": "所顯，故置一床以疾現臥。自下第四文殊往",
    "T38n1776_02b:0469c23": "至入舍見空，唯見維摩獨寢而臥。上來序竟。",
    "T38n1776_02b:0469c24": "自下正說。然序與正，進退不定，備如上辨。若",
    "T38n1776_02b:0469c25": "以維摩一世所說悉為正宗，是則偏判。〈方便",
    "T38n1776_02b:0469c26": "品〉初以為由序，「以其疾故國王大臣皆往問",
    "T38n1776_02b:0469c27": "疾」後，悉是正宗。若以維摩現今一會所說為",
    "T38n1776_02b:0469c28": "正，是則從前〈方便品〉來，皆悉判與此會由序；",
    "T38n1776_02b:0469c29": "從此已下方是正宗。此正宗中，三門分別：一、",
    "T38n1776_02b:0470a01": "攝法從人，顯德入別；二、廢人從法，隨義分別；",
    "T38n1776_02b:0470a02": "三、依文正解。攝法從人顯德云何？此經宗顯",
    "T38n1776_02b:0470a03": "維摩之德，德謂不思解脫之門。於此門中義",
    "T38n1776_02b:0470a04": "別塵算，隨德論之要唯智通。上來廣舉維摩所",
    "T38n1776_02b:0470a05": "說顯其智勝，下彰維摩神變自在明其通勝。",
    "T38n1776_02b:0470a06": "通中隨義分為四對：從初盡於〈不思議品〉以",
    "T38n1776_02b:0470a07": "為初對；〈觀眾生品〉為第二對；下〈佛道品〉為第",
    "T38n1776_02b:0470a08": "三對；〈不二門〉盡〈香積品〉為第四對。四中皆初",
    "T38n1776_02b:0470a09": "明其所行，後顯所成。第一對中，初〈問疾品〉明",
    "T38n1776_02b:0470a10": "其所行；〈不思品〉中借坐燈王、小室廣容，明其",
    "T38n1776_02b:0470a11": "所成。第二對中，〈觀生品〉初明其所行；「時維摩",
    "T38n1776_02b:0470a12": "室有天女」下，彰維摩室具八未有，還明所成。",
    "T38n1776_02b:0470a13": "第三對中，〈佛道品〉初明其所行；「竝現問」下，廣",
    "T38n1776_02b:0470a14": "顯維摩一切種德，還彰所成。第四對中，〈入不",
    "T38n1776_02b:0470a15": "二門〉明其所行；〈香積品〉中取飯香種、小室廣",
    "T38n1776_02b:0470a16": "容，復明所成。四對何別？初之三對明修教行",
    "T38n1776_02b:0470a17": "而有所修所成，後之一對明修證行而有所",
    "T38n1776_02b:0470a18": "成。後前三中，初對明其治過之行而有所成，",
    "T38n1776_02b:0470a19": "後二明修攝善之行而有所成。攝善行中初",
    "T38n1776_02b:0470a20": "對明修入寂之行而有所成，捨有觀空是入",
    "T38n1776_02b:0470a21": "寂也；後對明明修起用之行而有所成，行於",
    "T38n1776_02b:0470a22": "非道是起用也。攝法從人顯德如是。次第二",
    "T38n1776_02b:0470a23": "門廢人從法隨義分別。所說法義雖復無量，",
    "T38n1776_02b:0470a24": "要唯因果，因謂法身淨土之因，果謂法身淨",
    "T38n1776_02b:0470a25": "土之果。從於向前〈方便品〉中以其疾故國王",
    "T38n1776_02b:0470a26": "大臣皆往問疾，盡〈不二門〉，辨明如來法身因",
    "T38n1776_02b:0470a27": "果；〈香積〉一品辨明如來淨土因果。明法身中",
    "T38n1776_02b:0470a28": "約化分三：第一、於前〈方便品〉末，因凡問疾，明",
    "T38n1776_02b:0470a29": "教凡夫法身因果。「當樂佛身」是法身果。「從於",
    "T38n1776_02b:0470b01": "無量功德生」等，明法身因。第二次於〈弟子品〉",
    "T38n1776_02b:0470b02": "中明教聲聞法身因果，對前九人明法身因，",
    "T38n1776_02b:0470b03": "對後一人明法身果。第三〈菩薩問疾品〉下，盡",
    "T38n1776_02b:0470b04": "〈不二門〉明教菩薩法身因果者，前對彌勒明法",
    "T38n1776_02b:0470b05": "身果，菩提真性是其果也；光嚴已後明法身",
    "T38n1776_02b:0470b06": "因，因中前品明其行體。此品已後明修成相，",
    "T38n1776_02b:0470b07": "於中略以二門分別：一破相分別、二顯德分",
    "T38n1776_02b:0470b08": "別。破相有三：從此訖盡〈觀眾生品〉以為初分，",
    "T38n1776_02b:0470b09": "行修入寂破難凡夫著有之相。二、〈佛道〉一品",
    "T38n1776_02b:0470b10": "從緣起用，破捨二乘著空之相。三、〈不二門品〉",
    "T38n1776_02b:0470b11": "證入不二，破遣菩薩分別二相。破相如是。顯",
    "T38n1776_02b:0470b12": "德門中要攝為二：從初訖盡〈佛道品〉來，依彼",
    "T38n1776_02b:0470b13": "維摩解脫之相修習教行，〈不二門品〉依彼維",
    "T38n1776_02b:0470b14": "摩解脫之性修習證行。前教行中義別三對：",
    "T38n1776_02b:0470b15": "從初盡於〈不思議品〉還為初對，〈觀眾生品〉為",
    "T38n1776_02b:0470b16": "第二對，〈佛道〉一品為第三對。此三對中，還初",
    "T38n1776_02b:0470b17": "明其所行、後明所成，悉如上判。三對何異？前",
    "T38n1776_02b:0470b18": "二自分，後一勝進。修菩薩法名為自分，上求",
    "T38n1776_02b:0470b19": "佛道名為勝進。又復前二修入寂行，後一明",
    "T38n1776_02b:0470b20": "修起用行。「行非於道」是起用也。約位且分，入",
    "T38n1776_02b:0470b21": "寂多在六地以還，以樂空故；起用多在七地",
    "T38n1776_02b:0470b22": "已上，彼修發起殊勝行故。前自分中，初對明",
    "T38n1776_02b:0470b23": "修治過之行而有所成，後對明修攝善之行",
    "T38n1776_02b:0470b24": "而有所成。約位且分，治過之行多在地前，地",
    "T38n1776_02b:0470b25": "前過重須治斷故；攝善多在初地已上，行合",
    "T38n1776_02b:0470b26": "法界成諸德故。就初對中，先明所修後、明所",
    "T38n1776_02b:0470b27": "成，修多地前、成多地上。此皆明法，令人學矣。",
    "T38n1776_02b:0470b28": "廢人論法辨之麁爾。",
    "T38n1776_02b:0470b29": "維摩義記卷第二末"
}