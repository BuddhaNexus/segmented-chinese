{
    "X74n1495_001:0661a03": " 序",
    "X74n1495_001:0661a05": "夫水懺隨聞錄者。乃晝中禪師註釋也。昔悟達國師",
    "X74n1495_001:0661a06": "患人面之瘡。若不感諾迦尊者現澗泉之水。焉能不",
    "X74n1495_001:0661a07": "復為冤。始知因緣會遇。定孽難逃。宿纏不解。果報無",
    "X74n1495_001:0661a08": "差。古德所云欲出苦輪。莫先持戒。欲淨戒根。莫先懺",
    "X74n1495_001:0661a09": "悔。是以包藏瑕疵。佛不許可。說悔先罪。淨名所尚。自",
    "X74n1495_001:0661a10": "茲妙製靈文。分為三卷。名曰水懺。窃思懺典法門高",
    "X74n1495_001:0661a11": "廣。因果分明。言簡意賅。深不可測。如不縷析條分。凡",
    "X74n1495_001:0661a12": "愚昧者未易覺悟耳。屆於人心不古。世風日下。將視",
    "X74n1495_001:0661a13": "佛菩薩之經文懺典。為迂談腐論。而不可信從者矣。",
    "X74n1495_001:0661a14": "故晝中禪師註隨聞一錄。文而不夸。辯而不爭。裒輯",
    "X74n1495_001:0661a15": "繁富。極稱賅備。凡善惡禍福之理燭照靡遺。開示一",
    "X74n1495_001:0661a16": "切微妙之門。至矣切矣。不但以資冥福。且以為迷津",
    "X74n1495_001:0661a17": "寶筏。無出此也。況禪師晝公。佛門中之龍象也。教演",
    "X74n1495_001:0661a18": "禪府。無不咨詢。三教百家。靡不綜練。是故學者宜究",
    "X74n1495_001:0661a19": "心焉。非惟自警。亦將以為未得未證者砭艾也。嗟乎。",
    "X74n1495_001:0661a20": "兵燹坂燬無存。置於同袍。亦未得見此書為憾。想當",
    "X74n1495_001:0661a21": "時刷印未多。故流傳甚少。余渴慕亦有二十餘年矣。",
    "X74n1495_001:0661a22": "先在同袍處始得一部。殘闕不全。後遇清源沈居士",
    "X74n1495_001:0661a23": "處。竟得全璧。若有冥相而默助之者也。余敬閱一過。",
    "X74n1495_001:0661a24": "急欲付梓。冀以流傳。其時正逢常住開工。奈何囊鉢",
    "X74n1495_001:0661b01": "蕭然。故而因循未彰。今蒙諸同袍等慨然樂助。果余",
    "X74n1495_001:0661b02": "願矣。願與同志者共參之。",
    "X74n1495_001:0661b03": "時",
    "X74n1495_001:0661b04": "光緒二十一年歲次乙未宮四月佛浴日杭州古靈",
    "X74n1495_001:0661b05": "鷲義吾寺住持沙門傳天台教觀裔孫瑞斌謹序",
    "X74n1495_001:0661b08": " 隨聞錄序",
    "X74n1495_001:0661b10": "證福菲悳涼。秪可結菲裹足。緣慳智澀。尤宜閇戶薶",
    "X74n1495_001:0661b11": "頭。悔徧奢之夙孽。制搖拽之心魚。涮泌水以銷愆。涸",
    "X74n1495_001:0661b12": "蒲團而卒歲。然恐深負佛慈。虗投禪閫。且也懺社塞",
    "X74n1495_001:0661b13": "城。未逭烏焉亥豕。慧鏠韜匣。艱穿漆桶皮燈。茲者",
    "X74n1495_001:0661b14": "悟達國師。學兼內外。識洞古今。創濯冤之懺。猶工部",
    "X74n1495_001:0661b15": "之詩。詞邇而旨遐。事湫而理灝。匪管見之可窺。寧野",
    "X74n1495_001:0661b16": "心之頗鑑。竊思。縱狂眸而藐眎。鼓頑舌而譚胸。得無",
    "X74n1495_001:0661b17": "舛乎聖意。褻瀆玄章。智者聞之心寒。識者覩之毛竪",
    "X74n1495_001:0661b18": "所以先覈兩藏之原文。次簡諸賢之疏釋。摭其確當。",
    "X74n1495_001:0661b19": "綴以詒芳。引住世出世之嘉言。勗已信未信之良友。",
    "X74n1495_001:0661b20": "妄廼捐衣鉢以壽梓。藉檀那而贊刻。啟達士善善之",
    "X74n1495_001:0661b21": "本懷。豁初學賢賢之雅愫。共光佛祖之徽猷。罄淨吾",
    "X74n1495_001:0661b22": "人之積孽。雖則智證一旹之願力。尚覬四方明喆之",
    "X74n1495_001:0661b23": "推敲。故敢災木。遐播殊方爾。",
    "X74n1495_001:0661b24": "古苕高峰淨名菴午日證道人槃譚識",
    "X74n1495_001:0661c03": " 重刻水懺隨聞錄序",
    "X74n1495_001:0661c05": "夫心源本自澄清。性體原無純雜。祇以一念之參差。",
    "X74n1495_001:0661c06": "遂致千生之謬戾。往來三界。出沒四生。靜言思之。良",
    "X74n1495_001:0661c07": "可慨也。是以諾迦尊者觀羣生昏憒。因示以迦摩羅",
    "X74n1495_001:0661c08": "疾。欲興懺文緣起。故報膝上人面瘡。將袁晁十生冤",
    "X74n1495_001:0661c09": "業自此消除。蜀嶺三卷懺文從茲成就。集華藏之玄",
    "X74n1495_001:0661c10": "文。作現生之懺悔。奈根基頑鈍者。非但未通其理。抑",
    "X74n1495_001:0661c11": "且不解其文。亦何從而通微合漠哉。晝中禪師慈悲",
    "X74n1495_001:0661c12": "念切。拯度情殷。註隨聞一錄。使禮懺者恍然於果報",
    "X74n1495_001:0661c13": "之不爽。毅然以改過而自新。惟是流布未普。梨棗無",
    "X74n1495_001:0661c14": "存。徧查名剎。書皆罕見。所存秖有法藏院訥公。雖一",
    "X74n1495_001:0661c15": "部流傳。奚能永固。於是勸募重刊。公諸同好。佛法為",
    "X74n1495_001:0661c16": "不朽云。",
    "X74n1495_001:0661c17": "大清咸豐九年己未端陽日",
    "X74n1495_001:0661c18": "天台教觀後學海門彥淨謹識",
    "X74n1495_001:0661c19": "武林後學闡宗校對",
    "X74n1495_001:0661c22": " 晝中禪師釋水懺敘",
    "X74n1495_001:0661c24": "夫真性如如。罪福胡有必命。揀罪揀福。是眼中著屑。",
    "X74n1495_001:0662a01": "鏡上安塵。旨哉毗婆佛言。罪福皆空。毗舍浮言。罪福",
    "X74n1495_001:0662a02": "如幻。拘那含佛言。能知罪性空。諦觀",
    "X74n1495_001:0662a03": "七佛偈。真懺法之鼻祖也。水懺作于悟公。抑又何歟。",
    "X74n1495_001:0662a04": "公在漢為袁子恐。因七國稱兵。建議殺晁錯。錯歷",
    "X74n1495_001:0662a05": "思報復。因其世為高僧。無隙可抵。適今為國師。受",
    "X74n1495_001:0662a06": "享過隆。遂得附膝為人面瘡。痛楚徹髓。盧扁莫治。示",
    "X74n1495_001:0662a07": "名利不宜貪著。為後來知識之戒矣。悟公憶異僧語。",
    "X74n1495_001:0662a08": "尋至茶隴雙松處。命以巖泉濯之。立愈。後因作水懺。",
    "X74n1495_001:0662a09": "此載本傳甚悉。若是建天下之大計。必犯天下之大",
    "X74n1495_001:0662a10": "難。而排天下之大患。必蒙天下之大疑。盎之與錯。兩",
    "X74n1495_001:0662a11": "可無憾。胡為乎復索償。方錯議削七國時。其父已憂",
    "X74n1495_001:0662a12": "之云。劉氏安矣。如晁氏何。豈其父亦有殺錯之心哉。",
    "X74n1495_001:0662a13": "及吳楚發難。盎遂不惜一人。以謝七國。亦心乎為劉",
    "X74n1495_001:0662a14": "氏耳。庸暇為晁氏計乎。噫事可鑒矣。向嘗執經生見。",
    "X74n1495_001:0662a15": "謂罪原不可懺。罪而可懺。待為亂臣賊子作護身符",
    "X74n1495_001:0662a16": "矣。今參佛乘。是義不然。使罪不可懺。是絕天下自新",
    "X74n1495_001:0662a17": "之路。而見性無期。佛命亦幾殞滅。如彼衣垢。必資裕",
    "X74n1495_001:0662a18": "浣。浣去衣存。垢復何在。悟公作此懺。真有利於後世。",
    "X74n1495_001:0662a19": "今",
    "X74n1495_001:0662a20": "晝公之疏此懺。大有功于今人。宜其勤勤闡譯急付",
    "X74n1495_001:0662a21": "之欹厥氏也。但佛說見聞非見聞。則掃盡疑團。不留",
    "X74n1495_001:0662a22": "剩義。是知罪原無相。懺本無住。併疏亦非詮吾願閱",
    "X74n1495_001:0662a23": "隨聞錄者。當作如是觀。",
    "X74n1495_001:0662a24": "金沙佛弟子　大貞　書",
    "X74n1495_001:0662b04": "慈悲水懺序(序。緒也。如繭之得緒。盡一繭之絲。懺之得序。盡知一懺之旨。序主姓名莫稽)。",
    "X74n1495_001:0662b05": "竊謂聖教。經律論藏。譯席所翻之外。爾後羣賢製作。",
    "X74n1495_001:0662b06": "未有無所感而為之者乎。(竊。私竊也。未彰于口。先私心念之。大聖之教。分經律",
    "X74n1495_001:0662b07": "論三藏。經詮理智。律詮戒行。此外哲人所作。大抵遇事感心者多。生下即此等言)。若條陳枚",
    "X74n1495_001:0662b08": "舉。品別而言。未易紀極。即此靈文而曰水懺者。請言",
    "X74n1495_001:0662b09": "其由。(逐欵而陳。每事而舉。品類別開。難窮其數。就此靈驗之懺。請試言其端由耳)。昔唐懿",
    "X74n1495_001:0662b10": "宗朝。有悟達國師知玄者。(唐。代名。李淵叔悳之後。出製懺旹也。懿宗。能信三寶",
    "X74n1495_001:0662b11": "之帝主。禮悟達為。師者。國師之號。由是而興。悟達。號也。知玄。諱也)。未顯時。嘗與一僧",
    "X74n1495_001:0662b12": "邂逅於京師。忘其所寓之地。(資參時。曾與異僧休夏王都。不期而會。其邸地",
    "X74n1495_001:0662b13": "則忘之矣)。其僧乃患迦摩羅疾。眾皆惡之。而知玄與之為",
    "X74n1495_001:0662b14": "隣。時時顧問。略無厭色。(迦摩羅疾。惡病也。大痲瘋。故眾人皆厭之。此聖僧示現惡",
    "X74n1495_001:0662b15": "疾。一試達老之心。二示將禍之兆。為隣。所謂隣單也。久而益勤。解苦之端。玄獨憐之。時為將理)。因分",
    "X74n1495_001:0662b16": "袂。其僧感其風義。祝之曰。子向後有難。可往西蜀彭",
    "X74n1495_001:0662b17": "州茶隴山相尋。其山有二松為誌。(解制各別。病僧感其高風道義。知達",
    "X74n1495_001:0662b18": "公後必有難。故祝之。向後有難者。他日必有榮遇。夙障自發也。西蜀。省名。今四川。彭州。州名。茶隴山。一曰九隴",
    "X74n1495_001:0662b19": "山。此異人現比丘身度生。及出達老脫苦處也。相尋。互相尋訪。患必療治。長松二株。豎出雲表。誌。謁也)。後",
    "X74n1495_001:0662b20": "悟達國師居安國寺。道德昭著。(長安安國寺。學識既富。洪闡法筵。聲德光",
    "X74n1495_001:0662b21": "顯。此出致榮之繇。下出昭著之實)。懿宗親臨法席。賜沉香為法座。恩",
    "X74n1495_001:0662b22": "渥甚厚。(咸通十二年。上幸安國寺。以沉香諸寶為法座。署為國師。故曰恩渥甚厚)。自爾忽",
    "X74n1495_001:0662b23": "生人面瘡於膝上。眉目口齒俱備。每以飲食餧之。則",
    "X74n1495_001:0662b24": "開口吞啖。與人無異。徧召名醫。皆拱手默默。(爾。疊恩渥甚厚",
    "X74n1495_001:0662c01": "句。人面。總說。眉。目。口。齒。別明。既具口齒。飲食自受。餧。飤之也。啖。食也。既生此瘡。必大苦痛。徧召明醫。莫之或治。",
    "X74n1495_001:0662c02": "惟拱手無言。眼定口默而已。時本無異下。有其痛苦不可勝言七字)。因記昔日同住僧",
    "X74n1495_001:0662c03": "之語。竟入山相尋。值天色已晚。彷徨四顧。乃見二松",
    "X74n1495_001:0662c04": "於烟雲間。信期約之不誣。(記。追思也。因名醫拱手。無可救藥。廼追憶未顯時患",
    "X74n1495_001:0662c05": "僧之語。遠詣成都茶隴山。當天色正晚。四望無他。惟長松蒼翠。逈出烟雲。多年之期。千里之約。信不謬也。言與",
    "X74n1495_001:0662c06": "境而雖符。達共迦而未偶)。即趨其所。崇樓廣殿。金碧交輝。其僧立",
    "X74n1495_001:0662c07": "於門首。顧接甚懽。因留宿。遂以所苦告之。彼云無傷",
    "X74n1495_001:0662c08": "也。巖下有泉。明旦濯之即愈。(趨。急入也。客僧速入。主僧候門。迴顧接迓。甚為",
    "X74n1495_001:0662c09": "懽忻。因而留宿。詢問來因。廼以惡疾。仰白聖僧。迦曰。無妨。此巖之下。有泌其泉清湛映心。詰朝浣之速瘥。濯。洗",
    "X74n1495_001:0662c10": "也。泉。即三昧水)。黎明。童子引至泉所。方掬水間。其人面瘡遂",
    "X74n1495_001:0662c11": "大呼。未可洗。公識達深遠。考究古今。曾讀西漢書袁",
    "X74n1495_001:0662c12": "盎晁錯傳否。曰。曾讀。既曾讀之。寧不知袁盎殺晁錯",
    "X74n1495_001:0662c13": "乎。公即袁盎。吾即晁錯也。錯要斬東市。其冤為何如",
    "X74n1495_001:0662c14": "哉。(掬。兩手捧水也。瘡遂大呼。口吐人言也。未可洗。欲訴瘡由也。漢景帝時。吳楚等七國反。以景帝之削其地",
    "X74n1495_001:0662c15": "也。宛不知殺晁錯也反。不殺亦反。而袁盎與錯竝為相。盎嫉錯。說景帝曰。請退左右。錯當趨避東廂。心知盎之",
    "X74n1495_001:0662c16": "進言。則時人呼錯為智囊。可驗已。後錯果腰斬于東市。此舌劒殺人之冤也。冤重恨深。不能相忘。故下有文累",
    "X74n1495_001:0662c17": "世求報云云)。累世求報于公。而公十世為高僧。戒律精嚴。",
    "X74n1495_001:0662c18": "報不得其便。今汝受人主寵遇過奢。名利心起。於德",
    "X74n1495_001:0662c19": "有損。故能害之。(多生求報前冤。因世世相繼持守淨戒。仇不可復。故報不得便。戒神護蔽",
    "X74n1495_001:0662c20": "故。下出得報之由。遇。犹相待也。人主寵遇。即前親臨法席。賜沉香座。署為國師。過于奢侈。名韁利鏁既纏精嚴",
    "X74n1495_001:0662c21": "戒德有損。方能加報。故云害之。應知享福是損德之魁。造惡是致苦之本。欲求出世。須精律行。不但怨不可結",
    "X74n1495_001:0662c22": "日用尤宜惜福)。今蒙迦諾迦尊者洗我以三昧法水。自此以",
    "X74n1495_001:0662c23": "往。不復與汝為冤矣。(迦諾迦。尊者之號。出自瘡口。所謂異僧也。三昧水。即慈悲心中",
    "X74n1495_001:0662c24": "三昧之水。由此水故。洗去積世挾怨垢心。自後兩釋無憾。可知昔日患僧。為達公而現。迦摩羅疾。為達公而示。",
    "X74n1495_001:0663a01": "苟無此舉。達老之冤何由釋。水懺何由興。可知事必有繇耳)。悟達聞之。凜然。魂不",
    "X74n1495_001:0663a02": "住體。連忙掬。(連忙掬。時本作急握)。水洗之。其痛徹髓。絕而復甦。",
    "X74n1495_001:0663a03": "覺來其瘡不見。(絕而復甦。死而更生也。怨心剋骨附體。由佛法猛力解除。畢竟解脫。既得",
    "X74n1495_001:0663a04": "再生。膝復如故)。乃知聖賢混跡。非凡情所測。再欲瞻敬。回顧",
    "X74n1495_001:0663a05": "寺宇。不可復見。(自同童子汲泉。再欲瞻禮。重回顧寺。無能再見。應知不特迦諾迦為達老",
    "X74n1495_001:0663a06": "而混跡塵寰。達老亦不過為眾生而示患。往昔現宰官身造惡因。今日現比丘相償殺報。且隔十世。報在剎那。",
    "X74n1495_001:0663a07": "示因果不昧也。及其解脫。瘡也。諾迦也。童子也。寺宇也。悉叵復見。俱成夢幻。然梵宇。未甞無也。現者雖沒。新者",
    "X74n1495_001:0663a08": "繼興)。因卓菴其所。遂成招提。迨我宋朝。(騐知序主宋時人)。至道",
    "X74n1495_001:0663a09": "年中。賜名至德禪寺。有高僧信師古。作記紀其事甚",
    "X74n1495_001:0663a10": "詳。(就山樹剎。表向所現之崇廣者雖沒。而招提又傑然新出矣。迨。及也。至道。年號也。是年勅賜招提。額曰至",
    "X74n1495_001:0663a11": "悳禪寺。信師古。未攷)。悟達當時感其殊異。深思積世之冤。非遇",
    "X74n1495_001:0663a12": "聖人。何由得釋。因述為懺法。朝夕禮誦。(遇字。應前顧接字。誅茆結",
    "X74n1495_001:0663a13": "菴。製懺禮誦。忘名利。鑠人我。以了餘生。深培道種。述者。撮大藏之綱要。成雪罪之懺文也)。後傳播",
    "X74n1495_001:0663a14": "天下。今之懺文三卷者。乃斯文也。葢取三昧水洗冤",
    "X74n1495_001:0663a15": "業為義。命名曰水懺。此悟達感迦諾迦之異應。正名",
    "X74n1495_001:0663a16": "立義。報本而為之云耳。(因懺文緊峭。章句字法鮮嚴。詞可以醒人。事足以警聽。故",
    "X74n1495_001:0663a17": "傳播天下後世也。葢取下。出立名之由。為之作水懺也)。今輒敘夫故實。標顯先",
    "X74n1495_001:0663a18": "猷。庶幾開卷若禮若誦者。知前賢事跡之有端由。歷",
    "X74n1495_001:0663a19": "劫果因之不昧也。(序主自言。擅敢敘夫舊時實事。標明先代嘉猷。庶幾令末世有緣。得",
    "X74n1495_001:0663a20": "遇此懺者。稱名瞻禮跪誦悔文〔減〕罪增福。亦麤知唐賢達老。始而風義動人。中而人主寵厚。及宿冤得便。乃至",
    "X74n1495_001:0663a21": "脫苦。卓菴述懺。各有端由頭緒。因果不昧。以警後世之妬賢嫉能。舌劍傷人之必有定報也。戒之哉)。",
    "X74n1495_001:0663a23": "讚佛偈(見佛必須伸讚。表歸投恭敬之誠。為成佛因默具于心。朗彰乎口。令有緣得聞。皷其宿因",
    "X74n1495_001:0663a24": "亦身心歸投。彼此兼益。於道日增。善友日多。於惡日減。斯讚佛偈可缺乎。應釋之)。",
    "X74n1495_001:0663b01": "大慈大悲愍眾生。(二句。美成佛之因。慈。悲。喜。捨。菩薩所具四無量心也。四皆無量。故皆",
    "X74n1495_001:0663b02": "曰大。又聲聞行。四等未能實益眾生。今菩薩行。四等實能普利故。慈能與樂。不止在一時。一處。一眾生。縱歷無",
    "X74n1495_001:0663b03": "量時。無量處。度無量眾生。與無量樂。隨眾生欲。如日垂影。如母應子。而此與樂之心。不休不息。直令眾生得大",
    "X74n1495_001:0663b04": "涅槃中四樂。故曰大慈耳。大經云。調心莫如調嗔。譬如家犬。不畏于人。山林野鹿。見人怖走。嗔心難去。如守家",
    "X74n1495_001:0663b05": "犬。慈心易失。如彼野鹿。又如畫石。其文常存。畫水速滅。勢不久住。嗔如畫石。諸善根本。如彼畫水。又如大火聚。",
    "X74n1495_001:0663b06": "其明久住。電光之明。不得暫停。嗔如火聚。慈如電光。是故此心。難得調伏。又云一切佛法。如三十七助等。及知",
    "X74n1495_001:0663b07": "他心智。諸神通。知本際智。聲聞智。緣覺智。菩薩智。佛智等法。皆與慈為根本。以慈即如來。即大椉。即菩提道。即",
    "X74n1495_001:0663b08": "大梵。即一切眾生父母。即不可思議諸佛境界。即眾生佛性等。又慈即是常。常即是法。法即是僧。僧即是慈。慈",
    "X74n1495_001:0663b09": "即如來。即一切菩薩無上之道。即甘露。具如經中說。乃至云達多教闍王放醉象蹹殺佛及弟子。佛入慈定。于",
    "X74n1495_001:0663b10": "五指出五師子。象見。心怖失糞。舉身投地。敬禮佛足。乃是修慈善根力。故令彼調伏○大悲者。悲能拔苦。其救",
    "X74n1495_001:0663b11": "苦之心。於時處眾生。悉皆無量。隨眾生所遭逆境。所欲脫者。悉皆拔之如援溺之手。拔疔之藥。而此拔苦之心。",
    "X74n1495_001:0663b12": "常精常進。追斷眾生二種生死之苦而後已。眾生生死不息。悲心不休。眾生苦海甚大。故佛菩薩之悲心亦大",
    "X74n1495_001:0663b13": "也。苦言拔者。苦從前生惡惑種來。業水恒滋。苦根深入。徹骨徹髓。如油入麫。如釘入木。既久且紐。非大士無量",
    "X74n1495_001:0663b14": "悲心之力。何以拔而出之○世間父母。亦有慈悲愛惜兒孫。止於一世。子若不孝。背恩違義。則心生恚恨。慈心",
    "X74n1495_001:0663b15": "薄少。故不名大。諸佛菩薩。慈心不爾。見苦眾生。悲心益重。乃至入于五無間獄。大火輪中。代諸眾生受無量苦。",
    "X74n1495_001:0663b16": "如是慈悲。過於父母無量無邊。故名為大○愍眾生者。愍。是哀愍。憐惜之謂。眾生。對諸佛言。十法界中。除佛法",
    "X74n1495_001:0663b17": "界。俱名眾生。唯佛不墮諸數故。菩薩正斷塵沙。即等覺地。尚有生相無明。聲聞緣覺。無明二字。尚未夢見。六道",
    "X74n1495_001:0663b18": "眾生。父母與己三緣和合。乃至五陰四大眾法共生故名眾生。又土木金石等無情眾生。因宿生修偏枯死定。",
    "X74n1495_001:0663b19": "故墮無知。諸佛為菩薩時。亦發願度之。成圓滿寶覺。故曰情與無情。同圓種智)。",
    "X74n1495_001:0663b20": "大喜大捨濟含識。(喜。是慶己慶人。皆離苦得樂也。捨者。內外二財悉施于人也。乃至憎",
    "X74n1495_001:0663b21": "愛心。冤親想。度生念。涅槃樂。如此心想樂念。于大圓鏡智中。略無纖毫影子。故二俱名大耳。濟。是濟渡。言用此",
    "X74n1495_001:0663b22": "四無量心。為渡苦海之巨航。博濟眾生。同到彼岸也。含識者。含靈抱識。六趣四生也。大經云。四無量心。能令無",
    "X74n1495_001:0663b23": "量無邊眾生發菩提心。是故菩薩繫心親近。行人了知一切眾生皆歸一道。一道者。大椉也。心地觀云。大慈等",
    "X74n1495_001:0663b24": "四法。能生一切福德智慧。利益安樂無量眾生。速證菩提○已上二句。首四字。是能度。末二字。是所度。愍濟二",
    "X74n1495_001:0663c01": "字。雙兼能所。總明諸佛因中感報之由竟)。",
    "X74n1495_001:0663c02": "相好光明以自嚴。(此明繇因所剋之果也。佛有三身。謂法報化。法身無形。故不得見。唯",
    "X74n1495_001:0663c03": "佛與佛乃能究盡。今所讚者。報應二身。並有麤細三十二相。八十種好。及八萬四千光明故。以。因也。自。非自他",
    "X74n1495_001:0663c04": "之自。乃自然之自也。緣因四心。皆得無量。皆已究竟。故致果上相好光明。三者皆得自然而然。不假神力。任運",
    "X74n1495_001:0663c05": "莊嚴。致人天之禮敬也)。",
    "X74n1495_001:0663c06": "眾等志心歸命禮。(前三句。讚佛之妙因妙果。可敬可承。此句明竭誠以作結。眾。對獨言。",
    "X74n1495_001:0663c07": "單己曰獨。三人為眾。乃至十百千萬。即名大眾也。等者。平等一心。無能所等異念。以一會大眾。皆運至心。深患",
    "X74n1495_001:0663c08": "生死苦樂涅槃樂故。志者。意念耑一也。志心者。一心向佛。更無異想也。梵語南無。此云歸命。亦云歸身。葢自反",
    "X74n1495_001:0663c09": "為歸。以佛非心外之佛。乃自心本佛。今歸投大覺。即反本有之覺心也。由見即心之佛。具足無量慈悲喜捨。普",
    "X74n1495_001:0663c10": "被眾生。深感于衷。故齊捐身命。專心志意而歸投焉。是即血肉幻妄之軀。覿體便成金剛不壞之體。即識心連",
    "X74n1495_001:0663c11": "持之命。而成佛果智慧之命也。禮。謂敬禮。凡夫以大聖為師。必須五體投地。尊敬作禮也。此句含蓄甚妙。收盡",
    "X74n1495_001:0663c12": "上三句。眾字。合上眾生含識。等字。合上慈悲喜捨四心俱大。志心字。合上愍濟。歸命字。合上相好光明。禮字。合",
    "X74n1495_001:0663c13": "上以自嚴。既達乎理。又通於文。自發智慧。如斯運禮。其功德可涯量哉)。",
    "X74n1495_001:0663c14": "啟運慈悲道場懺法。(啟。開也。佛法心三。皆有開義。先達遺此懺法。有文可覽。理可會",
    "X74n1495_001:0663c15": "故。令人開卷得益。生慶幸想。是法開義。又此懺雖係文字語言。其寔先聖本意。在開示悟入眾生佛之知見。即",
    "X74n1495_001:0663c16": "文言是真淨妙法。覺本自心是佛開義。既知佛法二義。便知有事懺理懺。大乘小乘。懺法雖殊。不外自悔。一念",
    "X74n1495_001:0663c17": "真淨妙心。立地心華發明。見自心本佛度生真體。是心開義。果得此三義。何患教不明。禪不透哉。故昔慈恩懺",
    "X74n1495_001:0663c18": "主。從修懺處悟明心體運。默轉也。謂默轉慈悲之想。廣利羣生。彼此得益。方成大椉懺法也。道場二字。有事有",
    "X74n1495_001:0663c19": "理。事即阿蘭若。香華燈燭等莊嚴。及見相稱名等。理則清淨心中普運慈悲。即空假中等。懺者。具云懺摩。此云",
    "X74n1495_001:0663c20": "悔過。懺云陳露先罪。悔云改徃修來。謂之斷相續心。一斷永不復造。又懺。謂止斷未來非。未作之罪。不敢更作",
    "X74n1495_001:0663c21": "等。悔。謂自耻心于往犯。已作之罪。願乞除滅等。法者。執持義。軌。謂軌生物解。如上佛法心三義等。持。謂任持自",
    "X74n1495_001:0663c22": "性。令人知此懺法。自性本具。自性清淨。亦知罪無自性。罪性本空。空不透脫。須仗佛力。今以懺法。成範列左)。",
    "X74n1495_001:0663c23": "懺具十法。(一。明信因果。二。生重怖畏。三。深起慚愧。四求滅罪方法。五。發露先罪。六。斷相續心。七",
    "X74n1495_001:0663c24": "起護法心。八。發大誓願。度脫眾生。九。常念十方諸佛。十觀罪性無生)。懺悔三義。(一。立懺悔名。首",
    "X74n1495_001:0664a01": "伏白黑。改往修來。慚愧等名。二。示懺悔處。別教以次第三觀為處。圓教以妙三觀為處。三。作懺悔法。身口意三",
    "X74n1495_001:0664a02": "依法)。又復應知大小二椉。各有三種懺悔。大椉三者。一。",
    "X74n1495_001:0664a03": "作法懺。(身口依法。稽顙求哀等儀有五法。一。袒右肩。二。右膝著地。三。至心合掌。四頭面禮足。五。說",
    "X74n1495_001:0664a04": "己罪名)。二。取相懺。(心有目想。相起為期等)。三。無生懺。(一向攝念。罪福無主。法華。",
    "X74n1495_001:0664a05": "方等。般若。各有事儀。要制期限。方等十二夢王。菩薩戒見光見華等為助。端坐念寔相為正)。小椉",
    "X74n1495_001:0664a06": "三者。一。作法。(經藏。輕重俱許懺。律不許夷。但許下四)。二。取相。(阿含犯欲。作蛇口想。",
    "X74n1495_001:0664a07": "罪即滅等)。三無生。(析法空觀)。",
    "X74n1495_001:0664a08": "一心歸命三世諸佛。(一。是純一。精專之謂。即志心意。夫懺悔雖重在行人自心一念",
    "X74n1495_001:0664a09": "竭誠豁然開悟。然必藉諸佛愍濟默佑。故要一心歸命。過現未為三世。生下八佛名。梵語佛陀。此云覺者。佛是",
    "X74n1495_001:0664a10": "主義。體即無漏五蘊假者也。覺體是慧。覺察斷障。覺照真俗。自覺覺他。覺行圓滿。如次配凡夫二椉菩薩。唯如",
    "X74n1495_001:0664a11": "來獨到彼岸。跨十方而為主。握五性以稱師。三覺圓明。故名為佛。三世諸佛。是標。下列號。若知三世一時。便知",
    "X74n1495_001:0664a12": "三身一體)。",
    "X74n1495_001:0664a13": "南無過去毗婆尸佛。(南無。此云歸身。亦云歸命。以凡身歸聖身。所以有為身。證無為",
    "X74n1495_001:0664a14": "體。且轉八識命。歸智慧命耳。過去二字。應冠到毗舍浮上。以三佛皆過去劫教主故。毗婆尸。一名維衛。此云勝",
    "X74n1495_001:0664a15": "觀。人壽八萬歲時出世。釋迦於空王佛所。發菩提心。後於是佛出世。三僧祇滿。故居七佛之首。壽八十千劫。此",
    "X74n1495_001:0664a16": "及下二佛。皆剎利家生。皆姓拘隣。此佛于波吒羅樹下得無上菩提。三集聲聞。第一弟子。一名吉沙。二名看茶。",
    "X74n1495_001:0664a17": "侍者名無憂。子名成陰。父名槃頭。母名槃頭意。城名槃頭。付法偈云。身從無相中受生。猶如幻出諸形像。幻人",
    "X74n1495_001:0664a18": "心識本來無。罪福皆空無所住。乃過去莊嚴劫。第九百九十八尊佛也)。",
    "X74n1495_001:0664a19": "南無尸棄佛。(尸棄。此云持髻。人壽七萬歲時出世。又名式棄。大論翻火依。其種姓同前。于芬",
    "X74n1495_001:0664a20": "陀利樹下證果。亦三集聲聞弟子。一名勝。二名自在。侍者名離畏。子名不可量。父名鉤那。母名勝。城名阿樓那",
    "X74n1495_001:0664a21": "跋提。過去三十一劫出世。彼劫復有毗舍浮佛。自後無量劫空過無佛。至賢劫中有四佛。即拘留孫以至釋迦",
    "X74n1495_001:0664a22": "也。付法偈云。起諸善法本是幻。造諸惡業亦是幻。身如聚沫心如風。幻出無根無實性。過去莊嚴劫。第九百九",
    "X74n1495_001:0664a23": "十九尊佛也)。",
    "X74n1495_001:0664a24": "南無毗舍浮佛。(毗舍浮。此云徧一切自在。壽二千劫。種姓同前。娑羅樹下得果。再集聲聞。",
    "X74n1495_001:0664b01": "第一弟子。一名星宿。二名上。侍者名寂。子名善智。父名阿樓那天子。母名稱意。城名隨意。偈曰。假借四大以為",
    "X74n1495_001:0664b02": "身。心本無生因境有。前境若無心亦無。罪福如幻起亦滅。過去莊嚴劫。第一千尊佛也)。",
    "X74n1495_001:0664b03": "南無拘留孫佛。(拘留孫。此云所應斷。又云作用。壽命十四小劫。此及下二佛。皆婆羅門種。",
    "X74n1495_001:0664b04": "皆姓迦葉。憂頭跋樹下得果。一集聲聞。第一弟子。一名疾。二名力。侍者名智。子名上。父名功德。母名廣。彼天子",
    "X74n1495_001:0664b05": "名無畏。城亦名無畏。付法偈曰。見身無實是佛身。了心如幻是佛幻。了得身心本性空。斯人與佛何殊別。此乃",
    "X74n1495_001:0664b06": "現在賢劫第一尊佛。初減人壽六萬歲時。出成佛道。為賢劫千佛之首)。",
    "X74n1495_001:0664b07": "南無拘那含牟尼佛。(拘那含牟尼。此云金寂仙。大論名迦那迦牟尼。秦言金仙。壽命",
    "X74n1495_001:0664b08": "三十小劫。于尸利沙樹下得果。一集聲聞。第一弟子。一名活。二名毗頭羅。侍者名親。子名勝。父名大悳。母名難",
    "X74n1495_001:0664b09": "勝天子名莊嚴。城亦名莊嚴。偈云。佛不見身知是佛。若實有知別無佛。智者能知罪性空。坦然不怖于生死。此",
    "X74n1495_001:0664b10": "現在賢劫第二尊佛也。次減人壽四萬歲時出成佛道)。",
    "X74n1495_001:0664b11": "南無迦葉佛。(迦葉。此云飲光。壽二十小劫。于尼拘律樹下得果。第一聲聞弟子。一名輸那。二",
    "X74n1495_001:0664b12": "名頗羅墮。侍者名迦。天子名導師。父名淨德。母名善財。天子名知使。城亦名知使。即波羅奈城是也。偈曰。一切",
    "X74n1495_001:0664b13": "眾生性清淨。從本無生無可滅。即此身心是幻生。幻化之中無罪福。此現在賢劫第三尊佛。人壽減至二萬歲",
    "X74n1495_001:0664b14": "時。出成正覺。當賢劫中第九小劫)。",
    "X74n1495_001:0664b15": "南無本師釋迦牟尼佛。(目法化生。現在歸依。故云本師。第二劫滿。遇然燈佛。第三",
    "X74n1495_001:0664b16": "大劫滿。正當治世。號釋迦牟尼。此云能仁寂默。惟能仁故。不住涅槃。徧入塵勞度生。惟寂默故。不淪生死。常住",
    "X74n1495_001:0664b17": "涅槃自在。壽期一百年。亦剎利家生。姓瞿曇。太子時。名悉達。此云一切義成。世出世間之義。皆成就故。于阿說",
    "X74n1495_001:0664b18": "他樹下得果。一集聲聞。第一弟子。一名舍利弗。二名目犍連。侍者名慶喜。子名羅睺羅。父名輸頭檀王。母名摩",
    "X74n1495_001:0664b19": "訶摩耶。城名迦毗羅。又能仁者。仁慈化導。利他之號。寂默者。自在證真。利己之稱。付法偈云。法本法無法。無法",
    "X74n1495_001:0664b20": "法亦法。今付無法時。法法何曾法。是賢劫第四尊佛也。人壽百歲時出世。欲知增減者。人壽八萬四千歲。過百",
    "X74n1495_001:0664b21": "年減一歲。減至十歲。又過百年。增一歲。乃至增到八萬四千歲。如是一增一減。為一小劫。如是二十番增減。為",
    "X74n1495_001:0664b22": "一中劫。八十小劫。為一大劫。當知一增一減。計一千六百八十萬年。住劫初至第九減劫。人壽百歲時。該一萬",
    "X74n1495_001:0664b23": "五千一百一十九萬年。減至十歲。猶有一萬年在後。可知)。",
    "X74n1495_001:0664b24": "南無當來彌勒尊佛。(前佛是三世中過現。此當未來治世。故云當來。彌勒一譯旃怛",
    "X74n1495_001:0664c01": "麗。此云慈氏。姓也。阿逸多。此云無能勝。名也。現在知足內院說法。後降生堪忍界。翅頭末國城中。大婆羅門家。",
    "X74n1495_001:0664c02": "托胎長成身長三十二丈。胸廣十丈。面長五丈。人壽皆八萬歲。身長一十六丈。相貌端嚴。衣食化生不須勞苦。",
    "X74n1495_001:0664c03": "七寶滿藏。無人視之。無灾患寒暑盜賊諸不吉祥事。于華林園內。龍華樹下而成正覺。住劫內。第十小劫。人壽",
    "X74n1495_001:0664c04": "八萬四千歲。減至八萬歲時出。三會度人。初會度九十九億聲聞。第二會度九十六億聲聞。第三會度九十三",
    "X74n1495_001:0664c05": "億聲聞。禮懺必先七佛。如世間立宗祖之七廟也。如世弟子。孝順七世父母故。凡禮佛。必須觀想。心役名運。身",
    "X74n1495_001:0664c06": "由觀顯。觀即一心空假中。身即一身法報化。想禮佛偈。作觀頂禮。人根。有利鈍之殊。慧心。分淺深之異。佛身及",
    "X74n1495_001:0664c07": "德。不可思議。於行人心。隨力隨分而想觀之。福不唐捐。如飲海水。各令飽滿。故應于禮佛之次。攝心入觀。諦想",
    "X74n1495_001:0664c08": "成就。即得諸佛現前三昧。以我有限之身心。運無窮之企想。必期自他雙利。而懺迴向菩提。道無不剋。慈無不",
    "X74n1495_001:0664c09": "廣者矣)。",
    "X74n1495_001:0664c11": "讚法偈。(佛是能證。法是所證。能證。既已伸讚。所證豈得默然。良以龍證繇所證得尊。所證緣能證",
    "X74n1495_001:0664c12": "方顯。是故其次以偈歎法)。",
    "X74n1495_001:0664c13": "無上甚深微妙法。(連以三義歎法。法字。承上三義。初無上法者。佛法最上。更無一法可",
    "X74n1495_001:0664c14": "以加之。故能證諸佛。謂之無上士。所證之法。謂之無上法。超等覺故。等覺名有上士。如須彌卓逈。落羣峰之峻",
    "X74n1495_001:0664c15": "故。甚深法者。佛法最深更無一法能徹其源。非權椉菩薩及二椉等所能窺測。譬如大海非百川之淵可比故。",
    "X74n1495_001:0664c16": "微玅法者。佛法理趣。幽微圓玅。不可思議。眾生第能由之。不能知之。所謂眾生日用而不知者。是即凡夫麤惡",
    "X74n1495_001:0664c17": "之法。全體聖人微妙之法耳)。",
    "X74n1495_001:0664c18": "百千萬劫難遭遇。(法華云。無量無數劫。空過無有佛。無佛。則無從聞法矣。故云難遭。又",
    "X74n1495_001:0664c19": "難遇者。經云。諸佛興出世。懸遠值遇難。正使出于世。說是法復難。是也。此句應作六句讀。一。百劫難遇。二。千劫",
    "X74n1495_001:0664c20": "難遭。三。萬劫難逢。四。百千劫難遇。五。百萬劫難逢。六。百千萬劫難遭。是從少至多句。總言曠劫難遇。令人生難",
    "X74n1495_001:0664c21": "遭想。希有心。以景慕佛法耳)。",
    "X74n1495_001:0664c22": "我今見聞得受持。(此雙承上兩句來。我今二字。承上第二句。謂如是曠劫罕遇之法。於",
    "X74n1495_001:0664c23": "我一介凡夫。即今忽然幸遇。慶中之慶矣。得字。承上遭遇字。由遭遇故。得見聞耳。又得字。居乎中間。雙貫兩端。",
    "X74n1495_001:0664c24": "謂眼得見。耳得聞。心得受持也。受者。領納于心。念念承受。無少遺失。如琉璃瓶盛獅子乳。靡纖滴之泄也。持者",
    "X74n1495_001:0665a01": "膠執不捨。若身若心。奉持不倦。依義修行之謂。此見聞受持。望前首句看。具能所持義)。",
    "X74n1495_001:0665a02": "願解如來真實義。(願。誓辭。承上一句二字來。謂既多劫罕遇。我今忽然得逢。應生難遭",
    "X74n1495_001:0665a03": "想。恭敬心。當發大誓願矣。解字。根上見等五字來。謂既得見聞受持。須要實悟根源實解差別。方副世尊說法",
    "X74n1495_001:0665a04": "開示眾生之意。如來等五字。結歸首句。葢無上等法。人人具有。但為妄想牢籠。不自就裏領解。却似如來獨證",
    "X74n1495_001:0665a05": "獨有。故結歸如來分上。其寔情無情類。莫不皆充然具而本然得也。如來有二義。一指三世諸佛。二指性具體",
    "X74n1495_001:0665a06": "用。如者。寂滅義。來者。照用義。即寂滅之體。起炤應之用。即炤應之用。全寂滅之體。體用不二。故名如來。真實義",
    "X74n1495_001:0665a07": "二。一。對虗妄看。以世間虗浮言詮。顯真實妙義。非即文字是真實義。故般若以色見聲求不能見如來。若於真",
    "X74n1495_001:0665a08": "實義透脫。即虗妄言句全體真實矣。二。望前無上等法看。法總義別。謂解無上等總法或易。若能解了無上等",
    "X74n1495_001:0665a09": "三重法中。真而不妄。實而不虗之差別義實難。古云。涅槃心易曉。差別智難明。非是之謂乎)。",
    "X74n1495_001:0665a15": "慈悲水懺法卷上隨聞錄",
    "X74n1495_001:0665a17": "寓古婁青螺菴沙門　晝中智證　錄",
    "X74n1495_001:0665a18": "此懺單法立題通別兼舉也。慈能與樂。悲能拔苦。",
    "X74n1495_001:0665a19": "自他兼利。法應爾故。國師仗三昧水滌除宿障(梵語",
    "X74n1495_001:0665a20": "三昧。此云正定。亦云正受。正定。揀非邪定。正受。明不受諸受)。水天因此水而成",
    "X74n1495_001:0665a21": "佛果。月光因此水而證圓通。迦諾迦因此而指神",
    "X74n1495_001:0665a22": "通三昧水。既償往日之殷勤。能濯今時之極楚。悟",
    "X74n1495_001:0665a23": "師于徧覓良毉之後。懸憶曩時之預訂。獲解陳報",
    "X74n1495_001:0665a24": "于奇泉。從果至因靡非因水。故揭而標之(經云。化使立德",
    "X74n1495_001:0665b01": "慈心法門。一切不害。悲心法門)。古云。萬億神通。百千三昧。若離慈",
    "X74n1495_001:0665b02": "心。總歸魔業。須知慈悲。是智慧之玅用。智慧。與慈",
    "X74n1495_001:0665b03": "悲為根本。若無智慧。焉有慈悲。有慈悲者。決是智",
    "X74n1495_001:0665b04": "慧人也。以故世人之愚癡者。見人得樂。尚障之。安",
    "X74n1495_001:0665b05": "望其能與樂乎。見人遭苦。惟恐不毒。安望其能拔",
    "X74n1495_001:0665b06": "之(又慈悲水。揀異果報水。通至二禪。二揀非惡業水。此水徧通三界。三煩惱水。通大小乘)。此",
    "X74n1495_001:0665b07": "慈悲水窮盡世出世間。天地不能覆載。日月莫克",
    "X74n1495_001:0665b08": "較明。三灾不能磨折。此其所以異也。由慈水滋人",
    "X74n1495_001:0665b09": "之善。善極。得涅槃樂(生後發願成德文)。悲水洗人無明垢。",
    "X74n1495_001:0665b10": "故能離生死苦也(生後懺悔諸文)。懺。具云懺摩。此云請忍。",
    "X74n1495_001:0665b11": "(謂請前人忍受我悔罪也)懺云法者。雖請忍之辭。實言從佛口。",
    "X74n1495_001:0665b12": "字采經文。所謂如來廣慈悲之念。啟懺悔之門也。",
    "X74n1495_001:0665b13": "卷者。成裹義。對舒而言(西域裝經。非梵本。非坊冊。止用軸式。故名為卷)。初",
    "X74n1495_001:0665b14": "覽是法。卷者必舒。覽已復卷。舒時有限。卷時偏多。",
    "X74n1495_001:0665b15": "故直從卷。以始終皆卷故。又軸卷是相。會相歸性",
    "X74n1495_001:0665b16": "故云卷。卷。收也。收取諸法。皆入自性慈悲也。能所。",
    "X74n1495_001:0665b17": "通別。可知。略釋懺題竟。",
    "X74n1495_001:0665b18": "○準經仍分三分。初序分",
    "X74n1495_001:0665b19": "一切諸佛。愍念眾生。為說水懺。道場總法。",
    "X74n1495_001:0665b20": "雙標能度所度。及能說所說。水懺道場。可知。總望",
    "X74n1495_001:0665b21": "別言。如梁懺分四十章。章名各異。是別。今標總數。",
    "X74n1495_001:0665b22": "不開細相曰總。",
    "X74n1495_001:0665b23": "佛言。眾生垢重。何人無罪。何者無愆。凡夫愚行。無明",
    "X74n1495_001:0665b24": "闇覆。親近惡友。煩惱亂心。立性無知。恣心自恃。",
    "X74n1495_001:0665c01": "言者。振圓音而警眾。揚玅義以符機。益物導迷也。",
    "X74n1495_001:0665c02": "又悟自心者名佛。迷己性者名眾生。由悟迷。分生",
    "X74n1495_001:0665c03": "佛耳。垢。塵穢也。喻眾生心中煩惱。由身心不淨。三",
    "X74n1495_001:0665c04": "毒流穢。染汙玅明。如塵汙衣。似坌覆鏡。故喻如垢。",
    "X74n1495_001:0665c05": "從垢字開出惑業苦三。愆即是業。罪招苦報。惑即",
    "X74n1495_001:0665c06": "無明。凡夫有三。按大威德呪經云。於生死迷惑流",
    "X74n1495_001:0665c07": "轉。住不正道。故名凡夫。有二種。一嬰兒凡夫。無智",
    "X74n1495_001:0665c08": "慧故。二愚暗凡夫。頑鈍不可教故。或云毛道凡夫。",
    "X74n1495_001:0665c09": "心行不定。如輕毛隨風轉故。愚。即無明。因心不明。",
    "X74n1495_001:0665c10": "不自知過。行。即近惡自恃等(大經三十七云。無明。是一切諸漏根本。眾",
    "X74n1495_001:0665c11": "生無明因緣。於陰界入。憶想作想。名為眾生。是名想倒。心倒。見倒。大慧云。眾生日用。現行無明。順無明。則",
    "X74n1495_001:0665c12": "生歡喜。逆無明。則生煩惱。佛菩薩則不然。借無明以為佛事。為眾生。以無明為窟宅。然非別物。永嘉云。無",
    "X74n1495_001:0665c13": "明實性即佛性故)惡友。惡知識也(大經二十二云。惡象等。唯能壞身。惡知識。身心",
    "X74n1495_001:0665c14": "俱壞。惡象等。唯壞一身。惡友壞無量善身善心。惡象等。唯能壞不淨臭身。惡友能壞淨身淨心。惡象等。能",
    "X74n1495_001:0665c15": "壞肉身。惡友壞法身。為惡象等殺。不至三途。惡友殺。必墮三途。惡象等但為身怨。惡友為善法怨。是故。菩",
    "X74n1495_001:0665c16": "薩。常當遠離惡友)。親近有二義。一互相兢造。二宿無信種",
    "X74n1495_001:0665c17": "善根。煩惱等者。貪。瞋。癡。慢。疑。邪見六為根本。并二",
    "X74n1495_001:0665c18": "十隨煩惱等。因煩多故。能惱亂淨心。古云一絲毫",
    "X74n1495_001:0665c19": "放過。即罪同丘山。況萬端起滅。但禍在旦夕(問。無明煩",
    "X74n1495_001:0665c20": "惱。定是何物。答。全體佛性。大經云。未得無上菩提時。一切善惡無記。盡名佛性)。由無明故。",
    "X74n1495_001:0665c21": "立性無知。近惡友故。恣心自恃。豪強。技藝。種族等。",
    "X74n1495_001:0665c22": "作頑鈍無耻之人也。",
    "X74n1495_001:0665c23": "不信十方諸佛。不信尊法聖僧。",
    "X74n1495_001:0665c24": "問。三寶有拔濟之恩。人反不信何故。答。不信。是疑",
    "X74n1495_001:0666a01": "字。由無明覆覺。故疑佛。煩惱動亂。故疑法。炙乎惡",
    "X74n1495_001:0666a02": "友。故疑僧。故華嚴云。信為道源功德母也(心地觀六云。如",
    "X74n1495_001:0666a03": "人無手。雖至寶山。終無所得。無信手者。雖遇三寶。無所得故。又不信三寶。即是不信心。大經云。若人信心。",
    "X74n1495_001:0666a04": "無有智慧。是人則能增長無明。若有智慧。無有信心。是人則能增長邪見。以不信三寶是出世福田故。又",
    "X74n1495_001:0666a05": "信有二種。一信正。二信邪。言有因果。有三寶。是信正。反是。名信邪。雖信三寶。不信三寶同一性相。雖信因",
    "X74n1495_001:0666a06": "果。不信得者。亦名信不具足。信復有二。一從聞生。二從思生。是人信心。從聞生。不從思生。亦名信不具足。",
    "X74n1495_001:0666a07": "又信有二種。一信有道。二信得者。是人信心。唯信有道。都不信有得道之人。亦名信不具足。詳如經說)。",
    "X74n1495_001:0666a08": "法言尊者。般若云。一切諸佛。及諸佛無上法。皆從",
    "X74n1495_001:0666a09": "此經出。則法為諸佛之師及母也。孰尊于此哉。",
    "X74n1495_001:0666a10": "不孝父母六親眷屬。",
    "X74n1495_001:0666a11": "孝。是孝順。愛敬從命義(梵網經云。孝順父母師僧三寶。孝順至道之法。孝名",
    "X74n1495_001:0666a12": "為戒。是諸佛之本源。行菩薩道之根本。是大眾諸佛子之根本。祖師云。稽首三界主。大孝釋迦尊。累劫報",
    "X74n1495_001:0666a13": "親恩。積因成正覺。曾子曰。敢問聖人之悳。無以加於孝乎。子曰。天地之性生也人為貴。人之行莫大於孝。",
    "X74n1495_001:0666a14": "故孝經云。夫孝德之本也。道德以之為體。教法由是而生。梵網云。一切男子是我父。一切女人是我母。我",
    "X74n1495_001:0666a15": "生生無不從之受生。故六道眾生。皆是我父母。而殺而食者。即殺我父母。葢父母者。有生我育我之恩。迴",
    "X74n1495_001:0666a16": "乾就濕。乳哺養育。嚥苦吐甘。慈訓長成。憐念之心。未甞暫捨。故須孝順。現存者。竭力供養。發以道心。過去",
    "X74n1495_001:0666a17": "者。戒善潛資。咸令離苦。雜藏寶經云。雪山中鸚鵡。採花果供盲父母。父母者。今淨梵摩耶夫人是。鸚鵡。我",
    "X74n1495_001:0666a18": "身是也)。六親有三。一。父。母。兄。弟。姊。妹。為根本。二。父六",
    "X74n1495_001:0666a19": "親。伯。叔。兄。弟。子。孫。三。母六親。舅。姨。兄。弟。兒。孫。眷屬",
    "X74n1495_001:0666a20": "者。親眷朋屬。各有眷愛之情。統屬之誼故。",
    "X74n1495_001:0666a21": "盛年放逸。以自憍[怡台+居]。",
    "X74n1495_001:0666a22": "根恣心自恃來。壯盛之年。恃血氣之勇。故多放逸。",
    "X74n1495_001:0666a23": "(大經三四云。放逸懈怠。不修進故。說五種退。一樂多事。二樂說世事。三樂睡眠。四樂近在家。五樂多遊行)",
    "X74n1495_001:0666a24": "憍。恣也。[怡台+居]。慢也。由恃血氣之勇。故旁若無人。眼空",
    "X74n1495_001:0666b01": "四海。當思形不久住。福智羸劣。不貪安樂。不造眾",
    "X74n1495_001:0666b02": "惡可耳。下承憍慢字開列眾罪。",
    "X74n1495_001:0666b03": "貪一切財寶。貪一切歌樂。貪一切女色。",
    "X74n1495_001:0666b04": "一。普及義。切。盡際義。總該統攝之謂。貪財寶則于",
    "X74n1495_001:0666b05": "世味厚。而求法之心薄。貪歌樂。則于淫聲重。而法",
    "X74n1495_001:0666b06": "音之心輕。貪女色。則于穢軀近。而清淨法身遠。如",
    "X74n1495_001:0666b07": "次與般若。解脫。法身三德反矣(又貪世財。與三寶遠。失無量利益。貪",
    "X74n1495_001:0666b08": "歌詠及竹絲等音樂。則微玅法音沉。鍾鼓之聲絕。昔者乾闥婆王奏樂。江河湧沸。迦葉起舞。佛言。眾生顛倒。",
    "X74n1495_001:0666b09": "見法流動。迦葉頭陀第一尚爾。況下凡乎。又肇公赴秦宮請。媵人私逼之。肇不可。媵人讚為沙門謔己。王",
    "X74n1495_001:0666b10": "召。將殺之。肇曰。姑緩七日。當就死。王許。肇著論訖。遂赴刃。有將頭臨白刃。一似斬春風之句。為法求延。非",
    "X74n1495_001:0666b11": "邀譽于末劫。為度生計耳。肇公不近女色尚爾。況真以身根研磨不休乎。願貪者味之)。",
    "X74n1495_001:0666b12": "心生貪戀。意起煩惱。親近非聖。媟狎惡友。不知懺悔。",
    "X74n1495_001:0666b13": "首二句。明內因。次二句。明外緣。據相宗集起名心。",
    "X74n1495_001:0666b14": "屬賴耶識。籌量名意。即末那。了別為識。即前六。今",
    "X74n1495_001:0666b15": "心生意起。大抵重前六。動身發語。乃至起惑造業。",
    "X74n1495_001:0666b16": "皆前六識為最故。戀。謂躭著。聖。正也。媟。狎也。狎。親",
    "X74n1495_001:0666b17": "近也。字法之變耳。知懺悔。便可轉煩惱而成智慧",
    "X74n1495_001:0666b18": "矣(心地觀云。懺悔能燒煩惱薪。懺悔能往生天路。懺悔能得四禪樂。懺悔與寶摩尼珠。懺悔能延",
    "X74n1495_001:0666b19": "金剛壽。懺悔能入常樂宮。懺悔能出三界獄。懺悔能開菩提華。懺悔見佛大圓鏡。懺悔能至於寶所。大經",
    "X74n1495_001:0666b20": "二七云黑銕入火則赤。出冷還黑。而此黑色非內非外。因緣故有。佛性亦爾。眾生煩惱火滅則得聞見)。",
    "X74n1495_001:0666b21": "或殺害一切眾生。或飲酒昏迷。無智慧心。今日披誠",
    "X74n1495_001:0666b22": "一一懺悔(坊本眾生下增偷盜婬妄句。藏本無者。因前貪財色語攝故)。",
    "X74n1495_001:0666b23": "晉。裴楷。呼酒為狂藥。四分律云。飲酒犯三十六失。",
    "X74n1495_001:0666b24": "(不孝父母。輕慢長友。不敬三寶。不信經法。誹謗沙門。訐露人罪。恒說妄語。誣人惡事。傳言兩舌。惡口傷人。",
    "X74n1495_001:0666c01": "生病之根。鬪諍之本。惡名流布。人所憎嫌。排斥聖賢。怨黷天地。廢忘事業。破散家財。恒無慚愧。不知羞耻。",
    "X74n1495_001:0666c02": "無故捶打奴僕。橫殺眾生。奸婬佗妻。偷人財物。疎遠善人。狎近惡友。常懷恚怒。日夜憂愁。牽東引西。持南",
    "X74n1495_001:0666c03": "著北。倒溝臥路。墮車墜馬。逢河落水。持燈失火。暑月爇亡。寒天凍死等是也)由飲酒。故昏",
    "X74n1495_001:0666c04": "迷。因昏迷。故無智慧。智是心之照用。慧是心之性",
    "X74n1495_001:0666c05": "體。轉識成智。則惑斷證真。縱識無智。則罪過彌天。",
    "X74n1495_001:0666c06": "(大經三十一云。有智慧時無煩惱有煩惱。時無智慧。譬如明時無暗。暗時無明。此煩惱根。先以定動。後以",
    "X74n1495_001:0666c07": "智拔。如拔堅木。先以手動。後則易出○又云阿難具足八能。能持十二部經。一信根堅固。二其心質直。三",
    "X74n1495_001:0666c08": "身無病苦。四常勤精進。五具足念心。六心無憍慢。七成就定意。八具足從聞生智)由無智為",
    "X74n1495_001:0666c09": "本。妄犯五戒。一殺害眾生。二貪財。三貪色。四內生",
    "X74n1495_001:0666c10": "煩惱。外狎惡友。豈無妄語。五飲酒。文義昭然(報恩經問。",
    "X74n1495_001:0666c11": "五戒幾實罪。幾遮罪。答。四是實。飲酒是遮。飲與前四同類。結為五戒。以飲酒是放逸之本。如迦葉佛時。有",
    "X74n1495_001:0666c12": "優婆塞。以酒故。邪婬他婦。盜殺他雞。飲酒亂心。一時能犯四戒)。披誠。披露竭誠之",
    "X74n1495_001:0666c13": "心也○(已上猶經之證信。此下猶經之發起序也)。",
    "X74n1495_001:0666c14": "過去諸罪。現作眾惡。今日志誠。悉皆懺悔。未作之罪",
    "X74n1495_001:0666c15": "不敢更作。",
    "X74n1495_001:0666c16": "由一一懺謝。故過現罪惡悉懺。由懺悔力。諸罪皆",
    "X74n1495_001:0666c17": "滅。淨智自顯(大經十九云。猶如濁水。置之明珠。以珠威力。水即澄清。如烟雲除。月則清",
    "X74n1495_001:0666c18": "朗。作惡能悔。亦復如是。前過則湔刷之。後過則無重造)。改往修來。故云未作",
    "X74n1495_001:0666c19": "等(大經喻如焦炭。不還為木。壞瓶。更無瓶用)。此文出大金光明經(未作二句",
    "X74n1495_001:0666c20": "一懺要旨。若恃懺逐日造罪。是懺反開罪于人。非度人法。如水灌漏巵。終無乎復故)。",
    "X74n1495_001:0666c21": "弟子(某甲)等。今日志心歸依十方盡虗空界。一切諸",
    "X74n1495_001:0666c22": "佛。",
    "X74n1495_001:0666c23": "佛是三界導師。四生慈父。既已歸命。則視佛為師",
    "X74n1495_001:0666c24": "為父。故稱弟子。某甲。稱己名也。餘倣此。等有二義。",
    "X74n1495_001:0667a01": "一。禮時運想。能禮所禮。性皆空寂。故等。二。偕眾共",
    "X74n1495_001:0667a02": "禮。禮在各身。稱在異口。想在眾念。悉皆齊等。外則",
    "X74n1495_001:0667a03": "身禮佛相。威儀可觀。口稱佛名。和音可聽。內則心",
    "X74n1495_001:0667a04": "想佛義。聖相宛然。志心者。精專定向之心也。歸。歸",
    "X74n1495_001:0667a05": "同。身心投佛。遵法而行也。十方者。東西等四正方。",
    "X74n1495_001:0667a06": "東南西南等四維方。上方。下方。共成十。十方虗空",
    "X74n1495_001:0667a07": "必有河沙世界。界中必有度生之佛故(問。上必求十方聖賢。",
    "X74n1495_001:0667a08": "下必普度眾生者何。答。古云。如千鈞之弩。不獨為鼷鼠發機。三界之尊。豈偏令一人離苦。問。何故虗空二",
    "X74n1495_001:0667a09": "字。恒入佛法。答。虗空是佛法正宗。出生死確論。如七祖婆須密。付八祖偈云。心同虗空界。示等虗空法。證",
    "X74n1495_001:0667a10": "得虗空時。無是無非法。既無是法又無非法。謂之無上佛果菩提。亦名真如佛性)。諸佛。指",
    "X74n1495_001:0667a11": "現在諸佛。即下所列者。",
    "X74n1495_001:0667a12": "諸大菩薩。",
    "X74n1495_001:0667a13": "具云菩提薩埵。大論翻云佛道成眾生。自行。修諸",
    "X74n1495_001:0667a14": "佛道。化他。成就眾生。亦云覺有情。以自覺覺他彰",
    "X74n1495_001:0667a15": "名。自覺。異凡夫之不覺。覺他。異二乘之獨覺。對迷",
    "X74n1495_001:0667a16": "屬悟。望果屬因。以智上求。運悲下化故。菩薩雖多。",
    "X74n1495_001:0667a17": "今止列六。亦得名眾。諸大二字。直冠八部上。俱菩",
    "X74n1495_001:0667a18": "薩示現。故有大乘懺悔法。",
    "X74n1495_001:0667a19": "辟支。羅漢。四果。四向。",
    "X74n1495_001:0667a20": "辟支。此云獨覺。出無佛世。觀緣悟道。如秋觀黃葉",
    "X74n1495_001:0667a21": "落。春睹百華開等。羅漢。具云阿羅漢。有三義。所謂",
    "X74n1495_001:0667a22": "無生。應供。殺賊(即第四果)。斷三界八十八使將盡。名初",
    "X74n1495_001:0667a23": "果向。盡。證初果果。進斷欲界五品思。證二果向。六",
    "X74n1495_001:0667a24": "品思盡。證二果果。又進斷第八品殘思。證三果向。",
    "X74n1495_001:0667b01": "九品思盡。證三果果。更進斷後七十一品思。證四",
    "X74n1495_001:0667b02": "果向。斷盡思惑。證四果果。若論斷惑證真。先向後",
    "X74n1495_001:0667b03": "果。位次尊卑。則先果後向。達磨論云。向者。趨向。果",
    "X74n1495_001:0667b04": "者。證果。此名小乘。故有小乘懺悔法(華嚴云。上品十善。修治清",
    "X74n1495_001:0667b05": "淨。心廣無量故。具大悲愍。不捨眾生。希求諸佛大智。修一切諸度。廣大行願。故成菩薩。辟支。從上品十善",
    "X74n1495_001:0667b06": "清淨。不從他教。大悲方便未具。惟自覺悟。了甚深因緣法。成獨覺乘。羅漢四果。從上品十善。以智慧修習。",
    "X74n1495_001:0667b07": "心狹劣故。怖三界故。闕大悲故。從他聞聲解了。名聲聞乘。有說上上品十善。乃至修四無量心者。即得成",
    "X74n1495_001:0667b08": "佛。無量法門。不出十善故)。",
    "X74n1495_001:0667b09": "梵王。帝釋。天龍八部。",
    "X74n1495_001:0667b10": "梵者。離欲義。梵王。色界天主。大梵天王是也。帝釋。",
    "X74n1495_001:0667b11": "欲界天主。釋提桓因是也。天龍。八部中首二。禪考",
    "X74n1495_001:0667b12": "云。一天。二龍。三夜叉。四乾闥婆(即天樂人)。五阿修羅(不飲",
    "X74n1495_001:0667b13": "酒。常與帝釋鬪)。六迦樓羅(即金翅鳥神)。七緊那羅(似人頭有角)。八摩",
    "X74n1495_001:0667b14": "睺羅伽(即大蟒神。人首蛇身而腹行者也○舍利問經云。八部鬼神。何因既生惡道。又常聞",
    "X74n1495_001:0667b15": "正法。佛言。以二種業。一由惡業。生惡道。二以善業。受快樂。又問善惡之異。可得聞乎。佛言。可。一。天神者。先",
    "X74n1495_001:0667b16": "以車輦。舍宅。飲食。供養三寶。父母賢聖。猶懷慳嫉故。二。虗空龍神。修德行施。不依正念。急性。好嗔故。三。夜",
    "X74n1495_001:0667b17": "叉神。好大布施。或先損害。後加饒益。隨功勝負。在天上。空中。地下。四乾闥婆者。好施有嗔。獻伎樂故。五阿",
    "X74n1495_001:0667b18": "修羅神。志強喜捨。不隨善友。所作淨福。好逐幻偽。作諸邪福故。六迦樓羅神。先修大捨。高心凌物故。七緊",
    "X74n1495_001:0667b19": "那羅神。昔好勸人發菩提心。未正其志。逐諸邪行故。八摩睺羅伽神。布施護法。性好嗔恚故。如是。皆由依",
    "X74n1495_001:0667b20": "附邪師。以邪亂正。俱謂是道。以自建立。頌云。由作二因善不善。乃為八部人非人)。",
    "X74n1495_001:0667b21": "一切聖眾。願垂證鑒。",
    "X74n1495_001:0667b22": "承上作結。願以肯心求聖垂慈。證明懺悔之志心",
    "X74n1495_001:0667b23": "也。鑒。猶視也。下列聖賢二位。",
    "X74n1495_001:0667b24": "○禮佛偈",
    "X74n1495_001:0667c01": "能禮所禮性空寂。感應道交難思議。我此道場如",
    "X74n1495_001:0667c02": "帝珠。毗盧遮那影現中。我身影現毗盧前。頭面接",
    "X74n1495_001:0667c03": "足歸命禮(凡遇佛菩薩。只就名號更之。如遇釋迦。則云釋迦如來影現中。我身影現釋迦",
    "X74n1495_001:0667c04": "前等。餘例知○釋曰。首句。空假二觀。次句。中觀。第三句。喻明。後三句。總顯中道○能禮。言能志心以身命",
    "X74n1495_001:0667c05": "歸投而頂禮也。所禮。即相好光明莊嚴之聖賢也。聖凡互對。所能歷然。感應昭著。內成假觀。外為俗諦。此",
    "X74n1495_001:0667c06": "二性本空寂。不勞析體。內為空觀。外成真諦也。帝珠。借帝釋天殿上千如意珠所結之綱珠。此珠體圓而",
    "X74n1495_001:0667c07": "光盛。彼此互燭。眾珠之光射一珠中。譬眾等志心感于佛。一珠之光映眾珠。譬佛心應羣品。圓光互照。感",
    "X74n1495_001:0667c08": "應相生。能所不二。聖凡一體。豈非中道諦觀。感應道交。不思議也明矣)。",
    "X74n1495_001:0667c09": "南無毗盧遮那佛。",
    "X74n1495_001:0667c10": "毗盧遮那。此云徧一切處。謂毗盧性海。煩惱體淨。",
    "X74n1495_001:0667c11": "眾德悉備。身土相稱。徧一切處。乃法身佛。即我人",
    "X74n1495_001:0667c12": "之本覺玅性也。又云徧寂。謂周徧寂靜。即法身。又",
    "X74n1495_001:0667c13": "翻光明徧照。報身也。即慈悲之體。",
    "X74n1495_001:0667c14": "南無本師釋迦牟尼佛。",
    "X74n1495_001:0667c15": "釋現前七佛中。釋尊。是娑婆教主。現在導師。成佛",
    "X74n1495_001:0667c16": "之本。故云本師。化身佛也。照前佛是真應一對。",
    "X74n1495_001:0667c17": "南無阿彌陀佛。",
    "X74n1495_001:0667c18": "阿彌陀。此云無量壽。亦云無量光。體用皆無量故。",
    "X74n1495_001:0667c19": "為樂邦教主。今人求生淨土。正往彼國也。與本師",
    "X74n1495_001:0667c20": "佛。成苦樂東西對。",
    "X74n1495_001:0667c21": "南無彌勒佛。",
    "X74n1495_001:0667c22": "彌勒。此云慈氏。釋見前。彌勒下生時。萬億閻浮。皆",
    "X74n1495_001:0667c23": "以黃金為地。地平如掌。秔稻自生。衣食自至。無量",
    "X74n1495_001:0667c24": "快樂。賢愚經云。彌勒三會度人無數。悉我遺法種",
    "X74n1495_001:0668a01": "福眾生。然後乃化同緣之徒。偈云。彌勒真彌勒。分",
    "X74n1495_001:0668a02": "身百千億。時時示時人。時人自不識。",
    "X74n1495_001:0668a03": "南無龍種上尊王佛。",
    "X74n1495_001:0668a04": "那伽。此云龍。勇徤之謂。美其性也。種。是種族義。姓",
    "X74n1495_001:0668a05": "氏也。上尊。謂種中最上最尊者。王。自在義。五住究",
    "X74n1495_001:0668a06": "盡。二死永亡。往來無閡故。聖號。收前諸號。謂法報",
    "X74n1495_001:0668a07": "化身具足。現未自在故。",
    "X74n1495_001:0668a08": "南無龍自在王佛。",
    "X74n1495_001:0668a09": "隨德彰名。餘例上佛。可知。",
    "X74n1495_001:0668a10": "南無寶勝佛。",
    "X74n1495_001:0668a11": "摩尼寶珠。超勝眾寶之上。如來至寶。越乎眾聖之",
    "X74n1495_001:0668a12": "尊。一稱佛名。尚得滅塵勞及業火益。況頂禮乎。",
    "X74n1495_001:0668a13": "南無覺華定自在王佛。",
    "X74n1495_001:0668a14": "覺華。是定名。約理說。覺是果智。表本覺。華是玅因。",
    "X74n1495_001:0668a15": "表始覺。始本不二。理智一如。不可思議。故云覺華",
    "X74n1495_001:0668a16": "定。以彼佛常居此定。故號之。自在王義。準前可知。",
    "X74n1495_001:0668a17": "南無袈裟幢佛。",
    "X74n1495_001:0668a18": "大淨法門經云。袈裟。晉名去穢。大集經云。離染。以",
    "X74n1495_001:0668a19": "悳彰名。據袈裟幢世界。是依世界立名也。幢者。表",
    "X74n1495_001:0668a20": "正佛能摧邪顯正。建大法幢等(又幢者。喻法無上。故稱袈裟幢)。",
    "X74n1495_001:0668a21": "南無師子吼佛。",
    "X74n1495_001:0668a22": "師子出窟。百獸潛蹤。佛師子出。羣魔竄伏。又大師",
    "X74n1495_001:0668a23": "子一吼。小師子勇徤。佛師子吼。諸菩薩等悉勇猛",
    "X74n1495_001:0668a24": "精進(大經云。一切禽獸聞師子吼。水性之屬潛沒深淵。陸行之類。藏伏窟穴。飛者墮落。諸大香",
    "X74n1495_001:0668b01": "象。怖走失糞。師子子。始滿三歲。則能哮吼。如師子王。如來正覺。智慧爪牙。摧破諸魔軍故)。又師",
    "X74n1495_001:0668b02": "子吼者。名決定說。一切眾生悉有佛性。如來常住。",
    "X74n1495_001:0668b03": "無有變易。詳如經說。應知佛祖無法與人。只與人",
    "X74n1495_001:0668b04": "指路頭耳(古德云。有所得。是野干鳴。無所得。是師子吼。又達多放大醉象。欲令踐佛。象既",
    "X74n1495_001:0668b05": "見佛。即時醒悟。佛即伸手摩頂。復為說法。令得無上菩提。畜生見佛。猶壞畜生業果。況人乎)。問",
    "X74n1495_001:0668b06": "禮佛可爾。何必更禮菩薩。答。譬如好人。偏多交善",
    "X74n1495_001:0668b07": "友(昔波羅奈國。有屠兒。名廣額。每日殺無量羊。見舍利弗。即受八戒。經一日夜。命終得為北方天",
    "X74n1495_001:0668b08": "王。毗沙門子。況禮諸大菩薩乎。大經云。諸佛菩薩。是得善法根本處。譬如雪山。是種種微玅上藥根本處。",
    "X74n1495_001:0668b09": "亦如雪山有上香藥。名曰娑訶。人若見之。得壽無量。無有病苦。四毒難中。若觸之者。增長壽命。念念皆得",
    "X74n1495_001:0668b10": "宿命智。佛菩薩亦然。若有見者。即斷一切煩惱。四魔不能干觸者。命不少夭。念者。得無上菩提。佛菩薩是",
    "X74n1495_001:0668b11": "真大善知識故)。",
    "X74n1495_001:0668b12": "南無文殊師利菩薩。",
    "X74n1495_001:0668b13": "文殊師利。此云玅德(在佛為普光大智。即玅觀察智)。大經云。了了",
    "X74n1495_001:0668b14": "見佛性。猶如玅德等。悔過修來。積功累德。唯智者",
    "X74n1495_001:0668b15": "能。故首標之(或號曼殊室利。此云玅吉祥。又號滿殊尸利。此云玅首)。清凉云。",
    "X74n1495_001:0668b16": "文殊有三表法。一表能信之心。二表能起之解。三",
    "X74n1495_001:0668b17": "表能證大智。且文殊居首有三義。一是古佛。二諸",
    "X74n1495_001:0668b18": "佛之師。三行以智為先。無智則驪黃莫辨(古語云。寶石不",
    "X74n1495_001:0668b19": "吸腐草。磁石不引曲鍼。皆各得其用也。無著問善財云。我欲見文殊。何者即是。財曰。汝發一念心清淨即是。",
    "X74n1495_001:0668b20": "著云。我發一念心清淨。為甚麼不見。財曰。是真見文殊。普超三昧經。佛言。我今得佛。皆文殊恩。本是我師。",
    "X74n1495_001:0668b21": "過去無央數佛。皆其弟子。當來者亦恩力所致。文殊乃佛道中父母也。爾時眾念。文殊既在佛前。何不成",
    "X74n1495_001:0668b22": "佛耶。佛言。深入善權。廣化眾生。故未取證。當知文殊三佛。分三世現。過去號龍種上尊王。見在北方歡喜",
    "X74n1495_001:0668b23": "世界。號歡喜藏摩尼寶積。聞名者。滅四重罪。未來號普現。寶積經文殊云。願我成佛時。以恒沙佛世界為",
    "X74n1495_001:0668b24": "一佛剎。名為普見。諸菩薩言。文殊所得佛剎。與彌陀佛剎等不。佛言。譬如有人。析一毛為百分。以一分于",
    "X74n1495_001:0668c01": "大海中。取一滴水。喻彌陀佛剎莊嚴。彼大海水。喻普見佛剎莊嚴。復過于是。古哲云。道無方所。明之在人。",
    "X74n1495_001:0668c02": "法離見聞。斷之在智。葢業報與道相反。亦應云業報無方所。脫之在人。法離縛解。燭之在智)。",
    "X74n1495_001:0668c03": "南無普賢菩薩。",
    "X74n1495_001:0668c04": "梵語邲輸跋陀。或三曼跋陀。此云普賢。行彌法界",
    "X74n1495_001:0668c05": "曰普。位鄰極聖曰賢。菩薩中。真淨行願第一(不外當人",
    "X74n1495_001:0668c06": "塵勞業用)。觀經大論。並翻徧吉。望文殊亦有三義。一表",
    "X74n1495_001:0668c07": "所信如來藏。二表所起玅行。三表出纏法界。",
    "X74n1495_001:0668c08": "南無大勢至菩薩。",
    "X74n1495_001:0668c09": "此菩薩具大德用。能除大地眾生黑暗者。梵語摩",
    "X74n1495_001:0668c10": "訶那鉢。此云大勢至。思益經云。我投足之處。震動",
    "X74n1495_001:0668c11": "三千大千世界及魔宮殿(悲華經云。願我世界如觀世音等無有異。寶藏",
    "X74n1495_001:0668c12": "佛言。由汝願取大千世界。故今字汝為大勢至。觀經云。以智慧光。普照一切。令離三途。得無上力故)。",
    "X74n1495_001:0668c13": "南無地藏菩薩。",
    "X74n1495_001:0668c14": "地。譬誓願之堅厚。藏。譬智德之包含。本經云。地獄",
    "X74n1495_001:0668c15": "不空。誓不成佛。為幽冥教主(又云。若未來世聞是菩薩名字。或讚歎。或",
    "X74n1495_001:0668c16": "瞻禮。或稱名。或供養。乃至彩畫刻鏤塑漆形像。是人當得百返。生於三十三天)。昔一禪師",
    "X74n1495_001:0668c17": "見佛菩薩像。嘆曰。只一泥塊。裝佛成佛。塑菩薩成",
    "X74n1495_001:0668c18": "菩薩。欲威則威。欲慈則慈。種種變化。應思人惟萬",
    "X74n1495_001:0668c19": "物之靈。反不如一泥塊乎。任諸佛千言萬語。諄諄",
    "X74n1495_001:0668c20": "教誨。奈之何非聾即啞。則人不如一土塊多矣。",
    "X74n1495_001:0668c21": "南無大莊嚴菩薩。",
    "X74n1495_001:0668c22": "稱自性廣大之玅體。發應物無邊之玅用。莊嚴性",
    "X74n1495_001:0668c23": "海圓成法身。全即自性廣大之體。故云大莊嚴。望",
    "X74n1495_001:0668c24": "前以無緣大慈。炤後以同體大悲。廣化眾生。法華",
    "X74n1495_001:0669a01": "經云。定慧力莊嚴。以此度眾生。即此義。大經云。具",
    "X74n1495_001:0669a02": "足智慧及福德二種莊嚴。詳如經說。",
    "X74n1495_001:0669a03": "南無觀自在菩薩。",
    "X74n1495_001:0669a04": "具佛五眼。見五蘊空。觀也。度一切苦厄。自在也。般",
    "X74n1495_001:0669a05": "若真空無五蘊故。菩薩依般若斷顛倒夢想。究竟",
    "X74n1495_001:0669a06": "涅槃。永嘉云。不見一法即如來。方得名為觀自在。",
    "X74n1495_001:0669a07": "(詳如心經貫古說)菩薩受記經。德藏菩薩問佛。觀音勢至",
    "X74n1495_001:0669a08": "于何土成佛。答。彌陀正法滅後。觀音成佛。號普光",
    "X74n1495_001:0669a09": "功德山王。國土號眾寶善集莊嚴。般涅槃後。得大",
    "X74n1495_001:0669a10": "勢即于其國成等正覺。號善住功德寶王。永不入",
    "X74n1495_001:0669a11": "滅。更無所補。吁。今者時當叔世。佛法世法。均之衰",
    "X74n1495_001:0669a12": "殄。法河將涸。法燈將滅。法山已頹。法船欲沉。法橋",
    "X74n1495_001:0669a13": "已壞。法殿已崩。法幢已倒。法樹欲折。善友欲去。大",
    "X74n1495_001:0669a14": "怖已至。饑荒。疫病。徧地流行。此而不修。不禮三寶。",
    "X74n1495_001:0669a15": "更待何時(文出大經第九。餘義恐繁。俱置第三卷。不憚煩。應覽之)。",
    "X74n1495_001:0669a16": "禮諸佛已。次復懺悔。",
    "X74n1495_001:0669a17": "首句結前。次句生後(大經云。菩薩具質直心。不讚人善。不訟彼缺。常不犯過。設",
    "X74n1495_001:0669a18": "有過失。即時懺悔。於師同學。終不覆藏。慚愧自責不敢更作。於輕罪中。生極重想。餘倣此)。",
    "X74n1495_001:0669a19": "夫欲禮懺。必須先敬三寶。",
    "X74n1495_001:0669a20": "夫者。發語辭。必須。猶決定。不可移易之謂。自己無",
    "X74n1495_001:0669a21": "力滅罪。須仗三寶力。故以先敬示人(佛法僧是三寶。功成玅智。",
    "X74n1495_001:0669a22": "道登圓覺。為佛。玄理幽微。正教誠精。為法。禁戒守真。威儀出俗。為僧。佛世有相從三寶。別相三寶。一體三",
    "X74n1495_001:0669a23": "寶。佛滅後。加住持三寶。四中惟一體三寶。是總相。餘三是別相。相從可知。別相三者。法。報。化。應。為佛。教。理",
    "X74n1495_001:0669a24": "智。斷。為法。三乘階次。為僧。一體三寶。即人性具者是。自性常覺為佛。自性寂滅為法。自性寂炤同體為僧。",
    "X74n1495_001:0669b01": "住持三者。泥塑木雕。圖形裝彩為佛。貝多黃卷。方冊梵筴為法。圓頂方袍精嚴戒律為僧。復有大小之異。",
    "X74n1495_001:0669b02": "丈六身。佛。四諦十二因緣。法。四果四向。僧。是名小大三。若三身十身佛。二空理等法。三賢十聖僧。是為乘",
    "X74n1495_001:0669b03": "乘三。三皆稱寶者。最尊最貴。絕倫絕等。非世間異寶可及。因人惟知寶為貴。故以寶類之。有六種相似。一",
    "X74n1495_001:0669b04": "世間難得相似。無善根眾生。曠劫難遇故。二無垢相似。離一切有漏法故。三威德相似。具足六通。不可思",
    "X74n1495_001:0669b05": "議。威德自在故。四莊嚴相似。離莊嚴出世間故。五勝玅相似。出世間故。六不可改易相似。是無漏法。世間",
    "X74n1495_001:0669b06": "八風不能動故。由六相似。故以佛法僧三為寶)。",
    "X74n1495_001:0669b07": "所以然者。三寶即是一切眾生。良友福田。",
    "X74n1495_001:0669b08": "徵釋。三寶能使人悟入佛知佛見。離苦得樂。能作",
    "X74n1495_001:0669b09": "眾生廣大福田。如世善友。令人進於善道故。良。善",
    "X74n1495_001:0669b10": "也。佛菩薩作眾生不請之友。直欲使之得涅槃樂。",
    "X74n1495_001:0669b11": "故云良友福田。具三義。一知三寶有度人之力。起",
    "X74n1495_001:0669b12": "人信敬。是敬田。二能拔盡眾生之苦。是悲田。三能",
    "X74n1495_001:0669b13": "報父母恩。是恩田。能令行人種一切福。故總曰福",
    "X74n1495_001:0669b14": "田(田能生五糓百糓。三寶能令人生五分法身。及百福相好故)。",
    "X74n1495_001:0669b15": "若能歸向者。則滅無量罪。長無量福。能令行者。離生",
    "X74n1495_001:0669b16": "死苦。得解脫樂。",
    "X74n1495_001:0669b17": "此顯福田中饒益事也。歸。是歸投。向。是趨向。歸則",
    "X74n1495_001:0669b18": "不逆。向則不背。若人能歸向。仗三寶力。拔其罪根。",
    "X74n1495_001:0669b19": "如舜畊田。先耘其草也。罪滅則福自生。如草去則",
    "X74n1495_001:0669b20": "苗自長也。眾生有自性一體三寶。故能歸向餘三",
    "X74n1495_001:0669b21": "寶。三寶有大威猛力。大福德力。大智慧力。大慈悲",
    "X74n1495_001:0669b22": "力。故能使行人離苦得樂耳。由滅無量罪。則惑業",
    "X74n1495_001:0669b23": "苦三障乃至八萬四千塵勞門俱轉。轉極。則五住",
    "X74n1495_001:0669b24": "盡而二死離。由長無量福。則初自三德。終至河沙",
    "X74n1495_001:0669c01": "性德。眾福俱長。長之極。證得大解脫涅槃樂。苗長。",
    "X74n1495_001:0669c02": "由田之力。樂得。由三寶力。解脫。即大自在也(生死。智人",
    "X74n1495_001:0669c03": "觀之。元非惡事。但在盲人。決須離之。故先哲云。生是死之生。死是生之死。兩路坦〔狀乎〕。無彼復無此。既無",
    "X74n1495_001:0669c04": "生死。又無彼此。明明百草頭。明明祖師意。如天普葢。似地普擎。一念相應。一時清淨。此是離生死苦的樣",
    "X74n1495_001:0669c05": "子)。",
    "X74n1495_001:0669c06": "是故弟子(某甲)等。歸依十方盡虗空界。一切諸佛。",
    "X74n1495_001:0669c07": "既入道場。須聞法要。先發起圓常正信。歸依一體",
    "X74n1495_001:0669c08": "三寶。行大乘懺法。立四弘誓願。是故。乃離苦得樂",
    "X74n1495_001:0669c09": "之故也。義見前(華嚴玄談云。三寶最吉祥。故我經初說。大經佛告迦葉。一切眾生怖",
    "X74n1495_001:0669c10": "畏生死。故求三歸。以三歸故。則知佛性決定涅槃。乃至佛名為覺。又佛亦名世尊。以世法言音不同。世人",
    "X74n1495_001:0669c11": "自不能解。佛悉知之。故云世尊)。禮懺行人。必以三歸為入道之因。",
    "X74n1495_001:0669c12": "歸依者。自歸其中。依此利生也。先歸佛。不墮地獄。",
    "X74n1495_001:0669c13": "凡遇三寶。須各禮一拜。今人見佛不禮。如民見王",
    "X74n1495_001:0669c14": "上。不敬。不禮佛。不惟不超獄。且於獄有分在。以忘",
    "X74n1495_001:0669c15": "本故。例慢君可知(觀佛三昧經云。曠野鬼神。每食小兒。有長者子。曾歸三寶。被鬼",
    "X74n1495_001:0669c16": "執捉。稱南無佛。佛往救兒。降伏鬼神。授不殺戒)。",
    "X74n1495_001:0669c17": "歸依十方盡虗空界。一切尊法。",
    "X74n1495_001:0669c18": "二歸依法。法者。正也。經。律。論。乃至祖師語錄。高僧",
    "X74n1495_001:0669c19": "文集。無論入藏不入藏。悉是正義。超邪見故。故歸",
    "X74n1495_001:0669c20": "依法。不墮餓鬼。又諦。緣。度法。能令。行人證三乘。成",
    "X74n1495_001:0669c21": "正覺故(佛坐樹下。捉一枝葉問弟子曰。此枝葉多。樹上葉多。答。樹上葉多。佛言。我所知法。如",
    "X74n1495_001:0669c22": "樹上葉。我所說法。如掌中葉。應知佛所知法。即眾生本有自性法。所說法。即世尊慈悲心中隨緣化導而",
    "X74n1495_001:0669c23": "說者)。",
    "X74n1495_001:0669c24": "歸依十方盡虗空界。一切聖僧○(序分竟。下猶經之正宗分也)。",
    "X74n1495_001:0670a01": "三歸依僧。僧。即和合眾也。菩薩。聲聞。緣覺。及西方",
    "X74n1495_001:0670a02": "東土。歷代祖師。當今弘法者皆是。歸依僧脫旁生",
    "X74n1495_001:0670a03": "苦(大經二十八云。若值三寶。當以衣服。飲食。臥具。房舍。醫藥。燈明華。香。伎樂。旛。葢。七寶供養)。",
    "X74n1495_001:0670a04": "弟子今日所以懺悔者。正言無始以來。在凡夫地。莫",
    "X74n1495_001:0670a05": "問貴賤。罪自無量(自坊本作相)。",
    "X74n1495_001:0670a06": "無始者。直從過去無量劫來所起罪業。欲搜其端。",
    "X74n1495_001:0670a07": "本無有始。下明此身是罪業根本(大經十九云。貴者富之根。富有",
    "X74n1495_001:0670a08": "二種。一象馬種種畜生。二金銀種種珍寶。象馬雖多。不敵一珠。眾生亦爾。一惡富。二善富。多作諸惡。不如",
    "X74n1495_001:0670a09": "一善。佛言。修一善心。破百種惡。如少金剛。能壞須彌。亦如少火。能燒一切。如少毒藥。能害眾生。小善亦爾。",
    "X74n1495_001:0670a10": "能破大惡)。賤者。往因愚癡。不自悔恤。故作眾罪。貴者。諒",
    "X74n1495_001:0670a11": "必有知。故作誤為。亦復不免(雪峰祖師云。為報滿城朱紫道。閻王不怕",
    "X74n1495_001:0670a12": "佩金魚)。罪自無量。總標。下文總開。",
    "X74n1495_001:0670a13": "或因三業而生罪。或從六根而起過。",
    "X74n1495_001:0670a14": "或者。不定之辭。或身口意三共作。或身等別作。身",
    "X74n1495_001:0670a15": "等三為體。從體起種種業用。善業用。必招福。惡業",
    "X74n1495_001:0670a16": "用。必致苦。故應懺也。身有殺。盜。婬。口有妄言。綺語。",
    "X74n1495_001:0670a17": "兩舌。惡罵。意有貪。嗔。癡。總言三業。別名十惡。反是。",
    "X74n1495_001:0670a18": "即名十善。善惡皆由身口意造故(大慧祖師云。身口意清淨。是名",
    "X74n1495_001:0670a19": "佛出世。身口意不淨。是名佛滅度。問。如何是護此三業。答。不毀三寶。是護身。永淨四事。是護口。息心清淨。",
    "X74n1495_001:0670a20": "是護意。經云。守口如瓶。防意如城)。從。猶因也。眼。耳。鼻。舌。身。意。是造",
    "X74n1495_001:0670a21": "善惡業之根。起。猶生也。凡夫不能生福。但能生罪",
    "X74n1495_001:0670a22": "過。故應懺耳。此六即三業。加眼耳鼻三。六根不染",
    "X74n1495_001:0670a23": "六塵。則為玅行。故初果不入六塵。發大心菩薩不",
    "X74n1495_001:0670a24": "住六塵行施。",
    "X74n1495_001:0670b01": "或以內心。自邪思惟。或藉外境。起於染著。",
    "X74n1495_001:0670b02": "不藉外境。但由往因惡種子生。故云內心自。問。邪",
    "X74n1495_001:0670b03": "何云自。心地觀云。心如獨行。無第二故。豈不曰自。",
    "X74n1495_001:0670b04": "邪思。邪見也(大經說因語中云。一切惡行。因雖無量。若說邪見。則已攝盡。如無上菩提",
    "X74n1495_001:0670b05": "因雖無量。若說信心。則亦攝盡。又云若人樂殺。樂行邪見。此人即地獄人。若不樂殺。乃至邪見。是人即是",
    "X74n1495_001:0670b06": "天人)。藉。賴也。內心。望上。六根。即是六識。外境。即是六",
    "X74n1495_001:0670b07": "塵。染著。貪染躭著也。由內心邪思。故內外交生罪",
    "X74n1495_001:0670b08": "業紛起(楞伽經云。以心生故。種種法生。以法生故。種種心生)。",
    "X74n1495_001:0670b09": "如是乃至十惡增長八萬四千諸塵勞門。",
    "X74n1495_001:0670b10": "如是。疊上三六內外。乃至。超略之辭。塵勞門。開八",
    "X74n1495_001:0670b11": "萬四千者。約見惑十使。謂貪。嗔。癡。慢。疑。身見。邊見。",
    "X74n1495_001:0670b12": "邪見。見取。戒取。十使互具成一百。歷十法界成一",
    "X74n1495_001:0670b13": "千。復約身三口四七支。各有一千。成七千。更約三",
    "X74n1495_001:0670b14": "世。成二萬一千。又約貪行多者二萬一千。嗔行多",
    "X74n1495_001:0670b15": "者二萬一千。癡行多者二萬一千。等分行者二萬",
    "X74n1495_001:0670b16": "一千。成八萬四千。以八萬四千律儀對治之。則成",
    "X74n1495_001:0670b17": "八萬四千法門(懺法能令人出苦入樂。故云門。亦是顯法之門也)。",
    "X74n1495_001:0670b18": "然其罪相。雖復無量。大而為語。不出有三。一者煩惱。",
    "X74n1495_001:0670b19": "二者是業。三者是果報。",
    "X74n1495_001:0670b20": "先總標。次列。然者。轉上文之辭。復(音福)猶說也。謂八",
    "X74n1495_001:0670b21": "萬四千雖似乎多。猶多限量。如云惑有塵沙。豈有",
    "X74n1495_001:0670b22": "量哉。是放而言之也。總而言之。不出三種。此則收",
    "X74n1495_001:0670b23": "總歸別且標定耳。大。猶總也。一者下。別列(此三是一懺大",
    "X74n1495_001:0670b24": "旨。生第五怨親章結文。及後三障文。一部水懺止懺三障。貪嗔癡等。是煩惱障。身口六根等所作罪。是業",
    "X74n1495_001:0670c01": "障。六道四生等。是報障。由三障重累。所以不能出離生死苦海)。大經如來呼三障",
    "X74n1495_001:0670c02": "為大病。諸菩薩於無量劫修菩提時。給施一切疾",
    "X74n1495_001:0670c03": "病醫藥。常作是願。永斷三障。",
    "X74n1495_001:0670c04": "此三種法。能障聖道。及以人天勝玅好事。是故經中",
    "X74n1495_001:0670c05": "目為三障。",
    "X74n1495_001:0670c06": "明三障得名之故。障。礙也蔽也。此三能礙一切聖",
    "X74n1495_001:0670c07": "道。及人道天中勝玅好事(涅槃云。多思慮故名人。雜心云。意寂靜故名人。",
    "X74n1495_001:0670c08": "俱舍云。光潔自在神用名天)。聖道。即諦。緣。度等。人天好事。即五",
    "X74n1495_001:0670c09": "戒十善等。葢人天未出三界。故有勝玅好事。若辦",
    "X74n1495_001:0670c10": "出世業。便是無事人(大慧云。三世諸佛是無事人。歷代祖師是無事人。古哲云。",
    "X74n1495_001:0670c11": "但於事上通無事。見色聞聲不用聾)。",
    "X74n1495_001:0670c12": "所以諸佛菩薩教作方便懺悔。除滅。此三障滅。則六",
    "X74n1495_001:0670c13": "根十惡。乃至八萬四千諸塵勞門。皆悉清淨。",
    "X74n1495_001:0670c14": "方。是方法。便。是便宜。下文興七種心。是滅罪方便。",
    "X74n1495_001:0670c15": "眾生垢滅。則塵勞門。自淨矣。",
    "X74n1495_001:0670c16": "是故弟子(某甲)等。今日運此增上勝心懺悔三障。欲",
    "X74n1495_001:0670c17": "滅三障者。當用何等心。可令此障滅除。先當興七種。",
    "X74n1495_001:0670c18": "心以為方便。然後此障乃可得滅。",
    "X74n1495_001:0670c19": "承上文標定七種心也。運。即前啟運等義。增上勝",
    "X74n1495_001:0670c20": "心者。心生悔過。是勝心。仰承諸聖四心。及滅罪生",
    "X74n1495_001:0670c21": "福之力。故云增上。懺悔者。經云。欲斷起惡。勤懺法",
    "X74n1495_001:0670c22": "門。欲願清淨。念悔法門也。欲滅等三句。問。先當下。",
    "X74n1495_001:0670c23": "答。興。起也。猶運也。七種心。總標。因罪從心生。懺須",
    "X74n1495_001:0670c24": "心懺。心心懺悔。罪業自滅(此七種心。即諸聖教人所作之方便。阿毗達磨",
    "X74n1495_001:0671a01": "云。有七種懺法。意義相若。心地觀云。三界中以心為主。能觀心者。究竟解脫。心法本元不染塵穢。云何心",
    "X74n1495_001:0671a02": "法染貪嗔癡。于三世法。誰說為心。過去心已滅。未來心未至。現在心不住。諸法之內。性不可得。諸法之外。",
    "X74n1495_001:0671a03": "相不可得。諸法中間。都不可得。心法本無形相。亦無住處。一切如來尚不見心。何況餘人得見心法。一切",
    "X74n1495_001:0671a04": "法從妄想生。故佛說三界惟心)。",
    "X74n1495_001:0671a05": "何等為七。一者慚愧。二者恐怖。三者厭離。四者發菩",
    "X74n1495_001:0671a06": "提心。五者怨親平等。六者念報佛恩。七者觀罪性空。",
    "X74n1495_001:0671a07": "徵列。菩提居中者。以此心最重擔。荷前三後三故",
    "X74n1495_001:0671a08": "(昔佛說一百二十種菩提心。即說一百二十種譬喻中一喻云。如人依附于王。不畏餘人。行人亦然。依菩",
    "X74n1495_001:0671a09": "提心大勢力王。不畏障葢惡道之難。大經云。佛住尼連禪河邊。告阿難言。我欲洗。可取衣及澡豆。佛既入",
    "X74n1495_001:0671a10": "水。一切飛鳥水陸之類。及五百梵志。皆來河邊。各相謂言。云何得此金剛身。乃至聞佛說佛性義。即是我",
    "X74n1495_001:0671a11": "故。即發無上菩提心。尋時出家。修菩提道。一切飛鳥水陸之屬。亦發菩提心)。",
    "X74n1495_001:0671a12": "第一慚愧者。自惟我與釋迦如來。同為凡夫。而今世",
    "X74n1495_001:0671a13": "尊成道以來。已經爾所塵沙劫數。",
    "X74n1495_001:0671a14": "此羞己久淪生死。慚者。依自法力。崇重賢善為性。",
    "X74n1495_001:0671a15": "對治無慚。止息惡行為業(自。即己身。法。謂教法。言我如是身。解如是法。敢",
    "X74n1495_001:0671a16": "作諸惡耶)。愧者。依世間力。輕拒暴惡為性。對治無愧。止",
    "X74n1495_001:0671a17": "息惡行為業(謂世人譏訶。名世間力。輕惡人而不親。拒惡業而不作。故曰輕拒等)。我。",
    "X74n1495_001:0671a18": "生死因也(大經四云。譬如二手相拍。聲出其中。我亦如是。眾生業愛三因緣故。名之為我)。",
    "X74n1495_001:0671a19": "自惟者。自心思惟久遠劫前。佛與我同是凡夫。因",
    "X74n1495_001:0671a20": "佛獨于空王佛所發菩提心。故能成佛也(最初逢事古釋",
    "X74n1495_001:0671a21": "迦等七萬五千佛。滿第一阿僧祇劫。乃至逢事然燈佛等七萬七千佛。滿第二阿僧祇劫。乃至逢事勝觀",
    "X74n1495_001:0671a22": "佛等。滿第三阿僧祗劫。嗣後又經九十一劫修玅相業。直至逢事迦葉佛。方得圓滿。其間上生為天帝。下",
    "X74n1495_001:0671a23": "生為轉輪聖王。各三十六返。又或間為仙人。為比丘。為小王。為婆羅門。不可稱數。度生無量。然據法華壽",
    "X74n1495_001:0671a24": "量品。猶為方便。其實世尊成佛已來。不可思議劫數。故云爾所塵沙)。",
    "X74n1495_001:0671b01": "而我等相與躭染六塵。輪轉生死。永無出期。此實天",
    "X74n1495_001:0671b02": "下可慚可愧。可羞可耻。",
    "X74n1495_001:0671b03": "而字。寓羞耻不乎意。相與。惡友糾纏也。躭染。躭洄",
    "X74n1495_001:0671b04": "染著也。染塵故。八萬四千塵勞門開也。生而復死。",
    "X74n1495_001:0671b05": "死已又生。如輪旋轉。故云輪轉。生死者。三緣和合",
    "X74n1495_001:0671b06": "剎那有生。乃至本有未盡已來。皆名為生。此無而",
    "X74n1495_001:0671b07": "忽有。緣會而生也。若色心兩不相持。剎那有死。從",
    "X74n1495_001:0671b08": "本有一盡之時。即名為死。是有而忽無。緣散為死",
    "X74n1495_001:0671b09": "也。生死無出期日者。皆由躭戀六塵。較之釋尊久",
    "X74n1495_001:0671b10": "佛。實足羞殺天下人矣(須知六塵是中諦境。能生種智。壞在躭著。我即六根。",
    "X74n1495_001:0671b11": "躭即六識。并塵成十八界。本如來藏。妙真如性。故大經云。如被火人。為慚愧故以衣覆身。以是善心。生忉",
    "X74n1495_001:0671b12": "利天。復為梵王。轉輪聖王。不至惡趣。常受安樂。況以如來為端而興起道心乎)。再四言可。",
    "X74n1495_001:0671b13": "急切之至也。如是思惟。必須竭誠懺悔。改往修來。",
    "X74n1495_001:0671b14": "勇猛精進。一生取辦菩提。與佛無異。則羞耻可休。",
    "X74n1495_001:0671b15": "懺悔力滿。下之六章大意。倣是可知。",
    "X74n1495_001:0671b16": "第二恐怖者。既是凡夫身口意業。常與罪相應。",
    "X74n1495_001:0671b17": "二怖畏三途。恐。是內憂。怖。是外懼。既是句。躡前同",
    "X74n1495_001:0671b18": "為凡夫語。身口意業。即能躭六塵者。前章我字。是",
    "X74n1495_001:0671b19": "總舉。此身口意是別開。相應。猶相當也。即永無出",
    "X74n1495_001:0671b20": "期意。六根攬六塵。若單取者。單受報。交相著者。受",
    "X74n1495_001:0671b21": "交報。無纖毫之謬(義出楞嚴)。",
    "X74n1495_001:0671b22": "以是因緣。命終之後。應墮地獄。畜生。餓鬼。受無量苦。",
    "X74n1495_001:0671b23": "如此實為可驚可恐。可怖可懼。",
    "X74n1495_001:0671b24": "因貪癡為因。十惡業為緣。盡形壽已。即受果報。可",
    "X74n1495_001:0671c01": "恐怖處。即三途也(既有怖畏。應覓歸依處二。一自性涅槃。二無上涅槃)。地獄",
    "X74n1495_001:0671c02": "是火途(從熱得名)。畜生是血途(互相吞噉得名)。餓鬼是刀途(刀杖",
    "X74n1495_001:0671c03": "驅逼得名。古語云。三途一報五千劫。出得頭來是幾時)。此三途聞之實足駭",
    "X74n1495_001:0671c04": "聽。故曰可驚。思之實堪寒心。故曰可恐。想之誠應",
    "X74n1495_001:0671c05": "發畏。故曰可怖。見之決當消魂。故曰可懼(大經云。如人唯",
    "X74n1495_001:0671c06": "有一子。行住坐臥。心常念之。有過。善言誘喻。不加其惡。菩薩亦然。見諸眾生若墮三途。或人天中。心不放",
    "X74n1495_001:0671c07": "捨。亦不生嗔)。",
    "X74n1495_001:0671c08": "第三厭離者。相與常觀生死之中。唯有無常。苦。空。無",
    "X74n1495_001:0671c09": "我。不淨虗假。如水上泡。速起速滅。往來流轉。猶如車",
    "X74n1495_001:0671c10": "輪。",
    "X74n1495_001:0671c11": "(此厭離穢身也。大經云。厭離之本。是正知見。正見之本是三昧。三昧有本是安隱。安隱有本是遠離。遠離",
    "X74n1495_001:0671c12": "有本。所謂喜心。喜心有本。所謂不悔。不悔有本。所謂持戒。持戒。有本。所謂法雨。應知修行。聞法為本)",
    "X74n1495_001:0671c13": "相與等者。教先以觀察智。照知生死。虗幻不實。唯",
    "X74n1495_001:0671c14": "有等者。如來一代時教。不出無常苦空無我不淨。",
    "X74n1495_001:0671c15": "(即四念處。一觀心無常。二觀受是苦。三觀法無我。四觀身不淨。此四。正與常樂我淨四德相反。又心無常",
    "X74n1495_001:0671c16": "者有二。一念念滅。一切有為法。二謂相續法壞。此四亦是十六行觀中。觀苦四相也。仁王經有四無常偈。",
    "X74n1495_001:0671c17": "昔斑足太子。欲登王位。受外道教。應取千王頭以祭家神。自登位得九百九十九王頭。因少一王。即北行",
    "X74n1495_001:0671c18": "萬里。遇一王。名善明。白斑足言。願聽一日飯沙門。禮三寶。斑足許之。時普明即依過去七佛法。請百法師。",
    "X74n1495_001:0671c19": "敷百高座。一日二時講般若波羅蜜八萬偈。第一法師為王說四偈○初無常理偈。劫火終訖。乾坤洞然。",
    "X74n1495_001:0671c20": "須彌巨海。都為灰颺。天龍福盡。於中凋喪。二儀尚殞。國有何常○二說苦理偈。生老病死。輪轉無際。事與",
    "X74n1495_001:0671c21": "願違。憂悲為患。欲深禍重。瘡疣無外。三界皆苦。國有何賴○三說空理偈。有本自無。因緣成諸。盛者必衰。",
    "X74n1495_001:0671c22": "實者必虗。眾生蠢。蠢都如幻居。聲響俱空。國土亦如○四說無我偈。識神無形。假乘四蛇。無明保養。以為",
    "X74n1495_001:0671c23": "樂車。形無常主。神無常家。形神尚離。豈有國邪)上文總標。下別釋。先釋無",
    "X74n1495_001:0671c24": "常(如來等四句。出大經。文殊對純陀語)。前二句。釋無常。風擊水成泡。",
    "X74n1495_001:0672a01": "豈能久立(觀萬法如浮漚不實。淨名云。是身如泡不得久立)。念念無常。忽",
    "X74n1495_001:0672a02": "有忽無。故云速起滅也。二往來二句。釋苦空。上喻",
    "X74n1495_001:0672a03": "明。下法。",
    "X74n1495_001:0672a04": "生。老。病。死。八苦交煎。無時暫息。",
    "X74n1495_001:0672a05": "法合上輪轉譬。八苦者。生老病死是四。加求不得。",
    "X74n1495_001:0672a06": "愛別離。冤憎會。五陰熾盛成八。如是八種皆言苦",
    "X74n1495_001:0672a07": "者。生如活剝牛皮。死如生龜脫殻。餘可知。",
    "X74n1495_001:0672a08": "眾等相與但觀自身。從頭至足。其中但有三十六物。",
    "X74n1495_001:0672a09": "三釋無我不淨。與。共也。勉一切行人。觀察己身。三",
    "X74n1495_001:0672a10": "十六物。總標。下文別列。先觀己身若何。佛言。三事",
    "X74n1495_001:0672a11": "和合。得受此身。一父。二母。三中陰。既從三緣生。豈",
    "X74n1495_001:0672a12": "潔淨常久之物乎。既從緣生。豈實有我乎(然三教皆云無",
    "X74n1495_001:0672a13": "我。而義不同。孔子以謙光義說無我。佛觀五蘊皆空說無我。老子以長而不宰說無我。問。除人身。亦有不",
    "X74n1495_001:0672a14": "藉三緣者乎。答。大經云。孔雀。聞雷震聲便得有身。青雀。飲雄雀淚有身。命命鳥。見雄者舞便得身。應云智",
    "X74n1495_001:0672a15": "者聞般若法。得生法身)。又三十六物分三(謂外次中)。先列外十",
    "X74n1495_001:0672a16": "二。",
    "X74n1495_001:0672a17": "髮。毛。爪。齒。眵。淚。涕。唾。垢。汙。二便。",
    "X74n1495_001:0672a18": "眵(音癡)目汁凝也。涕(經作洟字)鼻中液也。二便。屎尿也。髮",
    "X74n1495_001:0672a19": "等皆不淨無我之物。故聖賢皆施與人(如太子出家。因車匿",
    "X74n1495_001:0672a20": "請還宮。遂截其髮。如釋于閃婆。為眾所擯。欲向異域。請佛遺物以為供養。佛授以髮。遂住異域。便得佛果)",
    "X74n1495_001:0672a21": "爪。手足甲也(不可盡菩薩。及求善法天子等。皆捨手足甲。華齒菩薩。及六牙象王等。捨",
    "X74n1495_001:0672a22": "齒布施)。下次十二。",
    "X74n1495_001:0672a23": "皮。膚。血。肉。筋。脉。骨。髓。肪。膏。腦。膜。",
    "X74n1495_001:0672a24": "人身筋有九萬。脉有八萬(清淨藏菩薩。金色天子。金色鹿王等。捨身。皮膚。",
    "X74n1495_001:0672b01": "法作菩薩。月思天子等。捨血無悔。安隱菩薩。及一切施王等。捨肉及髓等)。三中十二。",
    "X74n1495_001:0672b02": "脾。腎。心。肺。肝。膽。腸。胃。赤。白痰癊。生。熟二藏。",
    "X74n1495_001:0672b03": "脾。是土藏。腎。是水藏。肺。是金藏。肝。是木藏。血不行。",
    "X74n1495_001:0672b04": "則痰聚胸中。水病也。癊。心病也。善德菩薩。及自遠",
    "X74n1495_001:0672b05": "離諸惡王等。捨大膓。小膓。肝。脾。肺。腎。",
    "X74n1495_001:0672b06": "如是九孔常流。",
    "X74n1495_001:0672b07": "承上文以結之。雙出苦集不淨義也。眼。耳。鼻。口。孔",
    "X74n1495_001:0672b08": "有七。加水道。殻道成九。其不淨可知。常流。應前無",
    "X74n1495_001:0672b09": "時暫息意。下引涅槃經證。",
    "X74n1495_001:0672b10": "是故經言。此身眾苦所集。一切皆是不淨。何有智慧",
    "X74n1495_001:0672b11": "者。而當樂此身。",
    "X74n1495_001:0672b12": "身者積聚義。謂積聚眾苦(經云如是身城。諸佛棄捨。凡夫味著。是身種子",
    "X74n1495_001:0672b13": "精血。究竟不淨。諸佛所訶。是身不如魔羅耶山。生于旃檀。九孔常流。種種可惡。諸蟲共處。亦不能生優鉢",
    "X74n1495_001:0672b14": "羅華。分陀利等。心地觀云。觀自身本性不淨。如人厭炭色。設諸方便。以水洗之。經無量時。黑色仍舊。乃至",
    "X74n1495_001:0672b15": "炭盡。終無所益。我身亦爾。有漏不淨。洗盡海水。亦復無益。老子云。吾有大患。為我有身。無身何患。肇公云。",
    "X74n1495_001:0672b16": "約天地為高下。約日月為東西。約身為彼此。約心為是非。總是有為法耳)。何字。本經作",
    "X74n1495_001:0672b17": "誰。責辭也。智慧與煩惱相反。故於此身。不生好樂",
    "X74n1495_001:0672b18": "(涅槃經。梵志問身與煩惱孰先。答。身及煩惱。俱無先後。然亦要因煩惱而得有身。終不因身而有煩惱。又",
    "X74n1495_001:0672b19": "云。菩薩自觀身如病如瘡。如癰如怨。如箭入體。是大火聚。是一切善惡根本。雖復不淨。猶故視養。為善法",
    "X74n1495_001:0672b20": "故。為於涅槃。不為生死。乃至為法輪王。不為轉輪王。若不〔獲〕身。命則不全。不得受持讀誦。為他廣說。思惟",
    "X74n1495_001:0672b21": "其義故。如渡者獲筏。陸人獲馬。田夫獲糞。寒人獲火。癲者獲毒藥耳)。",
    "X74n1495_001:0672b22": "生死既有如此種種惡法。甚可患厭。",
    "X74n1495_001:0672b23": "結(問如何得脫離生死。答。德山云。汝但無事於心。無心於事。自然虗而靈。空而妙。何患生死關不徹乎。",
    "X74n1495_001:0672b24": "須知生死中有不生死者在。昔商那和修問毱多曰。汝生幾耶。答。我年十七。曰。汝身十七。性十七耶。答師。",
    "X74n1495_001:0672c01": "髮已白。為髮白。心白耶。答。我但髮白。非心白也。毱多曰。我身十七。非性十七也)。",
    "X74n1495_001:0672c02": "第四發菩提心者。",
    "X74n1495_001:0672c03": "因慚恐厭離等。故發菩提心。當捨不淨幻身。樂求",
    "X74n1495_001:0672c04": "清淨法身也(大經迦葉讚佛云。發心畢竟二不別。如是二心先心難。自未得度先度他。",
    "X74n1495_001:0672c05": "是故我禮初發心)。夫菩提心。以智悲願三為體。有五位。一。",
    "X74n1495_001:0672c06": "發心菩提(十信)。二。伏心菩提(三賢)。三。明心菩提(前七地)。四。",
    "X74n1495_001:0672c07": "出到菩提(後三地)。五無上菩提(佛果)。者字。疊前標文言。",
    "X74n1495_001:0672c08": "經言。當樂佛身。佛身者。即法身也。",
    "X74n1495_001:0672c09": "梵語修多羅。此云契經。經通教理。教能契理。理能",
    "X74n1495_001:0672c10": "契機。故名契經。取涅槃經當樂句。立發心章張本。",
    "X74n1495_001:0672c11": "樂。願也。求也。欲求佛真法身。應發菩提心。及廣大",
    "X74n1495_001:0672c12": "行願。以無量智慧。修無量法門。始得生故(大經云。如來身",
    "X74n1495_001:0672c13": "者。是常住身。不可壞身。金剛之身。非雜食身。即是法身。無量億劫。堅牢難壞。非人天身。非恐怖身。心地觀",
    "X74n1495_001:0672c14": "文殊問佛。心無形相。亦無住處。凡夫行者。最初發心。依何等處。觀何等相。佛言。凡夫所觀菩提心相。猶如",
    "X74n1495_001:0672c15": "清淨圓滿月輪。於胸臆上明朗而住。若欲速得不退轉者。在空寂室。端身正念。結金剛縛印。冥目觀察臆",
    "X74n1495_001:0672c16": "中明月。作是思惟。是滿月輪五十由旬。無垢明淨。內外澄徹。最極清涼。月即是心。心即是月。塵翳無染。妄",
    "X74n1495_001:0672c17": "想不生。自然身心清淨。大菩提心。堅固不退。詳如經說)。下明法身生處。",
    "X74n1495_001:0672c18": "從無量功德智慧生。",
    "X74n1495_001:0672c19": "此句是總。下去是別。大經文殊云。如是光明。名為",
    "X74n1495_001:0672c20": "智慧。智慧者。即是常住。常住之法。無有因緣。",
    "X74n1495_001:0672c21": "從六波羅蜜生。",
    "X74n1495_001:0672c22": "六。即施。戒。忍。進。禪。智。波羅蜜。此云彼岸到。修此六",
    "X74n1495_001:0672c23": "法。度慳貪等河。到涅槃彼岸也。到已。不惟法身生。",
    "X74n1495_001:0672c24": "報身亦生也。後倣此。",
    "X74n1495_001:0673a01": "從慈悲喜捨生。",
    "X74n1495_001:0673a02": "即四無量心也。已上俱名正道。",
    "X74n1495_001:0673a03": "從三十七助菩提法生。",
    "X74n1495_001:0673a04": "三十七助道品。即四念處。四正勤。四如意足。五根。",
    "X74n1495_001:0673a05": "五力。七覺支。八正道。註現後二卷障學文中。",
    "X74n1495_001:0673a06": "從如是等種種功德智慧。生如來身。",
    "X74n1495_001:0673a07": "結上文。六四正。三十七助法。種種功德。是反前種",
    "X74n1495_001:0673a08": "種惡法句。合上無量功德語(大經二云。世間知字不知義。何等為義。無",
    "X74n1495_001:0673a09": "我者。名為生死。我者。名為如來)。",
    "X74n1495_001:0673a10": "欲得此身者。當發菩提心求一切種智。常樂我淨。薩",
    "X74n1495_001:0673a11": "婆若果。",
    "X74n1495_001:0673a12": "前發心為因。得如來身是果。果身非菩提智等決",
    "X74n1495_001:0673a13": "不能生。故勸當發。智有三種。內法內名。外法外名。",
    "X74n1495_001:0673a14": "能知能解者。名一切智(即二乘智)。能用諸佛一切道法。",
    "X74n1495_001:0673a15": "發起眾生一切善種差別。分別無謬者。名道種智。",
    "X74n1495_001:0673a16": "(即菩薩智)能知一切道。知一切種。名一切種智(即佛果智)。常",
    "X74n1495_001:0673a17": "樂我淨。涅槃四德。常者。即真常之體。不遷不變。萬",
    "X74n1495_001:0673a18": "古恒如。非對斷言常也。樂者。安隱。寂滅。離二生死。",
    "X74n1495_001:0673a19": "苦樂雙融。非對苦言樂也。我者。主宰義。具八自在。",
    "X74n1495_001:0673a20": "得大安樂。即我無我不二之真我。非凡夫外道邪",
    "X74n1495_001:0673a21": "妄等我也。淨者。三業清淨。三惑永斷。如大圓鏡。了",
    "X74n1495_001:0673a22": "無纖翳。非對染言淨也(大經云。世間知字不知義。何等為義。我無我現前。夫",
    "X74n1495_001:0673a23": "無常者。聲聞緣覺常者。如來法身。苦者。一切外道。樂者。即是涅槃。不淨者。即有為法。淨者。佛菩薩所有正",
    "X74n1495_001:0673a24": "法。是名不顛倒。遠離四倒者。惟此常。樂。我。淨。又常等四德。是勝三修。較前第三厭離章。苦。無常。無我。是劣)。",
    "X74n1495_001:0673b01": "(三修。涅槃以勝三斥劣三。斷奠聲聞。入秘密藏。亦如法華。斷奠聲聞。咸趣一實)薩婆若多。",
    "X74n1495_001:0673b02": "秦言一切智相。因名般若。果名薩婆(大品云。此是聲聞辟支佛",
    "X74n1495_001:0673b03": "智。非佛菩薩智。據果字。即一切種智。亦無妨也。報恩經云。菩薩發菩提心。修行。漸得無上菩提。不發。終不",
    "X74n1495_001:0673b04": "能得)。",
    "X74n1495_001:0673b05": "淨佛國土。成就眾生。於身命財。無所恡惜(恡。吝同)。",
    "X74n1495_001:0673b06": "首句。上求佛果。次句。下化眾生。由內證種智則心",
    "X74n1495_001:0673b07": "淨。心淨。即佛土淨也。至此。則依正無礙六。依中現",
    "X74n1495_001:0673b08": "依。正中現正。正中現依。依中現正。依中現依正。正",
    "X74n1495_001:0673b09": "中現依正。如斯自利。由前利他成就眾生而成。於",
    "X74n1495_001:0673b10": "身二句。出大經。引以作結。謂此上求下化。應以施",
    "X74n1495_001:0673b11": "度居先。內之身命不憐惜。外之財寶。不慳吝也。",
    "X74n1495_001:0673b12": "第五怨親平等者。於一切眾生。起慈悲心。無彼我相。",
    "X74n1495_001:0673b13": "五。心離分別。申明前章妙行耳。怨。是怨讐(能害身命者)。",
    "X74n1495_001:0673b14": "親。是親愛(能衛我身心者)。一體同觀。不起憎愛。是為平等。",
    "X74n1495_001:0673b15": "(圓覺云。觀彼冤家。如己父母。祖師云。至道無難。唯嫌揀擇。但莫憎愛。洞然明白。報恩經云。達多惡心不息。",
    "X74n1495_001:0673b16": "養利指爪甲。下藏毒藥搯足。藥化為甘露。竟無所為。又排山下石。斷佛命根。止傷佛足。佛慈悲心。冤親平",
    "X74n1495_001:0673b17": "等)如來終不於眾生計有恩。計則破於平等。由平",
    "X74n1495_001:0673b18": "等。故無彼我。",
    "X74n1495_001:0673b19": "何以故爾。若見怨異於親。即是分別。以分別故。起諸",
    "X74n1495_001:0673b20": "相著。相著因緣。生諸煩惱。煩惱因緣。造諸惡業。惡業",
    "X74n1495_001:0673b21": "因緣。故得苦果。",
    "X74n1495_001:0673b22": "徵。何以必須無彼我相耶。若見下。出過。異。二也。分",
    "X74n1495_001:0673b23": "別。揀別是親非親也。相著。謂著彼此之相也。由異",
    "X74n1495_001:0673b24": "則不一。故分別。由分別。故著彼我怨親之相。因緣",
    "X74n1495_001:0673c01": "者。內心分別以因。外境人我怨親為緣。生憎愛煩",
    "X74n1495_001:0673c02": "惱。又煩惱為因。起諸惡逆業用為緣。所以招致三",
    "X74n1495_001:0673c03": "途苦報之果耳。起念分別。是生死根源(先德云。瞥起是病。不",
    "X74n1495_001:0673c04": "續是藥。不怕念起。惟恐覺遲。覺即是佛。大慧云。佛者覺也。為常覺故。謂之大覺。亦謂之覺王。皆從凡夫中",
    "X74n1495_001:0673c05": "做得出來。彼既丈夫。我寧不爾。若多相著。應念佛。偈云。心不妄取過去法。亦不貪著未來事。不於現在有",
    "X74n1495_001:0673c06": "所住。了達三世悉空寂)。",
    "X74n1495_001:0673c07": "第六念報佛恩者。如來往昔無量劫中。捨頭目髓腦。",
    "X74n1495_001:0673c08": "支節手足。",
    "X74n1495_001:0673c09": "六。證覺報恩。舉佛曠劫檀度二。先施內財。捨。施也。",
    "X74n1495_001:0673c10": "(冠下文)先要知恩然後報恩。知恩。自發菩提心。報恩。",
    "X74n1495_001:0673c11": "教一切眾生發心。髓。骨中脂也。腦。頭中脂也(昔大光明",
    "X74n1495_001:0673c12": "王捨頭與婆羅門。語云。我以慈心愍汝。不逆汝意以頭施汝。令我來世得智慧頭。勝上身菩薩及寶髻天",
    "X74n1495_001:0673c13": "子。捨頂上寶天冠。并剝頭皮與人。愛作菩薩及月光王等捨眼。安隱菩薩等捨肉及髓。法自在菩薩等。捨",
    "X74n1495_001:0673c14": "身支節。一切大小。堅精進菩薩。捨手足指。不可盡菩薩等。捨手足甲。乃至智勝菩薩及迦尸王等。破胸出",
    "X74n1495_001:0673c15": "心。施于眾生。常精進菩薩及堅意王等。捨手。至無怨菩薩。及勝去天子等。刵耳劓鼻施人。如是等不可枚",
    "X74n1495_001:0673c16": "舉。觀者應信受)。",
    "X74n1495_001:0673c17": "國城妻子。象馬七珍。",
    "X74n1495_001:0673c18": "二。明外財施人(大經善見王太子。思惟正法得辟支佛。父王即捨國位。如棄涕唾。出",
    "X74n1495_001:0673c19": "家修道。得大勢至菩薩及勝功德月天子等。捨四天下大地。及一切莊嚴與人。況一國一城乎。不退菩薩",
    "X74n1495_001:0673c20": "及莊嚴王等。捨妻子等與貧乏人)。至愛莫過己身。尚施與人。況妻",
    "X74n1495_001:0673c21": "子乎。國城尚捨。況七珍乎。七珍尚捨。況象馬乎。其",
    "X74n1495_001:0673c22": "細微不必言矣。",
    "X74n1495_001:0673c23": "為我等故。修諸苦行。(出大經二卷中)",
    "X74n1495_001:0673c24": "為。以也(如迦毗王等。捨身與貧窮苦惱眾生。作給使侍者等。大悲菩薩及善眼天子等。入于",
    "X74n1495_001:0674a01": "地獄。救苦眾生。所以修此行者。斷我法。顯真中也。如來為眾生故。修此諸行耳)。",
    "X74n1495_001:0674a02": "此恩此德。實難酬報(古語云。人但見父母生身。不知承佛恩力。多劫作忘恩背義人)。",
    "X74n1495_001:0674a03": "是故經言。若以頂戴。兩肩荷負。於恒沙劫亦不能報。",
    "X74n1495_001:0674a04": "承。上難報之故。引法華經證。荷。任在肩。負。任在背。",
    "X74n1495_001:0674a05": "謂便使立地成佛。一肩擔荷。作佛長子。亦不能報",
    "X74n1495_001:0674a06": "萬分之一(先德云。便就今日成佛去。樂邦教主已嫌遲。其是之謂乎)。",
    "X74n1495_001:0674a07": "我等欲報如是恩者。當於此世勇猛精進。捍勞忍苦。",
    "X74n1495_001:0674a08": "不惜身命。建立三寶。弘通大乘。廣化眾生。同入正覺。",
    "X74n1495_001:0674a09": "此示酬報之法也。如是。疊指已上恩言。恩望義說。",
    "X74n1495_001:0674a10": "如佛與父皆曰恩。君與師皆曰義。恩有二。一。等度",
    "X74n1495_001:0674a11": "之恩。二。令人成佛之恩。直欲一生答盡。故云當於",
    "X74n1495_001:0674a12": "此世。必抖擻塵勞。不許煩惱亂心。一心向往。故云",
    "X74n1495_001:0674a13": "精進(離諸懈怠。屏除放逸)。果敢直前。故云勇猛。不避懶偷安。",
    "X74n1495_001:0674a14": "故云捍勞。不求安樂。故云忍苦(求妙王菩薩及速行大王等。受一切",
    "X74n1495_001:0674a15": "苦惱。薩陀波崙菩薩及金堅王等。為求法故。賣身刳肉。破骨出髓。精進菩薩為求法故。入大火坑等。皆不",
    "X74n1495_001:0674a16": "惜身命樣子也。佛常出南洲。以三事勝故。一能斷婬。二釋念力。三能精進。三事尚勝諸天。況北洲乎。若三",
    "X74n1495_001:0674a17": "寶將頹。當忘身忘命。忍苦建立之。大乘妙法。有欲遏絕而不行者。當精進勇猛。捍勞而弘通之。若此苦行。",
    "X74n1495_001:0674a18": "不為自求。正為廣化羣生。共至寶所。庶幾酬佛恩萬分之一也)。捨字。一章大旨。象",
    "X74n1495_001:0674a19": "馬七珍等。是資生施。捨頭目。乃至精進忍苦等。是",
    "X74n1495_001:0674a20": "無畏施。弘大乘化生成佛。是法施(阿含經云。如來出世。必為五事。",
    "X74n1495_001:0674a21": "一。為轉法輪利生。二。為度多生父母。報其恩故。三為無信人。立信地故。四。未發菩薩意者。令發意故。五。授",
    "X74n1495_001:0674a22": "當佛記故。為此五事。故出世也)。",
    "X74n1495_001:0674a23": "第七觀罪性空者。罪無自性(南藏加無有實相句。今從北)從因緣",
    "X74n1495_001:0674a24": "生。顛倒而有。",
    "X74n1495_001:0674b01": "七觀罪性本空。如熱水即寒氷。業累即解脫故(大經",
    "X74n1495_001:0674b02": "云。諸法本無有性。如人有筆。紙墨。和合成字。而紙中本無有字。以本無故。假緣而成。若本有者。何須眾緣。",
    "X74n1495_001:0674b03": "亦如青黃合成綠色。當知青黃本無綠性。若本有者。何須合成。亦如眾生因食得命。食中實無有命。若本",
    "X74n1495_001:0674b04": "有命。未食之時。食應有命。故心地觀云。復具四德。住阿蘭若。持戒清淨。莊嚴自身。一。觀察自無本性。伏斷",
    "X74n1495_001:0674b05": "二執。證無我故。二。他身亦無本性。於怨親所。離憎愛故。三。身心快樂。心心所法。無分別故。四。得平等智。生",
    "X74n1495_001:0674b06": "死涅槃。無差別故)。從因下。出無性之故。妄識為內因。幻境",
    "X74n1495_001:0674b07": "為外緣。故有心見想三顛倒。由三倒故造多罪業。",
    "X74n1495_001:0674b08": "此顛倒句。明生有之故。",
    "X74n1495_001:0674b09": "既從因緣而生。則可從因緣而滅。從因緣而生者。狎",
    "X74n1495_001:0674b10": "近惡友造作無端。從因緣而滅者。即是今日洗心懺",
    "X74n1495_001:0674b11": "悔。",
    "X74n1495_001:0674b12": "首二句。承上生有。以生滅字顯罪性空。罪既從緣。",
    "X74n1495_001:0674b13": "生本無生。因緣別離。滅實非滅。生滅雙空。生與有",
    "X74n1495_001:0674b14": "亦空。故云無性。後四句。承上生滅。出滅生之相。前",
    "X74n1495_001:0674b15": "二句。造罪之由。後二句。滅罪之相。由自心貪等為",
    "X74n1495_001:0674b16": "創因。外狎惡友為助緣。無端造作也(無端有三。一不正義。因內",
    "X74n1495_001:0674b17": "多邪見。外逼邪友。造諸不端之罪。二。無端不作。言罪之多。甚者八萬四千塵勞門悉開。三無端。由無故從",
    "X74n1495_001:0674b18": "無端處。以巧邪惡知見。尋求罪釁耳)。洗心。則心垢自除。是淨因。向諸",
    "X74n1495_001:0674b19": "聖懺悔。仗三寶力滅罪。為助緣。因緣二字具三觀。",
    "X74n1495_001:0674b20": "中論云。因緣所生法。我說即是空。一名為假名。亦",
    "X74n1495_001:0674b21": "名中道義。用此三觀為洗心之玅藥。承諸聖慈悲",
    "X74n1495_001:0674b22": "之水。以祛自心重垢耳。",
    "X74n1495_001:0674b23": "是故經言。此罪性。不在內。不在外。不在中間。故知此",
    "X74n1495_001:0674b24": "罪從本是空。",
    "X74n1495_001:0674c01": "引淨名經。顯罪性本空。良以心為罪福之本。心空",
    "X74n1495_001:0674c02": "故。罪性亦空也(未曾有經。妙吉祥菩薩。見人造殺業。因轉問佛。佛言。汝從何心而起",
    "X74n1495_001:0674c03": "業相。若現在心。現在心不住。過未可知。由心無所住。不在內外中間。心無色相。非青黃赤白。心無邊際。無",
    "X74n1495_001:0674c04": "限量。無取捨。非善惡。無動轉。非生滅。若虗空無障礙。非染淨。離一切相故。因悟罪性本空。亦不生怖畏之",
    "X74n1495_001:0674c05": "想。心地觀蘭若品。我法二執及罪相。於三世中不可得。自身他身無有二。一切諸法亦如是)。故",
    "X74n1495_001:0674c06": "知二句。結成罪性本空。",
    "X74n1495_001:0674c07": "生如是等七種心已。緣想十方諸佛賢聖。擎拳合掌。",
    "X74n1495_001:0674c08": "披陳至到。慚愧改革。舒歷(歷。時本作瀝。非)心肝。洗蕩腸胃。",
    "X74n1495_001:0674c09": "先結前。緣想下。示懺悔法。在三業虔誠。緣想。是意",
    "X74n1495_001:0674c10": "業(表佛有他心通)。擎拳等。身業(表佛有天眼通)。發言懺悔。是口業。",
    "X74n1495_001:0674c11": "(表佛有天耳通)又緣想。則一心三觀圓成。一體三身齊現。",
    "X74n1495_001:0674c12": "一心三智普照。披露至禱是垢皆陳也。改。是更惡",
    "X74n1495_001:0674c13": "為善義。革。是革去宿惡義。舒是發露義(即不覆藏)。歷。從",
    "X74n1495_001:0674c14": "前罪過。一一自陳也。蕩。是滌去的意思(舒歷二句廣前洗心",
    "X74n1495_001:0674c15": "句。宗鏡云。洗濯身心。清淨無餘。毫無邪念。乃為真懺。罪相自空。若不洗心求懺。自欺欺人。安能滅罪)。",
    "X74n1495_001:0674c16": "如此懺悔。亦何罪而不滅。亦何福而不生。",
    "X74n1495_001:0674c17": "承能懺作結。罪滅。自離生死苦。福生。得趨涅槃樂。",
    "X74n1495_001:0674c18": "若復不爾。悠悠緩縱。情慮躁動。徒自勞形。於事何益。",
    "X74n1495_001:0674c19": "復。又也。責辭。不爾。言不能三業精誠。洗心而懺也。",
    "X74n1495_001:0674c20": "悠悠。怠惰貌。緩則不能急急于心。縱則仍落恣恃",
    "X74n1495_001:0674c21": "窼臼。躁動。則不澄靜。安能滌煩惱垢乎。既不能如",
    "X74n1495_001:0674c22": "法懺。則空自勞身。滅罪事胡益。",
    "X74n1495_001:0674c23": "且復人命無常。喻如轉燭。一息不還。便同灰壤。",
    "X74n1495_001:0674c24": "此以無常迅速勵之也。轉(去聲)。變也。燈燭本明。息之",
    "X74n1495_001:0675a01": "則變明成暗。光不還來。如人不過一口氣而已。氣",
    "X74n1495_001:0675a02": "絕神逝。便同冷灰舊壤。豈復隨識妄動哉。無常有",
    "X74n1495_001:0675a03": "三義。一纔生即死。二比上三界。時分極促。三念念",
    "X74n1495_001:0675a04": "遷謝。即生即滅故。一息。法喻雙明。約喻。滅燭。光不",
    "X74n1495_001:0675a05": "還明。約法。氣絕。即同灰壤(正法念經云。有於胎藏中死。有生已命終。有能",
    "X74n1495_001:0675a06": "行能走。皆歸于死。方等經問。云何命終時。得見于諸佛。聞說清淨法。不受於苦惱。答。他有所求令滿足。信",
    "X74n1495_001:0675a07": "解深法捨嚴具。三寶福田勤供養。臨命終時見諸佛)。",
    "X74n1495_001:0675a08": "三途苦報。即身膺受。不可以錢財寶貨。囑託求脫。杳",
    "X74n1495_001:0675a09": "杳冥冥。恩赦無期。獨嬰此苦。無代受者。",
    "X74n1495_001:0675a10": "膺。當也。親也。陽網疎漏。賄囑可脫。陰罟細密。多賂",
    "X74n1495_001:0675a11": "難逃。故云不可以錢等。三途渺漠。受苦年長。故云",
    "X74n1495_001:0675a12": "杳冥等。恩。悲心拔苦也。赦。寬宥也。嬰。受也。自作自",
    "X74n1495_001:0675a13": "受。影響相符。父子至親。豈能相代(大經云。如人為王嗔。能以輭語",
    "X74n1495_001:0675a14": "貢上財寶。便可得脫。死王不爾。雖以軟語錢財珍寶貢之。亦不得脫。況三途極苦乎)。",
    "X74n1495_001:0675a15": "莫言我今生中無有此罪。所以不能懇禱懺悔。經中",
    "X74n1495_001:0675a16": "謂言。凡夫之人。舉足動步。無非是罪。",
    "X74n1495_001:0675a17": "先策發自恃之流。如云我生無罪。何須懺悔。次引",
    "X74n1495_001:0675a18": "經證成(大經云。舉足動步。不依律行。安得無罪。譬如二手相拍。聲出其中。又云。見修善者。名",
    "X74n1495_001:0675a19": "見天人。行惡者。名見地獄。何以故。定受報故。不特今生有罪。過去之罪尤多。故下云云)。",
    "X74n1495_001:0675a20": "又復過去生中。皆悉成就無量惡業。追逐行者。如影",
    "X74n1495_001:0675a21": "隨形。若不懺悔。罪惡日深。",
    "X74n1495_001:0675a22": "語云萬般將不去。惟有業隨身。其惡業追行者意",
    "X74n1495_001:0675a23": "乎。如影隨形。言不相離也(日深句。生二卷中日深日厚偈文)。",
    "X74n1495_001:0675a24": "故知包藏瑕疵。佛不許可。說悔先罪。淨名所尚。故使",
    "X74n1495_001:0675b01": "長淪苦海。實由隱覆。",
    "X74n1495_001:0675b02": "故字承上不懺罪惡日深來。包藏。包含覆藏也。瑕",
    "X74n1495_001:0675b03": "疵。譬隱顯二過。瑕。玉之內病也。譬隱過。天眼所見。",
    "X74n1495_001:0675b04": "疵。黑類也。譬顯過。肉眼共見。法華云。護惜瑕疵(是小",
    "X74n1495_001:0675b05": "智)維摩云。不著佛求。不著法求。惟在反觀諸身而",
    "X74n1495_001:0675b06": "求。故云說悔等。先罪。已作之罪也。長淪句。根日深",
    "X74n1495_001:0675b07": "義來。隱覆。即隱匿覆藏。近根包藏義。遠承不懺義。",
    "X74n1495_001:0675b08": "淪。沒溺也(大經云。心初無悔。不能修善。覆藏瑕疵。雖有過去一切善業。悉為是罪之所垢",
    "X74n1495_001:0675b09": "汙。所有現受輕報。轉為地獄極重惡果。楞嚴云。十方如來色目覆藏。同名陰賊。菩薩觀覆。如戴高山履于",
    "X74n1495_001:0675b10": "巨海)。",
    "X74n1495_001:0675b11": "是故弟子(某甲)等(北藏無等字)。今日發露懺悔。不復覆藏。",
    "X74n1495_001:0675b12": "結訖洗心發露罪滅福生。作悔文一小結局(佛言覆藏",
    "X74n1495_001:0675b13": "者漏。不覆則無漏。發露悔過是無漏。又若覆罪。罪則增長。發露慚愧。罪則消滅。惟智者不覆罪。若不信因",
    "X74n1495_001:0675b14": "果。信業信報。不能諮啟智人。不近善友。便是闡提。如迦摩羅疾。世醫拱手。亦如死屍。醫不能治)。",
    "X74n1495_001:0675b15": "所言三障者。一曰煩惱。二名為業。三是果報。此三種",
    "X74n1495_001:0675b16": "法更相由藉。因煩惱故。所以起諸惡業。惡業因緣。故",
    "X74n1495_001:0675b17": "得苦果。是故弟子(某甲)今日至心懺悔。",
    "X74n1495_001:0675b18": "所言。疊前重標。然後依次懺悔。三障。又名三道。若",
    "X74n1495_001:0675b19": "三障淨。便成圓覺(即是如來)。更相。互相也。三世迭遷。遞",
    "X74n1495_001:0675b20": "互相資而起。煩惱雖分大小隨等。實不出根本六",
    "X74n1495_001:0675b21": "中貪嗔癡三。此三。能成三界因果。資始為因。助因",
    "X74n1495_001:0675b22": "為緣。又展轉感果為因。互相由藉為緣。因親緣疎",
    "X74n1495_001:0675b23": "故分釋。既有惡因緣。必有善因緣對治(善因緣。有深淺。小乘",
    "X74n1495_001:0675b24": "生滅因緣。是淺。大椉無性因緣。是深。中論因緣所生法。我說即是空。空。即無性義。淺因緣對治外道自然)。",
    "X74n1495_001:0675c01": "(計)上總指三障明三世因果。是故下結。",
    "X74n1495_001:0675c02": "第一先應懺悔煩惱障。而此煩惱皆從意起。所以者",
    "X74n1495_001:0675c03": "何。意業起故。則身與口隨之而動。",
    "X74n1495_001:0675c04": "惑業苦三。煩惱居首。故懺亦先之。煩惱總有二十",
    "X74n1495_001:0675c05": "六。貪。嗔。癡。慢。疑。邪見六為根本。隨煩惱有二十(小隨",
    "X74n1495_001:0675c06": "十。中隨二。大隨八)。名相具如百法明門。隨之而動者。言身",
    "X74n1495_001:0675c07": "口七支。隨意家所有煩惱而動。動即是業。業必感",
    "X74n1495_001:0675c08": "報(大經云。如人小時拾取土塊。糞穢。瓦石。枯骨。木枝。置于口中。父母見已。恐為其患。左手捉頭。右手挑",
    "X74n1495_001:0675c09": "出。菩薩亦爾。見諸眾生法身未悟。或行身口意業不善。見已。即以智力拔之。免其流轉生死)。",
    "X74n1495_001:0675c10": "意業有三。一者慳貪。二者嗔恚。三者癡闇。",
    "X74n1495_001:0675c11": "惡心。是過患根本。於順境起貪。違境起嗔。以護自",
    "X74n1495_001:0675c12": "身將為主宰。住貪嗔中。不知是患名癡。此三由根",
    "X74n1495_001:0675c13": "本無明有。故別明意業舉數立名。",
    "X74n1495_001:0675c14": "由癡闇故。起諸邪見。造諸不善。是故經言。貪嗔癡業。",
    "X74n1495_001:0675c15": "能令眾生。墮于地獄。餓鬼。畜生受苦。",
    "X74n1495_001:0675c16": "由三毒為業因。致三途苦果(大經云。一切眾生不見佛性。故為煩惱繫",
    "X74n1495_001:0675c17": "縛生死。見佛性故。諸結煩惱所不能轉。解脫生死。得大涅槃)。經言者。華嚴云。由",
    "X74n1495_001:0675c18": "貪嗔癡。發身口意作諸惡業。無量無邊等(最勝王經。佛告",
    "X74n1495_001:0675c19": "阿難陀。我昔雖具煩惱貪嗔癡等。能於三途五趣中。隨緣救濟。令得出離耳)。",
    "X74n1495_001:0675c20": "若生人中。得貧窮孤露。兇狠頑鈍。愚迷無知。諸煩惱",
    "X74n1495_001:0675c21": "報。",
    "X74n1495_001:0675c22": "此出三毒之餘報也。三途報畢。方來人道。得字貫",
    "X74n1495_001:0675c23": "到報字上。貧則無財。貪財寶之餘報。窮則無交。狎",
    "X74n1495_001:0675c24": "惡友之餘報。孤則無親。不孝六親之餘報。露則無",
    "X74n1495_001:0676a01": "覆。藏過。慢三寶之餘報。其心最兇。力最狠。性最頑。",
    "X74n1495_001:0676a02": "質又鈍。遠慈悲智慧士。於感愚迷無知報耳。",
    "X74n1495_001:0676a03": "意業既有如此惡果。是故(某甲)等。今日至心歸命諸",
    "X74n1495_001:0676a04": "佛。求哀懺悔(坊本以此節移在後。今依兩藏)。",
    "X74n1495_001:0676a05": "結意家惡果。興至心哀悔。求哀。語淚雙行也。",
    "X74n1495_001:0676a06": "夫此煩惱。諸佛菩薩。入理聖人。種種訶責。",
    "X74n1495_001:0676a07": "專指意業。佛與三椉及諸祖師。皆斥煩惱為怨賊",
    "X74n1495_001:0676a08": "等。可惡不一。故云種種。訶責句。總標。下別開。",
    "X74n1495_001:0676a09": "亦名此煩惱以為怨家。何以故。能斷眾生慧命根故。",
    "X74n1495_001:0676a10": "一。訶煩惱如怨家。次徵釋。煩惱菩提。原非兩物。但",
    "X74n1495_001:0676a11": "逐于物。即菩提是煩惱。若能轉物。即煩惱是菩提。",
    "X74n1495_001:0676a12": "故巖頭祖師云。却物為上。逐物為下。",
    "X74n1495_001:0676a13": "亦名此煩惱以之為賊。能劫眾生諸善法故。",
    "X74n1495_001:0676a14": "二。訶煩惱如惡賊。劫善法財。所以恒受貧窮之苦。",
    "X74n1495_001:0676a15": "殺法身怨。截智慧命。所以久沒愚迷之海。",
    "X74n1495_001:0676a16": "亦名此煩惱以為瀑河。能漂眾生。入於生死大苦海",
    "X74n1495_001:0676a17": "故。",
    "X74n1495_001:0676a18": "三。視煩惱如瀑河。波濤衝逆為瀑河(瀑流之河也。楞嚴云。譬如",
    "X74n1495_001:0676a19": "瀑流。流急不見。非是無流。喻煩惱心心相續。無少間歇。故古德勸人。要在急水灘頭一篙撐住。便是好手。",
    "X74n1495_001:0676a20": "大經云。涅槃者。名為洲渚。何以故。四大瀑河不能漂故。一欲暴。二有暴。三見暴。四無明暴)。漂。飄",
    "X74n1495_001:0676a21": "同(心地觀云。凡夫不觀自心。故漂生死海。佛菩薩能觀心故。度生死海。到於彼岸。三世如來。法皆如是。",
    "X74n1495_001:0676a22": "受苦深遠。了無邊涯。喻如大海)。",
    "X74n1495_001:0676a23": "亦名此煩惱以為羈鏁。能繫眾生於生死獄。不能得",
    "X74n1495_001:0676a24": "出故。",
    "X74n1495_001:0676b01": "四。見煩惱如羈鏁。羈。紲也。繫也。如馬之韁。人繫之",
    "X74n1495_001:0676b02": "亦自業力致之。人被煩惱繫。是無繩自縛。急以智",
    "X74n1495_001:0676b03": "刀斷之。非為早也(大經云。如大香象。能壞鐵鎖。自在而去。智慧者。善業力多。惡業",
    "X74n1495_001:0676b04": "羸弱。能發露懺悔。除諸罪業。惡業既除。何患生死獄不破。而身心不自在耶)。",
    "X74n1495_001:0676b05": "所以六道牽連。四生不絕。惡業無窮。苦果不息。當知",
    "X74n1495_001:0676b06": "皆是煩惱過患。",
    "X74n1495_001:0676b07": "由如怨賊之煩惱。羈鏁眾生于瀑河大海。故有六",
    "X74n1495_001:0676b08": "道等。六道者。一天道(三界諸天)二人道(能持五戒守五常)三修",
    "X74n1495_001:0676b09": "羅道(鬼畜人天所攝)四地獄道(八寒八熱等)五餓鬼道(九種十類等)",
    "X74n1495_001:0676b10": "六畜生道(胎卵濕化等。亦名六趣)。六道果報。總有三種。謂苦。",
    "X74n1495_001:0676b11": "樂。捨。由惡業為因。感三途苦報。由善業為因。感人",
    "X74n1495_001:0676b12": "天樂報(四州六欲)。由不動業為因。感上界差別報(色無色界。",
    "X74n1495_001:0676b13": "又三界中苦樂身。是別業正報。所居勝劣器界。即苦樂依報)。牽連。亦名輪轉。謂",
    "X74n1495_001:0676b14": "生已。復死。死已。更生。生死不停(如天上死。人間生等。傳傳分柝。可知。",
    "X74n1495_001:0676b15": "無常經云。循環三界內。猶如汲井輪)。四生。胎。卵。溼。化也。依殻而生曰",
    "X74n1495_001:0676b16": "卵。含藏而出曰胎。假潤而生曰溼。無而忽有曰化。",
    "X74n1495_001:0676b17": "業有三。一善。二惡。三不動。此三業用能招六道。不",
    "X74n1495_001:0676b18": "絕不息。三界因果。輪迴無間故。煩惱過患即惑業",
    "X74n1495_001:0676b19": "苦。應上諸煩惱報(不能懺悔。不遇善友。不聞正法。即是三障。今既幸逢佛菩薩大",
    "X74n1495_001:0676b20": "清淨智慧人。又遇清淨究竟解脫法。自可翻三障成三德矣)。",
    "X74n1495_001:0676b21": "是故今日。運此增上善心。求哀懺悔。",
    "X74n1495_001:0676b22": "是故。指煩惱過患三障之故也。運。即行人清淨心",
    "X74n1495_001:0676b23": "中志誠力。慚愧力。懺悔力。默密齊轉也。善心。即前",
    "X74n1495_001:0676b24": "七種心。翻惡從善故。又藉佛菩薩慈悲心力。令能",
    "X74n1495_001:0676c01": "悔過。是于善心加上一層。故云增上。所謂煩惱。成",
    "X74n1495_001:0676c02": "般若矣。所謂罪過。成法身矣。所謂怨賊瀑河羈鎖",
    "X74n1495_001:0676c03": "等大患。轉成解脫矣。如斯善利。皆從上求佛菩薩",
    "X74n1495_001:0676c04": "悲哀心力。及行人懺悔力而得也(又善心有二。一即前七種心。二",
    "X74n1495_001:0676c05": "如相宗說。善謂信慚愧。無貪等三根。勤安不放〔遲〕行捨及不害。上引聖言及懺悔竟。下列罪業名)。",
    "X74n1495_001:0676c06": "(某甲)等。自從無始以來至于今日。或在人天六道受",
    "X74n1495_001:0676c07": "報。有此心識常懷愚惑繁滿胸[袖由+金]。",
    "X74n1495_001:0676c08": "心識等根前意業來。心識是能藏。愚惑(無智不信不求解脫",
    "X74n1495_001:0676c09": "故)是所藏。懷者。包藏也。愚即無明。標諸惡心所之",
    "X74n1495_001:0676c10": "本。繁。多也。既曰常懷。又曰多滿。則惟惡無善生。後",
    "X74n1495_001:0676c11": "無邊量。惱亂文胸襟。胸次襟懷也。",
    "X74n1495_001:0676c12": "或因三毒根造一切罪。",
    "X74n1495_001:0676c13": "貪。嗔。癡。是根本六中之三。藏于藏識。則諸善心所",
    "X74n1495_001:0676c14": "為之消忘。故云毒。又能生長一切罪惡。故曰根。三",
    "X74n1495_001:0676c15": "毒轉。便是三聚淨戒矣。三毒根。是業因。由因作業。",
    "X74n1495_001:0676c16": "故云造一切罪。下倣此。",
    "X74n1495_001:0676c17": "或因三漏造一切罪。",
    "X74n1495_001:0676c18": "三漏(出阿毗達磨論)一欲漏(欲界)二有漏(上二界一切煩惱。除無明)三無",
    "X74n1495_001:0676c19": "明漏(三界無明)令心連注。流散不絕。漏落三界。故名漏。",
    "X74n1495_001:0676c20": "或因三苦造一切罪。",
    "X74n1495_001:0676c21": "三苦(三受為因)一。苦受生苦苦(三界已苦。欲界更苦)。二樂受生壞",
    "X74n1495_001:0676c22": "苦(樂壞時苦。等於三途)。三。不苦不樂受。生行苦(即處中苦。通於無色)。",
    "X74n1495_001:0676c23": "或緣(即因字)三倒造一切罪。",
    "X74n1495_001:0676c24": "心顛倒。想顛倒。見顛倒。為三。由三倒故。苦者計樂。",
    "X74n1495_001:0677a01": "樂者計苦。常計無常。無常計常。無我計我。我計無",
    "X74n1495_001:0677a02": "我。不淨計淨。淨計不淨。豈非顛倒。(出涅槃經第二)",
    "X74n1495_001:0677a03": "或貪三有造一切罪。",
    "X74n1495_001:0677a04": "欲有。色有。無色有(即是三界)。三界因果不忘。曰有。",
    "X74n1495_001:0677a05": "如是等罪。無量無邊。惱亂一切六道四生。今日慚愧",
    "X74n1495_001:0677a06": "皆悉懺悔。",
    "X74n1495_001:0677a07": "如是等罪。總收上三毒至三有罪作結。後倣此。大",
    "X74n1495_001:0677a08": "經云。夫無量者。名曰無邊。邊不可得。故名無量。",
    "X74n1495_001:0677a09": "又復(某甲)等。自從無始以來至于今日。或因四識住",
    "X74n1495_001:0677a10": "造一切罪(識。南藏無)。",
    "X74n1495_001:0677a11": "色識住。受識住。想識住。行識住。是為四。(出阿毗曇雜論)",
    "X74n1495_001:0677a12": "或因四流造一切罪。",
    "X74n1495_001:0677a13": "一欲流(欲界惑。除見癡)二有流(上二界惑。除見癡)三見流(三界見)四",
    "X74n1495_001:0677a14": "無明流(三界癡)亦名四軛(并下四取。皆出唯識論)。",
    "X74n1495_001:0677a15": "或因四取造一切罪。",
    "X74n1495_001:0677a16": "欲取。見取。戒取。我語取為四(能取自身相續不絕。故名取)。",
    "X74n1495_001:0677a17": "或因四執造一切罪。",
    "X74n1495_001:0677a18": "一生執不生。二不滅執滅。三斷執不斷。四不常執",
    "X74n1495_001:0677a19": "常。執。猶取也。并下四緣。出圓覺疏。",
    "X74n1495_001:0677a20": "或因四緣造一切罪。",
    "X74n1495_001:0677a21": "一因緣。諸法和合。二次第緣。心心數法。三所緣緣。",
    "X74n1495_001:0677a22": "法無所依。四增上緣。法無所得。",
    "X74n1495_001:0677a23": "或因四大造一切罪。",
    "X74n1495_001:0677a24": "四大。即妄身。地。水。火。風。假合而成者(內四大也。其外四大。可知)。",
    "X74n1495_001:0677b01": "或因四縛造一切罪。",
    "X74n1495_001:0677b02": "貪縛。嗔縛。戒取縛。見取縛。此四不出三界。不得解",
    "X74n1495_001:0677b03": "脫。故俱名縛。亦名四結。出唯識論。",
    "X74n1495_001:0677b04": "或因四貪造一切罪。",
    "X74n1495_001:0677b05": "情。色。食。婬。為四貪(徧攷經論。惟涅槃有四愛。即愛著飲食等四事供養也。圭峰禪",
    "X74n1495_001:0677b06": "師。愛貪四句料簡。是貪非愛。如人愛忙。非是貪忙。是愛非貪。如人愛看相打相殺。誰肯貪求。亦貪亦愛。即",
    "X74n1495_001:0677b07": "名利財色等。非貪非愛。謂乖情之境)。",
    "X74n1495_001:0677b08": "或因四生造一切罪。",
    "X74n1495_001:0677b09": "胎。卵。濕。化。為四生。出瑜伽論。下結(義現前)。",
    "X74n1495_001:0677b10": "如是等罪。無量無邊。惱亂六道一切眾生。今日慚愧。",
    "X74n1495_001:0677b11": "皆悉懺悔。",
    "X74n1495_001:0677b12": "又復(某甲)等。自從無始以來。至于今日。或因五住地",
    "X74n1495_001:0677b13": "煩惱造一切罪。",
    "X74n1495_001:0677b14": "五住地者。一見一切住地(三界見。分別惑)二欲愛住地(欲界",
    "X74n1495_001:0677b15": "九品思)三色愛住地(色界四地。各九品思)四無色愛住地(有四地。各",
    "X74n1495_001:0677b16": "九品思)五無明住地(所知障)。",
    "X74n1495_001:0677b17": "或因五蓋造一切罪。",
    "X74n1495_001:0677b18": "葢以覆真實為義。止觀云。貪欲(追昔五欲。忘失正念)嗔恚(想他",
    "X74n1495_001:0677b19": "惱我。忿怒相續)睡眠(心神昏昧。烏暗沉黑)掉舉(作無益事。心中憂悔)疑(非障理疑。乃障",
    "X74n1495_001:0677b20": "定疑)為五蓋。",
    "X74n1495_001:0677b21": "或因五慳造一切罪。",
    "X74n1495_001:0677b22": "住處慳(有房舍。不欲人居)。家慳(惜門徒家。不欲他人相識。他施如失己物。亦名護他",
    "X74n1495_001:0677b23": "物慳)。稱讚慳(不揚人美。恐勝己故)財慳。法慳。出成實論。",
    "X74n1495_001:0677b24": "或因五見造一切罪。",
    "X74n1495_001:0677c01": "一身見(執我我所)二邊見(隨身計斷常。墮二邊故)三見取(執前諸見為勝",
    "X74n1495_001:0677c02": "為能。或執一切有漏等法。妄謂常樂我淨)四戒取(非因計因)五邪見(撥無因果)。",
    "X74n1495_001:0677c03": "或因五心造一切罪。",
    "X74n1495_001:0677c04": "一率爾。二尋求。三決定。四染淨。五等流。是為五心。",
    "X74n1495_001:0677c05": "如是等煩惱。無量無邊。惱亂六道一切眾生。今日發",
    "X74n1495_001:0677c06": "露皆悉懺悔。",
    "X74n1495_001:0677c07": "又復(某甲)等。自從無始以來。至于今日。或因六情根",
    "X74n1495_001:0677c08": "造一切罪(情字南藏無)。",
    "X74n1495_001:0677c09": "一眼根(喜怒視相)二耳根(聽審相續)三鼻根(愛香憎臭)四舌根(甞甘",
    "X74n1495_001:0677c10": "苦等味)五身根(貪滑嫌澀)六意根(審察思量。此六。俱識情之根。故名六情根)。",
    "X74n1495_001:0677c11": "或因六識造一切罪。",
    "X74n1495_001:0677c12": "眼識(玄黃不真)耳識(苦樂音異)鼻識(觀氣旋光)舌識(辨說邪正)身識(隨機",
    "X74n1495_001:0677c13": "現儀)意識(緣慮旋空)能轉六識成六神通矣。",
    "X74n1495_001:0677c14": "或因六想造一切罪。",
    "X74n1495_001:0677c15": "析玄云。眼等六識。各有相應想(謂眼識相應想。乃至意識相應想也)。",
    "X74n1495_001:0677c16": "或因六受造一切罪。",
    "X74n1495_001:0677c17": "六根皆能領納六境曰受(空品云。眼受色。乃至意受法是矣)。",
    "X74n1495_001:0677c18": "或因六行造一切罪。",
    "X74n1495_001:0677c19": "眼等六根。各有所司。則各有所行也(法句經云。昔有人河邊學",
    "X74n1495_001:0677c20": "道二十年。但念六塵。心無寧息。佛徃度之。化作沙門。樹下共宿。其夜月明。龜從河出。野干欲噉。龜縮頭尾。",
    "X74n1495_001:0677c21": "四足藏甲。狗不得便而去。龜還入水。道人見此。語沙門曰。龜有護命之鎧。野干不得便。沙門對曰。世人不",
    "X74n1495_001:0677c22": "若此龜。放恣六情。外魔得便。復說偈曰。藏六如龜防意如城。慧與魔戰。勝則無患。須知無為。能殺其賊)。",
    "X74n1495_001:0677c23": "或因六愛造一切罪。",
    "X74n1495_001:0677c24": "毗曇云。眼等六根。各有所觸而生愛(眼觸生愛。乃至意觸生愛)。",
    "X74n1495_001:0678a01": "或因六疑造一切罪。",
    "X74n1495_001:0678a02": "淨名疏云。貪。嗔。癡。慢。疑。覺。六者俱有疑(亦名俱生惑。大經問。",
    "X74n1495_001:0678a03": "慳貪嫉妬因何生。答。因無明生。無明復因何生。答因放逸生。放逸又因何生。答。因顛倒生。顛倒又因何生。",
    "X74n1495_001:0678a04": "答。因疑心生。疑故則生顛倒。見佛聞法。疑網即除。疑除故倒除。倒除則慳等并除矣)。",
    "X74n1495_001:0678a05": "如是等煩惱。無量無邊。惱亂六道一切眾生。今日慚",
    "X74n1495_001:0678a06": "愧發露皆悉懺悔(時本無慚愧字)。",
    "X74n1495_001:0678a07": "又復(某甲)等。自從無始以來至于今日。或因七漏造",
    "X74n1495_001:0678a08": "一切罪。或因七使造一切罪。或因八倒造一切罪。",
    "X74n1495_001:0678a09": "七漏者。一見(是漏自性)二諸根(是漏相應)三忘(是漏所依)四惡(是漏",
    "X74n1495_001:0678a10": "所引)五親近(是漏所發)六愛(是漏所雜)七念(是漏所知障)。七使者。首",
    "X74n1495_001:0678a11": "楞云。欲使。恚使。愛使。慢使。無明使。見使。疑使也。外",
    "X74n1495_001:0678a12": "道獨具八倒(一我見。二眾生。三壽命。四士夫。五常。六斷。七有。八無)。凡夫。小乘",
    "X74n1495_001:0678a13": "共計八倒(凡夫四者。一無常計常。二無樂計樂。三無我計我。四不淨計淨。二乘四者。一常",
    "X74n1495_001:0678a14": "計無常。二樂計無樂。三我計無我。四淨計不淨。出涅槃經)。",
    "X74n1495_001:0678a15": "或因八垢造一切罪。或因八苦造一切罪。如是等煩",
    "X74n1495_001:0678a16": "惱。無量無邊。惱亂六道一切眾生。今日發露。皆悉懺",
    "X74n1495_001:0678a17": "悔。",
    "X74n1495_001:0678a18": "八垢者。念煩惱。不念煩惱。念不念煩惱。我煩惱。我",
    "X74n1495_001:0678a19": "所煩惱。自性煩惱。差別煩惱。攝受煩惱(亦名八妄想)。煩",
    "X74n1495_001:0678a20": "惱自性汙染。故名垢(出涅槃)。八苦者。生。老。病。死。冤憎",
    "X74n1495_001:0678a21": "會。愛別離。求不得。五陰熾盛。",
    "X74n1495_001:0678a22": "又復(某甲)等。自從無始以來至于今日。或因九惱造",
    "X74n1495_001:0678a23": "一切罪。此因九結造一切罪。",
    "X74n1495_001:0678a24": "一惱我身。二憎我親。三讚歎我怨。此三。通過現未。",
    "X74n1495_001:0678b01": "三世各三。故成九惱(出淨名經)。結。是結集不散意(以能和合",
    "X74n1495_001:0678b02": "苦故)。一愛結。二恚結。三慢結。四無明結。五見結。六取",
    "X74n1495_001:0678b03": "結。七疑結。八嫉結。九慳結。結則與解脫相反也。",
    "X74n1495_001:0678b04": "或因九緣造一切罪。或因十煩惱造一切罪。",
    "X74n1495_001:0678b05": "九緣者。明緣。空緣。根緣。境緣。作意緣。根本依緣。染",
    "X74n1495_001:0678b06": "淨依緣。分別依緣。種子緣。頌曰。眼識九緣生。耳識",
    "X74n1495_001:0678b07": "唯從八(除明緣)。鼻舌身三七(除明緣空緣)。後三五三四(後三。",
    "X74n1495_001:0678b08": "最後三識也。即第六意。第七末那。第八阿賴耶。五三四。如次配三識。則意識五緣生。不藉明空根境四緣",
    "X74n1495_001:0678b09": "故。末那惟三緣。不藉餘六。秪資染淨依緣。分別依緣。種子緣故。阿賴耶惟四緣生。比第七識。加根本依緣。",
    "X74n1495_001:0678b10": "根本依。即阿賴耶。染淨依。即第七。分別依。第六識也)。十煩惱者。一忿。二惱。三",
    "X74n1495_001:0678b11": "恨。四覆。五謟。六誑。七憍。八害。九嫉。十慳。此十。廼二",
    "X74n1495_001:0678b12": "十隨煩惱之半。詳現百法明門論。",
    "X74n1495_001:0678b13": "或因十纏造一切罪。或因十一徧使造一切罪。",
    "X74n1495_001:0678b14": "十纏者。一嗔心(忿恚纏)。二覆心(隱覆自罪纏)三睡(意識昏迷纏)",
    "X74n1495_001:0678b15": "四眠(五情暗冥纏)五戲(嬉遊纏)六掉(三業躁動纏)七無慚(屏處起罪",
    "X74n1495_001:0678b16": "不自羞纏)八無愧(露處起罪不羞他纏)九慳(財法不能惠施纏)十嫉(他榮心生",
    "X74n1495_001:0678b17": "熱惱纏。纏縛也。縛于生死而不得脫也)十一徧使者(能使惡道周徧流轉故)。一",
    "X74n1495_001:0678b18": "不信。二懈怠。三不慚。四不愧。五多貪。六多嗔。七多",
    "X74n1495_001:0678b19": "癡。八昏沉。九放逸。十慳悋。十一毒害(反是。名十一善心所)。",
    "X74n1495_001:0678b20": "或因十二入造一切罪。或因十六知見造一切罪。",
    "X74n1495_001:0678b21": "十二入者(入。以互相涉入為義)。眼。耳。鼻。舌。身。意。為內六入。屬",
    "X74n1495_001:0678b22": "能(能見聞覺知故)。色。聲。香。味。觸。法。為外六入。屬所(著見聞覺知之",
    "X74n1495_001:0678b23": "處所也)。亦名十二處。十六知見者。智論云。一我者知",
    "X74n1495_001:0678b24": "見(起我我所)。二生者知見(如父有子)。三受者知見(命根成就)。四命",
    "X74n1495_001:0678c01": "者知見(能舉事故)。五有情者知見(蘊和合生)。六養育者知見",
    "X74n1495_001:0678c02": "(因緣故長)。七眾數者知見(諸法有數)。八人者知見(妄計我是人)。九",
    "X74n1495_001:0678c03": "作者知見(手足能所)。十使作者知見(力能役他)。十一起者知",
    "X74n1495_001:0678c04": "見(作後世業)。十二使起者知見(亦令他作)。十三受者知見(苦樂",
    "X74n1495_001:0678c05": "果現)。十四使受者知見(厭於苦樂)。十五知者知見(五識名知)。十",
    "X74n1495_001:0678c06": "六見者知見(〔日〕觀色像)。般若名十六我。",
    "X74n1495_001:0678c07": "或因十八界。造一切罪。或因二十五我。造一切罪。",
    "X74n1495_001:0678c08": "根。塵。識。各六為十八界(界。有三義。一分別辨析義。二種族義。三界畔義)。二",
    "X74n1495_001:0678c09": "十五我(即二十五冥諦。出百論)。一冥初(世間本性)生覺。二從覺(中陰)",
    "X74n1495_001:0678c10": "生我心。三從我心(我慢)生五塵(色。聲。香。味。觸)。五塵生地水",
    "X74n1495_001:0678c11": "火風空五大五大生眼耳鼻舌身(五知根)。手足口。并",
    "X74n1495_001:0678c12": "大遺根。小遺根(五業根)。心平等根。共十一根。兼前總",
    "X74n1495_001:0678c13": "成二十四。加神我主諦。成二十五我。",
    "X74n1495_001:0678c14": "或因六十二見。造一切罪。",
    "X74n1495_001:0678c15": "色。受。想。行。識。各具四句。如云陰大我小。我在陰中。",
    "X74n1495_001:0678c16": "我大陰小。陰在我中。離降是我。即陰是我。一陰具",
    "X74n1495_001:0678c17": "四句。五陰成二十。歷三世。成六十。加根本斷常二",
    "X74n1495_001:0678c18": "見。成六十二。",
    "X74n1495_001:0678c19": "或因見諦思惟。九十八使。百八煩惱晝夜熾然。",
    "X74n1495_001:0678c20": "見諦。攝欲界三十二使(苦諦下十使。集滅二諦下各七。除身。邊。戒三。道諦下",
    "X74n1495_001:0678c21": "八使。除身邊二見)。色界二十八使(苦下九使。除嗔。集滅下各六。除嗔。身。邊。戒。道下",
    "X74n1495_001:0678c22": "七使。除嗔。身。邊)。無色界二十八使(苦下九使。除嗔。集滅下各六。除嗔。身。邊。戒。道下",
    "X74n1495_001:0678c23": "七使。除嗔。身。邊)。共八十八使。思惟。攝欲界四使(一貪。二嗔。三癡。四慢。",
    "X74n1495_001:0678c24": "此四使。從斯陀含向入修道斷。至阿那果。九品方斷)。色界三使(一貪。二癡。三慢。竝是阿羅",
    "X74n1495_001:0679a01": "漢向。修道斷)。無色界三使(一貪。二癡。三慢)。故三界。合有十使。并",
    "X74n1495_001:0679a02": "前見惑。成九十八使(但此三使。是阿羅漢向。至果方盡)。使者。驅使",
    "X74n1495_001:0679a03": "為義。能使行人心神流轉三界故。百八煩惱。即九",
    "X74n1495_001:0679a04": "十八使。加無慚愧等十纏。成一百八使也。此百八",
    "X74n1495_001:0679a05": "使。于十二時中。如火熾然。即有微善之薪。皆為灰",
    "X74n1495_001:0679a06": "燼。何不警歟。",
    "X74n1495_001:0679a07": "開諸漏門。造一切罪。惱亂賢聖。及以四生。徧滿三界。",
    "X74n1495_001:0679a08": "彌亘六道。無處可避。",
    "X74n1495_001:0679a09": "諸漏門。八萬四千塵勞門也。賢聖有二。一小椉。四",
    "X74n1495_001:0679a10": "果為聖。四向為賢。大椉。三賢。十聖。總未至無餘涅",
    "X74n1495_001:0679a11": "槃城。皆作漏門中出入之客。三界。是造罪受苦的",
    "X74n1495_001:0679a12": "處所。四生六道。是造罪受苦的有情。徧。是周義。亘。",
    "X74n1495_001:0679a13": "是盡義。彌。是滿義。良由惑業襲習報應綸輪。故六",
    "X74n1495_001:0679a14": "道徧滿三界。報應綸輪。惑業襲習。所以晝夜熾然",
    "X74n1495_001:0679a15": "開諸漏門。只進不出。三界火宅。晝夜熾然。故說無",
    "X74n1495_001:0679a16": "處可避也(問。何故云無可避處。答。乘有漏因。感有漏果。依有漏果。又造有漏因。因果相資。",
    "X74n1495_001:0679a17": "連貫不絕。故說彌亘徧滿。更無隙地避之也。下示逃避之方)。",
    "X74n1495_001:0679a18": "今日至禱。向十方佛尊法聖眾。慚愧發露。皆悉懺悔。",
    "X74n1495_001:0679a19": "至禱。至誠懇禱也。十方者。四正。四隅。并上下方成",
    "X74n1495_001:0679a20": "十。俱有佛剎及三寶故。慚愧。是出火宅之心。發露。",
    "X74n1495_001:0679a21": "是出漏門之口。具此心口。則諸漏塞。火宅出也(發露",
    "X74n1495_001:0679a22": "如倒樹然。先發開四圍之土。露出根芽樹自倒矣。上承三寶力。以慚愧利鍬。發去覆藏心。吐露自心咎。則",
    "X74n1495_001:0679a23": "罪林傾而業根拔矣。上文廣舉罪相懺滌竟。下文發願。不論有罪無罪。皆應懺悔。有罪懺。則罪滅。無罪禱。",
    "X74n1495_001:0679a24": "令福生。加以至誠。不惟福增。并智慧功悳自然成就。下次第發願。圓滿功德。但懺罪。不發願。如淨琉璃瓶。",
    "X74n1495_001:0679b01": "不貯獅子乳也。下倣此)。",
    "X74n1495_001:0679b02": "願(某甲)等。承是懺悔三毒一切煩惱。所生功德。生生",
    "X74n1495_001:0679b03": "世世。三慧明。三達朗。三苦滅。三願滿。",
    "X74n1495_001:0679b04": "三毒重提前總相中第一法。一切煩惱。該攝漏苦",
    "X74n1495_001:0679b05": "倒有諸三。煩惱所生下。明罪滅福生。不止現在未",
    "X74n1495_001:0679b06": "來。多生皆然。下例此。三慧者。一聞(耳門)二思(心門)三修。",
    "X74n1495_001:0679b07": "(中道觀門)聞而不聽。無受潤因。聽而不思。無深旨趣。思",
    "X74n1495_001:0679b08": "而不修。終無證理。所以當明。三達者。達明也。一天",
    "X74n1495_001:0679b09": "眼智明。二宿命智明。三漏盡智明。此三當朗(義見中卷)。",
    "X74n1495_001:0679b10": "三苦(名義現前)。三願者。一願一切眾生。得證知法。二願",
    "X74n1495_001:0679b11": "以無厭心。為眾生說法。三願捨身命。護持正法。此",
    "X74n1495_001:0679b12": "願當滿(應知無漏善法。不止于此。但略舉耳。何則。無漏無盡故。前惡法可懺除。有漏有窮故)。",
    "X74n1495_001:0679b13": "願承是懺悔四識(時本加住字非)等一切煩惱。所生功德。生",
    "X74n1495_001:0679b14": "生世世。廣四等心。立四信業。滅四惡趣。得四無畏。",
    "X74n1495_001:0679b15": "四等(即四無量心)一慈能與樂。二悲能拔苦。三喜慶彼",
    "X74n1495_001:0679b16": "樂。四捨冤親等。此四心。當廣。廣則無量。無量必等。",
    "X74n1495_001:0679b17": "等則無偏向也。四信業者。一信佛(樂常讚佛)二信法。利",
    "X74n1495_001:0679b18": "益(樂欲聽法。常念修行)。三信僧(能行二利。樂供養眾)。四信戒(樂離五欲)。此四",
    "X74n1495_001:0679b19": "信要立。立則不為魔外搖動也。四惡趣。一地獄(八寒",
    "X74n1495_001:0679b20": "八熱等)二畜生(水陸空行等)三餓鬼(三類九種等。一重類饒火節焰。不聞漿水",
    "X74n1495_001:0679b21": "之名。二中類。伺求蕩滌膿血糞穢。三輕類。時薄一飽。九種。即三財九品鬼。一。無財三品。一。炬口鬼。火炬炎",
    "X74n1495_001:0679b22": "炎。常從口出。二。針咽鬼。腹大如山。咽如針孔。三。臭口鬼。口中腐臭。自惡受殃。二。少財三品。一。針毛鬼。毛利",
    "X74n1495_001:0679b23": "如針。行便自刺。二。臭毛鬼。其毛既利。而復臭氣。三。大癭鬼。咽埀大癭。自抉噉膿。三。多財三品。一。得棄鬼。常",
    "X74n1495_001:0679b24": "得祭祀所棄食故。二。得失鬼。常得巷陌所遺食故。三。勢力鬼。夜叉羅剎。富類人天)四修羅。",
    "X74n1495_001:0679c01": "(鬼。畜。人。天。所攝)此四趣最惡當滅。四無畏(出智論)。一。總持一",
    "X74n1495_001:0679c02": "切智無畏。二。知根漏盡無畏。三。決疑說障道無畏。",
    "X74n1495_001:0679c03": "四。答報說苦盡道無畏。於大眾中廣說自他智斷。",
    "X74n1495_001:0679c04": "決定無失。故無恐懼相。此四誓願得之。",
    "X74n1495_001:0679c05": "願承是懺悔五葢等諸煩惱。所生功德。度五道。豎五",
    "X74n1495_001:0679c06": "根。淨五眼。成五分(德字下。例前應補生生世世四字)。",
    "X74n1495_001:0679c07": "五葢(見前)。等。即等取五住。至五心文。五道。即天。人。地",
    "X74n1495_001:0679c08": "獄。餓鬼。畜生。汩生死苦。皆當度之。五根者。一。信根。",
    "X74n1495_001:0679c09": "(消除疑網)二。進根。三。念根。四。定根。五。慧根(義。見二卷中)。此五",
    "X74n1495_001:0679c10": "根應等豎。豎。建立也。五眼者。金剛經註云。內外空",
    "X74n1495_001:0679c11": "寂名肉眼。見自真性。自在平等名天眼。見自性般",
    "X74n1495_001:0679c12": "若之智名慧眼。見一切法。無一切法。見一切相。空",
    "X74n1495_001:0679c13": "一切相。名法眼。見前無煩惱可斷。中無自性可守。",
    "X74n1495_001:0679c14": "後無佛位可求。三際清淨。名佛眼(智度論云。菩薩初發心時。以肉",
    "X74n1495_001:0679c15": "眼見苦眾生。心生慈愍。學諸禪定。修得五通。以天眼徧見六道受種種身。益加哀憐。故求慧眼以救濟之。",
    "X74n1495_001:0679c16": "得見眾生心相種種不同。云何令彼得是實法。故求法眼引導。令〔人〕法中。後求佛眼。得一切智。成就佛法。",
    "X74n1495_001:0679c17": "涅槃頌云。天眼通非礙。肉眼閡非通。法眼惟觀俗。慧眼了知空。佛眼如千日。照異體還同。圓明法界內。無",
    "X74n1495_001:0679c18": "處不鑒容)。如此五眼。急當淨之。五分者。釋籤云。一分無",
    "X74n1495_001:0679c19": "作戒(防非止惡)為戒身。二分無漏淨禪(息慮靜緣)為定身。三",
    "X74n1495_001:0679c20": "分無漏智慧(破惑證真)為慧身。四分三種解脫(正習俱斷)為",
    "X74n1495_001:0679c21": "解脫身。五無生(了了覺照)為解脫知見身。此五身須成",
    "X74n1495_001:0679c22": "(前三。從因顯德。後二。就果彰能。又第四。是盡智。第五。無生智)。",
    "X74n1495_001:0679c23": "願承是懺悔六受等諸煩惱。所生功德。生生世世。具",
    "X74n1495_001:0679c24": "足六神通。滿足六度業。不為六塵惑。常行六妙行。",
    "X74n1495_001:0680a01": "六神通者。如意。天眼。天耳。他心。宿命。漏盡是也。如",
    "X74n1495_001:0680a02": "意通。任運自在有三種。一能到(身飛行。如鳥無閡。移遠令近。不往而",
    "X74n1495_001:0680a03": "到。此沒彼出。一念能至)二轉變(能以大作小。小作大。一多亦然)三聖如性(此如",
    "X74n1495_001:0680a04": "意通惟佛有之)。天眼通(徹視大千)有二種。一。修得。二。報得。天耳",
    "X74n1495_001:0680a05": "通。洞聽十方一切聲。他心通者。悉知種類。及他人",
    "X74n1495_001:0680a06": "喜嗔怖畏。宿命通。知過去等三世事。漏盡通。四漏",
    "X74n1495_001:0680a07": "欲漏。有漏。無明漏。見漏。四漏俱盡。如斯六種。俱須",
    "X74n1495_001:0680a08": "具足(餘如中卷釋)。六度業者。善戒云。一布施(得富報)二持",
    "X74n1495_001:0680a09": "戒(得具足善道報)三忍辱(得力。及端正有相好報)四精進(得壽。及神通報)五",
    "X74n1495_001:0680a10": "禪定(得安樂。及生天報)六智慧(得辯才。及破煩惱報)。此六度善業須",
    "X74n1495_001:0680a11": "滿足。六塵惑者。一色(如熱金丸。執之則燒)二聲(如塗毒鼓。聞之必死)三",
    "X74n1495_001:0680a12": "香(如敝龍氣。嗅之則病)四味(如沸蜜湯。又如塗蜜刀。舐之則傷)五觸(如臥師子。近之",
    "X74n1495_001:0680a13": "則囓)六法(如萬象紛紜)。此六。皆不可被其惑也。六妙行者。",
    "X74n1495_001:0680a14": "色界初禪云。厭下界。苦麤障行。忻上界。淨妙出行。",
    "X74n1495_001:0680a15": "又願承是懺悔七漏。八垢。九結十纏等一切諸煩惱。",
    "X74n1495_001:0680a16": "所生功德。生生世世。坐七淨華。浴八解水。具九斷智。",
    "X74n1495_001:0680a17": "成十地行。",
    "X74n1495_001:0680a18": "文有四一。翻七漏而成七淨華。一戒淨(身口意始終淨。即正",
    "X74n1495_001:0680a19": "語。正業。正命)二心淨(三椉制煩惱。斷結漏盡。即正精進。正念。正定)三見淨(見法",
    "X74n1495_001:0680a20": "真性。不起妄想。即正見。正思惟)四度疑淨(見染疑斷。即見道。初果位)五分別道",
    "X74n1495_001:0680a21": "淨(是道宜行。非道宜捨)六行斷知見淨(所行所斷。通達分明。上二皆修道。二三果",
    "X74n1495_001:0680a22": "位)七涅槃淨(得無生法忍。即無學道。四果)。七淨。約所修因。故曰",
    "X74n1495_001:0680a23": "華曰坐。下八解。約八法流。故曰水曰浴。八解水(詳見",
    "X74n1495_001:0680a24": "中卷)。此八解水。濯前八垢等(十誦律云。如來巡視僧坊。見僧抱疾。糞穢污體。",
    "X74n1495_001:0680b01": "扶浴令淨。仍為說法。病即痊可。即得聖道。此是佛浴。此〔入〕解水。是法浴)。九斷智者。一。",
    "X74n1495_001:0680b02": "乾慧地。五停心。總別相念處。二。性地。煗頂忍世第",
    "X74n1495_001:0680b03": "一(已上伏見思)。三。初果(斷三界八十八使見惑盡。見真諦)四二果(斷欲界六",
    "X74n1495_001:0680b04": "品思惑)五三果(斷欲界殘思盡)六四果(斷三界見思盡)七支佛(斷見思盡",
    "X74n1495_001:0680b05": "更侵習氣)八菩薩(斷三界正使盡。修六度行)九佛位(頓斷三界見思殘習。坐木菩提",
    "X74n1495_001:0680b06": "樹下。生草為座。成劣應身)。能斷此九者為具智(翻破九結等)。成十地",
    "X74n1495_001:0680b07": "行。華嚴云。登十地。斷十障。證十真如(初。歡喜地。斷異生障。證徧",
    "X74n1495_001:0680b08": "行真如。二。離垢地。斷邪解障。證最勝真如。三。發光地。斷暗鈍障。證聖流真如。四。燄慧地。斷細惑現行障。證",
    "X74n1495_001:0680b09": "無受真如。五。難勝地。斷下乘涅槃障。證無分別真如。六。現前地。斷麤相現行障。證染淨真如。七遠行地。斷",
    "X74n1495_001:0680b10": "細相現行障。證智所依真如。八。不動地。斷無相加行障。證不增減真如。九。善慧地。斷不欲利他障。證所依",
    "X74n1495_001:0680b11": "真如。十。法雲地。斷法未目在障。證法無分別真如。是為十地)。十行成。翻破十纏",
    "X74n1495_001:0680b12": "等障矣。",
    "X74n1495_001:0680b13": "願以懺悔十一徧使。及十二入。十八界等一切諸煩",
    "X74n1495_001:0680b14": "惱。所生功德。願十一空。能解常用。栖心自在。",
    "X74n1495_001:0680b15": "十一空(出涅槃經)。一。內空(六根無體)。二。外空(六塵無相)。三內外空",
    "X74n1495_001:0680b16": "(六識無有)四有為空(生滅相無)五無為空(無相亦無)六無始空(體本",
    "X74n1495_001:0680b17": "元虗)七性空(法本常無)八無所有空(俱無亦無)九第一義空(功用",
    "X74n1495_001:0680b18": "投現)十空空(病去藥除)十一大空(小椉法無)。此十一空。必願能",
    "X74n1495_001:0680b19": "解常用。心既解空。故得栖心自在。若菩薩得此十",
    "X74n1495_001:0680b20": "一空。即住空平等地。翻前十一徧使而成者。",
    "X74n1495_001:0680b21": "能轉十二行法輪。",
    "X74n1495_001:0680b22": "法華經及鹿苑。皆法輪三轉。一。示相轉。二。勸修轉。",
    "X74n1495_001:0680b23": "三。作證轉。每轉有四。謂苦。集。滅。道。三四成十二(第一",
    "X74n1495_001:0680b24": "示相轉云。此是苦。逼迫性。此是集。招感性。此是滅。可證性。此是道。可修性。第二勸修轉云。此是苦。汝應知。",
    "X74n1495_001:0680c01": "此是集。汝應斷。此是滅。汝應證。此是道。汝應修。第三作證轉云。此是苦。我已知。不復更證。此是集。我已斷。",
    "X74n1495_001:0680c02": "不復更斷。此是滅。我已證。不復更證。此是道。我已修。不復更修。以苦等四法。三唱令知。故云三轉)。",
    "X74n1495_001:0680c03": "輪。喻也。如世車輪。有摧碾義。運。轉義。以是四法。運",
    "X74n1495_001:0680c04": "入眾生心。摧滅煩惱。疲證涅槃。故云十二行法輪。",
    "X74n1495_001:0680c05": "此輪惟極聖能轉。餘未能也。",
    "X74n1495_001:0680c06": "具足十八不共之法。",
    "X74n1495_001:0680c07": "十八不共者。一身。二口。三意(三皆無失)。四。無不定心。五。",
    "X74n1495_001:0680c08": "無異想心。六。無不知捨心。七欲。八念。九精進。十智",
    "X74n1495_001:0680c09": "慧。十一解脫。十二解脫知見(上六種皆無減)。十三身業。十",
    "X74n1495_001:0680c10": "四口業。十五意業(上三業。皆隨智慧行)。十六。以智慧知過去。",
    "X74n1495_001:0680c11": "十七。知見在。十八。知未來(上三皆無礙)。惟佛獨具。不與",
    "X74n1495_001:0680c12": "二椉及菩薩共故。",
    "X74n1495_001:0680c13": "無量功德。一切圓滿。發願已。歸命禮諸佛。",
    "X74n1495_001:0680c14": "功德言無量。以無能盡述也。下結前生後(禮佛。即禮三寶。",
    "X74n1495_001:0680c15": "以法是佛說。僧是佛弟子。故歸命禮佛。即禮三寶。且佛是主。義該法僧。運想須兼到)。",
    "X74n1495_001:0680c16": "南無毗盧遮那佛南無本師釋迦牟尼佛",
    "X74n1495_001:0680c17": "南無阿彌陀佛南無彌勒佛",
    "X74n1495_001:0680c18": "南無龍種上尊王佛南無龍自在王佛",
    "X74n1495_001:0680c19": "南無寶勝佛南無覺華定自在王佛",
    "X74n1495_001:0680c20": "南無袈裟幢佛南無師子吼佛",
    "X74n1495_001:0680c21": "南無文殊師利菩薩南無普賢菩薩",
    "X74n1495_001:0680c22": "南無大勢至菩薩南無地藏菩薩",
    "X74n1495_001:0680c23": "南無大莊嚴菩薩南無觀自在菩薩",
    "X74n1495_001:0680c24": "禮諸佛已。次復懺悔。",
    "X74n1495_001:0681a01": "結前起後(眾生有煩惱病。仗佛菩薩作大醫王。能施甘露藥故。大經云。大慈愍眾生。故令",
    "X74n1495_001:0681a02": "我歸依。善拔眾毒箭。故稱大醫王。又云。世尊甘露藥。以施諸眾生。眾生既服已。不死亦不生)。",
    "X74n1495_001:0681a03": "夫論懺悔者。本是改往修來。滅惡興善(往字。生後兩先字)。",
    "X74n1495_001:0681a04": "承上文釋之。謂改往日已作之過。修來世之良因。",
    "X74n1495_001:0681a05": "滅前所陳三毒等惡。興前所願三慧等善也。惡有",
    "X74n1495_001:0681a06": "二種。謂真惡。假惡。真。即三業實造之罪。假惡。是世",
    "X74n1495_001:0681a07": "人嫉妬他善。造言生謗之惡。令人無處措辨(諺云。眾口",
    "X74n1495_001:0681a08": "鑠金。是也。問。假惡既造于人口。與我何罪。答。無因致謗。由宿業障所感。人不見察。因謗成信。信謗即信我",
    "X74n1495_001:0681a09": "惡。故雖假亦惡)。",
    "X74n1495_001:0681a10": "人之居世。誰能無過。學人失念尚起煩惱。羅漢結習。",
    "X74n1495_001:0681a11": "動身口業。豈況凡夫而當無過(誰能句。與前貴賤罪自無量呼應)。",
    "X74n1495_001:0681a12": "效聖賢修道業者。稱學人(識心達本源者。亦如三果四向)。暫時不",
    "X74n1495_001:0681a13": "在。即同死人。故云失念。羅漢。證無學果者。結習。即",
    "X74n1495_001:0681a14": "過去煩惱結之種子。雖證無學。出三界外。但斷現",
    "X74n1495_001:0681a15": "行。種子猶在。動身發語。無不是業。出纏上士尚爾。",
    "X74n1495_001:0681a16": "況在纏下愚乎。",
    "X74n1495_001:0681a17": "但智者先覺。便能改悔。愚者覆藏。遂使滋蔓。",
    "X74n1495_001:0681a18": "改悔。則復于無過。覆藏。則又增自欺(大經開二愚法。一。作罪。二。",
    "X74n1495_001:0681a19": "覆藏。知己有過。不惟不改。反文飾之。語云。小人之過也必文)。所以其罪日增。如",
    "X74n1495_001:0681a20": "水之滋潤乎蔓草也(此立定二種。下雙承雙釋)。",
    "X74n1495_001:0681a21": "所以積習長夜(南藏長夜積習)。曉悟無期。若能慚愧發露懺",
    "X74n1495_001:0681a22": "悔者。豈惟止是滅罪。亦復增長無量功德。豎立如來",
    "X74n1495_001:0681a23": "涅槃妙果。",
    "X74n1495_001:0681a24": "先逆承愚者之所以。即覆藏使蔓之故也。長夜。譬",
    "X74n1495_001:0681b01": "無明(生死中。無智慧明故)。由滋蔓故。所以積集惡習種子。惑",
    "X74n1495_001:0681b02": "重難悟。如長夜之難曉。致三途劇苦。莫知所終。故",
    "X74n1495_001:0681b03": "云無期。若能下。次承智者便悔來。慚愧。與愚者相",
    "X74n1495_001:0681b04": "反。發露。與覆藏互違。無量劫來。惑業有習氣種子。",
    "X74n1495_001:0681b05": "如大樹之有根。必先發開其泥露出其根。枯槁立",
    "X74n1495_001:0681b06": "待。若不惟不去其土。而反覆之以泥。滋之以水。必",
    "X74n1495_001:0681b07": "然蔓莚矣。功德多極曰無量。圓滿之極。則豎立如",
    "X74n1495_001:0681b08": "來妙果(此滅罪長德。近承滅惡興善。遠應離苦得樂義。竪立句。立四種觀行第三段文)。",
    "X74n1495_001:0681b09": "若欲行此法者。先當外肅形儀。瞻奉尊像。內起敬意。",
    "X74n1495_001:0681b10": "緣於想法。懇切至禱。生二種心(懇。坊本作慊。非)。",
    "X74n1495_001:0681b11": "此雙承上智者及慚愧二節。示懺悔之方。且標二",
    "X74n1495_001:0681b12": "心也。身形儀表。肅然不敢妄動。是身業致敬也。眼",
    "X74n1495_001:0681b13": "則仰望。住持三寶。若有來儀。則能禮所禮歷狀。假",
    "X74n1495_001:0681b14": "觀之端也。內心。則生恭敬。攀緣聖境。依前想法。不",
    "X74n1495_001:0681b15": "惟空觀就。中觀亦圓也。尚須誠懇急切。至極祈禱",
    "X74n1495_001:0681b16": "發二種心(華嚴云。一者禮敬諸佛。法華維摩等。皆云瞻仰尊顏。目不暫捨)。",
    "X74n1495_001:0681b17": "何等為二。一者。自念我此形命難可常保。一朝散壞。",
    "X74n1495_001:0681b18": "不知此身何時可復。若復不值諸佛賢聖。忽逢惡友。",
    "X74n1495_001:0681b19": "造眾罪業復應墮落深坑險趣。",
    "X74n1495_001:0681b20": "徵釋。一。念此身無常。形則假借四大。命則識息煖",
    "X74n1495_001:0681b21": "三。電光石火。能幾何時。光陰不惜。散壞(是死字)四大",
    "X74n1495_001:0681b22": "分張。此形永棄矣。復(音伏)還也。一旦失却。何時還得。",
    "X74n1495_001:0681b23": "(古云。人身一失袈裟下。萬劫千生不復追。是也)下言不遇清淨良友。滌除",
    "X74n1495_001:0681b24": "罪愆。反逢惡伴。造三途因。又當久沉三界矣。三界",
    "X74n1495_001:0681c01": "難出。如深坑。三途八難受苦無捄。如險難處。",
    "X74n1495_001:0681c02": "二者。自念我此生中。雖得值遇如來正法。不為(訓求)佛",
    "X74n1495_001:0681c03": "法。紹繼聖種。淨身口意。善法自居。",
    "X74n1495_001:0681c04": "二。自察幸得人身。不信三寶。縱遇佛法。甘心不求。",
    "X74n1495_001:0681c05": "不願捨家剃度。雖或薙染。不肯興隆三寶。紹法王",
    "X74n1495_001:0681c06": "位。繼菩薩志。培聖種子。遇而不遇。真可惜也。淨身",
    "X74n1495_001:0681c07": "下。出聖種義。三業淨。則三慧明而心垢蕩。善法居。",
    "X74n1495_001:0681c08": "則惡伴遠而諸聖近。居者。四威儀中常在其中也。",
    "X74n1495_001:0681c09": "而今我等私自作惡。而復覆藏。言他不知。謂彼不見",
    "X74n1495_001:0681c10": "隱慝在心。慠然無愧。此實天下愚惑之甚。",
    "X74n1495_001:0681c11": "既不求佛法淨三業。植聖種。反恣意作惡。為地獄",
    "X74n1495_001:0681c12": "種子。惑之甚也。慝惡之隱于心者。慠然憍[怡台+居]凌人",
    "X74n1495_001:0681c13": "也。作惡不悔是無愧也。私自作。於人所不知見處",
    "X74n1495_001:0681c14": "而故為。政不知佛菩薩五眼三智。何所不燭。故悟",
    "X74n1495_001:0681c15": "老痛責云。實是天下第一等愚惑之人。故云甚耳。",
    "X74n1495_001:0681c16": "(隱慝應上私惡)自不肯向清淨大眾前悔滌也。",
    "X74n1495_001:0681c17": "即今現有十方諸佛諸大菩薩。諸天神仙何曾不以",
    "X74n1495_001:0681c18": "清淨天眼。見於我等所作罪惡。",
    "X74n1495_001:0681c19": "既瞞不得諸聖天眼。則心所隱慝。身所私作。謂他",
    "X74n1495_001:0681c20": "不知見者實惑也(般若經云。天眼。能見十方沙界眾生。成就身語意業惡行。誹毀",
    "X74n1495_001:0681c21": "賢聖邪見因緣。身壞命終。當墮惡趣。楞嚴云。阿那律見閻浮提。如觀掌中菴摩羅果。諸菩薩等見百千界。",
    "X74n1495_001:0681c22": "十方如來窮盡微塵清淨國土。無所不矚。眾生洞視。不過分寸)。",
    "X74n1495_001:0681c23": "又復幽顯靈祇注記罪福纖毫無差。",
    "X74n1495_001:0681c24": "言不止佛菩薩已也。更有幽冥中鬼使地祇。顯靈",
    "X74n1495_001:0682a01": "中聰明正直神等。條記欵數。注疏明白秋毫不爽",
    "X74n1495_001:0682a02": "者在。上明業因無差竟。下明果報不謬。",
    "X74n1495_001:0682a03": "夫論作罪之人。命終之後。牛頭獄卒錄其精神。在閻",
    "X74n1495_001:0682a04": "羅王所。辯覈是非。當爾之時。一切怨對。皆來證據。各",
    "X74n1495_001:0682a05": "言汝先屠戮我身。炮煑蒸炙。或先剝奪於我一切財",
    "X74n1495_001:0682a06": "寶。離我眷屬。我於今日。始得汝便(兩先字。去呼。應前徃字)。",
    "X74n1495_001:0682a07": "夫者。承上惡因不差。以起趨果相當也。錄者。依昔",
    "X74n1495_001:0682a08": "記而執之也。閻羅。正云閻魔羅。此云靜息。以能靜",
    "X74n1495_001:0682a09": "息造惡人之不善業故(或翻為遮。遮令不造惡故。或云琰魔。此云雙王。鬼官",
    "X74n1495_001:0682a10": "總司也。有二義。一。自受果報。此王苦樂竝受。故云雙王。二。兄妹為王。兄治男事。妹治女事。兄妹竝稱獄主。",
    "X74n1495_001:0682a11": "故云雙王。古云。兄與妹而雙王。苦與樂而同受是也。此南洲下過百踰繕那。有琰魔王國。縱廣亦爾。然有",
    "X74n1495_001:0682a12": "二類。一大菩薩化作。二。實有情。鬼趣所攝。由治罸鬼。兼地獄主。故生地獄。非地獄趣如人治罸諸畜生等)。",
    "X74n1495_001:0682a13": "覈。考之使實也。各以言辯論明是非等證據者。證",
    "X74n1495_001:0682a14": "成據實也。屠戮。是殺字。炮。燔炙也。乾煏曰炮。水燒",
    "X74n1495_001:0682a15": "曰煑。上乾下水曰蒸。用油而炒曰炙。剝奪。剝削。劫",
    "X74n1495_001:0682a16": "奪人財也(是盜字)。離(平聲)分開也。因剝奪。故驚散。父南",
    "X74n1495_001:0682a17": "子北。兄東弟西。故云離我眷屬(始。去聲。望前兩先字看。言方始為之",
    "X74n1495_001:0682a18": "也。禮記月令。桃始華。蟬始鳴。若本初之始則上呼)。始得便者。謂向業果未",
    "X74n1495_001:0682a19": "熟。似乎未便。今正臨案對據。誠難逃脫。故云得便。",
    "X74n1495_001:0682a20": "於時現前證據。何得敢諱。唯應甘心分受宿殃。",
    "X74n1495_001:0682a21": "諱。猶隱藏也。其往為人時。許其私作惡。心隱慝。似",
    "X74n1495_001:0682a22": "可欺己欺人。至此。始知昔者欺人之罪。皆自欺也。",
    "X74n1495_001:0682a23": "甘心分受者。以情真罪當分所應受其苦。故甘心",
    "X74n1495_001:0682a24": "默默無辯也。宿殃往罪也。應前兩先字。",
    "X74n1495_001:0682b01": "如經所明。地獄之中。不枉治人。若其平素所作眾罪",
    "X74n1495_001:0682b02": "心自忘失者。臨命終時。造惡之處。一切諸相皆現在",
    "X74n1495_001:0682b03": "前。各言汝昔在於我邊作如是罪。今何得諱。是時作",
    "X74n1495_001:0682b04": "罪之人。無藏隱處。於是閻羅王切齒訶責。將付地獄。",
    "X74n1495_001:0682b05": "歷無量劫求出莫由(臨命終。時本作是其生。無量。時本作劫窮。非)。",
    "X74n1495_001:0682b06": "此引經證成分受甘心之義(楞嚴云。臨命終時。未捨煖觸。一生善惡。俱",
    "X74n1495_001:0682b07": "時頓現。一切二句。應前一切怨對皆現在前語)。各言下。出執對之辭(昔字。收前",
    "X74n1495_001:0682b08": "先字。今何得諱。與前今何敢諱呼應)。無藏隱處者。業鏡臺前。不容你。",
    "X74n1495_001:0682b09": "如前再覆藏。再隱慝也。至是妙辯默默。巧計蒙蒙。",
    "X74n1495_001:0682b10": "慠心始挫矣。非真惑而何。於是下。申明前文在閻",
    "X74n1495_001:0682b11": "王所覈定是非。所以切齒痛恨而訶責之也(付地獄。與",
    "X74n1495_001:0682b12": "前分受宿殃照應)。訶責者。如云癡人獄種。汝在世時。不孝",
    "X74n1495_001:0682b13": "父母。邪慢無道。無有慚愧。汝今生處名阿鼻地獄。",
    "X74n1495_001:0682b14": "等。將付者。竟以罪人付無間獄也。請君自思。果有",
    "X74n1495_001:0682b15": "隱業。及時懺悔。毋待臨期。",
    "X74n1495_001:0682b16": "此事不遠。不關他人。正是我身自作自受。雖父子至",
    "X74n1495_001:0682b17": "親。一旦對至。無代受者(雖父下一十三字。時本無)。",
    "X74n1495_001:0682b18": "申明分受宿殃義。此事。指曠劫難出之苦事。由自",
    "X74n1495_001:0682b19": "作其因。故不遠。至親莫若父子。極苦無如地獄。一",
    "X74n1495_001:0682b20": "朝怨對現。各自趨楚。饒君有至慈之父。無肯代子",
    "X74n1495_001:0682b21": "須臾。極孝之兒。孰能替父少頃(有二義。一。事在兩難。父子各自有業。",
    "X74n1495_001:0682b22": "各自趣苦。何暇代受。二無間最苦。苦境消魂。孰能敢觸。故無代者)。世間有家無二",
    "X74n1495_001:0682b23": "犯之寬。典止五刑之法。或可代耳。",
    "X74n1495_001:0682b24": "我等相與得此人身。體無眾疾。各自努力。與性命競。",
    "X74n1495_001:0682c01": "大怖至時。悔無所及。是故至心求哀懺悔。",
    "X74n1495_001:0682c02": "此勸人勤悔無怠也。體無眾疾者。諸病不生。康泰",
    "X74n1495_001:0682c03": "時也。努力(方言)勉力也。與性命競者。勸人[拚ㄙ+ㄊ]性命與",
    "X74n1495_001:0682c04": "光陰競。言有一寸光陰。努力一寸。不少怠也。大怖",
    "X74n1495_001:0682c05": "至時。即前證據。訶責。付獄等事。是故下。結。",
    "X74n1495_001:0682c06": "(某甲)等。自從無始以來至于今日。積聚無明。障蔽心",
    "X74n1495_001:0682c07": "目。隨煩惱性。造三世罪。",
    "X74n1495_001:0682c08": "此下二章。舉無始無明。懺三世之過惡也。無始有",
    "X74n1495_001:0682c09": "二義。一。過去世。無有始故。二。諸惑瞥爾而生故(古語",
    "X74n1495_001:0682c10": "云。自從無始迷心海。曠劫漂沉生死波)。積聚者。不能發露故。無明者。",
    "X74n1495_001:0682c11": "無智慧妙明之用。故不了境唯心。心隨境轉。故造",
    "X74n1495_001:0682c12": "諸惡。所以慧心法眼。被其障蔽(心目二字。楞嚴一經之要旨)。性。",
    "X74n1495_001:0682c13": "是種性。但隨煩惱種。故造三世罪也(此總標。下十一節別列)。",
    "X74n1495_001:0682c14": "或躭染愛著。起貪欲煩惱○或瞋恚忿怒。懷害煩惱。",
    "X74n1495_001:0682c15": "一。貪心所。躭。渾身沒在其中也。染。染指希望意。愛",
    "X74n1495_001:0682c16": "則念念不捨。著則時刻不離。故起貪海欲叡煩惱。",
    "X74n1495_001:0682c17": "(大經云。五欲難滿。如火獲薪。如海吞流。如駞食蜜。如牛食苗。終無厭足)二。嗔心所嗔",
    "X74n1495_001:0682c18": "者。無慈心。恚。忿。怒。即嗔之等分。此等在懷。自然害",
    "X74n1495_001:0682c19": "人(十誦律。一僧根鈍。佛以偈教曰。守口攝意身莫犯。如是行者得度世。僧隨誦之。遂得聖道)。",
    "X74n1495_001:0682c20": "或心憒惛懵。不了煩惱○或我慢自高。輕慠煩惱。",
    "X74n1495_001:0682c21": "三。癡心所。憒。心亂也(是散心)。懵。心不明也(是昏心)。名凡",
    "X74n1495_001:0682c22": "夫者。以昏散故。昏散。是生死根本。無量劫中。非昏",
    "X74n1495_001:0682c23": "即散。所以佛祖說明靜止觀以治之(如天台智者說摩訶止觀",
    "X74n1495_001:0682c24": "小止觀等。佛說定慧。如楞嚴圓覺等)。四。慢心所。自心貢高輕藐一切。",
    "X74n1495_001:0683a01": "凌人慠物耳。慠。不敬也(如十誦律中。有一老人無依。欲投佛出家。舍利弗等",
    "X74n1495_001:0683a02": "神力觀之。見無善根。不許。老人悲泣出門。遇佛外來。把其臂曰。佛當與汝作歸依處。度其出家。遂登聖道。",
    "X74n1495_001:0683a03": "可見無論勝劣人來。皆當恭敬。不可忽慢。此間或字。冠下八節文首)。",
    "X74n1495_001:0683a04": "疑惑正道。猶豫煩惱○謗無因果。邪見煩惱。",
    "X74n1495_001:0683a05": "五。疑心所。疑惑則不信(能障信三寶等善法)。猶豫則不決。心",
    "X74n1495_001:0683a06": "無決斷為魔所縛。外道惡友是其伴侶。所以正道",
    "X74n1495_001:0683a07": "遠而苦海淪也(已上是五鈍使。下去五利使。亦名五見)。六。邪見。不信",
    "X74n1495_001:0683a08": "善惡因果。所以作惡不慚。行善不勤。口撥無因果。",
    "X74n1495_001:0683a09": "是邪見也(如云天堂是妄造。地獄非真說等)。",
    "X74n1495_001:0683a10": "不識緣假。著我煩惱○迷於三世。執斷常煩惱。",
    "X74n1495_001:0683a11": "七。身見。不知四緣假合(不了四大本空)。因執身見。自生煩",
    "X74n1495_001:0683a12": "惱。著者。堅執義(即前第一貪心中。躭染愛著義)。八。邊見。內迷中道。",
    "X74n1495_001:0683a13": "外迷三世。妄起堅著。各執一邊。故曰邊見。斷常。即",
    "X74n1495_001:0683a14": "有無。一異之別名。",
    "X74n1495_001:0683a15": "朋狎惡法。起見取煩惱○僻稟邪師。造戒取煩惱。",
    "X74n1495_001:0683a16": "九。見取同志同類曰朋。親愛附近曰狎。其所朋狎",
    "X74n1495_001:0683a17": "惟惡法。故妄執身邊戒取等見。自以為勝為能。及",
    "X74n1495_001:0683a18": "執一切有漏等法。妄謂樂淨。即是涅槃故○十。戒",
    "X74n1495_001:0683a19": "取。僻。邪也(邪僻之心)。稟。受也。因內心自僻。外受邪熏。戒",
    "X74n1495_001:0683a20": "取者。非因計因。如執持牛狗等戒為生天因。乃至",
    "X74n1495_001:0683a21": "拔髮熏鼻臥棘等皆是(僻南作辟)。",
    "X74n1495_001:0683a22": "乃至一切等四執。橫計煩惱(流通本無等字)。",
    "X74n1495_001:0683a23": "十一。總收諸計。乃至一切等者。上文止從總中別",
    "X74n1495_001:0683a24": "開十使。此十使。是八萬四千塵勞門根本。云一切",
    "X74n1495_001:0683b01": "等。盡該之矣。四執者。一。生執不生。二。不滅執滅。三",
    "X74n1495_001:0683b02": "斷執不斷。四。不常執常。從無中妄執。故云橫計。",
    "X74n1495_001:0683b03": "今日至誠。悉皆懺悔(時本作皆悉)。",
    "X74n1495_001:0683b04": "結。至。謂盡心之極。懺而不誠。如魯禘既灌而往。雖",
    "X74n1495_001:0683b05": "懺何益。誠。尚能動物。況佛菩薩至聖乎。下文準此。",
    "X74n1495_001:0683b06": "又復無始以來至於今日。守惜堅著。起慳恡煩惱。",
    "X74n1495_001:0683b07": "此章共十七節。前六節。承前章前六心所。明乖於",
    "X74n1495_001:0683b08": "六度也。一。慳心所。由貪為主。心既慳吝。自不能施。",
    "X74n1495_001:0683b09": "故乖檀度。",
    "X74n1495_001:0683b10": "不攝六情。奢誕煩惱○心行弊惡。不忍煩惱。",
    "X74n1495_001:0683b11": "二。奢誕。攝。收也。六情。喜。怒。哀。樂。愛。惡也(怒與惡。是嗔之等分)。",
    "X74n1495_001:0683b12": "此六種情識。縱之不收。故成奢侈虗誕不實之惑。",
    "X74n1495_001:0683b13": "既不能檢點意業。縱身口妄為。違於戒度○三。不",
    "X74n1495_001:0683b14": "忍。弊惡麤獷剛暴之類。六度之中。忍度最要。能修",
    "X74n1495_001:0683b15": "六度(古云。一忍能令百禍消。如釋尊五百世作忍辱仙之類)。今人不明事理",
    "X74n1495_001:0683b16": "如如。故不能忍。豈非癡之等分。乖於忍度。",
    "X74n1495_001:0683b17": "怠惰緩縱。不勤煩惱○疑慮躁動覺觀煩惱。",
    "X74n1495_001:0683b18": "四。不勤。怠者不敬。惰者不勤。緩則不急。縱則不慎。",
    "X74n1495_001:0683b19": "心懷慠慢。度乖精進○五覺觀(麤心相名覺。細心相名觀。初緣心中",
    "X74n1495_001:0683b20": "發相名覺。後分別籌量好醜。炤了名觀)。疑。不決義。疑者心多思慮。身",
    "X74n1495_001:0683b21": "口必然躁動。在定亦多覺觀(智度論云。入初禪定。名有覺有觀。初禪二",
    "X74n1495_001:0683b22": "禪中間。名無覺有觀。從二禪乃至非有想。非無想定。名無覺無觀)。此根前疑中亂",
    "X74n1495_001:0683b23": "心。大乖禪度。",
    "X74n1495_001:0683b24": "觸境迷惑。無知解煩惱○隨世八風。生彼我煩惱。",
    "X74n1495_001:0683c01": "六。愚迷。觸著境界。不能了心故(大經云。譬如蒼蠅為唾所粘。不能自",
    "X74n1495_001:0683c02": "出。永嘉云。觸途成滯。或說時似悟。對境即迷。楞嚴云。如說藥人。真藥現前。汝不能識)。此無知",
    "X74n1495_001:0683c03": "解。根前邪見橫計。與慧度相反○七。不平等心。八",
    "X74n1495_001:0683c04": "風者(四順四逆)。一利(得可意事)二衰(失可意事)三毀(背後誹撥)四譽(背後",
    "X74n1495_001:0683c05": "讚美)五稱(當面稱揚)六譏(當面誹撥)七苦(逼惱身心)八樂(適悅身心)。隨逐",
    "X74n1495_001:0683c06": "世人八種口風。互生彼此種種迷惑也。",
    "X74n1495_001:0683c07": "諂曲面譽。不直心煩惱○獷強難觸。不調和煩惱。",
    "X74n1495_001:0683c08": "八。佞口曲心。諂是卑屈承奉語。從不直心流出。故",
    "X74n1495_001:0683c09": "云曲。譽(平聲)揚人善而過實也。面譽。猶面諛。當面奉",
    "X74n1495_001:0683c10": "承。則違質直無諂行○九卒暴心。獷。麤惡也。若惡",
    "X74n1495_001:0683c11": "犬之獷獷不可附近。強。是剛暴橫逆也。難觸。言不",
    "X74n1495_001:0683c12": "可輕犯。犯必釀禍(流通本作強獷)。",
    "X74n1495_001:0683c13": "易忿難悅。多含恨煩惱○嫉妬擊刺。狠戾煩惱。",
    "X74n1495_001:0683c14": "十。嗔恨心。小人易怒而易悅。君子難怒而難悅。出",
    "X74n1495_001:0683c15": "世高流。應以無住降心。并忍力化之○十一。狠戾",
    "X74n1495_001:0683c16": "心。由嫉能妬賢故。口中常出東敲西擊語。刺(音七)。暗",
    "X74n1495_001:0683c17": "傷人也(孟子刺人而殺之。此從古也。若讀次。是譏刺也。亦通)。狼戾。兇狠乖戾",
    "X74n1495_001:0683c18": "不聽從于人也。",
    "X74n1495_001:0683c19": "凶險暴害。慘毒煩惱○乖背聖諦。執相煩惱。",
    "X74n1495_001:0683c20": "十二。酖毒心(嗔之等分)。心兇危險。剛暴害人。慘心毒人。",
    "X74n1495_001:0683c21": "(如達多之推山壓佛等慘毒。如惡友之害善友太子等。暴害可知)十三。執著心(慳貪",
    "X74n1495_001:0683c22": "等分)。乖。是互反意背(音佩)。是違悖意。聖諦。即中道第一",
    "X74n1495_001:0683c23": "義諦。及二椉所修四諦(瓔珞經云。三諦亦聖諦攝)。聖諦圓融。執",
    "X74n1495_001:0683c24": "相難入。故云乖背。故般若經。教人離諸相修一切",
    "X74n1495_001:0684a01": "善法。乃至離一切相即名諸佛等。",
    "X74n1495_001:0684a02": "於苦集滅道。生顛倒煩惱。",
    "X74n1495_001:0684a03": "十四。顛倒心。苦。集。滅。道。四諦也(苦。即三苦八苦。集即二十六種煩惱",
    "X74n1495_001:0684a04": "等。滅。是寂滅。二乘所證有餘涅槃。如化城者。道。即三十七品助道法)。此四法。真實無",
    "X74n1495_001:0684a05": "謬。故皆云諦。又苦集。世間因果。倒執之而不棄。道",
    "X74n1495_001:0684a06": "滅。是出世間因果。反捨之而不修。豈非顛倒。此乖",
    "X74n1495_001:0684a07": "聲聞業。",
    "X74n1495_001:0684a08": "隨從生死十二因緣。輪轉煩惱。",
    "X74n1495_001:0684a09": "十五。生死輪轉心。生死是果。無明。是因。行支為緣",
    "X74n1495_001:0684a10": "而生識。名色。六入。觸。受。五支。又以愛。取。有。三支為",
    "X74n1495_001:0684a11": "因。致未來生死果。此二椉所修。順觀生死十二輪",
    "X74n1495_001:0684a12": "轉門。今重煩惱。故但明順觀生起。不言逆觀還滅。",
    "X74n1495_001:0684a13": "從。順也。但隨順生死。不隨順涅槃。故須懺。此乖緣",
    "X74n1495_001:0684a14": "覺業。",
    "X74n1495_001:0684a15": "乃至無始無明住地。恒沙煩惱。",
    "X74n1495_001:0684a16": "十六。無明心。乃至。是超略語。無明住地。障人成佛",
    "X74n1495_001:0684a17": "者。恒沙煩惱是塵沙惑。能障菩薩行者。",
    "X74n1495_001:0684a18": "起四住地。構於三界苦果煩惱。無量無邊。惱亂賢聖",
    "X74n1495_001:0684a19": "六道四生。",
    "X74n1495_001:0684a20": "十七。見思二惑。四住。因無明生。故云起(攝論云。見一切住地。",
    "X74n1495_001:0684a21": "欲愛住地。色愛住地。有愛住地。加上無明。即五住地)。構。結也。四住。結成三界",
    "X74n1495_001:0684a22": "苦因苦果耳。煩惱。即上四住。生死結惑。三界苦因",
    "X74n1495_001:0684a23": "也。生死八苦等。三界苦果也。由煩惱無量。故惱亂",
    "X74n1495_001:0684a24": "無邊。若得懺盡無明。一切煩惱亦隨之而化也。賢",
    "X74n1495_001:0684b01": "聖等者。能翻無明成大智慧。即四生六道。是諸佛",
    "X74n1495_001:0684b02": "菩薩。若不能懺。雖本賢聖。一任隨無明流。亦不免",
    "X74n1495_001:0684b03": "四六之患。況博地凡夫乎。",
    "X74n1495_001:0684b04": "今日發露。向十方佛尊法聖眾皆悉懺悔。",
    "X74n1495_001:0684b05": "結訖總別雙陳罪咎仗三寶力以除之。已上。廣舉",
    "X74n1495_001:0684b06": "三世罪業懺悔竟。下文次第發願。轉成功德智慧。",
    "X74n1495_001:0684b07": "願(某甲)等。承是懺悔意業所起貪嗔癡等一切煩惱。",
    "X74n1495_001:0684b08": "所生功德。生生世世。折憍慢幢。竭愛欲水。",
    "X74n1495_001:0684b09": "已上種種惑業。皆承懺悔之力銷之。內有十句。法",
    "X74n1495_001:0684b10": "喻兼舉。憍倨傲慢。喻如高幢。惟忍力足以折伏。愛",
    "X74n1495_001:0684b11": "欲潤生。如四海水。惟智日足以竭盡。",
    "X74n1495_001:0684b12": "滅嗔恚火。破愚癡暗。拔斷疑根。裂諸見網。",
    "X74n1495_001:0684b13": "嗔(根本六中之一)。恚。即前十纏十使。及十一徧使等皆具。",
    "X74n1495_001:0684b14": "(恚。是嗔之等分。故兼舉)嗔心能毀一切善法。如火能燎一切",
    "X74n1495_001:0684b15": "物。用慈悲水以滅之。愚癡能蔽三智。如黑暗能障",
    "X74n1495_001:0684b16": "三光。須用慧光以破之。疑亦根本六中之一。疑則",
    "X74n1495_001:0684b17": "羣惑俱起。如樹有根。則莖枝與葉皆萌。須用信力",
    "X74n1495_001:0684b18": "拔而斷之。諸見。即八十八使。及六十二見等。邪見",
    "X74n1495_001:0684b19": "縛人于生死海而不能出。如網之捉魚于鏊。付死",
    "X74n1495_001:0684b20": "地而莫逃。應以金剛劒。般若鋒。裂而出之。",
    "X74n1495_001:0684b21": "深識三界。猶如牢獄。四大毒蛇。五陰怨賊。六入空聚。",
    "X74n1495_001:0684b22": "今有識得破。忍不過者。到底識不深透耳。但知到",
    "X74n1495_001:0684b23": "見到。便能深體力行。是謂深識(深識字。貫下五句)。菩薩法",
    "X74n1495_001:0684b24": "眼。觀三界如牢獄。無非受苦處。豈可貪住。又當深",
    "X74n1495_001:0684c01": "識此身是幻。不過地水風火假合。暫住皮囊。如四",
    "X74n1495_001:0684c02": "大毒蛇。二上二下。同處一篋。故次要深識人身。不",
    "X74n1495_001:0684c03": "過色等五陰共成。猶如怨家惡賊。皆足以劫法財",
    "X74n1495_001:0684c04": "殺慧命故(大經云。五陰。是生煩惱之根本。是故急須令斷五見。及六十二。是生死相續因。",
    "X74n1495_001:0684c05": "故菩薩防之不近。但守護菩提心。如護赤子。亦如瞎者護此一目。行人護于導者。又云比丘觀五蘊。無我",
    "X74n1495_001:0684c06": "我所。得阿羅果)。又深識六入。猶如空聚。謂眼等六入。猶如",
    "X74n1495_001:0684c07": "空間聚落。既無衛護官城。又無同居良善。惟是大",
    "X74n1495_001:0684c08": "盜小賊。久踞其中(心地觀云。菩薩應觀四法。能護禁戒。妙行增修。趣求佛智。一。觀",
    "X74n1495_001:0684c09": "察五陰生滅。二觀十二處。如空聚落。三。觀十八界。性同法界。四。於俗諦無捨無著。言空聚落者。以無主宰",
    "X74n1495_001:0684c10": "故。不捨俗諦。為度生故)。",
    "X74n1495_001:0684c11": "愛詐親善。修八聖道。斷無明源。正向涅槃。不休不息。",
    "X74n1495_001:0684c12": "首句。總結。言此愛欲。誠如怨家。欲來害我。詐為親",
    "X74n1495_001:0684c13": "善。急先識破。不能為害(大經云。深觀愛結。如怨詐親。今文云善。喻如世間相",
    "X74n1495_001:0684c14": "善之友也。須修八正道以治之。經有二種魔。一。強魔。百怪俱怖。二。軟魔。愛詐親善)。八聖道",
    "X74n1495_001:0684c15": "者。聖。正也。一。正見。二。正思惟。三。正語。四。正業。五。正",
    "X74n1495_001:0684c16": "精進。六。正定。七。正念。八。正命(詳見二卷障學文)。處世。如墮",
    "X74n1495_001:0684c17": "蛇蠍坑。怨賊室。須尋出路也○斷無明源者。無明",
    "X74n1495_001:0684c18": "是生死萬苦之本。如大海為萬派之源。故當首斷。",
    "X74n1495_001:0684c19": "(無明名所知。能障二椉。不成佛道。二椉尚障。況博地凡夫乎。應知了心者。是根本智。了性者。是後得智。二",
    "X74n1495_001:0684c20": "智不顯。實繇無明。無明不斷。佛法難成)正向等者。謂修此八正道。不",
    "X74n1495_001:0684c21": "惟可以作斷無明之先鋒。抑亦可以直向涅槃城",
    "X74n1495_001:0684c22": "也。梵語摩訶般涅槃那。此云大滅度。如次配知三",
    "X74n1495_001:0684c23": "德秘藏。且具四德。不休息。是無休歇意(文具四心。修八正。不",
    "X74n1495_001:0684c24": "顛倒心。斷無明。向涅槃。第一心。不休息。是常心。下文助道十度。廣大心)。",
    "X74n1495_001:0685a01": "三十七品。心心相續。十波羅蜜。常得現前。",
    "X74n1495_001:0685a02": "三十七。是助道品。三四。二五。單七。隻八。是也。三四",
    "X74n1495_001:0685a03": "者。一。四念處(觀身不淨。觀受是苦。觀心無常。觀法無我)。二。四正勤(已生惡令",
    "X74n1495_001:0685a04": "斷。未生惡不生。未生善令生。已生善增長)。三。四如意足(欲。念。進。慧)二五者。一。",
    "X74n1495_001:0685a05": "五根(信。進。念。定。慧)。二。五力(即信等五力)。單七者。謂七覺支(念覺",
    "X74n1495_001:0685a06": "分。擇法覺分。精進覺分。喜覺分。輕安覺分。定覺分。捨覺分。隻八者。即八正道。詳見中卷障學文)。十",
    "X74n1495_001:0685a07": "波羅蜜。是十度。華嚴云。一施。二戒。三忍。四進。五定。",
    "X74n1495_001:0685a08": "(根本定。守本名)六慧(一切智。守本名)。七方便。八願。九力(并上願從禪定開出)。",
    "X74n1495_001:0685a09": "十智(并上方便。從般若開出)。後四度。助前六者。故尋常止云",
    "X74n1495_001:0685a10": "六度耳(涅槃經云。修戒。定。慧。解脫。解脫知見。六波羅蜜。三十七品以為船筏。依乘此筏。渡煩",
    "X74n1495_001:0685a11": "惱河。到於彼岸常樂涅槃。正此意也)。心心常得。兩句互有。文拘義通",
    "X74n1495_001:0685a12": "者。",
    "X74n1495_001:0685a13": "懺悔已。至心信禮常住三寶。",
    "X74n1495_001:0685a14": "首句。結前。次勸以至誠心。深信三寶而作禮也(三寶",
    "X74n1495_001:0685a15": "義見前。但法寶者。至理可尊。曰法寶。契之于心為法。形之于言曰教。法有自相共相。教有遮詮表詮)。常",
    "X74n1495_001:0685a16": "住者。不生滅曰常。無去來曰住。無住無不住。有求",
    "X74n1495_001:0685a17": "皆應。無禱不從。常在世間。捄苦眾生。令得解脫。如",
    "X74n1495_001:0685a18": "釋迦世尊。常在娑婆。化度眾生耳。",
    "X74n1495_001:0685a20": "慈悲水懺法卷上"
}