{
    "X67n1309_002:0582c03": "正法眼藏卷第二之上",
    "X67n1309_002:0582c05": "徑山大慧禪師　宗杲　集并著語",
    "X67n1309_002:0582c06": "後學黃葉庵沙門智舷校閱",
    "X67n1309_002:0582c07": "達磨大師安心法門云。迷時人逐法。解時法逐人。解",
    "X67n1309_002:0582c08": "則識攝色。迷則色攝識。但有心分別計較。自心現量",
    "X67n1309_002:0582c09": "者悉皆是夢。若識心寂滅。無一動念處是名正覺。問",
    "X67n1309_002:0582c10": "云何自心現量。荅見一切法有。有自不有。自心計作",
    "X67n1309_002:0582c11": "有。見一切法無。無自不無。自心計作無。乃至一切法",
    "X67n1309_002:0582c12": "亦如是。並是自心計作有。自心計作無。又若人造一",
    "X67n1309_002:0582c13": "切罪。自見己之法王即得解脫。若從事上得解者氣",
    "X67n1309_002:0582c14": "力壯。從事中見法者即處處不失念。從文字解者氣",
    "X67n1309_002:0582c15": "力弱。即事即法者深。從汝種種運為跳踉顛蹶。悉不",
    "X67n1309_002:0582c16": "出法界。亦不入法界。若以法界入法界即是癡人。凡",
    "X67n1309_002:0582c17": "有所施為終不出法界心。何以故。心體是法界故。問",
    "X67n1309_002:0582c18": "世間人種種學問云何不得道。答。由見己故不得道。",
    "X67n1309_002:0582c19": "己者我也。至人逢苦不憂遇樂不喜。由不見己故。所",
    "X67n1309_002:0582c20": "以不知苦樂者。由亡己故。得至虗無。己自尚亡。更有",
    "X67n1309_002:0582c21": "何物而不亡也。問諸法既空阿誰修道。答。有阿誰須",
    "X67n1309_002:0582c22": "修道。若無阿誰即不須修道。阿誰者亦我也。若無我",
    "X67n1309_002:0582c23": "者。逢物不生是非。是者我自是而物非是也。非者我",
    "X67n1309_002:0582c24": "自非而物非非也。即心無心是為通達佛道。即物不",
    "X67n1309_002:0583a01": "起見名為達道。逢物直達知其本原。此人慧眼開。智",
    "X67n1309_002:0583a02": "者任物不任己。即無取捨違順。愚者任己不任物。即",
    "X67n1309_002:0583a03": "有取捨違順。不見一物名為見道。不行一物名為行",
    "X67n1309_002:0583a04": "道。即一切處無處。即作處無作處無作法即見佛。若",
    "X67n1309_002:0583a05": "見相時即一切處。見鬼取相故墮地獄。觀法故得解",
    "X67n1309_002:0583a06": "脫。若見憶想分別即受鑊湯鑪炭等事。現見生死相。",
    "X67n1309_002:0583a07": "若見法界性即涅槃性。無憶想分別即是法界性。心",
    "X67n1309_002:0583a08": "非色故非有。用而不廢故非無。又用而常空故非有。",
    "X67n1309_002:0583a09": "空而常用故非無。",
    "X67n1309_002:0583a10": "石門聰和尚示眾云。問荅須教起倒全。龍頭蛇尾自",
    "X67n1309_002:0583a11": "欺謾。如王秉劒由王意。似鏡當臺要絕觀。開口早經",
    "X67n1309_002:0583a12": "千萬里。低頭思慮萬重關。指人若也無正眼。何啻前",
    "X67n1309_002:0583a13": "程作野干。僧問如何是古佛心。曰蹋著秤鎚硬似鐵。",
    "X67n1309_002:0583a14": "云意旨如何。曰明日向汝道。問。青山綠水即不問。急",
    "X67n1309_002:0583a15": "切一句作麼生道。曰手過膝耳垂肩。廣慧璉和尚示",
    "X67n1309_002:0583a16": "眾云。佛法本來無事。從上諸聖盡是揑恠。強生節目",
    "X67n1309_002:0583a17": "壓良為賤。埋沒兒孫。更有雲門．趙州．德山．臨濟。死不",
    "X67n1309_002:0583a18": "惺惺一生受屈。老僧遮裏即不然。便是釋迦老子出",
    "X67n1309_002:0583a19": "來也貶向佗方世界。教伊絕跡去。何故如此。免慮喪",
    "X67n1309_002:0583a20": "我兒孫。老僧與麼道。你等諸人作麼生會。若於遮裏",
    "X67n1309_002:0583a21": "會得去。豈不慶快。教你脫却毛衫。做箇灑灑地衲僧",
    "X67n1309_002:0583a22": "去。更若不會。來年更有新條。在腦亂春風卒未休。有",
    "X67n1309_002:0583a23": "僧入室請盖云。和尚適來言便是釋迦老子出來也",
    "X67n1309_002:0583a24": "貶向佗方世界。舉未了。璉云。你若恁麼會。入地獄如",
    "X67n1309_002:0583b01": "箭。云未審作麼生會。璉便打。僧擬議。曰會麼。僧云不",
    "X67n1309_002:0583b02": "會。曰山僧今日不避諸方檢責為你說破。將此深心",
    "X67n1309_002:0583b03": "奉塵剎。是即名為報佛恩。",
    "X67n1309_002:0583b04": "妙喜舉了咄曰。好人不肯做。須要尿裏臥。",
    "X67n1309_002:0583b05": "真淨和尚示眾云。新豐古洞萬疊爭攢。悟本真蹤千",
    "X67n1309_002:0583b06": "林競簇。古今勝地佛事長興。所以昔日悟本大師有",
    "X67n1309_002:0583b07": "時提唱云。唯有佛菩提。是真歸仗處。復喝一喝云。猶",
    "X67n1309_002:0583b08": "作遮箇去就在。諸禪德。只如大師道猶作遮箇去就",
    "X67n1309_002:0583b09": "在。且道意作麼生。還知落處麼。叢林中多有商量者。",
    "X67n1309_002:0583b10": "有底道聞佛聞法似生冤家。況更有歸仗處。故遭悟",
    "X67n1309_002:0583b11": "本大師檢點。有底道悟本只要人休歇去。有底道悟",
    "X67n1309_002:0583b12": "本只見錐頭利不見鑿頭方。似恁麼匹配。又何曾夢",
    "X67n1309_002:0583b13": "見佗。古人既不如是。又且如何。諸禪德。此箇大事須",
    "X67n1309_002:0583b14": "子細。不可麤心。一等參禪窮教到底。宗門中千差萬",
    "X67n1309_002:0583b15": "別隱顯殊途。唯大智方明。降茲已往莫測涯際。而今",
    "X67n1309_002:0583b16": "多是抱不哭孩兒。打淨潔毬子。把纜放船。抱橋柱澡",
    "X67n1309_002:0583b17": "洗。彼此丈丈。阿誰無分。若便明去。驅耕夫之牛。奪饑",
    "X67n1309_002:0583b18": "人之食。入火不燒入水不溺。於一切處不留。一切處",
    "X67n1309_002:0583b19": "成就。靈光獨耀烜赫殊分。可謂蕩蕩乎落落乎。張起",
    "X67n1309_002:0583b20": "濟岸帆。撥動渡人舟。於生死海內白浪堆中。出沒去",
    "X67n1309_002:0583b21": "來逍遙自在。乃喝云。從佗謗。任佗非。雨中兼蒻笠蓑",
    "X67n1309_002:0583b22": "衣。而今暫別海門月。攜魚且向市廛歸。",
    "X67n1309_002:0583b23": "寶壽和尚有胡釘鉸來參。壽問莫是胡釘鉸否。胡云",
    "X67n1309_002:0583b24": "不敢。壽云還釘得虗空麼。胡云請和尚打破將來。壽",
    "X67n1309_002:0583c01": "便打。胡釘鉸不肯。壽云已後有多口阿師為汝點破",
    "X67n1309_002:0583c02": "去在。後參趙州。州云莫是胡釘鉸麼。胡云不敢。州云",
    "X67n1309_002:0583c03": "還釘得虗空麼。胡云請和尚打破將來。州云且釘遮",
    "X67n1309_002:0583c04": "一縫。胡遂舉寶壽行棒因緣。州云。我與麼道。與佗寶",
    "X67n1309_002:0583c05": "壽千里萬里。",
    "X67n1309_002:0583c06": "僧問水陸和尚如何是學人用心處。曰用心即錯。僧",
    "X67n1309_002:0583c07": "云不起一念時如何。曰沒用處漢。僧云此事如何保",
    "X67n1309_002:0583c08": "任。曰切忌問。狹路相逢時如何。曰便與攔胸托一托。",
    "X67n1309_002:0583c09": "金峯和尚示眾云。金峯二十年前有老婆心。二十年",
    "X67n1309_002:0583c10": "後無老婆心。僧便問如何是二十年前有老婆心。曰。",
    "X67n1309_002:0583c11": "問凡答凡。問聖答聖。云如何是二十年後無老婆心。",
    "X67n1309_002:0583c12": "曰。問凡不答凡。問聖不答聖。",
    "X67n1309_002:0583c13": "黃蘗和尚示眾云。汝等諸人盡是噇酒糟漢。與麼行",
    "X67n1309_002:0583c14": "脚何處有今日。還知大唐國裏無禪師麼。時有僧云",
    "X67n1309_002:0583c15": "只如諸方匡徒領眾又作麼生。曰。不道無禪。只是無",
    "X67n1309_002:0583c16": "師。溈山問仰山作麼生。仰山云。鵝王擇乳。素非鴨類。",
    "X67n1309_002:0583c17": "溈山云。此實難辨。",
    "X67n1309_002:0583c18": "雲葢安和尚問石霜。萬戶俱閉即不問。萬戶俱開時",
    "X67n1309_002:0583c19": "如何。霜云堂中事作麼生。安云無人接得渠。霜云。道",
    "X67n1309_002:0583c20": "也煞道。只道得八成。云却請師道。霜云無人識得渠。",
    "X67n1309_002:0583c21": "妙喜曰。一對無孔鐵鎚。就中一箇最重。",
    "X67n1309_002:0583c22": "琅邪覺和尚示眾云。本來無一物。壓殺世間人。直饒",
    "X67n1309_002:0583c23": "便分明。坐在糞坑裏。作麼生是透脫一路。妙音觀世",
    "X67n1309_002:0583c24": "音。梵音海潮音。頌百丈野狐話云。明鏡當臺鑒者稀。",
    "X67n1309_002:0584a01": "禪人到此擬何之。直饒點破秋天月。元來只是野狐",
    "X67n1309_002:0584a02": "兒。頌清平大乘小乘話云。山高日出早。巖下青松老。",
    "X67n1309_002:0584a03": "蹋折杏花枝。一任寒風掃。頌風幡話云。不是風兮不",
    "X67n1309_002:0584a04": "是幡。多口闍梨莫可詮。若將巧語求玄會。特地千山",
    "X67n1309_002:0584a05": "隔萬山。",
    "X67n1309_002:0584a06": "泐潭準和尚示眾云。祖師關棙子。幽隱罕人知。不是",
    "X67n1309_002:0584a07": "悟心者。如何舉向伊。乃喝一喝云。是何言歟。若一向",
    "X67n1309_002:0584a08": "恁麼。達磨一門掃土而盡。所以大覺世尊初悟此事。",
    "X67n1309_002:0584a09": "便乃開方便門示真實相。普令南北東西四維上下。",
    "X67n1309_002:0584a10": "郭大李二鄧四張三同明斯事。雲巖今日不免效古",
    "X67n1309_002:0584a11": "開方便門去也。以拂子擊禪牀一下云。方便門開也。",
    "X67n1309_002:0584a12": "作麼生是真實相。良久云。十八十九。癡人夜走。",
    "X67n1309_002:0584a13": "降魔藏和尚參北宗秀和尚。秀問。汝名降魔。此無山",
    "X67n1309_002:0584a14": "精木恠。汝翻作魔邪。曰有佛有魔。秀曰。汝若是魔。必",
    "X67n1309_002:0584a15": "住不思議境界。曰。是佛亦空。何境界之有。",
    "X67n1309_002:0584a16": "石頭和尚示眾云。吾之法門先佛傳授。不論禪定精",
    "X67n1309_002:0584a17": "進。唯達佛之知見。即心即佛。心佛眾生菩提煩惱名",
    "X67n1309_002:0584a18": "異體一。汝等當知自己心靈。體離斷常。性非垢淨。湛",
    "X67n1309_002:0584a19": "然圓滿。凡聖齊同。應用無方。離心意識。三界六道唯",
    "X67n1309_002:0584a20": "自心現。水月鏡像豈有生滅。汝能知之無所不備。僧",
    "X67n1309_002:0584a21": "問如何是解脫。曰誰縛汝。曰無人縛。曰誰求解脫。問",
    "X67n1309_002:0584a22": "僧從甚麼處來。僧云江西來。曰見馬大師麼。云見。頭",
    "X67n1309_002:0584a23": "乃指一橛柴曰。馬師何似遮箇。僧無對。却回舉似馬",
    "X67n1309_002:0584a24": "大師。馬曰汝見橛柴大小。云沒量大。馬曰汝甚有力。",
    "X67n1309_002:0584b01": "僧云何也。馬曰。汝從南嶽負一橛柴來。豈不是有力。",
    "X67n1309_002:0584b02": "巖頭共雪峯欽山去參臨濟。中路逢定上座。頭乃問",
    "X67n1309_002:0584b03": "甚麼處來。定曰臨濟來。曰和尚萬福。定云和尚已遷",
    "X67n1309_002:0584b04": "化也。曰某三人特去禮拜。又值和尚遷化。某等薄福",
    "X67n1309_002:0584b05": "不見和尚。未審有何言句請上座舉一兩則。定遂舉",
    "X67n1309_002:0584b06": "臨濟上堂云。赤肉團上有一無位真人。常從汝等諸",
    "X67n1309_002:0584b07": "人面門出入。未證據者看看。時有僧問如何是無位",
    "X67n1309_002:0584b08": "真人。濟下禪牀擒住云道道。僧擬議。濟便托開云無",
    "X67n1309_002:0584b09": "位真人是甚麼乾屎橛。便歸方丈。巖頭不覺吐舌。欽",
    "X67n1309_002:0584b10": "山云何不道赤肉團上非無位真人。定便擒住云。無",
    "X67n1309_002:0584b11": "位真人與非無位真人相去多少。速道速道。欽山直",
    "X67n1309_002:0584b12": "得面青面黃語不得。巖頭雪峯同勸云。遮新戒觸忤",
    "X67n1309_002:0584b13": "上座。且望慈悲。定云。若不是遮兩箇老漢。[祝/土]殺遮尿",
    "X67n1309_002:0584b14": "牀鬼子。",
    "X67n1309_002:0584b15": "白雲端和尚示眾云。泥佛不度水。木佛不度火。金佛",
    "X67n1309_002:0584b16": "不度鑪。真佛內裏坐。大眾。趙州老子十二劑骨頭八",
    "X67n1309_002:0584b17": "萬四千毛孔一時拋向諸人懷裏了也。圓通今日路",
    "X67n1309_002:0584b18": "見不平為古人出氣。以手拍禪牀云。須知海嶽歸",
    "X67n1309_002:0584b19": "明主。未信乾坤陷吉人。",
    "X67n1309_002:0584b20": "僧問仰山法身還解說法也無。曰。我說不得。別有一",
    "X67n1309_002:0584b21": "人說得。僧云說得底人在甚麼處。仰推出枕子。溈山",
    "X67n1309_002:0584b22": "聞云。寂子用劒刃上事。",
    "X67n1309_002:0584b23": "妙喜曰。溈山真是憐兒不覺醜。仰山推出枕子已",
    "X67n1309_002:0584b24": "是漏逗。更著箇名字喚作劒刃上事。誤佗學語之",
    "X67n1309_002:0584c01": "流便恁麼承虗接響流通將去。妙喜雖似借水獻",
    "X67n1309_002:0584c02": "花。要且理無曲斷。即今莫有傍不肯者出來。我要",
    "X67n1309_002:0584c03": "問你。推出枕子還當得法身說法也無。",
    "X67n1309_002:0584c04": "五祖演和尚示眾云。十方諸佛。六代祖師。天下善知",
    "X67n1309_002:0584c05": "識。皆同遮箇舌頭。若識得遮箇舌頭。始解大脫空。便",
    "X67n1309_002:0584c06": "道山河大地是佛。草木叢林是佛。若也未識得遮箇",
    "X67n1309_002:0584c07": "舌頭。只成小脫空。自謾去。明朝後日大有事在。五祖",
    "X67n1309_002:0584c08": "恁麼說話。還有實頭處也無。自云。有。如何是實頭處。",
    "X67n1309_002:0584c09": "歸堂喫茶去。",
    "X67n1309_002:0584c10": "譚空和尚因有尼要開堂。空勘云。尼有五障。不得開",
    "X67n1309_002:0584c11": "堂。尼云龍女成佛有幾障。空云龍女成佛現十八變。",
    "X67n1309_002:0584c12": "你試變看。尼云不是野狐精變箇甚麼。空便打。鎮州",
    "X67n1309_002:0584c13": "牧主後聞云。和尚拄杖折那。將此見解擬欲為人。翠",
    "X67n1309_002:0584c14": "巖芝云。且道尼具眼麼。只擔得箇斷貫索。作麼生會。",
    "X67n1309_002:0584c15": "三聖和尚在仰山會下。有官人來看仰山。山問官居",
    "X67n1309_002:0584c16": "何位。云推官。仰山豎起拂子云還推得遮箇麼。官人",
    "X67n1309_002:0584c17": "無語。仰山令大眾下語。總皆不契。三聖不安在涅槃",
    "X67n1309_002:0584c18": "堂內將息。仰令侍者去請下語。聖云但道和尚今日",
    "X67n1309_002:0584c19": "有事。仰又令侍者去問未審有甚麼事。曰再犯不容。",
    "X67n1309_002:0584c20": "興化和尚在三聖會下常言。我向南方行脚一遭。拄",
    "X67n1309_002:0584c21": "杖頭不曾撥著一箇會佛法底。後到大覺處請為院",
    "X67n1309_002:0584c22": "主。覺一日喚院主。我聞你道。向南方行脚一遭。拄杖",
    "X67n1309_002:0584c23": "頭不曾撥著一箇會佛法底。你憑箇甚麼道理。興化",
    "X67n1309_002:0584c24": "便喝。覺便打。化又喝。覺又打。興化來日在法堂上。覺",
    "X67n1309_002:0585a01": "喚院主。我直下疑著你遮兩喝。化依前又喝。覺便打。",
    "X67n1309_002:0585a02": "化又喝。覺又打。化云。我在三聖處學得箇賓主句。總",
    "X67n1309_002:0585a03": "被師兄折倒了也。告師兄與某一箇安樂法門。覺云。",
    "X67n1309_002:0585a04": "遮瞎驢來遮裏納敗闕。脫下衲衣痛打一頓。",
    "X67n1309_002:0585a05": "鏡清和尚示眾云。有舟無檝亦不得。有檝無舟亦不",
    "X67n1309_002:0585a06": "得。舟檝俱備亦不得。亦不得亦不得。諸人作麼生。有",
    "X67n1309_002:0585a07": "時云一人到亦不得。一人不到亦不得。二人俱到亦",
    "X67n1309_002:0585a08": "不得。不得亦不得。諸人作麼生。此是妙中之妙。拂盡",
    "X67n1309_002:0585a09": "青霄。通霄不礙。",
    "X67n1309_002:0585a10": "楊岐和尚示眾云。景色乍晴。物情舒泰。舉步也千身",
    "X67n1309_002:0585a11": "彌勒。動用也隨處釋迦。文殊普賢總在遮裏。眾中有",
    "X67n1309_002:0585a12": "不受人謾底便道。楊岐和麩糴麵。然雖如是。布袋裏",
    "X67n1309_002:0585a13": "盛錐子。",
    "X67n1309_002:0585a14": "雲門一日云。折半裂三針筒。鼻孔在甚麼處。與我箇",
    "X67n1309_002:0585a15": "箇拈出來看。自代云。上中下。",
    "X67n1309_002:0585a16": "妙喜曰。倚門傍戶弄精魂。",
    "X67n1309_002:0585a17": "四祖謂融禪師曰。夫百千法門同歸方寸。河沙妙德",
    "X67n1309_002:0585a18": "總住心源。一切戒門定門慧門神通變化悉自具足。",
    "X67n1309_002:0585a19": "不離汝心。一切煩惱業障本來空寂。一切因果皆如",
    "X67n1309_002:0585a20": "夢幻。無三界可出。無菩提可求。人與非人性相平等。",
    "X67n1309_002:0585a21": "大道虗曠絕思絕慮。如是之法汝今已得。更無闕少。",
    "X67n1309_002:0585a22": "與佛何殊。更無別法。汝但任心自在。莫作觀行亦莫",
    "X67n1309_002:0585a23": "澄心。莫起貪嗔莫懷愁慮。蕩蕩無礙任意縱橫。不作",
    "X67n1309_002:0585a24": "諸善不作諸惡。行住坐臥觸目遇緣總是佛之妙用。",
    "X67n1309_002:0585b01": "快樂無憂。故名為佛。",
    "X67n1309_002:0585b02": "亮座主參馬祖。祖問曰見說座主大講得經論是否。",
    "X67n1309_002:0585b03": "亮云不敢。祖曰將甚麼講。云將心講。曰。心如工伎兒。",
    "X67n1309_002:0585b04": "意如和伎者。爭解講得經。亮抗聲云。心既講不得。虗",
    "X67n1309_002:0585b05": "空莫講得麼。祖曰却是虗空講得。亮不肯便出。將下",
    "X67n1309_002:0585b06": "堦。祖召云座主。亮回首豁然大悟。便禮拜。祖曰。遮鈍",
    "X67n1309_002:0585b07": "根阿師。禮拜作麼。亮歸寺告聽眾曰。某甲所講經論",
    "X67n1309_002:0585b08": "謂無人及得。今日被馬大師一問。平生工夫氷消瓦",
    "X67n1309_002:0585b09": "解。徑入西山更無蹤跡。",
    "X67n1309_002:0585b10": "雪峯悅和尚示眾云。語不離巢道。焉能出葢纏。片雲",
    "X67n1309_002:0585b11": "橫谷口。迷却幾人源。所以言無展事語不投機。承言",
    "X67n1309_002:0585b12": "者喪滯句者迷。汝等諸人到遮裏憑何話會。良久云。",
    "X67n1309_002:0585b13": "欲得不招無間業。莫謗如來正法輪。又示眾云。拂子",
    "X67n1309_002:0585b14": "吞却須彌山。尋常言論德山卓牌閙市裏。作麼生商",
    "X67n1309_002:0585b15": "量。良久云。官不容針。私通車馬。",
    "X67n1309_002:0585b16": "大寧寬和尚示眾云。從上來事。非從佛得不就祖求。",
    "X67n1309_002:0585b17": "丈夫稟性本自天真。動止含儀去來無著。如魚在水",
    "X67n1309_002:0585b18": "任性浮沉。似鳥飛空都無罣礙。如斯說話誰是知音。",
    "X67n1309_002:0585b19": "良久云。一氣不言含有像。萬靈何處謝無私。僧問。教",
    "X67n1309_002:0585b20": "中云。始知眾生本來成佛。為甚麼有煩惱菩提。曰甘",
    "X67n1309_002:0585b21": "草甜黃連苦。僧云却成兩箇去也。曰你不妨會得好。",
    "X67n1309_002:0585b22": "問。既是一真法界。為甚麼却有千差萬別。曰根深葉",
    "X67n1309_002:0585b23": "盛。僧云未審還出得遮箇也無。曰弄巧成拙。問。作止",
    "X67n1309_002:0585b24": "任滅。教中四病。後學之流如何趣向。曰。巧匠運斤斧。",
    "X67n1309_002:0585c01": "斫木不抨繩。",
    "X67n1309_002:0585c02": "龍華愚和尚示眾云。摩騰入漢已涉繁詞。達磨西來",
    "X67n1309_002:0585c03": "不守己分。山僧今日與麼道。也是為佗閑事長無明。",
    "X67n1309_002:0585c04": "愚行脚時見五祖戒和尚。戒問不落唇吻一句作麼",
    "X67n1309_002:0585c05": "生道。愚曰老老大大話頭也不照顧。戒便喝。愚亦喝。",
    "X67n1309_002:0585c06": "戒拈棒。愚拍手下去。戒曰闍梨闍梨話在。愚將坐具",
    "X67n1309_002:0585c07": "搭肩上更不顧便下去。",
    "X67n1309_002:0585c08": "南泉和尚示眾云。然燈佛道了也。若心相所思出生。",
    "X67n1309_002:0585c09": "諸法虗假皆不實。何以故。心尚無有云何出生諸法。",
    "X67n1309_002:0585c10": "猶如形影分別虗空。如人取聲安置篋中。亦如吹網",
    "X67n1309_002:0585c11": "欲令氣滿。故老宿云。不是心。不是佛。不是物。且教你",
    "X67n1309_002:0585c12": "兄弟行履。據說十地菩薩住首楞嚴三昧。得諸佛秘",
    "X67n1309_002:0585c13": "密法藏。自然得一切禪定解脫神通妙用。至一切世",
    "X67n1309_002:0585c14": "界普現色身。或示現成等正覺轉大法輪入般涅槃。",
    "X67n1309_002:0585c15": "使無量入毛孔。演一句經無量劫其義不盡。教化無",
    "X67n1309_002:0585c16": "量億千眾生得無生法忍。尚喚作所知愚。極微細所",
    "X67n1309_002:0585c17": "知愚。與道全乖。大難大難。珍重。",
    "X67n1309_002:0585c18": "南院和尚示眾云。赤肉團上壁立千仞。有僧問。赤肉",
    "X67n1309_002:0585c19": "團上壁立千仞。豈不是和尚語。曰是。僧便掀倒禪牀。",
    "X67n1309_002:0585c20": "院曰你看遮瞎漢亂做。僧擬議。院便打趂出。",
    "X67n1309_002:0585c21": "妙喜曰。我今為汝保任此事終不虗也。",
    "X67n1309_002:0585c22": "龍山和尚問僧甚麼處來。僧云老宿處來。曰老宿有",
    "X67n1309_002:0585c23": "何言句。僧云。說即千句萬句。不說即一字也無。曰恁",
    "X67n1309_002:0585c24": "麼即蠅子放卵。其僧禮拜。山便打。",
    "X67n1309_002:0586a01": "洞山价和尚迷路到龍山。因參禮次。山問。此山無路。",
    "X67n1309_002:0586a02": "闍梨向甚麼處來。价云無路且置。和尚從何而入。曰",
    "X67n1309_002:0586a03": "我不曾雲水。价云和尚住此山多少時邪。曰春秋不",
    "X67n1309_002:0586a04": "涉。价云。此山先住。和尚先住。曰不知。价云為甚麼不",
    "X67n1309_002:0586a05": "知。曰我不從人天來。价却問如何是賓中主。曰長年",
    "X67n1309_002:0586a06": "不出戶。云如何是主中賓。曰青天覆白雲。云賓主相",
    "X67n1309_002:0586a07": "去幾何。曰長江水上波。云賓主相見有何言說。曰清",
    "X67n1309_002:0586a08": "風拂白月。价又問和尚見箇甚麼道理便住此山。曰。",
    "X67n1309_002:0586a09": "我見兩箇泥牛鬬入海。直至如今沒消息。因有頌云。",
    "X67n1309_002:0586a10": "三間茅屋從來住。一道神光萬境閑。莫把是非來辦",
    "X67n1309_002:0586a11": "我。浮生穿鑿不相關。",
    "X67n1309_002:0586a12": "投子和尚示眾云。汝諸人來遮裏擬覔新鮮語句。攢",
    "X67n1309_002:0586a13": "花簇錦。口裏貴有可道。我老人氣力稍劣唇舌遲鈍。",
    "X67n1309_002:0586a14": "汝若問我。我便隨汝答對。也無玄妙可及於汝。亦不",
    "X67n1309_002:0586a15": "教汝挅根。終不說向上向下有佛有法有凡有聖。亦",
    "X67n1309_002:0586a16": "不存坐繫縛。汝諸人變現千般。總是汝生解自擔帶。",
    "X67n1309_002:0586a17": "將來自作自受。遮裏無可與汝。不敢誑諕汝。無表無",
    "X67n1309_002:0586a18": "裏可得說似汝。諸人還知麼。時有僧問表裏不收時",
    "X67n1309_002:0586a19": "如何。曰汝擬向遮裏挅根那。問大藏教中還有奇特",
    "X67n1309_002:0586a20": "事也無。曰演出大藏教。",
    "X67n1309_002:0586a21": "保寧勇和尚示眾云。有箇漢。恠復醜。眼直鼻藍巉。面",
    "X67n1309_002:0586a22": "南看北斗。解使日午金烏啼。夜半鐵牛吼。天地旋。山",
    "X67n1309_002:0586a23": "河走。羽族毛羣失其所守。直得文殊普賢出此沒彼。",
    "X67n1309_002:0586a24": "七縱八橫。千生萬受。驀然逢著箇黃面瞿曇。不惜眉",
    "X67n1309_002:0586b01": "毛再三與伊摩頂授記云。善哉善哉。大作佛事。希有",
    "X67n1309_002:0586b02": "希有。於是乎自家懡懡[怡-台+羅][怡-台+羅]慞慞惶惶。藏頭縮手。召",
    "X67n1309_002:0586b03": "云。大眾。此話大行。何必更徒三十年後。",
    "X67n1309_002:0586b04": "晦堂和尚示眾。擊繩牀一下云。一塵纔起。大地全收。",
    "X67n1309_002:0586b05": "諸人耳在一聲中。一聲徧在諸人耳。若是摩霄俊鶻",
    "X67n1309_002:0586b06": "便合乘時。止濼困魚徒勞激浪。",
    "X67n1309_002:0586b07": "趙州和尚示眾云。法本不生。今則無滅。更不要道纔",
    "X67n1309_002:0586b08": "語是生不語是滅。諸人。且作麼生是不生不滅底道",
    "X67n1309_002:0586b09": "理。僧問艸是不生不滅麼。曰遮漢只認得箇死語。問",
    "X67n1309_002:0586b10": "如何是丈六金身。曰。袖頭打領。腋下剜襟。僧云學人",
    "X67n1309_002:0586b11": "不會。曰。不會。倩人裁。問如何是西來意。曰版齒生毛。",
    "X67n1309_002:0586b12": "問栢樹子還有佛性也無。曰有。云幾時成佛。曰待虗",
    "X67n1309_002:0586b13": "空落地時。云虗空幾時落地。曰待栢樹子成佛時。",
    "X67n1309_002:0586b14": "崔禪和尚在定州州衙內陞座。拈起拄杖云。出來也",
    "X67n1309_002:0586b15": "打。不出來也打。有僧出云崔禪聻。崔禪擲下拄杖云。",
    "X67n1309_002:0586b16": "久立太尉珍重。",
    "X67n1309_002:0586b17": "僧問克符道者如何是賓中賓。曰。倚門傍戶猶如醉。",
    "X67n1309_002:0586b18": "出言吐氣不慚惶。如何是賓中主。曰。口念彌陀雙拄",
    "X67n1309_002:0586b19": "杖。目瞽瞳人不出頭。如何是主中賓。曰。高提祖印當",
    "X67n1309_002:0586b20": "機用。利物應知語帶悲。如何是主中主。曰橫按鏌鎁",
    "X67n1309_002:0586b21": "全正令。太平寰宇斬癡頑。云。既是太平寰宇。為甚麼",
    "X67n1309_002:0586b22": "却斬癡頑。曰。不許夜行剛把火。直須當道與人看。",
    "X67n1309_002:0586b23": "興化和尚一日喚僧。僧應諾。曰到即不點。又喚一僧。",
    "X67n1309_002:0586b24": "僧云作麼。曰點即不到。問四方八面來時如何。曰打",
    "X67n1309_002:0586c01": "中間底。僧禮拜。化云。大眾。興化昨日去赴箇村齋。回",
    "X67n1309_002:0586c02": "到半路逢著一陣卒風暴雨。却去古廟裏避得過。",
    "X67n1309_002:0586c03": "智門祚和尚示眾云。南泉道。自小牧一頭水牯牛。擬",
    "X67n1309_002:0586c04": "向溪東放。不免食佗國王水草。擬向溪西放。不免食",
    "X67n1309_002:0586c05": "佗國王水草。不如隨分納些些。總不見得。所以雲門",
    "X67n1309_002:0586c06": "大師道。平地上死人無數。過得荊棘林是好手。直饒",
    "X67n1309_002:0586c07": "你截斷凡聖極盡有無。也只是老鼠入飯甕。未知有",
    "X67n1309_002:0586c08": "向上一竅在。時有僧問如何是向上一竅。祚便打云。",
    "X67n1309_002:0586c09": "我早是將一塊屎驀口抹了。汝更來齩我手作麼。僧",
    "X67n1309_002:0586c10": "擬議。便趂下。",
    "X67n1309_002:0586c11": "清凉普明和尚示眾云。祖師心法。洞貫十方今古恒",
    "X67n1309_002:0586c12": "然。法爾如是。如是之法不假修而自就。不假得而自",
    "X67n1309_002:0586c13": "圓。一切現成。名不動地。用而非有。不用非無。妙體湛",
    "X67n1309_002:0586c14": "然。恒常不變。體合妙用應備無為。映現重重無邊色",
    "X67n1309_002:0586c15": "相。心無自性觸事全彰。不動道場遍十方界。如斯境",
    "X67n1309_002:0586c16": "界略暫回光。背覺合塵妄為影事。此之事意如王大",
    "X67n1309_002:0586c17": "路。行之即是。假使不行亦在其路。如斯所論。猶是化",
    "X67n1309_002:0586c18": "門之說。若以舉唱宗乘。只有一時散去好。",
    "X67n1309_002:0586c19": "仰山問三聖汝名甚麼。三聖云我名慧寂。仰云慧寂",
    "X67n1309_002:0586c20": "是我。聖云我名慧然。仰山呵呵大笑。",
    "X67n1309_002:0586c21": "妙喜曰。兩箇藏身露影漢。殊不顧傍觀者。",
    "X67n1309_002:0586c22": "臨濟和尚示眾云。道流。佛法無用功處。只是平常無",
    "X67n1309_002:0586c23": "事。著衣喫飯屙屎送尿。困來即臥。愚人笑我智乃知",
    "X67n1309_002:0586c24": "焉。古人云。向外作工夫。總是癡頑漢。你且隨處作主。",
    "X67n1309_002:0587a01": "立處皆真。一切境緣回換不得。縱有從來習氣五無",
    "X67n1309_002:0587a02": "間業。皆為解脫大海。今時學禪者總不識法。猶如觸",
    "X67n1309_002:0587a03": "草羊逢著安在口裏。奴郎不辨賓主不分。如是之流",
    "X67n1309_002:0587a04": "邪心入道。即不得名為真出家人。正是凡俗人。夫出",
    "X67n1309_002:0587a05": "家者須辨得平常真正見解。辨佛辨魔。辨真辨偽。辨",
    "X67n1309_002:0587a06": "凡辨聖。若如是辨得。名真出家人。若魔佛不辨。正是",
    "X67n1309_002:0587a07": "出一家入一家。喚作造業眾生。未得名為真出家人。",
    "X67n1309_002:0587a08": "只如今有箇佛魔同體。若明眼道流魔佛俱打。你若",
    "X67n1309_002:0587a09": "愛聖憎凡。生死海裏浮沉未有了日。時有僧問。如何",
    "X67n1309_002:0587a10": "是佛魔。乞垂開示。曰。你一念心疑處是佛魔。你若達",
    "X67n1309_002:0587a11": "得萬法無生。心如幻化。更無一塵一法。處處清淨。即",
    "X67n1309_002:0587a12": "無佛魔。佛與眾生是染淨二境。約山僧見處。無佛無",
    "X67n1309_002:0587a13": "眾生。無古無今。得者便得。不勒時節。亦無修證。無得",
    "X67n1309_002:0587a14": "無失。一切時中更無別法。設有一法過此。我說如夢",
    "X67n1309_002:0587a15": "如幻。山僧所說只是道流。見今目前孤明歷歷地聽",
    "X67n1309_002:0587a16": "法者。此人處處不滯。通徹十方。三界自在。入一切差",
    "X67n1309_002:0587a17": "別境不能回換。一剎那間透入法界。逢佛說佛。逢祖",
    "X67n1309_002:0587a18": "說祖。逢羅漢說羅漢。逢餓鬼說餓鬼。向一切處遊履",
    "X67n1309_002:0587a19": "國土教化眾生。未曾離一念。隨處清淨光透十方。萬",
    "X67n1309_002:0587a20": "法一如。道流大丈夫兒。今日方知本來無事。只為你",
    "X67n1309_002:0587a21": "信不及。念念馳求。捨頭覔頭自不能歇。如圓頓菩薩",
    "X67n1309_002:0587a22": "入法界現身。向淨土中厭凡忻聖如。此之流取捨未",
    "X67n1309_002:0587a23": "忘染淨心在。如禪宗見解又且不然。直是見今更無",
    "X67n1309_002:0587a24": "時節。山僧說處皆是一期藥病相治。總無實法。若如",
    "X67n1309_002:0587b01": "是見。是真出家。日消萬兩黃金。道流。莫取次被諸方",
    "X67n1309_002:0587b02": "老師印破面門。道我解禪解道。辯似懸河。皆是造地",
    "X67n1309_002:0587b03": "獄業。若是真正學道人。不見世間過。切急要求真正",
    "X67n1309_002:0587b04": "見解。若達真心悟性圓明方始了畢。問。如何是真正",
    "X67n1309_002:0587b05": "見解。乞再指示。曰。你但一切入凡入聖。入染入淨。入",
    "X67n1309_002:0587b06": "諸佛國土。入彌勒樓閣。入毗盧遮那世界。處處皆現",
    "X67n1309_002:0587b07": "國土成住壞空。佛出于世。轉大法輪。入無餘涅槃。不",
    "X67n1309_002:0587b08": "見有去來相貌。求其生死了不可得。便入無生法界。",
    "X67n1309_002:0587b09": "處處遊履國土。入華藏世界。盡見諸法全真。皆是實",
    "X67n1309_002:0587b10": "法。唯有聽法。無依道人是諸佛之母。所以佛從無依",
    "X67n1309_002:0587b11": "生。若悟無依。佛亦無得。若如是見得。是真正見解。學",
    "X67n1309_002:0587b12": "人不了。執為名句。被佗凡聖名礙。所以障其道眼不",
    "X67n1309_002:0587b13": "得分明。只如十二分教皆是表顯之說。學者不會。便",
    "X67n1309_002:0587b14": "向表顯名句上生解。皆是依倚落在因果。未免三界",
    "X67n1309_002:0587b15": "生死。你欲得生死去住自由。即今識取聽法底人無",
    "X67n1309_002:0587b16": "形無相無根無本無住處。活鱍鱍地。應是萬般施設",
    "X67n1309_002:0587b17": "用處。只是無處。所以覔著轉遠求之轉乖。號為秘密。",
    "X67n1309_002:0587b18": "道流。你莫認箇夢幻伴子。遲晚中間便歸無常。你向",
    "X67n1309_002:0587b19": "此世界中覔甚麼物作解脫。覔取一口飯喫。補毳過",
    "X67n1309_002:0587b20": "時。且要訪尋善知識。莫因循逐樂虗生浪死。光陰可",
    "X67n1309_002:0587b21": "惜。念念無常。麤則被地水火風。細則被生住異滅四",
    "X67n1309_002:0587b22": "大四相所逼。無有了期。道流。今時且要識取四種無",
    "X67n1309_002:0587b23": "相境。免被境緣擺撲。問如何是四種無相境。師曰。你",
    "X67n1309_002:0587b24": "一念心愛被水溺。你一念心嗔被火燒。你一念心疑",
    "X67n1309_002:0587c01": "被地礙。你一念心喜被風飄。若能如是辨得。不被境",
    "X67n1309_002:0587c02": "轉。處處用境。東涌西沒南涌北沒。中涌邊沒邊涌中",
    "X67n1309_002:0587c03": "沒。履水如地履地如水。緣何如此。為達四大如夢如",
    "X67n1309_002:0587c04": "幻故。道流。你只今聽法者不是你四大。能用你四大。",
    "X67n1309_002:0587c05": "若如是見得。便乃去住自由。約山僧見處。沒嫌底法。",
    "X67n1309_002:0587c06": "你若憎凡愛聖。被聖凡境縛。有一般學人向五臺山",
    "X67n1309_002:0587c07": "求文殊現。早錯了也。五臺山無文殊。你欲識文殊麼。",
    "X67n1309_002:0587c08": "只你目前用處始終不異處處不礙。此箇是活文殊。",
    "X67n1309_002:0587c09": "你一念心無差別光。處處總是普賢。你一念心能自",
    "X67n1309_002:0587c10": "在隨處解脫。此是觀音三昧法。互為主伴。顯即一時",
    "X67n1309_002:0587c11": "顯。隱即一時隱。一即三。三即一。如是解得。方始好看",
    "X67n1309_002:0587c12": "教。",
    "X67n1309_002:0587c13": "雲門曰。十方國土中。唯有一乘法。且道自己在一乘",
    "X67n1309_002:0587c14": "法裏一乘法外。自代云。入。",
    "X67n1309_002:0587c15": "妙喜曰。特地一場愁。",
    "X67n1309_002:0587c16": "白雲端和尚示眾云。佛身充滿於法界。普現一切羣",
    "X67n1309_002:0587c17": "生前。隨緣赴感靡不周。而常處此菩提座。大眾。作麼",
    "X67n1309_002:0587c18": "生說箇隨緣赴感底道理。只於一彈指間盡大地含",
    "X67n1309_002:0587c19": "生根機一時應得周足。而未甞動著一毫頭。便且喚",
    "X67n1309_002:0587c20": "作隨緣赴感而常處此座。只如山僧此者受法華請。",
    "X67n1309_002:0587c21": "相次與大眾相別去宿松縣裏開堂了。方歸院去。且",
    "X67n1309_002:0587c22": "道還離此座也無。若道離則世諦流布。若道不離作",
    "X67n1309_002:0587c23": "麼生見得箇不離底。事莫是無邊剎境自佗不隔於",
    "X67n1309_002:0587c24": "毫端。十世古今始終不離於當念麼。又莫是一切無",
    "X67n1309_002:0588a01": "心一時自遍麼。若恁麼。正是掉棒打月。到遮裏直須",
    "X67n1309_002:0588a02": "悟始得。悟後更須遇人始得。你道既悟了便休。又何",
    "X67n1309_002:0588a03": "必更須遇人。若悟了遇人底。當垂手方便之時。著著",
    "X67n1309_002:0588a04": "自有出身之路。不瞎却學者眼。若只悟得箇乾蘿蔔",
    "X67n1309_002:0588a05": "頭底。不唯瞎却學者眼。兼自己動便先是犯鋒傷手。",
    "X67n1309_002:0588a06": "你看我楊岐先師問慈明師翁道。幽鳥語喃喃。辭雲",
    "X67n1309_002:0588a07": "入亂峯時如何答。云。我行荒草裏。汝又入深村。進云",
    "X67n1309_002:0588a08": "官不容針更借一問。師翁便喝。進云好喝。師翁又喝。",
    "X67n1309_002:0588a09": "先師亦喝。師翁乃連喝兩喝。先師遂禮拜。大眾。須知",
    "X67n1309_002:0588a10": "悟了遇人者。向十字街頭與人相逢。却在千峯頂上",
    "X67n1309_002:0588a11": "握手。向千峯頂上相逢。却在十字街頭握手。所以山",
    "X67n1309_002:0588a12": "僧甞有頌云。佗人住處我不住。佗人行處我不行。不",
    "X67n1309_002:0588a13": "是與人難共住。大都緇素要分明。山僧此者臨行。解",
    "X67n1309_002:0588a14": "開布袋頭。一時撒在諸人面前了也。有眼底莫錯恠",
    "X67n1309_002:0588a15": "好。珍重。",
    "X67n1309_002:0588a16": "大溈真如和尚示眾云。古佛道。昔於波羅柰轉四諦",
    "X67n1309_002:0588a17": "法輪。墮坑落壍。今復轉最妙無上大法輪。土上加泥。",
    "X67n1309_002:0588a18": "如今還有不歷階梯獨超方外者麼。良久云。出頭天",
    "X67n1309_002:0588a19": "外看。誰是箇中人。僧問。大通智勝佛。十劫坐道場。為",
    "X67n1309_002:0588a20": "甚麼不得成佛道。曰苦殺人。問牛頭未見四祖時如",
    "X67n1309_002:0588a21": "何。曰寒毛卓豎。云見後如何。曰額頭汗出。",
    "X67n1309_002:0588a22": "黃龍南和尚示眾云。時人住處我不住。時人行處我",
    "X67n1309_002:0588a23": "不行。於此了然明的旨。須會全身入火坑。以拂子畫",
    "X67n1309_002:0588a24": "一畫云。臭煙蓬[火*孛]紅焰熾然。眼未明者總在裏許。從",
    "X67n1309_002:0588b01": "上古聖無非入生死坑中。向無明火裏提拔有情。汝",
    "X67n1309_002:0588b02": "等諸人且如何入。若人入得。可謂在火不燒在水不",
    "X67n1309_002:0588b03": "溺。若入不得。非唯不能自利亦乃不能利佗。既不能",
    "X67n1309_002:0588b04": "自利利佗。圓頂方袍殊無利益。良久召大眾。大眾舉",
    "X67n1309_002:0588b05": "頭。乃云。牛頭出。馬頭回。",
    "X67n1309_002:0588b06": "楊侍郎李駙馬與唐明嵩和尚問答。問彌陀演化於",
    "X67n1309_002:0588b07": "西方。達磨傳心於東土。胡來漢現水到渠成。五嶽鎮",
    "X67n1309_002:0588b08": "靜以崢嶸。百谷朝宗而浩渺。一靈之性託境現形。三",
    "X67n1309_002:0588b09": "有之中憑何立命。嵩云。仙人無婦。玉女無夫。楊云尼",
    "X67n1309_002:0588b10": "剃頭不復生子。嵩云。陝府鐵牛能哮吼。嘉州大像念",
    "X67n1309_002:0588b11": "摩訶。李云側跳上山巔。嵩云騎牛不著靴。廣慧璉云。",
    "X67n1309_002:0588b12": "進象倒戈。汾陽昭云。端身裂面破。",
    "X67n1309_002:0588b13": "妙喜曰。月下看弄雪師子。",
    "X67n1309_002:0588b14": "問。玄沙不出嶺。保壽不渡河。善財參知識五十三員。",
    "X67n1309_002:0588b15": "慧遠結黑白一十八。士雪峯三度上投子。智者九旬",
    "X67n1309_002:0588b16": "講法華。遮六箇漢為復野干鳴。為復師子吼。速道速",
    "X67n1309_002:0588b17": "道。嵩云。水急魚行澁。峯高鳥不棲。楊云泗州大聖。嵩",
    "X67n1309_002:0588b18": "云土上加泥更一重。李云舌上覆金錢。嵩云。半夜歌",
    "X67n1309_002:0588b19": "樂動。誰人得知音。廣慧璉云。謌謠滿路人皆望。汾陽",
    "X67n1309_002:0588b20": "昭云。看壁畫人笑。",
    "X67n1309_002:0588b21": "妙喜曰。野干鳴。師子吼。",
    "X67n1309_002:0588b22": "問。風穴提印。南院傳衣。昭公演化於西河。嵩師領徒",
    "X67n1309_002:0588b23": "於并壘。南宗之旨北土大興。且道二師承誰恩力。嵩",
    "X67n1309_002:0588b24": "云。不入蓮池浴。懶向雪山遊。楊云清凉山裏萬菩薩。",
    "X67n1309_002:0588c01": "嵩云維摩會中諸聖集。李云背負乾薪遭野火。嵩云",
    "X67n1309_002:0588c02": "口是禍門。廣慧璉云。藏頭白。海頭黑。汾陽昭云。告天",
    "X67n1309_002:0588c03": "手捺地。噓噓。",
    "X67n1309_002:0588c04": "妙喜曰。猢猻騎鼈背。",
    "X67n1309_002:0588c05": "問。忉利透日月之上。四禪無風火之災。三交駕鐵牛",
    "X67n1309_002:0588c06": "之車。臨汝握全提之印。獼猴有一面古鏡。狸奴有萬",
    "X67n1309_002:0588c07": "里神光。直下承當是何人也。嵩云。朝看東南暮看西",
    "X67n1309_002:0588c08": "北。楊云狸奴白牯却知有。嵩云淹殺冢頭蒿。李云月",
    "X67n1309_002:0588c09": "裏煑油鐺。崇云石人腰帶。廣慧璉云。陳蒲鞋。周金剛。",
    "X67n1309_002:0588c10": "汾陽昭云。直裰又逢胡釘鉸。",
    "X67n1309_002:0588c11": "妙喜曰。小出大遇。",
    "X67n1309_002:0588c12": "問。[○@尾]一切諸佛盡在裏許。動即喪身失命。覰著兩頭",
    "X67n1309_002:0588c13": "俱瞎。擬議之時千山萬水。直下會得也是炭庫裏坐",
    "X67n1309_002:0588c14": "地。有不惜眉毛者通箇消息來。嵩云百雜碎。楊云平",
    "X67n1309_002:0588c15": "生不妄語。嵩云也要道過。李云出穴兔遭罥。嵩云。東",
    "X67n1309_002:0588c16": "西無滯礙。南北得自由。廣慧璉云。振錫下泥犁。汾陽",
    "X67n1309_002:0588c17": "照云。穿山透石壁。鼻孔血淋淋。",
    "X67n1309_002:0588c18": "妙喜曰。自作自受。",
    "X67n1309_002:0588c19": "黃龍新和尚示眾云。空谷傳響。時時聞於未聞。色裏",
    "X67n1309_002:0588c20": "膠清。處處見而無見。見既無見。聞所未聞。喚作無盡",
    "X67n1309_002:0588c21": "藏三昧門。無盡藏神通門。無盡藏智慧門。無盡藏解",
    "X67n1309_002:0588c22": "脫門。若能如是知見。如是信解。如是修證。如是悟入。",
    "X67n1309_002:0588c23": "我說是人達佛心宗入佛知見。既是入佛知見。為是",
    "X67n1309_002:0588c24": "能見見。為是所見見。若是所見見。且以何為能。若是",
    "X67n1309_002:0589a01": "能見見。且以何為所。若作能所二見。俱非佛乘。作麼",
    "X67n1309_002:0589a02": "生是佛乘。是以如來非智。巧智者必以如來為宗。祖",
    "X67n1309_002:0589a03": "師非妙。得妙者必以祖師為旨。宗旨既分。清濁自明。",
    "X67n1309_002:0589a04": "既明清濁。體用雙全。既全體用。得大自在。既得自在。",
    "X67n1309_002:0589a05": "靈峯寶劒常露現前。亦能殺人亦能活人。擬欲進前",
    "X67n1309_002:0589a06": "喪身失命。擬欲退後辜負當人。且道不進不退一句",
    "X67n1309_002:0589a07": "作麼生道。良久云。澗松千載鶴來聚。月中丹桂鳳凰",
    "X67n1309_002:0589a08": "棲。",
    "X67n1309_002:0589a09": "障蔽魔王領諸眷屬一千年隨金剛齊菩薩。覔起處",
    "X67n1309_002:0589a10": "不得。忽因一日得見。乃問云。汝當依何住。我一千年",
    "X67n1309_002:0589a11": "覔汝起處不得。菩薩云。我不依有住而住。不依無住",
    "X67n1309_002:0589a12": "而住。如是而住。法眼云。障蔽魔王不見金剛齊即從。",
    "X67n1309_002:0589a13": "只如金剛齊還見障蔽魔王麼。",
    "X67n1309_002:0589a14": "妙喜曰。既覔起處不得。一千年隨從底是甚麼。金",
    "X67n1309_002:0589a15": "剛齊云。我不依有住而住。不依無住而住。如是而",
    "X67n1309_002:0589a16": "住。互相熱謾。法眼道。障蔽魔王不見金剛齊即且",
    "X67n1309_002:0589a17": "從。只如金剛齊還見障蔽魔王麼。恁麼批判也是",
    "X67n1309_002:0589a18": "看孔著楔。即今莫有知得妙喜起處底麼。隨後咄",
    "X67n1309_002:0589a19": "云。寐語作麼。",
    "X67n1309_002:0589a20": "襄州廣德周和尚示眾云。適來鍾鼓未鳴時。諸上座",
    "X67n1309_002:0589a21": "便合知時。何用上來握節當胷。實為沉屈諸上座。既",
    "X67n1309_002:0589a22": "然如是。撒沙向諸人眼裏去也。三世諸佛在諸上座",
    "X67n1309_002:0589a23": "鼻孔上轉大法輪。看看。良久云。冬行春令。",
    "X67n1309_002:0589a24": "僧問汾州太子一和尚。如何是汾陽境。曰。賀魯山頭",
    "X67n1309_002:0589b01": "雲霧靉。西河水急灌滄溟。如何是境中人。曰。郡尊行",
    "X67n1309_002:0589b02": "正令。切忌犯威風。如何是學人親切處。曰端坐念實",
    "X67n1309_002:0589b03": "相。如何是轉身處。曰街頭巷尾。如何是著力處。曰千",
    "X67n1309_002:0589b04": "斤擔子兩頭搖。僧云。三句已蒙師指示。未審向上還",
    "X67n1309_002:0589b05": "有事也無。曰有。云如何是向上事。師便打。問一曲無",
    "X67n1309_002:0589b06": "音韻如何和得齊。曰。三九二十七。籬頭吹觱栗。僧云。",
    "X67n1309_002:0589b07": "宮商角徵非關妙。石人撫掌笑呵呵。曰同道方知。",
    "X67n1309_002:0589b08": "僧問唐州大乘果和尚。如何是從上來傳底事。曰金",
    "X67n1309_002:0589b09": "盤托出眾人看。如何是祖師西來意。曰天晴日出。僧",
    "X67n1309_002:0589b10": "云不會。曰雨下泥生。",
    "X67n1309_002:0589b11": "大愚芝和尚示眾云。豎窮三際。橫徧十方。拈起也帝",
    "X67n1309_002:0589b12": "釋心驚。放下也地神膽戰。不拈不放喚作甚麼。自云。",
    "X67n1309_002:0589b13": "蝦蟆。又示眾云。三世諸佛不知有。狸奴白牯却知有。",
    "X67n1309_002:0589b14": "乃拈起拂子云。狸奴白牯總在遮裏放光動地。何為",
    "X67n1309_002:0589b15": "如此。兩段不同。",
    "X67n1309_002:0589b16": "妙喜曰。大愚若無後語。洎合被狸奴白牯換却眼",
    "X67n1309_002:0589b17": "睛。雖然如是。也未免秤鎚蘸醋。",
    "X67n1309_002:0589b18": "芭蕉和尚示眾云。如人行次。忽遇前面萬丈深坑。背",
    "X67n1309_002:0589b19": "後野火來逼。兩畔荊棘叢林。若也向前則墮坑落壍。",
    "X67n1309_002:0589b20": "若也退後則野火燒身。若轉側則被荊棘林礙。當與",
    "X67n1309_002:0589b21": "麼時。作麼生免得。若也免得。合有出身之路。若免不",
    "X67n1309_002:0589b22": "得。墮身死漢。",
    "X67n1309_002:0589b23": "臨濟和尚問院主甚麼處去來。云州中糶黃米去來。",
    "X67n1309_002:0589b24": "濟以拄杖畫一畫云還糶得遮箇麼。主便喝。濟便打。",
    "X67n1309_002:0589c01": "典座至。濟乃舉似典座。座云院主不會和尚意。濟云",
    "X67n1309_002:0589c02": "你又作麼生。座禮拜。濟又打。黃龍南云。院主下喝。不",
    "X67n1309_002:0589c03": "可放過。典座禮拜。放過不可。臨濟行令。歸宗放過。二",
    "X67n1309_002:0589c04": "十年後。有人說破。",
    "X67n1309_002:0589c05": "南泉問座主講得甚麼經。云彌勒下生經。曰彌勒甚",
    "X67n1309_002:0589c06": "麼時下生。云見在天宮未來。曰。天上無彌勒。地下無",
    "X67n1309_002:0589c07": "彌勒。洞山舉問雲居。居云天上無彌勒。地下無彌勒。",
    "X67n1309_002:0589c08": "未審誰與安名。山被問。直得禪牀震動。乃云。膺闍梨。",
    "X67n1309_002:0589c09": "吾在雲巖曾問老人。直得火爐震動。今日被子問。直",
    "X67n1309_002:0589c10": "得通身汗流。明安云。如今老僧舉起也。有解問者。致",
    "X67n1309_002:0589c11": "將一問來。乃云。地動也。",
    "X67n1309_002:0589c12": "妙喜曰。禪牀動火爐動地動即不無。遮三箇老漢",
    "X67n1309_002:0589c13": "要見南泉。則直待彌勒下生始得。忽有箇衲僧出",
    "X67n1309_002:0589c14": "來道。天上無彌勒地下無彌勒。却教甚麼人下生。",
    "X67n1309_002:0589c15": "又作麼生祇對。但向佗道。老僧罪過。",
    "X67n1309_002:0589c16": "雪竇和尚舉古云。眼裏著沙不得。耳裏著水不得。忽",
    "X67n1309_002:0589c17": "若有箇漢信得及把得住。不受人謾。祖佛言教是甚",
    "X67n1309_002:0589c18": "麼熱椀鳴聲。便請高掛鉢囊抝折拄杖。管取一員無",
    "X67n1309_002:0589c19": "事道人。又古人云。眼裏著得須彌山。耳裏著得大海",
    "X67n1309_002:0589c20": "水。一般漢受人商量。祖佛言教如龍得水似虎靠山。",
    "X67n1309_002:0589c21": "却須挑起鉢囊橫擔拄杖。亦是一員無事道人。復云。",
    "X67n1309_002:0589c22": "恁麼也不得。不恁麼也不得。然後沒交涉。三員無事",
    "X67n1309_002:0589c23": "道人中。要選一人為師。",
    "X67n1309_002:0589c24": "妙喜曰。三人中那箇堪為走使。我要喚來洗脚。雪",
    "X67n1309_002:0590a01": "竇恁麼。妙喜不恁麼。忽有箇衲僧出來道。好與一",
    "X67n1309_002:0590a02": "狀領過。也恠佗不得。",
    "X67n1309_002:0590a03": "二十七祖般若多羅以南印度香至王所施無價寶",
    "X67n1309_002:0590a04": "珠問菩提達磨曰。此珠圓明。有能及此否。磨曰。此是",
    "X67n1309_002:0590a05": "世寶未足為上。於諸寶中法寶為上。此是世光未足",
    "X67n1309_002:0590a06": "為上。於諸光中智光為上。此是世明未足為上。於諸",
    "X67n1309_002:0590a07": "明中心明為上。此珠光明不能自照。要假智光光辨",
    "X67n1309_002:0590a08": "於此。既辨此已即知是珠。既知是珠即明其寶。若明",
    "X67n1309_002:0590a09": "其寶寶不自寶。若辨其珠珠不自珠。珠不自珠者。要",
    "X67n1309_002:0590a10": "假智珠而辨世珠。寶不自寶者。要假智寶以明法寶。",
    "X67n1309_002:0590a11": "然則師有其道其寶即現。眾生有道心寶亦然。尊者",
    "X67n1309_002:0590a12": "歎其辯慧。乃復問曰於諸物中何物無相。曰於諸物",
    "X67n1309_002:0590a13": "中不起無相。又問於諸物中何物最高。曰於諸物中",
    "X67n1309_002:0590a14": "人我最高。又問於諸物中何物最大。曰於諸物中法",
    "X67n1309_002:0590a15": "性最大。尊者知是法嗣。後以正法眼藏付囑。偈曰。心",
    "X67n1309_002:0590a16": "地生諸種。因事復生理。果滿菩提圓。花開世界起。",
    "X67n1309_002:0590a17": "妙喜曰。說得道理好。歸依佛法僧。",
    "X67n1309_002:0590a18": "楊岐甄叔禪師示眾曰。羣靈一源。假名為佛。體竭形",
    "X67n1309_002:0590a19": "消而不滅。金流朴散而常存。性海無風金波自涌。心",
    "X67n1309_002:0590a20": "靈絕兆萬像齊照。體斯理者不言而徧歷河沙。不用",
    "X67n1309_002:0590a21": "而功益玄化。如何背覺反合塵勞。於陰界中妄自囚",
    "X67n1309_002:0590a22": "執。",
    "X67n1309_002:0590a23": "石頭和尚一日問龐居士曰。子自見老僧以來。日用",
    "X67n1309_002:0590a24": "事作麼生。對曰。若問日用事。直下無開口處。頭曰。知",
    "X67n1309_002:0590b01": "子恁麼。方始問子。居士乃呈偈曰。日用事無別。唯吾",
    "X67n1309_002:0590b02": "自偶諧。頭頭非取捨。處處勿張乖。朱紫誰為號。丘山",
    "X67n1309_002:0590b03": "絕點埃。神通并妙用。運水及般柴。石頭然之。",
    "X67n1309_002:0590b04": "法華舉和尚示眾云。一二三四五。任君顛倒舉。露柱",
    "X67n1309_002:0590b05": "與燈籠。何曾成佛祖。不惜眉毛者。直下便道取。僧問",
    "X67n1309_002:0590b06": "未審道箇甚麼。曰。子已輕裝外。瓶盂共毳袍。僧云正",
    "X67n1309_002:0590b07": "當與麼時如何。曰。夜禪孤月冷。晨起片雲高。僧擬議。",
    "X67n1309_002:0590b08": "曰會麼。僧云不會。舉遂作頌示之云。三十五十。何須",
    "X67n1309_002:0590b09": "更舉。方圓變通。去除佛祖。佗未彰名。余不能取。",
    "X67n1309_002:0590b10": "鷲嶺遠和尚參長慶。慶問汝名甚麼。曰明遠。慶云那",
    "X67n1309_002:0590b11": "邊事作麼生。曰明遠退兩步。慶曰汝無端退兩步作",
    "X67n1309_002:0590b12": "麼。遠無語。長慶代云。若不退步。爭知明遠。遠乃省。後",
    "X67n1309_002:0590b13": "僧問無一法當前應用無虧時如何。遠以手卓火。其",
    "X67n1309_002:0590b14": "僧有省。",
    "X67n1309_002:0590b15": "長爪梵志索世尊論議。謂世尊曰。我與世尊論義。我",
    "X67n1309_002:0590b16": "義若墮。我自斬首。世尊曰汝義以何為宗。志曰我以",
    "X67n1309_002:0590b17": "一切不受為宗。世尊曰是見受否。志拂袖而去。行至",
    "X67n1309_002:0590b18": "中路乃省。謂弟子曰。我當回去斬首謝世尊。弟子曰。",
    "X67n1309_002:0590b19": "人天眾前幸當得勝。何以斬首。志曰。我寧於有智人",
    "X67n1309_002:0590b20": "前斬首。不於無智人前得勝。乃嘆曰。我義兩處負墮。",
    "X67n1309_002:0590b21": "是見若受。負門處麤。是見不受。負門處細。一切人天",
    "X67n1309_002:0590b22": "二乘皆不知我義墮處。唯有世尊諸大菩薩知我義",
    "X67n1309_002:0590b23": "墮。回至世尊前云。我義兩處負墮。故當斬首謝世尊。",
    "X67n1309_002:0590b24": "佛言。我佛法中無如是事。汝當回心向道。於是同五",
    "X67n1309_002:0590c01": "百徒眾一時投佛出家。證阿羅漢。天衣懷和尚頌云。",
    "X67n1309_002:0590c02": "是見若受破家門。是見不受共誰論。匾擔驀折兩頭",
    "X67n1309_002:0590c03": "脫。一毛頭上現乾坤。",
    "X67n1309_002:0590c04": "洞山示眾云。兄弟初秋夏末東去西去。直須向萬里",
    "X67n1309_002:0590c05": "無寸草處去始得。又云。只如萬里無寸草處。作麼生",
    "X67n1309_002:0590c06": "去。後有僧舉似石霜。霜云出門便是草。",
    "X67n1309_002:0590c07": "妙喜曰。不見道師子一滴乳迸散十斛驢乳。",
    "X67n1309_002:0590c08": "破竈墮和尚。不稱名氏。言行叵測。隱居嵩嶽。山塢有",
    "X67n1309_002:0590c09": "廟甚靈。屋下唯安一竈。遠近祭祀不輟。烹殺物命甚",
    "X67n1309_002:0590c10": "多。師一日領侍僧入廟。以杖敲竈三下云。咄。此竈只",
    "X67n1309_002:0590c11": "是泥瓦合成。聖從何來。靈從何起。恁麼烹殺物命。又",
    "X67n1309_002:0590c12": "打三下。竈乃傾墮。師曰破也墮也。須臾有一青衣峩",
    "X67n1309_002:0590c13": "冠設拜師前。師曰汝是何人。曰。我本此廟竈神。久受",
    "X67n1309_002:0590c14": "業報。今蒙禪師說無生法。得脫此處生天。特來致謝。",
    "X67n1309_002:0590c15": "師曰。是汝本有之性。非吾強言。神再拜而沒。侍僧等",
    "X67n1309_002:0590c16": "問曰。某等久侍左右。未蒙方便指示。竈神得何徑旨",
    "X67n1309_002:0590c17": "便得生天。師曰。我只向伊道是泥瓦合成。聖從何來",
    "X67n1309_002:0590c18": "靈從何起。別也無道理為伊。侍僧等佇思。師曰會麼。",
    "X67n1309_002:0590c19": "曰不會。師曰本有之性為甚麼不會。侍僧等乃禮拜。",
    "X67n1309_002:0590c20": "曰。破也墮也。破也也墮也。侍僧等一時省悟。後有義",
    "X67n1309_002:0590c21": "豐禪師舉似安國師。國師歎曰。此子會盡物我一如。",
    "X67n1309_002:0590c22": "可謂如朗月當空無不見者。難究伊語脉。",
    "X67n1309_002:0590c23": "臨濟問杏山。如何是露地白牛。山曰吽吽。濟云啞却",
    "X67n1309_002:0590c24": "口那。山曰老兄作麼生。濟云遮畜生。山乃休。",
    "X67n1309_002:0591a01": "夾山和尚有小師隨侍日久。遣令行脚遊歷禪肆。後",
    "X67n1309_002:0591a02": "聞師聚眾道聲振遠。回歸省覲問曰。和尚有如是奇",
    "X67n1309_002:0591a03": "特事。何不早向某甲說。山曰。汝蒸飯。我著火。汝行益。",
    "X67n1309_002:0591a04": "吾展鉢。甚麼處是辜負汝處。小師從此悟入。",
    "X67n1309_002:0591a05": "常禪師參六祖。祖問。從甚麼處來。欲求何事。曰學人",
    "X67n1309_002:0591a06": "近往白峯山禮大通和尚。蒙示見性成佛之義。未決",
    "X67n1309_002:0591a07": "狐疑伏望和尚垂慈攝受。祖曰。彼有何言句。汝試舉",
    "X67n1309_002:0591a08": "似於吾。與汝證明。常曰。到彼三月未蒙開示。為法切",
    "X67n1309_002:0591a09": "故獨入方丈禮拜。哀請問如何是某本心本性。曰汝",
    "X67n1309_002:0591a10": "見虗空否。對曰見。彼曰汝見虗空有相貌否。對曰虗",
    "X67n1309_002:0591a11": "空無形有何相貌。彼曰汝之本性猶如虗空。返觀自",
    "X67n1309_002:0591a12": "性了無一物可見。是名正見。了無一物可知是名真",
    "X67n1309_002:0591a13": "知。無有青黃長短但見本源清淨覺體圓明。即名見",
    "X67n1309_002:0591a14": "性成佛。亦名極樂世界。亦名如來知見。學人雖聞此",
    "X67n1309_002:0591a15": "說。猶未決了。乞和尚誨示令無凝滯。祖曰。彼師所說",
    "X67n1309_002:0591a16": "猶存見知。故令汝未了。吾今示汝一偈曰。不見一法",
    "X67n1309_002:0591a17": "存無見。大似浮雲遮日面。不知一法守空知。還如太",
    "X67n1309_002:0591a18": "虗生閃電。此之知見瞥然興。錯認何曾解方便。汝當",
    "X67n1309_002:0591a19": "一念自知非。自己靈光常顯現。常聞偈心意豁然。乃",
    "X67n1309_002:0591a20": "述一偈曰。無端起知解。著相求菩提。情存一念悟。寧",
    "X67n1309_002:0591a21": "越昔時迷。自性覺源體。隨照枉遷流。不入祖師室。茫",
    "X67n1309_002:0591a22": "然趣兩頭。",
    "X67n1309_002:0591a23": "琅邪覺和尚示眾。拈起拄杖云。盤山道向上一路滑。",
    "X67n1309_002:0591a24": "南院道壁立千仞險。臨濟道石火電光鈍。琅邪有定",
    "X67n1309_002:0591b01": "乾坤底句。各各高著眼。高著眼。卓拄杖下座。又示眾",
    "X67n1309_002:0591b02": "云。句中薦得。遊子返於故鄉。意中薦得。方解事於尊",
    "X67n1309_002:0591b03": "堂。若然者須是轉身吐氣始得。若能如是。方解百尺",
    "X67n1309_002:0591b04": "竿頭進步。句中無意意中無句。既能如是。且作麼生",
    "X67n1309_002:0591b05": "轉身吐氣。若也不會。拄杖子為汝吐氣去也。卓拄杖",
    "X67n1309_002:0591b06": "下座。",
    "X67n1309_002:0591b07": "雲門曰。要識祖師麼。以拄杖指曰。祖師在你頭上[跳-兆+孛]",
    "X67n1309_002:0591b08": "跳。要識祖師眼睛麼。在你脚根下。又曰。遮箇是祭鬼",
    "X67n1309_002:0591b09": "神茶飯。然雖如此。鬼神也無厭足。",
    "X67n1309_002:0591b10": "妙喜曰。不見道留惑潤生。時有僧在傍咳嗽一聲。",
    "X67n1309_002:0591b11": "妙喜曰。老漢恁麼道有甚麼過。僧擬議。便打。",
    "X67n1309_002:0591b12": "長沙岑和尚示眾曰。我若一向舉揚宗教。法堂前須",
    "X67n1309_002:0591b13": "草深一丈。我事不獲已。所以向汝諸人道。盡十方世",
    "X67n1309_002:0591b14": "界是沙門一隻眼。盡十方世界是沙門全身。盡十方",
    "X67n1309_002:0591b15": "世界是自己光明。盡十方世界在自己光明裏。盡十",
    "X67n1309_002:0591b16": "方世界無一人不是自己。我常向汝諸人道。三世諸",
    "X67n1309_002:0591b17": "佛共盡法界眾生。是摩訶般若光。光未發時。汝等諸",
    "X67n1309_002:0591b18": "人向甚麼處委悉。光未發時尚無佛無眾生消息。何",
    "X67n1309_002:0591b19": "處得山河國土來。時有僧問如何是沙門眼。曰長長",
    "X67n1309_002:0591b20": "出不得。又曰。成佛成祖出不得。六道輪回出不得。僧",
    "X67n1309_002:0591b21": "云未審出箇甚麼不得。曰晝見日夜見星。僧云學人",
    "X67n1309_002:0591b22": "不會。曰妙高山色青又青。",
    "X67n1309_002:0591b23": "妙喜曰。熟處難忘。",
    "X67n1309_002:0591b24": "靈樹和尚。僧問如何是和尚家風。曰千年田。八百主。",
    "X67n1309_002:0591c01": "如何是千年田八百主。曰郎當屋舍沒人修。",
    "X67n1309_002:0591c02": "妙喜曰。愁人莫向愁人說。",
    "X67n1309_002:0591c03": "香嚴和尚在百丈會裏。性識聰敏。參禪不得。百丈遷",
    "X67n1309_002:0591c04": "化後到溈山。山問我聞汝在百丈先師處。問一答十",
    "X67n1309_002:0591c05": "問十答百。此是汝聰明靈利意解識想生死根本。父",
    "X67n1309_002:0591c06": "母未生時試為我道一句看。香嚴被溈山一問直得",
    "X67n1309_002:0591c07": "茫然歸寮。將平日看過底文字從頭要尋一句可將",
    "X67n1309_002:0591c08": "酬對。竟不能得。乃自嘆曰。畵餅不可充饑。屢上堂頭",
    "X67n1309_002:0591c09": "乞溈山說破。山云我若說似汝。汝已後罵我去。我說",
    "X67n1309_002:0591c10": "底是我底。終不干汝事。香嚴遂將平昔所集文字以",
    "X67n1309_002:0591c11": "火爇却曰。此生不學佛法也。且作箇長行粥飯僧。免",
    "X67n1309_002:0591c12": "役心神。乃泣辭溈山。直過南陽。覩忠國師遺跡。遂憩",
    "X67n1309_002:0591c13": "止卓庵。一日芟除草木。因瓦礫擊竹作聲忽然省悟。",
    "X67n1309_002:0591c14": "遽歸沐浴焚香遙禮溈山。讚云。和尚大悲。恩逾父母。",
    "X67n1309_002:0591c15": "當時若為我說破。何有今日之事。乃有一頌云。一擊",
    "X67n1309_002:0591c16": "忘所知。更不假修持。動容揚古路。不墮悄然機。處處",
    "X67n1309_002:0591c17": "無蹤跡。聲色外威儀。諸方達道者。咸言上上機。溈山",
    "X67n1309_002:0591c18": "聞得曰此子徹也。仰山侍立次云。此是心機意識著",
    "X67n1309_002:0591c19": "述得成。待慧寂親自勘過。仰山後見香嚴曰。和尚讚",
    "X67n1309_002:0591c20": "歎師兄發明大事。你試說看。嚴乃舉前頌。仰云此是",
    "X67n1309_002:0591c21": "夙習記持而成。若有正悟發明。別更說看。嚴又成頌",
    "X67n1309_002:0591c22": "云。去年貧未是貧。今年貧始是貧。去年貧猶有卓錐",
    "X67n1309_002:0591c23": "之地。今年貧錐也無。仰云。如來禪許師兄會。祖師禪",
    "X67n1309_002:0591c24": "未夢見在。嚴復有一頌云。我有一機。瞬目視伊。若人",
    "X67n1309_002:0592a01": "不會。別喚沙彌。仰山乃報溈山云。且喜香嚴師兄會",
    "X67n1309_002:0592a02": "祖師禪也。",
    "X67n1309_002:0592a03": "妙喜曰。溈山晚年好則劇。教得遮一棚肉傀儡。直",
    "X67n1309_002:0592a04": "是可愛。且作麼生是可愛處。面面相看手脚動。爭",
    "X67n1309_002:0592a05": "知語話在他人。",
    "X67n1309_002:0592a06": "俱胝和尚住庵時。有一尼戴笠子直來。繞禪牀一匝",
    "X67n1309_002:0592a07": "云。道得即放下笠子。俱胝無對。尼拂袖便行。俱胝云。",
    "X67n1309_002:0592a08": "何不且住。尼云道得即住。俱胝又無對。尼去後。自嘆",
    "X67n1309_002:0592a09": "云。我雖是丈夫漢。而無丈夫志氣。擬棄庵往諸方參",
    "X67n1309_002:0592a10": "尋。其夜山神告曰。不須下山。將有肉身大士來為和",
    "X67n1309_002:0592a11": "尚說法也。果旬日天龍和尚到庵。俱胝乃迎禮。具陳",
    "X67n1309_002:0592a12": "前事。天龍豎一指而示之。俱胝當下大悟。後凡有問",
    "X67n1309_002:0592a13": "只豎一指。有一供過童子。每見人問佗事。也豎指祇",
    "X67n1309_002:0592a14": "對。有人謂俱胝曰。和尚。遮童子也不可得。亦會佛法。",
    "X67n1309_002:0592a15": "凡有人問佗。皆如和尚豎指。俱胝聞得。一日潛將刀",
    "X67n1309_002:0592a16": "子放在袖中。喚童子近前來。聞你也會佛法是否。云",
    "X67n1309_002:0592a17": "是。俱胝曰如何是佛。童子便豎起指頭。被俱胝一刀",
    "X67n1309_002:0592a18": "斫斷。童子呌喚走出。俱胝遂喚童子且來。童子回頭。",
    "X67n1309_002:0592a19": "俱胝曰如何是佛。童子不覺將起手。不見指頭。忽然",
    "X67n1309_002:0592a20": "大悟。俱胝每云。我得天龍一指頭禪。一生用不盡。琅",
    "X67n1309_002:0592a21": "邪覺和尚頌云。俱胝一指報君知。朝生鷂子搏天飛。",
    "X67n1309_002:0592a22": "若無舉鼎拔山力。千里烏騅不易騎。",
    "X67n1309_002:0592a23": "三角和尚示眾云。若論此事。貶上眉毛早是蹉過了",
    "X67n1309_002:0592a24": "也。時麻谷出問。眨上眉毛即不問。如何是此事。曰蹉",
    "X67n1309_002:0592b01": "過也。谷乃掀倒禪牀。三角便打。長慶代云。悄然。",
    "X67n1309_002:0592b02": "妙喜曰。蹉過麻谷也不知。",
    "X67n1309_002:0592b03": "智門祚和尚示眾云。三兩日來好春雨。可謂霶[雨/(湤-方)]。凡",
    "X67n1309_002:0592b04": "夫見水是水。諸天見水是瑠璃。魚龍見水是窟宅。餓",
    "X67n1309_002:0592b05": "鬼見水是火。你衲僧家喚作甚麼。若喚作水又同凡",
    "X67n1309_002:0592b06": "夫。見若喚作瑠璃又同諸天。見若喚作窟宅又同魚",
    "X67n1309_002:0592b07": "龍。見若喚作火又同餓鬼見。是你尋常還作麼生。所",
    "X67n1309_002:0592b08": "以道若是得底人。道火不燒口道水不溺身。你每日",
    "X67n1309_002:0592b09": "喫飯還少得一粒麼。又古人云。終日著衣喫飯未甞",
    "X67n1309_002:0592b10": "齩著一粒米。未甞挂著一縷絲。雖然如此。又須實到",
    "X67n1309_002:0592b11": "遮裏始得。若未到遮田地。且莫掠虗。僧問。一切智智",
    "X67n1309_002:0592b12": "清淨。還有地獄也無。曰閻羅不是鬼做。問如何是佛。",
    "X67n1309_002:0592b13": "曰蹋破草鞋赤脚走。云如何是佛向上事。曰拄杖頭",
    "X67n1309_002:0592b14": "上挑日月。問蓮花未出水時如何。曰蓮花。云出水後",
    "X67n1309_002:0592b15": "如何。曰荷葉。",
    "X67n1309_002:0592b16": "首山念和尚示眾云。要得親切。第一莫將問來問。還",
    "X67n1309_002:0592b17": "會麼。問在答處。答在問處。你若將問來問。老僧在你",
    "X67n1309_002:0592b18": "脚底。你若擬議則沒交涉。時有僧出禮拜。山便打。僧",
    "X67n1309_002:0592b19": "問挂錫幽巖時如何。曰錯。僧云錯。山便打。",
    "X67n1309_002:0592b20": "白雲祥和尚示眾云。諸人會麼。但向街頭市尾屠兒",
    "X67n1309_002:0592b21": "魁儈地獄鑊湯處會取。若恁麼會。堪與人天為師為",
    "X67n1309_002:0592b22": "匠。若向衲僧門下。天地懸殊。更有一般底只向長連",
    "X67n1309_002:0592b23": "牀上作好人去。汝道此兩般人那箇有長處。",
    "X67n1309_002:0592b24": "魯祖尋常見僧來便面壁。南泉聞云。我尋常向師僧",
    "X67n1309_002:0592c01": "道。佛未出世時會取尚不得一箇半箇。佗恁麼驢年",
    "X67n1309_002:0592c02": "去。保福問長慶。只如魯祖節文在甚處。被南泉恁麼",
    "X67n1309_002:0592c03": "道。慶云。退己讓人。萬中無一。",
    "X67n1309_002:0592c04": "妙喜曰。魯祖不得南泉。幾乎覰破壁。",
    "X67n1309_002:0592c05": "洛浦遊歷罷。直往夾山按山頂上卓庵經年。夾山知",
    "X67n1309_002:0592c06": "乃修書令僧馳往。浦接得便坐却。再展手索。僧無對。",
    "X67n1309_002:0592c07": "浦便打。云歸去舉似和尚。僧回舉似夾山。山云。遮僧",
    "X67n1309_002:0592c08": "看書三日內必來。若不看書。斯人救不得。夾山却令",
    "X67n1309_002:0592c09": "人伺其出庵便與燒其居。果三日後出庵來。人謂曰",
    "X67n1309_002:0592c10": "庵中火起。浦亦不顧。直到夾山。見夾山不禮拜。乃當",
    "X67n1309_002:0592c11": "面叉手而立。山云。雞栖鳳巢。非其同類。出去。浦曰。自",
    "X67n1309_002:0592c12": "遠趨風。請師一接。山云。目前無闍梨。此間無老僧。浦",
    "X67n1309_002:0592c13": "便喝。山云。住住。且莫草草忽忽。雲月是同。溪山各異。",
    "X67n1309_002:0592c14": "截斷天下人舌頭即不無。闍梨爭教無舌人解語。浦",
    "X67n1309_002:0592c15": "佇思。山便打。興化云。但知作佛。愁甚麼眾生。",
    "X67n1309_002:0592c16": "忠國師問禪客從何方來。曰南方來。師曰南方有何",
    "X67n1309_002:0592c17": "知識。曰知識頗多。師曰如何示人。曰彼方知識直下",
    "X67n1309_002:0592c18": "示學人即心是佛。佛是覺義。汝今悉具見聞覺知之",
    "X67n1309_002:0592c19": "性。此性善能揚眉瞬目。去來運用徧於身中。挃頭頭",
    "X67n1309_002:0592c20": "知挃脚脚知。故名正徧知。離此之外更無別佛。此身",
    "X67n1309_002:0592c21": "即有生滅心性。無始以來未曾生滅。身生滅者如龍",
    "X67n1309_002:0592c22": "換骨蛇脫皮人出故宅。即身是無常。其性常也。南方",
    "X67n1309_002:0592c23": "所說大約如此。師曰。若然者。與彼先尼外道無有差",
    "X67n1309_002:0592c24": "別。彼云。我此身中有一神性。此性能知痛癢。身壞之",
    "X67n1309_002:0593a01": "時神則出去。如舍被燒舍主出去。舍即無常舍主常",
    "X67n1309_002:0593a02": "矣。審如此者。邪正莫辨。孰為是乎。吾比遊方多見此",
    "X67n1309_002:0593a03": "色。近尤盛矣。聚却三五百眾目視雲漢。云是南方宗",
    "X67n1309_002:0593a04": "旨。把佗壇經改換添糅鄙譚。削除聖意惑亂後徒。豈",
    "X67n1309_002:0593a05": "成言教。苦哉。吾宗喪矣。若以見聞覺知是佛性者。淨",
    "X67n1309_002:0593a06": "名不應云法離見聞覺知。若行見聞覺知。是則見聞",
    "X67n1309_002:0593a07": "覺知。非求法也。僧又問。法華了義。開佛知見。此復若",
    "X67n1309_002:0593a08": "為。師曰。佗云開佛知見。尚不言菩薩二乘。豈以眾生",
    "X67n1309_002:0593a09": "癡倒便同佛之知見邪。僧又問阿那箇是佛心。師曰",
    "X67n1309_002:0593a10": "牆壁瓦礫是。僧曰。與經大相違也。涅槃云。離牆壁無",
    "X67n1309_002:0593a11": "情之物故名佛性。今云是佛心。未審心之與性為別",
    "X67n1309_002:0593a12": "不別。師曰。迷即別。悟即不別。曰。經云。佛性是常。心是",
    "X67n1309_002:0593a13": "無常。今云不別。何也。師曰。汝但依語而不依義。譬如",
    "X67n1309_002:0593a14": "寒月水結為冰。及至暖時冰釋為水。眾生迷時結性",
    "X67n1309_002:0593a15": "成心。眾生悟時釋心成性。若執無情無佛性者。經不",
    "X67n1309_002:0593a16": "應言三界唯心。宛是汝自違經。吾不違也。問。無情既",
    "X67n1309_002:0593a17": "有心性。還解說法否。師曰。佗熾然常說。無有間歇。曰",
    "X67n1309_002:0593a18": "某甲為甚麼不聞。師曰汝自不聞。曰誰人得聞。師曰",
    "X67n1309_002:0593a19": "諸聖得聞。曰眾生應無分邪。師曰。我為眾生說。不為",
    "X67n1309_002:0593a20": "諸聖說。曰某甲聾瞽不聞無情說法。師應合聞。師曰",
    "X67n1309_002:0593a21": "我亦不聞。曰。師既不聞。爭知無情解說法。師曰。賴我",
    "X67n1309_002:0593a22": "不聞。我若得聞。汝即不聞我說法。曰眾生畢竟得聞",
    "X67n1309_002:0593a23": "否。師曰。眾生若聞。即非眾生。曰無情說法有何典據。",
    "X67n1309_002:0593a24": "師曰。不見華嚴云。剎說眾生說三世。一切說眾生是",
    "X67n1309_002:0593b01": "有情乎。曰。師但說無情有佛性。有情復若為。師曰無",
    "X67n1309_002:0593b02": "情尚爾況有情邪。曰。若然者。南方知識云見聞覺知",
    "X67n1309_002:0593b03": "是佛性。應不合判同外道。師曰。不道佗無佛性。外道",
    "X67n1309_002:0593b04": "豈無佛性邪。但緣見錯。於一法中而生二見。故非也。",
    "X67n1309_002:0593b05": "曰。若俱有佛性。且殺有情即結業互醻。損害無情不",
    "X67n1309_002:0593b06": "聞有報。師曰。有情是正報。計我我所而懷結恨。即有",
    "X67n1309_002:0593b07": "罪報。無情是其依報。無結恨心。是以不言有報。曰。教",
    "X67n1309_002:0593b08": "中但見有情作佛。不見無情受記。且賢劫千佛孰是",
    "X67n1309_002:0593b09": "無情佛邪。師曰。如皇太子。未受位時唯一身爾。受位",
    "X67n1309_002:0593b10": "之後國土盡屬於王。寧有國土別受位乎。今但有情",
    "X67n1309_002:0593b11": "受記作佛之時。十方國土悉是遮那佛身。那得更有",
    "X67n1309_002:0593b12": "無情受記邪。曰一切眾生盡居佛身之上。便利穢污",
    "X67n1309_002:0593b13": "佛身。穿鑿踐蹋佛身。豈無罪邪。師曰。眾生全體是佛。",
    "X67n1309_002:0593b14": "欲誰為罪。曰。經云。佛身無罣礙。今以有為窒礙之物",
    "X67n1309_002:0593b15": "而作佛身。豈不乖於聖旨。師曰。大品經云。不可離有",
    "X67n1309_002:0593b16": "為而說無為。汝信色是空否。曰佛之誠言那敢不信。",
    "X67n1309_002:0593b17": "師曰。色既是空。寧有罣礙。曰。眾生佛性既同。只用一",
    "X67n1309_002:0593b18": "佛修行。一切眾生應時解脫。今既不爾。同義安在。師",
    "X67n1309_002:0593b19": "曰。汝不見華嚴六相義云。同中有異。異中有同。成壞",
    "X67n1309_002:0593b20": "總別。類例皆然。眾生佛雖同一性。不妨各各自修自",
    "X67n1309_002:0593b21": "得。未見佗食我飽。曰。有知識示學人。但自識性了無",
    "X67n1309_002:0593b22": "常時。拋却殻漏子。一邊著靈臺智性迥然而去。名為",
    "X67n1309_002:0593b23": "解脫。此復若為。師曰。前已說了。猶是二乘外道之量。",
    "X67n1309_002:0593b24": "二乘厭離生死欣樂涅槃。外道亦云吾有大患為吾",
    "X67n1309_002:0593c01": "有身。乃趣乎冥諦。須陀洹人八萬劫餘。三果人六四",
    "X67n1309_002:0593c02": "二萬劫。辟支佛一萬劫住空定中。外道八萬劫住非",
    "X67n1309_002:0593c03": "非想中。二乘劫滿猶能回心向大。外道還即輪回。曰",
    "X67n1309_002:0593c04": "佛性一種為別。師曰不得一種。曰何也。師曰或有全",
    "X67n1309_002:0593c05": "不生滅。或半生半滅半不生滅。曰孰為此解。師曰我",
    "X67n1309_002:0593c06": "此間佛性全無生滅。汝南方佛性半生半滅半不生",
    "X67n1309_002:0593c07": "滅。曰如何區別。師曰此則身心一如。身外無餘。所以",
    "X67n1309_002:0593c08": "全不生滅。汝南方身是無常。神性是常。所以半生半",
    "X67n1309_002:0593c09": "滅半不生滅。曰和尚色身豈便同法身半不生滅邪。",
    "X67n1309_002:0593c10": "師曰汝那得入於邪道。曰學人早晚入邪道。師曰汝",
    "X67n1309_002:0593c11": "不見金剛經。色見聲求皆行邪道。今汝所見不其然",
    "X67n1309_002:0593c12": "乎。曰某甲曾讀大小乘教。亦見有說不生不滅中道",
    "X67n1309_002:0593c13": "正性之處。亦見有說此陰滅彼陰生。身有代謝而神",
    "X67n1309_002:0593c14": "性不滅之文。那得盡撥同外道斷常二見。師曰。汝學",
    "X67n1309_002:0593c15": "出世無上正真之道。為學世間生死斷常二見邪。汝",
    "X67n1309_002:0593c16": "不見肇公云。譚真則逆俗。順俗則違真。違真故迷性",
    "X67n1309_002:0593c17": "而莫返。逆俗故言淡而無味。中流之人如存若亡。下",
    "X67n1309_002:0593c18": "士拊掌而笑之。汝今欲學下士笑於大道乎。曰。師不",
    "X67n1309_002:0593c19": "言即心是佛。南方知識亦爾。那有異同。師不應自是",
    "X67n1309_002:0593c20": "而非佗。師曰。或名異體同。或名同體異。因茲濫矣。只",
    "X67n1309_002:0593c21": "如菩提涅槃真如佛性。名異體同。真心妄心佛智世",
    "X67n1309_002:0593c22": "智。名同體異。緣南方錯將妄心言是真心。認賊為子。",
    "X67n1309_002:0593c23": "有取世智稱為佛智。猶如魚目而亂明珠。不可雷同。",
    "X67n1309_002:0593c24": "事須甄別。曰若為離得此過。師曰。汝但子細返觀陰",
    "X67n1309_002:0594a01": "入界處。一一推窮有纖毫可得否。曰。子細觀之。不見",
    "X67n1309_002:0594a02": "一物可得。師曰汝壞身心相邪。曰。身心性離。有何可",
    "X67n1309_002:0594a03": "壞。師曰身心外更有物否。曰。身心無外。寧有物邪。師",
    "X67n1309_002:0594a04": "曰汝壞世間相邪。曰。世間相即無相。那用更壞。師曰。",
    "X67n1309_002:0594a05": "若然者。即離過矣。",
    "X67n1309_002:0594a06": "洞山到溈山問曰。頃聞忠國師有無情說法。良价未",
    "X67n1309_002:0594a07": "究其微。山曰。我遮裏亦有。只是難得其人。曰便請和",
    "X67n1309_002:0594a08": "尚道。山曰。父母所生口。終不為子說。曰還有與師同",
    "X67n1309_002:0594a09": "時慕道者否。山曰。此去石室相連有雲巖道人。若能",
    "X67n1309_002:0594a10": "撥草瞻風。必為子之所重。既到雲巖。問。無情說法甚",
    "X67n1309_002:0594a11": "麼人得聞。巖云無情得聞。曰和尚還聞否。巖云。我若",
    "X67n1309_002:0594a12": "聞。子則不聞吾說法也。曰某甲為甚麼不聞。巖豎起",
    "X67n1309_002:0594a13": "拂子云還聞麼。曰不聞。巖云。我說法汝尚不聞。豈況",
    "X67n1309_002:0594a14": "無情說法。曰無情說法該何典教。巖云。豈不見彌陀",
    "X67n1309_002:0594a15": "經云。水鳥樹林悉皆念佛念法。無情草木互奏笙歌。",
    "X67n1309_002:0594a16": "洞山於此有省。乃述頌曰。也大奇。也大奇。無情說法",
    "X67n1309_002:0594a17": "不思議。若將耳聽終難會。眼處聞聲方得知。後辭雲",
    "X67n1309_002:0594a18": "巖問。和尚百年後。或有人問。還邈得師真。如何祇對。",
    "X67n1309_002:0594a19": "巖良久云。但道只遮是。洞山沉吟。巖云。价闍梨。承當",
    "X67n1309_002:0594a20": "遮箇事。大須審細。洞山不言便行。後因過水覩影方",
    "X67n1309_002:0594a21": "始頓悟。乃述頌云。切忌從佗覔。迢迢與我疎。我今獨",
    "X67n1309_002:0594a22": "自往。處處得逢渠。渠今正是我。我今不是渠。應須恁",
    "X67n1309_002:0594a23": "麼會。方得契如如。",
    "X67n1309_002:0594a24": "臨濟示眾云。有一人論劫在途中不離家舍。有一人",
    "X67n1309_002:0594b01": "離家舍不在途中。阿那箇合受人天供養。",
    "X67n1309_002:0594b02": "妙喜曰。賊身已露。",
    "X67n1309_002:0594b03": "葉縣省和尚示眾云。夫行脚禪流直須著忖。參學須",
    "X67n1309_002:0594b04": "具參學眼。見地須得見地句。方始有相親分。始得不",
    "X67n1309_002:0594b05": "被諸境惑。亦不落於惡道。畢竟如何委悉。有時句到",
    "X67n1309_002:0594b06": "意不到。妄緣前塵分別影事。有時意到句不到。如盲",
    "X67n1309_002:0594b07": "摸象各說異端。有時意句俱到。打破乾坤界。光明照",
    "X67n1309_002:0594b08": "十方。有時意句俱不到。無目之人縱橫走。忽然不覺",
    "X67n1309_002:0594b09": "落深坑。又示眾云。宗師血脉。或凡或聖。龍樹馬鳴。天",
    "X67n1309_002:0594b10": "堂地獄鑊湯鑪炭。牛頭獄卒。森羅萬象日月星辰。佗",
    "X67n1309_002:0594b11": "方此土有情無情。以手畫一畫云。俱入此宗。此宗門",
    "X67n1309_002:0594b12": "中亦能殺人亦能活人。殺人須得殺人刀。活人須得",
    "X67n1309_002:0594b13": "活人句。作麼生是殺人刀活人句。道得底出來對眾",
    "X67n1309_002:0594b14": "道看。若道不得。即辜負平生。僧問己事未明以何為",
    "X67n1309_002:0594b15": "驗。曰閙市裡打靜椎。云意旨如何。曰日午點金燈。",
    "X67n1309_002:0594b16": "真淨和尚示眾云。洞山門下有時和泥合水。有時壁",
    "X67n1309_002:0594b17": "立千仞。你諸人擬向和泥合水處見洞山。洞山且不",
    "X67n1309_002:0594b18": "在和泥合水處。擬向壁立千仞處見洞山。洞山且不",
    "X67n1309_002:0594b19": "在壁立千仞處。擬向一切處見洞山。洞山且不在一",
    "X67n1309_002:0594b20": "切處。你不要見洞山。鼻索在洞山手裏。擬瞌睡也把",
    "X67n1309_002:0594b21": "鼻索一掣。只見眼孔定動又不相識也。不要你識洞",
    "X67n1309_002:0594b22": "山。且識得自己也得。",
    "X67n1309_002:0594b23": "保福豁和尚。僧問家貧遭劫時如何。曰不能盡底。去",
    "X67n1309_002:0594b24": "云為甚麼不能盡底去。曰賊是家親。云。既是家親。為",
    "X67n1309_002:0594c01": "甚麼翻成家賊。曰。內既無應。外不能為。云忽然捉敗",
    "X67n1309_002:0594c02": "功歸何所。曰賞亦未曾聞。云恁麼則勞而無功。曰功",
    "X67n1309_002:0594c03": "則不無。成而不處。云。既是成功。為甚麼不處。曰。不見",
    "X67n1309_002:0594c04": "道太平本是將軍致。不許將軍見太平。",
    "X67n1309_002:0594c05": "妙喜曰。絲來線去弄精魂。",
    "X67n1309_002:0594c06": "鹿門譚和尚。僧問如何是實際理地。曰。南贍部洲。北",
    "X67n1309_002:0594c07": "鬱單越。云恁麼則事同一家。曰隔須彌在。",
    "X67n1309_002:0594c08": "德山和尚示眾云。於己無事則勿妄求。妄求而得之",
    "X67n1309_002:0594c09": "亦非得也。汝但於心無事。無事於心。則虗而靈空而",
    "X67n1309_002:0594c10": "妙。若毫端許言之本末者。皆為自欺。毫釐繫念。三塗",
    "X67n1309_002:0594c11": "業因。瞥爾情生。萬劫羈鎖。聖名凡號盡是虗聲。殊相",
    "X67n1309_002:0594c12": "劣形皆為幻色。汝欲求之。得無累乎。及其厭之。又成",
    "X67n1309_002:0594c13": "大患。終而無益。",
    "X67n1309_002:0594c14": "大珠和尚示眾曰。諸人幸自好箇無事人。苦死造作",
    "X67n1309_002:0594c15": "要擔枷落獄作麼。每日至夜奔波道。我參禪學道。解",
    "X67n1309_002:0594c16": "會佛法。如此轉無交涉也。只是逐聲色走。有何歇時。",
    "X67n1309_002:0594c17": "貧道聞江西和尚道。汝自家寶藏一切具足。使用自",
    "X67n1309_002:0594c18": "在。不假外求。我從此一時休去。自己財寶隨身受用。",
    "X67n1309_002:0594c19": "可謂快活。無一法可取。無一法可捨。不見一法生滅",
    "X67n1309_002:0594c20": "相。不見一法去來相。徧十方界無一微塵許不是自",
    "X67n1309_002:0594c21": "家寶藏。但自子細觀察自心。一體三寶常自現前。無",
    "X67n1309_002:0594c22": "可疑慮。莫尋思莫求覔。心性本來清淨。故華嚴經云。",
    "X67n1309_002:0594c23": "一切法不生。一切法不滅。若能如是解。諸佛常現前。",
    "X67n1309_002:0594c24": "又淨名經云。觀身實相。觀佛亦然。若不隨聲色動念。",
    "X67n1309_002:0595a01": "不逐相貌生解。自然無事去。莫久立。珍重。大眾久而",
    "X67n1309_002:0595a02": "不散。珠曰。諸人何故在此不去。貧道已對面相呈。還",
    "X67n1309_002:0595a03": "肯休麼。有何事可疑。莫錯用心枉費氣力。若有疑情",
    "X67n1309_002:0595a04": "一任諸人恣意早問。時有僧問。云何是佛。云何是法。",
    "X67n1309_002:0595a05": "云何是僧。云何是一體三寶。曰。心是佛。不用將佛求",
    "X67n1309_002:0595a06": "佛。心是法。不用將法求法。佛法無二。和合為僧。即是",
    "X67n1309_002:0595a07": "一體三寶。經云。心佛與眾生。是三無差別。身口意清",
    "X67n1309_002:0595a08": "淨。名為佛出世。三業不清淨。名為佛滅度。喻如嗔時",
    "X67n1309_002:0595a09": "無喜。喜時無嗔。唯是一心。實無二體。本智法爾。無漏",
    "X67n1309_002:0595a10": "現前。如虵化為龍不改其鱗。眾生回心作佛不改其",
    "X67n1309_002:0595a11": "面。性本清淨不待修成。有證有修即同增上慢者。真",
    "X67n1309_002:0595a12": "空無滯應用無窮。無始無終。利根頓悟用無等等。即",
    "X67n1309_002:0595a13": "是阿耨菩提。心無形相即是微妙。色身無相即是實",
    "X67n1309_002:0595a14": "相法身。性相體空即是虗空無邊身。萬行莊嚴即是",
    "X67n1309_002:0595a15": "功德法身。此法身者乃是萬化之本。隨處立名智用",
    "X67n1309_002:0595a16": "無盡。名無盡藏。能生萬法。名本法藏。具一切智。名智",
    "X67n1309_002:0595a17": "慧藏。萬法歸如。名如來藏。經云。如來者即諸法如義。",
    "X67n1309_002:0595a18": "又云。世間一切生滅法。無有一法不歸如也。維摩座",
    "X67n1309_002:0595a19": "主問。經云。彼外道六師等是汝之師。因其出家。彼師",
    "X67n1309_002:0595a20": "所墮。汝亦隨墮。其施汝者不名福田。供養汝者墮三",
    "X67n1309_002:0595a21": "惡道。謗於佛。毀於法。不入眾數。終不得滅度。汝若如",
    "X67n1309_002:0595a22": "是。乃可取食。今請禪師明為解說。珠曰。迷徇六根者。",
    "X67n1309_002:0595a23": "號之為六師。心外求佛。名為外道。有物可施。不名福",
    "X67n1309_002:0595a24": "田。生心受供。墮三惡道。汝若能謗於佛者。是不著佛",
    "X67n1309_002:0595b01": "求。毀於法者。是不著法求。不入眾數者。是不著僧求。",
    "X67n1309_002:0595b02": "終不得滅度者。智用現前。若有如是解者。便得法喜",
    "X67n1309_002:0595b03": "禪悅之食。又問。般若經云。度九類眾生皆入無餘涅",
    "X67n1309_002:0595b04": "槃。又云。實無眾生得滅度者。此兩段經文如何通會。",
    "X67n1309_002:0595b05": "前後人說皆云。實度眾生而不取眾生相。常疑未決。",
    "X67n1309_002:0595b06": "請師為說。曰。九類眾生一身具足。隨造隨成。是故無",
    "X67n1309_002:0595b07": "明為卵生。煩惱包裹為胎生。愛水浸潤為濕生。歘起",
    "X67n1309_002:0595b08": "煩惱為化生。悟即是佛。迷號眾生。菩薩只以念念心",
    "X67n1309_002:0595b09": "為眾生。若了念念心體俱空。名度眾生也。智者於自",
    "X67n1309_002:0595b10": "本際上度於未形。未形既空。即知實無眾生得滅度",
    "X67n1309_002:0595b11": "者。",
    "X67n1309_002:0595b12": "雲門拈起拄杖舉教曰。凡夫實。謂之有。二乘析。謂之",
    "X67n1309_002:0595b13": "無。緣覺謂之幻有。菩薩當體即空。衲僧見拄杖但喚",
    "X67n1309_002:0595b14": "作拄杖。行但行。坐但坐。總不得動著。",
    "X67n1309_002:0595b15": "妙喜曰。苦瓠連根苦。甜瓜徹蒂甜。",
    "X67n1309_002:0595b17": "正法眼藏卷第二之上",
    "X67n1309_002:0595b20": "正法眼藏卷第二之下",
    "X67n1309_002:0595b22": "徑山大慧禪師　宗杲　集并著語",
    "X67n1309_002:0595b23": "後學黃葉庵沙門智舷校閱",
    "X67n1309_002:0595b24": "靈泉仁和尚。僧問如何是祖師意。曰。仰面獨揚眉。回",
    "X67n1309_002:0595c01": "頭自拍手。問如何是和尚家風。曰。騎牛帶席帽。過水",
    "X67n1309_002:0595c02": "著靴衫。",
    "X67n1309_002:0595c03": "大安山省和尚。僧問離四句絕百非請和尚道。曰我",
    "X67n1309_002:0595c04": "王庫內無如是刀。問重重關鎖信息不通時如何。曰",
    "X67n1309_002:0595c05": "爭得到遮裏。云到後如何。曰彼中事作麼生。問如何",
    "X67n1309_002:0595c06": "是真中真。曰十字街頭泥佛子。",
    "X67n1309_002:0595c07": "鹿門真和尚。僧問如何是和尚家風。曰有鹽無醋。如",
    "X67n1309_002:0595c08": "何是道人。曰口似鼻孔。云忽遇客來如何祇待。曰柴",
    "X67n1309_002:0595c09": "門草戶謝汝經過。問如何是禪。曰鸞鳳入鷄籠。云如",
    "X67n1309_002:0595c10": "何是道。曰藕絲牽大象。問劫壞時此箇還壞也無。曰。",
    "X67n1309_002:0595c11": "臨崖看滸眼。特地一場愁。問如何是和尚轉身處。曰",
    "X67n1309_002:0595c12": "昨夜三更失却枕子。",
    "X67n1309_002:0595c13": "泐潭準和尚示眾云。鑽珍珠解玉板却易看。窟籠著",
    "X67n1309_002:0595c14": "楔却難。月色和雲白。松聲帶露寒即不問。你諸人且",
    "X67n1309_002:0595c15": "道大目犍連共須菩提商量箇甚麼事。良久云。東家",
    "X67n1309_002:0595c16": "杓柄長。西家杓柄短。",
    "X67n1309_002:0595c17": "洞山初和尚示眾云。洞山遮裏尋常方丈內不似諸",
    "X67n1309_002:0595c18": "方一箇上來一箇下去。啾啾唧唧地衷私說底禪道",
    "X67n1309_002:0595c19": "佛法。盡是向你兄弟面前滿口說滿口道滿口拈提",
    "X67n1309_002:0595c20": "滿口欒揀。無你左遮右掩處。一時和底翻出。諸禪德。",
    "X67n1309_002:0595c21": "作麼生委悉。汝試對眾道看。譬如太末蟲處處泊得。",
    "X67n1309_002:0595c22": "不能泊於火焰之上。被佗諸方老禿甜唇美舌說作",
    "X67n1309_002:0595c23": "配當。道遮箇是禪。遮箇是道。遮箇是菩提涅槃。遮箇",
    "X67n1309_002:0595c24": "是真如解脫。被丈二釘八尺楔楔在眼裏。不知不覺。",
    "X67n1309_002:0596a01": "乍到洞山遮裏。不知是何說話。會得麼。直饒會得真",
    "X67n1309_002:0596a02": "如涅槃菩提解脫毫末無差。也被條繩子於脚跟下",
    "X67n1309_002:0596a03": "繫却。不得出離。若是靈利衲僧。一齩齩斷。作箇脫洒",
    "X67n1309_002:0596a04": "衲僧。豈不快哉。若三齩兩齩齩不斷。準前打入骨董",
    "X67n1309_002:0596a05": "社裏。有甚麼出頭時。洞山事不獲已。傍地裏為你著",
    "X67n1309_002:0596a06": "力。",
    "X67n1309_002:0596a07": "天童啟和尚問伏龍和尚甚麼處來。曰伏龍來。曰還",
    "X67n1309_002:0596a08": "伏得龍麼。云不曾伏遮畜生。曰喫茶去。又簡大德問。",
    "X67n1309_002:0596a09": "學人卓卓上來請師的的。曰我遮裏一屙便了。有甚",
    "X67n1309_002:0596a10": "麼卓卓的的。云。和尚恁麼答話。更買草鞋行脚好。曰",
    "X67n1309_002:0596a11": "近前來。簡近前。師曰只如老僧恁麼對。過在甚處。簡",
    "X67n1309_002:0596a12": "無對。師便打。",
    "X67n1309_002:0596a13": "夾山示眾云。坐斷主人公。不落第二見。北院通和尚",
    "X67n1309_002:0596a14": "出眾曰。須知有一人不合伴。山曰猶是第二見。通掀",
    "X67n1309_002:0596a15": "倒禪牀。山曰老兄作麼生。曰某甲舌頭爛却即向和",
    "X67n1309_002:0596a16": "尚道。通異日又問曰。目前無法。意在目前。不是目前",
    "X67n1309_002:0596a17": "法。非耳目之所到。豈不是和尚語。山曰是。通乃掀倒",
    "X67n1309_002:0596a18": "禪牀叉手立地。山起來打一拄杖。通便下去。法眼云。",
    "X67n1309_002:0596a19": "是佗掀倒禪牀何不便去。須待夾山打一棒了去。意",
    "X67n1309_002:0596a20": "在甚麼處。",
    "X67n1309_002:0596a21": "六通紹和尚參涌泉。一日燒畬歸。泉問去甚麼處來。",
    "X67n1309_002:0596a22": "曰燒畬來。泉云火後事作麼生。曰鐵蛇鑽不入。",
    "X67n1309_002:0596a23": "雲葢罕和尚。僧問如何是嶽頂浪滔天。曰文殊正作",
    "X67n1309_002:0596a24": "閙。云正作閙時如何。曰不向機前展大悲。",
    "X67n1309_002:0596b01": "乾峯示眾云。舉一不得。舉二放過。一著落在第二。雲",
    "X67n1309_002:0596b02": "門出眾云。昨日有人從天台來。却往徑山去。峯云明",
    "X67n1309_002:0596b03": "日不得普請。",
    "X67n1309_002:0596b04": "妙喜曰。彼此揚家醜。賴遇無傍觀者。",
    "X67n1309_002:0596b05": "慈明和尚示眾云。法身無相應物現形。豎起拄杖云。",
    "X67n1309_002:0596b06": "遮箇是拄杖。阿那箇是法身。遮箇葛藤且止。僧堂佛",
    "X67n1309_002:0596b07": "殿穿入汝等諸人鼻孔裏去也。四大海水在汝頭上。",
    "X67n1309_002:0596b08": "海龍王在汝指甲下。汝等還覺麼。若覺去。晝行三千",
    "X67n1309_002:0596b09": "夜行八百。脚下煙生頭上火起。若也不知。饑來喫飯",
    "X67n1309_002:0596b10": "困來眠。卓拄杖一下。",
    "X67n1309_002:0596b11": "烏石觀和尚常閉門獨坐。一日雪峯敲門便開。峯扭",
    "X67n1309_002:0596b12": "住云是凡是聖。觀乃唾云。遮野狐精。推出復閉却門。",
    "X67n1309_002:0596b13": "峯云也只要識老兄。",
    "X67n1309_002:0596b14": "雙嶺真和尚問道吾。無神通菩薩為甚麼足跡難尋。",
    "X67n1309_002:0596b15": "吾曰同道者方知。云和尚還知否。曰不知。云何故不",
    "X67n1309_002:0596b16": "知。曰。去。不識我語。",
    "X67n1309_002:0596b17": "道吾和尚始於村墅聞巫者樂神云識神無。師忽然",
    "X67n1309_002:0596b18": "省悟。後參關南常和尚印其所解。復遊德山門下。凡",
    "X67n1309_002:0596b19": "上堂示徒。戴蓮花笠。披襴執簡。擊鼓吹笛。口稱魯三",
    "X67n1309_002:0596b20": "郎。有時云。打動關南鼓。唱起德山歌。有問如何是祖",
    "X67n1309_002:0596b21": "師西來意。以簡揖云諾。甞問灌溪曰作麼生。溪云無",
    "X67n1309_002:0596b22": "位。曰莫同虗空麼。云遮屠兒。曰有生可殺即不倦。",
    "X67n1309_002:0596b23": "徑山諲和尚。僧問掩息如灰時如何。曰猶是時人功",
    "X67n1309_002:0596b24": "幹。云幹後如何。曰耕人田不種。云畢竟如何。曰禾熟",
    "X67n1309_002:0596c01": "不臨場。",
    "X67n1309_002:0596c02": "楊岐會和尚示眾云。雪雪。處處光輝明皎潔。黃河凍",
    "X67n1309_002:0596c03": "鎖絕纖流。赫日光中須迸裂。須迸裂。那吒頂上喫蒺",
    "X67n1309_002:0596c04": "[卄/梨]。金剛脚下流出血。又示眾云。蹋著秤鎚硬似鐵。啞",
    "X67n1309_002:0596c05": "子得夢向誰說。須彌頂上浪滔天。大洋海底遭火爇。",
    "X67n1309_002:0596c06": "脇尊者問童子云汝從何來。曰我心非往。祖云汝住",
    "X67n1309_002:0596c07": "何所。曰我心非止。祖云汝不定耶。曰諸佛亦然。祖云",
    "X67n1309_002:0596c08": "汝非諸佛。曰諸佛亦非。大愚芝云。祖師一問。童子一",
    "X67n1309_002:0596c09": "答。總欠會在。如今諸人作麼生會。",
    "X67n1309_002:0596c10": "妙喜曰。直饒如今會得。更參三生六十劫。",
    "X67n1309_002:0596c11": "藥山問石頭。三乘十二分教某甲粗知。甞聞南方直",
    "X67n1309_002:0596c12": "指人心見性成佛。實未明了。伏望和尚慈悲指示。頭",
    "X67n1309_002:0596c13": "云。與麼也不得。不與麼也不得。與麼不與麼總不得。",
    "X67n1309_002:0596c14": "汝作麼生。山佇思。頭云。子因緣不在此。江西有馬大",
    "X67n1309_002:0596c15": "師。子往彼去。應為子說。山至彼。準前請問。馬祖云。我",
    "X67n1309_002:0596c16": "有時教伊揚眉瞬目。有時不教伊揚眉瞬目。有時教",
    "X67n1309_002:0596c17": "伊揚眉瞬目者是。有時教伊揚眉瞬目者不是。山於",
    "X67n1309_002:0596c18": "是有省。便作禮。馬祖曰。子見箇甚麼道理。山云。某甲",
    "X67n1309_002:0596c19": "在石頭時。如蚊子上鐵牛。祖曰。汝既如是。宜善護持。",
    "X67n1309_002:0596c20": "一日祖曰子近日作麼生。山曰。皮膚脫落盡。唯有真",
    "X67n1309_002:0596c21": "實在。祖曰。子之所得。可謂恊於心體布於四肢。既能",
    "X67n1309_002:0596c22": "如是。將三條篾束取肚皮隨處住山去。曰。某甲又是",
    "X67n1309_002:0596c23": "何者。敢言住山。祖曰。不然。未有長行而不住。未有長",
    "X67n1309_002:0596c24": "住而不行。欲益而無所益。欲為而無所為。宜作舟航",
    "X67n1309_002:0597a01": "莫久住此。山於是禮辭再返石頭。一日坐次。石頭來",
    "X67n1309_002:0597a02": "見乃問。汝在遮裏作甚麼。曰一物不為。頭云恁麼即",
    "X67n1309_002:0597a03": "閑坐也。曰若閑坐即為也。頭云。汝道不為。不為箇甚",
    "X67n1309_002:0597a04": "麼。曰千聖亦不識。頭乃有頌云。從來共住不知名。任",
    "X67n1309_002:0597a05": "運相將只麼行。自古上賢猶不識。造次凡流豈可明。",
    "X67n1309_002:0597a06": "妙喜曰。物是實價。錢是足陌。",
    "X67n1309_002:0597a07": "佛鑑和尚示眾云。十五日已前事。錦上鋪花。十五日",
    "X67n1309_002:0597a08": "已後事。如海一漚發。正當十五日。大似一尺鏡。照千",
    "X67n1309_002:0597a09": "里之像。雖則真空絕跡。其柰海印發光。任佗露柱開",
    "X67n1309_002:0597a10": "花。說甚佛面百醜。何故如此。到頭霜夜月。任運落前",
    "X67n1309_002:0597a11": "溪。",
    "X67n1309_002:0597a12": "大愚芝和尚示眾云。闍梨橫吞巨海。老僧背負須彌。",
    "X67n1309_002:0597a13": "且道闍梨老僧相去多少。還會麼。王令稍嚴。不許攙",
    "X67n1309_002:0597a14": "行奪市。僧問如何是和尚為人一句。曰四角六張。云",
    "X67n1309_002:0597a15": "意旨如何。曰八凹九凸。問如何是城裏佛。曰十字街",
    "X67n1309_002:0597a16": "頭石幢子。問如何是道。曰八斛四斗。云如何是道中",
    "X67n1309_002:0597a17": "人。曰煑粥煠飯。問如何是佛。曰鋸解秤鎚。云如何是",
    "X67n1309_002:0597a18": "祖師西來意。曰。白日燒地臥。夜間炙地眠。問。古人從",
    "X67n1309_002:0597a19": "苗辨地因語識人。學人上來請師辨。曰花光土地。問",
    "X67n1309_002:0597a20": "如何是祖師西來意。曰天寒日短。云達磨未來時如",
    "X67n1309_002:0597a21": "何。曰在西天。云來後如何。曰在唐土。",
    "X67n1309_002:0597a22": "真淨和尚示眾云。師子不食鵰殘。快鷹那打死兔。放",
    "X67n1309_002:0597a23": "出臨濟大龍。抽却雲門一顧。遂拈拄杖云。龍行雨至。",
    "X67n1309_002:0597a24": "三草二木。",
    "X67n1309_002:0597b01": "溈山和尚一日侍立百丈。丈問誰。曰靈祐。丈云汝撥",
    "X67n1309_002:0597b02": "爐中有火否。山撥曰無火。丈躬起深撥得少火。舉以",
    "X67n1309_002:0597b03": "示之云。此不是火。山乃開悟禮謝。陳其所解。丈曰。此",
    "X67n1309_002:0597b04": "乃暫時岐路耳。經云。欲識佛性義。當觀時節因緣。時",
    "X67n1309_002:0597b05": "節既至如迷忽悟如忘忽憶。方省己物不從他得。故",
    "X67n1309_002:0597b06": "祖師云。悟了同未悟。無心亦無法。只是無虗妄凡聖",
    "X67n1309_002:0597b07": "等心。本來心法元自備足。汝今既爾。善自護持。又一",
    "X67n1309_002:0597b08": "日侍百丈游山行到林間。丈曰典座還將得火來否。",
    "X67n1309_002:0597b09": "山云將得來。丈曰在甚麼處。山乃拈一莖柴吹兩吹",
    "X67n1309_002:0597b10": "度與百丈。丈曰如虫禦木。",
    "X67n1309_002:0597b11": "妙喜曰。百丈若無後語。洎被典座熱謾。",
    "X67n1309_002:0597b12": "船子和尚與同參道吾相別次。謂道吾曰。他後有靈",
    "X67n1309_002:0597b13": "利座主指一箇來。遂於華亭汎一小舟。故時號船子",
    "X67n1309_002:0597b14": "和尚。後道吾到京口。遇夾山上堂。僧問如何是法身。",
    "X67n1309_002:0597b15": "山曰法身無相。云如何是法眼。曰法眼無瑕。道吾不",
    "X67n1309_002:0597b16": "覺失笑。山乃下座請問道吾。某甲適來祗對僧話必",
    "X67n1309_002:0597b17": "有不是。致令上座失笑。望上座不吝慈悲。吾曰。和尚",
    "X67n1309_002:0597b18": "一等出世。未有師在。華亭參船子和尚去。曰訪得獲",
    "X67n1309_002:0597b19": "否。吾曰。此人上無片瓦遮頭。下無卓錐之地。山遂易",
    "X67n1309_002:0597b20": "服直造華亭。船子纔見便問。大德住甚麼寺。曰。似即",
    "X67n1309_002:0597b21": "不住。住即不似。曰不似又不似箇甚麼。曰不是目前",
    "X67n1309_002:0597b22": "法。曰甚處學得來。曰非耳目之所到。曰。一句合頭語。",
    "X67n1309_002:0597b23": "萬劫繫驢橛。又問。垂絲千尺。意在深潭。離鈎三寸。子",
    "X67n1309_002:0597b24": "何不道。山擬開口。船子便以篙打落水中。纔上船又",
    "X67n1309_002:0597c01": "曰道道。擬開口又打。夾山忽然大悟。乃點頭三下。船",
    "X67n1309_002:0597c02": "子曰。竿頭絲線從君弄。不犯清波意自殊。山遂問。拋",
    "X67n1309_002:0597c03": "綸擲釣師意如何。曰。絲懸淥水。浮定有無之意。山曰",
    "X67n1309_002:0597c04": "語帶玄而無路。舌頭談而不談。曰。釣盡江波。金鱗始",
    "X67n1309_002:0597c05": "遇。山乃掩耳。船子曰如是如是。遂囑曰。汝向去直須",
    "X67n1309_002:0597c06": "藏身處沒蹤跡。沒蹤迹處莫藏身。吾二十年在藥山",
    "X67n1309_002:0597c07": "只明斯事。汝今既得。他後不得住城隍聚落。但向深",
    "X67n1309_002:0597c08": "山裏钁頭邊覔取一箇半箇接續。無令斷絕。夾山乃",
    "X67n1309_002:0597c09": "辭行。頻頻回顧。船子遂喚闍梨闍梨。夾山回首。船子",
    "X67n1309_002:0597c10": "豎起橈云。汝將謂別有。乃覆船入水而逝。",
    "X67n1309_002:0597c11": "白雲端和尚示眾。舉雲門拈三平頌云。即此見聞非",
    "X67n1309_002:0597c12": "見聞。喚甚麼作見聞。無餘聲色可呈君。有甚麼口頭",
    "X67n1309_002:0597c13": "聲色。箇中若了全無事。有甚麼事。體用無妨分不分。",
    "X67n1309_002:0597c14": "語是體。體是語。復拈拄杖云。拄杖是體。燈籠是用。是",
    "X67n1309_002:0597c15": "分不分。不見道一切智智清淨。大眾。雲門只解依樣",
    "X67n1309_002:0597c16": "畫蛾眉。圓通則不然。即此見聞非見聞。無餘聲色可",
    "X67n1309_002:0597c17": "呈君。眼是眼。耳是耳。箇中若了全無事。體用無妨分",
    "X67n1309_002:0597c18": "不分。四五百條花柳巷。二三千處管絃樓。僧問如何",
    "X67n1309_002:0597c19": "是佛。曰鑊湯無冷處。如何是佛法大意。曰水底按葫",
    "X67n1309_002:0597c20": "蘆。如何是祖師西來意。曰烏飛兔走。",
    "X67n1309_002:0597c21": "南院問風穴南方一棒作麼生商量。穴云作奇特商",
    "X67n1309_002:0597c22": "量。穴却問南院此間作麼生商量。院拈拄杖橫按云。",
    "X67n1309_002:0597c23": "棒下無生忍。臨機不見師。",
    "X67n1309_002:0597c24": "妙喜曰。風穴當時好大展坐具禮三拜。不然與掀",
    "X67n1309_002:0598a01": "倒禪牀。乃回顧沖密曰。你道風穴當時禮拜即是。",
    "X67n1309_002:0598a02": "掀倒禪床即是。沖密云草賊大敗妙。喜曰。你看遮",
    "X67n1309_002:0598a03": "瞎漢。便打。",
    "X67n1309_002:0598a04": "法華舉和尚到大愚芝和尚處。愚問。古人見桃花。意",
    "X67n1309_002:0598a05": "作麼生。曰曲不藏直。云。那箇且從。遮箇作麼生。曰。大",
    "X67n1309_002:0598a06": "街拾得金。四鄰爭得知。云上座還知麼。曰。路逢劒客",
    "X67n1309_002:0598a07": "須呈劒。不是詩人不獻詩。云作家詩客。曰一條紅線",
    "X67n1309_002:0598a08": "兩人牽。云。玄沙道諦當甚諦當。又作麼生。曰。海枯終",
    "X67n1309_002:0598a09": "見底。人死不知心。云却是。曰樓閣凌雲勢。峯巒疊翠",
    "X67n1309_002:0598a10": "層。復呈頌曰。鳳返自騰霄漢去。靈雲桃樹老鵶棲。古",
    "X67n1309_002:0598a11": "今休頌桃花意。天上人間不可陪。",
    "X67n1309_002:0598a12": "趙州和尚示眾云。金佛不度爐。木佛不度火。泥佛不",
    "X67n1309_002:0598a13": "度水。真佛內裏坐。菩提涅槃真如佛性盡是貼體衣",
    "X67n1309_002:0598a14": "服。亦名煩惱。不問即無煩惱。且實際理地甚麼處著。",
    "X67n1309_002:0598a15": "一心不生。萬法無咎。汝但究理而坐二三十年。若不",
    "X67n1309_002:0598a16": "會。截取老僧頭去。夢幻空花徒勞把捉。心若不異。萬",
    "X67n1309_002:0598a17": "法一如。既不從外得。更拘執作甚麼。如羊相似。亂拾",
    "X67n1309_002:0598a18": "物安向口裏。老僧見藥山和尚道。有人問著。但教合",
    "X67n1309_002:0598a19": "取狗口。老僧亦教合取狗口。取我是垢。不取我是淨。",
    "X67n1309_002:0598a20": "如獵狗相似。專欲喫物。佛法在甚麼處。遮裏千人萬",
    "X67n1309_002:0598a21": "人盡是覔佛漢子。覔一箇道人。無若與空王為弟子。",
    "X67n1309_002:0598a22": "莫教心病最難醫。未有世界早有此性。世界壞時此",
    "X67n1309_002:0598a23": "性不壞。自從一見老僧後。更不是別人。只是箇主人",
    "X67n1309_002:0598a24": "公。遮箇更用向外覔作麼。正恁麼時。莫轉頭換腦。若",
    "X67n1309_002:0598b01": "轉頭換腦即失却去也。時有僧問。承師有言。世界壞",
    "X67n1309_002:0598b02": "時此性不壞。如何是此性。曰四大五陰。云。此猶是壞",
    "X67n1309_002:0598b03": "底。如何是此性。曰四大五陰。法眼云。是一箇兩箇。是",
    "X67n1309_002:0598b04": "壞不壞。且作麼生會。試斷看。",
    "X67n1309_002:0598b05": "妙喜曰。軍營裏天王。",
    "X67n1309_002:0598b06": "大溈真如和尚示眾云。汾州道。識得拄杖子。行脚事",
    "X67n1309_002:0598b07": "畢。乃拈拄杖云。遮箇是拄杖子。那箇是行脚事。直饒",
    "X67n1309_002:0598b08": "向遮裏見得。於衲僧門下只是箇脫白沙彌。若也不",
    "X67n1309_002:0598b09": "識。且向三家村裏東卜西卜。忽然卜著也不定。",
    "X67n1309_002:0598b10": "子湖和尚門下立一牌。牌上書云。子湖有一隻狗。上",
    "X67n1309_002:0598b11": "取人頭。中取人心。下取人足。擬議則喪身失命。僧問",
    "X67n1309_002:0598b12": "如何是子湖一隻狗。師曰嘷嘷。臨濟下二僧來參。方",
    "X67n1309_002:0598b13": "揭簾。師曰看狗。二僧回顧。師便歸方丈。",
    "X67n1309_002:0598b14": "西天禁斷鐘鼓。故謂之沙汰。經于七日。提婆尊者運",
    "X67n1309_002:0598b15": "神通登樓撞鐘。諸外道眾一時共集至鐘樓下。其門",
    "X67n1309_002:0598b16": "封鎖。乃高聲問樓上撞鐘者誰。提婆曰天外道。曰天",
    "X67n1309_002:0598b17": "者誰。曰我。曰我者誰。曰你。曰你者誰。曰狗。曰狗者誰。",
    "X67n1309_002:0598b18": "曰你。曰你是誰。曰我。曰我是誰。曰天。如是往返七度。",
    "X67n1309_002:0598b19": "外道一眾知自負墮。奏聞國王再鳴鐘鼓大興佛法。",
    "X67n1309_002:0598b20": "花藥英和尚示眾。驀拈拄杖云。我今為汝保任此事",
    "X67n1309_002:0598b21": "終不虗也。大覺世尊是真語者。實語者。如語者。不誑",
    "X67n1309_002:0598b22": "語者。不異語者。不賺汝諸人。還信得及麼。喝一喝云。",
    "X67n1309_002:0598b23": "上無攀仰。下絕己躬。虗空大地。咸出心中。萬里八九",
    "X67n1309_002:0598b24": "月。一身西北風。卓一卓。",
    "X67n1309_002:0598c01": "大顛和尚因石頭問那箇是汝心。曰見言語者是。頭",
    "X67n1309_002:0598c02": "便喝出。經旬日間大顛復問。前者既不是。除此外何",
    "X67n1309_002:0598c03": "者是心。頭云。除却揚眉瞬目。將心來。曰無心可得將",
    "X67n1309_002:0598c04": "來。頭云元來有心。何言無心。無心盡同謗。大顛於言",
    "X67n1309_002:0598c05": "下悟入。",
    "X67n1309_002:0598c06": "妙喜曰。且道大顛悟得箇甚麼。",
    "X67n1309_002:0598c07": "白馬山靄和尚。僧問如何是清淨法身。曰井底蝦蟇",
    "X67n1309_002:0598c08": "吞却月。問如何是白馬正眼。曰面南看北斗。",
    "X67n1309_002:0598c09": "保寧勇和尚示眾云。大方無外。大圓無內。無內無外",
    "X67n1309_002:0598c10": "聖凡普會。瓦礫生光須彌粉碎。無量法門百千三昧。",
    "X67n1309_002:0598c11": "拈起拄杖云。總在遮裏。會麼。蘇嚕蘇嚕[口*悉]哩[口*悉]哩。又",
    "X67n1309_002:0598c12": "示眾云。真相無形示形顯相。千恠萬狀自此而彰。喜",
    "X67n1309_002:0598c13": "則滿面生光。怒則雙眉阧豎。非凡非聖或是或非。人",
    "X67n1309_002:0598c14": "不可量天莫能測。直下提得未稱丈夫。喚不回頭且",
    "X67n1309_002:0598c15": "莫錯恠。",
    "X67n1309_002:0598c16": "僧問石霜。咫尺之間為甚不覩師顏。霜曰我道徧界",
    "X67n1309_002:0598c17": "不曾藏。僧後問雪峯。徧界不曾藏意旨如何。峯云甚",
    "X67n1309_002:0598c18": "麼處不是石霜。僧回舉似石霜。霜云。遮老漢。著甚麼",
    "X67n1309_002:0598c19": "死急。玄沙云。山頭老漢蹉過也。",
    "X67n1309_002:0598c20": "雲居膺和尚示眾云。得者不輕微。明者不賤用。識者",
    "X67n1309_002:0598c21": "不咨嗟。解者無厭惡。從天降下則貧寒。從地湧出則",
    "X67n1309_002:0598c22": "富貴。門裏出身易。身裏出門難。動則埋身千丈。不動",
    "X67n1309_002:0598c23": "則當處生苗。一言迥脫獨拔當時。言語不要多。多則",
    "X67n1309_002:0598c24": "無用處。",
    "X67n1309_002:0599a01": "姜山方和尚示眾云。穿雲不渡水。渡水不穿雲。乾坤",
    "X67n1309_002:0599a02": "把定不把定。虗空放行不放行。橫三豎四乍離乍合。",
    "X67n1309_002:0599a03": "將長補短即不無。汝諸人飯是米做一句子要且難",
    "X67n1309_002:0599a04": "道。良久云。私事不得官酬。僧問如何是一塵入正受。",
    "X67n1309_002:0599a05": "曰蛇銜老鼠尾。云如何是諸塵三昧起。曰鱉咬釣魚",
    "X67n1309_002:0599a06": "竿。云與麼則東西不辨南北不分去也。曰。堂前一盌",
    "X67n1309_002:0599a07": "夜明燈。簾外數莖青瘦竹。問諸佛未出世時如何。曰",
    "X67n1309_002:0599a08": "不識酒望子。云出世後如何。曰釣魚船上贈三椎。",
    "X67n1309_002:0599a09": "德山圓明和尚示眾云。但參活句。莫參死句。活句下",
    "X67n1309_002:0599a10": "薦得。千劫萬劫永無疑滯。一塵一佛國一葉一釋迦",
    "X67n1309_002:0599a11": "是死句。揚眉瞬目舉指豎拂是死句。山河大地更無",
    "X67n1309_002:0599a12": "誵訛是死句。時有僧便問如何是活句。曰波斯仰面",
    "X67n1309_002:0599a13": "看。僧云恁麼則不謬也。圓明便打。",
    "X67n1309_002:0599a14": "雲門和尚問新到云。雪峯和尚道。開却路。達磨來也。",
    "X67n1309_002:0599a15": "我問你作麼生。僧云築著和尚鼻孔。門云。地神惡發。",
    "X67n1309_002:0599a16": "把須彌山一摑。[跳-兆+孛]跳上梵天。拶破帝釋鼻孔。你為甚",
    "X67n1309_002:0599a17": "麼向日本國裏藏身。僧云和尚莫謾人好。門曰築著",
    "X67n1309_002:0599a18": "老僧鼻孔又作麼生。僧無對。門曰將知你只是學語",
    "X67n1309_002:0599a19": "之流。",
    "X67n1309_002:0599a20": "妙喜曰。擔一擔懵懂。換得一檐骨董。無星秤子秤",
    "X67n1309_002:0599a21": "來。付與無知漆桶。且道無知漆桶將作何用。你若",
    "X67n1309_002:0599a22": "道得活脫句。許你親見雲門。",
    "X67n1309_002:0599a23": "開先智和尚示眾曰。宗之與教。權道。佛之與祖。強名。",
    "X67n1309_002:0599a24": "受教傳心俱為虗妄。求真覔實轉更參差。若取自己",
    "X67n1309_002:0599b01": "自心為究竟。必有佗物佗人作對治。時有僧問如何",
    "X67n1309_002:0599b02": "則是。曰是則有非。云如何得入。曰汝何劫在外頭。問",
    "X67n1309_002:0599b03": "如何是佛。曰汝喚那箇作眾生。云與麼則無佛無眾",
    "X67n1309_002:0599b04": "生也。曰遮眾生。問如何是平常心。曰蜂蠆狼貪。云與",
    "X67n1309_002:0599b05": "麼則全眾生心也。曰你道那箇是平常心。云不會。曰",
    "X67n1309_002:0599b06": "汝佗後會去在。問四大何緣有形。曰你道虗空何緣",
    "X67n1309_002:0599b07": "無像。云到遮裏却不會。曰我也不會。又曰。汝道汝不",
    "X67n1309_002:0599b08": "會。與我不會。是一是二。云乞和尚慈悲。曰我早晚曾",
    "X67n1309_002:0599b09": "罵辱汝。問如何是大道。曰我無小徑。云如何是小徑。",
    "X67n1309_002:0599b10": "曰我不知有大道。問和尚見處如何。曰非汝境界。云",
    "X67n1309_002:0599b11": "學人見處如何。曰取我處分又爭得。云乞師指授。曰",
    "X67n1309_002:0599b12": "我長劫來不曾蒙蔽汝。",
    "X67n1309_002:0599b13": "五祖演和尚示眾云。山僧昨日入城見一棚傀儡。不",
    "X67n1309_002:0599b14": "免近前看。或見端嚴奇特。或見醜陋不堪。動轉行坐",
    "X67n1309_002:0599b15": "青黃赤白一一見了。子細看時。元來青布幔裏有人。",
    "X67n1309_002:0599b16": "山僧忍俊不禁乃問長史高姓。佗道。老和尚。看便休。",
    "X67n1309_002:0599b17": "問甚麼姓。大眾。山僧被佗一句。直得無言可對。無理",
    "X67n1309_002:0599b18": "可伸。還有人為山僧道得麼。昨日那裏落節。今日遮",
    "X67n1309_002:0599b19": "裏㧞本。又示眾云。白雲不會說禪。三門開向兩邊。有",
    "X67n1309_002:0599b20": "人動著關捩。兩片東扇西扇。又舉靈雲悟桃花頌云。",
    "X67n1309_002:0599b21": "三十年來尋劒客。幾回落葉又抽枝。自從一見桃花",
    "X67n1309_002:0599b22": "後。直至如今更不疑。玄沙云。諦當甚諦當。敢保老兄",
    "X67n1309_002:0599b23": "未徹在。說甚麼諦當。更參三十年始得。",
    "X67n1309_002:0599b24": "睦州和尚示眾云。汝等諸人還得箇入頭處也未。若",
    "X67n1309_002:0599c01": "未得箇入頭。須得箇入頭。若得箇入頭。已後不得辜",
    "X67n1309_002:0599c02": "負老僧。又云。明明向汝道尚自不會。豈況葢覆將來。",
    "X67n1309_002:0599c03": "時有僧出禮拜云某甲終不敢辜負和尚。曰早是辜",
    "X67n1309_002:0599c04": "負我了也。",
    "X67n1309_002:0599c05": "妙喜曰。咄。葛藤得也未。",
    "X67n1309_002:0599c06": "龍牙和尚示眾云。參玄人須透祖佛始得。新豐和尚",
    "X67n1309_002:0599c07": "道。祖佛言教如生冤家。始有參學分。若透不得。即被",
    "X67n1309_002:0599c08": "祖佛謾去。僧便問祖佛還有謾人之心也無。曰汝道",
    "X67n1309_002:0599c09": "江湖還有礙人之意麼。又曰。江湖雖無礙人之意。為",
    "X67n1309_002:0599c10": "時人過不得江湖。成礙人去。不得道江湖不礙人。祖",
    "X67n1309_002:0599c11": "佛雖無謾人之心。為時人透不得。祖佛成謾人去。不",
    "X67n1309_002:0599c12": "得道祖佛不謾人。若透得祖佛過。此人過却祖佛。若",
    "X67n1309_002:0599c13": "也如是。始體得祖佛意。方與向上人同。若也未透得。",
    "X67n1309_002:0599c14": "但學佛求祖。則萬劫無有出期。僧便問如何不被祖",
    "X67n1309_002:0599c15": "佛謾去。曰道者直須自悟始得。問如何是祖師西來",
    "X67n1309_002:0599c16": "意。曰待石烏龜解語即向汝道。云烏龜語也。曰向汝",
    "X67n1309_002:0599c17": "道甚麼。問古人得箇甚麼便休去。曰如賊入空屋。",
    "X67n1309_002:0599c18": "報慈嶼和尚。僧問心眼相見時如何。曰向汝道甚麼。",
    "X67n1309_002:0599c19": "問如何是實見處。曰絲毫不隔。云與麼即見也。曰南",
    "X67n1309_002:0599c20": "泉甚好去處。問如何是西來意。曰昨夜三更送過江。",
    "X67n1309_002:0599c21": "問臨機便用時如何。曰海東有果樹頭心。",
    "X67n1309_002:0599c22": "西川西禪和尚。僧問。佛是摩耶降。未審和尚是誰家",
    "X67n1309_002:0599c23": "子。曰水上卓紅旗。問。三十六路。阿那箇一路最妙。曰",
    "X67n1309_002:0599c24": "不出第一手。云忽被出頭時如何。曰脊著地也不難。",
    "X67n1309_002:0600a01": "太原孚上座在雪峯掌浴室。玄沙和尚問訊雪峯次。",
    "X67n1309_002:0600a02": "峯云。我此間有箇老鼠。今在浴室下。沙云待與和尚",
    "X67n1309_002:0600a03": "勘過。纔去見孚上座打水次。乃云新到相看。孚云已",
    "X67n1309_002:0600a04": "相見了也。沙云甚麼劫中曾相見來。孚云莫瞌睡。沙",
    "X67n1309_002:0600a05": "復去白雪峯云已勘破了也。峯云作麼生勘。沙舉前",
    "X67n1309_002:0600a06": "話。峯云汝著賊了也。",
    "X67n1309_002:0600a07": "妙喜曰。又勘破一箇。",
    "X67n1309_002:0600a08": "朱世英待制甞以書問真淨和尚云。佛法至妙。日用",
    "X67n1309_002:0600a09": "如何用心。如何體究。望慈悲指示。真淨曰。佛法至妙",
    "X67n1309_002:0600a10": "無二。但未至於妙。則互有長短。苟至於妙。則悟心之",
    "X67n1309_002:0600a11": "人如實知自心究竟本來成佛。如實自在。如實安樂。",
    "X67n1309_002:0600a12": "如實解脫。如實清淨。而日用唯用自心。自心變化把",
    "X67n1309_002:0600a13": "得便用。莫問是之與非。擬心思量早不知也。不擬心。",
    "X67n1309_002:0600a14": "一一天真。一一明妙。一一如蓮花不著水。心清淨超",
    "X67n1309_002:0600a15": "於彼。所以迷自心故作眾生。悟自心故成佛。而眾生",
    "X67n1309_002:0600a16": "即佛佛即眾生。由迷悟故有彼此也。如今學道人多",
    "X67n1309_002:0600a17": "不信自心。不悟自心。不得自心明妙受用。不得自心",
    "X67n1309_002:0600a18": "安樂解脫。心外妄求禪道。妄立奇特。妄生取捨。縱修",
    "X67n1309_002:0600a19": "行。落外道二乘禪寂斷見境界。所謂修行恐落斷常",
    "X67n1309_002:0600a20": "坑。其斷見者斷滅却自心本妙明性。一向心外著空",
    "X67n1309_002:0600a21": "滯禪寂。常見者不悟一切法空。執著世間諸有為法",
    "X67n1309_002:0600a22": "以為究竟也。",
    "X67n1309_002:0600a23": "西堂藏和尚。有俗士問有天堂地獄否。曰有。云有佛",
    "X67n1309_002:0600a24": "法僧寶否。曰有。更有多問。盡答言有。云和尚恁麼道",
    "X67n1309_002:0600b01": "莫錯否。曰汝曾見尊宿來邪。云某甲曾參徑山和尚",
    "X67n1309_002:0600b02": "來。曰徑山向汝作麼生道。云佗道一切總無。曰汝有",
    "X67n1309_002:0600b03": "妻否。云有。曰徑山和尚有妻否。云無。曰徑山和尚道",
    "X67n1309_002:0600b04": "無即得。",
    "X67n1309_002:0600b05": "李尚書問僧。馬大師有甚麼言教。僧云。大師或說即",
    "X67n1309_002:0600b06": "心即佛。或說非心非佛。李云總過遮邊。李却問西堂",
    "X67n1309_002:0600b07": "藏和尚。馬大師有甚麼言教。藏召尚書。李應諾。藏曰",
    "X67n1309_002:0600b08": "鼓角動也。",
    "X67n1309_002:0600b09": "泐潭興和尚。南泉至。見興面壁。泉乃拊興背。興問汝",
    "X67n1309_002:0600b10": "是阿誰。曰普願。興云如何。曰也尋常。云汝何多事。",
    "X67n1309_002:0600b11": "妙喜曰。也要驗過。",
    "X67n1309_002:0600b12": "牛頭山巖禪師。隋大業中為郎將。常以弓挂一濾水",
    "X67n1309_002:0600b13": "囊。隨行所至汲用。累從大將征討頻立戰功。唐武德",
    "X67n1309_002:0600b14": "中年四十遂乞出家。入舒州皖公山從寶月禪師為",
    "X67n1309_002:0600b15": "弟子。甞在谷中入定。山水暴漲怡然不動。其水自退。",
    "X67n1309_002:0600b16": "有昔同從軍者二人聞巖隱遁。乃共入山尋之。既見",
    "X67n1309_002:0600b17": "謂巖曰。郎將狂邪。何為住此。答曰。我狂欲醒。君狂正",
    "X67n1309_002:0600b18": "發。夫嗜色淫聲。貪榮冐寵。流轉生死。何由自出。二人",
    "X67n1309_002:0600b19": "感悟歎息而去。巖後入牛頭山。謁融禪師發明大事。",
    "X67n1309_002:0600b20": "融謂曰。吾受信大師真訣。所得都亡。設有一法過於",
    "X67n1309_002:0600b21": "涅槃。吾說亦如夢幻。夫一塵飛而翳天。一芥墮而覆",
    "X67n1309_002:0600b22": "地。汝今已過此見。吾復何云。",
    "X67n1309_002:0600b23": "六祖聞僧舉臥輪偈云。臥輪有伎倆。能斷百思想。對",
    "X67n1309_002:0600b24": "境心不起。菩提日日長。祖曰。此偈未明心地。若依而",
    "X67n1309_002:0600c01": "行之。是加繫縛。因示一偈曰。慧能沒伎倆。不斷百思",
    "X67n1309_002:0600c02": "想。對境心數起。菩提作麼長。",
    "X67n1309_002:0600c03": "疎山和尚。有僧為造壽塔了來白疎山。山問汝將多",
    "X67n1309_002:0600c04": "少錢與匠人。僧云一切在和尚。山曰。為將三文錢與",
    "X67n1309_002:0600c05": "匠人。為將兩文錢與匠人。為將一文錢與匠人。若道",
    "X67n1309_002:0600c06": "得與吾親造塔。僧無對。羅山時在大庾嶺住菴。其僧",
    "X67n1309_002:0600c07": "到。羅山問甚處來。云疎山來。羅山曰近日有何言句。",
    "X67n1309_002:0600c08": "僧舉前話。羅山曰還有人道得否。僧云未有人道得。",
    "X67n1309_002:0600c09": "羅山曰。汝却回舉似疎山道。大嶺聞舉云。若將三文",
    "X67n1309_002:0600c10": "錢與匠人。和尚此生決定不得塔。若將兩文錢與匠",
    "X67n1309_002:0600c11": "人。和尚與匠人共出一隻手。若將一文錢與匠人。帶",
    "X67n1309_002:0600c12": "累匠人眉鬚墮落。其僧便回舉似疎山。山聞此語便",
    "X67n1309_002:0600c13": "具威儀望大嶺禮拜歎云。將謂無人。大嶺有古佛。放",
    "X67n1309_002:0600c14": "光射到此間。却向僧曰。汝去向大嶺道。猶如臘月蓮",
    "X67n1309_002:0600c15": "花。僧復持此語舉似羅山。山曰早已龜毛長數丈。",
    "X67n1309_002:0600c16": "昔有僧到翠巖相看。值不在。遂看主事。事云參見和",
    "X67n1309_002:0600c17": "尚也未。曰未。事乃指狗子云。上人要見和尚。但禮拜",
    "X67n1309_002:0600c18": "遮狗子。僧無語。後翠巖歸聞得乃云。作麼生免得與",
    "X67n1309_002:0600c19": "麼無語。雲門云。欲觀其師。先觀弟子。",
    "X67n1309_002:0600c20": "妙喜曰。當時若作遮僧。便禮狗子一拜。",
    "X67n1309_002:0600c21": "十八祖伽耶舍多至月氏國。見十九祖鳩摩羅多。問",
    "X67n1309_002:0600c22": "是何徒眾。祖云是佛弟子。彼聞佛號心神竦然。即時",
    "X67n1309_002:0600c23": "閉戶。祖良久扣其門。彼曰此舍無人。祖曰答者是誰。",
    "X67n1309_002:0600c24": "彼聞語異遽開門。汾州昭代云。泊合忘却。",
    "X67n1309_002:0601a01": "疎山仁和尚手握木蛇。有僧問手中是甚麼。山提起",
    "X67n1309_002:0601a02": "曰曹家女。問如何是和尚家風。曰尺五頭巾。曰如何",
    "X67n1309_002:0601a03": "是尺五頭巾。曰圓中取不得。又舉香嚴語問鏡清。肯",
    "X67n1309_002:0601a04": "重不得全道者作麼生會。清云全歸肯重。曰肯重不",
    "X67n1309_002:0601a05": "得全又作麼生。清云箇中無肯路。曰始愜病僧意。",
    "X67n1309_002:0601a06": "韶山普和尚因遵布衲到山下相見。遵便問韶山路",
    "X67n1309_002:0601a07": "向甚處去。山以手指曰。嗚。那青青黯黯處去。遵近前",
    "X67n1309_002:0601a08": "把住云。久嚮韶山。莫便是否。曰。是即是。闍梨有甚事。",
    "X67n1309_002:0601a09": "云。擬伸一問。師還答否。曰。想君不是金牙作。爭解彎",
    "X67n1309_002:0601a10": "弓射尉遲。云。鳳凰直入烟霄內。誰怕林間野雀兒。曰",
    "X67n1309_002:0601a11": "當軒畫鼓從君擊。試展家風似老僧。云。一句逈超千",
    "X67n1309_002:0601a12": "聖外。松蘿不與月輪齊。曰。饒君直出威音外。猶較韶",
    "X67n1309_002:0601a13": "山半月程。云未審過在甚麼處。曰倜儻之詞時人知",
    "X67n1309_002:0601a14": "有。云。與麼則真玉泥中異。不撥萬機塵。曰魯般門下",
    "X67n1309_002:0601a15": "徒施巧妙。云。某甲只與麼。和尚又如何。曰。玉女夜拋",
    "X67n1309_002:0601a16": "梭。織錦於西舍。云莫便是和尚家風也無。曰。耕夫製",
    "X67n1309_002:0601a17": "玉漏。不是行家作。云。此猶是文言。作麼生是和尚家",
    "X67n1309_002:0601a18": "風。曰。橫身當宇宙。誰是出頭人。山復曰。闍梨有衝天",
    "X67n1309_002:0601a19": "之氣。老僧有入地之謀。闍梨橫吞巨海。老僧背負須",
    "X67n1309_002:0601a20": "彌。闍梨按劒上來。老僧亞槍相待。向上一路速道速",
    "X67n1309_002:0601a21": "道。遵云明鏡當臺請師一鑑。曰不鑑。云為甚不鑑。曰",
    "X67n1309_002:0601a22": "淺水無魚徒勞下釣。遵無語。山便打。",
    "X67n1309_002:0601a23": "妙喜曰。笑殺睦州陳尊宿。",
    "X67n1309_002:0601a24": "琅邪覺和尚示眾。舉僧問馬祖如何是佛。曰即心是",
    "X67n1309_002:0601b01": "佛。云如何是道。曰無心是道。云佛與道相去多少。曰",
    "X67n1309_002:0601b02": "佛如展手。道如握拳。古人方便即不無。山僧遮裏也",
    "X67n1309_002:0601b03": "有些子。若無人買。山僧自賣自買去也。如何是佛。巖",
    "X67n1309_002:0601b04": "前多瑞艸。如何是道。澗下足靈苗。佛與道相去多少。",
    "X67n1309_002:0601b05": "數片白雲籠古寺。一條綠水遶青山。又示眾。舉先梁",
    "X67n1309_002:0601b06": "山云。南來者與三十棒。北來者與三十棒。然雖如是。",
    "X67n1309_002:0601b07": "不當宗乘。梁山好一片真金。將作頑鐵賣却。琅邪即",
    "X67n1309_002:0601b08": "不然。南來者與三十棒。北來者與三十棒。從教天下",
    "X67n1309_002:0601b09": "衲僧貶剝。",
    "X67n1309_002:0601b10": "泐潭準和尚示眾云。欲識佛性義。當觀時節因緣。記",
    "X67n1309_002:0601b11": "得昔日僧問雲門。如何是雲門一曲。門云臘月二十",
    "X67n1309_002:0601b12": "五。僧云唱者如何。曰且緩緩。諸禪德。遮箇豈不是時",
    "X67n1309_002:0601b13": "節。且作麼生會雲門意。雲門一曲。清聲透處。該括十",
    "X67n1309_002:0601b14": "方。和者難齊。非同六律。所以道東家唱歌。西家不得",
    "X67n1309_002:0601b15": "默坐。寶峯今日快便難逢。也唱一徧供養大眾。諦聽",
    "X67n1309_002:0601b16": "諦聽。乃引聲唱云。囉囉哩。哩哩囉。天寒且唱一半。歸",
    "X67n1309_002:0601b17": "堂喫茶。又社日示眾云。萬般施設不如常。又不驚人",
    "X67n1309_002:0601b18": "又久長。如常恰似秋風至。無意涼人人自涼。甜瓜徹",
    "X67n1309_002:0601b19": "蔕甜。苦瓠連根苦。今朝四海九州人盡拜社翁并社",
    "X67n1309_002:0601b20": "母。唯有七十二候年王。冷地裏觜盧都一場莽鹵。",
    "X67n1309_002:0601b21": "打地和尚自江西領旨。自晦其名。凡學者致問。唯以",
    "X67n1309_002:0601b22": "棒打地而示之。時謂之打地和尚。一日被僧藏却棒。",
    "X67n1309_002:0601b23": "然後問。師回頭尋棒不見乃云。若在遮裏。洎著一棒。",
    "X67n1309_002:0601b24": "有問門人曰。只如和尚每有人問便打地。意旨如何。",
    "X67n1309_002:0601c01": "門人即於竈底取柴一片擲在釜中。",
    "X67n1309_002:0601c02": "妙喜曰。養子不及父。家門一世衰。",
    "X67n1309_002:0601c03": "谷山問秀溪和尚。聲色純真。如何是道。溪曰亂道作",
    "X67n1309_002:0601c04": "麼。山却從東邊過西邊立。溪曰若不恁麼即禍事也。",
    "X67n1309_002:0601c05": "山却過東邊。溪乃下禪床。方行兩步被谷山捉住云。",
    "X67n1309_002:0601c06": "聲色純真事作麼生。溪便掌。山云十年後要箇人下",
    "X67n1309_002:0601c07": "茶也無。溪曰要谷山老漢作麼。谷山呵呵大笑三聲。",
    "X67n1309_002:0601c08": "華林和尚有僧來參。方展坐具。林曰緩緩。僧云和尚",
    "X67n1309_002:0601c09": "見甚麼。曰。可惜許。磕破鐘樓。其僧從此悟入。",
    "X67n1309_002:0601c10": "黃檗慧和尚參疎山仁和尚。初到時正值坐法堂受",
    "X67n1309_002:0601c11": "參。慧先顧視大眾然後致問曰。剎那便去時如何。山",
    "X67n1309_002:0601c12": "曰。畐塞虗空。汝作麼生去。慧曰畐塞虗空。不如不去。",
    "X67n1309_002:0601c13": "山便休。慧下堂參第一座。座曰。適觀上座祇對和尚。",
    "X67n1309_002:0601c14": "語甚奇特。慧曰此乃率爾實自偶然。敢望慈悲開示",
    "X67n1309_002:0601c15": "愚迷。座曰一剎那間還有擬議否。慧於言下大悟。",
    "X67n1309_002:0601c16": "盤山和尚在馬大師會下出街中教化。忽見一客人",
    "X67n1309_002:0601c17": "買猪肉謂屠者曰。精底割一斤來。屠者放下刀叉手",
    "X67n1309_002:0601c18": "云。長史。那箇不是精底。山於此有省。後一日出門見",
    "X67n1309_002:0601c19": "人舁喪。歌郎振鈴云。紅輪決定沉西去。未委魂靈往",
    "X67n1309_002:0601c20": "那方。幕下孝子哭云。哀哀。山乃大悟。踊躍而歸。馬祖",
    "X67n1309_002:0601c21": "印其所證。山臨遷化謂眾曰。還有人邈得吾真否。眾",
    "X67n1309_002:0601c22": "或寫得真呈。皆不契。時普化出云。某甲邈得和尚真。",
    "X67n1309_002:0601c23": "山云呈似老僧看。化乃打筋斗而出。山云遮廝兒向",
    "X67n1309_002:0601c24": "後甚麼處掣風顛去。",
    "X67n1309_002:0602a01": "夾山會下有僧到石霜。纔跨門便云不審。霜曰不必",
    "X67n1309_002:0602a02": "闍梨。僧云恁麼則珍重。其僧又到巖頭處。依前云不",
    "X67n1309_002:0602a03": "審。頭噓一聲。僧云恁麼則珍重。僧方回身。頭曰雖是",
    "X67n1309_002:0602a04": "後生亦能管帶。其僧歸舉似夾山。山上堂云。前日到",
    "X67n1309_002:0602a05": "巖頭石霜底阿師出來如法舉著。僧舉了。山云。大眾。",
    "X67n1309_002:0602a06": "還會麼。眾無對。山云。若無人道得。老僧不惜兩莖眉",
    "X67n1309_002:0602a07": "毛道去也。石霜雖有殺人刀。且無活人劒。巖頭亦有",
    "X67n1309_002:0602a08": "殺人刀。亦有活人劒。",
    "X67n1309_002:0602a09": "妙喜曰。癡人面前不得說夢。",
    "X67n1309_002:0602a10": "五祖演和尚示眾云。一向恁麼去。路絕人稀。一向恁",
    "X67n1309_002:0602a11": "麼來。辜負先聖。去此二途。祖佛不能近。設使與白雲",
    "X67n1309_002:0602a12": "同生同死。亦未稱平生。何也。鳳凰不是凡間鳥。不得",
    "X67n1309_002:0602a13": "梧桐誓不棲。又示眾云。恁麼恁麼。鰕跳不出斗。不恁",
    "X67n1309_002:0602a14": "麼不恁麼。弄巧成拙。軟似鐵。硬如泥。金剛眼睛十二",
    "X67n1309_002:0602a15": "兩。衲僧手裏秤頭低。有價數。沒商量。無鼻孔底將甚",
    "X67n1309_002:0602a16": "麼聞香。僧問如何是臨濟下事。曰五逆聞雷。云如何",
    "X67n1309_002:0602a17": "是雲門下事。曰紅旗閃爍。云如何是曹洞下事。曰馳",
    "X67n1309_002:0602a18": "書不到家。云如何是溈仰下事。曰斷碑橫古路。僧禮",
    "X67n1309_002:0602a19": "拜。演云何不問法眼下事。云留與和尚。曰巡人犯夜。",
    "X67n1309_002:0602a20": "長慶稜和尚參靈雲。稜問如何是佛法大意。雲曰。驢",
    "X67n1309_002:0602a21": "事未去。馬事到來。稜如是往來雪峯玄沙二十年間",
    "X67n1309_002:0602a22": "不明此事。一日卷簾忽然大悟。乃有頌曰。也大差。也",
    "X67n1309_002:0602a23": "大差。卷起簾來見天下。有人問我解何宗。拈起拂子",
    "X67n1309_002:0602a24": "劈口打。峯舉謂玄沙曰。此子徹去也。沙云。未可。此是",
    "X67n1309_002:0602b01": "意識著述。更須勘過始得。至晚眾僧上來問訊。峯謂",
    "X67n1309_002:0602b02": "稜曰。備頭陀未肯汝在。汝實有正悟對眾舉來。稜又",
    "X67n1309_002:0602b03": "有頌云。萬象之中獨露身。唯人自肯乃方親。昔時謬",
    "X67n1309_002:0602b04": "向途中覔。今日看來火裏冰。峯乃顧沙曰。不可更是",
    "X67n1309_002:0602b05": "意識著述。後乃住長慶會下。有匡桶頭常與眾僧說",
    "X67n1309_002:0602b06": "話。一日稜入寮見乃問曰。你每日口嘮嘮作甚麼。匡",
    "X67n1309_002:0602b07": "曰一日不作一日不食。稜曰恁麼則磨弓發箭去。曰",
    "X67n1309_002:0602b08": "專待尉遲來。棱曰尉遲來後如何。云待伊筋骨徧地",
    "X67n1309_002:0602b09": "眼睛突出。稜便出去。",
    "X67n1309_002:0602b10": "蒙山明禪師因趂盧行者至大庾嶺。行者見明至。即",
    "X67n1309_002:0602b11": "置衣鉢於石上曰。此衣表信。可力爭耶。任君將去。明",
    "X67n1309_002:0602b12": "遂舉之。如山不動。踟蹰悚慄乃曰。我來求法。非為衣",
    "X67n1309_002:0602b13": "也。願行者開示。祖曰。不思善。不思惡。正與麼時。阿那",
    "X67n1309_002:0602b14": "箇是明上座本來面目。明當下大悟。徧體汗流。泣淚",
    "X67n1309_002:0602b15": "作禮問曰。上來密語密意外。還更有意旨否。祖曰。我",
    "X67n1309_002:0602b16": "今與汝說者即非密也。汝若返照自己面目。密却在",
    "X67n1309_002:0602b17": "汝邊。明曰。某甲雖在黃梅隨眾。實未省自己面目。今",
    "X67n1309_002:0602b18": "蒙指示入處。如人飲水冷暖自知。今行者即是某甲",
    "X67n1309_002:0602b19": "師也。祖曰。汝若如是。則吾與汝同師黃梅。善自護持。",
    "X67n1309_002:0602b20": "多福和尚。僧問如何是多福一叢竹。曰一莖兩莖斜。",
    "X67n1309_002:0602b21": "云學人不會。曰三莖四莖曲。",
    "X67n1309_002:0602b22": "妙喜曰。饒汝一莖兩莖斜。三莖四莖曲。還我多福",
    "X67n1309_002:0602b23": "一叢竹。又如何話會。",
    "X67n1309_002:0602b24": "首山念和尚。僧問萬機喪盡時如何。曰死水不藏龍。",
    "X67n1309_002:0602c01": "云動轉後如何。曰碧眼胡僧笑點頭。問如何是正修",
    "X67n1309_002:0602c02": "行路。曰貧兒不雜食。云撒手歸家去也。曰香臭不曾",
    "X67n1309_002:0602c03": "聞。問如何是超佛越祖之談。曰。塞北風霜緊。江南雪",
    "X67n1309_002:0602c04": "不寒。問。承古有言。自從一見桃花後。直至而今更不",
    "X67n1309_002:0602c05": "疑。意旨如何。曰三尺杖子兩人舁。云還許學人舁也",
    "X67n1309_002:0602c06": "無。曰放下著。問如何是真如體。曰敲塼打瓦。云此意",
    "X67n1309_002:0602c07": "如何。曰切忌蹋著。問如何是學人本來身。曰牽牛不",
    "X67n1309_002:0602c08": "入市。",
    "X67n1309_002:0602c09": "真淨和尚示眾云。洞山門下要行便行要坐便坐。鉢",
    "X67n1309_002:0602c10": "盂裏屙屎。淨瓶中吐唾。執法修行如牛拽磨。又示眾",
    "X67n1309_002:0602c11": "云。頭陀石被莓苔裹。擲筆峯遭薜茘纏。羅漢院一年",
    "X67n1309_002:0602c12": "度三箇行者。歸宗寺裏參退喫茶。僧問如何是佛。師",
    "X67n1309_002:0602c13": "呵呵大笑。僧云何笑之有。云我笑汝隨語生解。云偶",
    "X67n1309_002:0602c14": "然失利。師遂高聲云。不得禮拜。僧便歸眾。師復笑云。",
    "X67n1309_002:0602c15": "隨語生解。",
    "X67n1309_002:0602c16": "明招和尚因到泉州坦長老處。坦云。夫參學。一人所",
    "X67n1309_002:0602c17": "在亦須到。半人所在亦須到。招便問。一人所在即不",
    "X67n1309_002:0602c18": "問。作麼生是半人所在。坦無語。後却令小師問招曰。",
    "X67n1309_002:0602c19": "你欲識半人所在麼。也只是箇弄泥團漢。",
    "X67n1309_002:0602c20": "深明二上座因到淮河。見人牽網有魚透出。深曰。明",
    "X67n1309_002:0602c21": "兄。俊哉。一似箇衲僧。明曰。雖然如此。爭似當初不撞",
    "X67n1309_002:0602c22": "入網羅好。深曰。明兄。汝欠悟在。明至半夜方省。",
    "X67n1309_002:0602c23": "妙喜曰。明上座省得底。且道是網羅裏底。是出網",
    "X67n1309_002:0602c24": "羅底。",
    "X67n1309_002:0603a01": "巖頭同雪峯欽山辭德山。山問甚麼處去。曰暫辭和",
    "X67n1309_002:0603a02": "尚下山去。山云子佗後作麼生。頭曰不忘和尚。山云",
    "X67n1309_002:0603a03": "子憑何有此語。頭曰。豈不聞道智與師齊減師半德。",
    "X67n1309_002:0603a04": "智過於師方堪傳授。山云。如是如是。善自護持。於是",
    "X67n1309_002:0603a05": "三人取辭。欽山到澧州先住。二人到鼇山阻雪。巖頭",
    "X67n1309_002:0603a06": "每日祇是打睡。雪峰一向坐禪。峯喚云。師兄師兄",
    "X67n1309_002:0603a07": "且起。只管打睡。頭便喝曰。噇眠去。每日牀上恰似",
    "X67n1309_002:0603a08": "箇七村裏土地。佗時後日魔魅人家男女去在。峯自",
    "X67n1309_002:0603a09": "點胸云。某甲遮裏未穩在。不敢自謾。頭曰。我將謂汝",
    "X67n1309_002:0603a10": "異日向孤峯頂上盤結草菴播揚大教。猶作遮箇語",
    "X67n1309_002:0603a11": "話。若實如此。據汝見處一一說來。看峯云。初到浙中",
    "X67n1309_002:0603a12": "見鹽官和尚舉色空義得箇入處。頭曰。此去三十年",
    "X67n1309_002:0603a13": "切忌舉著。峯云。又因見洞山和尚過水悟道頌有箇",
    "X67n1309_002:0603a14": "省處。頭曰。若恁麼。自救也未徹在。峰云。又問德山從",
    "X67n1309_002:0603a15": "上宗乘中事學人還有分也無。德山打一棒云。道甚",
    "X67n1309_002:0603a16": "麼。我此時豁然如桶底脫。頭喝曰。汝不聞道從門入",
    "X67n1309_002:0603a17": "者不是家珍。峰云如何即是。頭曰。佗後若欲播揚大",
    "X67n1309_002:0603a18": "教。一一從自己胷襟流出將來。與我葢天葢地去。峯",
    "X67n1309_002:0603a19": "於言下大悟。跳下禮拜起來連聲云。師兄。今日始是",
    "X67n1309_002:0603a20": "鼇山成道。今日始是鼇山成道。",
    "X67n1309_002:0603a21": "韶國師在眾時問龍牙。天不能葢地不能載時如何。",
    "X67n1309_002:0603a22": "牙曰道者合如是。韶經十七次問。牙云。道者。若為汝",
    "X67n1309_002:0603a23": "說。恐汝已後罵我去在。韶後住天台通玄峯。因澡浴",
    "X67n1309_002:0603a24": "次忽省前話。便具威儀焚香望龍牙禮拜云。當時若",
    "X67n1309_002:0603b01": "與我說破。我今日定罵佗也。",
    "X67n1309_002:0603b02": "妙喜曰。即今也不少。",
    "X67n1309_002:0603b03": "達禪師禮拜六祖頭不至地。祖呵曰。禮不投地。何如",
    "X67n1309_002:0603b04": "不禮。汝心中必有一物。蘊習何事邪。曰念法華經已",
    "X67n1309_002:0603b05": "及三千部。祖曰。汝若念至萬部。得其經意不以為勝。",
    "X67n1309_002:0603b06": "則與吾偕行。汝今負此事業都不知過。聽吾偈曰。禮",
    "X67n1309_002:0603b07": "本折慢幢。頭奚不至地。有我罪即生。亡功福無比。祖",
    "X67n1309_002:0603b08": "又曰。汝名甚麼。對曰名法達。祖曰。汝名法達。何曾達",
    "X67n1309_002:0603b09": "法。復說偈曰。汝今名法達。勤誦未休歇。空誦但循聲。",
    "X67n1309_002:0603b10": "明心號菩薩。汝今有緣故。吾今為汝說。但信佛無言。",
    "X67n1309_002:0603b11": "蓮華從口發。師聞偈悔過曰。而今而後當謙恭一切。",
    "X67n1309_002:0603b12": "惟願和尚大慈略說經中義理。祖曰。汝念此經。以何",
    "X67n1309_002:0603b13": "為宗。師曰。學人愚鈍。從來但依文誦念。豈知宗趣。祖",
    "X67n1309_002:0603b14": "曰。汝試為吾念一徧。吾當為汝解說。師即高聲念經。",
    "X67n1309_002:0603b15": "至方便品。祖曰。止。此經元來以因緣出世為宗。縱說",
    "X67n1309_002:0603b16": "多種譬喻。亦無越於此。何者。因緣唯一大事。一大事",
    "X67n1309_002:0603b17": "即佛知見也。汝慎勿錯解經意。見佗道開示悟入自",
    "X67n1309_002:0603b18": "是佛之知見。我輩無分。若作此解。乃是謗經毀佛也。",
    "X67n1309_002:0603b19": "彼既是佛。已具知見。何用更開。汝今當信佛知見者。",
    "X67n1309_002:0603b20": "只汝自心。更無別體。葢為一切眾生自蔽光明。貪愛",
    "X67n1309_002:0603b21": "塵境。外緣內擾。甘受驅馳。便勞佗從三昧起。種種苦",
    "X67n1309_002:0603b22": "口勸令寢息。莫向外求。與佛無。二故云開佛知見。汝",
    "X67n1309_002:0603b23": "但勞勞執念謂為功課者。何異犛牛愛尾也。師曰。若",
    "X67n1309_002:0603b24": "然者。但得解義不勞誦經邪。祖曰。經有何過。豈障汝",
    "X67n1309_002:0603c01": "念。只為迷悟在人。損益由汝。聽吾偈曰。心迷法華轉。",
    "X67n1309_002:0603c02": "心悟轉法華。誦久不明己。與義作讐家。無念念即正。",
    "X67n1309_002:0603c03": "有念念成邪。有無俱不計。長御白牛車。師聞偈再啟",
    "X67n1309_002:0603c04": "曰。經云。諸大聲聞乃至菩薩皆盡思度量。尚不能測",
    "X67n1309_002:0603c05": "於佛智。今令凡夫但悟自心便名佛之知見。自非上",
    "X67n1309_002:0603c06": "根未免疑謗。又經說三車。大牛之車與白牛車如何",
    "X67n1309_002:0603c07": "區別。願和尚再垂宣說。祖曰。經意分明。汝自迷背。諸",
    "X67n1309_002:0603c08": "三乘人不能測佛智者。患在度量也。饒伊盡思共推",
    "X67n1309_002:0603c09": "轉加懸遠。佛本為凡夫說。不為佛說。此理若不肯信",
    "X67n1309_002:0603c10": "者。從佗退席。殊不知坐却白牛車。更於門外覔三車。",
    "X67n1309_002:0603c11": "況經文明向汝道。無二亦無三。汝何不省三車是假。",
    "X67n1309_002:0603c12": "為昔時故。一乘是實。為今時故。只教汝去假歸實。歸",
    "X67n1309_002:0603c13": "實之後實亦無名。應知所有珍財盡屬於汝。由汝受",
    "X67n1309_002:0603c14": "用。更不作父想。亦不作子想。亦無用想。是名持法華",
    "X67n1309_002:0603c15": "經。從劫至劫手不釋卷。從晝至夜無不念時也。師既",
    "X67n1309_002:0603c16": "蒙啟發。踊躍歡喜。以偈贊曰。經誦三千部。曹溪一句",
    "X67n1309_002:0603c17": "亡。未明出世旨。寧歇累生狂。羊鹿牛權設。初中後善",
    "X67n1309_002:0603c18": "揚。誰知火宅內。元是法中王。祖曰。汝今後方可名為",
    "X67n1309_002:0603c19": "念經僧也。",
    "X67n1309_002:0603c20": "玄沙和尚問雪峯。某甲如今大用去。和尚作麼生。峯",
    "X67n1309_002:0603c21": "遂將三箇木毬一時拋出。沙遂作斫牌勢。峯曰。汝親",
    "X67n1309_002:0603c22": "在靈山。方得如此。沙云也祇是自家事。",
    "X67n1309_002:0603c23": "妙喜曰。祇許老胡知。不許老胡會。",
    "X67n1309_002:0603c24": "漸源隨侍道吾往弔慰。源乃拊棺云。生邪死邪。吾曰",
    "X67n1309_002:0604a01": "生也不道。死也不道。源云為甚不道。吾曰不道不道。",
    "X67n1309_002:0604a02": "回至中路。源云。和尚快與某甲道。若不道。打和尚去",
    "X67n1309_002:0604a03": "也。吾曰。打即任打。道即不道。源便打。吾歸院曰。汝宜",
    "X67n1309_002:0604a04": "離此去。恐知事得知不便。源至石霜。舉前話請益。霜",
    "X67n1309_002:0604a05": "曰。生也不道。死也不道。源云為甚不道。霜曰不道不",
    "X67n1309_002:0604a06": "道。源於此有省。道吾遷化後。源將鍬子於法堂上從",
    "X67n1309_002:0604a07": "西過東從東過西。霜曰作甚麼。源云覔先師靈骨。霜",
    "X67n1309_002:0604a08": "曰。洪波浩渺白浪滔天。覔甚麼先師靈骨。源云正好",
    "X67n1309_002:0604a09": "著力。霜曰。遮裏針劄不入。著甚麼力。源持鍬肩上便",
    "X67n1309_002:0604a10": "出。保寧勇和尚頌云。終日挨門復倚樓。幾回明鏡照",
    "X67n1309_002:0604a11": "梳頭。一從事得潘郎後。也解人前不識羞。",
    "X67n1309_002:0604a12": "晦堂和尚示眾云。不與萬法為侶。即是無諍三昧。便",
    "X67n1309_002:0604a13": "恁麼去時。爭柰絃急則聲促。若能向紫羅帳裏撒真",
    "X67n1309_002:0604a14": "珠。未必善因而招惡果。又示眾云。礙處非墻壁。通處",
    "X67n1309_002:0604a15": "沒虗空。若能如是會。心色本來同。拂子是色。那箇是",
    "X67n1309_002:0604a16": "心。靈利漢纔聞舉著。隔墻見角早知是牛。更若擬議",
    "X67n1309_002:0604a17": "思量。白雲千里萬里。",
    "X67n1309_002:0604a18": "靈雲和尚因長生問。混沌未分時如何。曰靈柱懷胎。",
    "X67n1309_002:0604a19": "云分後如何。曰如片雲點太清。云未審太清還受點",
    "X67n1309_002:0604a20": "也無。雲不對。生云恁麼則含生不來也。雲亦不對。生",
    "X67n1309_002:0604a21": "云直得純清絕點時如何。曰猶是真常流注。生云如",
    "X67n1309_002:0604a22": "何是真常流注。曰似鏡常明。云未審向上還有事也",
    "X67n1309_002:0604a23": "無。曰有。生云如何是向上事。曰打破鏡來與汝相見。",
    "X67n1309_002:0604a24": "雲門和尚有時云。燈籠是你自己。把鉢盂噇飯飯不",
    "X67n1309_002:0604b01": "是自己。有僧便問。飯是自己時如何。門云遮野狐精。",
    "X67n1309_002:0604b02": "三家村裏漢。復云。來來。不是你道飯是自己。云是。曰",
    "X67n1309_002:0604b03": "驢年夢見三家村裏漢。",
    "X67n1309_002:0604b04": "妙喜曰。用盡自己心。笑破佗人口。",
    "X67n1309_002:0604b05": "石門聰和尚示眾云。第一句道得。石裏迸出。第二句",
    "X67n1309_002:0604b06": "道得。挨拶將來。第三句道得。自救不了。又示眾云。五",
    "X67n1309_002:0604b07": "白猫兒爪距獰。養來堂上絕蟲行。分明上樹安身法。",
    "X67n1309_002:0604b08": "切忌遺言許外生。作麼生是許外生底句。莫錯舉。僧",
    "X67n1309_002:0604b09": "入室問。正當與麼時還有師也無。曰。燈明連夜照。甚",
    "X67n1309_002:0604b10": "處不分明。僧云畢竟事如何。曰來日是寒食。問。古人",
    "X67n1309_002:0604b11": "急水灘頭毛毬子。意旨如何。曰雲開月朗。問。急水灘",
    "X67n1309_002:0604b12": "問連底石。意旨如何。曰屋破見青天。云屋破見青天",
    "X67n1309_002:0604b13": "意旨如何。曰通上徹下。",
    "X67n1309_002:0604b14": "報慈聞鳩子鳴乃問僧是甚麼聲。云鵓鳩聲。慈曰欲",
    "X67n1309_002:0604b15": "得不招無間業。莫謗如來正法輪。",
    "X67n1309_002:0604b16": "洞山初和尚牛兒頌。自牧一牛兒。出入無欄圈。放在",
    "X67n1309_002:0604b17": "芳草中。毛色方能顯。朝去無人趂。暮歸無人喚。其力",
    "X67n1309_002:0604b18": "不可當。有角無鼻綣。不使任從伊。使著隨人轉。天下",
    "X67n1309_002:0604b19": "無荒田。盡是此牛變。有人若覔伊。走去天涯畔。牽來",
    "X67n1309_002:0604b20": "似諸人。問汝見不見。",
    "X67n1309_002:0604b21": "雲峯悅和尚示眾。舉教中道。此見及緣元是菩提妙",
    "X67n1309_002:0604b22": "淨明體。又道。林木池沼皆演法音。交光相羅如寶絲",
    "X67n1309_002:0604b23": "網。奇恠。諸禪德。古聖與麼說話。喚作回首塵勞曲開",
    "X67n1309_002:0604b24": "方便。所以道。如我按指海印發光。汝暫舉心塵勞先",
    "X67n1309_002:0604c01": "起。會麼。拂子且將揮世界。拄杖權為答話人。以拂子",
    "X67n1309_002:0604c02": "擊一擊。又示眾云。有情之本依智海以為源。含識之",
    "X67n1309_002:0604c03": "流總法身而為體。只為情生智隔想變體殊。達本情",
    "X67n1309_002:0604c04": "亡知心體合。諸禪德。會麼。古佛與露柱相交。佛殿與",
    "X67n1309_002:0604c05": "天王闘額。若也不會。單重交拆。",
    "X67n1309_002:0604c06": "龐居士問馬祖曰。不昧本來人。請師高著眼。祖直下",
    "X67n1309_002:0604c07": "覰。士曰。一種沒絃琴。唯師彈得妙。祖直上覰。士乃作",
    "X67n1309_002:0604c08": "禮。祖歸方丈。士隨後入曰。弄巧成拙。",
    "X67n1309_002:0604c09": "妙喜曰。馬師覰上覰下即不無。爭柰昧却本來人。",
    "X67n1309_002:0604c10": "居士雖然禮拜。渾崙吞箇棗。馬祖歸方丈。士隨後",
    "X67n1309_002:0604c11": "入云弄巧成拙。救得一半。",
    "X67n1309_002:0604c12": "藥山和尚示眾云。祖師只教汝保護。若貪嗔起來。切",
    "X67n1309_002:0604c13": "須防禁。莫教棖觸。是你欲知枯木石頭。却須擔荷。實",
    "X67n1309_002:0604c14": "無枝葉可得。雖然如此。更宜自看。不得絕却言語。我",
    "X67n1309_002:0604c15": "今為汝說遮箇語。顯無語底。佗那箇本來無耳目等",
    "X67n1309_002:0604c16": "貌。時有僧問云何有六趣。師云。我此要輪。雖在其中。",
    "X67n1309_002:0604c17": "元來不染。問不了身中煩惱時如何。師曰煩惱作何",
    "X67n1309_002:0604c18": "相狀。我且要你考看。更有一般底只向紙背上記持",
    "X67n1309_002:0604c19": "言語。多被經論惑。我不曾看經論冊子。汝只為迷事",
    "X67n1309_002:0604c20": "走失自家不定。所以便有生死心。未學得一言半句",
    "X67n1309_002:0604c21": "一經一論。便說與麼菩提涅槃世攝不攝。若如此解",
    "X67n1309_002:0604c22": "即是生死。若不被此得失繫縛便無生死。汝見律師",
    "X67n1309_002:0604c23": "說甚麼尼薩耆．突吉羅。最是生死本。雖然與麼。窮生",
    "X67n1309_002:0604c24": "死且不可得。上至諸佛下至螻蟻盡有此。長短好惡",
    "X67n1309_002:0605a01": "大小不同。若也不從外來。何處有閒漢掘地獄待你。",
    "X67n1309_002:0605a02": "你欲識地獄道。只今鑊湯煎煑者。是欲識餓鬼道。只",
    "X67n1309_002:0605a03": "今多虗少實不令人信者是。欲識畜生道。見今不識",
    "X67n1309_002:0605a04": "仁義不辨親疎者是。豈非披毛戴角斬割倒懸。欲識",
    "X67n1309_002:0605a05": "人天。只今清淨威儀持瓶挈鉢者是。切須保任。免墮",
    "X67n1309_002:0605a06": "諸趣。第一不得棄遮箇。遮箇不是易得。須向高高山",
    "X67n1309_002:0605a07": "頂立。深深海底行。此處行不易。方有少分相應。如今",
    "X67n1309_002:0605a08": "出頭來。盡是多事人。覔箇癡鈍漢不可得。莫只記冊",
    "X67n1309_002:0605a09": "子中言語。以為自己見知。見佗不解者便生輕慢。此",
    "X67n1309_002:0605a10": "輩盡是闡提外道。此心直不中。切須審悉。與麼道猶",
    "X67n1309_002:0605a11": "是三界邊事。莫在衲衣下空過。到遮裏更微細在。莫",
    "X67n1309_002:0605a12": "作等閑。須知珍重。",
    "X67n1309_002:0605a13": "翠巖和尚。僧問。凡有言句盡是點汙。如何是向上事。",
    "X67n1309_002:0605a14": "曰凡有言句盡是點汙。問古人拈椎豎拂意旨如何。",
    "X67n1309_002:0605a15": "曰邪法難扶。問僧繇為甚麼寫誌公真不得。曰作麼",
    "X67n1309_002:0605a16": "生合殺。問險惡道中以何為津梁。曰藥山再三叮囑。",
    "X67n1309_002:0605a17": "廣慧真和尚。僧問如何是廣慧境。曰山寺前頭資慶",
    "X67n1309_002:0605a18": "後。問如何是和尚家風。曰杴爬钁子。風穴一日問真",
    "X67n1309_002:0605a19": "園頭。會昌沙汰時。護法善神向甚麼處去。曰常在闤",
    "X67n1309_002:0605a20": "闠中。要且無人見。穴云汝徹也。",
    "X67n1309_002:0605a21": "妙喜曰。汝道風穴自徹也未。",
    "X67n1309_002:0605a22": "黃龍璣和尚。僧問如何是和尚家風。曰琉璃鉢盂無",
    "X67n1309_002:0605a23": "底。問如何是君王劒。曰不傷萬類。云佩者如何。曰血",
    "X67n1309_002:0605a24": "濺梵天。云大好不傷萬類。璣便打。問毛吞巨海芥納",
    "X67n1309_002:0605b01": "須彌。不是學人本分事。如何是學人本分事。曰封了",
    "X67n1309_002:0605b02": "合盤市裏揭。問急切相投請師通信。曰火燒裙帶。問",
    "X67n1309_002:0605b03": "如何是大疑底人。曰對坐盤中弓落盞。云如何是不",
    "X67n1309_002:0605b04": "疑底人。曰再坐盤中弓落盞。問風恬浪靜時如何。曰",
    "X67n1309_002:0605b05": "百尺竿頭五兩垂。",
    "X67n1309_002:0605b06": "李尚書。名翱。仰慕藥山道風。特入山致敬。肅莊客禮。",
    "X67n1309_002:0605b07": "直造座前。山端然看經殊不顧視。李乃云。見面不如",
    "X67n1309_002:0605b08": "聞名。拂袖便行。山却召尚書。李回首。山曰何得貴耳",
    "X67n1309_002:0605b09": "而賤目。李遂致拜。起問如何是道。山以手指天指淨",
    "X67n1309_002:0605b10": "瓶。李云不會。山曰。雲在青霄水在瓶。李乃拜謝。贈詩",
    "X67n1309_002:0605b11": "云。鍊得身形似鶴形。千株松下兩函經。我來問道無",
    "X67n1309_002:0605b12": "餘事。雲在青霄水在瓶。",
    "X67n1309_002:0605b13": "首山志和尚問念和尚。德山棒臨濟喝。未審意旨如",
    "X67n1309_002:0605b14": "何。念云汝試道看。志便喝。念拈棒。志指棒云莫亂做。",
    "X67n1309_002:0605b15": "念擲下棒云明眼人難謾。志云草賊大敗。僧問如何",
    "X67n1309_002:0605b16": "是祖師西來意。曰三尺杖子破瓦盆。問如何是佛。曰",
    "X67n1309_002:0605b17": "桶底脫。問從上諸聖有何言句。曰如是我聞。僧云不",
    "X67n1309_002:0605b18": "會。曰信受奉行。",
    "X67n1309_002:0605b19": "嘉州白水和尚。僧問如何是西來意。曰。四溟無窟宅。",
    "X67n1309_002:0605b20": "一滴潤乾坤。問曹溪一路合談何事。曰。澗松千載鶴",
    "X67n1309_002:0605b21": "來聚。月中香桂鳳凰歸。",
    "X67n1309_002:0605b22": "妙喜曰。又道曹溪無俗談。",
    "X67n1309_002:0605b23": "鼓山晏國師示眾云。若是靈利底。撩著便休去。似遮",
    "X67n1309_002:0605b24": "般漢。千里萬里去也。有甚麼救處。進前退後。納箇如",
    "X67n1309_002:0605c01": "何。醉人相似。有甚麼衲僧氣息。既然如是。且宗門中",
    "X67n1309_002:0605c02": "事作麼生。諸和尚到遮裏也須是箇漢始得。大不容",
    "X67n1309_002:0605c03": "易。兄弟。鼓山不惜口業向汝諸人道。不假記一字。亦",
    "X67n1309_002:0605c04": "不用一功。亦不用眨眼。亦不用呵氣。大坐著便紹却",
    "X67n1309_002:0605c05": "去。諸和尚。且道紹甚麼。為復紹佛紹法。紹禪紹道。紹",
    "X67n1309_002:0605c06": "佛向上事涅槃後句。若紹此句。得為大妄。喚作望上",
    "X67n1309_002:0605c07": "心不息。與諸兄弟了無交涉。於諸人分上作麼生紹。",
    "X67n1309_002:0605c08": "普請驗看是甚麼。為復是凡是聖。是毗盧師法身主。",
    "X67n1309_002:0605c09": "在甚麼處居住。甚麼年月有渠。方圓闊狹長短大小。",
    "X67n1309_002:0605c10": "試道看。還有絲髮大物解葢覆得麼。還有分毫許間",
    "X67n1309_002:0605c11": "隔麼。向阿那裏抄。向阿那裏寫。諸和尚。與麼顯露。與",
    "X67n1309_002:0605c12": "麼聊要。何不直下便承當取。又更刺頭入佗言句裏",
    "X67n1309_002:0605c13": "意識中學。有甚麼交涉。不見道意為賊識為浪。走作",
    "X67n1309_002:0605c14": "馳求終無歇分。若自不具眼就人揀辨。卷子裏抄冊",
    "X67n1309_002:0605c15": "子裏寫。假饒百千萬句。龍宮海藏一時吞納。盡是佗",
    "X67n1309_002:0605c16": "人。不干自己。亦喚作識學依通。猶如水母借鰕為眼。",
    "X67n1309_002:0605c17": "無自由分。亦如盲者辨色。依佗語故。實不能辨色之",
    "X67n1309_002:0605c18": "正相。若是學經律論。佗自有人在。所以鼓山尋常道。",
    "X67n1309_002:0605c19": "經有經師。律有律師。論有論師。有函有號。有部有帙。",
    "X67n1309_002:0605c20": "白日牕前夜附燈燭。自有人傳持在。禪師作麼生。還",
    "X67n1309_002:0605c21": "有人道得麼。試出來道看。時有學人問如何是目前",
    "X67n1309_002:0605c22": "顯露底機。曰道甚麼。僧再問。師喝出。",
    "X67n1309_002:0605c23": "鵞湖問諸大德。行住坐臥畢竟以何為道。對云知者",
    "X67n1309_002:0605c24": "是。曰。不可以智知。不可以識識。安得知者是。有對云",
    "X67n1309_002:0606a01": "無分別是。曰。善能分別諸法相。於第一義而不動。安",
    "X67n1309_002:0606a02": "得無分別是。有對云四禪八定是。曰。佛身無為不墮",
    "X67n1309_002:0606a03": "諸數。安在四禪八定邪。是時舉眾杜口。",
    "X67n1309_002:0606a04": "妙喜曰。相罵饒你接觜。相唾饒你潑水。",
    "X67n1309_002:0606a05": "仰山和尚問僧汝是甚處人。曰幽州人。山曰汝還思",
    "X67n1309_002:0606a06": "彼處否。曰常思。山曰。彼處樓臺林苑人馬駢闐。汝返",
    "X67n1309_002:0606a07": "思思底還有許多般也無。僧於言下有省。乃曰。某甲",
    "X67n1309_002:0606a08": "到遮裏。一切總不見有。山曰。汝解猶在境。信位即是。",
    "X67n1309_002:0606a09": "人位即不是。僧曰和尚莫別有指示否。山曰。別有別",
    "X67n1309_002:0606a10": "無即不中。據汝見處。只得一玄。得坐披衣向後自看。",
    "X67n1309_002:0606a11": "盤山和尚示眾云。向上一路千聖不傳。學者勞形如",
    "X67n1309_002:0606a12": "猿捉影。琅邪覺云。上來講讚。無限良因。",
    "X67n1309_002:0606a13": "五洩初到石頭處云。一言相契即住。不契即去。頭據",
    "X67n1309_002:0606a14": "坐。洩便行。頭召云闍梨。洩回首。頭云。從生至死只是",
    "X67n1309_002:0606a15": "遮箇。回頭轉腦作麼。洩於言下大悟。乃拗折拄杖。",
    "X67n1309_002:0606a16": "雲居祐和尚示眾云。參學之士。須得悟由發明心地。",
    "X67n1309_002:0606a17": "若悟法身主。盡大地草木歸依佛法僧。若悟毗盧師。",
    "X67n1309_002:0606a18": "虗空世界歸依佛法僧。且道喚甚麼作法身主。喚甚",
    "X67n1309_002:0606a19": "麼作毗盧師。要得直下會麼。眼睛裏放光現瑞。耳竅",
    "X67n1309_002:0606a20": "裏轉大法輪。又結夏示眾云。無相光中有一無位真",
    "X67n1309_002:0606a21": "人。出沒三界流轉五道。不捨十惡業不墮五陰身。不",
    "X67n1309_002:0606a22": "除煩惱障不證涅槃心。不憎毀禁不敬持戒。不經冬",
    "X67n1309_002:0606a23": "不過夏。汝等諸人還知去處麼。良久云。九旬陽焰裏。",
    "X67n1309_002:0606a24": "五分法身圓。",
    "X67n1309_002:0606b01": "端師子看楞嚴經二頌。七處徵心心不遂。慒懂阿難",
    "X67n1309_002:0606b02": "不瞥地。直饒徵得見無心。也是泥中洗土塊。八還之",
    "X67n1309_002:0606b03": "教垂來久。自古宗師各分剖。直饒還得不還時。也是",
    "X67n1309_002:0606b04": "蝦跳不出斗。",
    "X67n1309_002:0606b05": "藥山和尚問雲巖甚處來。云百丈來。曰百丈有何言",
    "X67n1309_002:0606b06": "句。云。有時示眾云。我有一句子百味具足。山曰。鹹即",
    "X67n1309_002:0606b07": "鹹味。淡即淡味。不鹹不淡是常味。作麼生是百味具",
    "X67n1309_002:0606b08": "足底句。巖無對。山笑曰爭柰目前生死何。巖云目前",
    "X67n1309_002:0606b09": "無生死。曰。二十年在百丈處。俗氣也不除。次日又問。",
    "X67n1309_002:0606b10": "海兄更說甚法。云。有時道三句外會取。六句外省去。",
    "X67n1309_002:0606b11": "山曰且喜沒交涉。又問更說甚麼法。云。有時陞堂眾",
    "X67n1309_002:0606b12": "集。以拄杖打下。復召大眾。眾回首。却云是甚麼。山曰",
    "X67n1309_002:0606b13": "何不早道。巖於此有省。",
    "X67n1309_002:0606b14": "妙喜曰。省去即不無。爭柰未出葛藤窠。",
    "X67n1309_002:0606b15": "琅邪覺和尚示眾云。汝等諸人在我遮裏過夏。與你",
    "X67n1309_002:0606b16": "點出五般病。一不得向萬里無寸草處去。二不得孤",
    "X67n1309_002:0606b17": "峯獨宿。三不得張弓架箭。四不得物外安身。五不得",
    "X67n1309_002:0606b18": "滯於生殺。何故。一處有滯。自救難為。五處若通。方名",
    "X67n1309_002:0606b19": "導師。汝等諸人若到諸方遇明眼作者。與我通箇消",
    "X67n1309_002:0606b20": "息。貴得祖風不墜。若是常徒。即須寢息。何故。躶形國",
    "X67n1309_002:0606b21": "裏誇服飾。想君大殺不知時。又頌栢樹子話云。趙州",
    "X67n1309_002:0606b22": "庭前栢。衲僧皆罔測。一堂雲水僧。盡是十方客。",
    "X67n1309_002:0606b23": "唐中宗遣內侍薛簡馳詔迎請六祖。願師慈念速赴",
    "X67n1309_002:0606b24": "上京。祖上表辭疾。願終林麓。簡曰。京城禪德皆云。欲",
    "X67n1309_002:0606c01": "得會道必須坐禪習定。若不因禪定而得解脫者。未",
    "X67n1309_002:0606c02": "之有也。未審師所說法如何。祖曰。道由心悟。豈在坐",
    "X67n1309_002:0606c03": "也。經云。若見如來若坐若臥。是行邪道。何故。無所從",
    "X67n1309_002:0606c04": "來亦無所去。若無生滅。是如來清淨禪。諸法空寂是",
    "X67n1309_002:0606c05": "如來清淨坐。究竟無證豈況坐邪。簡曰。弟子回京。主",
    "X67n1309_002:0606c06": "上必問。願和尚慈悲指示心要。祖曰。道無明暗。明暗",
    "X67n1309_002:0606c07": "是代謝之義。明明無盡。亦是有盡。簡曰。明喻智慧。暗",
    "X67n1309_002:0606c08": "況煩惱。修道之人儻不以智慧照破煩惱。無始生死",
    "X67n1309_002:0606c09": "憑何出離。祖曰。若以智慧照煩惱者。此是二乘小見。",
    "X67n1309_002:0606c10": "羊鹿等機。上智大根悉不如是。簡曰如何是大乘見",
    "X67n1309_002:0606c11": "解。祖曰。明與無明其性無二。無二之性即是實性。實",
    "X67n1309_002:0606c12": "性者。處凡愚而不減。在賢聖而不增。住煩惱而不亂。",
    "X67n1309_002:0606c13": "居禪定而不寂。不斷不常不來不去。不在中間及其",
    "X67n1309_002:0606c14": "內外。不生不滅性相如如。常住不遷名之曰道。簡曰。",
    "X67n1309_002:0606c15": "師曰不生不滅。何異外道。祖曰。外道所說不生不滅",
    "X67n1309_002:0606c16": "者。將滅止生以生顯滅。滅猶不滅生說無生。我說不",
    "X67n1309_002:0606c17": "生不滅者。本自無生今亦無滅。所以不同外道。汝若",
    "X67n1309_002:0606c18": "欲知心要。但一切善惡都莫思量。自然得入清淨心",
    "X67n1309_002:0606c19": "體。湛然常寂妙用恒沙。簡蒙指教。豁然大悟。",
    "X67n1309_002:0606c20": "香嚴和尚垂語云。如人上樹。口銜樹枝。手不攀枝。脚",
    "X67n1309_002:0606c21": "不蹋樹。樹下有人問西來意。不對則違他所問。若對",
    "X67n1309_002:0606c22": "又喪身失命。當恁麼時。作麼生即是。有虎頭上座云。",
    "X67n1309_002:0606c23": "上樹即不問。未上樹請和尚道。嚴呵呵大笑。雪竇云。",
    "X67n1309_002:0606c24": "樹上道即易。樹下道即難。老僧上樹也。致將一問來。",
    "X67n1309_002:0607a01": "保寧勇頌云。曲設多方老古錐。那堪枝上更生枝。好",
    "X67n1309_002:0607a02": "如良馬窺鞭影。逐塊且非師子兒。",
    "X67n1309_002:0607a03": "妙喜曰。吞得栗棘蓬。透得金剛圈。了看遮般說話。",
    "X67n1309_002:0607a04": "也是泗州人見大聖。",
    "X67n1309_002:0607a05": "永明壽禪師因二僧來參。乃問參頭曾到此間否。云",
    "X67n1309_002:0607a06": "曾到。又問第二上座曾到否。云不曾到。壽曰一得一",
    "X67n1309_002:0607a07": "失。少選侍者問。適來二僧。未審那箇失那箇得。壽曰。",
    "X67n1309_002:0607a08": "汝曾識遮二僧也無。云不曾識。壽云同坑無異土。",
    "X67n1309_002:0607a09": "羅漢南和尚示眾云。大智如愚。大巧若拙。勿謂今朝",
    "X67n1309_002:0607a10": "中秋令節。八極同風千潭共月。三十年來蘆花照雪。",
    "X67n1309_002:0607a11": "與麼悟去。腦門百裂。又示眾云。[颱-台+弗][颱-台+弗]籬根菊正黃。妙",
    "X67n1309_002:0607a12": "談西祖意琅琅。不知誰解聞斯語。堪為宗門立紀綱。",
    "X67n1309_002:0607a13": "便見羅漢拂子展大神通。化作文殊普賢觀音勢至。",
    "X67n1309_002:0607a14": "穿過諸人髑髏。必也盡知來處。可謂於出入息中供",
    "X67n1309_002:0607a15": "養恒沙諸佛。若也不知。分付德山臨濟。擊一擊。",
    "X67n1309_002:0607a16": "長慶云。寧說阿羅漢有三毒。不說如來有二種語。不",
    "X67n1309_002:0607a17": "道如來無語。只是無二種語。保福云。作麼生是如來",
    "X67n1309_002:0607a18": "語。慶云聾人爭得聞。福云情知汝向第二頭道。慶云",
    "X67n1309_002:0607a19": "作麼生是如來語。福云喫茶去。",
    "X67n1309_002:0607a20": "金峯志和尚拈起枕子曰。一切人喚作枕子。金峯道",
    "X67n1309_002:0607a21": "不是。僧云未審和尚喚作甚麼。志拈起枕子。僧云與",
    "X67n1309_002:0607a22": "麼則依而行之也。曰汝喚作甚麼。云枕子。曰落在金",
    "X67n1309_002:0607a23": "峯窠裏。",
    "X67n1309_002:0607a24": "玄沙和尚欲徧歷諸方參尋知識。攜囊出嶺。築著脚",
    "X67n1309_002:0607b01": "指流血。痛楚歎曰。是身非有。痛從何來。便回雪峯。峯",
    "X67n1309_002:0607b02": "一日問那箇是備頭陀。曰終不敢誑於人。又一日峯",
    "X67n1309_002:0607b03": "召曰。備頭陀。何不徧參去。曰。達磨不來東土。二祖不",
    "X67n1309_002:0607b04": "往西天。峯然之。又閱楞嚴發明心地。由是應機敏捷",
    "X67n1309_002:0607b05": "與修多羅冥契。峯歎曰。備頭陀乃再來人也。",
    "X67n1309_002:0607b06": "六祖一日謂門人曰。吾欲歸新州。汝等速治舟楫。門",
    "X67n1309_002:0607b07": "人曰。師從此去。早晚却回。祖曰。葉落歸根。來時無口。",
    "X67n1309_002:0607b08": "法雲秀云。非但來時無口。去時亦無鼻孔。",
    "X67n1309_002:0607b09": "趙州聞沙彌喝參。乃向侍者云。教伊去。侍者纔教去。",
    "X67n1309_002:0607b10": "沙彌便珍重。州謂傍僧云。沙彌得入門。侍者在門外。",
    "X67n1309_002:0607b11": "廣慧璉和尚問念和尚。學人親到寶山。空手回時如",
    "X67n1309_002:0607b12": "何。念曰家家門前火把子。璉於言下大悟云。某甲不",
    "X67n1309_002:0607b13": "疑天下老和尚舌頭也。念曰汝會處作麼生。與我說",
    "X67n1309_002:0607b14": "來看。曰只是地上水碙砂也。念曰汝會也。璉便禮拜。",
    "X67n1309_002:0607b15": "妙喜曰。你道念和尚還肯佗廣慧也無。若道肯佗。",
    "X67n1309_002:0607b16": "何故不與一棒。若道不肯佗。何故不與一棒。有人",
    "X67n1309_002:0607b17": "於此道得。妙喜與你一棒。",
    "X67n1309_002:0607b18": "永光真和尚示眾云。言鋒若差。鄉關萬里。直須懸崖",
    "X67n1309_002:0607b19": "撒手。自肯承當。絕後再蘇。欺君不得。非常之旨。人焉",
    "X67n1309_002:0607b20": "廋哉。",
    "X67n1309_002:0607b21": "嵆山章和尚在投子作柴頭。喫茶次。投子謂曰。森羅",
    "X67n1309_002:0607b22": "萬象總在遮一椀茶裏。章便覆却茶云。森羅萬象在",
    "X67n1309_002:0607b23": "甚麼處。投子曰可惜一椀茶。章後謁雪峯。峯問莫是",
    "X67n1309_002:0607b24": "章柴頭麼。章乃作輪椎勢。峯肯之。",
    "X67n1309_002:0607c01": "香城和尚初參通和尚。問一似兩箇時如何。通曰一",
    "X67n1309_002:0607c02": "箇賺汝。香城乃省。僧問。囊無繫螘之絲。厨乏聚蠅之",
    "X67n1309_002:0607c03": "糝時如何。城曰。日捨不求。思從妄得。",
    "X67n1309_002:0607c04": "明招和尚問疎山。虎生七子。那箇無尾巴。山云第七",
    "X67n1309_002:0607c05": "箇無尾巴。",
    "X67n1309_002:0607c06": "藥山與道吾雲巖游山次。見兩株樹一枯一榮。山乃",
    "X67n1309_002:0607c07": "問巖云。枯者是。榮者是。云榮者是。山曰。與麼則灼然",
    "X67n1309_002:0607c08": "一切處光明燦爛去。又問道吾。吾云枯者是。山曰。與",
    "X67n1309_002:0607c09": "麼則灼然一切處枯淡去。少頃高沙彌至。山又問。高",
    "X67n1309_002:0607c10": "云。枯者從佗自枯。榮者從佗自榮。山回顧雲巖道吾",
    "X67n1309_002:0607c11": "曰。不是不是。",
    "X67n1309_002:0607c12": "南嶽讓和尚初參六祖。祖問甚處來。曰嵩山來。祖曰",
    "X67n1309_002:0607c13": "甚麼物恁麼來。曰說似一物即不中。祖曰還假修證",
    "X67n1309_002:0607c14": "也無。曰。修證即不無。汙染即不得。祖曰。只此不汙染。",
    "X67n1309_002:0607c15": "乃諸佛之護念。汝既如是。吾亦如是。",
    "X67n1309_002:0607c16": "智門祚和尚示眾云。雪峯輥毬。羅漢書字。歸宗斬蛇。",
    "X67n1309_002:0607c17": "大隋燒畬。且道明甚麼邊事。還有人明得麼。試道看。",
    "X67n1309_002:0607c18": "若明不得。所以道斬蛇須是斬蛇手。燒畬須是燒畬",
    "X67n1309_002:0607c19": "人。瞥起情塵生妄見。眼裏無筋一世貧。僧問如何是",
    "X67n1309_002:0607c20": "大通智勝佛。曰言無再響。云如何是十劫坐道場。曰",
    "X67n1309_002:0607c21": "禍不單行。云如何是佛法不現前。曰金屑雖貴。云如",
    "X67n1309_002:0607c22": "何是不得成佛道。曰眼裏著不得。",
    "X67n1309_002:0607c23": "普化和尚居常入市振鐸云。明頭來明頭打。暗頭來",
    "X67n1309_002:0607c24": "暗頭打。四方八面來旋風打。虗空來連架打。一日臨",
    "X67n1309_002:0608a01": "濟令僧捉住云。總不恁麼來時如何。化托開云。明日",
    "X67n1309_002:0608a02": "大悲院裏有齊。僧回舉似濟。濟云我從來疑著遮漢。",
    "X67n1309_002:0608a03": "趙州和尚因僧游臺山。凡問一婆云。臺山路向甚處",
    "X67n1309_002:0608a04": "去。婆云驀直去。僧纔行三五步。婆云。好箇師僧。又恁",
    "X67n1309_002:0608a05": "麼去。有舉似州。州云待我去為勘過遮婆子。明日便",
    "X67n1309_002:0608a06": "去亦如此問。婆亦如是對。州歸為眾曰。臺山婆子我",
    "X67n1309_002:0608a07": "為勘破了也。大溈喆頌云。叢林老作世無儔。凜凜威",
    "X67n1309_002:0608a08": "風四百州。一擊鐵關曾粉碎。恩大難將雨露酬。",
    "X67n1309_002:0608a09": "韶國師因有僧問法眼。如何是曹源一滴水。法眼曰",
    "X67n1309_002:0608a10": "是曹源一滴水。師聞之言下有省。後住蓮華峯有頌",
    "X67n1309_002:0608a11": "云。通玄峯頂。不是人間。心外無法。滿目青山。法眼聞",
    "X67n1309_002:0608a12": "之乃云。只消此一頌。自然續得吾宗。",
    "X67n1309_002:0608a13": "妙喜曰。滅却法眼宗。只緣遮一頌。",
    "X67n1309_002:0608a15": "正法眼藏卷第二之下"
}