{
    "X07n0234_002:0620b15": "大方廣佛華嚴經疏卷第二",
    "X07n0234_002:0620b16": "清涼山沙門　澄觀　述",
    "X07n0234_002:0620b17": "晉水沙門　(淨源)　錄疏注經",
    "X07n0234_002:0620b18": "第二古今違順。曲分為二。先敘此方。後明西域。今",
    "X07n0234_002:0620b19": "初。諸釋雖眾。略敘數家。勒為五門。",
    "X07n0234_002:0620b20": "一立一音教。謂如來一代之教。不離一音。然有二",
    "X07n0234_002:0620b21": "師。一後魏菩提流支云。如來一音。同時報萬。大小",
    "X07n0234_002:0620b22": "並陳。二姚秦羅什法師云。佛一圓音。平等無二。無",
    "X07n0234_002:0620b23": "思普應。機聞自殊。非謂言音本陳大小。故維摩經",
    "X07n0234_002:0620b24": "云。佛以一音演說法。眾生各各隨所解。上之二師。",
    "X07n0234_002:0620c01": "初則佛音具異。後則異自在機。各得圓音一義。然",
    "X07n0234_002:0620c02": "並為教本不分之意耳。",
    "X07n0234_002:0620c03": "第二立二種教。自有四家。一西秦曇牟讖三藏。立",
    "X07n0234_002:0620c04": "半滿教。即聲聞藏。為半字教。菩薩藏。為滿字教。隋",
    "X07n0234_002:0620c05": "遠法師亦同此立。斯則文據涅槃。蓋是對小顯大。",
    "X07n0234_002:0620c06": "通相之意。未於大中。顯有權實。亦含半滿。二隋",
    "X07n0234_002:0620c07": "遠法師。立漸頓二教。謂約漸悟機。大由小起。所設",
    "X07n0234_002:0620c08": "具有三乘。故名為漸。若約頓機。直往於大。不由於",
    "X07n0234_002:0620c09": "小。名之為頓。此雖約機說有漸頓。而所說法。不出",
    "X07n0234_002:0620c10": "半滿。三唐初印法師。亦立二教。一屈曲教。謂釋",
    "X07n0234_002:0620c11": "迦經。以逐機性。隨計破著故。如涅槃等。二平道教。",
    "X07n0234_002:0620c12": "謂舍那經。以逐法性。自在說故。如華嚴經。又此二",
    "X07n0234_002:0620c13": "教。略有四異。一主異。謂釋迦化身。與盧舍那十身",
    "X07n0234_002:0620c14": "異故。二處異。謂娑婆界木樹草座。與華藏界中寶",
    "X07n0234_002:0620c15": "樹寶座等異故。三眾異。謂為聲聞及菩薩說。與唯",
    "X07n0234_002:0620c16": "菩薩及極位同說異故。四說異。謂局處之說。與該",
    "X07n0234_002:0620c17": "通十方之說異故。此約化儀以判。然華嚴雖有隨",
    "X07n0234_002:0620c18": "諸眾生。各別調伏。皆是稱性善巧。一時頓演。涅槃",
    "X07n0234_002:0620c19": "等雖說一極。或對權顯實或會異歸同。一切如來",
    "X07n0234_002:0620c20": "或說不說。故云屈曲。約釋迦為主。則未顯十身。十",
    "X07n0234_002:0620c21": "身為主。必具釋迦。娑婆之處。未融華藏。華藏之處。",
    "X07n0234_002:0620c22": "必融娑婆。略云四異。異實有多。誠如所判。但於屈",
    "X07n0234_002:0620c23": "曲之內。未顯法之權實耳。四齊朝隱士劉虯。亦",
    "X07n0234_002:0620c24": "立漸頓二教。謂華藏經名為頓教。餘皆名漸。始自",
    "X07n0234_002:0621a01": "鹿苑。終於雙樹。從小之大故。然此經。如日初出。先",
    "X07n0234_002:0621a02": "照高山。即是頓義。慈龍降雨。以證漸義。於理可然。",
    "X07n0234_002:0621a03": "漸約五時。以下當辨。",
    "X07n0234_002:0621a04": "第三立三種教。亦有三家。一南中諸師。同立三教。",
    "X07n0234_002:0621a05": "謂於前漸頓。加不定教。由漸中先小後大。而央掘",
    "X07n0234_002:0621a06": "經。六年之內即說。為遮此難。故立不定。謂別有一",
    "X07n0234_002:0621a07": "經。雖非頓攝。而明佛性常住。即勝鬘。金光明等。是",
    "X07n0234_002:0621a08": "為偏方不定教也。漸中開合。諸師不同。或但分為",
    "X07n0234_002:0621a09": "二。即是半滿。或分為三。即武丘山岌法師。謂十二",
    "X07n0234_002:0621a10": "年前。見有得道。名有相教。十二年後。齊至法華。見",
    "X07n0234_002:0621a11": "空得道。名無相教。最後雙照一切眾生佛性。闡提",
    "X07n0234_002:0621a12": "作佛。名常住教。此與唐三藏三時之教大同。至敘",
    "X07n0234_002:0621a13": "西域中說。真諦三藏。依金光明。立轉照持三輪之",
    "X07n0234_002:0621a14": "教。亦大同此。而時節小異。謂七年前說四諦。名轉",
    "X07n0234_002:0621a15": "法輪。七年後說般若。具轉照二輪。以空照有故。三",
    "X07n0234_002:0621a16": "十年後。具轉照持。以雙照空有。持前二故。或分為",
    "X07n0234_002:0621a17": "四。即宋朝岌法師。謂於前二時。無相之後。常住之",
    "X07n0234_002:0621a18": "前。指法華經。為同歸教。以會三歸一。萬善悉向菩",
    "X07n0234_002:0621a19": "提故。或開為五。然有二家。一道場慧觀等。於無相",
    "X07n0234_002:0621a20": "之後。同歸之前。指淨名思益等。為抑揚教。二者。",
    "X07n0234_002:0621a21": "即前劉公。不開抑揚。而有教之初。取提胃經。為人",
    "X07n0234_002:0621a22": "天教。上來諸師。皆於漸中。約時開異。若不加不定",
    "X07n0234_002:0621a23": "之教。則招難尤多。以初有大故。雖加不定。猶有妨",
    "X07n0234_002:0621a24": "難。略顯五時之妨。餘可例知。初明十二年前。為有",
    "X07n0234_002:0621b01": "相者。自違成論。成論云。我今正明三藏中實義。實",
    "X07n0234_002:0621b02": "義即空。又阿含中云。無是老死。即法空也。無誰老",
    "X07n0234_002:0621b03": "死。即生空也。又智論云。三藏中明法空為大空。摩",
    "X07n0234_002:0621b04": "訶衍中。明十方空為大空。皆顯小乘已有二空。若",
    "X07n0234_002:0621b05": "云第二時說空者。十二年後。方制廣戒。豈唯說空。",
    "X07n0234_002:0621b06": "又智論云。從得道夜。乃至涅槃。常說般若。豈前不",
    "X07n0234_002:0621b07": "說空。若云第二時中未顯常住者。實相般若。豈無",
    "X07n0234_002:0621b08": "常耶。涅槃亦說佛性。亦名般若。是知實相般若。即",
    "X07n0234_002:0621b09": "是正因佛性。觀照即為了因。又般若離四句。何曾",
    "X07n0234_002:0621b10": "存空。般若不壞四句。豈無妙有。是知大小各有四",
    "X07n0234_002:0621b11": "門。而但言初有次空者。各得一門之意耳。若云第",
    "X07n0234_002:0621b12": "三時中但名抑揚亦非常者。淨名云。佛身無為。不",
    "X07n0234_002:0621b13": "墮諸數。觀身實相。觀佛亦然。豈無常耶。般若亦云。",
    "X07n0234_002:0621b14": "二乘智慧。猶如螢光。菩薩一日學智。如日之照。豈",
    "X07n0234_002:0621b15": "非抑揚。若云第四時中但顯同歸。亦未明常者。壽",
    "X07n0234_002:0621b16": "量品云。常住不滅。又方便品云。世間相常住等。豈",
    "X07n0234_002:0621b17": "無常耶。五以涅槃為常住者。當教可爾。而涅槃之",
    "X07n0234_002:0621b18": "時。亦有小乘之見。如阿含中說如來涅槃之相故。",
    "X07n0234_002:0621b19": "若以人天為初者。提胃雖說戒善得道。皆通三乘。",
    "X07n0234_002:0621b20": "故彼經云。提胃得不起法忍。又違密迹經中。第二",
    "X07n0234_002:0621b21": "七日。說三乘故。然上五時等。皆以約時剋定。則有",
    "X07n0234_002:0621b22": "所乖。揀去不定。從多分說。亦有理在。二後魏光統",
    "X07n0234_002:0621b23": "律師。承習佛陀三藏。亦立三教。謂漸頓圓。初為根",
    "X07n0234_002:0621b24": "未熟者。先說無常。後方說常。先空後不空等。如是",
    "X07n0234_002:0621c01": "漸次。故名為漸。二為根熟之輩。於一法門。且足演",
    "X07n0234_002:0621c02": "說常無常。空不空等。一切具說。更無由漸。故名為",
    "X07n0234_002:0621c03": "頓。三為於上達分階佛境之者。說於如來無礙解",
    "X07n0234_002:0621c04": "脫。究竟果德。圓極祕密。自在法門。故名為圓。此亦",
    "X07n0234_002:0621c05": "約化儀。說有前後耳。意明今時堪受頓者。必昔曾",
    "X07n0234_002:0621c06": "受化。故云根熟。上達之言。義兼地前。分階佛境。即",
    "X07n0234_002:0621c07": "謂地上。於理亦通。三隋末唐初。吉藏法師。依法",
    "X07n0234_002:0621c08": "華第五。立三種法輪。一始見我身。聞我所說。即皆",
    "X07n0234_002:0621c09": "信受。入如來慧。即根本法輪。二除先修習學小乘",
    "X07n0234_002:0621c10": "者。即枝末法輪。三我今亦令得聞是經。入於佛慧。",
    "X07n0234_002:0621c11": "即攝末歸本法輪。此判全約化儀。據法但有大小。",
    "X07n0234_002:0621c12": "然法華。為於一類開顯本末。若將定判一代聖教。",
    "X07n0234_002:0621c13": "收義不盡。以法華之前亦有大故。豈般若等。皆為",
    "X07n0234_002:0621c14": "枝末。又無量義云。佛一切時說大小故。",
    "X07n0234_002:0621c15": "第四立四教者。略有四家。一梁朝光宅法師。依法",
    "X07n0234_002:0621c16": "華第二。立四乘教。謂臨門三車。即是權教三乘。四",
    "X07n0234_002:0621c17": "衢等賜。即實教大乘。以臨門牛車。亦同羊鹿。俱不",
    "X07n0234_002:0621c18": "得故。並無體故。諸子皆索故。是知三皆虗指。以為",
    "X07n0234_002:0621c19": "方便。此則前三是三乘。後一是一乘。無乖教理。若",
    "X07n0234_002:0621c20": "唯說法華為實。則抑諸般若。及諸大乘了義之經。",
    "X07n0234_002:0621c21": "是知昔大亦有權實。法華但會昔權故。說三皆虗。",
    "X07n0234_002:0621c22": "言昔實。不為方便。故不會之。若約會權歸實。即是",
    "X07n0234_002:0621c23": "會三為一。若破小顯大。即是會二歸一。若開權顯",
    "X07n0234_002:0621c24": "實。則三是一。更無別一。故彼經云。汝等所行是菩",
    "X07n0234_002:0622a01": "薩道。先所出內。是子所知。若廢權立實。義說為四。",
    "X07n0234_002:0622a02": "如攬三點。以成一伊。點別非伊。伊具三點。昔三既",
    "X07n0234_002:0622a03": "別。實不兼權。今一全兼。成四無爽。若依昔未顯說",
    "X07n0234_002:0622a04": "一切具有如來知見。根敗之種。今並說成。則今昔",
    "X07n0234_002:0622a05": "有異。於文有據。義亦極成。二陳隋二代天台智",
    "X07n0234_002:0622a06": "者。承南岳思大師。立四教云。一三藏教。此教明因",
    "X07n0234_002:0622a07": "緣生滅四真諦理。正教小乘。傍化菩薩。二者通教。",
    "X07n0234_002:0622a08": "通者同也。三乘同稟故。此教明因緣即空無生四",
    "X07n0234_002:0622a09": "真諦理。是摩訶衍之初門。正為菩薩。傍通二乘。大",
    "X07n0234_002:0622a10": "品云。欲得聲聞乘。當學般若波羅蜜等。然教理智",
    "X07n0234_002:0622a11": "斷。行位因果皆通。淺深不同。於共般若。唯共於淺。",
    "X07n0234_002:0622a12": "三別教。別即不共。不共二乘人說故。此教正明因",
    "X07n0234_002:0622a13": "緣假名無量四真諦理。的化菩薩。不涉二乘。故聲",
    "X07n0234_002:0622a14": "聞在座。如聾如盲。不名不共。而云別者。兼欲揀非",
    "X07n0234_002:0622a15": "圓故。以一因迥出。一果不融。歷別而修。不得因果",
    "X07n0234_002:0622a16": "圓融故。四圓教。圓以不偏為義。此教正明不思議",
    "X07n0234_002:0622a17": "因緣。二諦中道。事理具足。不偏不別。但化最上利",
    "X07n0234_002:0622a18": "根之人。故名為圓。華嚴經云。顯現自在力。為說圓",
    "X07n0234_002:0622a19": "滿經。無量諸眾生。悉受菩提記等。別則教理等皆",
    "X07n0234_002:0622a20": "別。圓則教等皆圓。又此四教。由三觀起。從假入空。",
    "X07n0234_002:0622a21": "析體異故。有初二教。從空入假。從假入中。有別教",
    "X07n0234_002:0622a22": "起。三觀一心中得。有圓教起。又此四教。不局定一",
    "X07n0234_002:0622a23": "部。一部之中。容有多故。又更以四種化儀收之。謂",
    "X07n0234_002:0622a24": "頓。漸。不定。祕密。頓漸同前岌公。後二。謂一音異解。",
    "X07n0234_002:0622b01": "若互相知。名為不定。互不相知。即名祕密。此師立",
    "X07n0234_002:0622b02": "義。理致圓備。但三藏教名義似小濫。以餘三教。亦",
    "X07n0234_002:0622b03": "有三故。所以爾者。良以智論之中。多詺小乘。為三",
    "X07n0234_002:0622b04": "藏故。成實論中。亦自說云。我今欲說三藏中實義",
    "X07n0234_002:0622b05": "故。初對舊醫戒定慧故。立此三事。條然不同。異後",
    "X07n0234_002:0622b06": "三教。通教意融三故。別教依一法性。而顯三故。圓",
    "X07n0234_002:0622b07": "教三一無障礙故。所以不名小乘教者。此教亦有",
    "X07n0234_002:0622b08": "大乘六度。菩薩三十四心。斷結成真佛故。故藏通",
    "X07n0234_002:0622b09": "別圓之義。四教互有。而覈其定實。餘三不成。唯成",
    "X07n0234_002:0622b10": "當教中義耳。但判華嚴兼於圓別。以就登地已上。",
    "X07n0234_002:0622b11": "約寄位行布。為別義故。名異義同。亦無大過。三",
    "X07n0234_002:0622b12": "唐初海東元曉法師。亦立四教。一三乘別教。如四",
    "X07n0234_002:0622b13": "諦緣起經等。二三乘通教。如般若深密經等。三一",
    "X07n0234_002:0622b14": "乘分教。如梵網經等。四一乘滿教。如華嚴經等。然",
    "X07n0234_002:0622b15": "三乘共學。名三乘教。於中未明法空。名別相教。說",
    "X07n0234_002:0622b16": "諸法空。是為通教。不共二乘。名一乘教。於中未顯",
    "X07n0234_002:0622b17": "普法。名隨分教。具明普法。名圓滿教。然此大同天",
    "X07n0234_002:0622b18": "台。但合別圓。加一乘分耳。自言且依乘門。略立四",
    "X07n0234_002:0622b19": "種。非謂此四徧攝一切。故無有失。四賢首弟子",
    "X07n0234_002:0622b20": "苑公。依寶性論。立四種教。論云。有四種眾生。不識",
    "X07n0234_002:0622b21": "如來藏。如生盲人。一者凡夫。二者聲聞。三者辟支",
    "X07n0234_002:0622b22": "佛。四者初心菩薩。言四教者。一迷真異執教。當彼",
    "X07n0234_002:0622b23": "凡夫。二真一分半教。當彼二乘。三真一分滿教。當",
    "X07n0234_002:0622b24": "彼初心菩薩。四真具分滿教。即當彼識如來藏者。",
    "X07n0234_002:0622c01": "初教。謂諸外道。迷於真理。廣起異計。二謂小乘。於",
    "X07n0234_002:0622c02": "真如隨緣不變二分義中。唯說生空所顯之理。故",
    "X07n0234_002:0622c03": "名為半。如涅槃半字。三謂但得不變。不得隨緣。故",
    "X07n0234_002:0622c04": "名一分。而雙辨二空。故名為滿。四由具隨緣不變",
    "X07n0234_002:0622c05": "二義。故名具分。廣如彼說。然今判聖教。那參邪說。",
    "X07n0234_002:0622c06": "若對教主。應如此方先立三教。或如西域分內外。",
    "X07n0234_002:0622c07": "及六師等。又依涅槃。為半滿者。後二既滿。不應復",
    "X07n0234_002:0622c08": "有一分之言。既但得不變一分。豈名為滿。又涅槃",
    "X07n0234_002:0622c09": "半滿。豈唯約二空。豈彼不說妙有。而訶空耶。故其",
    "X07n0234_002:0622c10": "所立。未為允當。",
    "X07n0234_002:0622c11": "第五立五教。略有二家。一波頗三藏立。一四諦教。",
    "X07n0234_002:0622c12": "謂四阿含等。二無相教。謂諸般若。三觀行教。謂華",
    "X07n0234_002:0622c13": "嚴經。四安樂教。謂涅槃經。說常樂故。五守護教。謂",
    "X07n0234_002:0622c14": "大集經。說守護正法事故。此釋名局。以觀行等。皆",
    "X07n0234_002:0622c15": "互有故。二賢首所立五教。至下當知。",
    "X07n0234_002:0622c16": "第二敘西域者。即今性相二宗。元出彼方。故名西",
    "X07n0234_002:0622c17": "域。謂那爛陀寺。同時有二大德。一名戒賢。二名智",
    "X07n0234_002:0622c18": "光。戒賢遠承彌勒無著。近踵護法難陀。依深密等",
    "X07n0234_002:0622c19": "經瑜伽等論。立三種教。以法相大乘。而為了義。即",
    "X07n0234_002:0622c20": "唐三藏之所宗師。謂佛初於鹿苑。轉四諦小乘法",
    "X07n0234_002:0622c21": "輪。說諸有為法。皆從緣生。以破外道自性因等。又",
    "X07n0234_002:0622c22": "緣生無我。翻外有我。然猶未說法無我理。即四阿",
    "X07n0234_002:0622c23": "含等是。第二時中。雖依徧計所執。而說諸法自性",
    "X07n0234_002:0622c24": "皆空。翻彼小乘。然於依他圓成。猶未說有。即諸部",
    "X07n0234_002:0623a01": "般若等經。第三時中。就大乘正理。具說三性三無",
    "X07n0234_002:0623a02": "性等。方為盡理。即解深密經等是。故於彼三時。初",
    "X07n0234_002:0623a03": "墮有邊。次墮空邊。俱非了義。後時具說徧計性空。",
    "X07n0234_002:0623a04": "餘二為有。契會中道。方為了義。此依深密所判。",
    "X07n0234_002:0623a05": "二智光論師。遠承文殊龍樹。近稟青目清辨。依般",
    "X07n0234_002:0623a06": "若等經。中觀等論。亦立三時教。以明無相大乘。為",
    "X07n0234_002:0623a07": "真了義。謂佛初鹿苑。說小。明心境俱有。次於中時。",
    "X07n0234_002:0623a08": "為彼中根。說法相大乘。境空心有。唯識道理。以根",
    "X07n0234_002:0623a09": "猶劣。未能全入平等真空故。後第三時。為上根。說",
    "X07n0234_002:0623a10": "無相大乘。辨心境俱空平等一味。為真了義。又初",
    "X07n0234_002:0623a11": "漸破外道自性等故。說因緣生法決定是有。次漸",
    "X07n0234_002:0623a12": "破小乘緣生實有之執故。說依他似有。以彼怖畏",
    "X07n0234_002:0623a13": "此真空故。由存假名。而接引之。後時方就究竟。而",
    "X07n0234_002:0623a14": "說緣生即空。平等一味。此三次第。如智光論師般",
    "X07n0234_002:0623a15": "若燈論釋中。引大乘妙智經說。然此二三時。並不",
    "X07n0234_002:0623a16": "能斷一代時教。以各有據互相違故。各別為於一",
    "X07n0234_002:0623a17": "類機故。深密經意。為於一類。餐般若者。聞平等空。",
    "X07n0234_002:0623a18": "撥無因果。不了空有無二。故第三時。為其分析於",
    "X07n0234_002:0623a19": "一法上空有之義。其妙智經。則以一類。聞說三性。",
    "X07n0234_002:0623a20": "迷唯識者。未能忘心。觀緣起者。定謂似有。故今總",
    "X07n0234_002:0623a21": "忘心境。即事而真。得斯意者。則不相違。然欲會",
    "X07n0234_002:0623a22": "二宗。須知二宗立義。有多差別。略敘數條。一者一",
    "X07n0234_002:0623a23": "乘三乘別。二一性五性別。三唯心真妄別。四真如",
    "X07n0234_002:0623a24": "隨緣凝然別。五三性空有即離別。六生佛不增不",
    "X07n0234_002:0623b01": "減別。七二諦空有即離別。八四相一時前後別。九",
    "X07n0234_002:0623b02": "能所斷證即離別。十佛身無為有為別。且初二義",
    "X07n0234_002:0623b03": "者。由性有五一不同故。令乘有三。一權實。如法相",
    "X07n0234_002:0623b04": "宗意。以一乘為權。三乘為實。故深密三時教中。初",
    "X07n0234_002:0623b05": "皆不成。次一向成。是為若過若不及。皆非了義。第",
    "X07n0234_002:0623b06": "三時中。有性者成。無性不成。方為了義。故云普為",
    "X07n0234_002:0623b07": "發趣一切乘者。亦初二卷中。皆云一乘是密意說。",
    "X07n0234_002:0623b08": "故知是權。又勝鬘經。以一乘為方便故。大般若五",
    "X07n0234_002:0623b09": "百九十三中。善勇猛菩薩言。唯願世尊。哀愍我等。",
    "X07n0234_002:0623b10": "為具宣說如來境智。若有情類。於聲聞乘。性決定",
    "X07n0234_002:0623b11": "者。聞此法已。速能證得自無漏地。於獨覺乘。性決",
    "X07n0234_002:0623b12": "定者。聞此法已。速依自乘而得出離。於無上乘。性",
    "X07n0234_002:0623b13": "決定者。聞此法已。速證無上正等菩提。若有情類。",
    "X07n0234_002:0623b14": "雖未已入正性離生。而於三乘性不定者。聞此法",
    "X07n0234_002:0623b15": "已。皆發無上正等覺心。深密第二。大意同此。又云。",
    "X07n0234_002:0623b16": "一切趣寂聲聞種性補特伽羅。雖蒙諸佛施設種",
    "X07n0234_002:0623b17": "種。勇猛加行。方便化導。終不能令當坐道場。證阿",
    "X07n0234_002:0623b18": "耨多羅三藐三菩提。又十輪第九。亦說三乘各定",
    "X07n0234_002:0623b19": "差別。皆以性定五故。故楞伽中。佛告大慧。有五種",
    "X07n0234_002:0623b20": "種性。一聲聞乘性。二辟支佛乘性。三如來乘性。四",
    "X07n0234_002:0623b21": "不定乘性。五者無性。大莊嚴論。及瑜伽論。皆同此",
    "X07n0234_002:0623b22": "說。善戒地持。雖但說二種性。一有種性。二無種性。",
    "X07n0234_002:0623b23": "亦云。無種性人。無種性故。雖復勤行精進。終不能",
    "X07n0234_002:0623b24": "得無上菩提。但以人天善根。而成熟之。無性瑜伽。",
    "X07n0234_002:0623c01": "亦同此說。若法性宗意。則以三乘是權。一乘為實。",
    "X07n0234_002:0623c02": "法華經云。十方國土中。唯有一乘法。無二亦無三。",
    "X07n0234_002:0623c03": "除佛方便說。又云。初以三乘。引導眾生。然後但以",
    "X07n0234_002:0623c04": "大乘。而度脫之。以性唯一故。故云。諸佛兩足尊。知",
    "X07n0234_002:0623c05": "法常無性。又第三云。一相一味。究竟涅槃。常寂滅",
    "X07n0234_002:0623c06": "相。涅槃亦云。佛性者。名為一乘。師子吼者。名決定",
    "X07n0234_002:0623c07": "說。決定宣說一切眾生皆有佛性。凡是有心。定當",
    "X07n0234_002:0623c08": "作佛。三十三又云。一切眾生。同有佛性。皆同一乘。",
    "X07n0234_002:0623c09": "一解脫。一因。一果。同一甘露。一切當得常樂我淨。",
    "X07n0234_002:0623c10": "是名一味。又法華第三云。我滅度後。復有弟子。不",
    "X07n0234_002:0623c11": "聞是經。不知不覺菩薩所行。自於所得功德。生滅",
    "X07n0234_002:0623c12": "度想。當入涅槃。我於餘國作佛。更有異名。是人雖",
    "X07n0234_002:0623c13": "生滅度之想。入於涅槃。而於彼土。求佛智慧。得聞",
    "X07n0234_002:0623c14": "是經。唯以佛乘。而得滅度等。智論九十五。亦同此",
    "X07n0234_002:0623c15": "說。明知趣寂決定迴心。法華論中。四聲聞內。決定",
    "X07n0234_002:0623c16": "及增上慢。此二根未熟故。菩薩與記。方便令發心。",
    "X07n0234_002:0623c17": "既云未熟。明必當熟。方便令發。即菩提心。不可不",
    "X07n0234_002:0623c18": "順己宗。判為論錯。入楞伽第二第四第七。皆同說。",
    "X07n0234_002:0623c19": "二乘無實涅槃。但是三昧力故。後必當得無上菩",
    "X07n0234_002:0623c20": "提。法華論中。意亦同此。皆是假說涅槃。故云三昧。",
    "X07n0234_002:0623c21": "勝鬘亦云。言諸二乘得涅槃者。是佛方便。又無上",
    "X07n0234_002:0623c22": "依經。寶性佛性二論皆說。入滅二乘。於三界外。更",
    "X07n0234_002:0623c23": "受變易。密嚴經中。二乘畢無灰斷永滅。如是經論。",
    "X07n0234_002:0623c24": "其文非一。永寂聲聞。必無明矣。涅槃第九菩薩品",
    "X07n0234_002:0624a01": "中。廣明闡提斷善。不能發心。當文即云。彼一闡提",
    "X07n0234_002:0624a02": "雖有佛性。而為無量罪垢所纏。不能得出。如蠶處",
    "X07n0234_002:0624a03": "繭。此則有而非無。又云。或有佛性。一闡提人有。善",
    "X07n0234_002:0624a04": "根人無等。則知無有無種性人。況前引楞伽五性。",
    "X07n0234_002:0624a05": "自迷其文。彼經第五性云。五者無性。謂一闡提。此",
    "X07n0234_002:0624a06": "有二種。一者焚燒一切善根。即謗菩薩藏。二者憐",
    "X07n0234_002:0624a07": "愍一切眾生界。即是菩薩。若有眾生不入涅槃。我",
    "X07n0234_002:0624a08": "亦不入。大慧白言。此二何者。常不入涅槃。佛言。菩",
    "X07n0234_002:0624a09": "薩常不入涅槃。非焚燒一切善根者。以知諸法本",
    "X07n0234_002:0624a10": "來涅槃。不捨一切諸眾生故。此意則明菩薩入而",
    "X07n0234_002:0624a11": "不入。既云菩薩常不入。非闡提者。則明闡提後必",
    "X07n0234_002:0624a12": "入矣。況經自云。復以如來神力故。或時善根生耶。",
    "X07n0234_002:0624a13": "莊嚴第五。無性亦有二種。一是時邊。二者畢竟。時",
    "X07n0234_002:0624a14": "邊。謂蹔時之無。即前闡提。畢竟。謂永無。即大悲菩",
    "X07n0234_002:0624a15": "薩。是知前來所引。大般若。深密等經。皆是未說法",
    "X07n0234_002:0624a16": "華之前。就其長時。云定性無性。非永定永無。諸論",
    "X07n0234_002:0624a17": "隨佛方便成立。故云定無耳。故寶性佛性等論皆",
    "X07n0234_002:0624a18": "說。以一闡提。謗大乘因。依無量時。說無佛性。非謂",
    "X07n0234_002:0624a19": "究竟無清淨性。若謂法華是第二時教。為引不定",
    "X07n0234_002:0624a20": "二乘故。說一切悉皆成佛。而猶未說定性不成。故",
    "X07n0234_002:0624a21": "名密意。非了義者。何以自判法華。為第三時教。誰",
    "X07n0234_002:0624a22": "敢判於法華。為不了耶。妙智經中。及梁攝論。成立",
    "X07n0234_002:0624a23": "正法中。皆以一乘。居三乘後。故真諦三藏部異執",
    "X07n0234_002:0624a24": "記云。三十八年後。說解節經等。無量義云。四十年",
    "X07n0234_002:0624b01": "後。說法華經。明知法華居後。故經云。臨欲終時。若",
    "X07n0234_002:0624b02": "不信法華居後。涅槃臨終。居然可信。豈不亦以一",
    "X07n0234_002:0624b03": "乘一性。破三五耶。若以般若為第二時。法華為第",
    "X07n0234_002:0624b04": "三時。於理即通。復自違深密第三時中。普為發趣",
    "X07n0234_002:0624b05": "一切乘者。以法華破三故。明知深密三時。不能定",
    "X07n0234_002:0624b06": "斷一切聖教。以未居最後故。且約顯一類義。故分",
    "X07n0234_002:0624b07": "三耳。義如前說。若將法華望之。應有四時。以一乘",
    "X07n0234_002:0624b08": "教。破前三乘故。若謂佛性有二。一者理性。二者行",
    "X07n0234_002:0624b09": "性。理性定有。行性或無。斯言可爾。涅槃云。或有佛",
    "X07n0234_002:0624b10": "性。善根人有。闡提人無。即是行性。或有佛性二人",
    "X07n0234_002:0624b11": "俱有。即是理性。然涅槃依於理性。明其等有。故云。",
    "X07n0234_002:0624b12": "凡是有心。定當作佛。不言凡是有行。定當作佛。若",
    "X07n0234_002:0624b13": "謂理性定有。容趣寂不成。則違教理。是知。闡提不",
    "X07n0234_002:0624b14": "作佛者。以作佛非闡提故。乃抑揚當時耳。若謂法",
    "X07n0234_002:0624b15": "華入滅後信一乘。即是變化權聲聞者。權必化實。",
    "X07n0234_002:0624b16": "無實化誰。又豈不誤於一類怯弱好滅眾生。是知。",
    "X07n0234_002:0624b17": "趣寂皆是法華前意耳。又勝鬘經云。若如來隨彼",
    "X07n0234_002:0624b18": "所欲。而方便說即是一乘。無有二乘。二乘入於一",
    "X07n0234_002:0624b19": "乘。一乘者。即第一義乘。此意明隨欲方便。而說二",
    "X07n0234_002:0624b20": "乘。明知。即是一乘。無有二矣。不曉此意。將上方便。",
    "X07n0234_002:0624b21": "連下一乘而讀之。輒斷一乘以為方便。惑之甚矣。",
    "X07n0234_002:0624b22": "又彼經中。廣破二乘云無涅槃。又云。此經斷一切",
    "X07n0234_002:0624b23": "疑。決定了義。入一乘道。豈說一乘。以為方便說。有",
    "X07n0234_002:0624b24": "方便之言。尚在法華之前。況復無耶。法華云。此經",
    "X07n0234_002:0624c01": "難信難解。佛現在世。猶多怨嫉。況滅度後。誠哉斯",
    "X07n0234_002:0624c02": "言。若保執三乘五性。不信一乘一性者。深為可愍。",
    "X07n0234_002:0624c03": "故百喻經第二中。王改聚落五由旬。為三由旬喻。",
    "X07n0234_002:0624c04": "以喻方便於一說三。後人但信於三。不信於一。即",
    "X07n0234_002:0624c05": "其事也。上約二宗各別所據。則互相違反。若會釋",
    "X07n0234_002:0624c06": "者。亦不相違。謂就機則三。約法則一。新熏則五。本",
    "X07n0234_002:0624c07": "有無二。若入理雙拂。則三一兩亡。若約佛化儀。則",
    "X07n0234_002:0624c08": "能三能一。是故競執是非。達無違諍。大集五部雖",
    "X07n0234_002:0624c09": "異。不離法界。涅槃各說身因。佛許無非正說。餘義",
    "X07n0234_002:0624c10": "次下當會。古今違順竟。",
    "X07n0234_002:0624c11": "第三立教開宗分二。一以義分教。二依教分宗。今",
    "X07n0234_002:0624c12": "初以義分教。教類有五。即賢首所立。廣有別章。大",
    "X07n0234_002:0624c13": "同天台。但加頓教。今先用之。後總會通。有不安者。",
    "X07n0234_002:0624c14": "頗為改易。言五教者。一小乘教。二大乘始教。三終",
    "X07n0234_002:0624c15": "教。四頓教。五圓教。初即天台藏教。二始教者。亦名",
    "X07n0234_002:0624c16": "分教。以深密第二第三時教。同許定性二乘俱不",
    "X07n0234_002:0624c17": "成佛。故今合之。總為一教。此既未盡大乘法理。故",
    "X07n0234_002:0624c18": "立為初。有不成佛。故名為分。三終教者。亦名實教。",
    "X07n0234_002:0624c19": "定性二乘。無性闡提。悉當成佛。方盡大乘至極之",
    "X07n0234_002:0624c20": "說。故立為終。以稱實理。故名為實。上二教並依地",
    "X07n0234_002:0624c21": "位漸次修成故。總名為漸。四頓教者。但一念不生。",
    "X07n0234_002:0624c22": "即名為佛。不依地位漸次而說。故立為頓。如思益",
    "X07n0234_002:0624c23": "云。得諸法正性者。不從一地至於一地。楞伽云。初",
    "X07n0234_002:0624c24": "則為八地。乃至無所有何次等。不同前漸次位修",
    "X07n0234_002:0625a01": "行。不同於後圓融具德。故立名頓。頓詮此理。故名",
    "X07n0234_002:0625a02": "頓教。天台所以不立者。以四教中皆有一絕言故。",
    "X07n0234_002:0625a03": "今乃開者。頓顯絕言。別為一類。離念機故。即順禪",
    "X07n0234_002:0625a04": "宗。五圓教者。明一位即一切位。一切位即一位。是",
    "X07n0234_002:0625a05": "故十信滿心。即攝五位。成正覺等。依普賢法界帝",
    "X07n0234_002:0625a06": "網重重主伴具足。故名圓教。如此經等說。若約所",
    "X07n0234_002:0625a07": "說法相者。初小乘中。但說七十五法。但說人空。縱",
    "X07n0234_002:0625a08": "少說法空。亦不明顯。但依六識三毒。建立染淨根",
    "X07n0234_002:0625a09": "本。故阿含云。貪恚愚癡是世間根本等。未盡法源。",
    "X07n0234_002:0625a10": "故多諍論。部執不同。二始教中。廣說法相。少說法",
    "X07n0234_002:0625a11": "性。所說法性。即法相數。說有百法。決擇分明。故少",
    "X07n0234_002:0625a12": "諍論。說有八識。唯是生滅。依生滅識。建立生死及",
    "X07n0234_002:0625a13": "涅槃因。法爾種子有無永別。是故五性決定不同。",
    "X07n0234_002:0625a14": "既所立識。唯業惑生。故所立真如。常恒不變。不許",
    "X07n0234_002:0625a15": "隨緣。依他起性。似有不無。非即無性真空圓成。說",
    "X07n0234_002:0625a16": "經空義。但約所執。既言三性五性不同。故說一分",
    "X07n0234_002:0625a17": "眾生決不成佛。名生界不減。真俗二諦條然不同。",
    "X07n0234_002:0625a18": "非斷非常。果生因滅。同時四相。滅表後無。根本後",
    "X07n0234_002:0625a19": "得。緣境斷惑。義說雙觀決定別照。以有為智。證無",
    "X07n0234_002:0625a20": "為理。義說不異而實非一。既出世智依生滅識種。",
    "X07n0234_002:0625a21": "故四智心品為相所遷。佛果報身有為無漏。如是",
    "X07n0234_002:0625a22": "義類廣有眾多。具如瑜伽雜集等說。三終教中。少",
    "X07n0234_002:0625a23": "說法相。多說法性。所說法相亦會歸性。所立八識",
    "X07n0234_002:0625a24": "通如來藏。隨緣成立。不生滅與生滅和合。而成非",
    "X07n0234_002:0625b01": "一非異。一切眾生平等一性。但是真如隨緣成立。",
    "X07n0234_002:0625b02": "依他無性即是圓成。一理齊平。故說生界佛界不",
    "X07n0234_002:0625b03": "增不減。第一義空該通真妄。真非俗外。即俗而真",
    "X07n0234_002:0625b04": "故。雖空不斷。雖有不常。四相同時。體性即滅。緣境",
    "X07n0234_002:0625b05": "斷惑。不二而二。有能所斷。二而不二。說為內證。照",
    "X07n0234_002:0625b06": "惑無本。即是智體。照體無自。即是證如。非智外如",
    "X07n0234_002:0625b07": "為智所證。非如外智能證於如。世出世智依如來",
    "X07n0234_002:0625b08": "藏。始本不二。則有為無為非一非異故。佛化身即",
    "X07n0234_002:0625b09": "常即法。不墮諸數。況於報體。即體之智非相所遷。",
    "X07n0234_002:0625b10": "如是義類亦有眾多。次第對上。如楞伽等經起信",
    "X07n0234_002:0625b11": "等論。若會上二宗。廣如別說。四頓教中。總不說法",
    "X07n0234_002:0625b12": "相。唯辨真性。亦無八識差別之相。一切所有唯是",
    "X07n0234_002:0625b13": "妄想。一切法界唯是絕言。五法三自性俱空。八識",
    "X07n0234_002:0625b14": "二無我雙遣。訶教勸離。毀相泯心。生心即妄。不生",
    "X07n0234_002:0625b15": "即佛。亦無佛無不佛。無生無不生。如淨名默住顯",
    "X07n0234_002:0625b16": "不二等。是其意也。五圓教中。所說唯是無盡法界。",
    "X07n0234_002:0625b17": "性海圓融。緣起無礙。相即相入。如因陀羅網重重",
    "X07n0234_002:0625b18": "無際微細相容主伴無盡。十十法門各攝法界。義",
    "X07n0234_002:0625b19": "分齊中當具宣說。二依教開宗。宗乃有十。如經宗",
    "X07n0234_002:0625b20": "中辨。",
    "X07n0234_002:0625b21": "第四總相會通。曲分為二。先通會諸教。後會化儀",
    "X07n0234_002:0625b22": "前後。今初諸德立教。各自所據。今雖立五。亦會取",
    "X07n0234_002:0625b23": "諸說。略有五重。一或總為一。謂唯是如來一大善",
    "X07n0234_002:0625b24": "巧攝生方便。一音所演。則前之二師立一音者。不",
    "X07n0234_002:0625c01": "失道理。二或開為二。此更有三。一對小顯大。初是",
    "X07n0234_002:0625c02": "半字。後四皆滿。則無違二藏等言。二對權顯實。則",
    "X07n0234_002:0625c03": "前二是三乘。後三為一乘。則不違法華四乘。三者",
    "X07n0234_002:0625c04": "三四二教。雖則泯二異前。而對三顯一。曲巧順機。",
    "X07n0234_002:0625c05": "後一直顯本法。一向不共。如智論說。此同印公平",
    "X07n0234_002:0625c06": "道屈曲。三或分為三。初一小乘。次一三乘。後三一",
    "X07n0234_002:0625c07": "乘。或唯後一是不共一乘。智論指此以為不共。大",
    "X07n0234_002:0625c08": "品等經共二乘說故。此三亦順四乘。又梁論第八",
    "X07n0234_002:0625c09": "云。如來成立正法有三種。一立小乘。二立三乘。三",
    "X07n0234_002:0625c10": "立一乘。第三最勝。故名善成立。此亦同妙智經。真",
    "X07n0234_002:0625c11": "諦三藏部異執疏第二卷中亦同此說。四或分為",
    "X07n0234_002:0625c12": "四。此亦二門。一中間三教存三泯二。別故開之為",
    "X07n0234_002:0625c13": "四。一別教小乘。如四阿含等。二同教三乘。如深密",
    "X07n0234_002:0625c14": "等。三同教一乘。如法華等。四別教一乘。如華嚴經。",
    "X07n0234_002:0625c15": "二約歷位。無位開漸及頓。故分為四。總合二三。以",
    "X07n0234_002:0625c16": "為漸教。餘皆如名。五或分為五。如前所立。以漸中",
    "X07n0234_002:0625c17": "有始終故。然取多分。略指數經。實非局判。以一經",
    "X07n0234_002:0625c18": "中容多教故。第二化儀前後者。今辨如來一代時",
    "X07n0234_002:0625c19": "教。略啟十門。一本末差別門。二依本起末門。三攝",
    "X07n0234_002:0625c20": "末歸本門。四本末無礙門。五隨機不定門。六顯密",
    "X07n0234_002:0625c21": "同時門。七一時頓演門。八寂寞無言門。九該通三",
    "X07n0234_002:0625c22": "際門。十重重無盡門。初中本末同時。始終一類。各",
    "X07n0234_002:0625c23": "無異說。然有三位。一若小乘中。則初度陳如。後度",
    "X07n0234_002:0625c24": "須跋。中間亦唯說小益小。如四阿含經及五部律。",
    "X07n0234_002:0626a01": "二若約三乘。則始終說三。通益三機。如密迹經等。",
    "X07n0234_002:0626a02": "三若約一乘。則始終唯為圓機。說於圓極。如華嚴",
    "X07n0234_002:0626a03": "等。其中不通小乘。復說九世。該於前後。更無異說。",
    "X07n0234_002:0626a04": "然此三類。依於此世根性定者。常聞如上一類之",
    "X07n0234_002:0626a05": "法故。佛所演各通始終。更無前後。二依本起末門。",
    "X07n0234_002:0626a06": "此有五類。謂初為菩薩說大。二為緣覺。三為聲聞。",
    "X07n0234_002:0626a07": "四為善根眾生。五為邪定。如出現品日照高山及",
    "X07n0234_002:0626a08": "三千。初成喻中。廣辨其相。皆明先大後小。約法名",
    "X07n0234_002:0626a09": "從本起末。以於一佛乘。分別說三故。十八本二。皆",
    "X07n0234_002:0626a10": "大乘出故。約機各是一類之機。非約一機前後大",
    "X07n0234_002:0626a11": "小。三攝末歸本門者。依無量義。初時說小。次說中",
    "X07n0234_002:0626a12": "乘。後時說大故。法華亦云。初轉四諦。深密妙智。雖",
    "X07n0234_002:0626a13": "復二時。三一不同。皆先小後大。四本末無礙門者。",
    "X07n0234_002:0626a14": "謂初舉照山王之極說。明非本無以垂末。後顯歸",
    "X07n0234_002:0626a15": "大海之異流。明非末無以歸本。故本末交映。與奪",
    "X07n0234_002:0626a16": "相資。方為攝生之善巧矣。是故通論總有五位。一",
    "X07n0234_002:0626a17": "根本一乘。如華嚴經。二密意小乘。三密意大乘。四",
    "X07n0234_002:0626a18": "顯了三乘。上三如深密。五破異一乘。如法華。上之",
    "X07n0234_002:0626a19": "四門。圓通無礙。是則前後即無前後。無前後之前",
    "X07n0234_002:0626a20": "後耳。五隨機不定門者。此上四門。初門明三類機。",
    "X07n0234_002:0626a21": "始末常定。次門明五類機。異時常定。第三門明一",
    "X07n0234_002:0626a22": "類機。自淺之深。第四門明二類機。初機聞頓。後機",
    "X07n0234_002:0626a23": "從淺至深。更有一類不定之機。或從小乘。次入三",
    "X07n0234_002:0626a24": "乘。後入一乘。亦有從小直入一乘。或多類機。隨聞",
    "X07n0234_002:0626b01": "一句。異解不同。六顯密同時者。若異聞互知。是顯",
    "X07n0234_002:0626b02": "不定。若互不相知。即是祕密。密顯同時。亦無前後。",
    "X07n0234_002:0626b03": "七上來諸門。一時頓演。八從初得道。乃至涅槃。不",
    "X07n0234_002:0626b04": "說一句。九此上諸門。盡通三際。十上之九門。隨處",
    "X07n0234_002:0626b05": "隨時。重重無盡。皆無前後。後之二門。正是華嚴境",
    "X07n0234_002:0626b06": "界。融取前八。亦不離華嚴之用。",
    "X07n0234_002:0626b08": "大方廣佛華嚴經疏卷第二"
}