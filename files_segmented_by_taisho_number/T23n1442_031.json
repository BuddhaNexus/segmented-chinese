{
    "T23n1442_031:0794a22": "2根本說一切有部毘奈耶卷第三",
    "T23n1442_031:0794a23": "十一",
    "T23n1442_031:0794a25": "三藏法師義淨奉　制譯",
    "T23n1442_031:0794a26": "眾不差輒教授苾芻尼學處第二十一之二",
    "T23n1442_031:0794a27": "內攝頌曰：",
    "T23n1442_031:0794a28": "六眾教非理，　　大路及小路：",
    "T23n1442_031:0794a29": "佛令彰勝德，　　廣說昔因緣。",
    "T23n1442_031:0794b01": "因鼠獲多財，　　醫王心起慢；",
    "T23n1442_031:0794b02": "為說智馬事，　　非聖勿稱量。",
    "T23n1442_031:0794b03": "爾時世尊令諸耆宿苾芻應為次第教授苾",
    "T23n1442_031:0794b04": "芻尼。時六眾苾芻，至其次日便往詣彼苾芻",
    "T23n1442_031:0794b05": "尼處，共彼諸尼言話戲笑，或以身手互相",
    "T23n1442_031:0794b06": "捫摸，於彼尼中有愛樂者共作非法；若不愛",
    "T23n1442_031:0794b07": "者即不隨彼，遂於廊下經行出嫌罵語。時彼",
    "T23n1442_031:0794b08": "苾芻尼樂少欲持戒者，便以其事往白苾芻，",
    "T23n1442_031:0794b09": "苾芻聞已具白世尊。世尊告曰：「雖當次第，不",
    "T23n1442_031:0794b10": "應令彼六眾苾芻教授尼眾。」時彼六眾雖聞",
    "T23n1442_031:0794b11": "此教，自為次第教授諸尼，還復如前共作非",
    "T23n1442_031:0794b12": "法。佛言：「若不眾差，不應教授。」是時六眾聞是",
    "T23n1442_031:0794b13": "語已，俱出界外自相差遣，還同前過。佛言：「不",
    "T23n1442_031:0794b14": "應界外而相差遣。」聞斯語已，是時六眾便於",
    "T23n1442_031:0794b15": "界內取病者欲，不問餘人。佛言：「不應如是別",
    "T23n1442_031:0794b16": "眾差人，當於十五日褒灑陀時眾僧普集，應",
    "T23n1442_031:0794b17": "當差遣教授尼人。應如是差，先當問能：『汝某",
    "T23n1442_031:0794b18": "甲能教授苾芻尼不？』彼應答言：『我能。』令一苾",
    "T23n1442_031:0794b19": "芻作白羯磨，應如是作：『大德僧伽聽！此苾芻",
    "T23n1442_031:0794b20": "某甲為教授苾芻尼人，此某甲樂欲當教授",
    "T23n1442_031:0794b21": "苾芻尼。若僧伽時至僧伽應許，僧伽今差苾",
    "T23n1442_031:0794b22": "芻某甲為教授苾芻尼人，此某甲樂欲當教",
    "T23n1442_031:0794b23": "授苾芻尼。白如是。』次作羯磨：『大德僧伽聽！",
    "T23n1442_031:0794b24": "此苾芻某甲為教授苾芻尼人，此某甲樂欲",
    "T23n1442_031:0794b25": "教授苾芻尼。若僧伽許差苾芻某甲為教授",
    "T23n1442_031:0794b26": "苾芻尼人，此某甲樂欲當教授苾芻尼。若諸",
    "T23n1442_031:0794b27": "具壽許差某甲為教授苾芻尼人者默然，若",
    "T23n1442_031:0794b28": "不許者說。』『僧伽今許差某甲當教授苾芻尼",
    "T23n1442_031:0794b29": "竟，由其默然故，我今如是持。』」",
    "T23n1442_031:0794c01": "時諸苾芻聞世尊說，令差教授苾芻尼人，遂",
    "T23n1442_031:0794c02": "不簡擇即便差遣。佛言：「若自不調能調於他、",
    "T23n1442_031:0794c03": "若自不靜能靜於他、若自不安能安於他、自",
    "T23n1442_031:0794c04": "不斷滅能斷滅他、自陷欲泥能拯濟他者，無",
    "T23n1442_031:0794c05": "有是處。」告諸苾芻曰：「不應不為簡擇輒便差",
    "T23n1442_031:0794c06": "遣。若苾芻具七法者，眾應差教授苾芻尼。云",
    "T23n1442_031:0794c07": "何為七？一者持戒，二者多聞，三者住耆宿位，",
    "T23n1442_031:0794c08": "四者善都城語，五者不曾以身污苾芻尼，六、",
    "T23n1442_031:0794c09": "於八他勝法善能分別，七、於八尊重法能善",
    "T23n1442_031:0794c10": "解釋。云何名持戒？謂於四波羅市迦法一無",
    "T23n1442_031:0794c11": "虧犯。云何多聞？謂能善誦二部戒經。云何住",
    "T23n1442_031:0794c12": "耆宿位？謂受圓具滿二十夏，或復過此。云何",
    "T23n1442_031:0794c13": "善都城語？謂能善解王都言音語通方域。云",
    "T23n1442_031:0794c14": "何不以身污苾芻尼？謂曾不與尼以身相觸，",
    "T23n1442_031:0794c15": "設曾身觸此罪已如法說悔。云何分別八他",
    "T23n1442_031:0794c16": "勝法？謂於初八善識開遮。云何善解八尊重",
    "T23n1442_031:0794c17": "法？謂於八事善能開演。若苾芻具七法，眾應",
    "T23n1442_031:0794c18": "差作教授苾芻尼人。」如世尊說：「若具七法，眾",
    "T23n1442_031:0794c19": "應差遣教授尼眾者。」時六眾苾芻，雖不被差",
    "T23n1442_031:0794c20": "便行教授，少欲苾芻聞生嫌恥：「云何苾芻不",
    "T23n1442_031:0794c21": "被眾差，而便自往教授尼眾？」以此因緣具白",
    "T23n1442_031:0794c22": "世尊。世尊以此因緣集苾芻眾，便問六眾廣",
    "T23n1442_031:0794c23": "說如前種種呵責，乃至「我今為諸苾芻制其",
    "T23n1442_031:0794c24": "學處，應如是說：",
    "T23n1442_031:0794c25": "「若復苾芻僧不差，自往教誡苾芻尼者，波逸",
    "T23n1442_031:0794c26": "底迦。」如是世尊為諸苾芻制學處已。佛在室",
    "T23n1442_031:0794c27": "羅伐城逝多林給孤獨園。於此城中有一婆",
    "T23n1442_031:0794c28": "羅門娶妻之後，婦每生子便即命終。後於異",
    "T23n1442_031:0794c29": "時妻復有娠，時婆羅門知是事已，以手支頰",
    "T23n1442_031:0795a01": "懷憂而坐。有鄰家老母，來至其所告言：「婆羅",
    "T23n1442_031:0795a02": "門何故懷憂支頰而住？」答曰：「我婦薄福，每所",
    "T23n1442_031:0795a03": "生子便即命終。今復有娠，設生還死，寧得不",
    "T23n1442_031:0795a04": "憂？」老母報曰：「若至汝妻誕孕之日，當宜喚我。」",
    "T23n1442_031:0795a05": "後時其妻至誕生日，即喚老母。母至婦所見",
    "T23n1442_031:0795a06": "誕一男，老母取兒淨澡浴已，持鮮白疊周",
    "T23n1442_031:0795a07": "匝裹身，上妙生酥置於口內，授與使女告",
    "T23n1442_031:0795a08": "云：「汝可抱此孩兒安四衢大路，若見沙門婆",
    "T23n1442_031:0795a09": "羅門行過之時，汝應慇重致敬告諸人言：『此",
    "T23n1442_031:0795a10": "小孩兒禮聖者足。』至日暮時若命存者，即可",
    "T23n1442_031:0795a11": "持歸。若命不存，隨處當棄，汝可歸還。」是時使",
    "T23n1442_031:0795a12": "女隨教抱兒，往四衢大路安在道邊。諸外道",
    "T23n1442_031:0795a13": "輩於晨朝時禮諸天廟，涉路而過。是時使女",
    "T23n1442_031:0795a14": "遙見彼來，遂便致敬，指示孩兒告言：「聖者！此",
    "T23n1442_031:0795a15": "小孩子禮聖者足。」彼呪願云：「令汝孩子無病",
    "T23n1442_031:0795a16": "長壽天神擁護，父母所願悉令圓滿。」復有眾",
    "T23n1442_031:0795a17": "多耆年苾芻，入室羅伐城欲行乞食，亦從此",
    "T23n1442_031:0795a18": "過。使女見之亦同前告白，時諸苾芻如上呪",
    "T23n1442_031:0795a19": "願。",
    "T23n1442_031:0795a20": "爾時世尊，於日初分著衣持鉢，入室羅伐城",
    "T23n1442_031:0795a21": "欲行乞食，亦從此過。時彼使女見世尊來，慇",
    "T23n1442_031:0795a22": "重至心五輪著地禮世尊已，指示孩兒合掌",
    "T23n1442_031:0795a23": "白佛：「此小孩子禮世尊足。」世尊告曰：「令汝孩",
    "T23n1442_031:0795a24": "子無病長壽天神擁護，父母所願悉令圓滿。」",
    "T23n1442_031:0795a25": "如是致敬至日暮時，就觀孩子見命尚存，抱",
    "T23n1442_031:0795a26": "持歸舍，家人見問：「孩子活不？」報言：「得活。」又問：",
    "T23n1442_031:0795a27": "「汝抱此兒安在何處？」報云：「在大路傍。」父母欣",
    "T23n1442_031:0795a28": "悅便集宗親為大宴樂，欲與孩兒施立名號，",
    "T23n1442_031:0795a29": "諸人議曰：「今此孩子初誕生已置之大路，宜與",
    "T23n1442_031:0795b01": "此兒名為大路梵云莫訶半託迦。」此大路童子由勝資",
    "T23n1442_031:0795b02": "養身速長大，學諸藝能書算等技，廣如上說。",
    "T23n1442_031:0795b03": "於婆羅門所有法式，著衣噉食洗淨軌儀，",
    "T23n1442_031:0795b04": "唱誦音聲咸盡其妙，善四明論解六作業，具",
    "T23n1442_031:0795b05": "大智慧，有五百童子就其受學。時婆羅門不",
    "T23n1442_031:0795b06": "能離欲，如有說云：「若人渴逼便飲醎水，渴更",
    "T23n1442_031:0795b07": "增多。如貪婬者習欲之時貪更增長。」婆羅門",
    "T23n1442_031:0795b08": "染欲不捨，婦更有娠，將誕之時還命老母。其",
    "T23n1442_031:0795b09": "母至已看其誕孕，見產一男，還復同前淨洗",
    "T23n1442_031:0795b10": "浴已，裹以白疊授與使女，告云：「可持此子安",
    "T23n1442_031:0795b11": "大道邊，如前教示。」時彼使女稟性懶惰，便抱",
    "T23n1442_031:0795b12": "孩子置小路邊，見有沙門婆羅門外道內道及",
    "T23n1442_031:0795b13": "以大師，同前指示，皆為呪願，廣說如上。至日",
    "T23n1442_031:0795b14": "暮時孩兒存活，抱持歸舍父母歡喜問使女",
    "T23n1442_031:0795b15": "曰：「汝抱此兒安在何處？」報云：「安小路傍。」父母",
    "T23n1442_031:0795b16": "即便廣設大會與子立名，皆云：「此兒欲求長命",
    "T23n1442_031:0795b17": "置小路傍，應與此兒名為小路梵云朱荼半託迦。朱荼是小，半託迦",
    "T23n1442_031:0795b18": "是路。舊云周利槃特迦者，訛也。」既漸長大令其受學，其師先教讀",
    "T23n1442_031:0795b19": "悉談章，稟性愚鈍，道談忘悉、道悉忘談。時親",
    "T23n1442_031:0795b20": "教師報其父曰：「我昔曾教眾多童子，未曾見",
    "T23n1442_031:0795b21": "此愚鈍小兒。大路童子少授之時多所領解，",
    "T23n1442_031:0795b22": "然此童子道悉忘談、道談忘悉，我實不能教",
    "T23n1442_031:0795b23": "其學問。」父聞語已便作是念：「非一切婆羅門",
    "T23n1442_031:0795b24": "皆有文學，宜可教其闇誦明論。」將付明師令",
    "T23n1442_031:0795b25": "教誦業，師乃教誦明論，道蓬忘瓮、道瓮忘蓬",
    "T23n1442_031:0795b26": "此「蓬、瓮」二聲是婆羅門四明論中秘密之字，能含多義、統攝人神，習誦之者廣生福智，凡厥初學皆以手逐聲令其誦習，",
    "T23n1442_031:0795b27": "亦云闡陀聲，是節斷義。然「悉、談、蓬、瓮」字不可翻，是故存其梵韻。",
    "T23n1442_031:0795b28": "是時彼師告其父曰：「我昔曾教眾多童子，未",
    "T23n1442_031:0795b29": "曾見此愚鈍小兒，道蓬忘瓮、道瓮忘蓬，我實",
    "T23n1442_031:0795c01": "不能教其誦習。」時婆羅門聞斯語已，復作是",
    "T23n1442_031:0795c02": "念：「非一切婆羅門皆能誦習，但作種姓婆羅",
    "T23n1442_031:0795c03": "門自然得活，亦何事辛苦。」由此童子稟性愚",
    "T23n1442_031:0795c04": "鈍，時人皆悉喚為愚路。父於愚路偏鍾愛念，",
    "T23n1442_031:0795c05": "有請召處必將隨逐。後於異時父婆羅門身",
    "T23n1442_031:0795c06": "嬰重病，雖加醫藥漸就衰羸，告大路曰：「我",
    "T23n1442_031:0795c07": "歿世後汝無憂慮，然愚路無識，爾勿見輕，安",
    "T23n1442_031:0795c08": "危共同始終相濟盡兄弟義，當憶吾語。」如佛",
    "T23n1442_031:0795c09": "言曰：",
    "T23n1442_031:0795c10": "「積聚皆銷散，　　崇高必墮落；",
    "T23n1442_031:0795c11": "會合終別離，　　有命咸歸死。」",
    "T23n1442_031:0795c12": "說是語已即便命終。二子悲號具辦凶禮，送",
    "T23n1442_031:0795c13": "至林所焚燒既訖，懷憂而歸。是時舍利子及",
    "T23n1442_031:0795c14": "大目連，與五百苾芻詣憍薩羅國，人間遊行",
    "T23n1442_031:0795c15": "至室羅伐城。城中人眾聞舍利子及大目連",
    "T23n1442_031:0795c16": "與五百苾芻欲來至此，出城迎接。爾時大路",
    "T23n1442_031:0795c17": "於此城外在一樹下，領五百人授其學業，見諸",
    "T23n1442_031:0795c18": "大眾俱共出城，問學徒曰：「今此人眾欲何處",
    "T23n1442_031:0795c19": "去？」學徒報曰：「此諸人眾聞舍利子及大目連",
    "T23n1442_031:0795c20": "與五百苾芻欲來至此，共出迎候。」大路問",
    "T23n1442_031:0795c21": "曰：「彼二人者有何可觀？我昔聞彼俱棄最上",
    "T23n1442_031:0795c22": "婆羅門種，於第二族剎帝利種沙門喬答摩處",
    "T23n1442_031:0795c23": "而為出家，何足迎也？」彼門人中有摩納縛迦",
    "T23n1442_031:0795c24": "崇重三寶，前白師曰：「大師勿作是語，彼獲聖",
    "T23n1442_031:0795c25": "果有大威神，若大師聞彼說法，必當隨從而",
    "T23n1442_031:0795c26": "求出家。」時諸學徒，每於假日或觀城市、或往",
    "T23n1442_031:0795c27": "仙渠、或採祠薪、或禮天廟。後因休假學徒出",
    "T23n1442_031:0795c28": "行，大路念曰：「摩納縛迦稱讚佛法，我今宜可",
    "T23n1442_031:0795c29": "竊往聽之。」便出城外，見一苾芻樹下經行，往",
    "T23n1442_031:0796a01": "詣其所告言：「苾芻！世尊妙法為說多少？」時彼",
    "T23n1442_031:0796a02": "苾芻即為廣說十惡業道、十善果報，大路聞",
    "T23n1442_031:0796a03": "已心生敬信，告言：「苾芻！我當不久還更重來。」",
    "T23n1442_031:0796a04": "遂捨而去。於後假日重詣彼苾芻所，還請說",
    "T23n1442_031:0796a05": "法。苾芻即為廣說十二緣生，彼既聞已倍生",
    "T23n1442_031:0796a06": "深信，白言：「聖者！我頗得於善說法律而為出",
    "T23n1442_031:0796a07": "家，在如來所修梵行不？」時彼苾芻作如是念：",
    "T23n1442_031:0796a08": "「我今宜可許其出家，令駕法轅令持法炬。」告",
    "T23n1442_031:0796a09": "婆羅門曰：「隨汝意樂。」婆羅門曰：「我於此處眾",
    "T23n1442_031:0796a10": "所知識，不能出家。當詣他方為出家事。」苾芻",
    "T23n1442_031:0796a11": "遂即將向餘處，而與出家并授圓具，告言：",
    "T23n1442_031:0796a12": "「具壽！如佛所說有二種業：一者讀誦，二者禪",
    "T23n1442_031:0796a13": "思，於此二中汝樂何事？」答曰：「鄔波馱耶！二種",
    "T23n1442_031:0796a14": "俱作。」便於晝日讀誦眾經，未久之間善閑三",
    "T23n1442_031:0796a15": "藏，於初後夜觀察思惟，斷諸煩惱證阿羅漢，",
    "T23n1442_031:0796a16": "三明六通具八解脫得如實知：我生已盡、梵",
    "T23n1442_031:0796a17": "行已立、所作已辦、不受後有，心無障礙如手",
    "T23n1442_031:0796a18": "撝空，刀割香塗愛憎不起，觀金與土等無有",
    "T23n1442_031:0796a19": "異，於諸名利無不棄捨，釋梵諸天悉皆恭敬。",
    "T23n1442_031:0796a20": "爾時大路既得果已便自生念：「我比讀誦勤",
    "T23n1442_031:0796a21": "苦思惟，所應得者今已獲得。我今宜往室羅伐",
    "T23n1442_031:0796a22": "城，禮世尊足承事供養。」遂與五百門徒執持",
    "T23n1442_031:0796a23": "衣鉢，漸次遊歷至室羅伐城。時此城人聞具",
    "T23n1442_031:0796a24": "壽大路將五百人，從憍薩羅人間遊行欲來至",
    "T23n1442_031:0796a25": "此，時諸大眾咸皆出迎。時彼愚路與兄別後",
    "T23n1442_031:0796a26": "家業日衰，遂至貧窮乞求活命。見眾人出，問",
    "T23n1442_031:0796a27": "曰：「何意諸君俱出城郭？」諸人報曰：「聖者大路",
    "T23n1442_031:0796a28": "與五百人，從憍薩羅今來至此，是故諸人出",
    "T23n1442_031:0796a29": "城迎接。」愚路聞已作如是念：「此諸人等非彼",
    "T23n1442_031:0796b01": "兄弟亦非宗親，尚出相迎。我是其弟，因何不",
    "T23n1442_031:0796b02": "去？」即隨俱出與兄相見。兄慰問曰：「愚路與汝",
    "T23n1442_031:0796b03": "久別，若為存養？」答曰：「辛苦為活。」問曰：「何不出",
    "T23n1442_031:0796b04": "家？」答曰：「我既至愚至鈍，誰肯教我出家？」大路",
    "T23n1442_031:0796b05": "便念：「不知此弟有善根不？」因即觀察見有善",
    "T23n1442_031:0796b06": "根，雖有善根與誰相屬？觀知屬己，告言：「可來，",
    "T23n1442_031:0796b07": "與汝出家。」答曰：「善哉！」便與出家并授圓具，",
    "T23n1442_031:0796b08": "授一伽他令勤習誦。",
    "T23n1442_031:0796b09": "「身語意業不造惡，　　不惱世間諸有情；",
    "T23n1442_031:0796b10": "正念觀知欲境空，　　無益之苦當遠離。」",
    "T23n1442_031:0796b11": "爾時愚路誦此伽他，雖經三月不能誦得。有",
    "T23n1442_031:0796b12": "諸牧人聞其誦聲悉皆闇得，是時愚路起恭",
    "T23n1442_031:0796b13": "敬心，詣牧人處請授伽他，彼便為說。然諸佛",
    "T23n1442_031:0796b14": "常法，於二時中聲聞弟子悉皆普集：一謂五",
    "T23n1442_031:0796b15": "月十五日欲安居時，二謂八月十五日隨意",
    "T23n1442_031:0796b16": "之時。若於初集來者，各於師所受其學業，所",
    "T23n1442_031:0796b17": "謂思惟讀誦。既授得已，便於城邑聚落而作",
    "T23n1442_031:0796b18": "安居。若後集來者，試曾授經更請新業，有所",
    "T23n1442_031:0796b19": "證悟皆悉白知。時具壽大路所有弟子門人",
    "T23n1442_031:0796b20": "各隨處安居已，至後集時詣大路所，試曾受",
    "T23n1442_031:0796b21": "經更請新業，有所證悟皆悉白知。若愚鈍者，",
    "T23n1442_031:0796b22": "於六眾邊共相承事。爾時愚路亦近六眾，六",
    "T23n1442_031:0796b23": "眾告曰：「愚路！汝之同學各向師所請受學業，",
    "T23n1442_031:0796b24": "汝何不去請新業耶？」答曰：「我於三月誦一伽",
    "T23n1442_031:0796b25": "他尚不能得，何暇求新？」六眾告曰：「具壽！可",
    "T23n1442_031:0796b26": "不聞說：『所受之業，若不習者，日增生澁。』豈有",
    "T23n1442_031:0796b27": "不誦得伽他耶？汝今宜可求教誦者。」是時愚",
    "T23n1442_031:0796b28": "路見苦勸進，便往到彼親教師邊，白言：「大師！",
    "T23n1442_031:0796b29": "幸願授我教誦之人。」大路聞已作如是念：「為",
    "T23n1442_031:0796c01": "是愚路自發此心？為是傍人共相激發？又更",
    "T23n1442_031:0796c02": "觀察見被他人之所勸獎。復觀愚路，為因勸",
    "T23n1442_031:0796c03": "讚方能受化？為因呵責堪化度耶？」觀由呵責",
    "T23n1442_031:0796c04": "方能受化，遂乃手扼其項推令出房，責曰：「汝",
    "T23n1442_031:0796c05": "是至愚極愚、至鈍極鈍，汝於佛教欲何所為？」",
    "T23n1442_031:0796c06": "是時愚路乃於房外泣淚交胸而長歎曰：「我",
    "T23n1442_031:0796c07": "非在俗復非出家，今受艱辛欲何控告？」世尊",
    "T23n1442_031:0796c08": "常法，於時時中或遊山㵎、或遊林藪、或往屍",
    "T23n1442_031:0796c09": "林、或遊於寺。爾時世尊有因緣故往大路房，",
    "T23n1442_031:0796c10": "到已便見愚路房外悲啼，問曰：「汝今何意房",
    "T23n1442_031:0796c11": "外悲啼？」白言：「世尊！我性愚鈍無聰慧力，被親",
    "T23n1442_031:0796c12": "教師驅出房外，既非居俗復非出家，今受艱",
    "T23n1442_031:0796c13": "辛無控告處。」世尊告曰：「理不如是，牟尼聖教",
    "T23n1442_031:0796c14": "非是汝師，於三無數大劫，備受無量百千苦",
    "T23n1442_031:0796c15": "行，圓滿修成六到彼岸之所持來。然此聖教，",
    "T23n1442_031:0796c16": "但是我於長時具修萬行而自持來，汝頗能",
    "T23n1442_031:0796c17": "於我邊親受誦不？」爾時愚路白佛言：「世尊！我",
    "T23n1442_031:0796c18": "既至愚極愚、至鈍極鈍，云何能得於大師所",
    "T23n1442_031:0796c19": "親受學業？」爾時世尊伽他告曰：",
    "T23n1442_031:0796c20": "「愚人自說愚，　　此名為智者；",
    "T23n1442_031:0796c21": "愚者妄稱智，　　此謂真愚癡。」",
    "T23n1442_031:0796c22": "然佛世尊於受學者親教句字，無有是處。爾",
    "T23n1442_031:0796c23": "時佛告阿難陀曰：「汝可教授愚路。」時阿難陀",
    "T23n1442_031:0796c24": "唯然受勅教其讀誦，而彼不能受持學業。時",
    "T23n1442_031:0796c25": "阿難陀往詣佛所，禮雙足已在一面立，白佛",
    "T23n1442_031:0796c26": "言：「世尊！我既親侍大師受持法藏，指撝徒眾",
    "T23n1442_031:0796c27": "婆羅門等為其說法，而我無容得教愚路。」爾",
    "T23n1442_031:0796c28": "時世尊便喚愚路授兩句法：「我拂塵、我除垢。」",
    "T23n1442_031:0796c29": "此亦不能隨言記憶。世尊見已知其障重教",
    "T23n1442_031:0797a01": "令除滅，告愚路曰：「汝能與諸苾芻拂拭鞋履",
    "T23n1442_031:0797a02": "不？」白佛言：「能。」「汝今宜去為諸苾芻拂拭鞋履。」",
    "T23n1442_031:0797a03": "即既奉教而作，諸苾芻不許，佛言：「汝等勿",
    "T23n1442_031:0797a04": "遮，欲令此人除去業障，其兩句法汝等應教。」",
    "T23n1442_031:0797a05": "時諸苾芻令拂鞋履教兩句法，愚路精勤常",
    "T23n1442_031:0797a06": "誦此法，積功不已遂得通利。時愚路苾芻便",
    "T23n1442_031:0797a07": "於後夜時作如是念：「世尊令我誦兩句法『我",
    "T23n1442_031:0797a08": "拂塵、我除垢』者，此之字句，其義云何？塵垢有",
    "T23n1442_031:0797a09": "二：一、內，二、外。此之法言，為表於內？為表外耶？",
    "T23n1442_031:0797a10": "為是直詮？為是密說？」作是思惟忽然啟悟，善",
    "T23n1442_031:0797a11": "根發起業障消除，曾所不學三妙伽他，即於",
    "T23n1442_031:0797a12": "此時從心顯現：",
    "T23n1442_031:0797a13": "「此塵是欲非土塵，　　密說此欲為土塵；",
    "T23n1442_031:0797a14": "智者能除此欲染，　　非是無慚放逸人。",
    "T23n1442_031:0797a15": "此塵是瞋非土塵，　　密說此瞋為土塵；",
    "T23n1442_031:0797a16": "智者能除此瞋恚，　　非是無慚放逸人。",
    "T23n1442_031:0797a17": "此塵是癡非土塵，　　密說此癡為土塵；",
    "T23n1442_031:0797a18": "智者能除此癡毒，　　非是無慚放逸人。」",
    "T23n1442_031:0797a19": "爾時愚路憶此頌義，如理修行蠲除三毒，勤",
    "T23n1442_031:0797a20": "勇無怠斷諸煩惱，於須臾頃證阿羅漢果，平",
    "T23n1442_031:0797a21": "等運心愛憎無二，破無明㲉永出樊籠，釋梵",
    "T23n1442_031:0797a22": "諸天尊重供養，廣說如上。即於其處加趺未",
    "T23n1442_031:0797a23": "起。大路因行見其端坐，然阿羅漢若不觀察",
    "T23n1442_031:0797a24": "智見不生，乃牽其臂喚云：「具壽！且起習誦，然",
    "T23n1442_031:0797a25": "後思惟。」愚路苾芻見兄慈悲引臂喚起，不離於",
    "T23n1442_031:0797a26": "座長舒其手，如象王鼻隨逐而去，大路迴顧",
    "T23n1442_031:0797a27": "見希有已，問言：「具壽！汝能證會此殊勝德。」愚",
    "T23n1442_031:0797a28": "路默然無對。時彼愚路苾芻得勝果已，諸外",
    "T23n1442_031:0797a29": "道輩共起譏嫌：「沙門喬答摩自云：『我證甚深",
    "T23n1442_031:0797b01": "妙法，難知難悟非思量者之所能測，大聰智",
    "T23n1442_031:0797b02": "人方能解了。』者，斯誠妄說。何以故？今此愚路",
    "T23n1442_031:0797b03": "至愚極愚、至鈍極鈍，尚能證入，何甚深耶？」世",
    "T23n1442_031:0797b04": "尊知已作如是念：「我此弟子德若妙高，云何",
    "T23n1442_031:0797b05": "諸人皆起嫌謗？今者宜應顯揚其德。」爾時世",
    "T23n1442_031:0797b06": "尊告阿難陀曰：「汝今往勅愚路令教授苾芻尼。」",
    "T23n1442_031:0797b07": "時阿難陀奉佛教已，詣愚路所，告言：「具壽！大",
    "T23n1442_031:0797b08": "師有命，令具壽教授苾芻尼。」愚路聞已便作",
    "T23n1442_031:0797b09": "是念：「何意世尊捨諸耆宿大德苾芻，令我教",
    "T23n1442_031:0797b10": "授苾芻尼眾？意欲令我自彰勝德，今我宜應",
    "T23n1442_031:0797b11": "滿大師意。」時有苾芻尼來入寺中請教授師，",
    "T23n1442_031:0797b12": "問授事苾芻曰：「聖者！誰為我等作教授師？」報",
    "T23n1442_031:0797b13": "言：「具壽愚路。」彼尼聞已自相告曰：「仁可觀諸",
    "T23n1442_031:0797b14": "大德輕蔑女人，此之苾芻於三月中不持一頌，",
    "T23n1442_031:0797b15": "云何欲遣教授諸尼？然彼諸尼有閑三藏辯",
    "T23n1442_031:0797b16": "才無礙，是大法師，如何令彼來相教授，我等",
    "T23n1442_031:0797b17": "試當就禮其足。」至已致敬，白云：「阿遮利耶存",
    "T23n1442_031:0797b18": "念！王園寺苾芻尼眾畔睇逝多林苾芻僧足，",
    "T23n1442_031:0797b19": "奉問大德少病少惱，起居輕利安樂行不？今",
    "T23n1442_031:0797b20": "令我等請教授師。」愚路答曰：「奧箄迦。」譯為方便，此語意道：",
    "T23n1442_031:0797b21": "「汝所陳者皆是趣涅槃之方便。」若譯為：「好」或云：「爾」者，雖不異舊，便乖方便之理。為此時存本字耳彼尼聞",
    "T23n1442_031:0797b22": "已自相告曰：「此亦解道奧箄迦。」即辭而去。至",
    "T23n1442_031:0797b23": "尼寺中，諸尼問曰：「姊妹！誰當欲來教授我等？」",
    "T23n1442_031:0797b24": "報言：「是聖者愚路。」時十二眾苾芻尼，聞斯說",
    "T23n1442_031:0797b25": "已共相告曰：「仁等觀諸大德輕蔑女人，彼苾",
    "T23n1442_031:0797b26": "芻於三月中不持一頌，云何欲遣教授諸尼？」",
    "T23n1442_031:0797b27": "廣說如上。遂相告曰：「姊妹！我等六人當敷師",
    "T23n1442_031:0797b28": "子座高十二肘。六人當往室羅伐城，於諸聚",
    "T23n1442_031:0797b29": "落衢路之所，遍相告令諸人當知：『明日王園",
    "T23n1442_031:0797c01": "寺有大法師，辯說無滯，來教授諸尼說殊勝",
    "T23n1442_031:0797c02": "法，若能聽者當得見諦，於生死內不復輪迴。』",
    "T23n1442_031:0797c03": "如是諸人來聽其法，愚路苾芻若當默然無",
    "T23n1442_031:0797c04": "有酬對，大眾嗤笑。由此緣故，令諸愚者不復",
    "T23n1442_031:0797c05": "更來教授尼眾。」作是議已，六人敷設高座，六",
    "T23n1442_031:0797c06": "人遍告坊城，隨所思惟咸皆作了。爾時愚路",
    "T23n1442_031:0797c07": "於日初分著衣持鉢，入室羅伐城次行乞食。",
    "T23n1442_031:0797c08": "既得食已還至本處，飯食訖收衣鉢，洗足已",
    "T23n1442_031:0797c09": "旋入房中，繫念而住。至日晡後從禪定起，將",
    "T23n1442_031:0797c10": "一苾芻詣王園寺。時彼寺內有無量百千大",
    "T23n1442_031:0797c11": "眾雲集，或有先世善根之所警覺，或有現緣",
    "T23n1442_031:0797c12": "共相啟悟。時彼大眾見具壽愚路從遠而來，",
    "T23n1442_031:0797c13": "共相問曰：「兩人俱至，誰是法師？」有人告曰：「前",
    "T23n1442_031:0797c14": "是法師。」時諸大眾各生輕賤作如是語：「諸苾",
    "T23n1442_031:0797c15": "芻尼故心惱我，此之愚路於三月內一頌不",
    "T23n1442_031:0797c16": "持，豈能教授為我說法？」有作是說：「我等且觀，",
    "T23n1442_031:0797c17": "若能說法當可聽之。若故相調弄，起去非損，",
    "T23n1442_031:0797c18": "去亦非晚。」諸人咸坐共觀得失。是時具壽愚",
    "T23n1442_031:0797c19": "路見師子座高便作是念：「為相調弄？為敬重",
    "T23n1442_031:0797c20": "耶？」觀知相惱無心恭敬，時具壽愚路便舒右",
    "T23n1442_031:0797c21": "手如象王鼻，按其高座令使卑小安詳就坐。",
    "T23n1442_031:0797c22": "是時大眾處寬不能普見，法師即便斂心入",
    "T23n1442_031:0797c23": "定。既入定已隱身不現，即於東方騰空而上，",
    "T23n1442_031:0797c24": "現四威儀身出水火，作十八變，南西北方亦",
    "T23n1442_031:0797c25": "復如是。現神通已還居本座，告諸苾芻尼曰：",
    "T23n1442_031:0797c26": "「我於三月受一伽他，汝等樂欲聞其義不？假",
    "T23n1442_031:0797c27": "令我於七日七夜，於一一字句分別其義，亦",
    "T23n1442_031:0797c28": "未能盡。」即便為說伽他之義：",
    "T23n1442_031:0797c29": "「身語意業不造惡者，佛說不令有情造諸惡",
    "T23n1442_031:0798a01": "業。所謂身造三惡：殺、盜、邪婬。語為四罪：妄語、",
    "T23n1442_031:0798a02": "離間語、麁惡語、綺雜語。意作三罪：貪、瞋、邪見。",
    "T23n1442_031:0798a03": "此等諸罪，世尊不欲令諸有情隨心造作。」如",
    "T23n1442_031:0798a04": "是半頌善為譬喻說未了時，眾中一萬二千",
    "T23n1442_031:0798a05": "有情，皆悉遠塵離垢，得法眼淨，明見真諦、或",
    "T23n1442_031:0798a06": "得煖法、或得頂忍、或世第一法，或得預流、一",
    "T23n1442_031:0798a07": "來、不還、或有出家證阿羅漢果，或有發趣聲",
    "T23n1442_031:0798a08": "聞菩提、或獨覺菩提、或無上菩提。是時大眾",
    "T23n1442_031:0798a09": "咸悉歸依佛法僧寶，歎未曾有。爾時具壽愚",
    "T23n1442_031:0798a10": "路既為諸人宣說法要，示教利喜已從座而",
    "T23n1442_031:0798a11": "去，苾芻尼眾歡喜奉行。時十二眾苾芻尼不",
    "T23n1442_031:0798a12": "遂所懷，默𧹞無說。時六眾等遙見愚路從外",
    "T23n1442_031:0798a13": "而來，各作是念：「今日愚路令眾多人不生敬",
    "T23n1442_031:0798a14": "信。」六眾不能對面言告，但問從者苾芻曰：「愚",
    "T23n1442_031:0798a15": "路今日令幾人眾生不信耶？」答曰：「唯有希",
    "T23n1442_031:0798a16": "奇！曾無一人心生不信。然佛世尊於婆羅痆",
    "T23n1442_031:0798a17": "斯施鹿林所為人天眾三轉法輪，愚路今時",
    "T23n1442_031:0798a18": "更復隨轉，乃至半頌伽他說猶未了，令諸大",
    "T23n1442_031:0798a19": "眾獲果無邊，趣三菩提歸向三寶。」是時愚路",
    "T23n1442_031:0798a20": "便詣佛所，禮佛雙足在一面坐。爾時世尊告",
    "T23n1442_031:0798a21": "諸苾芻曰：「汝諸苾芻！於我聲聞弟子之中心",
    "T23n1442_031:0798a22": "善解脫者，愚路是也。」爾時世尊讚歎持戒速",
    "T23n1442_031:0798a23": "得解脫，毀訾破戒沈溺生死，告諸苾芻曰：「前",
    "T23n1442_031:0798a24": "是創制、此是隨開，我今為諸苾芻重制學處，",
    "T23n1442_031:0798a25": "應如是說：",
    "T23n1442_031:0798a26": "「若復苾芻僧不差遣，自往教誡苾芻尼者，除",
    "T23n1442_031:0798a27": "獲勝法，波逸底迦。」",
    "T23n1442_031:0798a28": "若復苾芻者，謂是六眾，僧義如上。不差遣者，",
    "T23n1442_031:0798a29": "謂不作白二法。苾芻尼者，謂此法中尼。教誡",
    "T23n1442_031:0798b01": "者，謂以戒定慧法而教授之。除獲勝法者，若",
    "T23n1442_031:0798b02": "得殊勝之法不差無過，是故言除，餘如上釋。",
    "T23n1442_031:0798b03": "此中犯相其事云何？若諸苾芻，於界外差人",
    "T23n1442_031:0798b04": "者，眾得惡作罪；被差之人，若往教誡，得墮",
    "T23n1442_031:0798b05": "罪。若雖於界內差人，而非褒灑陀日眾，得惡",
    "T23n1442_031:0798b06": "作罪；被差之人，若往教誡，得墮罪。若雖於界",
    "T23n1442_031:0798b07": "內復是褒灑陀日，然眾不集，得罪同前。若差",
    "T23n1442_031:0798b08": "法無過，然非持戒，得罪同前。雖復持戒，然非",
    "T23n1442_031:0798b09": "多聞，未滿二十夏；雖滿二十夏，然非善解都",
    "T23n1442_031:0798b10": "城之語；雖善解方言，然曾污苾芻尼不如法",
    "T23n1442_031:0798b11": "除悔；雖復清淨，然於八他勝法不能分別教",
    "T23n1442_031:0798b12": "示於尼；此雖能說，然於八尊法不能分別；此",
    "T23n1442_031:0798b13": "等諸法若不具足者，眾得惡作罪。被差之",
    "T23n1442_031:0798b14": "人，悉得墮罪。若差遣如法眾德圓滿，眾僧無",
    "T23n1442_031:0798b15": "過，教授者無犯。若於住處無教授尼人者，應",
    "T23n1442_031:0798b16": "為略教授法。若苾芻尼來請教授人時，若上",
    "T23n1442_031:0798b17": "座若授事人應告彼曰：「姊妹！苾芻尼僧伽和",
    "T23n1442_031:0798b18": "合清淨無過犯不？今此眾中無人樂往教授",
    "T23n1442_031:0798b19": "尼眾，汝等僧伽當謹慎勿放逸。」答曰：「奧箄迦。」",
    "T23n1442_031:0798b20": "尼應禮足而去。又無犯者，謂最初犯人，或癡",
    "T23n1442_031:0798b21": "狂、心亂、痛惱所纏。時諸苾芻咸皆有疑，欲請",
    "T23n1442_031:0798b22": "世尊斷除疑惑，白佛言：「世尊！以何因緣有十",
    "T23n1442_031:0798b23": "二眾苾芻尼？又十二眾苾芻尼，何故欲與具",
    "T23n1442_031:0798b24": "壽愚路作無利事反成大益？唯願世尊為說",
    "T23n1442_031:0798b25": "因緣。」世尊告曰：「汝等苾芻！非但今日欲作無",
    "T23n1442_031:0798b26": "利反成大益，乃往古昔，斯等諸尼欲作無利",
    "T23n1442_031:0798b27": "反招利益。汝等應聽！過去世時於一聚落有",
    "T23n1442_031:0798b28": "婆羅門，娶妻未久便生一息，於後復誕一男，",
    "T23n1442_031:0798b29": "如是乃至生十二子，年俱長大各並娶妻，廣",
    "T23n1442_031:0798c01": "為居宅。其母不久染患命終，父既年衰、兩目",
    "T23n1442_031:0798c02": "青盲一無所覩。時彼新婦兒不在時，便與外",
    "T23n1442_031:0798c03": "人行邪惡事。婆羅門善知聲相，聞行聲時，知",
    "T23n1442_031:0798c04": "是己子、知是他人。聞彼行聲知非己子，即呵",
    "T23n1442_031:0798c05": "叱彼新婦曰：『汝莫如是造邪惡行。』時彼新婦",
    "T23n1442_031:0798c06": "知其瞋已，共相告語：『此婆羅門當與我等作",
    "T23n1442_031:0798c07": "無利事，我今宜可絕其美食。』便與麁飯投以",
    "T23n1442_031:0798c08": "醋漿，時婆羅門年既衰耄不堪噉食。時婆羅",
    "T23n1442_031:0798c09": "門告諸子曰：『汝諸新婦與我麁食投以醋漿，",
    "T23n1442_031:0798c10": "豈能濟命？』時彼諸子告其婦曰：『汝等何因與",
    "T23n1442_031:0798c11": "父麁飯和以醋漿？』婦告夫曰：『大翁福盡，我等",
    "T23n1442_031:0798c12": "何過？每煮飯時於其釜中投以白米，變成赤",
    "T23n1442_031:0798c13": "飯；和以美酪變作醋漿。』其夫報曰：『何有斯",
    "T23n1442_031:0798c14": "理？』妻便答曰：『仁若不信當可親觀。』諸婦議曰：",
    "T23n1442_031:0798c15": "『我已告夫，須求免過。』遂至陶師處告曰：『賢首！",
    "T23n1442_031:0798c16": "汝頗能作兩枚瓦釜，口一腹二各容數升？』陶",
    "T23n1442_031:0798c17": "師曰：『與我倍價我當為作。』報言：『善！』陶師作已，",
    "T23n1442_031:0798c18": "婦即酬直，持歸為翁作食。在私屏處，於二釜",
    "T23n1442_031:0798c19": "中一隔內投赤米、一隔內置醋漿，既對夫前，",
    "T23n1442_031:0798c20": "即便一隔內投白米，一隔內置美酪。二釜俱",
    "T23n1442_031:0798c21": "熟遂告夫曰：『為先與翁食？君先食耶？』夫曰：『先",
    "T23n1442_031:0798c22": "奉我父。』其妻即於一釜中斟與赤飯，次於一",
    "T23n1442_031:0798c23": "釜酌與醋漿。次至夫邊授以白糜，并安美酪，",
    "T23n1442_031:0798c24": "兒既見已白其父曰：『慈父福德實爾消亡，同",
    "T23n1442_031:0798c25": "一釜中，看著白米及安美酪，及其熟已變為",
    "T23n1442_031:0798c26": "赤飯醋漿。』其父聞已竊作是念：『我從少小不",
    "T23n1442_031:0798c27": "行欺誑，興立生計皆如法求財。何故今時福",
    "T23n1442_031:0798c28": "業消盡？蓋應是此惡行婦人，自為詐偽見欺",
    "T23n1442_031:0798c29": "於我。』老翁便伺人不在時，獨入厨中摸諸釜",
    "T23n1442_031:0799a01": "器，便闇捉兩釜俱腹中有隔，遂即持釜藏之",
    "T23n1442_031:0799a02": "屏處。諸子既至，持釜告曰：『汝等當知！非我福",
    "T23n1442_031:0799a03": "盡，釜令福盡。』說伽他曰：",
    "T23n1442_031:0799a04": "「『諸子汝當知，　　他釜一口腹；",
    "T23n1442_031:0799a05": "吾今福業盡，　　一釜兩腹生。』",
    "T23n1442_031:0799a06": "「時彼諸子見斯事已，各忿其妻嚴加楚撻，告",
    "T23n1442_031:0799a07": "云：『若更如是者，當與重杖驅汝出舍。』是時諸",
    "T23n1442_031:0799a08": "婦聞是語已，遂相告曰：『此老婆羅門共兒計",
    "T23n1442_031:0799a09": "校欲害於我，我等宜應作餘方便斷其命根。』",
    "T23n1442_031:0799a10": "時有弄蛇人來入其宅，諸婦問曰：『有毒蛇",
    "T23n1442_031:0799a11": "賣不？』答曰：『須何等蛇？為死？為活？』報言：『死者。』",
    "T23n1442_031:0799a12": "彼作是念：『何意諸婦從索死蛇？豈非有意當",
    "T23n1442_031:0799a13": "欲殺此老婆羅門耶？』問曰：『欲酬幾價？』答曰：『隨",
    "T23n1442_031:0799a14": "汝所索。』然諸毒蛇被逼惱時毒在兩處，謂頭",
    "T23n1442_031:0799a15": "及尾。蛇師乃出一黑蛇，以杖打瞋截去頭",
    "T23n1442_031:0799a16": "尾，取其中腹持付婦人。時彼得已將用作羹，",
    "T23n1442_031:0799a17": "羹既熟已，持至翁所，白言：『大翁有好肉羹，能",
    "T23n1442_031:0799a18": "得食不？』時婆羅門作是念：『何處得肉與我作",
    "T23n1442_031:0799a19": "羹，豈非方便欲殺於我？』復作是念：『我今老",
    "T23n1442_031:0799a20": "疾無濟念者，何用活為？從是、從非，我當噉食。』",
    "T23n1442_031:0799a21": "報新婦曰：『必有肉羹將來我食。』授與食訖，由",
    "T23n1442_031:0799a22": "羹氣故，眼瞙便開漸能見物，然而詐云：『我死！",
    "T23n1442_031:0799a23": "我死！』諸婦聞已，願速命終，白言：『尚有餘羹能",
    "T23n1442_031:0799a24": "盡食不？』報云：『能食。』其婦總皆授與，重更食",
    "T23n1442_031:0799a25": "之，眼轉明淨，顧眄左右悉皆明察，私心喜慶",
    "T23n1442_031:0799a26": "佯眠不起。彼諸新婦如患眼時，對婆羅門造",
    "T23n1442_031:0799a27": "諸非法，婆羅門把杖急起告云：『我今見汝",
    "T23n1442_031:0799a28": "勿復更然。』是時諸婦默𧹞無對。「汝等苾芻勿",
    "T23n1442_031:0799a29": "生異念，昔時婆羅門者即愚路是，十二婦者",
    "T23n1442_031:0799b01": "即十二眾苾芻尼是。往時欲害其命反成大",
    "T23n1442_031:0799b02": "利，今時欲令恥辱更彰聖德。」時諸苾芻更復",
    "T23n1442_031:0799b03": "有疑，問世尊曰：「具壽愚路先作何業得受人",
    "T23n1442_031:0799b04": "身至愚至鈍？」世尊告曰：「此愚路苾芻曾所作",
    "T23n1442_031:0799b05": "業，增長時熟果報現前。汝等苾芻！凡諸有情，",
    "T23n1442_031:0799b06": "自所作業善惡果報，非於外界地水火風令",
    "T23n1442_031:0799b07": "其成熟，但於己身蘊界處中而自成熟。說伽",
    "T23n1442_031:0799b08": "他曰：",
    "T23n1442_031:0799b09": "「假令經百劫，　　所作業不亡；",
    "T23n1442_031:0799b10": "因緣會遇時，　　果報還自受。",
    "T23n1442_031:0799b11": "「汝等苾芻！乃往過去人壽二萬歲時，有迦葉",
    "T23n1442_031:0799b12": "波佛出現世間，如來、應、正等覺、明行足、善逝、",
    "T23n1442_031:0799b13": "世間解、無上士、調御丈夫、天人師、佛、薄伽梵。",
    "T23n1442_031:0799b14": "時聲聞眾有二萬人，俱於婆羅痆斯國住。愚",
    "T23n1442_031:0799b15": "路是彼眾數，明閑三藏為大法師，稟性慳",
    "T23n1442_031:0799b16": "法曾不教人，乃至四句伽他亦不為說。命終",
    "T23n1442_031:0799b17": "之後生在天宮，從彼死已墮在人趣，生販猪",
    "T23n1442_031:0799b18": "家，年漸長大屠猪為業。於其村側有一大河，",
    "T23n1442_031:0799b19": "渡河不遠有一聚落。節會日至，屠者念言：『我",
    "T23n1442_031:0799b20": "今若多殺猪持肉賣者，儻無交易肉皆爛壞",
    "T23n1442_031:0799b21": "錢有損失，宜并猪命將至彼村，至日方屠以",
    "T23n1442_031:0799b22": "賣其肉，此無損失得利尤多。』遂以繩縛猪安",
    "T23n1442_031:0799b23": "在船上。猪相䖶觸搖動船艚，其猪及船一",
    "T23n1442_031:0799b24": "時傾沒，救濟無處猪並命終。時彼屠人亦隨",
    "T23n1442_031:0799b25": "流而去，於河岸邊有五百獨覺，依林而住。是",
    "T23n1442_031:0799b26": "時有一獨覺取水河濱，遙見一人隨流而下，",
    "T23n1442_031:0799b27": "乃作是念：『此沿流者為死？為活？』審細觀察知",
    "T23n1442_031:0799b28": "是活人，即現神通長舒右手如象王鼻，牽取",
    "T23n1442_031:0799b29": "其人，於乾砂潬合面而去。時彼溺人吐水既",
    "T23n1442_031:0799c01": "盡，即便起立四觀方城，見有人蹤尋跡而行，",
    "T23n1442_031:0799c02": "至獨覺處致禮敬已，求依止住。於日日中為",
    "T23n1442_031:0799c03": "諸獨覺，採花摘果取諸根葉以相給侍。時",
    "T23n1442_031:0799c04": "彼獨覺各以殘食共相供濟，時諸獨覺咸加",
    "T23n1442_031:0799c05": "趺坐靜慮而住。屠人見已亦學加趺，頻修不",
    "T23n1442_031:0799c06": "已得無想定。於後命終生無想天處，從彼終",
    "T23n1442_031:0799c07": "已生此人中。汝諸苾芻勿生異念！往時屠猪",
    "T23n1442_031:0799c08": "人者即此愚路苾芻是，由彼昔時慳悋於法，",
    "T23n1442_031:0799c09": "乃至四句伽他不為人說，又多屠殺諸畜生",
    "T23n1442_031:0799c10": "故，復由生在無想天中，由彼業緣至愚至鈍。",
    "T23n1442_031:0799c11": "是故汝等苾芻不應慳法，以清淨心為他說",
    "T23n1442_031:0799c12": "法，當如是學；",
    "T23n1442_031:0799c13": "於諸有情常生悲愍，遠離邪定，當如是學。」",
    "T23n1442_031:0799c14": "根本說一切有部毘奈耶卷第三十一"
}