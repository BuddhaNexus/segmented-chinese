{
    "T48n2016_023:0539c17": "宗鏡錄卷第二十三",
    "T48n2016_023:0539c19": "慧日永明寺主智覺禪師延壽集",
    "T48n2016_023:0539c20": "夫菩提之道。不可圖度。約一期方便寧無指",
    "T48n2016_023:0539c21": "示。如何是菩提之相。答。若約究竟菩提。體",
    "T48n2016_023:0539c22": "常冥寂。如。淨名經云。寂滅是菩提。離諸相故。",
    "T48n2016_023:0539c23": "若以無相之相。於方便門中。不無顯示。令初",
    "T48n2016_023:0539c24": "發菩提心人。分明無惑故。如先德云。謂寂照",
    "T48n2016_023:0539c25": "無二。為菩提相。猶如明鏡。無心為體。鑒照為",
    "T48n2016_023:0539c26": "用。合為其相。亦即禪宗即體之用。自知。即用",
    "T48n2016_023:0539c27": "之體恒寂。知寂不二為心之相。又云。理智相",
    "T48n2016_023:0539c28": "攝。以離理無智。離智無理。如珠之明故。以珠",
    "T48n2016_023:0539c29": "是體。明是用。用不離體。體不離用。明不離珠。",
    "T48n2016_023:0540a01": "珠不離明故。問。有念即眾生。無念即佛。云",
    "T48n2016_023:0540a02": "何言凡聖一等。答。眾生雖起念。不覺念本",
    "T48n2016_023:0540a03": "無念。與佛無念等。妄墮有念中。佛得無念。知",
    "T48n2016_023:0540a04": "念本無。眾生雖現在念中。佛知念即無念。斯",
    "T48n2016_023:0540a05": "則佛無念。與眾生無念義同。又以眾生不知",
    "T48n2016_023:0540a06": "念空。於念成事似有差別。若實了念空。則於",
    "T48n2016_023:0540a07": "苦樂境。不生執受。何者。以境從念生。心空則",
    "T48n2016_023:0540a08": "境何有。既無有境。相縛自除。能所俱空。誰生",
    "T48n2016_023:0540a09": "取著。既不取著。生死自無。如圓覺經云。知是",
    "T48n2016_023:0540a10": "空華。即無流轉。亦無身心受彼生死。問。即",
    "T48n2016_023:0540a11": "心成佛之宗。曹谿正意。見性達道之旨。靈鷲",
    "T48n2016_023:0540a12": "本懷。如今信不及人。謂不現證。古今悟者。請",
    "T48n2016_023:0540a13": "垂指南。答。若親見。無一人而非佛。若不信。",
    "T48n2016_023:0540a14": "無一佛而非人。迷則常作佛之眾生。悟則現",
    "T48n2016_023:0540a15": "證眾生之佛。人佛不異。妄見成差。迷悟雖殊。",
    "T48n2016_023:0540a16": "本性恒一。如過去有佛。號住無住。發願使己",
    "T48n2016_023:0540a17": "國眾生。同日同時成佛。即日同滅度。又賢劫",
    "T48n2016_023:0540a18": "前有佛。號平等。亦願己國。及十方眾生。亦同",
    "T48n2016_023:0540a19": "日成佛。即日滅度。如寶積經云。是時妙慧童",
    "T48n2016_023:0540a20": "女。重白目連。以我如是真實言故。於未來世。",
    "T48n2016_023:0540a21": "當得成佛。亦如今日釋迦如來。乃至若我此",
    "T48n2016_023:0540a22": "言非虛妄者。令斯大眾身皆金色。說是語已",
    "T48n2016_023:0540a23": "眾皆金色。又思益經云。思益菩薩。放右掌寶",
    "T48n2016_023:0540a24": "光。一切四眾。皆如佛相。下方四菩薩踊出。欲",
    "T48n2016_023:0540a25": "禮世尊。乃發願言。今此眾會。其色無異。當知",
    "T48n2016_023:0540a26": "一切法。亦復如是。此語不虛。願釋迦如來現",
    "T48n2016_023:0540a27": "異相。令我禮敬。即時釋迦如來。踊起七多羅",
    "T48n2016_023:0540a28": "樹。坐師子座。又最勝王經云。佛言。修菩提行",
    "T48n2016_023:0540a29": "者。於諸聖境。體非一異。不捨於俗。不離於真。",
    "T48n2016_023:0540b01": "依於法界。行菩提行。時善女天白佛言。世尊。",
    "T48n2016_023:0540b02": "如上所說。菩提正行。我今當學。時梵天王問",
    "T48n2016_023:0540b03": "曰。此菩提行。難可修行。汝今云何於菩提行",
    "T48n2016_023:0540b04": "而得自在。善天女曰。我今依於此法。得安樂",
    "T48n2016_023:0540b05": "住。是實語者。願令一切五濁惡世。無量無數",
    "T48n2016_023:0540b06": "無邊眾生。皆得金色三十二相。非男非女。坐",
    "T48n2016_023:0540b07": "寶蓮華。受無量樂。乃至說是語已。一切五濁",
    "T48n2016_023:0540b08": "惡世所有眾生。皆悉金色。具大人相。非男非",
    "T48n2016_023:0540b09": "女。坐寶蓮華。受無量樂。猶如他化自在天宮。",
    "T48n2016_023:0540b10": "釋曰。於諸聖境體非一異者。即是不捨於俗。",
    "T48n2016_023:0540b11": "是不一。不離於真。是不異。若一即壞真俗。若",
    "T48n2016_023:0540b12": "異。即成斷常。不斷不常。即是依於法界。非真",
    "T48n2016_023:0540b13": "非俗。乃曰修習菩提。故云我依此法。得安樂",
    "T48n2016_023:0540b14": "住。所以善天女悟。五濁質成真金之色。閻浮",
    "T48n2016_023:0540b15": "提迷。大人相成惡業之身。是知若智照之。即",
    "T48n2016_023:0540b16": "世法而成佛法。若以情執之。即佛法而成世",
    "T48n2016_023:0540b17": "法。一心實不動。二見自成差。同共一法中。別",
    "T48n2016_023:0540b18": "成凡聖解。若了非男非女之體。現具三十二",
    "T48n2016_023:0540b19": "相。坐寶蓮華。若執是男是女之形。常繫二十",
    "T48n2016_023:0540b20": "五有沈無明海。故知信力所及。發真實言。可",
    "T48n2016_023:0540b21": "驗。現證法門。頓明心佛矣。問。此猶敘古引",
    "T48n2016_023:0540b22": "文。如何是即今之佛。答。如今一念纔起。了",
    "T48n2016_023:0540b23": "不可得。無有處所。是過去佛。過去不有。未來",
    "T48n2016_023:0540b24": "亦空。是未來佛。即今念念不住。是現在佛。但",
    "T48n2016_023:0540b25": "一念起時。莫執莫斷。不取不捨。則三際無蹤。",
    "T48n2016_023:0540b26": "一念圓具十法界。非因非果而因而果之法。",
    "T48n2016_023:0540b27": "若能如是一念而達者。則念念相應。念念成",
    "T48n2016_023:0540b28": "佛。凡聖悉等。今古皆齊。故云了了識心。惺惺",
    "T48n2016_023:0540b29": "見佛。是佛是心。是心是佛。念念佛心。心心念",
    "T48n2016_023:0540c01": "佛。欲得早成。戒心自律。淨戒律。心淨心即佛。",
    "T48n2016_023:0540c02": "除此心。王更無別佛。欲求萬法。莫染一物。心",
    "T48n2016_023:0540c03": "性雖空含真體實。入此法門。端坐成佛。如是",
    "T48n2016_023:0540c04": "則十方諸佛。同一法身。若欲念外施功。心外",
    "T48n2016_023:0540c05": "求佛。便落他境。無有得時。遂即前後情生。凡",
    "T48n2016_023:0540c06": "聖緣起。徒經時劫。枉用功夫。所以華嚴論云。",
    "T48n2016_023:0540c07": "不如一念緣起無生。超彼三乘權學等見。",
    "T48n2016_023:0540c08": "問。一念成佛已入信門。如何得目前了了分",
    "T48n2016_023:0540c09": "明而見。答。目前無物。是真見佛。如文殊師",
    "T48n2016_023:0540c10": "利巡行經。以經中說文殊。遍巡五百比丘房。",
    "T48n2016_023:0540c11": "皆見寂定。因以為名。最後難舍利弗。以顯甚",
    "T48n2016_023:0540c12": "深般若。問舍利弗言。我時見汝。獨處一房。結",
    "T48n2016_023:0540c13": "加趺坐。折伏其身。汝為當坐禪耶不耶。答云",
    "T48n2016_023:0540c14": "坐。難云。為當欲令未斷者斷故。坐禪耶等。因",
    "T48n2016_023:0540c15": "此廣顯性空無得之理意。五百比丘從座而",
    "T48n2016_023:0540c16": "起。於世尊前。高聲唱言。從今已去。更不復見",
    "T48n2016_023:0540c17": "文殊身。不復聞其名字。如是方處。速應捨離。",
    "T48n2016_023:0540c18": "所有文殊一切住處。亦莫趣向。所以者何。文",
    "T48n2016_023:0540c19": "殊煩惱解脫一相說故等。舍利弗。令文殊為",
    "T48n2016_023:0540c20": "決了。文殊言。實無文殊而可得故。若實無文",
    "T48n2016_023:0540c21": "殊可得者。彼亦不可見等。廣為說法。四百比",
    "T48n2016_023:0540c22": "丘漏盡得果。一百比丘更謗。陷入地獄。後還",
    "T48n2016_023:0540c23": "得道。廣如彼說。所以無見是真見。無聞是真",
    "T48n2016_023:0540c24": "聞。不見不聞文殊。是真見真聞文殊矣。若不",
    "T48n2016_023:0540c25": "信此說。雖起謗而陷獄。以曾聞故。終熏種而",
    "T48n2016_023:0540c26": "得道。何況聞而信耶。則成道不隔於一念。故",
    "T48n2016_023:0540c27": "知宗鏡。見聞無不獲益矣。所以寶積經云。無",
    "T48n2016_023:0540c28": "畏女言。大迦葉。諸法永無。不可示現。是故大",
    "T48n2016_023:0540c29": "迦葉。一切法皆無。若法本無。云何可見彼清",
    "T48n2016_023:0541a01": "淨法界。大迦葉。若欲見清淨如來。彼善男子",
    "T48n2016_023:0541a02": "善女人。應善淨自心。時大迦葉語無畏言。云",
    "T48n2016_023:0541a03": "何善淨自心。女言。大迦葉。如自身真如。及一",
    "T48n2016_023:0541a04": "切法真如。若信彼者。不作不失。如是見自心",
    "T48n2016_023:0541a05": "清淨故。迦葉問言。自心以何為體。女言。空為",
    "T48n2016_023:0541a06": "體。若證彼空。信自身故。即信真如空。以一切",
    "T48n2016_023:0541a07": "法性寂靜故。又云。如來者。即虛空界。是故虛",
    "T48n2016_023:0541a08": "空即是如來。此中無一物可分別者。華手經",
    "T48n2016_023:0541a09": "云。一切法如即是如來。如來即是一切法如。",
    "T48n2016_023:0541a10": "是故世尊。無所住處。是如來義。又報化如影。",
    "T48n2016_023:0541a11": "空無去來。心淨佛現。則云佛來。佛亦不來。心",
    "T48n2016_023:0541a12": "垢不現。即云佛去。佛亦不去。斯即來而非來。",
    "T48n2016_023:0541a13": "去而非去。佛既無來去。心亦不生滅。如是解",
    "T48n2016_023:0541a14": "者。可見真佛矣。故金剛經云。若人言。如來若",
    "T48n2016_023:0541a15": "來若去若坐若臥。是人不解我所說義。如來",
    "T48n2016_023:0541a16": "者。無所從來。亦無所去。故名如來。則知若人",
    "T48n2016_023:0541a17": "若法。俱不出一如之道。如是通達。六根所對。",
    "T48n2016_023:0541a18": "無非見自性如如佛矣。此以不見為真見。見",
    "T48n2016_023:0541a19": "實為真佛。肇法師云。佛者何也。蓋窮理盡性。",
    "T48n2016_023:0541a20": "大覺之稱也。生法師云。以見實為佛。如是則",
    "T48n2016_023:0541a21": "亦名真見道。亦名真供養。問。如何是真供",
    "T48n2016_023:0541a22": "養。答。契如理之心。無見佛之想。了自法身。",
    "T48n2016_023:0541a23": "是真供養。寶積經云。真供養者。無佛想。無能",
    "T48n2016_023:0541a24": "見佛。何況供養。若供養佛。當供養自身。問。",
    "T48n2016_023:0541a25": "自身如何供養。答。若捨己徇塵。是名違背。",
    "T48n2016_023:0541a26": "能迴光反照。隨順真如。境智冥合。是真供養。",
    "T48n2016_023:0541a27": "故維摩經云。無前無後。一時供養。此是運無",
    "T48n2016_023:0541a28": "捨無得之意。起一際平等之心。則遍十方供",
    "T48n2016_023:0541a29": "養一切如來。盡法界含靈。一時受潤。如是之",
    "T48n2016_023:0541b01": "供。施莫大焉。所以寶雨經云。如理思惟。即是",
    "T48n2016_023:0541b02": "供養一切如來。問。云何如理思惟。答。但",
    "T48n2016_023:0541b03": "一切不思惟。是真思惟。以頓悟一心。無法可",
    "T48n2016_023:0541b04": "思量故。是以十方諸佛。證心成道。故稱如理。",
    "T48n2016_023:0541b05": "若了自心。能順佛旨。即是供養一切如來。若",
    "T48n2016_023:0541b06": "不依此如理悟心。則隨事施為。心外見佛。設",
    "T48n2016_023:0541b07": "經多劫。皆不成真實供養。為背諸佛指授故。",
    "T48n2016_023:0541b08": "如華嚴經頌云。設於念念中。供養無量佛。未",
    "T48n2016_023:0541b09": "知真實法。不名為供養。云何真實法。所謂了",
    "T48n2016_023:0541b10": "心真如無生之旨故。是以思益經問云。誰能",
    "T48n2016_023:0541b11": "供養佛。佛言。能通達無生際者。文殊般若經",
    "T48n2016_023:0541b12": "云。佛問文殊。汝云何供養佛。答言。世尊。若",
    "T48n2016_023:0541b13": "幻人心數滅。我則供養佛。台教云。供養佛者。",
    "T48n2016_023:0541b14": "只是隨順佛語。今順佛教。修三觀心。即是供",
    "T48n2016_023:0541b15": "養佛。為破五住得解脫故。即供養法。三諦理",
    "T48n2016_023:0541b16": "和。即供養僧。又眾行心資觀智心。即供養佛。",
    "T48n2016_023:0541b17": "觀智心開發境界。即供養法。境智心和。即供",
    "T48n2016_023:0541b18": "養僧。此是真實供養。亦名法供養。如義海云。",
    "T48n2016_023:0541b19": "謂以無生心中。施一切珍寶。乃至微塵。皆能",
    "T48n2016_023:0541b20": "攝於法界。即以此法界塵而作供養。此供養。",
    "T48n2016_023:0541b21": "乃至遍通三世一切諸如來前。無不顯現。彼",
    "T48n2016_023:0541b22": "諸如來無不攝受。何以故。由塵即法界。是理",
    "T48n2016_023:0541b23": "與佛法界相應。是故遍至一切。名廣大供養。",
    "T48n2016_023:0541b24": "無空過者。何謂無空過。以心通即法通。法遍",
    "T48n2016_023:0541b25": "即心遍。一切處無非見理故。悉皆通達。則是",
    "T48n2016_023:0541b26": "一一承事無空過者。亦不礙香華等種種供",
    "T48n2016_023:0541b27": "養。以內外唯心故。破執顯宗。故有是說。又若",
    "T48n2016_023:0541b28": "於正觀心中。不唯供養。乃至行道禮拜。一切",
    "T48n2016_023:0541b29": "施為。皆須就已。方得其力。如三藏勒那云。正",
    "T48n2016_023:0541c01": "觀修誠禮者。此明自禮自身佛。不緣他境他",
    "T48n2016_023:0541c02": "身佛。何以故。一切眾生。自有佛性平等本覺。",
    "T48n2016_023:0541c03": "隨順法界。緣起熾然。但為迷故。唯敬他身。己",
    "T48n2016_023:0541c04": "身佛性。妄認為惡。若能反照本覺。則解脫有",
    "T48n2016_023:0541c05": "期。經云。不觀佛。不觀法。不觀僧。以見自身",
    "T48n2016_023:0541c06": "他身平等正法性故。如涉遠道。要藉自身。欲",
    "T48n2016_023:0541c07": "見佛性。要觀己佛。體同無二。是名正觀禮。",
    "T48n2016_023:0541c08": "問。若心外無相。相外無心。如是圓通。名真供",
    "T48n2016_023:0541c09": "養者。云何教中說供養諸佛。得福無量。答。",
    "T48n2016_023:0541c10": "如前已說。諦了一心。理事無礙。云何堅執疑",
    "T48n2016_023:0541c11": "境疑心。故維摩經云。各見世尊在其前。法華",
    "T48n2016_023:0541c12": "經偈云。乾闥緊那羅。各供養其佛。牛頭初祖",
    "T48n2016_023:0541c13": "釋云。如觀貪即見貪性。貪即是眾生。悟貪性",
    "T48n2016_023:0541c14": "智即是佛。貪眾生自見佛在其前。一切例爾。",
    "T48n2016_023:0541c15": "又各供養其佛者。即是於一一法門。各自發",
    "T48n2016_023:0541c16": "明。如理思惟。即是各供養佛。設爾。事法香華",
    "T48n2016_023:0541c17": "供養者。經云。十方諸佛。機宜感出。既隨感現。",
    "T48n2016_023:0541c18": "何離自心。如靈山四眾八部。各隨根力心念。",
    "T48n2016_023:0541c19": "見佛不同。如龍見是大龍王。鬼見是大鬼王",
    "T48n2016_023:0541c20": "等。則心外無法之詮。有文有理。空外執色之",
    "T48n2016_023:0541c21": "見。無理無文。設有惡慧邪見之人。抱疑不信",
    "T48n2016_023:0541c22": "之者。擬陳狂解強欲破之。似將一蚊嘴擬吸",
    "T48n2016_023:0541c23": "大海之水。如以十指爪。欲壞妙高之山。我此",
    "T48n2016_023:0541c24": "圓頓之詮。真如之理。如刀斷水。似風吹光。徒",
    "T48n2016_023:0541c25": "自勞神。反招深咎。問。如上剖析。義理雖明。",
    "T48n2016_023:0541c26": "猶是因他方便強說。云何得如今親自現證。",
    "T48n2016_023:0541c27": "得見自心之佛。答。當自審問。問。如何審",
    "T48n2016_023:0541c28": "問。答。還就人覓。豈有歇時。欲絕纖疑。應須",
    "T48n2016_023:0541c29": "親到。問。豈無他助之力。發自智照之心。",
    "T48n2016_023:0542a01": "答。無正無助。非自非他。若以智求智則成解。",
    "T48n2016_023:0542a02": "解背圓宗。若起照心。照則立境。隨照失旨。皆",
    "T48n2016_023:0542a03": "是彰事。不契斯宗。若了真心。自然無心合道。",
    "T48n2016_023:0542a04": "合道則言語道斷。無心則境智俱閑。如龐居",
    "T48n2016_023:0542a05": "士偈云。須彌頹。五嶽崩。大海竭。十方空。乾坤",
    "T48n2016_023:0542a06": "尚納毛頭裏。日月猶潛毫相中。此是西國那",
    "T48n2016_023:0542a07": "提子。示疾不起現神通。妙德啟口問不二。忘",
    "T48n2016_023:0542a08": "言入理顯真宗。問。如上所說。即心成佛之",
    "T48n2016_023:0542a09": "旨。事已皎然。只如禪宗從上先德云。如今須",
    "T48n2016_023:0542a10": "知十方諸佛出身處。空知有佛。不得成佛。如",
    "T48n2016_023:0542a11": "何是諸佛出身處。答。石牛生象子。木女孕",
    "T48n2016_023:0542a12": "嬰兒。諸佛從中出。最初成道時。問。既眾生",
    "T48n2016_023:0542a13": "已成。理事圓備。則諸佛何以出世。更化眾生。",
    "T48n2016_023:0542a14": "答。眾生不如是知。所以須化。故經云。俱同",
    "T48n2016_023:0542a15": "一性。所謂無性。大悲相續。救度眾生。隨門不",
    "T48n2016_023:0542a16": "同。種種有異。約成佛門。一切成也。同一無性。",
    "T48n2016_023:0542a17": "故得現成。妄性本虛。生元是佛。真性叵得。非",
    "T48n2016_023:0542a18": "今始成。故皆成也。物物無性。故成種智。證斯",
    "T48n2016_023:0542a19": "同體。而起大悲。一得永常。故云相續。只由不",
    "T48n2016_023:0542a20": "知無性故。教化不絕。雖現報化。法體不遷。如",
    "T48n2016_023:0542a21": "隨色之摩尼。眾相現而本體不動。似應聲之",
    "T48n2016_023:0542a22": "虛谷。群響發而起處無心。不著自他。豈見眾",
    "T48n2016_023:0542a23": "生之相。本非出沒。常冥大覺之原。華嚴經云。",
    "T48n2016_023:0542a24": "佛身無有生。而能示出生。法性如虛空。諸佛",
    "T48n2016_023:0542a25": "於中住。又頌云。無體無住處。亦無生可得。無",
    "T48n2016_023:0542a26": "相亦無形。所現皆如影。思益經云。大迦葉言。",
    "T48n2016_023:0542a27": "善男子。幻所化人。離於自相。無異無別。無所",
    "T48n2016_023:0542a28": "志願。汝亦如是耶。若如是者。汝云何能利益",
    "T48n2016_023:0542a29": "無量眾生。網明言。阿耨多羅三藐三菩提性。",
    "T48n2016_023:0542b01": "即是一切眾生性。一切眾生性。即是幻性。幻",
    "T48n2016_023:0542b02": "性即是一切法性。於是法中。我不見有利。不",
    "T48n2016_023:0542b03": "見無利。又云。網明菩薩白佛言。世尊。若有菩",
    "T48n2016_023:0542b04": "薩。希望功德利。而發菩提心者。不名發大乘",
    "T48n2016_023:0542b05": "也。所以者何。一切法無功德利。以無有對處",
    "T48n2016_023:0542b06": "故。若有眾生可度。而求功德之利。斯則心外",
    "T48n2016_023:0542b07": "見法。全不識心。何名發大乘心也。以絕待心。",
    "T48n2016_023:0542b08": "無對處故。如楞伽經云。佛語外道言。若能了",
    "T48n2016_023:0542b09": "達有無等法。一切皆是自心所見。不生分別。",
    "T48n2016_023:0542b10": "不取外境。於自處住。自處住者。是不起義。不",
    "T48n2016_023:0542b11": "起於何。不起分別。此是我法。非汝有也。我法",
    "T48n2016_023:0542b12": "者。即眾生心也。以不知不信故。自成疎外。有",
    "T48n2016_023:0542b13": "亦同無。所以祖師西來。只為直示眾生。令自",
    "T48n2016_023:0542b14": "知有。頓入凡聖平等真原。如勝天王般若經",
    "T48n2016_023:0542b15": "云。菩薩摩訶薩。行般若波羅蜜。得心微細。作",
    "T48n2016_023:0542b16": "是思惟。世間熾然大火之聚。所謂貪欲火。瞋",
    "T48n2016_023:0542b17": "恚烟。愚癡闇。云何當令一切眾生皆得出離。",
    "T48n2016_023:0542b18": "若能通達諸法平等。名為出離。如實知法。猶",
    "T48n2016_023:0542b19": "如幻相。善觀因緣。而不分別。是以若欲捨劣",
    "T48n2016_023:0542b20": "就勝。厭異忻同。欲令凡聖一倫。垢淨平等者。",
    "T48n2016_023:0542b21": "無有是處。但明宗鏡。萬法自齊。即究竟出離",
    "T48n2016_023:0542b22": "三界火宅義。亦是與諸子同住祕密藏義。如",
    "T48n2016_023:0542b23": "云。若夫以齊而齊不齊者。未齊矣。以齊而齊",
    "T48n2016_023:0542b24": "於齊者。未齊焉。余聞善齊天下者。以不齊而",
    "T48n2016_023:0542b25": "齊天下者也。何須夷嶽實淵。然後方平。續鳧",
    "T48n2016_023:0542b26": "截鶴。於焉始等。故知但了法法皆如。自然平",
    "T48n2016_023:0542b27": "等。則青松綠蕙不見短長。鵬翥蜎飛。自忘大",
    "T48n2016_023:0542b28": "小。如肇論云。是以經云諸法不異者。豈曰續",
    "T48n2016_023:0542b29": "鳧截鶴。夷嶽盈壑。然後無異哉。誠以不異於",
    "T48n2016_023:0542c01": "異故。雖異而不異耳。乃至經云。般若與諸法。",
    "T48n2016_023:0542c02": "亦不一相。亦不異相。信矣。莊子南華經云。長",
    "T48n2016_023:0542c03": "者不為有餘。短者不為不足。故鳧脛雖短。續",
    "T48n2016_023:0542c04": "之則憂。鶴脛雖長。斷之則悲。故性長非所斷。",
    "T48n2016_023:0542c05": "性短非所續。以明境智雖異而同。不待同而",
    "T48n2016_023:0542c06": "後同也。若能如上了達同異二門。或諸佛出",
    "T48n2016_023:0542c07": "世不出世。眾生可度不可度。乃至有無高下。",
    "T48n2016_023:0542c08": "皆絕疑矣。若執同則滯寂。若執異則兩分。迷",
    "T48n2016_023:0542c09": "此同異二門。皆智不自在。金剛辯宗云。以有",
    "T48n2016_023:0542c10": "鏡故。男女之像於中現。以有法身故。而能處",
    "T48n2016_023:0542c11": "處應現往。只緣鏡中本無像。所以能現男女",
    "T48n2016_023:0542c12": "像。佛身本無身。所以能現一切身。眾生機感。",
    "T48n2016_023:0542c13": "無緣之慈任運能應。若定有身。即為所礙。肇",
    "T48n2016_023:0542c14": "論云。佛非天非人。而能天能人耳。故一切菩",
    "T48n2016_023:0542c15": "薩。皆以無所得為方便。能入無量無邊塵勞",
    "T48n2016_023:0542c16": "幻網。以心外無法故。方成無所得慧。若心外",
    "T48n2016_023:0542c17": "有一毫所得。云何成無緣之慈。同體之化。以",
    "T48n2016_023:0542c18": "宗鏡明。故能廣照世間。觀生也。如石女之懷",
    "T48n2016_023:0542c19": "兒。觀住也。若陽焰之翻浪。觀異也。同浮雲之",
    "T48n2016_023:0542c20": "萬變。觀死也。猶狂華之謝空。是以深達無生。",
    "T48n2016_023:0542c21": "知皆無我。空生空滅。幻墜幻昇。愍彼愚迷。盲",
    "T48n2016_023:0542c22": "無慧目。遂乃發無能作之智照。開無所捨之",
    "T48n2016_023:0542c23": "檀門。秉自性空之戒心。具無所起之精進。圓",
    "T48n2016_023:0542c24": "無所傷之法忍。修無所住之禪門。了無身而",
    "T48n2016_023:0542c25": "相好莊嚴。達無說而縱橫辯說。遊戲性空之",
    "T48n2016_023:0542c26": "世界。建立水月之道場。陳列如幻之供門。供",
    "T48n2016_023:0542c27": "養影響之善逝。遍習空華之萬行。施為谷響",
    "T48n2016_023:0542c28": "之度門。降伏鏡像之魔軍。大作夢中之佛事。",
    "T48n2016_023:0542c29": "廣度如化之含識。同證寂滅之菩提。問。絕",
    "T48n2016_023:0543a01": "待真心。本無名相。云何成佛。又作異生。若云",
    "T48n2016_023:0543a02": "隨順世法立此假名。又因何法而得成立。",
    "T48n2016_023:0543a03": "答。實際理中。本無凡聖可得。以一切眾生。迷",
    "T48n2016_023:0543a04": "無性理。以無性故。不覺起妄。於真空中。妄立",
    "T48n2016_023:0543a05": "名相。故名為凡。了名相空。復稱為聖。凡聖之",
    "T48n2016_023:0543a06": "號。因五法成。猶如幻化。名相非真。且如幻以",
    "T48n2016_023:0543a07": "術成。形因業有。術業俱假。形幻同空。俱有迷",
    "T48n2016_023:0543a08": "悟之名。本無凡聖之體。五法者。瑜伽論云。一",
    "T48n2016_023:0543a09": "名。二相。三妄想。四正智。五真如。古釋云。名",
    "T48n2016_023:0543a10": "相妄想三法成。凡正智真如成聖。名相妄想",
    "T48n2016_023:0543a11": "者。是凡夫法。名相二法。是凡夫境。妄想一法。",
    "T48n2016_023:0543a12": "是凡夫六識。迷事緣境而起。故名妄想。經偈",
    "T48n2016_023:0543a13": "云。不了心及緣。則生二妄想。正智真如者。是",
    "T48n2016_023:0543a14": "聖人法。正智。是聖人對治金剛。緣修無漏斷",
    "T48n2016_023:0543a15": "惑智。亦名能覺智。真如。是聖人心中所證之",
    "T48n2016_023:0543a16": "理。真如是體。正智是用。異者未曾異。同者未",
    "T48n2016_023:0543a17": "曾同。同者是真如。異者是正智。正智常用。故",
    "T48n2016_023:0543a18": "障生滅。真如常體。故無生滅。體用無礙。法界",
    "T48n2016_023:0543a19": "不思議真實義也。又凡夫心惑。不達名相空",
    "T48n2016_023:0543a20": "故。妄計為有。迷有不空。名之為妄。從妄起",
    "T48n2016_023:0543a21": "心。名之為想。正智者。覺知名相本來空寂。以",
    "T48n2016_023:0543a22": "知空故。妄想自息。息妄歸真。顯理分明。正智",
    "T48n2016_023:0543a23": "現前。不立名相。故名正智。經偈云。了心及境",
    "T48n2016_023:0543a24": "界。妄想不復生。真如者。即此正智心性真故。",
    "T48n2016_023:0543a25": "即名真如。故知但是一法。無中。執有成凡。達",
    "T48n2016_023:0543a26": "有本空成聖。不唯五法。乃至恒沙。義出無邊。",
    "T48n2016_023:0543a27": "理恒一道。此唯心之道。即是如來行處。步步",
    "T48n2016_023:0543a28": "履法空故。亦是摩訶衍處。念念無所得故。如",
    "T48n2016_023:0543a29": "持世經云。佛言。諸善男子。是故我說。一切法",
    "T48n2016_023:0543b01": "是如來行處。如來行處。是無行處。何以故。一",
    "T48n2016_023:0543b02": "切法行處。是中無法可行。是故說無行處。文",
    "T48n2016_023:0543b03": "殊悔過經云。文殊師利言。吾往古時。希望諸",
    "T48n2016_023:0543b04": "法。求空處所。遊於閑居。限節知足。少欲為",
    "T48n2016_023:0543b05": "得。不能識知。一切法空。心無所著。爾乃可",
    "T48n2016_023:0543b06": "謂。靜處宴坐。住於法界。釋曰。若了人法二空。",
    "T48n2016_023:0543b07": "見真唯識性。即常在三昧。住真法界矣。問。",
    "T48n2016_023:0543b08": "云何說入此宗鏡。一念相應。見道速疾。超過劫",
    "T48n2016_023:0543b09": "量。答。實有斯理。世況可知。若不直下頓悟",
    "T48n2016_023:0543b10": "自心。功德圓滿。即於心外妄求。徒經劫數。若",
    "T48n2016_023:0543b11": "能內照。如船遇便風。一念圓成所作無滯。如",
    "T48n2016_023:0543b12": "大涅槃經云。譬如有人。在大海中。乘船欲渡。",
    "T48n2016_023:0543b13": "若得順風。須臾之間。則能得過無量由旬。若",
    "T48n2016_023:0543b14": "不得者。雖復久住。經無量歲不離本處。有時",
    "T48n2016_023:0543b15": "船壞。沒水而死。眾生如是。在於愚癡生死大",
    "T48n2016_023:0543b16": "海。乘諸行船。若得值遇大般涅槃猛利之風。",
    "T48n2016_023:0543b17": "則能疾到無上道岸。若不值遇當久流轉無",
    "T48n2016_023:0543b18": "量生死。或時破壞。墮於地獄畜生餓鬼。故知",
    "T48n2016_023:0543b19": "不遇宗鏡之風。有為行船。終不能速度生死",
    "T48n2016_023:0543b20": "之波。直至涅槃之岸。有茲大利。廣集無勞。唯",
    "T48n2016_023:0543b21": "囑後賢。轉相傳授。如法句經云。善知識者。有",
    "T48n2016_023:0543b22": "大功德。能令汝等。於貪欲瞋恚愚癡邪見。五",
    "T48n2016_023:0543b23": "欲五蓋眾塵勞中。建立佛法。不起一心。得大",
    "T48n2016_023:0543b24": "功德。譬如有人。持堅牢船。渡於大海。不動身",
    "T48n2016_023:0543b25": "心。而到彼岸。故知入宗鏡中。即凡即聖。可謂",
    "T48n2016_023:0543b26": "不斷煩惱而入涅槃。不斷五欲而淨諸根矣。",
    "T48n2016_023:0543b27": "所以華嚴論云。十住初位。以無作三昧。自體",
    "T48n2016_023:0543b28": "應真。煩惱客塵。本無體性。唯真體用。無貪瞋",
    "T48n2016_023:0543b29": "癡。任運即佛。故一念相應一念佛。一日相應",
    "T48n2016_023:0543c01": "一日佛。此宗鏡錄中。前後皆悉微細委曲。一",
    "T48n2016_023:0543c02": "一直指示了。見即便見。不在意思。纔信入時。",
    "T48n2016_023:0543c03": "理行俱備。終不更興惡行。似有纖疑。若不如",
    "T48n2016_023:0543c04": "然爭稱圓頓。以了心外無境故。則念念歸宗。",
    "T48n2016_023:0543c05": "何有虛幻能惑。所以寶藏論云。一切如幻。其",
    "T48n2016_023:0543c06": "幻不實。知幻是幻。守真抱一。又如學人問大",
    "T48n2016_023:0543c07": "梅和尚。師常言神性獨立。學人不識。乞師指",
    "T48n2016_023:0543c08": "示。答。阿誰教汝問。問。莫不問者便是不。答。",
    "T48n2016_023:0543c09": "若不是。是阿誰能如是問。問。神性非是聲色。",
    "T48n2016_023:0543c10": "師所示。問者是神性。學人只識得聲色。不識",
    "T48n2016_023:0543c11": "真性。乞師指示。如何得識。答。譬如大寶藏。眾",
    "T48n2016_023:0543c12": "寶皆具足。上福德人見。直捉得明月寶珠。薄",
    "T48n2016_023:0543c13": "福德者。只見銅鐵之類。非是藏中無寶。亦非",
    "T48n2016_023:0543c14": "主藏者不與。我如今向汝道。性不是聲色。汝",
    "T48n2016_023:0543c15": "只見聲色。我亦無過。汝知麼。此神性。火不能",
    "T48n2016_023:0543c16": "燒。水不能溺。須臾能到千里萬里。山河石壁",
    "T48n2016_023:0543c17": "不能礙。汝如今揚眉動目彈指謦咳。口喃喃",
    "T48n2016_023:0543c18": "問答。總是此性。喚作大道。常在目前。雖在目",
    "T48n2016_023:0543c19": "前難覩。汝若疑惑不信受。破法墮惡道。若是",
    "T48n2016_023:0543c20": "上根者。聞言下便會。更不作諸惡。喚作一受",
    "T48n2016_023:0543c21": "不退常寂然。中根者。親近善知識。近於智者。",
    "T48n2016_023:0543c22": "數數聞說。不久還會。若是下根。千遍萬遍與",
    "T48n2016_023:0543c23": "說。元來不會。雖然記得少許。如破布裹明珠。",
    "T48n2016_023:0543c24": "出門還漏却。汝知麼。佛道不遠。迴心即是。若",
    "T48n2016_023:0543c25": "悟則剎那。不悟恒沙劫。問。此一心宗。成佛",
    "T48n2016_023:0543c26": "之道。還假歷地位修證不。答。此無住真心。",
    "T48n2016_023:0543c27": "實不可修。不可證。不可得。何以故。非取果。故",
    "T48n2016_023:0543c28": "不可證。非著法。故不可得。非作法。故不可修。",
    "T48n2016_023:0543c29": "以本淨非瑩。法爾天成。若論地位。即在世諦",
    "T48n2016_023:0544a01": "行門。亦不失理。以無位中。論其地位。不可",
    "T48n2016_023:0544a02": "起決定有無之執。經明十地差別。如空中鳥",
    "T48n2016_023:0544a03": "跡。若圓融門。寂滅真如。有何次第。若行布門。",
    "T48n2016_023:0544a04": "對治習氣。昇進非無。又染淨階位。皆依世俗",
    "T48n2016_023:0544a05": "名字分別。則似分階降。不壞一心。譬如眾生",
    "T48n2016_023:0544a06": "位如土器。菩薩位如銀器。諸佛位如金器。土",
    "T48n2016_023:0544a07": "銀金等三種器量雖殊。然一一器中虛空。遍",
    "T48n2016_023:0544a08": "滿平等。無有差別。虛空。即喻一心法身平等",
    "T48n2016_023:0544a09": "之理。諸器。即況根器地位階降不同。道本無",
    "T48n2016_023:0544a10": "差。隨行有異。夫論行解。頓漸不同。現行煩惱",
    "T48n2016_023:0544a11": "有淺深。熏染習氣有厚薄。不可一向。各在當",
    "T48n2016_023:0544a12": "人。業輕則易圓。障深則難斷。只如登八地菩",
    "T48n2016_023:0544a13": "薩。親證無生法忍。觀一切法。如虛空性。此猶",
    "T48n2016_023:0544a14": "是漸證無心。至十地中。尚有二愚。入等覺位。",
    "T48n2016_023:0544a15": "一分無明未盡。猶如微煙尚須懺悔。又若未",
    "T48n2016_023:0544a16": "自住三摩地中。不信心外無法。如患眼瞖者。",
    "T48n2016_023:0544a17": "不信空中無花。以分別智。解心不亡。但緣他",
    "T48n2016_023:0544a18": "境。未住自地。如首楞嚴經云。十方如來。及大",
    "T48n2016_023:0544a19": "菩薩。於其自住三摩地中。見與見緣。并所想",
    "T48n2016_023:0544a20": "相。如虛空華。本無所有。所云大菩薩者。即八",
    "T48n2016_023:0544a21": "地已上。若八地菩薩。尚心外見淨土。以智緣",
    "T48n2016_023:0544a22": "理。不名自住。若十地菩薩。雖心外不見境。猶",
    "T48n2016_023:0544a23": "有色心二習。是以有頌云。唯佛一人持淨戒。",
    "T48n2016_023:0544a24": "其餘並名破戒者。故知若入宗鏡究竟一乘",
    "T48n2016_023:0544a25": "門中。方云持戒。方云見道。且知見有四。一知",
    "T48n2016_023:0544a26": "而不見。初地至九地。二見而不知。即十地。三。",
    "T48n2016_023:0544a27": "亦見亦知。唯佛。四不見不知。地前異生等。若",
    "T48n2016_023:0544a28": "得直下無心。量出虛空之外。又何用更歷階",
    "T48n2016_023:0544a29": "梯。如未頓合無心。一念有異者。直須以佛知",
    "T48n2016_023:0544b01": "見治之。然後五忍明其正修。六即揀其叨濫。",
    "T48n2016_023:0544b02": "則免墮增上慢。究竟圓滿佛乘。若入宗鏡中。",
    "T48n2016_023:0544b03": "則為普機。菩薩乘不思議乘。依普門法。一位",
    "T48n2016_023:0544b04": "一切位。如善財一生具五位等。皆是普法相",
    "T48n2016_023:0544b05": "收。此普賢機。乃見一切所見。聞一切所聞。即",
    "T48n2016_023:0544b06": "普眼境也。普法相收者。以心外無法。故名為",
    "T48n2016_023:0544b07": "普。一切行位。皆在心中。豈不相收耶。於行布",
    "T48n2016_023:0544b08": "門。似分深淺。又玄義格云。圓教四十二位。同",
    "T48n2016_023:0544b09": "一真理。就智論之。遂分明晦。太虛一也。日行",
    "T48n2016_023:0544b10": "空中。具有中旦。圓教登住。如船入海。似日遊",
    "T48n2016_023:0544b11": "空。智皆無作。行亦無為。運運道風。自然增進。",
    "T48n2016_023:0544b12": "如止觀云。入佛正宗免墮邪倒。創發圓信之",
    "T48n2016_023:0544b13": "人。須明十種觀法。十種觀法者。一觀不思議",
    "T48n2016_023:0544b14": "境。二發真正菩提心。三巧安止觀。四破諸法",
    "T48n2016_023:0544b15": "遍。五善識通塞。六三十七品調適。七對治助",
    "T48n2016_023:0544b16": "開。八善知位次。九安忍強軟兩賊。十順道法",
    "T48n2016_023:0544b17": "愛不生。如是不濫。方入圓乘。且最初一念信",
    "T48n2016_023:0544b18": "解之心。能成五品。台教云。若人宿植深厚。或",
    "T48n2016_023:0544b19": "值善知識。或從經卷。圓聞妙理。謂一法一切",
    "T48n2016_023:0544b20": "法。一切法一法。非一非一切。不可思議。起圓",
    "T48n2016_023:0544b21": "信解。信一心中。具十法界。如一微塵。有大千",
    "T48n2016_023:0544b22": "經卷。欲聞此心。而修圓行。圓行者。一行一切",
    "T48n2016_023:0544b23": "行。略言為十。謂識一念心平等具足。不可思",
    "T48n2016_023:0544b24": "議。傷已昏沈慈及一切。又知此心常寂常照。",
    "T48n2016_023:0544b25": "用寂照心。破一切法。即空。即假。即中。又識一",
    "T48n2016_023:0544b26": "心諸心。若通若塞。能於此心具足道品。得菩",
    "T48n2016_023:0544b27": "提路。又解此心正助之法。又識己心及凡聖",
    "T48n2016_023:0544b28": "心。又安心不動不墮。不退不散。雖識一心無",
    "T48n2016_023:0544b29": "量功德。不生染著。十心成就。舉要言之。其心",
    "T48n2016_023:0544c01": "念念悉與諸波羅蜜相應。是名圓教初隨喜",
    "T48n2016_023:0544c02": "品。從此具修十法。得入圓教初發心住。分真",
    "T48n2016_023:0544c03": "即中。初阿後茶。發心畢竟二不別。以行位念",
    "T48n2016_023:0544c04": "三不退故。台教接人上住於此。邇後直至十",
    "T48n2016_023:0544c05": "行十迴向十地等妙二覺位。所有智斷昇進。",
    "T48n2016_023:0544c06": "任運無功。念念圓滿無上菩提。又廣釋不可",
    "T48n2016_023:0544c07": "思議境者。如華嚴經頌云。心如工畫師。造種",
    "T48n2016_023:0544c08": "種五陰。一切世間中。莫不從心造。種種五陰",
    "T48n2016_023:0544c09": "者。十法界五陰也。法界者。有三義。十數是能",
    "T48n2016_023:0544c10": "依。法界是所依。能所合稱。故言十法界。又此",
    "T48n2016_023:0544c11": "十法。各各因。各各果。不相混濫。故言十法",
    "T48n2016_023:0544c12": "界。又此十法。一一當體皆是法界。故言十法",
    "T48n2016_023:0544c13": "界。十法界通稱陰入界。其實不同。三塗是有",
    "T48n2016_023:0544c14": "漏惡陰界入。三善是有漏善陰界入。二乘是",
    "T48n2016_023:0544c15": "無漏有漏陰界入。菩薩是亦有漏亦無漏陰",
    "T48n2016_023:0544c16": "界入。佛是非有漏非無漏陰界入。釋論云。法",
    "T48n2016_023:0544c17": "無上者。涅槃是。即非有漏非無漏法也。無量",
    "T48n2016_023:0544c18": "義經云。佛無諸大陰界入者。無前九陰界入",
    "T48n2016_023:0544c19": "也。今言有者。有涅槃常住陰界入也。大經云。",
    "T48n2016_023:0544c20": "因滅無常色。獲得常色。受想行識。亦復如是。",
    "T48n2016_023:0544c21": "常樂重沓。即積聚義。慈悲覆蓋。即陰義。以十",
    "T48n2016_023:0544c22": "種陰界不同故。名五陰世間也。攬五陰通稱",
    "T48n2016_023:0544c23": "眾生。眾生不同。攬三塗陰。罪苦眾生。攬人天",
    "T48n2016_023:0544c24": "陰。受樂眾生。攬無漏陰。真聖眾生。攬慈悲陰。",
    "T48n2016_023:0544c25": "大士眾生。攬常住陰。尊極眾生。大論云。眾生",
    "T48n2016_023:0544c26": "無上者。佛是。豈與凡下同。大經云。歌邏羅時",
    "T48n2016_023:0544c27": "名字異。乃至老時名字異。芽時名字異。乃至",
    "T48n2016_023:0544c28": "果時名字亦異。且約一期。十時差別。況十異",
    "T48n2016_023:0544c29": "眾生。寧得不異。故名眾生世間也。十種所居。",
    "T48n2016_023:0545a01": "通稱國土世間者。地獄依赤鐵住。畜生依地",
    "T48n2016_023:0545a02": "水空住。脩羅依海畔海底住。人依地住。天依",
    "T48n2016_023:0545a03": "宮殿住。六度菩薩。同人依地住。通教菩薩惑",
    "T48n2016_023:0545a04": "未盡。同依人天住。斷惑盡者。依方便土住。別",
    "T48n2016_023:0545a05": "圓菩薩。惑未盡者。同人天方便等住。斷惑盡",
    "T48n2016_023:0545a06": "者。依實報土住。如來依常寂光土住。仁王經",
    "T48n2016_023:0545a07": "偈云。三賢十聖住果報。唯佛一人居淨土。淨",
    "T48n2016_023:0545a08": "土不同故。名國土世間也。此三十種世間悉",
    "T48n2016_023:0545a09": "從心造。又十種五陰。一一各具十法。謂如是",
    "T48n2016_023:0545a10": "相性體力作因緣果報本末究竟等。此是十",
    "T48n2016_023:0545a11": "如。五陰世間。眾生世間。國土世間。即是三種",
    "T48n2016_023:0545a12": "世間。此一心具十法界。一法界又具十法界。",
    "T48n2016_023:0545a13": "即百法界。一法界具三十種世間。百法界具",
    "T48n2016_023:0545a14": "三千種世間。此三千在一念心。若無心而已。",
    "T48n2016_023:0545a15": "介爾有心。即具三千。亦不言一心在前。一切",
    "T48n2016_023:0545a16": "法在後。亦不言一切法在前。一心在後。例如",
    "T48n2016_023:0545a17": "八相遷物。物在相前。物不被遷。相在物前。亦",
    "T48n2016_023:0545a18": "不被遷。前亦不可。後亦不可。只物論相遷。只",
    "T48n2016_023:0545a19": "相遷論物。今心亦如是。若從一心生一切法",
    "T48n2016_023:0545a20": "者。此則是縱。若心一時含一切法者。此即是",
    "T48n2016_023:0545a21": "橫。縱亦不可。橫亦不可。只心是一切法。一切",
    "T48n2016_023:0545a22": "法是心。故非縱非橫。非一非異。玄妙深絕。非",
    "T48n2016_023:0545a23": "識所識。非言所言。所以稱為不可思議境。意",
    "T48n2016_023:0545a24": "在於此。既自了達一心不思議境。遂起同體",
    "T48n2016_023:0545a25": "大悲。發真正菩提心等。已下九種觀門成熟。",
    "T48n2016_023:0545a26": "華嚴論云。如三乘中。亦說根本智後得智。今",
    "T48n2016_023:0545a27": "欲令三乘人迴心。指此金色世界不動智佛。",
    "T48n2016_023:0545a28": "令使直認是自心能分別智。本無所動。文殊",
    "T48n2016_023:0545a29": "師利。即是自心善揀擇無相妙慧。覺首目首",
    "T48n2016_023:0545b01": "等菩薩。即是自心隨信解中所見之理智。如",
    "T48n2016_023:0545b02": "是三乘之人未迴心者。定當不信。何以故。為",
    "T48n2016_023:0545b03": "立三阿僧祇劫後當得佛故。為直自認身及",
    "T48n2016_023:0545b04": "心總是凡夫。但信佛有不動智等。不自信自",
    "T48n2016_023:0545b05": "心是根本不動智佛。與佛無異。以是義故。不",
    "T48n2016_023:0545b06": "成此教法界乘中以根本智為信心。此經信",
    "T48n2016_023:0545b07": "心。應當如是直信。自心分別之性。是法界性",
    "T48n2016_023:0545b08": "中根本不動智佛。金色世界。是自心無染之",
    "T48n2016_023:0545b09": "理。文殊師利。是自心善揀擇妙慧。覺首目首",
    "T48n2016_023:0545b10": "等菩薩。是隨信心中理智現前。以信因中契",
    "T48n2016_023:0545b11": "諸佛果法分毫不謬。方成信心。從此信已。以",
    "T48n2016_023:0545b12": "定慧進修。經歷十住十行十迴向十地十一",
    "T48n2016_023:0545b13": "地。日月歲劫時復無遷。法界如本。不動智佛",
    "T48n2016_023:0545b14": "如舊。而成一切種智海。教化眾生。因果不遷。",
    "T48n2016_023:0545b15": "時劫不改。方成信也。若立僧祇定實身。是凡",
    "T48n2016_023:0545b16": "夫。凡聖二途時劫移改。心外有佛。不成信心。",
    "T48n2016_023:0545b17": "又如圓覺經云。金剛藏菩薩白佛言。世尊。",
    "T48n2016_023:0545b18": "若諸眾生本來成佛。何故復有一切無明。若",
    "T48n2016_023:0545b19": "諸無明眾生本有。何因緣故。如來復說本來",
    "T48n2016_023:0545b20": "成佛。十方異生本成佛道。後起無明。一切如",
    "T48n2016_023:0545b21": "來。何時復生一切煩惱。唯願不捨無遮大慈。",
    "T48n2016_023:0545b22": "為諸菩薩。開祕密藏。乃至佛言。善男子。一切",
    "T48n2016_023:0545b23": "世界。始終生滅。前後有無。聚散起止。念念相",
    "T48n2016_023:0545b24": "續。循還往復。種種取捨。皆是輪迴。未出輪迴",
    "T48n2016_023:0545b25": "而辯圓覺。彼圓覺性。即同流轉。若免輪迴無",
    "T48n2016_023:0545b26": "有是處。譬如動目。能搖湛水。又如定眼。猶迴",
    "T48n2016_023:0545b27": "轉火。雲駛月運。舟行岸移。亦復如是。善男",
    "T48n2016_023:0545b28": "子。諸旋未息。彼物先住。尚不可得。何況輪轉",
    "T48n2016_023:0545b29": "生死垢心。曾未清淨。觀佛圓覺而不旋復。是",
    "T48n2016_023:0545c01": "故汝等。便生三惑。善男子。譬如幻瞖妄見空",
    "T48n2016_023:0545c02": "華。幻瞖若除。不可說言。此瞖已滅。何時更起",
    "T48n2016_023:0545c03": "一切諸瞖。何以故。瞖華二法。非相待故。亦如",
    "T48n2016_023:0545c04": "空華滅於空時。不可說言。虛空。何時更起空",
    "T48n2016_023:0545c05": "華。何以故。空本無華。非起滅故。生死涅槃。同",
    "T48n2016_023:0545c06": "於起滅。妙覺圓照。離於華瞖。善男子。當知虛",
    "T48n2016_023:0545c07": "空。非是暫有。亦無暫無況復如來圓覺隨順。",
    "T48n2016_023:0545c08": "而為虛空平等本性。善男子。如銷金鑛。金非",
    "T48n2016_023:0545c09": "銷有。既已成金。不重為鑛。經無窮時。金性不",
    "T48n2016_023:0545c10": "壞。不應說言。本非成就。如來圓覺。亦復如是。",
    "T48n2016_023:0545c11": "故知圓覺妙心。如虛空之性。生死涅槃。即空",
    "T48n2016_023:0545c12": "華之相。瞖眼不無起滅。真性。何曾有無。如鑛",
    "T48n2016_023:0545c13": "藏金。金非鑛有。又非銷得。要以銷成。迷時如",
    "T48n2016_023:0545c14": "未淨之金。悟了若已成之寶。真金不動。垢淨",
    "T48n2016_023:0545c15": "俄分。妙性無虧。迷悟自得。所以不思議佛境",
    "T48n2016_023:0545c16": "界經云。爾時須菩提。又問言。大士。汝決定住",
    "T48n2016_023:0545c17": "於何地。為住聲聞地。為住辟支佛地。為住佛",
    "T48n2016_023:0545c18": "地耶。文殊師利菩薩言。大德。汝應知我決定",
    "T48n2016_023:0545c19": "住於一切諸地。須菩提言。大士。汝可亦決定",
    "T48n2016_023:0545c20": "住凡夫地耶。答曰。如是。何以故。一切諸法。及",
    "T48n2016_023:0545c21": "以眾生。其性即是決定正位。我常住此正位。",
    "T48n2016_023:0545c22": "是故我言。決定住於凡夫地也。須菩提。又問",
    "T48n2016_023:0545c23": "言。若一切法及以眾生。即是決定正位者。云",
    "T48n2016_023:0545c24": "何建立諸地差別。而言此是凡夫地。此是辟",
    "T48n2016_023:0545c25": "支佛地。此是佛地耶。文殊師利菩薩言。大德。",
    "T48n2016_023:0545c26": "譬如世間以言說故。於虛空中。建立十方。所",
    "T48n2016_023:0545c27": "謂此是東方。此是南方。乃至此是上方。此是",
    "T48n2016_023:0545c28": "下方。雖虛空無差別。而諸方有如是如是種",
    "T48n2016_023:0545c29": "種差別。此亦如是。如來於一切法決定正位",
    "T48n2016_023:0546a01": "中。以善方便立於諸地。所謂此是凡夫地。此",
    "T48n2016_023:0546a02": "是聲聞地。此是辟支佛地。此是菩薩地。此是",
    "T48n2016_023:0546a03": "佛地。雖正位無差別。而諸地有別耳。所以天",
    "T48n2016_023:0546a04": "台云。四教如空中四點。四點雖歷然。不壞虛",
    "T48n2016_023:0546a05": "空性。然此地位。至究竟位中。若理若行。方可",
    "T48n2016_023:0546a06": "窮盡。如菩薩瓔珞本業經云。佛子。第四十二",
    "T48n2016_023:0546a07": "地。名寂滅心妙覺地。常住一相。第一無極。湛",
    "T48n2016_023:0546a08": "若虛空。一切種智。照達無生。有諦始終。唯佛",
    "T48n2016_023:0546a09": "窮盡。眾生根本。有始有終。佛亦照盡。乃至一",
    "T48n2016_023:0546a10": "切煩惱。一切眾生果報。佛一念心。稱量盡原。",
    "T48n2016_023:0546a11": "一切佛國。一切佛因。一切菩薩神變。亦一念",
    "T48n2016_023:0546a12": "一時知。住不可思議二諦之外。獨在無二。是",
    "T48n2016_023:0546a13": "知先得宗本。然後鍊磨。於鍊磨時。不失道本。",
    "T48n2016_023:0546a14": "如巧鍊金。不失銖兩。於圓漸內。階降寧無。從",
    "T48n2016_023:0546a15": "有為而至無為。因生忍而成法忍。圓融不壞",
    "T48n2016_023:0546a16": "行布。壞則失全理之事。行布不礙圓融。礙則",
    "T48n2016_023:0546a17": "失全事之理。然雖理事一際。因果同時。生熟",
    "T48n2016_023:0546a18": "之機似分。初後之心不混。直至妙覺。如月圓",
    "T48n2016_023:0546a19": "時。始盡因門。方冥果海。如華嚴經云。佛子。譬",
    "T48n2016_023:0546a20": "如乘船。欲入大海。未至於海。多用功力。若至",
    "T48n2016_023:0546a21": "海已但隨風去。不假人力。以至大海。一日所",
    "T48n2016_023:0546a22": "行。比於未至。其未至時。設經百歲亦不能及。",
    "T48n2016_023:0546a23": "佛子。菩薩摩訶薩。亦復如是。積集廣大善根",
    "T48n2016_023:0546a24": "資糧。乘大乘船。到菩薩行海。於一念頃。以無",
    "T48n2016_023:0546a25": "功用智。入一切智智境界。本有功用行。經於",
    "T48n2016_023:0546a26": "無量百千億那由他劫。所不能及。問。入實",
    "T48n2016_023:0546a27": "觀者。一尚不存。云何廣明十法。答。夫入實",
    "T48n2016_023:0546a28": "觀者。是觀諸法之實。一法既實。萬法皆然。則",
    "T48n2016_023:0546a29": "一實一切實。如知蜜性甜。則一切蜜皆甜。則",
    "T48n2016_023:0546b01": "不假諸多觀門。但了不思議一法。自然橫周",
    "T48n2016_023:0546b02": "法界。皆同此旨。大根一覽。蕩爾無遺。如上醫",
    "T48n2016_023:0546b03": "治患。見草童舞而眾疾咸消。又直聞其言。病",
    "T48n2016_023:0546b04": "自除愈。則何須軫候。更待施方。又如上醫",
    "T48n2016_023:0546b05": "以非藥為藥。中醫以藥為藥。下醫藥成非藥。",
    "T48n2016_023:0546b06": "非藥為藥者。如云無有一物不是藥者。攬草",
    "T48n2016_023:0546b07": "皆成。豈云是藥非藥。如行非道而通佛道。即",
    "T48n2016_023:0546b08": "煩惱而成菩提。一切世法純是佛法。以藥為",
    "T48n2016_023:0546b09": "藥者。即應病與藥。隨手痊愈。附子治風。橘皮",
    "T48n2016_023:0546b10": "消氣等。如觀根授法。不失其時。思覺多者。修",
    "T48n2016_023:0546b11": "數息觀。婬欲多者。修不淨觀等。藥為非藥者。",
    "T48n2016_023:0546b12": "即不識病原。反增其疾。如說法者。不逗其機。",
    "T48n2016_023:0546b13": "淺根起於謗心。下士聞而大笑。醍醐上味。為",
    "T48n2016_023:0546b14": "世珍奇。遇斯等人。翻成毒藥。如上上根人。纔",
    "T48n2016_023:0546b15": "悟其宗。不俟言說。所以古聖云。上士見我",
    "T48n2016_023:0546b16": "詩。把著滿面笑。楊脩見幼婦。一覽便知妙。或",
    "T48n2016_023:0546b17": "遮障深厚。根思遲迴。須備歷觀門。對治種現。",
    "T48n2016_023:0546b18": "如加減修合。服食後差。台教約中下之根。備",
    "T48n2016_023:0546b19": "歷十乘觀法。然雖具十不離一門。如法華玄",
    "T48n2016_023:0546b20": "義云。明入實觀者。即十乘觀法。一不思議境。",
    "T48n2016_023:0546b21": "即是一實四諦。謂生死苦諦不可思議。即空",
    "T48n2016_023:0546b22": "即假即中。即空。故方便淨。即假。故圓淨。即中。",
    "T48n2016_023:0546b23": "故性淨。三淨一心中得。名大涅槃。淨名經云。",
    "T48n2016_023:0546b24": "一切眾生。即大涅槃。故名不可思議四諦也。",
    "T48n2016_023:0546b25": "不可復滅。此即生死之苦諦。是無作之滅諦。",
    "T48n2016_023:0546b26": "亦是集道也。煩惱集諦不可思議。即空即假",
    "T48n2016_023:0546b27": "即中。即空故名一切智。即假。故名道種智。即",
    "T48n2016_023:0546b28": "中。故名一切種智。三智一心中得。名大般",
    "T48n2016_023:0546b29": "若。淨名經云。一切眾生。即菩提相。不可復得。",
    "T48n2016_023:0546c01": "此即煩惱之集。而是無作道諦。亦是苦滅。故",
    "T48n2016_023:0546c02": "名不思議一實四諦也。亦是真善妙色。何者。",
    "T48n2016_023:0546c03": "生死即空。故名真。生死即假。故名善。生死即",
    "T48n2016_023:0546c04": "中。故名妙。此名有門不可思議境也。二發真",
    "T48n2016_023:0546c05": "正心者。一切眾生。即大涅槃。云何顛倒以樂",
    "T48n2016_023:0546c06": "為苦。即起大悲。興兩誓願。令未度者度。令未",
    "T48n2016_023:0546c07": "斷者斷。一切煩惱。即是菩提。云何愚闇以道",
    "T48n2016_023:0546c08": "為非。即起大慈。興兩誓願。令未知者知。令未",
    "T48n2016_023:0546c09": "得者得。無緣慈悲。清淨誓願。慈善根力。任運",
    "T48n2016_023:0546c10": "吸取一切眾生也。三安心者。既體解成就。發",
    "T48n2016_023:0546c11": "心具足。豈可臨池觀魚。不肯結網裹糧束脚。",
    "T48n2016_023:0546c12": "安坐不行。修行之要。不出定慧。譬如陰陽調",
    "T48n2016_023:0546c13": "適。萬物秀實。雨旱不節燋爛豈生。若兩輪均",
    "T48n2016_023:0546c14": "平。是乘能運。二翼具足。堪任飛昇。體生死即",
    "T48n2016_023:0546c15": "涅槃名為定。達煩惱即菩提名為慧。於一心",
    "T48n2016_023:0546c16": "中。巧修定慧。具足一切行也。四破法遍者。以",
    "T48n2016_023:0546c17": "此妙慧。如金剛斧。所擬皆碎。如無翳目所臨",
    "T48n2016_023:0546c18": "皆朗。若生死即涅槃者。分段變易。苦諦皆破。",
    "T48n2016_023:0546c19": "若煩惱即菩提者。四住五住。集諦皆破。雖復",
    "T48n2016_023:0546c20": "能破。亦不有所破。何者。生死即涅槃。故無所",
    "T48n2016_023:0546c21": "破也。五識通塞者。如主兵寶。取捨得宜。強",
    "T48n2016_023:0546c22": "者綏之。弱者撫之。知生死過患名為塞。即是",
    "T48n2016_023:0546c23": "涅槃名為通。知煩惱雜亂名為塞。即是菩提",
    "T48n2016_023:0546c24": "名為通。始從外道四見。乃至圓教四門。皆識",
    "T48n2016_023:0546c25": "通塞。節節執著即是塞。節節亡泯名為通。若",
    "T48n2016_023:0546c26": "不識諸法夷險。非但行法不前。亦亡去重寶",
    "T48n2016_023:0546c27": "也。六善識道品者。觀生死即涅槃。十界生死",
    "T48n2016_023:0546c28": "色陰。皆非淨非不淨。乃至識陰。非常非不常。",
    "T48n2016_023:0546c29": "能破八顛倒。即法性四念處。念處中。具道品",
    "T48n2016_023:0547a01": "三解脫。及一切法。又知涅槃即生死。顯四枯",
    "T48n2016_023:0547a02": "樹。知生死即涅槃。顯四榮樹。知生死涅槃不",
    "T48n2016_023:0547a03": "二即一實諦。非枯非榮。住大涅槃也。七善修",
    "T48n2016_023:0547a04": "對治者。若正道多障。應須助道。觀生死即涅",
    "T48n2016_023:0547a05": "槃。治報障。觀煩惱即菩提。治業障煩惱障也。",
    "T48n2016_023:0547a06": "八善知次位者。生死之法。本即涅槃。理涅槃",
    "T48n2016_023:0547a07": "也。解知生死即涅槃。名字涅槃也。勤觀生死",
    "T48n2016_023:0547a08": "即涅槃。觀行涅槃也。善根功德生。即相似涅",
    "T48n2016_023:0547a09": "槃也。真實慧起。即分真涅槃也。盡生死底。即",
    "T48n2016_023:0547a10": "究竟涅槃也。觀煩惱即菩提亦如是。九善安",
    "T48n2016_023:0547a11": "忍者。能安內外強軟遮障。不壞觀心。若觀生",
    "T48n2016_023:0547a12": "死即涅槃。不為陰入境。病患業魔禪。二乘菩",
    "T48n2016_023:0547a13": "薩等境所動壞也。若觀煩惱即菩提。不為諸",
    "T48n2016_023:0547a14": "見增上慢境所動也。十無法愛者。既過障難。",
    "T48n2016_023:0547a15": "道根成立。諸功德生。觀生死即涅槃故。諸禪",
    "T48n2016_023:0547a16": "三昧功德生。觀煩惱即菩提故。諸陀羅尼無",
    "T48n2016_023:0547a17": "畏不共諸般若生。觀生死涅槃不二故。法身",
    "T48n2016_023:0547a18": "實相生。相似功德。順理而生。喜起順道法愛",
    "T48n2016_023:0547a19": "生。名法愛。不上不退。名為頂墮。此愛若起。即",
    "T48n2016_023:0547a20": "當疾滅。已愛若滅已破無明。開佛知見。證實",
    "T48n2016_023:0547a21": "相體。觀生死即涅槃故。證得解脫。煩惱即菩",
    "T48n2016_023:0547a22": "提故。證得般若。此二不二。證得法身。一身無",
    "T48n2016_023:0547a23": "量身。無上寶聚。如意圓珠。眾法具足。是名有",
    "T48n2016_023:0547a24": "門入實。證得經體。三門亦如是。乃至歷一切",
    "T48n2016_023:0547a25": "法門亦如是。問。若即心是佛者。則一切含",
    "T48n2016_023:0547a26": "生。皆有此心。盡得成佛。教中云何不見授劫",
    "T48n2016_023:0547a27": "國名號之記。答。劫國名號。乃是出世化門之",
    "T48n2016_023:0547a28": "中現前別記。欲知真記者。淨名經云。一切眾",
    "T48n2016_023:0547a29": "生亦如也。一切法亦如也。華嚴經頌云。顯佛",
    "T48n2016_023:0547b01": "自在力。如說圓滿經。無量諸眾生。悉受菩提",
    "T48n2016_023:0547b02": "記。又頌云。一一心念中。普觀一切法。安住真",
    "T48n2016_023:0547b03": "如地。了達諸法海。又頌云。一一微塵中。能證",
    "T48n2016_023:0547b04": "一切法。如是無所礙。周行十方國。斯則人法",
    "T48n2016_023:0547b05": "心境。悉記成佛。以一念具足。一塵不虧。念念",
    "T48n2016_023:0547b06": "證真。塵塵合體。同居常寂光土。俱號毘盧",
    "T48n2016_023:0547b07": "遮那。終無異土別身。聖強凡劣。與三世佛一",
    "T48n2016_023:0547b08": "時成道。前後情消。共十類生同日涅槃始終見",
    "T48n2016_023:0547b09": "絕。免起有情無情之妄解。不生心內心外之",
    "T48n2016_023:0547b10": "邪思。可謂上無所求。下無可化。冥真履實。得",
    "T48n2016_023:0547b11": "本歸宗。俱登一際解脫之門。盡受平等菩提",
    "T48n2016_023:0547b12": "之記。又古德問云。既色心不二修性一切。何",
    "T48n2016_023:0547b13": "不見木石受菩提記耶。答。一一諸色。但唯心",
    "T48n2016_023:0547b14": "故。心外無法。豈唯心滅而色猶存。佛但記有",
    "T48n2016_023:0547b15": "情。攝無情也。譬如幻事。要藉幻心。心在幻中。",
    "T48n2016_023:0547b16": "能持幻事。若其心滅。幻事同無。故但滅心。不",
    "T48n2016_023:0547b17": "復滅事。眾生色心。亦復如是。皆如幻相。一切",
    "T48n2016_023:0547b18": "外境。從幻心生。豈猶滅心而存幻色。此即有",
    "T48n2016_023:0547b19": "情得記。無情亦然。是故無情。不須別記。玄義",
    "T48n2016_023:0547b20": "格云。真佛者。從初發心。即體一真法界。全同",
    "T48n2016_023:0547b21": "古佛。相極三際。全現一塵。性海無邊。表裏不",
    "T48n2016_023:0547b22": "可得。信此法故。名為發心。心無異念。故名為",
    "T48n2016_023:0547b23": "證。證成名佛。的無方處。又圓教入初住人。心",
    "T48n2016_023:0547b24": "同法界。神無方所。何用天衣天座。四眾圍繞。",
    "T48n2016_023:0547b25": "夫立劫國名號授記作佛者。為引未發心者",
    "T48n2016_023:0547b26": "令嚮慕耳。若愛著身土。情未盡耳。所以華嚴",
    "T48n2016_023:0547b27": "論云。初發心時。便成正覺。於一剎那際。皆得",
    "T48n2016_023:0547b28": "此之法。不許於剎那際外有別時。當知即非",
    "T48n2016_023:0547b29": "本法故。若有人於佛法中見佛成道。作劫量",
    "T48n2016_023:0547c01": "延促處所而生見者。信亦未成。未論修道。若",
    "T48n2016_023:0547c02": "解者。本來全得。處迷者。自沒輪迴。又云。但",
    "T48n2016_023:0547c03": "有所見境界。及如來名號。總是自心佛果所",
    "T48n2016_023:0547c04": "會之法。若自心不會。對面無覩見之期。",
    "T48n2016_023:0547c05": "宗鏡錄卷第二十三",
    "T48n2016_023:0547c06": "丁未歲高麗國分司大藏都監奉",
    "T48n2016_023:0547c07": "勅彫造"
}