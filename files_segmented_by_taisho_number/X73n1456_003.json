{
    "X73n1456_003:0476a14": "憨山老人夢遊集卷第三",
    "X73n1456_003:0476a16": "侍　者　　福　善　日錄",
    "X73n1456_003:0476a17": "門　人　　通　炯　編輯",
    "X73n1456_003:0476a18": "嶺南弟子　劉起相　重較",
    "X73n1456_003:0476a19": "　　法語",
    "X73n1456_003:0476a20": "示性湻禪人",
    "X73n1456_003:0476a21": "若論此事。如青天白日。十字街頭。長安路上。往往來",
    "X73n1456_003:0476a22": "來。誰不覩面相呈。何曾瞞昧絲毫。又如杲日麗天。山",
    "X73n1456_003:0476a23": "河大地。草木昆蟲。鱗甲羽毛。飛潛動植。誰不通同受",
    "X73n1456_003:0476a24": "用。至若生盲。雖從來不見。亦未嘗不蒙利益也。何獨",
    "X73n1456_003:0476b01": "於汝分上有所欠缺隱昧。又勞汝費草鞋錢登山涉",
    "X73n1456_003:0476b02": "水。遠遠迢迢尋師覓友。偏向深山窮谷中求之。而後",
    "X73n1456_003:0476b03": "得耶。汝但自己不解。向脚跟下一步勦絕命根。被他",
    "X73n1456_003:0476b04": "無量劫來。種種戲論習氣所弄。恰似白日被鬼迷之",
    "X73n1456_003:0476b05": "相。兩眼睜睜。開口向人胡言亂語。竟不知從何處發",
    "X73n1456_003:0476b06": "來。亦不知誰之所使。終日竟夜。淹淹纏纏。隨波逐浪。",
    "X73n1456_003:0476b07": "波波劫劫。更不知所作何事。亦不知自己本來是甚",
    "X73n1456_003:0476b08": "麼人。及至忽然夢省。亦自大生慚愧。甚至扼腕頓足",
    "X73n1456_003:0476b09": "切齒椎心。恨不能[囗@力]地跳向佛祖頂[寧*頁]上行。及乎遇",
    "X73n1456_003:0476b10": "境逢緣。眨眼之閒。不覺墮入黑山鬼窟去也。此乃天",
    "X73n1456_003:0476b11": "下有志學道之人通病。豈獨禪人為然。然其病根。直",
    "X73n1456_003:0476b12": "在不了自心。但為習氣所弄耳。老人生平有志此一",
    "X73n1456_003:0476b13": "大事。恨般若緣淺。習氣偏厚。又無如古之真正明眼",
    "X73n1456_003:0476b14": "知識罏鞴。且自發志出家。操方學道以來。以至入山",
    "X73n1456_003:0476b15": "冰雪寒巖。一至萬死一生之地。於中種種伎倆知解。",
    "X73n1456_003:0476b16": "向者裏一毫用不著。唯獨於冷地納被蒙頭時。忽然",
    "X73n1456_003:0476b17": "覷得父母未生前一點消息。便回視昔之種種顛倒。",
    "X73n1456_003:0476b18": "皆夢中事耳。且復自恨為他業緣牽引。墮入種種幻",
    "X73n1456_003:0476b19": "化境界。至濵萬死而獲一生。所賴凍餓中博得一點",
    "X73n1456_003:0476b20": "孤光。處處受用。種種逆順境界。以此為罏冶鉗錘。煅",
    "X73n1456_003:0476b21": "煉習氣。麤重緣影塵垢耳。即今生死關頭未知何如。",
    "X73n1456_003:0476b22": "禪道佛法。未必能會。至若的信自心。不向他求一著。",
    "X73n1456_003:0476b23": "以此為消磨歲月之具。其他復何容啟齒哉。禪人今",
    "X73n1456_003:0476b24": "且行矣。即求老人法語。一似含元殿裏覓長安。若向",
    "X73n1456_003:0476c01": "自己脚根未動步一著解。提得起。放得下。乃至日用",
    "X73n1456_003:0476c02": "見色聞聲。未開眼時。未入耳時。早能耳親眼辨。決不",
    "X73n1456_003:0476c03": "向生死窠中。習氣隊裏。頭出頭沒。此所謂不涉途程。",
    "X73n1456_003:0476c04": "一步早已超過。則佛祖亦無挨身處。閻老子豈柰伊",
    "X73n1456_003:0476c05": "何。如此。方不負雪浪開導之恩。亦不負自己百劫千",
    "X73n1456_003:0476c06": "生帶來者一點種子。不被三毒習氣熏蒸爛。亦不負",
    "X73n1456_003:0476c07": "老人今日向戈戟場中為汝出氣。其或未然。縱使學",
    "X73n1456_003:0476c08": "得三藏十二部更有何益。如昔為人縱能穿衣喫飯。",
    "X73n1456_003:0476c09": "更喚作甚麼人。即老人今日之語。大以木人穿[革*(華-(十*〡*十)+(人*〡*人))]。石",
    "X73n1456_003:0476c10": "女戴帽耳。古人云。初秋行脚。汝等諸人。只須向萬里",
    "X73n1456_003:0476c11": "無寸草處去。且道如何是寸草處。參參參。",
    "X73n1456_003:0476c12": "示妙湛座主",
    "X73n1456_003:0476c13": "從上古人出家。本為生死大事。即佛祖出世。亦特為",
    "X73n1456_003:0476c14": "開示此事而已。非於生死外別有佛法。非於佛法外",
    "X73n1456_003:0476c15": "別有生死。所謂迷之則生死始。悟之則輪迴息。是知",
    "X73n1456_003:0476c16": "古人參求。只在生死路頭討端的求究竟。非離此外。",
    "X73n1456_003:0476c17": "別於紙墨文字三乘十二教中。當作奇特事也。所以",
    "X73n1456_003:0476c18": "達磨西來不立文字。只在了悟自心。以此心為一切",
    "X73n1456_003:0476c19": "聖凡十界依正之根本也。全悟此心則為至聖大乘。",
    "X73n1456_003:0476c20": "少悟即為二乘。不悟即為凡夫。若悟而不存。證而無",
    "X73n1456_003:0476c21": "得。即為超聖凡出生死之向上一路矣。近代學人去",
    "X73n1456_003:0476c22": "聖逾遠。不見古人真實行履。向日用現前境界。生死",
    "X73n1456_003:0476c23": "岸頭一一透過。即此日用。不離一法。不住一法。處處",
    "X73n1456_003:0476c24": "不輕放過。便是真切工夫。即此目前一切聲色逆順。",
    "X73n1456_003:0477a01": "愛憎境界。一一透得過處。便是真實悟門。即此悟處",
    "X73n1456_003:0477a02": "頭頭法法。便是真實佛法。非是聽座主撞鐘擊鼓。登",
    "X73n1456_003:0477a03": "華座。開大口。學野干鳴。側耳低頭。閉目披衣時。方為",
    "X73n1456_003:0477a04": "佛法也。所以善財童子。南歷百城。參禮佛剎微塵數",
    "X73n1456_003:0477a05": "諸善知識。故得開悟。塵塵剎剎諸解脫法門。然法門",
    "X73n1456_003:0477a06": "固無論。即善知識。安得有剎塵之多多耶。殊不知剎",
    "X73n1456_003:0477a07": "剎塵塵者。乃吾人日用妄想念慮情塵也。苟能於日",
    "X73n1456_003:0477a08": "用起心動念處。情根固結處。愛憎交錯難解處。貪瞋",
    "X73n1456_003:0477a09": "癡慢種種習氣難消磨處。就於根本痛處劄錐。一一",
    "X73n1456_003:0477a10": "勘破。一一透過。如此便是真實知識。當下即登無礙",
    "X73n1456_003:0477a11": "自在大解脫無上法門。捨此外更有何知識可參。更",
    "X73n1456_003:0477a12": "有甚奇特法門可入耶。",
    "X73n1456_003:0477a13": "示靈洲鏡上人",
    "X73n1456_003:0477a14": "余昔遊海門。登妙高峯。入無際三昧。入棱伽室。覩東",
    "X73n1456_003:0477a15": "坡老人。代張方平手書棱伽經。與佛印禪師留作金",
    "X73n1456_003:0477a16": "山常住。是時舉身毛孔。熙怡悅豫。如春生百草。不自",
    "X73n1456_003:0477a17": "知其所以然也。及後覽教乘印證。乃知為習氣橫發",
    "X73n1456_003:0477a18": "於中。熏然不自覺耳。自爾行脚雲水閒。此海濶天空",
    "X73n1456_003:0477a19": "虗明昭曠之境。時時如大圓鏡。懸於眉睫閒也。頃為",
    "X73n1456_003:0477a20": "幻業所弄。直走瘴鄉。舟行過曹溪口。下湞陽峽。經小",
    "X73n1456_003:0477a21": "金山。而抵羊城。未暇登眺。戊戌秋日。始得覧其勝。與",
    "X73n1456_003:0477a22": "鏡心上人。過東坡堂。讀悟前身詩。又爽然自失。恍然",
    "X73n1456_003:0477a23": "若覩舊遊。是知天地一幻具。萬法一幻叢。出沒一幻",
    "X73n1456_003:0477a24": "蹟。死生一幻場。江山一幻境。鱗甲羽毛一幻物。聖凡",
    "X73n1456_003:0477b01": "一幻眾。爾我一幻遇耳。上人降心白法。日誦金剛經",
    "X73n1456_003:0477b02": "以為定課。舊染頓祛。心光漸朗。蓋肯於刮垢磨光。非",
    "X73n1456_003:0477b03": "汎汎波流業海者比也。頃持卷索法語。為進修之資。",
    "X73n1456_003:0477b04": "老人猛思昔遊海門故事。今此地見東坡如前身。因",
    "X73n1456_003:0477b05": "歎人生生死幻化去來夢事。若以法界海慧照之。則",
    "X73n1456_003:0477b06": "三際十方。當下平等。天宮淨土。一道齊平。心佛眾生。",
    "X73n1456_003:0477b07": "了無差別。鑊湯罏炭。實際清涼。草樹庭莎。風帆沙鳥。",
    "X73n1456_003:0477b08": "煙雲變狀。日月升沈。舉目對揚。無非普現色身三昧",
    "X73n1456_003:0477b09": "也。吾學道人。所貴金剛正眼。爍破無明癡暗。煥發本",
    "X73n1456_003:0477b10": "有智慧光明。拈向現前日用。欬唾掉臂。揚眉瞬目之",
    "X73n1456_003:0477b11": "際。拈匙舉筯之閒。頓顯自性無垢法身。是稱為得解",
    "X73n1456_003:0477b12": "脫人。即如空生悟般若時。涕淚悲泣對佛。自謂實無",
    "X73n1456_003:0477b13": "有得名阿羅漢也。一切世閒。所有諸法。豈有過此般",
    "X73n1456_003:0477b14": "若者哉。然般若非他。即吾人心鏡之光耳。永嘉云。比",
    "X73n1456_003:0477b15": "來塵鏡未曾磨。今日分明方剖析。上人號曰鏡心。是",
    "X73n1456_003:0477b16": "以心為鏡耶。是以鏡照心耶。若以心為鏡。則老盧道。",
    "X73n1456_003:0477b17": "明鏡亦非臺。非臺則無鏡可寄。若以鏡照心。心本無",
    "X73n1456_003:0477b18": "相。又何從而照之耶。如此非心則非鏡。非鏡則非心。",
    "X73n1456_003:0477b19": "心鏡兩非。名從何立。如此則上人名是假名。名假則",
    "X73n1456_003:0477b20": "真亦非真。是則所讀之般若。又豈有文言字句。寄於",
    "X73n1456_003:0477b21": "齒頰之端耶。上人苟能悟此法門。則江光水色。鳥語",
    "X73n1456_003:0477b22": "潮音。皆演般若實相。晨鐘暮鼓。送往迎來。皆空生晏",
    "X73n1456_003:0477b23": "坐石室見法身時也。如此則東坡之所書棱伽。佛印",
    "X73n1456_003:0477b24": "之殺青灾木。與老人今日荷三生之緣。重過此山。上",
    "X73n1456_003:0477c01": "人偶拈此卷以請益。莫道又是前身夢語也。經云。一",
    "X73n1456_003:0477c02": "切有為法。如夢幻泡影。如露亦如電。應作如是觀。上",
    "X73n1456_003:0477c03": "人苟能不昧本因。當習氣橫發。試取此卷讀之。不覺",
    "X73n1456_003:0477c04": "妄想顛倒情塵。自然冰消瓦解矣。",
    "X73n1456_003:0477c05": "示歐生伯羽",
    "X73n1456_003:0477c06": "嘗謂一切聖凡靡。不皆以志願成就世出世業。是知",
    "X73n1456_003:0477c07": "吾人有志於性命者。志出生死。有志於功名富貴者。",
    "X73n1456_003:0477c08": "志入生死也。吾師有言。廣大智海。變而為生死業海。",
    "X73n1456_003:0477c09": "寶明妙性昧。而為貪瞋癡慢生死之業性。由是觀之。",
    "X73n1456_003:0477c10": "吾人之性。真妄之源既已不二。苟知由貪瞋癡而入",
    "X73n1456_003:0477c11": "生死。即可用貪瞋癡而出生死矣。諺語有之。恨小非",
    "X73n1456_003:0477c12": "君子。無毒不丈夫。余居常每念勾踐因會稽之恥。志",
    "X73n1456_003:0477c13": "復吳仇。乃臥薪嘗膽二十餘年。衣不重綵。食不重味。",
    "X73n1456_003:0477c14": "竟滅吳以覇。吾學道人。視歷劫生死。幽囚困辱於三",
    "X73n1456_003:0477c15": "界牢獄。豈直會稽之恥。貪瞋癡慢。奪吾妙性之光。破",
    "X73n1456_003:0477c16": "我涅槃之宅。豈直吳仇。吾人怡然如飴。而與之嬉戲",
    "X73n1456_003:0477c17": "遊宴於其閒。略無慚恥奮恨之心。可謂大不知本矣。",
    "X73n1456_003:0477c18": "其自視也。可稱大丈夫哉。伯羽有志於此。當為切齒。",
    "X73n1456_003:0477c19": "示馮生文孺(庚子)",
    "X73n1456_003:0477c20": "學道人第一要發決定長遠之志。乃至盡此形壽。以",
    "X73n1456_003:0477c21": "極三生五生十生百生千生萬生。以至劫劫生生直",
    "X73n1456_003:0477c22": "是一定以悟為期。若不悟此心決定不休。縱然墮落",
    "X73n1456_003:0477c23": "地獄三途。或經鑪胎馬腹。誓願不捨此決定成佛之",
    "X73n1456_003:0477c24": "志。亦不以苦故退失今日之信心。譬如有人發心。有",
    "X73n1456_003:0478a01": "萬里之行。決定以所至之處為的。從今日出門發足",
    "X73n1456_003:0478a02": "一步。直至入彼所至之門。親彼所求之人。以至升堂",
    "X73n1456_003:0478a03": "入室。與之交歡浹洽。以極忘形而後已。如此方稱有",
    "X73n1456_003:0478a04": "決定志也。苟無此判然決定之志。只說出門要去。迴",
    "X73n1456_003:0478a05": "顧目前。種種所愛放不下。或因循延挨。口去心不去。",
    "X73n1456_003:0478a06": "或者幸有親朋大力之人。促發出門。及乎上了路頭。",
    "X73n1456_003:0478a07": "悠悠蕩蕩。或遇歌管隊裏。富貴場中。貪戀耳目近玩。",
    "X73n1456_003:0478a08": "忘却未出門的念頭。邈然不知所向往。或中道緣差。",
    "X73n1456_003:0478a09": "撞遇惡友惡緣。弄得囊空資竭。加之疾病纏綿。進退",
    "X73n1456_003:0478a10": "回惶。生無量苦。或身體疲頓。久沐風霜不柰勞苦。便",
    "X73n1456_003:0478a11": "生退還之念。或將近及門。遇見一機一境一事之差。",
    "X73n1456_003:0478a12": "或訛言誤聽以為實。使其將見而不及見其人。臨門",
    "X73n1456_003:0478a13": "而不得入其室。如此者舉皆枉費辛勤。終無實到究",
    "X73n1456_003:0478a14": "竟之地蓋緣初發心時。無決定志耳。苟如此欲作世",
    "X73n1456_003:0478a15": "閒小小功名事業。亦不能成。何況無上佛道。了死生。",
    "X73n1456_003:0478a16": "證菩提乎。故曰。佛道長遠。久受勤苦。乃可得成。豈可",
    "X73n1456_003:0478a17": "取近效。求速就哉。雖然如是。有決定之志。更須要真",
    "X73n1456_003:0478a18": "實之見。若知見不真。志其所不當志行其所不當行。",
    "X73n1456_003:0478a19": "亦更枉用工矣。吾人求道既有此志。須要的信自心。",
    "X73n1456_003:0478a20": "當體是佛。本來清淨無物。本來光明廣大。如此所以",
    "X73n1456_003:0478a21": "日用現前不得受用者。只為彼此幻妄。四大拘蔽。介",
    "X73n1456_003:0478a22": "爾妄想浮心遮障。難得透徹。過此生死關捩子。不啻",
    "X73n1456_003:0478a23": "若干生萬劫之遠也。吾人既知此心。諦信不疑。今日",
    "X73n1456_003:0478a24": "發心。定要以悟為期。即從今日發心做工夫。便是出",
    "X73n1456_003:0478b01": "門第一步。今日親承善知識開導。便是促發之者。至",
    "X73n1456_003:0478b02": "其促發上路。途中種種境界。種種辛勤。種種遲回。留",
    "X73n1456_003:0478b03": "連不留連。退惰不退惰。皆在學人自己脚跟底本分",
    "X73n1456_003:0478b04": "上忖量。皆非善知識所可與也。馮生文孺。有志於此。",
    "X73n1456_003:0478b05": "剔起眉毛。且看脚跟下最初出門一步。",
    "X73n1456_003:0478b06": "示曾生六符(壬寅)",
    "X73n1456_003:0478b07": "聖人用心如鏡。不將不迎。來無所粘。去無踪跡。以其",
    "X73n1456_003:0478b08": "至虗而應萬有也。故老子有言。不出戶知天下。豈妄",
    "X73n1456_003:0478b09": "想思慮機變智巧揣摩所能及哉。所謂廓然大公。聖",
    "X73n1456_003:0478b10": "人之心也。古今智巧機變之士。自謂思無不致。智不",
    "X73n1456_003:0478b11": "可及。故飾智自愚。是心光未透。本體未明。墮於無明",
    "X73n1456_003:0478b12": "妄想網中。而將以為智大。若持螢火而與赫日爭光",
    "X73n1456_003:0478b13": "也。曾生志道。當以此自勉。",
    "X73n1456_003:0478b14": "示贊侍者",
    "X73n1456_003:0478b15": "侍者真贊。寫余小像。焚香作禮。請說法語。老人驀拈",
    "X73n1456_003:0478b16": "拄杖趁之曰。爾朝夕執侍。尚不自知生尊重想。又何",
    "X73n1456_003:0478b17": "以紙墨畫像為師範乎。每親聞法教。如春風度耳。又",
    "X73n1456_003:0478b18": "何以紙上陳言為準則乎。爾自發心出家。求出離相。",
    "X73n1456_003:0478b19": "而不決志修遠離行。果真出家。實為生死乎。爾自心",
    "X73n1456_003:0478b20": "癡迷。向外馳求。不知頓歇狂心。為成佛秘要。區區執",
    "X73n1456_003:0478b21": "幻妄為真實。迷頭認影。了無出期。即老人坐向汝胸",
    "X73n1456_003:0478b22": "中。爾亦作熱病想耳。佛言。狂心不歇。歇即菩提。勝淨",
    "X73n1456_003:0478b23": "明心。本非外得。果能如此。可稱坐參。不勞遍禮知識。",
    "X73n1456_003:0478b24": "自入無量法門也。是則名為隨順覺性。又何以包裹",
    "X73n1456_003:0478c01": "老人為。爾自思惟。二六時中。除却穿衣喫飯。迎賓待",
    "X73n1456_003:0478c02": "客。折旋俯仰。咳唾掉臂。襍談戲論處。如何是自己本",
    "X73n1456_003:0478c03": "來面目。者裏參透。許汝覷見老人一莖眉其或未然。",
    "X73n1456_003:0478c04": "對面千里。",
    "X73n1456_003:0478c05": "示明哲禪人",
    "X73n1456_003:0478c06": "余被放之四年。己亥夏。講棱伽新疏於五羊之青門",
    "X73n1456_003:0478c07": "旅泊庵。禪人不遠數千里。參余於瘴鄉。余視其謹慤。",
    "X73n1456_003:0478c08": "命典齋食。且將令知三德而調六和。攝一心而修萬",
    "X73n1456_003:0478c09": "行也。禪人唯命是聽。勤力半載餘矣。適飲瘴煙浸染",
    "X73n1456_003:0478c10": "成疾。自視四大不支。難堪眾務。乃乞度嶺北。尋樂地",
    "X73n1456_003:0478c11": "以休養辭行。老人因而勉之曰。爾豈以苦樂為異地。",
    "X73n1456_003:0478c12": "死生有彼此哉。殊不知四大為假借。苦樂為幻場。死",
    "X73n1456_003:0478c13": "生為夜旦。亦不知心乃眾惡之源。身為眾苦之本也。",
    "X73n1456_003:0478c14": "原自迷心為識。執妄為身。顛倒死生。出沒苦道。曾不",
    "X73n1456_003:0478c15": "知幾千萬劫。譬如夢馳險道。怖畏張惶。求脫而不能。",
    "X73n1456_003:0478c16": "欲離而不得。憂愁悲楚。望捄無門。疲頓精神。暫息無",
    "X73n1456_003:0478c17": "術。自謂終墮沈淪。爾乃甘心汩沒矣。又安知極力而",
    "X73n1456_003:0478c18": "呼。猛然勃跳。而大覺之。則向之悲楚辛酸。皆成笑具。",
    "X73n1456_003:0478c19": "以今既覺。與向之求脫。何異天壤哉。即爾而觀。今之",
    "X73n1456_003:0478c20": "病苦呻吟。作去就求脫之想。正若夢中事耳。不能自",
    "X73n1456_003:0478c21": "呼而覺。余為大呼而汝猶不知。是薾然長夜。終無惺",
    "X73n1456_003:0478c22": "眼之時矣。柰何以幻妄而甘苦辛。認夢想而為真宅。",
    "X73n1456_003:0478c23": "今既遇呼而不覺。捨此而誰又呼之耶。嗟嗟。蒙冥顛",
    "X73n1456_003:0478c24": "倒長夜。欲求覩慧日之光。如今日之緣者。難之難矣。",
    "X73n1456_003:0479a01": "爾試思之。忽然猛省。回頭轉腦。生死情關。頓然迸裂。",
    "X73n1456_003:0479a02": "便是破夢宅出險道之時也。",
    "X73n1456_003:0479a03": "示舒中安禪人住山",
    "X73n1456_003:0479a04": "舒中禪人。將誅茆南嶽。請益山居法要。老人因示之",
    "X73n1456_003:0479a05": "曰。夫道不在山。而居山必先見道。見山忘道。山即障",
    "X73n1456_003:0479a06": "根見道忘山。觸目隨緣。無非是道。此古德名言。永嘉",
    "X73n1456_003:0479a07": "之諦訓也。子今志欲居山。是見道而後居耶。是居之",
    "X73n1456_003:0479a08": "而後見道耶。若見道而後居。居則有住。住則道非真",
    "X73n1456_003:0479a09": "道。若欲居山而後見道。道本無住。住則道不在山也。",
    "X73n1456_003:0479a10": "子將以何為道。而又何所居也。子徒以山為山。殊不",
    "X73n1456_003:0479a11": "知日用現前。身心境界皆山也。教云。生老病死四山",
    "X73n1456_003:0479a12": "所逼。又云五蘊山。又云人我山。又云涅槃山。然涅槃",
    "X73n1456_003:0479a13": "心也。人我境也。五蘊身心。乃生老病死之窟穴也。梵",
    "X73n1456_003:0479a14": "語涅槃。此云寂滅。幻妄身心境界。總屬動亂。原其本",
    "X73n1456_003:0479a15": "致。則真妄不二。動靜皆如。但以迷悟之分。故有聖凡",
    "X73n1456_003:0479a16": "之別。迷之則涅槃而成生死。悟之則生死而證涅槃。",
    "X73n1456_003:0479a17": "是知五蘊人我之山。元是涅槃安宅也。斯則一切聖",
    "X73n1456_003:0479a18": "凡出生入死。未嘗不居此山。而子之寢處長夜於此",
    "X73n1456_003:0479a19": "久矣。夫何今欲居之耶。若以欣厭取捨。為入道之資。",
    "X73n1456_003:0479a20": "是猶避溺而投火也。故曰。我欲逃之逃不得。大方之",
    "X73n1456_003:0479a21": "外皆充塞。又曰。狂心不歇。歇即菩提。入道之要。唯在",
    "X73n1456_003:0479a22": "歇狂心。泯見聞。絕知解。忘能所。息是非。寂滅此心。政",
    "X73n1456_003:0479a23": "不在逃形山谷。飽食橫眠。恣嬾怠。長我慢。為道妙也。",
    "X73n1456_003:0479a24": "梵語頭陀。此云抖擻。以其能抖擻客塵煩惱耳。但淨",
    "X73n1456_003:0479b01": "其心。是諸佛道。子其勉之。",
    "X73n1456_003:0479b02": "示極禪人(辛丑)",
    "X73n1456_003:0479b03": "佛祖出世。但以本法示人。元無剩法。亦無實法。蓋欲",
    "X73n1456_003:0479b04": "令人人自知本有而已。即三藏十二部歷代祖師所",
    "X73n1456_003:0479b05": "指。無非欲人頓識本有。元不令向外馳求。以世人不",
    "X73n1456_003:0479b06": "知本分具足。將謂別有。乃於一切言教中求。公案上",
    "X73n1456_003:0479b07": "去參。紙墨文字上覓。以至種種伎倆。思惟計較。當作",
    "X73n1456_003:0479b08": "學佛法。把作參禪了生死。又作種種塵勞事業。當作",
    "X73n1456_003:0479b09": "出世功行。今日正眼看來。都沒交涉。何也。皆是以思",
    "X73n1456_003:0479b10": "惟妄想造作。如夢中事耳。以未離心識故。古人云。損",
    "X73n1456_003:0479b11": "法財。滅功德。莫不由茲心意識。然無量劫來生死根",
    "X73n1456_003:0479b12": "株。栽向識情窠窟。且又滋之以愛水。培之以欲泥。熏",
    "X73n1456_003:0479b13": "之以無明之火。增長諸苦之芽。即有佛法知見。皆墮",
    "X73n1456_003:0479b14": "外道戲論。但增苦本。非出苦之要也。末法弟子。去聖",
    "X73n1456_003:0479b15": "時遙。不蒙明眼真正知識開示。往往自恃聰明。大生",
    "X73n1456_003:0479b16": "邪慢。不但以佛法知見凌人傲物。當作超佛越祖之",
    "X73n1456_003:0479b17": "秘。且復以世諦文言。外道經書。惡見議論。以口舌辯",
    "X73n1456_003:0479b18": "利馳騁機警。當作撥天關的手段。將謂閻老子定管",
    "X73n1456_003:0479b19": "束不得。亦不復知有世出世閒因果事。此蓋由不識",
    "X73n1456_003:0479b20": "自心。不知本法。於己躬脚跟下一步。了不干涉。徒恃",
    "X73n1456_003:0479b21": "癡狂。增長夢中顛倒耳。禪人自出頭來。便解恁麼親",
    "X73n1456_003:0479b22": "師擇友。恁麼苦行。種種因緣。而求佛道。是知本有而",
    "X73n1456_003:0479b23": "後發心耶。是不知本有。因發心後。由師友指示而求",
    "X73n1456_003:0479b24": "之耶。若知有而後發心。則不是恁麼行脚。若從師友",
    "X73n1456_003:0479c01": "指教而後知。則又不必如此。依然癡狂外邊走也。即",
    "X73n1456_003:0479c02": "今掩關書經的事。又作麼生。且襍華乃入法界之經",
    "X73n1456_003:0479c03": "也。且道以何為法界。又作麼生入。若能提起生鐵心",
    "X73n1456_003:0479c04": "腸。睜開金剛眼睛。一脚踢翻生死牢籠。如脫鎖獅子",
    "X73n1456_003:0479c05": "自在遊行。看他善財初發心時。乍見文殊。打破此關",
    "X73n1456_003:0479c06": "捩子。便解搖搖擺擺。南歷一百一十餘城。參見剎塵",
    "X73n1456_003:0479c07": "知識。然後毗盧老子。亦不柰見。便得與法界等。與虗",
    "X73n1456_003:0479c08": "空等。與毗盧等。與普賢行願等。若使渠最初不遇恁",
    "X73n1456_003:0479c09": "般人說破恁般事。將恐至今埋在一微塵中。牢牢緊",
    "X73n1456_003:0479c10": "閉。猶如大鐵圍山。又不止禪人今日之死關也。安能",
    "X73n1456_003:0479c11": "一生成辦歷劫因果。了却從前冤債哉。禪人不信老",
    "X73n1456_003:0479c12": "夫之言。試向一毛端頭。拈起放下。橫來豎去。時親切",
    "X73n1456_003:0479c13": "著眼覷看。若果一眼覷透。方信老夫不欺汝。亦信毗",
    "X73n1456_003:0479c14": "盧老子不欺汝。歷代祖師亦不欺汝。即汝自信本心。",
    "X73n1456_003:0479c15": "亦不自欺也。其或未然。試聽末後句看。",
    "X73n1456_003:0479c16": "示宗遠禪人住山",
    "X73n1456_003:0479c17": "余竄海外之五年。庚子春。宗遠紹禪人。同慶堂福自",
    "X73n1456_003:0479c18": "南嶽來。時悟心融佛嶺乾二子。皆在伴。老人以食息",
    "X73n1456_003:0479c19": "相與。結夏壘壁將半。復移居東華。解制後各。辭去。宗",
    "X73n1456_003:0479c20": "遠稽首。乞一語為住山法要。老人揮汗以示之曰。夫",
    "X73n1456_003:0479c21": "入深山。住蘭若。此從上佛祖第一入道因緣也。惟我",
    "X73n1456_003:0479c22": "本師釋迦老子。棄捨金輪。辭親割愛。走入雪山。萬丈",
    "X73n1456_003:0479c23": "寒巖。埋身千尺。以至鵲巢其頂。蘆穿其膝。猶不知六",
    "X73n1456_003:0479c24": "年凍餓。皮骨支持。苦空寂寞之狀。又何如也。一旦覩",
    "X73n1456_003:0480a01": "明星而悟道。朗長夜而獨明。便見天龍拱衛。神鬼欽",
    "X73n1456_003:0480a02": "崇。為天人師。作世閒眼。至今光照四天。道流百億。聞",
    "X73n1456_003:0480a03": "名者喜。見相者歸。王臣敬仰。有識傾心。梵宇琳宮。莊",
    "X73n1456_003:0480a04": "嚴殊麗。無分遐邇。百代如生。如此澤流而無窮。功垂",
    "X73n1456_003:0480a05": "而不朽者。皆從雪山六年凍餓中博來。只今後輩兒",
    "X73n1456_003:0480a06": "孫。四事受用不盡。此乃開天闢地一箇住山樣子也。",
    "X73n1456_003:0480a07": "自斯已降。法道東垂。若遠公之蓮社。僧遠之胡牀。五",
    "X73n1456_003:0480a08": "祖之破頭。老盧之獵隊。西江之隱山。石霜之枯木。凡",
    "X73n1456_003:0480a09": "載傳燈列名僧史者。未有一人不向深山窮谷苦空",
    "X73n1456_003:0480a10": "寂寞中出。嗚呼。世衰道微。人心不古。凡托跡空門。寄",
    "X73n1456_003:0480a11": "形袈裟者。靡不假我偷安。罔然不知出家竟為何事。",
    "X73n1456_003:0480a12": "將謂四事供養。應當受用。更不思生死大事。為出家",
    "X73n1456_003:0480a13": "兒第一要務也。古人出家專為生死一著。參師訪友。",
    "X73n1456_003:0480a14": "發明己事。然後向深山窮谷。草衣木食。支折脚鐺。煑",
    "X73n1456_003:0480a15": "脫粟飯。盡將從前業識影子。埽除蕩淨。不留一絲。單",
    "X73n1456_003:0480a16": "單的的提持向上一路。身如枯木。心似寒灰。直至大",
    "X73n1456_003:0480a17": "徹而後已。如此方稱佛之真子。方能報佛深恩。禪人",
    "X73n1456_003:0480a18": "今發大勇猛心。以住山為志。只須放下諸緣。心如牆",
    "X73n1456_003:0480a19": "壁。單提一念。直欲上齊古人。必以發明生死大事為",
    "X73n1456_003:0480a20": "期。不明不已。切不可效時輩作偷安計。為養嬾資也。",
    "X73n1456_003:0480a21": "行矣。為我前驅。誅茅岳麓。待老人酬償債畢。以送餘",
    "X73n1456_003:0480a22": "年也。其念之哉。",
    "X73n1456_003:0480a23": "示念松通禪人",
    "X73n1456_003:0480a24": "昔中峰禪師居天目。久參高峰。大事未明。乃立懸崖。",
    "X73n1456_003:0480b01": "撫孤松。七日遂大徹。即今崖松獨峙。而追跡中峰者。",
    "X73n1456_003:0480b02": "幾希。通禪人往於松下。誅茅結屋。居之三年。日誦華",
    "X73n1456_003:0480b03": "嚴為業。其精苦固有之。其期則過中峰遠之遠矣。若",
    "X73n1456_003:0480b04": "夫發明箇事。則猶未也。達觀禪師字之曰。念松。欲其",
    "X73n1456_003:0480b05": "不忘本耳。今禪人遠問余於瘴鄉。且別余去。將東遊",
    "X73n1456_003:0480b06": "過支提。北入五臺。尋文殊。萬眷屬中得一侶。傍金剛",
    "X73n1456_003:0480b07": "窟。誦華嚴滿百部。以畢餘生。臨行乞一語為法要。余",
    "X73n1456_003:0480b08": "乃掀髯而笑曰。子作此見解。是猶涉海而求河浴也。",
    "X73n1456_003:0480b09": "以狹陋之習。而入廣大法界。此其難矣。古德云。盡大",
    "X73n1456_003:0480b10": "地是一卷經。盡大地是沙門一隻眼。以如是眼。讀如",
    "X73n1456_003:0480b11": "是經。盡未來際。曾無閒歇。又何去來之相。彼此之見",
    "X73n1456_003:0480b12": "哉。華嚴以平等法界為宗。以無障礙為門。苟能悟此",
    "X73n1456_003:0480b13": "宗。入此門。無一物不播遮那之體。無一聲不闡圓妙",
    "X73n1456_003:0480b14": "之音。無一時不修普賢之行。無一人不是剎塵知識。",
    "X73n1456_003:0480b15": "是則光網三昧。舉目昭然。普眼真經。隨念具足。舉足",
    "X73n1456_003:0480b16": "下步。不離寂滅之場。居塵出塵。頓到般若之岸。子將",
    "X73n1456_003:0480b17": "何處覓五臺。以何法為大經乎。故曰。我欲逃之逃不",
    "X73n1456_003:0480b18": "得。大方之外皆充塞。子如當念了却。又何必登山涉",
    "X73n1456_003:0480b19": "水。尋伴侶。誦文言。以了餘生乎。若了生本無生。則住",
    "X73n1456_003:0480b20": "無所住。能悟無住之旨。自不作去來動靜生滅之想。",
    "X73n1456_003:0480b21": "六祖大師。於無所住而生其心一語。打落從前百千",
    "X73n1456_003:0480b22": "萬劫顛倒知見。子當於此。剔起眉毛高著眼看。切不",
    "X73n1456_003:0480b23": "得錯落出門一步。全身入却荒草也。",
    "X73n1456_003:0480b24": "示佛嶺乾首座刺血書華嚴經",
    "X73n1456_003:0480c01": "余昔居東海那羅延窟。禪人自五臺來謁。及余度嶺",
    "X73n1456_003:0480c02": "之五羊。復從匡山來。慰余於瘴鄉。余乍見如隔世親。",
    "X73n1456_003:0480c03": "因觀人閒夢幻如此。乃於諸來弟子輩。結夏壘壁閒。",
    "X73n1456_003:0480c04": "及解制日。乾作禮白云。某將歸東林。尋遠公之芳躅。",
    "X73n1456_003:0480c05": "效蓮社之清修。且願刺血手書華嚴大經。以為莊嚴",
    "X73n1456_003:0480c06": "佛土之淨業。願乞一言開示。余曰。佛子諦聽。爾以何",
    "X73n1456_003:0480c07": "為大經。以何為淨業。爾以書寫紙墨為經乎。語言文",
    "X73n1456_003:0480c08": "字為經乎。以運動折旋為淨業乎。以點畫分布為淨",
    "X73n1456_003:0480c09": "業乎。若以書寫紙墨為經。則市肆案牘無非大經。若",
    "X73n1456_003:0480c10": "以語言文字為經。則談呼戲笑世俗文字無非妙理。",
    "X73n1456_003:0480c11": "斯則本無欠缺。又何庸書。若以運動折旋為淨業。則",
    "X73n1456_003:0480c12": "日用尋常咳唾掉臂。無非觀音入理之圓通。若以點",
    "X73n1456_003:0480c13": "畫分布為淨業。則迎賓待客。舉筯拈匙。無非普賢之",
    "X73n1456_003:0480c14": "妙行。如是則本自具足。又何別求。捨此而言法行。是",
    "X73n1456_003:0480c15": "猶知二五而不知十也。雖然盡十方是常寂光。元無",
    "X73n1456_003:0480c16": "明昧。極法界是清淨土。本沒精麤。森羅萬象。皆海印",
    "X73n1456_003:0480c17": "之靈文鱗甲羽毛。盡法身之真體。猿吟鳥噪。皆談不",
    "X73n1456_003:0480c18": "二之圓音。雨施雲行。盡顯神通之妙用。如是則無背",
    "X73n1456_003:0480c19": "向。無去來。無取捨。無始終。三際為之不遷。十世圓成",
    "X73n1456_003:0480c20": "一念。此法界無盡藏也。爾欲於無盡藏中。徒以區區",
    "X73n1456_003:0480c21": "生滅心行。指色相莊嚴為法行。求淨土之真因者。是",
    "X73n1456_003:0480c22": "以牛糞為栴檀。魚目為意珠也。況一字法門。海墨書",
    "X73n1456_003:0480c23": "而不盡。爾欲以有限之四大。涓滴之身血。剎那之光",
    "X73n1456_003:0480c24": "陰。而欲寫無盡之真經。作難思之佛事。是猶點染虗",
    "X73n1456_003:0481a01": "空。捫摸電影也。爾其參之。如其未然。試向五老峰頭。",
    "X73n1456_003:0481a02": "諦觀山色湖光。聽鳥語溪聲。與毗盧老子坐普光明",
    "X73n1456_003:0481a03": "殿。與十方無盡身雲。剎塵海會。說法界普照修多羅",
    "X73n1456_003:0481a04": "時。有何差別。參參。",
    "X73n1456_003:0481a05": "示懷愚修禪人",
    "X73n1456_003:0481a06": "學人圖修。自吳中一鉢。走瘴鄉。侍余二載餘。余於戈",
    "X73n1456_003:0481a07": "戟場中而作佛事。修精持一念。作務為眾先。晝夜無",
    "X73n1456_003:0481a08": "倦。始終如一日。余時時冷眼覷之。頗有衲子氣息。念",
    "X73n1456_003:0481a09": "末法向袈裟下提持此事者。難得其人。心甚愛之。頃",
    "X73n1456_003:0481a10": "辭余欲參諸方知識。臨行乃問四大本空。五蘊非有。",
    "X73n1456_003:0481a11": "病在甚麼處。老人曰。病在沒有處。因說此偈以助行",
    "X73n1456_003:0481a12": "脚。四大本空空是病。五蘊非有有成非。兩頭坐斷無",
    "X73n1456_003:0481a13": "消息。始信家山到處歸。",
    "X73n1456_003:0481a14": "示西樵居士(吉水人)",
    "X73n1456_003:0481a15": "圓覺經云。居一切時。不起妄念。於諸妄心。亦不息滅。",
    "X73n1456_003:0481a16": "住妄想境。不加了知。於無了知。不辨真實。此語古德。",
    "X73n1456_003:0481a17": "每每拈示學者。多落思惟窠臼。獨中峰各註一不字。",
    "X73n1456_003:0481a18": "此金剛圈也。",
    "X73n1456_003:0481a19": "示陳生資甫(吉水人)",
    "X73n1456_003:0481a20": "孔子曰。知幾其神乎。說者謂幾者動之微。學者當於",
    "X73n1456_003:0481a21": "未動時著眼。方乃得力。",
    "X73n1456_003:0481a22": "喜怒哀樂之未發謂之中。正好於六祖不思善。不思",
    "X73n1456_003:0481a23": "惡。如何是上座本來面目同。參。",
    "X73n1456_003:0481a24": "文者心之章也。學者不達心體。強以陳言逗湊。是可",
    "X73n1456_003:0481b01": "為文乎。須向自己胸中流出。方始蓋天葢地。",
    "X73n1456_003:0481b02": "孟軻云。食色性也。此言似千七百則註脚。殊非章句",
    "X73n1456_003:0481b03": "家可知。",
    "X73n1456_003:0481b04": "古人云。工夫在日用處。此死句也。今日坐在此語窠",
    "X73n1456_003:0481b05": "臼中。縱是有志之士。亦皆賣弄識神影子。非言者之",
    "X73n1456_003:0481b06": "過。執言之過耳。",
    "X73n1456_003:0481b07": "宗鏡云。聲處全聞。見外無法。此語非透出毗盧頂[寧*頁]",
    "X73n1456_003:0481b08": "上行者。定不知話頭落處。",
    "X73n1456_003:0481b09": "儒生有志於道者。獨向禪中求做工夫。却不知念茲",
    "X73n1456_003:0481b10": "在茲。便是上乘初地。",
    "X73n1456_003:0481b11": "夜氣清明。攝心端坐。返觀內照寂然不昧處。自見本",
    "X73n1456_003:0481b12": "來面目。毋自欺也。孔子云。吾未見好德如好色者也。",
    "X73n1456_003:0481b13": "足知天下不欺者鮮矣。",
    "X73n1456_003:0481b14": "飄風驟雨。颯然而至。試觀風從何來。雨從何至。此觀",
    "X73n1456_003:0481b15": "識得分明。萬物在己。",
    "X73n1456_003:0481b16": "譬如嘉苗望其秀實。賊蟊不除。難其成矣。不獨世閒。",
    "X73n1456_003:0481b17": "叢林學道亦然。",
    "X73n1456_003:0481b18": "示離際肇禪人",
    "X73n1456_003:0481b19": "若論此事。本無向上向下。纔涉思惟。便成剩法。何況",
    "X73n1456_003:0481b20": "以有所得心。入離言之實際乎。禪人果能決定以生",
    "X73n1456_003:0481b21": "死為大事。試將從前厭俗心念。乃至出家已來。所有",
    "X73n1456_003:0481b22": "一切聞見知識。及發參求本分事上日用工夫。著衣",
    "X73n1456_003:0481b23": "喫飯。折旋俯仰。動靜閒忙。凡所經歷目前種種境界。",
    "X73n1456_003:0481b24": "微細推求。畢竟以何為向上事。再將推求的心。諦實",
    "X73n1456_003:0481c01": "觀察。畢竟落在甚麼處。凡有落處。便成窠臼。即是生",
    "X73n1456_003:0481c02": "死窟穴。皆妄想邊事。非實際也。經云。縱滅一切見聞",
    "X73n1456_003:0481c03": "覺知。內守幽閒。猶為法塵分別影事。古人目為黑山",
    "X73n1456_003:0481c04": "鬼窟。正是參禪大忌諱處。何況以生滅心。麤浮想像。",
    "X73n1456_003:0481c05": "入究竟際。遠之遠矣。所謂舉心即錯。動念即乖。若將",
    "X73n1456_003:0481c06": "不舉心不動念。當作玄妙。又落玄妙窠臼。有僧問趙",
    "X73n1456_003:0481c07": "州。如何是玄中玄。州云。汝玄來多少時。僧云。玄之久",
    "X73n1456_003:0481c08": "矣。州云。若不是老僧。幾乎玄殺。你看古人一語。如金",
    "X73n1456_003:0481c09": "剛王寶劍。斷盡凡聖知見。如是觀之。此事豈唇吻能",
    "X73n1456_003:0481c10": "道。紙墨文字可能形容。只在學人日用舉心動念處。",
    "X73n1456_003:0481c11": "諦實觀察。但有絲毫情見。乃至玄妙見解粘滯處。便",
    "X73n1456_003:0481c12": "是妄想影子。都落生死邊際。非離際也。離際之際。名",
    "X73n1456_003:0481c13": "為實際。實際無際。無際則不落聖凡邊際。聖凡不落。",
    "X73n1456_003:0481c14": "生死情亡。古人所謂一念不生。前後際斷。斷則無事",
    "X73n1456_003:0481c15": "矣。方名無事道人。事既無。又向甚麼處求玄求妙。所",
    "X73n1456_003:0481c16": "謂但盡凡情。別無聖解。到此如人飲水。冷暖自知。大",
    "X73n1456_003:0481c17": "似啞子喫黃栢。難以吐露向人。禪人但辦一片生鐵",
    "X73n1456_003:0481c18": "心腸。如此一直行將去。不必將心待悟。亦不必計其",
    "X73n1456_003:0481c19": "歲月日時。只須將前後無量劫數。直下拈在目前。任",
    "X73n1456_003:0481c20": "他生死去來起滅。即此現前一念決定。不為他浮光",
    "X73n1456_003:0481c21": "幻影遷移。縱是刀山火聚。淨土天宮。亦任他頭出頭",
    "X73n1456_003:0481c22": "沒。此一念孤光。畢竟不被他搖奪。如此可稱大力量",
    "X73n1456_003:0481c23": "人。方纔是真正出家兒。不被生死籠罩。不被聖凡埋",
    "X73n1456_003:0481c24": "沒。不被三際遷訛。如此始得名實相應。乃是真實離",
    "X73n1456_003:0482a01": "際也。禪人持此語。請正諸方明眼知識。切不可作禪",
    "X73n1456_003:0482a02": "道佛法會。",
    "X73n1456_003:0482a03": "示懷愚修堂主",
    "X73n1456_003:0482a04": "古德云。盡十方世界。通是衲僧一隻眼。虗空萬象鱗",
    "X73n1456_003:0482a05": "介羽毛洪纖巨細。通是大毗盧藏一卷經。以如是眼",
    "X73n1456_003:0482a06": "讀如是經。盡未來際。不休不息。此普賢大士一毛孔",
    "X73n1456_003:0482a07": "中。最微最細少分佛事。一毛如此。況一一毛孔乎。正",
    "X73n1456_003:0482a08": "報毛孔如此。況依報世界微塵乎。一塵如此。況塵塵",
    "X73n1456_003:0482a09": "乎。且塵含巨剎。況塵塵之剎。剎剎之塵乎。以此深觀",
    "X73n1456_003:0482a10": "則無邊剎海。自他不隔於毫端。十世古今。始終不離",
    "X73n1456_003:0482a11": "於當念。此普賢之真經。能見此經。則為文殊之智眼。",
    "X73n1456_003:0482a12": "即以此眼。觀塵中之眾生。一一眾生盡說此經。使之",
    "X73n1456_003:0482a13": "一一聽者。當下了知一切聖凡。本來無二無別。吾人",
    "X73n1456_003:0482a14": "即具此眼。轉此經。度此眾生。雖云使盡大悲。行盡大",
    "X73n1456_003:0482a15": "願。經剎塵劫。了無疲厭。縱然如是。亦非衲僧本分事。",
    "X73n1456_003:0482a16": "何以故。以淨法界中。本無動搖去來。凡聖諸影像故。",
    "X73n1456_003:0482a17": "此殊勝影像尚無。況諸妄想知見。佛法禪道。種種取",
    "X73n1456_003:0482a18": "捨諸顛倒相。虗妄影耶。是知從上佛祖示人。只教歇",
    "X73n1456_003:0482a19": "却狂心。不從他覓。所謂但自懷中解垢衣。何勞向外",
    "X73n1456_003:0482a20": "誇精進。又云。但盡凡情。別無聖解。若作聖解。即墮羣",
    "X73n1456_003:0482a21": "邪。以上神通妙用。皆本分事無奇特故。即此一味平",
    "X73n1456_003:0482a22": "常。何用別求佛法。",
    "X73n1456_003:0482a23": "示了際禪人(丙午)",
    "X73n1456_003:0482a24": "予中興曹溪。重修寶林禪堂。以接納四來。時量禪人",
    "X73n1456_003:0482b01": "發願行乞以供大眾。當結制初。禪人拈香請益。予因",
    "X73n1456_003:0482b02": "示之曰。諸佛利生妙行。原非一種。菩薩成佛妙門。本",
    "X73n1456_003:0482b03": "非一路。昔維摩大士。以一鉢飯而為佛事。三萬二千",
    "X73n1456_003:0482b04": "有量之眾。食其食者皆入律行。且道至今鉢盂仍舊。",
    "X73n1456_003:0482b05": "香飯如常。食之者律行何居。持米者神通何在。若於",
    "X73n1456_003:0482b06": "此透得。正所謂於食等者於法亦等。若透不得。更須",
    "X73n1456_003:0482b07": "參訪知識。決擇疑情。直至不疑之地。始與本地少分",
    "X73n1456_003:0482b08": "相應。其或未然。未免隨波逐浪。所以僧參趙州。乃云",
    "X73n1456_003:0482b09": "學人乍入叢林。乞師指示。州云。喫粥也未。僧云。喫也。",
    "X73n1456_003:0482b10": "州云。洗鉢盂去。其僧有省。禪人若於趙州說處。者僧",
    "X73n1456_003:0482b11": "省處會得。便與維摩方丈中諸上善人。把臂共行去",
    "X73n1456_003:0482b12": "也。",
    "X73n1456_003:0482b14": "憨山老人夢游集卷第三"
}