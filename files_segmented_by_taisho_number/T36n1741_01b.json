{
    "T36n1741_01b:1016a18": "folio_1b 略釋新華嚴經修行次第決疑論",
    "T36n1741_01b:1016a19": "卷一之下",
    "T36n1741_01b:1016a21": "大唐北京李通玄撰",
    "T36n1741_01b:1016a22": "第三入位契真會佛智慧門者，如十住以昇",
    "T36n1741_01b:1016a23": "須彌山頂表之門。山頂至相盡處也，善財童",
    "T36n1741_01b:1016a24": "子至妙峯山亦同此也。得憶念一切諸佛智",
    "T36n1741_01b:1016a25": "慧光明普見法門，以處表所昇進心所至之",
    "T36n1741_01b:1016a26": "道。以昇山頂，像從十信有為信心，昇此十住，",
    "T36n1741_01b:1016a27": "空慧現前，一切心境都無所得，是名為智慧",
    "T36n1741_01b:1016a28": "光明普見法門。以明無相慧光，破無始長夜",
    "T36n1741_01b:1016a29": "計執之闇、常流苦海。今昇此位，真空智慧現",
    "T36n1741_01b:1016b01": "前，無始執障無明一時頓盡，如昇山頂至相",
    "T36n1741_01b:1016b02": "盡處也。若功至慧明，不勞登山。今以處表法，",
    "T36n1741_01b:1016b03": "以昇須彌山表之。於中明昇進得法之人，還",
    "T36n1741_01b:1016b04": "以所得之法為名，是故十箇菩薩俱名為慧，",
    "T36n1741_01b:1016b05": "以法慧菩薩為首。於中修行之佛果，十箇佛",
    "T36n1741_01b:1016b06": "果下名悉同，名之為月，殊特月佛為首。以明",
    "T36n1741_01b:1016b07": "無相智慧光明，能破無始長夜無明貪瞋炎",
    "T36n1741_01b:1016b08": "熱，得大清涼樂，故佛果號殊特月。此位中十",
    "T36n1741_01b:1016b09": "慧菩薩，是此位修行者之身。十箇華世界，是",
    "T36n1741_01b:1016b10": "能開敷妙慧之心。十箇月佛，是妙慧行十波",
    "T36n1741_01b:1016b11": "羅蜜中清涼之果。各隨十波羅蜜行，下意配",
    "T36n1741_01b:1016b12": "當皆自有意義。如殊特月配檀波羅蜜，以檀",
    "T36n1741_01b:1016b13": "體能捨，以明此位入真空慧，一切見障執業",
    "T36n1741_01b:1016b14": "無明煩惱炎熱都亡皆捨。此為殊特月佛，配",
    "T36n1741_01b:1016b15": "初發心住，檀波羅蜜為主，餘九為伴。無盡月",
    "T36n1741_01b:1016b16": "佛者，以明無相法身為戒體，無有成破，一受",
    "T36n1741_01b:1016b17": "恒然，名無盡月佛。以忍體如空，心無傾動故，",
    "T36n1741_01b:1016b18": "名不動月佛。以此位空慧增明，恒以空慧而",
    "T36n1741_01b:1016b19": "觀諸法，轉轉增明以為精進，如風無體而能",
    "T36n1741_01b:1016b20": "生眾法，能成能壞，佛號風月佛。以禪定身心",
    "T36n1741_01b:1016b21": "清涼，能淨諸垢，佛號水月佛，以意准知。世界",
    "T36n1741_01b:1016b22": "名因陀羅華者，因陀羅者，此云能主。以空智",
    "T36n1741_01b:1016b23": "慧光明，堪能主導一切眾生，開敷慧眼，令其",
    "T36n1741_01b:1016b24": "發明。波頭摩華世界者，此云赤蓮華，以戒體",
    "T36n1741_01b:1016b25": "內心空寂、戒相外嚴、見者善生。以赤色表法、",
    "T36n1741_01b:1016b26": "眾有可觀也。已下十波羅蜜意、表之各有意",
    "T36n1741_01b:1016b27": "義。華者、明此位貪瞋既亡、智慧開敷也。略釋",
    "T36n1741_01b:1016b28": "如是、廣在論本。法慧菩薩入無量方便三昧",
    "T36n1741_01b:1016b29": "者，以一心念亡，無量境界一時亡；無量境界",
    "T36n1741_01b:1016c01": "亡，無量智慧一時現。以三昧力，十方各千佛",
    "T36n1741_01b:1016c02": "剎微塵數世界之外，有千佛剎微塵數諸佛，",
    "T36n1741_01b:1016c03": "皆同一號，名曰法慧，普現其前，以言慰歎，及",
    "T36n1741_01b:1016c04": "手摩法慧菩薩頂者，若在迷即千佛世界微",
    "T36n1741_01b:1016c05": "塵數迷，名之為外。若以三昧力淨，如許煩惱",
    "T36n1741_01b:1016c06": "無明淨，還成如許智慧現前，故有千佛剎微",
    "T36n1741_01b:1016c07": "塵數佛智慧現前。明以定發慧，定慧正相應",
    "T36n1741_01b:1016c08": "際，名為千佛剎微塵數法慧佛。而現其前摩",
    "T36n1741_01b:1016c09": "頂者，定慧相印也。言讚者，以慧發即能為妙",
    "T36n1741_01b:1016c10": "言，慧由定起，故須讚能定之心。與法慧菩薩",
    "T36n1741_01b:1016c11": "智者，以明不離定而起用，不同二乘空定無",
    "T36n1741_01b:1016c12": "慧，以言之與智。十信心位不入定而說法者，",
    "T36n1741_01b:1016c13": "明信是生滅心，未入正位故。此位入定者，非",
    "T36n1741_01b:1016c14": "是息心定故，是任性無功、自性淨故。以任法",
    "T36n1741_01b:1016c15": "本定，即寂用不礙。即如善財於別山頂上，見",
    "T36n1741_01b:1016c16": "德雲比丘徐步經行者，是其樣也。以明自住",
    "T36n1741_01b:1016c17": "之山，初止心不亂，有定可依。別山徐步經行，",
    "T36n1741_01b:1016c18": "是寂用自在，是無定亂，可依之定方成定也。",
    "T36n1741_01b:1016c19": "此定出過攝念息心修定，方入佛解脫智慧",
    "T36n1741_01b:1016c20": "光明之中。凡攝念存心息止所得之定，是隨",
    "T36n1741_01b:1016c21": "其深淺，竝是色無色定，三界業收。心如虛空，",
    "T36n1741_01b:1016c22": "煩惱滅，不生三界，無大智慧，證涅槃樂，是為",
    "T36n1741_01b:1016c23": "聲聞定也。此十住位所入之定，非如是也。是",
    "T36n1741_01b:1016c24": "一切法本自性定，能起智慧，轉更增明，體無",
    "T36n1741_01b:1016c25": "沈掉而發生無量智慧，成就智悲。長處生死，",
    "T36n1741_01b:1016c26": "不壞本性，恒無業門，此位言昇須彌山。向帝",
    "T36n1741_01b:1016c27": "釋宮者，有二義：一名如來成道，身行遍周，一",
    "T36n1741_01b:1016c28": "切須彌王總至；二表十住昇進，以處表法。如",
    "T36n1741_01b:1016c29": "表法中，帝釋遙見佛來，以明從十信起信向",
    "T36n1741_01b:1017a01": "十住之心，以信未真契十住之智慧故。云遙",
    "T36n1741_01b:1017a02": "見佛來即以神力莊嚴此殿者，心意作念。置",
    "T36n1741_01b:1017a03": "普光明藏師子之座者，安置身心，入無作自",
    "T36n1741_01b:1017a04": "性清涼定，包含萬境無不皆淨，能會本智慧",
    "T36n1741_01b:1017a05": "故，名之為普光明藏師子之座。得於生死恒",
    "T36n1741_01b:1017a06": "無畏心，名為師子。悉以妙寶所成者，定慧莊",
    "T36n1741_01b:1017a07": "嚴，名為妙寶所成。智慧光明超多煩惱，名十",
    "T36n1741_01b:1017a08": "千層級，以表昇進為層級。廣意在論本，今且",
    "T36n1741_01b:1017a09": "略言。佛入殿者，明定慧相應也。此位有六品",
    "T36n1741_01b:1017a10": "經，成此十住之位。如〈昇須彌山品〉以明從十",
    "T36n1741_01b:1017a11": "信昇進。〈偈讚品〉明已前諸佛同入此法，古今",
    "T36n1741_01b:1017a12": "法同，令入者不疑。〈十住品〉說十種住，以明十",
    "T36n1741_01b:1017a13": "種昇進皆十波羅蜜為體。一中具十，互體十",
    "T36n1741_01b:1017a14": "中有百，五位皆然。〈梵行品〉明戒體，無相法身",
    "T36n1741_01b:1017a15": "為戒體，無成壞性。初〈發心功德品〉，明發心者",
    "T36n1741_01b:1017a16": "廣大無限、利益廣多，獲功德無限，稱其心量",
    "T36n1741_01b:1017a17": "與虛空等。論主頌曰「虛空雖廣無有邊，不能",
    "T36n1741_01b:1017a18": "出生諸功德。菩提智悲如虛空，重重功德不",
    "T36n1741_01b:1017a19": "可說。」又經頌云「一念供養無邊佛，亦供無數",
    "T36n1741_01b:1017a20": "諸眾生，悉以香華及妙鬘，寶幢幡蓋上衣服，",
    "T36n1741_01b:1017a21": "美食珍座經行處，種種宮殿悉嚴好，種種光",
    "T36n1741_01b:1017a22": "明妙寶珠，如意摩尼放光耀。念念如是持供",
    "T36n1741_01b:1017a23": "養，經無量劫不可說。其人福德雖復多，不及",
    "T36n1741_01b:1017a24": "發心功德大。」以明有為修福德者，雖無限量，",
    "T36n1741_01b:1017a25": "一念惡心盡滅無餘，設得一劫終歸破壞。以",
    "T36n1741_01b:1017a26": "初發菩提心，無為智現、智悲相應，一念功德",
    "T36n1741_01b:1017a27": "過於虛空，無有限量。以虛空但空，無有福善、",
    "T36n1741_01b:1017a28": "無有智悲、無有功德。普光大智為菩提體，初",
    "T36n1741_01b:1017a29": "發心功德不可限量。若迷智體，即有惡道業",
    "T36n1741_01b:1017b01": "以自莊嚴。若一念發心，智業現前，以智自性",
    "T36n1741_01b:1017b02": "清淨，業中有無量不可說無邊功德海自然",
    "T36n1741_01b:1017b03": "莊嚴。何況大慈悲饒益一切眾生行上所有",
    "T36n1741_01b:1017b04": "功德，何有限量？發心者應如是發菩提心，應",
    "T36n1741_01b:1017b05": "如是開廓心海，誓度眾生，無有限量。一依此",
    "T36n1741_01b:1017b06": "樣，功德不唐捐。應可倣之，不虛其德。無法發",
    "T36n1741_01b:1017b07": "意，畢竟何歸？雖知發心，不知如何發意、如何",
    "T36n1741_01b:1017b08": "進求？如十行位在夜摩天，說有二義：一明佛",
    "T36n1741_01b:1017b09": "身行，利眾生遍周；二表十行勝於前位。又明",
    "T36n1741_01b:1017b10": "此天在空而居，以明十住中以得法空，智慈",
    "T36n1741_01b:1017b11": "一終和會。此位明於法空起行，以明在行無",
    "T36n1741_01b:1017b12": "著。以此十行在夜摩天中說，以夜摩天依空",
    "T36n1741_01b:1017b13": "而住故。師子座有萬層級者，以昇進見道，智",
    "T36n1741_01b:1017b14": "慧廣多，淨煩惱業，以成座體層級廣多。前位",
    "T36n1741_01b:1017b15": "座置普光明藏師子之座，此位化作寶蓮華",
    "T36n1741_01b:1017b16": "藏師子之座，以法空起行故云化作，空行無",
    "T36n1741_01b:1017b17": "染故號蓮華。十箇菩薩下名悉同，名之為林，",
    "T36n1741_01b:1017b18": "功德林菩薩為首。林者，以明行能蔭覆眾多",
    "T36n1741_01b:1017b19": "故。十箇佛號之為眼，常住眼佛為首。十箇世",
    "T36n1741_01b:1017b20": "界，皆名之為慧。十林菩薩，是修行之人。十慧",
    "T36n1741_01b:1017b21": "世界，是修行者智慧。十箇眼佛，是修行者以",
    "T36n1741_01b:1017b22": "智知根利眾生也，皆是隨位因果法門。自餘",
    "T36n1741_01b:1017b23": "法事如前。此位有四品經，成此位法門。第一",
    "T36n1741_01b:1017b24": "〈昇夜摩天宮品〉明昇進。二〈夜摩天宮偈讚品〉，",
    "T36n1741_01b:1017b25": "明古今諸佛同入此法。三〈十行品〉，明此位所",
    "T36n1741_01b:1017b26": "行之行。四〈十無盡藏品〉，明信、戒、慚、愧、聞、施、慧、",
    "T36n1741_01b:1017b27": "念、持、辯等是。如十迴向位中，有三品經，成十",
    "T36n1741_01b:1017b28": "迴向位。一〈昇兜率天品〉，以明昇進。二〈兜率天",
    "T36n1741_01b:1017b29": "宮偈讚品〉，明古今諸佛同入此門。三〈十迴向",
    "T36n1741_01b:1017c01": "品〉，明十住十行雖修大智大慈悲，然修空智",
    "T36n1741_01b:1017c02": "慧，出世心多；此位迴十住十行出世心，令入",
    "T36n1741_01b:1017c03": "生死，長養大慈悲。是故善財童子善知識，十",
    "T36n1741_01b:1017c04": "住十行之首皆有比丘，至此十迴向位，長者",
    "T36n1741_01b:1017c05": "青蓮華為首，以明出生死解脫心，入於生死，",
    "T36n1741_01b:1017c06": "長大慈悲行，處生死不染。是故善財於十迴",
    "T36n1741_01b:1017c07": "向位中，以俗人長者，號青蓮華為首表之。以",
    "T36n1741_01b:1017c08": "前兩位迎佛之眾，但有諸天眾，無天女眾，以",
    "T36n1741_01b:1017c09": "表但得出世間智慧慈悲，未得入生死，同行",
    "T36n1741_01b:1017c10": "利生慈悲。以是義故，無有天女。此十迴向位",
    "T36n1741_01b:1017c11": "中，全入生死大慈悲行，諸天女、龍神八部無",
    "T36n1741_01b:1017c12": "量大眾皆悉具足。論本廣明，此中略述，令發",
    "T36n1741_01b:1017c13": "心者約知法則，不迷趣求，自知生熟。兜率天",
    "T36n1741_01b:1017c14": "王敷摩尼藏師子之座百萬億層級者，以明",
    "T36n1741_01b:1017c15": "此位但處生死，成就大悲之行，勝前出世心",
    "T36n1741_01b:1017c16": "故。以是義故，莊嚴各阿僧祇等寶，百萬億層",
    "T36n1741_01b:1017c17": "級。此迴向位，於解脫中作起智門，廣興等眾",
    "T36n1741_01b:1017c18": "生數情識想念及大願海，成普賢道，饒益一",
    "T36n1741_01b:1017c19": "切無限眾生念解脫智慧心。於生死中，了生",
    "T36n1741_01b:1017c20": "死性本是解脫，如師子王而得自在，廣度群",
    "T36n1741_01b:1017c21": "生無有休息。後之十地及等覺位中，滿此",
    "T36n1741_01b:1017c22": "十迴向位中大願即是，更無別意。以是說十",
    "T36n1741_01b:1017c23": "地位時，不言遙見、不言迎佛，意在同此位中",
    "T36n1741_01b:1017c24": "大願滿也。此位兜率天中說者，明和會智悲",
    "T36n1741_01b:1017c25": "令圓滿故。是中道義表此天，欲界之中處中",
    "T36n1741_01b:1017c26": "故。下有忉利、夜摩，上有化樂、他化，一切諸佛",
    "T36n1741_01b:1017c27": "示現誕生，皆從此天而降神也。如發菩提心",
    "T36n1741_01b:1017c28": "者，善識經意修行。問曰：此十迴向位，已經十",
    "T36n1741_01b:1017c29": "住、十行二位，各有十法，以皆知諸法自性空",
    "T36n1741_01b:1018a01": "無相無性，智慧現前。至此迴向位中，更興無",
    "T36n1741_01b:1018a02": "量大願海，作無量想念情識起智悲門，豈非",
    "T36n1741_01b:1018a03": "是生滅心耶？如何稱道？論主以頌答曰「十住",
    "T36n1741_01b:1018a04": "十行是初心，多有緣真念增勝，為除彼行緣",
    "T36n1741_01b:1018a05": "真習，是故興願令迴向。是達生滅是無生，起",
    "T36n1741_01b:1018a06": "願行慈不生滅，善知世間生滅性，想念情識",
    "T36n1741_01b:1018a07": "無非智。初心定慧緣真多，此位起願令知本，",
    "T36n1741_01b:1018a08": "善知本者處世間，遊行三界如師子，方能常",
    "T36n1741_01b:1018a09": "處世間中，度脫群迷未曾已。」是故十地位滿，",
    "T36n1741_01b:1018a10": "欲入普賢行，以無量三昧推求普賢菩薩竟",
    "T36n1741_01b:1018a11": "不能見，却生想念，方見普賢菩薩在一切十",
    "T36n1741_01b:1018a12": "方諸佛前坐蓮華座，或從他方相續而來。廣",
    "T36n1741_01b:1018a13": "意在〈十定品〉。十地尚有此三昧涅槃習障，何",
    "T36n1741_01b:1018a14": "況十住、十行？是故須興大願，成就普賢行，入",
    "T36n1741_01b:1018a15": "生死六道，一切處、一切法、一切願，度脫一切",
    "T36n1741_01b:1018a16": "眾生，思惟分別成就無邊差別智，於一切境",
    "T36n1741_01b:1018a17": "界無不皆是無生法門，方可功終。算數廣大",
    "T36n1741_01b:1018a18": "愚、如來隨好光明功德廣大愚，唯佛當究竟。",
    "T36n1741_01b:1018a19": "十如來地一及等覺位中十定品，總依迴向",
    "T36n1741_01b:1018a20": "中願行滿普賢道，即是其法。於中昇進法則",
    "T36n1741_01b:1018a21": "在他化自在天說，以處表法中。以他化天觀",
    "T36n1741_01b:1018a22": "他變化以成己樂，亦名樂變化天，以樂他變",
    "T36n1741_01b:1018a23": "化以自成樂想，以表十地菩薩所修道業，皆",
    "T36n1741_01b:1018a24": "樂欲成他眾生，令其得樂，以為自樂。此地中",
    "T36n1741_01b:1018a25": "有三十八箇菩薩眾為首，共成此十地法。三",
    "T36n1741_01b:1018a26": "十七箇下名悉同為藏，以金剛藏為首。一箇",
    "T36n1741_01b:1018a27": "獨名解脫月者，三十七箇菩薩同名為藏，為",
    "T36n1741_01b:1018a28": "明三十七道品法，一切菩薩所成道業，成等",
    "T36n1741_01b:1018a29": "正覺皆由此生，解脫月一人，是此三十七品",
    "T36n1741_01b:1018b01": "中果故。此十地之中，解脫月是能問之人，金",
    "T36n1741_01b:1018b02": "剛藏是能說十地之中法門之主，以明因果，",
    "T36n1741_01b:1018b03": "自相問答，餘不能知。如初歡喜地，為見聞如",
    "T36n1741_01b:1018b04": "來色身及轉法輪，乃至聞正法多歡喜、多適",
    "T36n1741_01b:1018b05": "悅，名為歡喜地。廣在經文。以檀波羅蜜增上",
    "T36n1741_01b:1018b06": "為主，餘九波羅蜜為伴，隨力兼修，為聞法故。",
    "T36n1741_01b:1018b07": "於身命財皆能捨，得離五怖畏、不活畏、惡道",
    "T36n1741_01b:1018b08": "畏、大眾威德畏無我觀。以不作此業故，如此",
    "T36n1741_01b:1018b09": "初地中總別同異成壞六相義。是初地中，總",
    "T36n1741_01b:1018b10": "攝十地中義及如來義。總須解其同別，乃至",
    "T36n1741_01b:1018b11": "以一國土、一切國土入一國土中，如帝網門",
    "T36n1741_01b:1018b12": "自在無礙。此六相義，總攝諸法，皆有此六義。",
    "T36n1741_01b:1018b13": "今且舉天帝釋寶網一門，餘萬事准知。如天",
    "T36n1741_01b:1018b14": "帝釋宮殿中莊嚴寶網，以天中淨寶所成。其",
    "T36n1741_01b:1018b15": "寶網光淨，互相參映徹，一一寶中影現重重",
    "T36n1741_01b:1018b16": "無有盡極。天帝釋眷屬及宮殿莊嚴，亦影像",
    "T36n1741_01b:1018b17": "重重無有盡極。以用此像，以表心智境量同",
    "T36n1741_01b:1018b18": "虛空，無有中邊內外等相。一切境界皆如幻",
    "T36n1741_01b:1018b19": "化，本來參映重重不礙，但為眾生妄心識種",
    "T36n1741_01b:1018b20": "執業，自障不知。若無自業，本是如是，一切境",
    "T36n1741_01b:1018b21": "界光影相入，能以一智身一時普現一切國",
    "T36n1741_01b:1018b22": "剎、一切眾生前，如應現身、如應說法，令使解",
    "T36n1741_01b:1018b23": "脫，得無量樂。根未熟者方便接引，以智無表",
    "T36n1741_01b:1018b24": "裏，等一切境界、法界、眾生界故，本同一切眾",
    "T36n1741_01b:1018b25": "生心故。以初地菩薩知此道理，發廣大願，令",
    "T36n1741_01b:1018b26": "速成就此大智大慈悲行。又初地遍學十地",
    "T36n1741_01b:1018b27": "法，及如來地法，總別同異法門悉具知故，方",
    "T36n1741_01b:1018b28": "可漸漸修習而成熟故。設當漸漸修學，經無",
    "T36n1741_01b:1018b29": "量劫，而不移初發心時故，以智無三世古今",
    "T36n1741_01b:1018c01": "不遷移故。以十地修行、智用一一殊勝，名之",
    "T36n1741_01b:1018c02": "為別。不離根本智，及古今無時、元來一際，名",
    "T36n1741_01b:1018c03": "之為總。心行修行，一切境界自體無作，名之",
    "T36n1741_01b:1018c04": "為同。一一位次能淨業障，智慧神用增明，名",
    "T36n1741_01b:1018c05": "之為成。一一地中修行，不見修、不見行、不見",
    "T36n1741_01b:1018c06": "成、不見菩提涅槃等事，名之為壞。且於人身，",
    "T36n1741_01b:1018c07": "眼耳舌身手足肢節共成一身，名為總相。是",
    "T36n1741_01b:1018c08": "一心隨用不同，名為別相。皆四大火風所成，",
    "T36n1741_01b:1018c09": "名為同相。六根各用不同，名之異相。依業成",
    "T36n1741_01b:1018c10": "身，名為成相。一切法緣緣，無主無作者，皆如",
    "T36n1741_01b:1018c11": "虛空，名為壞相。此六相門通一切法，皆具六",
    "T36n1741_01b:1018c12": "事法故。總持門以智觀察可知，如十玄門，義",
    "T36n1741_01b:1018c13": "亦如是。一、同時具足相應門；二、一多相容不",
    "T36n1741_01b:1018c14": "同門；三、諸法相即自在門；四、天帝網影像重",
    "T36n1741_01b:1018c15": "重互參無礙門；五、微細相容安立門；六、祕密",
    "T36n1741_01b:1018c16": "隱顯具德門；七、諸蓮華藏純雜俱含無障門；",
    "T36n1741_01b:1018c17": "八、三世圓融互參相入門；九、唯智同別自在",
    "T36n1741_01b:1018c18": "門；十、託事表法生解門。《華嚴經》有此十事大",
    "T36n1741_01b:1018c19": "體，顯無盡法，以智觀之可見。今此初歡喜地",
    "T36n1741_01b:1018c20": "菩薩，總通修十地及佛果，并普賢常恒利眾",
    "T36n1741_01b:1018c21": "生之行。此位通知，以因知果法方可修行，如",
    "T36n1741_01b:1018c22": "世造作先須立樣。如檀波羅蜜門為增上，如",
    "T36n1741_01b:1018c23": "鍊真金，於一體之上漸令明淨，然後方堪作",
    "T36n1741_01b:1018c24": "輪王寶冠。二離垢地，上上十善戒為增上，治",
    "T36n1741_01b:1018c25": "欲界惑。三發光地，忍波羅蜜為增上，治上色",
    "T36n1741_01b:1018c26": "界無色界著禪煩惱，入三界自性清淨平等",
    "T36n1741_01b:1018c27": "無造作禪。四焰慧地，修三十七助道觀，生如",
    "T36n1741_01b:1018c28": "來智慧家。五難勝地，作四諦乃至世諦真諦",
    "T36n1741_01b:1018c29": "等二十諦觀。六現前地，作十二有支觀。七遠",
    "T36n1741_01b:1019a01": "行地，成就方便波羅蜜，離修空無相無願道，",
    "T36n1741_01b:1019a02": "恒常不離三界度眾生。廣在經文。大意明前",
    "T36n1741_01b:1019a03": "初地至第六地，雖常以慈悲為首，以四諦十",
    "T36n1741_01b:1019a04": "二緣觀，及教化眾生，常有出世心增多。此第",
    "T36n1741_01b:1019a05": "七地以所得三空無作無願解脫，常居生死，",
    "T36n1741_01b:1019a06": "度脫眾生心多。第八不動地，得一切法無生",
    "T36n1741_01b:1019a07": "忍，無功智觀現前，滯淨心多。諸佛加持，以手",
    "T36n1741_01b:1019a08": "摩頂，勸修行起智門，令念本願，起願興悲。一",
    "T36n1741_01b:1019a09": "念以無功自在智所作福業，初地至七地百",
    "T36n1741_01b:1019a10": "分不及一，乃至百千億那由他分不及一。如",
    "T36n1741_01b:1019a11": "是七勸，廣如經說。第九善慧地，說法自在。第",
    "T36n1741_01b:1019a12": "十法雲地，受一切智職位，坐一大蓮華，量等",
    "T36n1741_01b:1019a13": "百萬三千大千世界，以眾妙寶間錯莊嚴，超",
    "T36n1741_01b:1019a14": "過一切世間境界。出世善根所起，知諸法如",
    "T36n1741_01b:1019a15": "幻性，眾行所成，常放光明普照法界。有三千",
    "T36n1741_01b:1019a16": "大千世界微塵數蓮華而為眷屬，無量菩薩",
    "T36n1741_01b:1019a17": "以為眷屬，各坐其餘蓮華之上。以明一乘智",
    "T36n1741_01b:1019a18": "境發心廣大、受職廣大，不同三乘中權學十",
    "T36n1741_01b:1019a19": "地菩薩受職，但云蓮華座等一三千大千世",
    "T36n1741_01b:1019a20": "界。為三乘菩薩信解心狹，所見十地菩薩受",
    "T36n1741_01b:1019a21": "職亦狹，但以一三千大千世界為一毘盧遮",
    "T36n1741_01b:1019a22": "那之智境，各自隨根所見不同。此一乘如來",
    "T36n1741_01b:1019a23": "智境所坐之座，量等法界虛空界，以為智之",
    "T36n1741_01b:1019a24": "實報所感。今之所信，各依器量不同。若論至",
    "T36n1741_01b:1019a25": "實究竟之門，要依一乘智為實。若欲信此一",
    "T36n1741_01b:1019a26": "乘如來智境發心，於此經中初信之首，以十",
    "T36n1741_01b:1019a27": "色世界、十智如來為自心中本有，文殊師利",
    "T36n1741_01b:1019a28": "為自妙慧為能信之心。此經中十信、十住、十",
    "T36n1741_01b:1019a29": "行、十迴向、十地、等覺妙覺二位，從根本普光",
    "T36n1741_01b:1019b01": "明大智、無相法身普賢差別智以為此經修",
    "T36n1741_01b:1019b02": "行之體，所發行願知見皆如來法界虛空界",
    "T36n1741_01b:1019b03": "所作，五位方便重重以鍊磨，行意在大智大",
    "T36n1741_01b:1019b04": "慈悲使令圓滿深厚、廣大稱實。廣意在經。教",
    "T36n1741_01b:1019b05": "文事廣而難錄，今略述少許門戶勸修，未可",
    "T36n1741_01b:1019b06": "備盡其意。有修行者，以定慧觀行兼讀經，看",
    "T36n1741_01b:1019b07": "菩薩所修行願廣大之樣，令不錯路。設修不",
    "T36n1741_01b:1019b08": "得，信種須成，以信內勳力，漸漸自能發志不",
    "T36n1741_01b:1019b09": "退、任運成就。是故普賢作食少金剛喻，過身",
    "T36n1741_01b:1019b10": "便徹任運，至金剛際始住。若人聞如來名號",
    "T36n1741_01b:1019b11": "及所說之法門，一經於耳，設當不信，亦能成",
    "T36n1741_01b:1019b12": "種。以一聞法內勳，任運至佛金剛智始住。修",
    "T36n1741_01b:1019b13": "行者莫慮此經法深遠、難到難入，若不發心",
    "T36n1741_01b:1019b14": "信解修行，恒在生死，長遠未有休期，何如一",
    "T36n1741_01b:1019b15": "念歸心！設修不得，常生人天福樂果報，漸漸",
    "T36n1741_01b:1019b16": "見佛聞法，解脫成無上道。",
    "T36n1741_01b:1019b17": "第三以定該含三世古今無異門者，以明〈十",
    "T36n1741_01b:1019b18": "定品〉。還在普光明殿中說，明以普光明智以",
    "T36n1741_01b:1019b19": "為定體。以明此教於一言音、一三昧，無前後",
    "T36n1741_01b:1019b20": "說，出世涅槃同時故，明智境無三世。是故此",
    "T36n1741_01b:1019b21": "品，還敘爾時世尊在摩竭提國菩提場始",
    "T36n1741_01b:1019b22": "成正覺及普光明殿初成正覺之時。古人",
    "T36n1741_01b:1019b23": "云：「三會重來普光明殿，實無重來重去也。」意",
    "T36n1741_01b:1019b24": "明三十九品經，一時無前後說，乃至三乘總",
    "T36n1741_01b:1019b25": "然。於一時說法，各自隨根聞一乘三乘之教，",
    "T36n1741_01b:1019b26": "各自不同。依《菩薩本業瓔珞經》說，有十會",
    "T36n1741_01b:1019b27": "四十品經。在第三禪一會，說〈佛華三昧品〉，未",
    "T36n1741_01b:1019b28": "來。此品令十地菩薩入普賢行，令十地菩",
    "T36n1741_01b:1019b29": "薩捨涅槃三昧上稠林煩惱，方始入普賢行",
    "T36n1741_01b:1019c01": "門。為普賢是入世間同眾生行，十地菩薩是",
    "T36n1741_01b:1019c02": "出世間成佛之行，和會此二行令處世間自",
    "T36n1741_01b:1019c03": "在故，不屬二邊，心無所著，離二邊習氣障",
    "T36n1741_01b:1019c04": "故。十箇定名，是如來自說。定之大用，是普賢",
    "T36n1741_01b:1019c05": "說。以明根本智，是佛自說定名。智中大用，是",
    "T36n1741_01b:1019c06": "普賢差別智，還普賢自說。佛告諸菩薩：普賢",
    "T36n1741_01b:1019c07": "菩薩今現在道場眾會，親近我住，初無動移",
    "T36n1741_01b:1019c08": "者，普賢差別智，萬行為會，不離根本智為住",
    "T36n1741_01b:1019c09": "處。今明無求出世，但隨世間行不染著，是佛",
    "T36n1741_01b:1019c10": "也。本來如是，只為迷流多劫，須求出世十",
    "T36n1741_01b:1019c11": "地，功終道成方捨。但世間諸事總爾，事終緣",
    "T36n1741_01b:1019c12": "壞，功畢作亡，事既未成功不可廢。此〈十定品〉",
    "T36n1741_01b:1019c13": "初，一百箇菩薩，三十箇同名為慧，七十箇各",
    "T36n1741_01b:1019c14": "各異名，以十地位三空慧滿、七覺分終，至此",
    "T36n1741_01b:1019c15": "入普賢行方捨方入任運智慈恒爾，始絕",
    "T36n1741_01b:1019c16": "希求。如〈十定〉、〈十通〉、〈十忍〉三品，總是十住中普",
    "T36n1741_01b:1019c17": "賢行，名等覺位。總是普賢自說，以明普賢自",
    "T36n1741_01b:1019c18": "行之法，還屬普賢自行；佛自說者，是佛果",
    "T36n1741_01b:1019c19": "位法，准此知之。",
    "T36n1741_01b:1019c20": "第四入佛果位現障成位門者，心王菩薩問",
    "T36n1741_01b:1019c21": "佛，〈阿僧祇品〉如來自說，其數如經自明。此數",
    "T36n1741_01b:1019c22": "唯佛知見，非餘位所知。若不能以智眼知此",
    "T36n1741_01b:1019c23": "廣大數法，及如來隨好功德多少之量，即猶",
    "T36n1741_01b:1019c24": "有此二障，不得稱一切智，故號佛果二愚。過",
    "T36n1741_01b:1019c25": "此二愚障，方成滿足一切智佛。此之二法，非",
    "T36n1741_01b:1019c26": "下位菩薩及天龍外道所知；以加算法知之",
    "T36n1741_01b:1019c27": "者是菩薩法；如來智眼知，不須算法。自十地",
    "T36n1741_01b:1019c28": "以來有十一種麁重、二十二種愚癡。此之",
    "T36n1741_01b:1019c29": "二障，佛位知之。心王菩薩問者，以其心得自",
    "T36n1741_01b:1020a01": "在，方可能為問主。十一種麁重者，以明從初",
    "T36n1741_01b:1020a02": "地至十一地，普賢行未滿，位位有一迷，以為",
    "T36n1741_01b:1020a03": "十一。故一位之中有因果、正向，為二十二愚",
    "T36n1741_01b:1020a04": "癡。如來加青蓮華菩薩說佛十種不思議者，",
    "T36n1741_01b:1020a05": "不可以心思意議，以佛是根本智，無作無言",
    "T36n1741_01b:1020a06": "而自在方便，無言無說中說，說根本智無作",
    "T36n1741_01b:1020a07": "神用之法，名佛不思議說，佛果中神用故。青",
    "T36n1741_01b:1020a08": "蓮華者，是如來自性清淨智中妙用智慧，一",
    "T36n1741_01b:1020a09": "切法無染污自在性，是文殊師利隨顯法之",
    "T36n1741_01b:1020a10": "異名也。〈菩薩住處品〉，心王菩薩說，以明住持",
    "T36n1741_01b:1020a11": "世間，一切處現在，令諸眾生所依不絕。〈如",
    "T36n1741_01b:1020a12": "來十身相海品〉，有九十七種大人之相，是普",
    "T36n1741_01b:1020a13": "賢菩薩說。〈如來隨好光明功德品〉，即是如來",
    "T36n1741_01b:1020a14": "自法身根本智，自性清淨，無作業中自有，是",
    "T36n1741_01b:1020a15": "故如來自說。今言十身者，有十華藏世界微",
    "T36n1741_01b:1020a16": "塵數身。下文言「有十華藏世界微塵數大人",
    "T36n1741_01b:1020a17": "之相，一一身分眾寶妙相以為莊嚴。」如〈華藏",
    "T36n1741_01b:1020a18": "世界品〉說，是本報身及境界。今此品令普賢",
    "T36n1741_01b:1020a19": "菩薩說，即明以根本智起差別智，行萬行上",
    "T36n1741_01b:1020a20": "功德，莊嚴本智之身。是故普賢菩薩說〈普賢",
    "T36n1741_01b:1020a21": "行品〉，至此等覺位行滿門。",
    "T36n1741_01b:1020a22": "第五明自行佛果所成果門者，即〈如來出現",
    "T36n1741_01b:1020a23": "品〉。以明自十信心、十住、十行、十迴向、十地、十",
    "T36n1741_01b:1020a24": "一地等覺心等。明信心者自行佛果，滿文殊、",
    "T36n1741_01b:1020a25": "普賢、毘盧遮那三法果，總終如此。如來放眉",
    "T36n1741_01b:1020a26": "間光明灌文殊頂，是問法之光。放口中光",
    "T36n1741_01b:1020a27": "灌普賢口，口是說教之光，令普賢說法。以明",
    "T36n1741_01b:1020a28": "佛是根本智，是顯得無作無說之智。文殊是",
    "T36n1741_01b:1020a29": "無相法身妙慧，是能問之人。普賢是根本智",
    "T36n1741_01b:1020b01": "中大用。是說法者三法具足，故如來出現此",
    "T36n1741_01b:1020b02": "教皆有始終，以此三法為體用。至此功終，",
    "T36n1741_01b:1020b03": "如鍊真金，功終號為出現。付囑流通總在此",
    "T36n1741_01b:1020b04": "中。",
    "T36n1741_01b:1020b05": "第六普賢恒行門，如〈離世間品〉是佛果後。普",
    "T36n1741_01b:1020b06": "賢常行無休息，常處世間而無染污，名離世",
    "T36n1741_01b:1020b07": "間。此普賢常行，還以根本普光明智，還普光",
    "T36n1741_01b:1020b08": "明殿中說。明不離初信之果用，恒利眾生恒",
    "T36n1741_01b:1020b09": "在世間而無染污，名離世間品。第七成佛",
    "T36n1741_01b:1020b10": "果滿一切皆為法界門者，〈法界品〉在給孤獨",
    "T36n1741_01b:1020b11": "園說，以昇進以明昇天，望法界即不離一切",
    "T36n1741_01b:1020b12": "處，總法界於法界。初如來、普賢、文殊師利三",
    "T36n1741_01b:1020b13": "法，以成法界之大理智大用，十方普該之大",
    "T36n1741_01b:1020b14": "體也。此是一切功終之果，名為法界。菩薩",
    "T36n1741_01b:1020b15": "即云如是等五百人俱，如四十箇菩薩是四",
    "T36n1741_01b:1020b16": "位，一一位中具百是四百，通一百寶冠菩",
    "T36n1741_01b:1020b17": "薩是五百眾。一百寶冠菩薩，以明十波羅蜜",
    "T36n1741_01b:1020b18": "本數，十中百眾也。前四十心中一一皆百，至",
    "T36n1741_01b:1020b19": "此法界功終行滿。一切十方世界塵塵中皆",
    "T36n1741_01b:1020b20": "有無盡如來轉法輪，塵塵中皆有無盡普賢",
    "T36n1741_01b:1020b21": "身，各化無量眾生。明一人成道行滿，入法界",
    "T36n1741_01b:1020b22": "體，得如天帝網光影互參，身一時雲集，皆珠",
    "T36n1741_01b:1020b23": "帳網羅覆其身，重重相入，普周法界遍利眾",
    "T36n1741_01b:1020b24": "生。海覺等六千比丘，示現宿世有種，故得法",
    "T36n1741_01b:1020b25": "獲益。舍利弗等五百聲聞，示現往世無信種，",
    "T36n1741_01b:1020b26": "不聞此一乘智境，如盲若聾，對面不見不聞。",
    "T36n1741_01b:1020b27": "第八以佛果法利益人間門者，文殊師利出",
    "T36n1741_01b:1020b28": "自樓閣，以明智慧重重。舍利弗出自房舍，以",
    "T36n1741_01b:1020b29": "二乘人無大智慈。自身解脫，名為房舍。六千",
    "T36n1741_01b:1020c01": "比丘皆新出家，未證羅漢果，依舍利弗為師，",
    "T36n1741_01b:1020c02": "悉皆隨從文殊師利南行人間覺城。六千比",
    "T36n1741_01b:1020c03": "丘，舍利弗勸觀察文殊師利身相福德。六千",
    "T36n1741_01b:1020c04": "比丘一時觀察文殊師利身相功德，行路兩",
    "T36n1741_01b:1020c05": "邊左右各八步，妙寶莊嚴具隨路莊嚴，以八",
    "T36n1741_01b:1020c06": "正行報生觀察文殊師利，便即歸依發願，頂",
    "T36n1741_01b:1020c07": "禮文殊以為和尚。文殊即為說十種發菩提",
    "T36n1741_01b:1020c08": "無疲勞心，種種勸慰，一時獲得十眼十耳十",
    "T36n1741_01b:1020c09": "身十辯。漸詣覺城東，六千比丘通信位及五",
    "T36n1741_01b:1020c10": "位修行，一時總攝號為六千。路上發心者，明",
    "T36n1741_01b:1020c11": "聲聞有行未有智。今既發心竟，智悲萬行通",
    "T36n1741_01b:1020c12": "兼。",
    "T36n1741_01b:1020c13": "第九說教勸修門者，至覺城東，明眾善明也。",
    "T36n1741_01b:1020c14": "古佛廟者，明所設教不異古也。娑羅林，此云",
    "T36n1741_01b:1020c15": "高聳。出過餘林者，出過人天三乘及外道之",
    "T36n1741_01b:1020c16": "行也。莊嚴者，以普賢行為莊嚴本智也。幢者，",
    "T36n1741_01b:1020c17": "智無傾動也。文殊師利既至覺城，從眾來有",
    "T36n1741_01b:1020c18": "無量劫數四眾，但言五百者，堪入五位行門。",
    "T36n1741_01b:1020c19": "龍眾有一萬，龍表智，以智興行故。於五眾之",
    "T36n1741_01b:1020c20": "中善財為首，五眾總成入法之人。善財初受",
    "T36n1741_01b:1020c21": "胎之夜，宅有金苗縱廣七肘者，以信心為胎。",
    "T36n1741_01b:1020c22": "十月誕生者，十波羅蜜為十月也。初生之時，",
    "T36n1741_01b:1020c23": "宅有五百寶器遍其宅內者，以信通收五位，",
    "T36n1741_01b:1020c24": "五百波羅蜜行中之果報也。宅中有寶樓，高",
    "T36n1741_01b:1020c25": "及縱廣各七肘，明信心中七覺支分法報生。",
    "T36n1741_01b:1020c26": "文殊師利說普照法界修多羅經，是說根本",
    "T36n1741_01b:1020c27": "普光明智。普印之者，大眾獲益，獨舉善財",
    "T36n1741_01b:1020c28": "為首。勸歎起信竟，勸令南行覺城東也。",
    "T36n1741_01b:1020c29": "略釋新華嚴經修行次第決疑論卷一之下"
}