{
    "T53n2121_024:0128c16": "經律異相卷第二十四(轉輪聖王諸國王部第一)",
    "T53n2121_024:0128c18": "梁沙門僧旻寶唱等集",
    "T53n2121_024:0128c19": "劫初人王始原一大王致輪之初二金",
    "T53n2121_024:0128c20": "輪王王化方法三燈光金輪王捨臂四",
    "T53n2121_024:0128c21": "蓋事金輪王有大利益五轉輪王為半偈",
    "T53n2121_024:0128c22": "剜身然千燈六摩調金輪王捨國學道七",
    "T53n2121_024:0128c23": "無諍念金輪王請佛僧八　堅固金",
    "T53n2121_024:0128c24": "輪王失輪出家九文陀竭金輪王遊四天",
    "T53n2121_024:0128c25": "下十頂生金輪王愛別離苦十一阿",
    "T53n2121_024:0128c26": "育四分王始終造業十二",
    "T53n2121_024:0128c27": "劫初人王始原一",
    "T53n2121_024:0128c28": "劫欲成時。水災既起壞第二禪。風災吹結世",
    "T53n2121_024:0128c29": "界得成。光音諸天福命既盡。化生為人歡喜",
    "T53n2121_024:0129a01": "為食。身光自照神足飛行。無有男女尊卑隔",
    "T53n2121_024:0129a02": "異。故曰眾生有自然地味。猶如醍醐。色如生",
    "T53n2121_024:0129a03": "酥。味甜於蜜。以手取甞。遂生味著。食之多",
    "T53n2121_024:0129a04": "者顏色麁悴。食之少者膚貌光澤。便有勝負",
    "T53n2121_024:0129a05": "自相是非。地味又滅。又生地皮。狀如薄䴵。",
    "T53n2121_024:0129a06": "色味香美復共食之。轉相輕易地皮又滅。更",
    "T53n2121_024:0129a07": "生地膚(增一阿含婁炭並云地肥)因食多少生諸惡法。地生粳",
    "T53n2121_024:0129a08": "米眾共食之。生男女形乃至立王(事已見世界成壞部)天",
    "T53n2121_024:0129a09": "下富樂地生青草。如孔雀尾漸次分張。有八",
    "T53n2121_024:0129a10": "萬國。人民聚落鷄鳴相聞。天下無病大熱大",
    "T53n2121_024:0129a11": "寒。以法治國奉行十善。哀念一切猶如父母。",
    "T53n2121_024:0129a12": "人壽長久。後王德漸薄年壽轉減。至一萬",
    "T53n2121_024:0129a13": "歲。今至一百。王崩子嗣。名曰珍寶(出長阿含經第二十二卷)。",
    "T53n2121_024:0129a14": "大王致輪之初二",
    "T53n2121_024:0129a15": "轉輪聖王。所以致金輪者。帝釋常勅四天王。",
    "T53n2121_024:0129a16": "一月六日案行天下。伺人善惡。四天王及大",
    "T53n2121_024:0129a17": "子使者。見有大國王以十善四等治天下。憂",
    "T53n2121_024:0129a18": "勤人物心踰慈父。以是事白天帝釋。帝釋聞",
    "T53n2121_024:0129a19": "之。慶其能爾。便勅毘首羯摩。賜其金輪。即",
    "T53n2121_024:0129a20": "出持付毘沙門天王。毘沙門天王持付飛行",
    "T53n2121_024:0129a21": "夜叉。飛行夜叉持來與大國王。毘沙門天王",
    "T53n2121_024:0129a22": "勅此夜叉。汝常為王持此金輪。當王頂上畢",
    "T53n2121_024:0129a23": "其壽命。不得中捨。是夜叉常為持之。進止來",
    "T53n2121_024:0129a24": "去隨聖王意盡其壽命。然後還付毘沙門天",
    "T53n2121_024:0129a25": "王。毘沙門天王還付毘首羯摩。毘首羯摩還",
    "T53n2121_024:0129a26": "內著寶藏中(出雜譬喻經第六卷)道種堅德乘金輪王四天",
    "T53n2121_024:0129a27": "下。性種性王乘銀輪王三天下。習種性王乘",
    "T53n2121_024:0129a28": "銅輪王二天下。以上十善得王。乘鐵輪王一",
    "T53n2121_024:0129a29": "天下(出仁王波若經)。",
    "T53n2121_024:0129b01": "金輪王王化方法三",
    "T53n2121_024:0129b02": "轉輪聖王。成就七寶。有四神德。一金輪寶。二",
    "T53n2121_024:0129b03": "白象寶。三紺馬寶。四神珠寶。五玉女寶。六居",
    "T53n2121_024:0129b04": "士寶。七主兵寶。若轉輪王出閻浮提時。諸剎",
    "T53n2121_024:0129b05": "利水澆王頂以月滿時香湯沐浴。升高殿上",
    "T53n2121_024:0129b06": "會眾伎樂。天金輪寶忽現在前。輪有千輻光",
    "T53n2121_024:0129b07": "色具足。天金所成非世所有。輪徑丈四。王見",
    "T53n2121_024:0129b08": "興念。我從宿舊聞今此輪現將無是耶。今我",
    "T53n2121_024:0129b09": "寧可試此輪寶。王即召四兵。向金輪寶。偏露",
    "T53n2121_024:0129b10": "右臂右膝著地。以右手摩捫金輪語言。汝向",
    "T53n2121_024:0129b11": "東方如法而轉勿違常則。輪即東轉。王將四",
    "T53n2121_024:0129b12": "兵隨其後行。輪前四神導輪所住。王即止駕。",
    "T53n2121_024:0129b13": "東方小國以金鉢盛銀粟。銀鉢盛金粟。來詣",
    "T53n2121_024:0129b14": "王所。拜首白言。善哉大王。今此東方土地",
    "T53n2121_024:0129b15": "豐樂多諸珍寶人民熾盛。願大王留此治化。",
    "T53n2121_024:0129b16": "大王答曰。汝等但以正法治民。勿使偏抂無",
    "T53n2121_024:0129b17": "令國內有非法行。自不殺生。教人不殺偷盜",
    "T53n2121_024:0129b18": "邪婬兩舌惡口妄言。綺語貪邪嫉妬邪見之",
    "T53n2121_024:0129b19": "人。此即名曰我之所治。時諸小王。即從大王",
    "T53n2121_024:0129b20": "巡行諸國。至東南西北。隨輪所至。其諸國王",
    "T53n2121_024:0129b21": "皆獻國土平曠之處。輪則周行封畫量度。東",
    "T53n2121_024:0129b22": "西十二由旬。南北七由旬。天神造城郭。其城",
    "T53n2121_024:0129b23": "七重。七重欄楯七重羅網。七重行樹周匝交",
    "T53n2121_024:0129b24": "飾。七寶所成乃至無數眾鳥相和而鳴。復於",
    "T53n2121_024:0129b25": "城內造諸宮殿。宮牆七重七寶所成。時金輪",
    "T53n2121_024:0129b26": "寶在宮殿上虛空中住。王清旦於正殿上坐。",
    "T53n2121_024:0129b27": "自然象寶忽現在前。其毛純白七處平住。力",
    "T53n2121_024:0129b28": "能飛行其首雜色。六牙纖傭真金間填。王見",
    "T53n2121_024:0129b29": "念言。此象賢良。若善調者可中御乘。即試調",
    "T53n2121_024:0129c01": "習諸能悉備。時轉輪王欲自試象。即乘其上。",
    "T53n2121_024:0129c02": "清旦出城周行四海。食時已還。時王清旦在",
    "T53n2121_024:0129c03": "正殿坐。自然馬寶忽現在前。其紺青色朱毛",
    "T53n2121_024:0129c04": "尾頭。仰如馬力能飛行。王見念言。此馬寶",
    "T53n2121_024:0129c05": "良。若善調者可中御乘。即試調習諸能悉備。",
    "T53n2121_024:0129c06": "王欲試馬。即自乘之清旦出城。周行四海食",
    "T53n2121_024:0129c07": "時已還。時王清旦在正殿上。自然神珠忽現",
    "T53n2121_024:0129c08": "在前。質色清徹無有瑕穢。王見念言。此珠妙",
    "T53n2121_024:0129c09": "好。若有光明可照宮內。王欲試珠。即召四兵。",
    "T53n2121_024:0129c10": "以此寶珠置高幢上。於夜冥中齎幢出城。其",
    "T53n2121_024:0129c11": "珠光明照一由旬。見城中人皆起作務。謂為",
    "T53n2121_024:0129c12": "是晝。玉女寶者忽然自現。顏色從容面貌端",
    "T53n2121_024:0129c13": "正。不長不短不麁不細。不白不黑不剛不柔。",
    "T53n2121_024:0129c14": "冬則身溫夏則身涼。舉身毛孔出栴檀氣。口",
    "T53n2121_024:0129c15": "出優鉢羅華香。言語柔濡舉動安詳。先起後",
    "T53n2121_024:0129c16": "坐不失儀則。時王無著心不暫念。況復親近。",
    "T53n2121_024:0129c17": "居士寶者忽然自出。寶藏之內財富無量。居",
    "T53n2121_024:0129c18": "士宿福眼能徹視。地中伏藏有主無主。皆悉",
    "T53n2121_024:0129c19": "見知。其有主者能為擁護。其無主者取給王",
    "T53n2121_024:0129c20": "用。時居士寶往白王言。大王。有所給與不足",
    "T53n2121_024:0129c21": "為憂。我自能辦。時王欲試此居士寶。即勅嚴",
    "T53n2121_024:0129c22": "船於水遊戲。告居士曰。我須金寶汝速與我。",
    "T53n2121_024:0129c23": "居士報曰。大王。小待須我至岸。王乃逼言。我",
    "T53n2121_024:0129c24": "今須用居士寶。以右手內著水中。水中寶瓶",
    "T53n2121_024:0129c25": "隨手而出。如蟲緣樹。時王見之。語居士言。止",
    "T53n2121_024:0129c26": "止吾無所須。向相試耳。尋以寶物還投水中。",
    "T53n2121_024:0129c27": "主兵寶者。忽然出現。智謀雄猛英略獨決。即",
    "T53n2121_024:0129c28": "詣王所白言。大王有所討罰不足為憂。我自",
    "T53n2121_024:0129c29": "能辦。時王欲試主兵寶故。即集四兵而告之",
    "T53n2121_024:0130a01": "曰。汝今用兵。未集者集。已集者放。未嚴者",
    "T53n2121_024:0130a02": "嚴。已嚴者解。未去者去。已住者住。時兵寶",
    "T53n2121_024:0130a03": "具如王言。王見踊躍曰。我今真為轉輪聖王。",
    "T53n2121_024:0130a04": "一者長壽不夭無能及者。二者身強無患無",
    "T53n2121_024:0130a05": "能及者。三者顏貌端正無能及者。四者寶藏",
    "T53n2121_024:0130a06": "盈出無能及者。是為聖王具四功德。大海彼",
    "T53n2121_024:0130a07": "岸。復有鉢頭摩池。俱物頭池。分陀利池。過是",
    "T53n2121_024:0130a08": "地空。其空地中有大海水。名欝禪那。此水下",
    "T53n2121_024:0130a09": "有轉輪聖王道。廣十二由旬。俠道兩邊有七",
    "T53n2121_024:0130a10": "重牆七重欄楯七重羅網七重行樹。以七寶",
    "T53n2121_024:0130a11": "成。閻浮提地轉輪聖王出于世。時水自然去",
    "T53n2121_024:0130a12": "其道平正。轉輪聖王。又乃命駕出遊後園。",
    "T53n2121_024:0130a13": "尋告御者。汝當善御而行。所以然者吾欲諦",
    "T53n2121_024:0130a14": "觀。國土人民安樂無患。時國人民。路次觀者。",
    "T53n2121_024:0130a15": "復語侍人汝且徐行。吾欲諦觀聖王威顏。時",
    "T53n2121_024:0130a16": "王慈育民物如父愛子。國民慕王如子仰父。",
    "T53n2121_024:0130a17": "所有珍奇盡以貢王。願垂納受。時王報曰。且",
    "T53n2121_024:0130a18": "止諸人。吾自有寶汝可自用。王治此閻浮提",
    "T53n2121_024:0130a19": "時。其地平正。無有荊棘坑坎堆阜。亦無蚊虻",
    "T53n2121_024:0130a20": "蜂蠅蛇虺惡蟲。石沙瓦礫自然沈沒。金銀寶",
    "T53n2121_024:0130a21": "玉現於地上。四時和調不寒不熱。其地柔濡",
    "T53n2121_024:0130a22": "無有塵穢。如油塗地潔淨光澤。地出流泉清",
    "T53n2121_024:0130a23": "淨無竭。樹木實茂華果熾盛。地生濡草冬",
    "T53n2121_024:0130a24": "夏常青色如孔翠。自然粳米無有糠糩眾味",
    "T53n2121_024:0130a25": "具足。時有香樹華果茂盛。其果熟時自然裂",
    "T53n2121_024:0130a26": "出香氣馚熏。復有衣樹華果茂盛。其果熟時",
    "T53n2121_024:0130a27": "皮[穀-禾+卵]自裂出種種衣。復有莊嚴樹。其果熟時",
    "T53n2121_024:0130a28": "出種種莊嚴具。復有鬘樹。其果熟時出種種",
    "T53n2121_024:0130a29": "鬘。復有器樹。其果熟時出種種器。復有果樹。",
    "T53n2121_024:0130b01": "華果茂盛其果熟時皮[穀-禾+卵]自裂出種種果。復",
    "T53n2121_024:0130b02": "有樂器樹。其果熟時出眾樂器。轉輪聖王治",
    "T53n2121_024:0130b03": "於世時。阿耨達龍王。於中夜後。起大密雲彌",
    "T53n2121_024:0130b04": "滿世界。而降大雨如[(殼-一)/牛]牛頃。而八味水潤澤",
    "T53n2121_024:0130b05": "周普。地無停水亦無泥淖。潤澤沾洽。於中夜",
    "T53n2121_024:0130b06": "後空中清明。淨無雲曀。海出涼風清淨調柔",
    "T53n2121_024:0130b07": "髑身生樂。聖王以正治國無有阿抂修十善",
    "T53n2121_024:0130b08": "行。時諸人民亦修正見具十善業。其王久時",
    "T53n2121_024:0130b09": "如樂人食身小不適。而便命終生梵天上。時",
    "T53n2121_024:0130b10": "金輪白象紺馬明珠皆悉滅沒。時玉女寶居",
    "T53n2121_024:0130b11": "士寶主兵寶。及國士民。作倡伎樂以香湯洗",
    "T53n2121_024:0130b12": "沐王身。以劫貝纏五百張[疊*毛]。次如纏之。捧舉",
    "T53n2121_024:0130b13": "王身置金棺裏。以香油灌之。置鐵棺裏。復",
    "T53n2121_024:0130b14": "以木槨裹衣其外積眾香薪重衣其上。而",
    "T53n2121_024:0130b15": "闍維之。於四衢道頭起七寶塔。縱廣一由旬。",
    "T53n2121_024:0130b16": "雜色參間以七寶成。玉女寶居士寶典兵寶",
    "T53n2121_024:0130b17": "舉國士民。皆來供養此塔。施諸窮乏。須食",
    "T53n2121_024:0130b18": "與食須衣與衣。象馬寶乘。給眾所須隨意所",
    "T53n2121_024:0130b19": "與(出樓炭第一卷又炭經出長阿含)。",
    "T53n2121_024:0130b20": "燈光金輪王捨臂四",
    "T53n2121_024:0130b21": "過去無量無邊阿僧祇劫時。此界名日月雷。",
    "T53n2121_024:0130b22": "亦有五濁世。於我是時作轉輪王。王閻浮提。",
    "T53n2121_024:0130b23": "號燈光明。教化阿僧祇人住善法中。見有一",
    "T53n2121_024:0130b24": "人身被縛束。我即問言。此何所犯。大臣自言。",
    "T53n2121_024:0130b25": "田作穀麥六分一分入官。是人不從王法是",
    "T53n2121_024:0130b26": "故縛之。我勅令放。臣答言。今王諸子後宮眷",
    "T53n2121_024:0130b27": "屬諸所資用皆從他邊強取。無有一人清淨",
    "T53n2121_024:0130b28": "心與。王大憂愁。分此地為五百分。等與諸子。",
    "T53n2121_024:0130b29": "即便出家。至南海邊欝頭摩木林之中。食諸",
    "T53n2121_024:0130c01": "果子。漸漸修學得五神通。時閻浮提有五百",
    "T53n2121_024:0130c02": "商人。入海採寶。有一商主。名曰滿月。得如所",
    "T53n2121_024:0130c03": "願。即欲發還。龍心懷瞋欲害商人。復有一龍",
    "T53n2121_024:0130c04": "王。名曰馬堅。是大菩薩。以本願故生於龍中。",
    "T53n2121_024:0130c05": "起慈悲心救諸商人。令得安隱過於大海至",
    "T53n2121_024:0130c06": "彼岸邊。龍王然後還本住處。爾時有大惡羅",
    "T53n2121_024:0130c07": "剎。隨逐商人如影隨形。欲為虐害。是惡羅",
    "T53n2121_024:0130c08": "剎。即於其日放大惡風。時諸商人迷悶失道。",
    "T53n2121_024:0130c09": "生大怖畏失聲啼哭。喚呼諸天摩醯首羅水",
    "T53n2121_024:0130c10": "神地神火神風神。復稱父母妻子眷屬。願救",
    "T53n2121_024:0130c11": "濟我。善男子。我於爾時。以淨天耳聞其音聲。",
    "T53n2121_024:0130c12": "尋往其所。以柔濡音而慰撫之。莫生怖畏當",
    "T53n2121_024:0130c13": "示汝道。令汝安隱還閻浮提。善男子。我於爾",
    "T53n2121_024:0130c14": "時。白[疊*毛]纏臂以油灌之。然以為炷發真實言。",
    "T53n2121_024:0130c15": "我先以於欝頭摩林。三十年中專精修行四",
    "T53n2121_024:0130c16": "無量心。為諸眾生食噉果子。勸化八萬四千",
    "T53n2121_024:0130c17": "諸龍夜叉神等。不退轉於阿耨多羅三藐三",
    "T53n2121_024:0130c18": "菩提。以是善根今然此臂。為示道故。令諸商",
    "T53n2121_024:0130c19": "人安隱得還閻浮提中。然臂乃至七日七夜。",
    "T53n2121_024:0130c20": "此諸商人。尋便安隱還閻浮提。善男子。我於",
    "T53n2121_024:0130c21": "爾時。復作善願。若閻浮提無諸珍寶。若我必",
    "T53n2121_024:0130c22": "成阿耨多羅三藐三菩提。得己利者當作商",
    "T53n2121_024:0130c23": "主。於一一天下七反雨寶。復入大海取如意",
    "T53n2121_024:0130c24": "珠。於一一天下復雨種種雜廁寶物。如是次",
    "T53n2121_024:0130c25": "第遍此世界。乃至十方無量無邊阿僧祇諸",
    "T53n2121_024:0130c26": "世界中亦復如是。善男子。我於往昔諸所發",
    "T53n2121_024:0130c27": "願皆得成就。如恒沙等大劫之中。常作無上",
    "T53n2121_024:0130c28": "薩薄之主。於恒河沙五濁惡世雨種種寶。一",
    "T53n2121_024:0130c29": "日之中七反雨之。令得滿足。然後勸化令住",
    "T53n2121_024:0131a01": "三乘(出過去香蓮華佛世界經)。",
    "T53n2121_024:0131a02": "蓋事金輪王有大利益五",
    "T53n2121_024:0131a03": "過去閻浮提。有四河水二大國王。一名婆羅",
    "T53n2121_024:0131a04": "門提婆(梁言梵天)獨據三河。人民繁盛然復儜弱。",
    "T53n2121_024:0131a05": "一王名曰罰闍建提(梁言金剛聚)唯得一河。人民亦",
    "T53n2121_024:0131a06": "少然其國人悉皆勇健。時金剛聚處于正殿。",
    "T53n2121_024:0131a07": "王念。兵眾勇悍而所獲水少。彼國儜弱獨霸",
    "T53n2121_024:0131a08": "三河。今當遣使索取一河。若與我者共為親",
    "T53n2121_024:0131a09": "厚。國有好物更相貢贈。若有艱難共相赴救。",
    "T53n2121_024:0131a10": "若其不得便當力奪。即遣使至梵天國。具宣",
    "T53n2121_024:0131a11": "王意。梵王云。我國豐實人眾亦多。又此國界",
    "T53n2121_024:0131a12": "父王所有。轉用授我。至於力諍我不下彼。答",
    "T53n2121_024:0131a13": "言。此國乃是我父所授。我力不相減。若欲力",
    "T53n2121_024:0131a14": "決。我不相畏。使還具聞王。即合軍攻梵天國。",
    "T53n2121_024:0131a15": "共戰一交梵天軍壞。乘比追躡徑至城邊。眾",
    "T53n2121_024:0131a16": "人怖縮更不敢出。諸臣共集詣梵王所。白大",
    "T53n2121_024:0131a17": "王言。他國兵強我國儜弱。惜一河水今致此",
    "T53n2121_024:0131a18": "敗。如是不久懼恐失國。唯願開意以一河與",
    "T53n2121_024:0131a19": "之。共為親厚足得安全。王遣使與一河水。又",
    "T53n2121_024:0131a20": "以女許為夫人。國有奇物更相貢贈。急難危",
    "T53n2121_024:0131a21": "險共相赴救。時金剛聚即迎其女拜為夫人。",
    "T53n2121_024:0131a22": "各共和解迴軍還國。經於數日其王夫人便",
    "T53n2121_024:0131a23": "覺有胎。懷妊之後。恒有自然七寶大蓋。當",
    "T53n2121_024:0131a24": "在身上。坐臥行立終不遠離。至滿十月生一",
    "T53n2121_024:0131a25": "男兒。身紫金色頭髮紺青。光相昞著世之少",
    "T53n2121_024:0131a26": "雙。兒以出胎蓋在其上。召諸相師令相此兒。",
    "T53n2121_024:0131a27": "相師白王。太子德相世之希有。王及群臣喜",
    "T53n2121_024:0131a28": "不自勝。即為其立字。字剎羅伽利(梁言蓋事)年至",
    "T53n2121_024:0131a29": "成人。父母便命終小王。臣民共立蓋事。治政",
    "T53n2121_024:0131b01": "數年出外遊觀。見諸人民耕種勞苦。問左右",
    "T53n2121_024:0131b02": "曰。此人何作。答言。國以民為本民以穀為命。",
    "T53n2121_024:0131b03": "若其不爾民命不存。民命不存國則滅矣。王",
    "T53n2121_024:0131b04": "便言曰。若我福相應為王者。令我民眾獲自",
    "T53n2121_024:0131b05": "然穀。發言已竟。人民倉簞滿種種穀隨意悉",
    "T53n2121_024:0131b06": "有。後復出遊。見人汲水舂磨作役。又問臣",
    "T53n2121_024:0131b07": "言。諸人何以爾耶。臣白王言。蒙王恩澤獲自",
    "T53n2121_024:0131b08": "然穀。事須成熟。是以庶民辦作食調。王復言",
    "T53n2121_024:0131b09": "曰。若我福德應為王者。令吾國內一切人民",
    "T53n2121_024:0131b10": "有自然食。發語已訖。合境皆獲自然之食。後",
    "T53n2121_024:0131b11": "復出遊。見人織作辦具衣調。問言。此諸人等",
    "T53n2121_024:0131b12": "何故執作。臣言。辦具衣裳。王言。若我福德應",
    "T53n2121_024:0131b13": "為王者。使吾國內一切樹木出自然衣。適發",
    "T53n2121_024:0131b14": "此語。國中諸樹皆出妙衣。極為細軟青黃赤",
    "T53n2121_024:0131b15": "白隨人所好。後復出遊。見諸人民競作樂",
    "T53n2121_024:0131b16": "器。王復問臣。何以故爾。臣言。治伎樂器。王",
    "T53n2121_024:0131b17": "言。若我有福應為王者。令我國中樹生樂器",
    "T53n2121_024:0131b18": "稱意悉有。又經少時。諸王臣民悉來拜賀。值",
    "T53n2121_024:0131b19": "王食時留與飲食。爾時諸臣。得王飲食百味",
    "T53n2121_024:0131b20": "具足。咸共白王。臣等家食飲其味薄少。今得",
    "T53n2121_024:0131b21": "王食美味非凡。王告之曰。卿等臣民。若欲常",
    "T53n2121_024:0131b22": "得如我食者。用吾食時食者。皆得如是之食。",
    "T53n2121_024:0131b23": "即勅伺官。吾食時到恒鳴大鼓。令諸人民悉",
    "T53n2121_024:0131b24": "得聞知。用我時食當得百味上妙之供。從是",
    "T53n2121_024:0131b25": "已後食便鳴鼓。一切人民承音念食。百味上",
    "T53n2121_024:0131b26": "饌自然在前。人民優樂。時王梵天遣使。來至",
    "T53n2121_024:0131b27": "蓋事王國。語蓋事言。汝父在時。我以河水用",
    "T53n2121_024:0131b28": "與汝父。汝父已終宜當還我。時蓋事王報彼",
    "T53n2121_024:0131b29": "使曰。我今境土及與河水。亦非我力強從汝",
    "T53n2121_024:0131c01": "得。然我為王不勞民物。且停須我後與汝王",
    "T53n2121_024:0131c02": "相見。使還白王。王然其意。剋日共期。二王俱",
    "T53n2121_024:0131c03": "進軍眾圍繞。各安大營在河一邊。二王乘船",
    "T53n2121_024:0131c04": "河中相見。時王梵天初見蓋事。身色晃曜如",
    "T53n2121_024:0131c05": "紫金山。頭髮弈弈如紺琉璃。其目廣長人中",
    "T53n2121_024:0131c06": "難有。敬心內發謂是梵天。到相問訊對坐一",
    "T53n2121_024:0131c07": "處。談兩國土論索水事。蓋事報曰。我國人民",
    "T53n2121_024:0131c08": "所欲自然。亦無貲輸王役之勞。所言未訖食",
    "T53n2121_024:0131c09": "時已至。蓋事王軍鳴鼓欲食。梵天謂欲殺之",
    "T53n2121_024:0131c10": "怖起謝罪。羊皮四布腹拍前地。蓋事自起挽",
    "T53n2121_024:0131c11": "令還坐。復語之曰。大王何以恐怖如是。我軍",
    "T53n2121_024:0131c12": "食時恒自鳴鼓。所以爾者。用我時食皆獲百",
    "T53n2121_024:0131c13": "味上饌之供。梵天復起白蓋事曰。唯願大王。",
    "T53n2121_024:0131c14": "普見臨覆我及國人。悉願降附。令諸民庶悉",
    "T53n2121_024:0131c15": "蒙恩澤。於是蓋事典閻浮提。一切人民盡獲",
    "T53n2121_024:0131c16": "安樂。登位之後處於正殿。群僚百官宿衛侍",
    "T53n2121_024:0131c17": "立。日初出時有金輪寶從東方來。如是七寶",
    "T53n2121_024:0131c18": "相續而至典四天下。一切眾生蒙王恩德所",
    "T53n2121_024:0131c19": "欲自恣。王悉教令修行十善。壽終之後皆得",
    "T53n2121_024:0131c20": "生天。佛告阿難。剎羅伽梨王者我身是。王",
    "T53n2121_024:0131c21": "罰闍建提今父王是。母者摩耶是(出賢愚經第八卷)。",
    "T53n2121_024:0131c22": "轉輪王為半偈剜身然千燈六",
    "T53n2121_024:0131c23": "時轉輪聖王。為求佛法遍問閻浮提。誰解佛",
    "T53n2121_024:0131c24": "法。大轉輪王欲得翫習。時皆云。無邊一小國。",
    "T53n2121_024:0131c25": "有婆羅門。解知佛法。即請入宮。為我解說。婆",
    "T53n2121_024:0131c26": "羅門言。王大愚也。吾學佛法久受勤苦因乃",
    "T53n2121_024:0131c27": "得成。今者云何直欲得聞。王白師言。欲須何",
    "T53n2121_024:0131c28": "物。婆羅門言。與我供養。王言。所須供養為是",
    "T53n2121_024:0131c29": "何物。婆羅門言。若能就王身上剜作千瘡。灌",
    "T53n2121_024:0132a01": "滿膏油安施燈炷以供養者。吾當為汝解說",
    "T53n2121_024:0132a02": "佛法。王未答頃尋下高座。爾時大王。即前抱",
    "T53n2121_024:0132a03": "持報言。小復留懷須自思惟當奉供養。爾時",
    "T53n2121_024:0132a04": "大王。即入宮中報諸夫人。今共汝別。我欲剜",
    "T53n2121_024:0132a05": "身以作千燈供養大師。夫人言。天下所重莫",
    "T53n2121_024:0132a06": "若己身。云何毀害。王曰。欲求佛法為一切眾",
    "T53n2121_024:0132a07": "生。於大闇室然智慧燈。照汝生死無明黑闇。",
    "T53n2121_024:0132a08": "斷眾累結得至涅槃。汝等諸人。今者云何違",
    "T53n2121_024:0132a09": "逆我心。時諸夫人默然不對。心悲郁噎。王",
    "T53n2121_024:0132a10": "與內外一切辭別。還至殿上往大師所。脫身",
    "T53n2121_024:0132a11": "瓔珞端身正坐。告眾人言。誰能為吾剜身千",
    "T53n2121_024:0132a12": "瘡。皆共答言。寧自剜兩目。終不能以手仰剜",
    "T53n2121_024:0132a13": "王身。有旃陀羅其性弊惡。尋聲往趣語諸太",
    "T53n2121_024:0132a14": "子。且莫憂苦我有方便。能令大王事不得成。",
    "T53n2121_024:0132a15": "還領國土如本不異。諸太子聞喜。時旃陀羅",
    "T53n2121_024:0132a16": "言。欲剜身者我能為之。王言。汝今是我無上",
    "T53n2121_024:0132a17": "道伴。時旃陀羅。持牛舌刀就王身上。眴速",
    "T53n2121_024:0132a18": "剜作數滿千瘡。謂王意退投刀馳走。灌滿膏",
    "T53n2121_024:0132a19": "油細[疊*毛]為炷。時婆羅門告王言。精進如是難",
    "T53n2121_024:0132a20": "為能為。修此苦行。為聞佛法。即說半偈。夫",
    "T53n2121_024:0132a21": "生輒死　此滅為樂",
    "T53n2121_024:0132a22": "王言。於我有慈愍者。應憶持是法。於諸國土",
    "T53n2121_024:0132a23": "有人民處宣通王命。諸人當知。大轉輪王。見",
    "T53n2121_024:0132a24": "諸眾生沒於苦海。未能出要起大悲心。剜身",
    "T53n2121_024:0132a25": "千燈求此半偈。諸人今當書寫此偈。讀誦翫",
    "T53n2121_024:0132a26": "習思惟其義如說修行。諸人異口同音讚大",
    "T53n2121_024:0132a27": "王言。善哉大王。真慈悲父。為諸眾生修此苦",
    "T53n2121_024:0132a28": "行。我等應當速往書寫。或於紙帛或於石",
    "T53n2121_024:0132a29": "上。或於樹木瓦礫草葉。磎逕要路多人行處",
    "T53n2121_024:0132b01": "亦皆書寫。其見聞者皆發道心。",
    "T53n2121_024:0132b02": "王然千燈供養大師。其明遠照十方世界。其",
    "T53n2121_024:0132b03": "燈光中亦出音聲說此半偈。其聞法者。皆發",
    "T53n2121_024:0132b04": "道心。其光上照至忉利宮。隱蔽天光。忉利",
    "T53n2121_024:0132b05": "天王即作是念。以何因緣有此光明。即以天",
    "T53n2121_024:0132b06": "眼觀於世間。見轉輪王以大慈悲熏修其心。",
    "T53n2121_024:0132b07": "為眾生故剜身千燈。供養大師為度眾生。我",
    "T53n2121_024:0132b08": "等當往勸戒佐助。即下世間化作凡人。往詣",
    "T53n2121_024:0132b09": "王所問大王言。剜身千燈修此苦行。為求半",
    "T53n2121_024:0132b10": "偈何所作為。報言。善男子。我為眾生令發道",
    "T53n2121_024:0132b11": "心。爾時化人即復釋身。報言。作是供養。願",
    "T53n2121_024:0132b12": "求天王魔王梵王耶。言。我不求此。正求菩",
    "T53n2121_024:0132b13": "提為眾生故。不安者安。不解者解。未度者度。",
    "T53n2121_024:0132b14": "未得道者欲令得道。天王釋言。大王。今者不",
    "T53n2121_024:0132b15": "乃愚也。求菩提者。久受勤苦乃可得成。汝云",
    "T53n2121_024:0132b16": "何欲求無上道。報天王釋言。假使熱鐵輪在",
    "T53n2121_024:0132b17": "我頂上旋。終不以此苦退無上道心。汝雖發",
    "T53n2121_024:0132b18": "是言吾終不信也。時轉輪王。於天王釋前立",
    "T53n2121_024:0132b19": "誓言。若不真實求三菩提。欺天王釋者。使",
    "T53n2121_024:0132b20": "我千瘡終無愈時。若不爾者。血當為乳千瘡",
    "T53n2121_024:0132b21": "平復。說是語時瘡即如本。天王釋言。善哉大",
    "T53n2121_024:0132b22": "王。真是大悲。如是苦行不久當得無上菩提。",
    "T53n2121_024:0132b23": "得菩提時要先度我。時天帝釋。放大光明遍",
    "T53n2121_024:0132b24": "炤王身。與百千諸天發菩提心。五百太子見",
    "T53n2121_024:0132b25": "其父王身瘡平復歡喜無量發菩提心。二萬",
    "T53n2121_024:0132b26": "夫人百千婇女亦復如是(出大方便佛報恩經第三卷)。",
    "T53n2121_024:0132b27": "摩調金輪王捨國學道七",
    "T53n2121_024:0132b28": "昔者有王。名曰摩調。時號遮加越王。主四",
    "T53n2121_024:0132b29": "天下。以正法治不枉人民。常行慈心視民如",
    "T53n2121_024:0132c01": "赤子。人壽八萬歲。王有七寶。又有千子。鞭",
    "T53n2121_024:0132c02": "杖不行。民無辭訟。莫不變化。王欲行四方",
    "T53n2121_024:0132c03": "隨意即至。數千萬人隨後而飛。不持刀兵。人",
    "T53n2121_024:0132c04": "民鬼神皆自歡喜。語侍衛者。頭鬚生白可",
    "T53n2121_024:0132c05": "以告我。侍人言生白。王召太子告言。我頭生",
    "T53n2121_024:0132c06": "白衰老將至。今立汝為王。四天下皆屬於",
    "T53n2121_024:0132c07": "汝。汝後亦應厭於世樂當行求道。王即棄國",
    "T53n2121_024:0132c08": "除髮學道。時諸臣民皆大啼哭。摩調子孫相",
    "T53n2121_024:0132c09": "傳持國。千八十四王髮白學道。摩調王千八",
    "T53n2121_024:0132c10": "十四世後。復出為人還續王位。名喃。復持正",
    "T53n2121_024:0132c11": "法。即勅中宮及諸貴人。使持八戒月修六齋。",
    "T53n2121_024:0132c12": "臣民男女皆亦奉持。沙門道人無有衣食。皆",
    "T53n2121_024:0132c13": "悉給施乃至醫藥。天帝語言。寧欲得見忉利",
    "T53n2121_024:0132c14": "天上諸天王不。喃王即言。欲得見之。帝釋",
    "T53n2121_024:0132c15": "言。我遣一車駕千匹馬來迎王。車名蔡[口*苛]育",
    "T53n2121_024:0132c16": "多。喃王名聲遠流聞忉利天。為諸天王之所",
    "T53n2121_024:0132c17": "敬重欲得相見。見車驚言。非世所有。我王",
    "T53n2121_024:0132c18": "施善天車迎王。喃王載車。車馬俱飛。即告御",
    "T53n2121_024:0132c19": "車。汝過二道。我欲得見惡人之道。復欲得見",
    "T53n2121_024:0132c20": "善人之道。摩曰。婁即將過視泥犁地獄人所",
    "T53n2121_024:0132c21": "作惡考掠之處。復上忉利觀天上樂。王到釋",
    "T53n2121_024:0132c22": "宮。天帝復言。天上諸王大欲得見。喃王常道",
    "T53n2121_024:0132c23": "說功德。即前牽臂與共並坐。喃王變身如天",
    "T53n2121_024:0132c24": "上體。不復如世間臭也。作倡天樂散華燒",
    "T53n2121_024:0132c25": "香。帝釋語喃王言。莫愁憂也。此間諸伎可共",
    "T53n2121_024:0132c26": "相戲。足可忘憂。喃王不持天上伎樂為樂。喃",
    "T53n2121_024:0132c27": "王即語釋言。如人借物會應當還。以本願故",
    "T53n2121_024:0132c28": "不以天伎為樂。時喃王者今我身也(出摩異調王經)。",
    "T53n2121_024:0132c29": "無諍念金輪王請佛僧八",
    "T53n2121_024:0133a01": "菩薩過去劫時。此佛世界名那提嵐。劫名曰",
    "T53n2121_024:0133a02": "善提。有轉輪王名無諍念。主四天下。有一",
    "T53n2121_024:0133a03": "臣名曰寶海。是梵志種。善知占相。時生一",
    "T53n2121_024:0133a04": "子。有三十二相八十種好。百福成相常光一",
    "T53n2121_024:0133a05": "尋。百千諸天來共供養。因為作字號曰寶藏。",
    "T53n2121_024:0133a06": "其後長大。剃除鬚髮法服出家成三菩提。還",
    "T53n2121_024:0133a07": "號寶藏十號具足。即轉法輪。令諸眾生皆得",
    "T53n2121_024:0133a08": "生天。咸蒙解脫利益天人。聲聞大眾恭敬圍",
    "T53n2121_024:0133a09": "遶安周羅城。即是聖王所治之處。去城不遠",
    "T53n2121_024:0133a10": "有一園林。名曰閻浮。時佛與聲聞大眾止頓",
    "T53n2121_024:0133a11": "此林。時王聞之。與無量大眾往至佛所。到佛",
    "T53n2121_024:0133a12": "所已頭面禮足。右遶三匝却坐一面。佛即為",
    "T53n2121_024:0133a13": "王說於正法。以種種方便示教利喜。王白佛",
    "T53n2121_024:0133a14": "言。唯願如來及諸聖眾。於三月中受我供養",
    "T53n2121_024:0133a15": "衣服飲食臥具湯藥。時佛默然。頭面作禮遶",
    "T53n2121_024:0133a16": "佛三匝還。告小王及臣民眷屬辦諸供具。時",
    "T53n2121_024:0133a17": "主寶臣。於閻浮林中以純金為地。於其地上",
    "T53n2121_024:0133a18": "作七寶樓。其樓四門七寶所成。七寶行樹其",
    "T53n2121_024:0133a19": "樹皆懸寶衣瓔珞。種種珠蓋及諸寶器。復散",
    "T53n2121_024:0133a20": "諸香寶華。綩綖繒纊以為敷具。懸諸繒幡及",
    "T53n2121_024:0133a21": "王金輪。於樓觀前去地七尺。女寶執蓋。以摩",
    "T53n2121_024:0133a22": "尼珠並置佛前。珠輪二光常照林中晝夜無",
    "T53n2121_024:0133a23": "異。以牛頭栴檀為床榻。机橙白象。寶樹種",
    "T53n2121_024:0133a24": "種莊嚴在佛僧前後。玉女寶持七摩尼寶蓋",
    "T53n2121_024:0133a25": "在於佛前。以牛頭栴檀及黑沈水。散以供",
    "T53n2121_024:0133a26": "養。作眾伎樂。其園外邊有四兵寶周匝圍",
    "T53n2121_024:0133a27": "遶。王到佛所作禮右遶三匝。自行澡水手自",
    "T53n2121_024:0133a28": "斟酌。上妙餚饍供養佛及僧。食訖捨鉢行水",
    "T53n2121_024:0133a29": "漱口。王執寶扇以扇如來及一一聲聞。時王",
    "T53n2121_024:0133b01": "千子及八萬四千諸小王等。悉皆供養一一",
    "T53n2121_024:0133b02": "聲聞。如轉輪王。尋於食後。有無量眾入林聽",
    "T53n2121_024:0133b03": "法。諸天散華作天伎樂。以供養佛。虛空中有",
    "T53n2121_024:0133b04": "天衣瓔珞種種寶蓋。而自迴轉。四萬青衣夜",
    "T53n2121_024:0133b05": "叉。取牛頭栴檀為眾作食。時轉輪王。夜於眾",
    "T53n2121_024:0133b06": "前然百千無量億那由他燈。王頂戴一燈。肩",
    "T53n2121_024:0133b07": "荷二燈。左右手中執持四燈。其二膝上各置",
    "T53n2121_024:0133b08": "一燈。兩足趺上亦各一燈。晝夜供養。佛神力",
    "T53n2121_024:0133b09": "故身無疲極。如入三禪。轉輪聖王所受快樂",
    "T53n2121_024:0133b10": "亦復如是。終竟三月。以主藏寶臣貢上如來。",
    "T53n2121_024:0133b11": "閻浮檀金作龍頭瓔珞八萬四千。上金輪寶",
    "T53n2121_024:0133b12": "白象紺馬摩尼珠寶妙好火珠。主藏臣寶主",
    "T53n2121_024:0133b13": "兵臣寶諸小王等。安周羅城諸小城邑。七寶",
    "T53n2121_024:0133b14": "衣寶華寶聚寶蓋所著妙衣。華鬘瓔珞寶車",
    "T53n2121_024:0133b15": "寶仗。七寶頭目交絡及諸寶網。閻浮金鎖真",
    "T53n2121_024:0133b16": "珠寶貫。上妙履屣綩綖絪縟。微妙机橙七",
    "T53n2121_024:0133b17": "寶器物。鍾鼓伎樂寶鈴珂貝。園林幢幡瓶罐",
    "T53n2121_024:0133b18": "燈燭。七寶鳥獸雜廁妙扇。種種諸藥如是等",
    "T53n2121_024:0133b19": "物。各八萬四千。以施佛僧。作是施已。白佛",
    "T53n2121_024:0133b20": "言。世尊。我國多事。有諸不及今我悔過。唯願",
    "T53n2121_024:0133b21": "如來久住此園。復當令我數得禮敬。王諸子",
    "T53n2121_024:0133b22": "等復各請佛僧。終竟三月。如來默然。善男子。",
    "T53n2121_024:0133b23": "時王千子。第一太子名曰不眴。終竟三月。",
    "T53n2121_024:0133b24": "供養如王。唯無輪等七寶。大臣寶海梵志。遍",
    "T53n2121_024:0133b25": "閻浮提告一切男女。有所求乞者。先歸依三",
    "T53n2121_024:0133b26": "寶發菩提心。然後當受汝之所施。時閻浮提。",
    "T53n2121_024:0133b27": "無有一人不從梵志。受三歸依發菩提心。便",
    "T53n2121_024:0133b28": "受所施之物。時諸王子皆各發心。或願忉利",
    "T53n2121_024:0133b29": "天王。或求梵王。或求魔王。或求轉輪聖王。或",
    "T53n2121_024:0133c01": "願大富。或求聲聞。各各向佛及僧悔過。轉輪",
    "T53n2121_024:0133c02": "聖王。因過去布施故復求今住(出悲華經第二卷又出寂意菩",
    "T53n2121_024:0133c03": "薩問五濁經)。",
    "T53n2121_024:0133c04": "堅固金輪王失輪出家九",
    "T53n2121_024:0133c05": "過去世時。王名堅固。有四種兵。為轉輪王。攝",
    "T53n2121_024:0133c06": "御天下。以法為治。與七寶俱人間四妙。王於",
    "T53n2121_024:0133c07": "後時失於天輪。告太子頂來。我本從舊人聞。",
    "T53n2121_024:0133c08": "若轉輪王失天輪者。王必不長壽。太子。我已",
    "T53n2121_024:0133c09": "食人間欲。復欲求天欲。我欲剃髮被著法服",
    "T53n2121_024:0133c10": "信樂出家。我今以大海地與汝。汝當以法教",
    "T53n2121_024:0133c11": "令莫作非法。若復與汝天輪移處。堅固王學",
    "T53n2121_024:0133c12": "道七日天輪晝忽然不見。頂來王。白父王言。",
    "T53n2121_024:0133c13": "不可為王當云何。父王言。當作輪之福行可",
    "T53n2121_024:0133c14": "有是處。十五日說戒時。沐頭昇在堂上。東方",
    "T53n2121_024:0133c15": "有天輪來。非工巧所作。光炎極妙。齋日沐頭",
    "T53n2121_024:0133c16": "昇在堂上東。堅固王曰。子當如法觀行於男",
    "T53n2121_024:0133c17": "女婦子及諸臣民。非是一人沙門婆羅門。下",
    "T53n2121_024:0133c18": "至鳥鹿。當持齋月八日十四日十五日。施與",
    "T53n2121_024:0133c19": "沙門婆羅門貧窮孤老乞者。當以飲食衣被",
    "T53n2121_024:0133c20": "華鬘眾香床臥屋舍給與。使為明證。若界內",
    "T53n2121_024:0133c21": "所識沙門婆羅門。當至其所隨時問論。云何",
    "T53n2121_024:0133c22": "為善不善白黑報。云何現世義。云何後世義。",
    "T53n2121_024:0133c23": "云何作行受善不受惡。當如是覺。若界內有",
    "T53n2121_024:0133c24": "貧窮人。當施與財物。是為得輪之行。汝與",
    "T53n2121_024:0133c25": "行相應者便得。若十五日說戒時。沐頭昇堂",
    "T53n2121_024:0133c26": "上東方。當有天輪來至繼後有。頂來王。以法",
    "T53n2121_024:0133c27": "治行。於其界內施與財物。為轉輪王與七寶",
    "T53n2121_024:0133c28": "俱。人間四妙。云何曰妙。如上七寶如上四妙。",
    "T53n2121_024:0133c29": "彼輪於後時。天輪亦移處。至輪不現。頂來王",
    "T53n2121_024:0134a01": "亦初不憂慼。樂著婬欲不知敗壞。強御天下",
    "T53n2121_024:0134a02": "人民日減不增。先王如法但增不減。知明星",
    "T53n2121_024:0134a03": "婆羅門白言。天王當知。以欲御民但減不增。",
    "T53n2121_024:0134a04": "猶若過去諸轉輪王。與輪法相應人但增不",
    "T53n2121_024:0134a05": "減。王曰。我當云何。答曰。天王界內有明算",
    "T53n2121_024:0134a06": "法。有諸臣中明呪術知於輪法。王當與輪法",
    "T53n2121_024:0134a07": "行相應。若與相應者可有是處。輪便可得。十",
    "T53n2121_024:0134a08": "五日說戒時。沐浴昇高堂上東方。當得天輪。",
    "T53n2121_024:0134a09": "王曰。云何為輪行。令我行與相應。當如法見",
    "T53n2121_024:0134a10": "行於法於妻子至施物。是為天王天輪行。若",
    "T53n2121_024:0134a11": "應此行。可有是處便可得輪。頂來王。於後時",
    "T53n2121_024:0134a12": "行法於妻子至貧窮人。惜財不施既窮無物。",
    "T53n2121_024:0134a13": "便行偷盜。詣王罰之。王作是言。汝眾生真",
    "T53n2121_024:0134a14": "諦不與取耶。答言。實爾。我若不盜無以存命。",
    "T53n2121_024:0134a15": "王便與物。語彼人曰。汝去後莫復爾。復有窮",
    "T53n2121_024:0134a16": "者聞盜見王即賜其物。我等寧可作不與取",
    "T53n2121_024:0134a17": "便復行盜。盜轉增廣。人壽漸減。始八萬四千",
    "T53n2121_024:0134a18": "歲終至百年。時有過者。王言。若復於我界盜",
    "T53n2121_024:0134a19": "者。當悉著樹下以刀梟首。佛告諸比丘。當來",
    "T53n2121_024:0134a20": "人壽十歲(出阿含經第十四卷)。",
    "T53n2121_024:0134a21": "文陀竭金輪王遊四天下十",
    "T53n2121_024:0134a22": "昔者有王。名文陀竭。從母頂出。後作遮迦越",
    "T53n2121_024:0134a23": "王。東西南北皆屬之。七寶具足。王有千子。王",
    "T53n2121_024:0134a24": "四天下。經數千歲。意中自念。我有四天下。人",
    "T53n2121_024:0134a25": "民熾盛穀米平賤。千子端正高才健猛。令天",
    "T53n2121_024:0134a26": "雨金銀七日七夜快耶。天即為王。雨錢金銀",
    "T53n2121_024:0134a27": "七日七夜。王心歡喜。聞諸方土人民熾盛。王",
    "T53n2121_024:0134a28": "舉七寶四種兵。眾俱共飛行次到諸國。悉皆",
    "T53n2121_024:0134a29": "降伏正法治世。如是各數千歲。王復生意。我",
    "T53n2121_024:0134b01": "有閻浮提國二十八萬里。我有俱耶尼國三",
    "T53n2121_024:0134b02": "十二萬里。我有弗于逮國三十六萬里。王唯",
    "T53n2121_024:0134b03": "聞北方有欝單越。天下大樂人民熾盛。王意",
    "T53n2121_024:0134b04": "欲往。彼無貧窮豪羸強弱。無有奴婢尊卑。皆",
    "T53n2121_024:0134b05": "同一等。令我人眾屬共食之自然粳米。自然",
    "T53n2121_024:0134b06": "衣被服飾諸珍寶。便俱飛行入欝單曰。地青",
    "T53n2121_024:0134b07": "如翠適復前行。見白如雪自然稻米。汝曹當",
    "T53n2121_024:0134b08": "食。適復前行見諸寶樹。百種衣樹金銀瓔珞",
    "T53n2121_024:0134b09": "皆懸著樹。王問邊臣。汝曹見是等不。邊臣言。",
    "T53n2121_024:0134b10": "唯然已見入國。人民皆悉降伏。王治欝單越",
    "T53n2121_024:0134b11": "地四十萬里。經數千歲。復念。我有四天下。王",
    "T53n2121_024:0134b12": "意欲上須彌寶山。至忉利天王釋所止處。便",
    "T53n2121_024:0134b13": "舉七寶百官。俱飛到須彌山。入天王釋宮。王",
    "T53n2121_024:0134b14": "釋遙見迎之言。數聞王功德欲相見日久。仁",
    "T53n2121_024:0134b15": "者來大善。便牽與共坐。以己半座與文陀竭",
    "T53n2121_024:0134b16": "王。適坐左右顧視。天上有玉女。心便念言。我",
    "T53n2121_024:0134b17": "有四天下所有雨寶。使天王釋死。我欲代其",
    "T53n2121_024:0134b18": "處。治天上如治天下。便覺去離即還天下。便",
    "T53n2121_024:0134b19": "得疾病困劣著床。臣問王曰。得無有意欲得",
    "T53n2121_024:0134b20": "天王釋處不。答適生意。便下在地。即嬰困病。",
    "T53n2121_024:0134b21": "心自悔言。人無厭足。知足者少。文陀竭王我",
    "T53n2121_024:0134b22": "身是也(出文陀竭王經)。",
    "T53n2121_024:0134b23": "頂生金輪王愛別離苦十一",
    "T53n2121_024:0134b24": "過去之世人壽無量。王名善住。其王爾時為",
    "T53n2121_024:0134b25": "太子治事。及登王位各八萬四千歲。時王頂",
    "T53n2121_024:0134b26": "上生一肉皰。其皰柔軟。如兜羅綿細軟劫貝。",
    "T53n2121_024:0134b27": "漸漸增長不以為患。足滿十月皰即開剖。生",
    "T53n2121_024:0134b28": "一童子。其形端正。人中第一。父王歡喜。字曰",
    "T53n2121_024:0134b29": "頂生。時善住王。即以國事而委付之。棄捨妻",
    "T53n2121_024:0134c01": "子入山學道。滿八萬四千歲。時頂生王。於十",
    "T53n2121_024:0134c02": "五日。在高樓上沐浴受齋。即於東方有金輪",
    "T53n2121_024:0134c03": "寶至。其輪千輻轂輞具足。不由工匠自然成",
    "T53n2121_024:0134c04": "就。而來應之。王作是念。我昔曾聞五通仙說。",
    "T53n2121_024:0134c05": "若剎利王。於十五日處高樓上沐浴受齋。若",
    "T53n2121_024:0134c06": "有金輪而來應者。當知得作轉輪聖帝。即試",
    "T53n2121_024:0134c07": "以左手擎之。右執香爐。右膝著地。而發誓",
    "T53n2121_024:0134c08": "言。是金輪寶若實不虛。應如過去轉輪聖王。",
    "T53n2121_024:0134c09": "即飛昇虛空周遍十方。還王左手王心知作",
    "T53n2121_024:0134c10": "轉輪聖王。其後不久復有象寶。如白蓮華。",
    "T53n2121_024:0134c11": "七枝柱地。王念。亦如仙說。十五日處在高",
    "T53n2121_024:0134c12": "樓沐浴受齋。王試擎香爐右膝著地。而發誓",
    "T53n2121_024:0134c13": "言。是白象寶若實不虛。應如過去轉輪聖王",
    "T53n2121_024:0134c14": "所行象。即旦至夕周遍八方。盡大海際還住",
    "T53n2121_024:0134c15": "本處。王大歡喜。復作是言。我今定是轉輪聖",
    "T53n2121_024:0134c16": "王。其後不久。次有馬寶。王又如前。復有女",
    "T53n2121_024:0134c17": "寶。形容端正微妙第一。以手觸王衣。時即知",
    "T53n2121_024:0134c18": "王身苦樂。亦知王心所緣。自然而有摩尼珠",
    "T53n2121_024:0134c19": "寶。如純青瑠璃。大如車輪照一由旬。若天降",
    "T53n2121_024:0134c20": "雨渧如車軸。是珠勢力能作大蓋。覆一由旬",
    "T53n2121_024:0134c21": "遮此大雨不令下過。王念如前。次有主藏臣。",
    "T53n2121_024:0134c22": "自然而出。多饒財寶無所闕少。眼見伏藏。",
    "T53n2121_024:0134c23": "隨王所念皆能辦之。即共乘船入於大海。告",
    "T53n2121_024:0134c24": "藏臣言。我今欲得珍異之寶藏。臣聞已即以",
    "T53n2121_024:0134c25": "兩手撓大海水。時十指頭出十寶藏。以奉聖",
    "T53n2121_024:0134c26": "王。而白王言。大王。所須隨意用之。其餘在者",
    "T53n2121_024:0134c27": "當沒大海。王大歡喜。次有主兵臣。自然而",
    "T53n2121_024:0134c28": "出。勇健猛略策謀第一。善知四兵。能令摧伏。",
    "T53n2121_024:0134c29": "已摧伏者力能守護。王告諸臣。汝等當知。此",
    "T53n2121_024:0135a01": "閻浮提安隱豐樂。我今七寶成就千子具足。",
    "T53n2121_024:0135a02": "更何所為。諸臣答言。唯然大王。東弗婆提西",
    "T53n2121_024:0135a03": "拘耶尼北欝單越。猶未歸德。王今應往。時王",
    "T53n2121_024:0135a04": "即與七寶一切營從飛空而往。四方人民歡",
    "T53n2121_024:0135a05": "喜歸德。復告大臣。我四天下安隱豐樂。人民",
    "T53n2121_024:0135a06": "熾盛咸已歸化。更何所為。諸臣答言。唯然聖",
    "T53n2121_024:0135a07": "王。三十三天壽長安樂。自恃天福未來歸化。",
    "T53n2121_024:0135a08": "今應往討令其摧伏。王復飛空上忉利天。見",
    "T53n2121_024:0135a09": "有一樹其色青綠。即問大臣。此是何色。大臣",
    "T53n2121_024:0135a10": "答曰。此是波利質多羅樹。忉利諸天夏三月",
    "T53n2121_024:0135a11": "日。常於其下娛樂受樂。又見白色猶如白雲。",
    "T53n2121_024:0135a12": "復問大臣。此是何色。大臣答言。是善法堂。忉",
    "T53n2121_024:0135a13": "利諸天常集其中論人天事。於是天主釋提",
    "T53n2121_024:0135a14": "桓因。知王在外既出迎逆。見已執手昇善法",
    "T53n2121_024:0135a15": "堂分座而坐。彼時二王形容相貌等無差別。",
    "T53n2121_024:0135a16": "唯有視眴為別異耳(賢愚經云先身以豆散弗沙佛上四粒入鉢王四天下一粒在",
    "T53n2121_024:0135a17": "頂受樂二天)王言。我今可住此中為天王不。時天帝",
    "T53n2121_024:0135a18": "釋。受持讀誦大乘經典為他宣說。唯於深義",
    "T53n2121_024:0135a19": "未盡通達。王於帝釋乃生惡心。即便墮落還",
    "T53n2121_024:0135a20": "閻浮提。與所愛念人天離別生大苦惱。復遇",
    "T53n2121_024:0135a21": "疾病即便命終。帝釋迦葉佛是。轉輪聖王即",
    "T53n2121_024:0135a22": "我身是(出大涅槃經第十一卷)。",
    "T53n2121_024:0135a23": "阿育四分王始終造業十二",
    "T53n2121_024:0135a24": "波吒利弗多國(雜阿含云巴連弗邑)王姓孔雀。名頻頭娑",
    "T53n2121_024:0135a25": "羅(父名日月護)有子。名阿輸柯(梁言無憂。又名阿育王。前生名闍耶。為",
    "T53n2121_024:0135a26": "童子時。值釋迦入王舍城。心念佛故。於大路邊以沙為糉。內佛鉢中。以申供養。因發願言。我未來為一金",
    "T53n2121_024:0135a27": "地王。廣興供養。佛即記之。我入涅槃百年之後。當生波吒利弗多城。姓孔雀。名阿育。為四分轉輪王。起八萬四",
    "T53n2121_024:0135a28": "千塔。供養舍利。出阿育王經第一卷)身體麁澁父不愛念。乃於後",
    "T53n2121_024:0135b01": "時。使善相師相。諸兒子誰堪為王不。召阿育",
    "T53n2121_024:0135b02": "母密報之。汝宜就次。阿育啟母。父王不喜。母",
    "T53n2121_024:0135b03": "言但去。大臣成護問。今何行。答以實事。成護",
    "T53n2121_024:0135b04": "駕最勝象。給其乘御。設諸子食皆悉寶器。不",
    "T53n2121_024:0135b05": "及阿育。母私辦饌器食皆勝。相師曰。阿育最",
    "T53n2121_024:0135b06": "勝是堪為王。大王曰。我所不重。必當見殺",
    "T53n2121_024:0135b07": "可更搜算。相師又曰。今好乘好食好器者。此",
    "T53n2121_024:0135b08": "堪為王復無勝者。後境內小國。名德叉尸羅。",
    "T53n2121_024:0135b09": "欲為返逆。王勅阿育。汝集四兵掩奪彼國。",
    "T53n2121_024:0135b10": "器仗資物悉不給汝。阿育奉命。即自思惟。若",
    "T53n2121_024:0135b11": "有功德應為王者。願自能涌出地即震裂器",
    "T53n2121_024:0135b12": "食無數。德叉尸羅國聞阿育來。莊嚴道路望",
    "T53n2121_024:0135b13": "風奉迎。一切人民競興供養。初不嫌。二遣使",
    "T53n2121_024:0135b14": "往佉師國。求二健兒方能摧山覆岳。時諸",
    "T53n2121_024:0135b15": "天發言。語二人云。此四分轉輪王。領閻浮提",
    "T53n2121_024:0135b16": "不可逆也。一切雄賢莫不奉覲。諸天以天寶",
    "T53n2121_024:0135b17": "冠置其頭上。大王聞之。即遣大兒修私摩。大",
    "T53n2121_024:0135b18": "興兵力竟不能罰。大王。身遇重疾倍更瞋",
    "T53n2121_024:0135b19": "恚。復聞不剋。口吐熱血即便命終。阿育即",
    "T53n2121_024:0135b20": "登大位。拜成護為第一大臣。領理國事。修私",
    "T53n2121_024:0135b21": "摩等聞父亡背立阿育為王。心生不忍。即集",
    "T53n2121_024:0135b22": "諸兵來伐阿育。二大力士與成護各鎮一門。",
    "T53n2121_024:0135b23": "王頓東門。立大火坑以物覆之。無有煙炎。作",
    "T53n2121_024:0135b24": "機關木人。王騎大木象。遲行示弱。脩私摩率",
    "T53n2121_024:0135b25": "其銳卒。現殺阿育。見諸木人行步劣動。督",
    "T53n2121_024:0135b26": "軍直前墮大火穽被燒而死。二十八萬里皆",
    "T53n2121_024:0135b27": "臣屬之。陸地龍及夜叉悉皆降伏。但有一龍",
    "T53n2121_024:0135b28": "所止之地。廣三百餘里。得佛舍利最初起塔。",
    "T53n2121_024:0135b29": "在羅摩村。有大功德。獨不從化。阿育因募",
    "T53n2121_024:0135c01": "得旃陀羅使。名耆利柯。能行殺戮。即立牢獄",
    "T53n2121_024:0135c02": "以治不從。莊嚴獄門極令華麗。見者愛樂入",
    "T53n2121_024:0135c03": "不得出。時鷄寺比丘誦修多羅。修多羅說地",
    "T53n2121_024:0135c04": "獄事。耆利柯聞之。隨造鑊湯鑪炭刀山劍樹",
    "T53n2121_024:0135c05": "等。有海意比丘。早起著衣持鉢入城乞食。遇",
    "T53n2121_024:0135c06": "入地獄門。耆利柯執之。比丘泣而告之曰。人",
    "T53n2121_024:0135c07": "身難得出家難遇。我皆已得道法。乞申一",
    "T53n2121_024:0135c08": "月。答曰。我受王命。終不可得。聽至七日。比丘",
    "T53n2121_024:0135c09": "晝夜精勤。并見王子。共內人語。有勅付獄。耆",
    "T53n2121_024:0135c10": "利柯即鐵臼杵碎之。比丘心增怖畏。第七日",
    "T53n2121_024:0135c11": "夜思惟得羅漢果。明日耆利柯。置比丘於鐵",
    "T53n2121_024:0135c12": "鑊中。盛沸屎尿雜穢膿血。以猛火煮之經時",
    "T53n2121_024:0135c13": "不壞。比丘獨坐蓮華。王聞與一切人民共往",
    "T53n2121_024:0135c14": "看之。比丘即以神力身昇虛空。現十八變。王",
    "T53n2121_024:0135c15": "大歡喜曰。汝身同人身。汝力過人力。應令我",
    "T53n2121_024:0135c16": "知之。為汝作神足。答曰。王稱佛語廣作塔廟",
    "T53n2121_024:0135c17": "供養舍利。為法饒益佛滅諸陋。慈悲無比最",
    "T53n2121_024:0135c18": "勝論邪師。我為弟子。佛記轉輪王。取我舍",
    "T53n2121_024:0135c19": "利起八萬四千塔。廣作諸佛事。王先起地獄",
    "T53n2121_024:0135c20": "等殺害甚無數。當除諸罪業施於無畏。王即",
    "T53n2121_024:0135c21": "合掌。向此比丘自說懺悔。即自入地獄出之。",
    "T53n2121_024:0135c22": "耆利柯言。我先奉勅無所蠲除入不得出。王",
    "T53n2121_024:0135c23": "曰。汝欲殺我耶。答曰如此。王問。初立此獄誰",
    "T53n2121_024:0135c24": "最先入。答曰。耆利柯先入。王語獄卒。以耆利",
    "T53n2121_024:0135c25": "柯置作膠舍裏以火燒之。然後毀地獄去也。",
    "T53n2121_024:0135c26": "便於五部僧。以千金銀琉璃甖。盛以香水。種",
    "T53n2121_024:0135c27": "種飲食香華等供養。受八戒竟。手執香爐。",
    "T53n2121_024:0135c28": "而登高殿請四方僧。說言。世尊弟子在四方",
    "T53n2121_024:0135c29": "者。為攝受我故悉應來此。而說偈言。",
    "T53n2121_024:0136a01": "　有諸阿羅漢　　當來攝受我",
    "T53n2121_024:0136a02": "　我請阿羅漢　　當悉來此處",
    "T53n2121_024:0136a03": "有三十萬比丘。阿羅漢十萬。學人二十萬。凡",
    "T53n2121_024:0136a04": "夫無數。於上坐一處。無有人坐。王問耶舍",
    "T53n2121_024:0136a05": "言。第一座處何故無人。答言。佛說。弟子中有",
    "T53n2121_024:0136a06": "能師子吼者。名賓頭盧。是第一上座。王聞毛",
    "T53n2121_024:0136a07": "竪。如柯曇婆華又言。有見佛來入涅槃。今",
    "T53n2121_024:0136a08": "在者不。答言。即賓頭盧是也。又問。我於今者",
    "T53n2121_024:0136a09": "得見其人不。答言。其今應來。時王聞已生大",
    "T53n2121_024:0136a10": "歡喜。即說偈讚。合掌仰看空中。目不暫捨。時",
    "T53n2121_024:0136a11": "賓頭盧。與無數阿羅漢隨從圍遶。從空中下",
    "T53n2121_024:0136a12": "坐第一座。闔眾皆起。見賓頭盧。頭鬢皓白額",
    "T53n2121_024:0136a13": "皮眉毛。悉合覆面如緣覺身。五體投地禮賓",
    "T53n2121_024:0136a14": "頭盧。舌舐其足啼泣說偈。讚歎賓頭盧。以兩",
    "T53n2121_024:0136a15": "手舉眉毛歎阿育曰。我數見如來因歎佛德。",
    "T53n2121_024:0136a16": "阿育復問。何處見佛。答曰。佛與五百阿羅漢。",
    "T53n2121_024:0136a17": "俱詣於王舍城安居。我時在眾中。又於舍衛",
    "T53n2121_024:0136a18": "國。為勝外道故現種種神力。又於三十三天",
    "T53n2121_024:0136a19": "上安居。為母說法竟下。復往於阿僧柯奢國。",
    "T53n2121_024:0136a20": "又於修摩陀伽孤獨女。請佛及五百阿羅漢。",
    "T53n2121_024:0136a21": "佛以神力至分陀跋陀國。我以神力舉山。從",
    "T53n2121_024:0136a22": "虛空中亦至彼國。時如來戒勅云。汝不得涅",
    "T53n2121_024:0136a23": "槃。主我法住。阿育復問。賓頭盧大德。幾人",
    "T53n2121_024:0136a24": "隨從。偈答曰。",
    "T53n2121_024:0136a25": "　六萬阿羅漢　　悉盡煩惱毒",
    "T53n2121_024:0136a26": "　大王何忽疑　　速施眾僧食",
    "T53n2121_024:0136a27": "眾僧若食竟。當更共語王。答爾。種種欲去。皆",
    "T53n2121_024:0136a28": "以供養。時王語比丘。名一切支。我當施僧十",
    "T53n2121_024:0136a29": "萬金及千銀瑠璃甖。於大眾中說我名供養。",
    "T53n2121_024:0136b01": "阿育王子名鳩那羅。往父邊。畏其父故不敢",
    "T53n2121_024:0136b02": "發言。舉二指示唱道。爾比丘表其修福倍其",
    "T53n2121_024:0136b03": "父相。眾作大笑。王見眾笑。語大臣成護云。汝",
    "T53n2121_024:0136b04": "所作非是故人笑。成護答言。多人欲作福。必",
    "T53n2121_024:0136b05": "欲一倍。阿育答言。我當以三十萬金供養眾",
    "T53n2121_024:0136b06": "僧。以三千甖盛以香水。王又云。大德我今作",
    "T53n2121_024:0136b07": "七寶庫藏。一切大地官人大臣。并以我身及",
    "T53n2121_024:0136b08": "鳩那羅。悉以施僧(出阿育王經第一卷)。",
    "T53n2121_024:0136b09": "經律異相卷第二十四"
}