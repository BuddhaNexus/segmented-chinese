{
    "T01n0091_001:0915a03": "No. 91 [No. 26(216), No. 125(13.3)]",
    "T01n0091_001:0915a04": "佛說婆羅門子命終愛念不離經",
    "T01n0091_001:0915a06": "後漢安息沙門安世高譯",
    "T01n0091_001:0915a07": "聞如是：一時，婆伽婆在舍衛城祇樹給孤獨",
    "T01n0091_001:0915a08": "園。彼時有異婆羅門，有一子命終愛念不離。",
    "T01n0091_001:0915a09": "彼命終亦不能食，亦不能飲，亦不著衣亦不",
    "T01n0091_001:0915a10": "塗香，但至塚間而啼泣，彼啼泣憶念在抱上。",
    "T01n0091_001:0915a11": "於是彼婆羅門彷徉而行至世尊所，到已共",
    "T01n0091_001:0915a12": "世尊面相慰勞。面相慰勞已，彼婆羅門却坐",
    "T01n0091_001:0915a13": "一面已。世尊告曰：「何以故？汝婆羅門諸根不",
    "T01n0091_001:0915a14": "常定？」「此瞿曇！我意根云何意根當定？我有一",
    "T01n0091_001:0915a15": "子而命終，愛念不離。彼命終，我不能食、不能",
    "T01n0091_001:0915a16": "飲、不著衣、不塗香，我但在家啼泣，啼泣時憶",
    "T01n0091_001:0915a17": "念在抱上。」「如是如是。婆羅門！此婆羅門！愛生",
    "T01n0091_001:0915a18": "已則有憂慼苦不樂。」「云何，瞿曇！豈當爾？愛生",
    "T01n0091_001:0915a19": "已，當有憂慼苦不樂耶？此瞿曇！愛生已，當有",
    "T01n0091_001:0915a20": "歡喜愛念。」再三，世尊告彼婆羅門曰：「如是如",
    "T01n0091_001:0915a21": "是。婆羅門！此婆羅門！愛生已，則有憂慼啼泣",
    "T01n0091_001:0915a22": "不樂。」再三，彼婆羅門白世尊曰：「云何，瞿曇！豈",
    "T01n0091_001:0915a23": "當爾？愛生已，有憂慼不樂耶？此瞿曇！愛生已，",
    "T01n0091_001:0915a24": "但有歡喜愛念。」於是彼婆羅門聞世尊所說，",
    "T01n0091_001:0915a25": "亦不樂、不說非。不樂、不然可已，從坐起便還。",
    "T01n0091_001:0915a26": "彼時祇桓門外有諸戲人共戲，彼婆羅門遙",
    "T01n0091_001:0915a27": "見祇桓門外有諸戲人共戲，見已作是念：「世",
    "T01n0091_001:0915a28": "間聰明者此是最勝，我寧可所可共沙門瞿曇",
    "T01n0091_001:0915a29": "論者，盡當向彼戲人說之。」於是彼婆羅門便",
    "T01n0091_001:0915b01": "至彼諸戲人所，到已所可共世尊論者，盡向",
    "T01n0091_001:0915b02": "彼戲人說之。如是說已，彼諸戲人報彼婆羅",
    "T01n0091_001:0915b03": "門曰：「此婆羅門！豈當爾？愛生已，則有憂慼苦",
    "T01n0091_001:0915b04": "不樂耶？此婆羅門！愛生已，當有歡喜愛念。」於",
    "T01n0091_001:0915b05": "是彼婆羅門作是念：「此諸戲人語與我等。」迴",
    "T01n0091_001:0915b06": "頭已即便去。彼所論則廣聞，次第徹王宮。王",
    "T01n0091_001:0915b07": "波斯匿聞之，沙門瞿曇作是言：「愛生已則有",
    "T01n0091_001:0915b08": "憂慼苦不樂。」王波斯匿聞已，告末利夫人曰：",
    "T01n0091_001:0915b09": "「此末利！我聞沙門瞿曇作是言：『愛生已，則有",
    "T01n0091_001:0915b10": "憂慼苦不樂。』」「如是如是。大王！愛生已，則有苦",
    "T01n0091_001:0915b11": "憂慼不樂。」「此末利！我聞汝師言，弟子亦爾。汝",
    "T01n0091_001:0915b12": "末利！彼沙門瞿曇是汝師，而今汝作是言：",
    "T01n0091_001:0915b13": "『愛生已，則有憂慼苦不樂。』」「此大王！聞我所說",
    "T01n0091_001:0915b14": "不信者，便可自往、若遣使。」於是王波斯匿告",
    "T01n0091_001:0915b15": "那梨鴦伽婆羅門曰：「汝那梨鴦伽！往彼沙門",
    "T01n0091_001:0915b16": "瞿曇所。到已以我言問訊沙門瞿曇，無量問",
    "T01n0091_001:0915b17": "訊，安隱輕舉有力不？作如是言：『此瞿曇！王波",
    "T01n0091_001:0915b18": "斯匿無量問訊，安隱輕舉有力不？實沙門瞿",
    "T01n0091_001:0915b19": "曇！作是言：「愛生已，則有憂慼苦不樂耶？」』此那",
    "T01n0091_001:0915b20": "梨鴦伽！若彼沙門瞿曇作是說，汝當善受持",
    "T01n0091_001:0915b21": "誦習之。何以故？彼不虛說。」彼那梨鴦伽婆羅",
    "T01n0091_001:0915b22": "門速受王波斯匿教已，至世尊所，到已共世",
    "T01n0091_001:0915b23": "尊面相慰勞，面相慰勞已，却坐一面。彼那梨",
    "T01n0091_001:0915b24": "鴦伽婆羅門却坐一面已，白世尊曰：「此瞿曇！",
    "T01n0091_001:0915b25": "波斯匿王無量問訊，安隱輕舉有力不？實沙",
    "T01n0091_001:0915b26": "門瞿曇作是言：『愛生已，則有憂慼苦不樂耶？』」",
    "T01n0091_001:0915b27": "「此那梨鴦伽！我還問汝，隨所有力當還報之。",
    "T01n0091_001:0915b28": "於那梨鴦伽意云何？或有人母命終，彼母命",
    "T01n0091_001:0915b29": "終意狂亂，躶形不著衣隨彼遊行，作如是言：",
    "T01n0091_001:0915c01": "『我不見母、我不見母。』此婆羅門當知之，愛生",
    "T01n0091_001:0915c02": "已則有憂慼苦不樂。如是父兄姊妹若婦命",
    "T01n0091_001:0915c03": "終，彼婦命終已則意狂亂，躶形不著衣隨彼",
    "T01n0091_001:0915c04": "遊行，作是言：『我不見父及婦。』此婆羅門！當知",
    "T01n0091_001:0915c05": "此愛生已則有憂慼苦不樂。此婆羅門！昔有",
    "T01n0091_001:0915c06": "一人婦還歸家，彼親屬欲奪與他人，彼婦人",
    "T01n0091_001:0915c07": "聞之，親屬欲持我與他人。彼婦人聞已速便",
    "T01n0091_001:0915c08": "走還。還至己夫所，到已語彼夫曰：『君當知，我",
    "T01n0091_001:0915c09": "親屬欲持我與他人。君所應為者今當為之。』",
    "T01n0091_001:0915c10": "於是彼人作極利刀，持彼婦人手還入屋中，",
    "T01n0091_001:0915c11": "作如是言：『當共同去，當共同去。』斷彼女人命",
    "T01n0091_001:0915c12": "亦自斷命。此婆羅門！當知此愛生已，則有憂",
    "T01n0091_001:0915c13": "慼苦不樂。」於是那梨鴦伽婆羅門聞世尊所",
    "T01n0091_001:0915c14": "說，善受持誦習已，從坐起，繞世尊已離世尊，",
    "T01n0091_001:0915c15": "還至王波斯匿所。到已白王波斯匿曰：「實爾，",
    "T01n0091_001:0915c16": "大王！彼沙門瞿曇作是說：『愛生已，則有憂慼",
    "T01n0091_001:0915c17": "苦不樂。』」於是王波斯匿告末利夫人曰：「實爾，",
    "T01n0091_001:0915c18": "末利！彼沙門瞿曇作是說：『愛生已，則有憂慼",
    "T01n0091_001:0915c19": "苦不樂。』」「是故，大王！我還問王，隨所有力當報",
    "T01n0091_001:0915c20": "之。於大王意云何？愛鞞留羅大將不？」「此末利！",
    "T01n0091_001:0915c21": "我愛彼鞞留羅大將。」「此大王！彼鞞留羅大將，",
    "T01n0091_001:0915c22": "是敗壞、是變異，生苦憂慼不樂不？」「此末利！鞞",
    "T01n0091_001:0915c23": "留羅大將，有敗壞變異，則有憂慼苦不樂。」「此",
    "T01n0091_001:0915c24": "大王！當以此知之，愛生已則有憂慼苦不樂。",
    "T01n0091_001:0915c25": "於大王意云何？愛賢首大將，愛一奔陀利大",
    "T01n0091_001:0915c26": "象，愛婆夷提女，愛婆沙剎諦隷夫人，愛迦尸人",
    "T01n0091_001:0915c27": "民不？」「此末利！愛迦尸拘薩羅人民。」「此大王！迦",
    "T01n0091_001:0915c28": "尸拘薩羅人民，亦是敗壞有變異，生苦憂慼",
    "T01n0091_001:0915c29": "不樂不？」「此末利！諸五婬欲自娛樂者，皆因迦",
    "T01n0091_001:0916a01": "尸拘薩羅人民。此末利！迦尸人民敗壞變異",
    "T01n0091_001:0916a02": "者，我命不全，況當不生苦憂慼不樂？」「此大",
    "T01n0091_001:0916a03": "王！當知此愛生已，則有苦憂慼不樂。於大王",
    "T01n0091_001:0916a04": "意云何？今寧愍妾不？」「此末利！我亦愍汝。」「此大",
    "T01n0091_001:0916a05": "王！妾亦有敗壞、有變異，寧可不生苦憂慼不",
    "T01n0091_001:0916a06": "樂耶？」「汝末利！敗壞有變異，我亦當生憂慼苦",
    "T01n0091_001:0916a07": "不樂。」「此大王！以此當知之，愛生已則有憂慼",
    "T01n0091_001:0916a08": "苦不樂。」「此末利！從今日始，彼沙門瞿曇！因此",
    "T01n0091_001:0916a09": "事當為我師，我為弟子。此末利！我今歸彼世",
    "T01n0091_001:0916a10": "尊、法及比丘僧，我於彼世尊持優婆塞，從今",
    "T01n0091_001:0916a11": "日始離於殺，今自歸佛。」如是說，王波斯匿遙",
    "T01n0091_001:0916a12": "聞世尊所說，歡喜而樂。",
    "T01n0091_001:0916a13": "佛說婆羅門子命終愛念不離經"
}