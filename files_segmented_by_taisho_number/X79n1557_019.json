{
    "X79n1557_019:0162a14": "聯燈會要卷第十九",
    "X79n1557_019:0162a16": "住泉州崇福禪寺嗣祖比丘　悟明　集",
    "X79n1557_019:0162a17": "韶州六祖慧能禪師法嗣",
    "X79n1557_019:0162a18": "吉州青原行思禪師(凡六)本郡安城。劉氏子。師問六",
    "X79n1557_019:0162a19": "祖云。當何所務即得不落階級。祖云。儞曾作什麼來。",
    "X79n1557_019:0162a20": "師云。聖諦亦不為。祖云。落何階級。師云。聖諦尚不為。",
    "X79n1557_019:0162a21": "何階級之有。祖云。如是如是。善自護持。",
    "X79n1557_019:0162a22": "石頭來參。師問。甚處來。云曹溪來。師竪起拂子云。曹",
    "X79n1557_019:0162a23": "溪還有這箇麼。云非但曹溪。西天亦無。師云。子莫曾",
    "X79n1557_019:0162a24": "到西天否。云若到。即有也。師云。未在更道。云和尚也",
    "X79n1557_019:0162b01": "須道取一半。莫全靠某甲。師云。不辭向儞道。恐已後",
    "X79n1557_019:0162b02": "無人承當。",
    "X79n1557_019:0162b03": "師令遷馳書。往南嶽讓和尚處。師謂遷云。達書了回",
    "X79n1557_019:0162b04": "來。與汝箇鈯斧子。住山去。遷到南嶽。未通書。便問。不",
    "X79n1557_019:0162b05": "求諸聖。不重己靈。時如何。讓云。子問太高生。何不向",
    "X79n1557_019:0162b06": "下問。遷云。寧可永劫沈淪。不求諸聖解脫。讓休去。遷",
    "X79n1557_019:0162b07": "回。師問。書達否。云信亦不通。書亦不達。去時。蒙許鈯",
    "X79n1557_019:0162b08": "斧子。即今便請。師垂下一足。遷便作禮。尋歸南嶽。",
    "X79n1557_019:0162b09": "玄沙云。大小石頭。被大慧靠倒。至今起不得。",
    "X79n1557_019:0162b10": "翠巖芝云。思和尚垂足。石頭禮拜。要且不得他",
    "X79n1557_019:0162b11": "斧子。且道。後來用箇甚麼。",
    "X79n1557_019:0162b12": "黃龍南云。石頭雖善馳達。不辱宗風。其柰逞俊",
    "X79n1557_019:0162b13": "太過。不知落節。既是落節。回來。因甚得斧子。",
    "X79n1557_019:0162b14": "雪竇云。大小大慧。不能據令。",
    "X79n1557_019:0162b15": "僧問。如何是祖師西來意。師云。又恁麼去也。",
    "X79n1557_019:0162b16": "僧問。和尚近日。有何言句。乞示一兩則。師召云。近前",
    "X79n1557_019:0162b17": "來。僧近前。師云。分明記取。",
    "X79n1557_019:0162b18": "僧問。如何是佛法大意。師云。廬陵米作麼價。",
    "X79n1557_019:0162b19": "青原下第二世",
    "X79n1557_019:0162b20": "吉州青原行思禪師法嗣",
    "X79n1557_019:0162b21": "南嶽石頭希遷禪師(凡八)高安陳氏子。師參六祖。祖",
    "X79n1557_019:0162b22": "將示寂。師問。和尚百年後。希遷當依附何人。祖云。尋",
    "X79n1557_019:0162b23": "思去。祖順世。師每靜坐。寂若忘生。第一座問云。汝師",
    "X79n1557_019:0162b24": "已逝。空坐何為。師云。我稟遺戒。故尋思爾。第一座云。",
    "X79n1557_019:0162c01": "汝有師兄行思和尚。住吉州青原。師言甚直。汝自迷",
    "X79n1557_019:0162c02": "耳。師聞是語。禮辭祖龕。直詣吉州青原。見思。思問。子",
    "X79n1557_019:0162c03": "自何來。師云。曹溪。思云。將得甚麼來。師云。未到曹溪。",
    "X79n1557_019:0162c04": "亦不失。思云。若恁麼。用去曹溪作麼。師云。若不到曹",
    "X79n1557_019:0162c05": "溪。爭知不失。師却問。曹溪還識和尚麼。思云。汝今還",
    "X79n1557_019:0162c06": "識吾麼。師云。識又爭能識得。思云。眾角雖多。一麟足",
    "X79n1557_019:0162c07": "矣。",
    "X79n1557_019:0162c08": "師因青原云。有人道。嶺南有消息。師云。有人不云云。",
    "X79n1557_019:0162c09": "原云。若恁麼。大藏小藏。從何而出。師云。盡從這裏去。",
    "X79n1557_019:0162c10": "青原然之。",
    "X79n1557_019:0162c11": "師問青原和尚。自離曹溪。甚麼年。到此住。思云。我即",
    "X79n1557_019:0162c12": "知儞早晚離曹溪。師云。某甲不從曹溪來。思云。我亦",
    "X79n1557_019:0162c13": "知汝來處。師云。和尚幸是大人。且莫造次。",
    "X79n1557_019:0162c14": "示眾云。我之法門。先佛傳授。不論禪定精進。惟達佛",
    "X79n1557_019:0162c15": "之知見。即心即佛。心佛眾生。菩提煩惱。名異體一。汝",
    "X79n1557_019:0162c16": "等當知。自己心靈。體離斷常。性非垢淨。湛然圓滿。凡",
    "X79n1557_019:0162c17": "聖齊同。應用無方。離心意識。三界六道。惟自心現。水",
    "X79n1557_019:0162c18": "月鏡像。豈有生滅。汝能知之。無所不備。",
    "X79n1557_019:0162c19": "師垂語云。言語動用。沒交涉。藥山出云。直得非言語",
    "X79n1557_019:0162c20": "動用。亦沒交涉。師云。我這裏。針劄不入。山云。我這裏。",
    "X79n1557_019:0162c21": "如石上栽花。",
    "X79n1557_019:0162c22": "大顛問。古人云。道有道無。二俱是謗。請和尚除。師云。",
    "X79n1557_019:0162c23": "我這裏。一物也無。除箇甚麼。師却問顛。併却咽喉唇",
    "X79n1557_019:0162c24": "吻。道將來。顛云。無這箇。師云。若與麼。汝即得入門。",
    "X79n1557_019:0163a01": "師問僧。甚處來。云江西來。師云。還具馬大師麼。僧云。",
    "X79n1557_019:0163a02": "見。師指一橛柴云。馬大師。何似這箇。僧罔措。回舉似",
    "X79n1557_019:0163a03": "馬大師。大師云。汝見橛柴大小。云沒量大。大師云。汝",
    "X79n1557_019:0163a04": "甚有力。僧云。何故。大師云。汝從南嶽。負一橛柴來。豈",
    "X79n1557_019:0163a05": "不是有力耶。",
    "X79n1557_019:0163a06": "僧問。如何是解脫。師云。誰縛汝。云無人縛。師云。誰求",
    "X79n1557_019:0163a07": "解脫。問如何是淨土。師云。誰垢汝。問如何是涅槃。師",
    "X79n1557_019:0163a08": "云。誰將生死與汝。問如何是禪。師云。碌塼。云如何是",
    "X79n1557_019:0163a09": "道。師云。木頭。問如何是祖師西來意。師云。問取露柱。",
    "X79n1557_019:0163a10": "云某甲不會。師云。我更不會。",
    "X79n1557_019:0163a11": "青原下第三世",
    "X79n1557_019:0163a12": "南嶽石頭希遷禪師法嗣",
    "X79n1557_019:0163a13": "荊州天皇道悟禪師(凡二)婺州東陽張氏子。師問石",
    "X79n1557_019:0163a14": "頭。離却定慧。以何法示人。頭云。我這裏。無奴婢。離箇",
    "X79n1557_019:0163a15": "甚麼。師云。如何明得。頭云。汝還撮得虗空麼。師云。恁",
    "X79n1557_019:0163a16": "麼則不從今日去也。頭云。未審汝早晚。從那邊來。師",
    "X79n1557_019:0163a17": "云。某甲不是那邊人。頭云。我早知汝來處。師云。和尚",
    "X79n1557_019:0163a18": "何得贓。誣於人。頭云。汝身現在。師云。雖然如是。畢竟",
    "X79n1557_019:0163a19": "將何示於後人。頭云。汝道。誰是後人。師於言下契悟。",
    "X79n1557_019:0163a20": "前所得心。罄殫其跡。",
    "X79n1557_019:0163a21": "師臨示寂時。大眾問疾。師驀召典座。近前云。會麼。云",
    "X79n1557_019:0163a22": "不會。師拈枕。擲于地。即便告終。",
    "X79n1557_019:0163a23": "澧州藥山惟儼禪師(凡二十五)絳州韓氏子。精持律行。愽",
    "X79n1557_019:0163a24": "通經論。一日自嘆云。大丈夫。當離法自淨。誰能屑屑。",
    "X79n1557_019:0163b01": "事細行耶。直造石頭。問三乘十二分教。某甲粗知。甞",
    "X79n1557_019:0163b02": "聞南方直指人心。見性成佛。實未明了。伏望和尚。慈",
    "X79n1557_019:0163b03": "悲指示。頭云。恁麼也不得。不恁麼也不得。恁麼不恁",
    "X79n1557_019:0163b04": "麼。總不得。汝作麼生。師竚思。頭云。子因緣不在此。江",
    "X79n1557_019:0163b05": "西馬大師處去。必為子說。師造江西。復理前問。馬大",
    "X79n1557_019:0163b06": "師云。我有時教伊揚眉瞬目。有時不教伊揚眉瞬目。",
    "X79n1557_019:0163b07": "有時教伊揚眉瞬目者是。有時教伊揚眉瞬目者不",
    "X79n1557_019:0163b08": "是。山於言下頓悟。便作禮。馬大師云。子見箇甚麼道",
    "X79n1557_019:0163b09": "理。便禮拜。師云。某甲在石頭時。如蚊子上鐵牛相似。",
    "X79n1557_019:0163b10": "馬大師云。汝既如是。宜善護持。",
    "X79n1557_019:0163b11": "法雲秀云。石頭好箇無孔鐵鎚。大似分付不著",
    "X79n1557_019:0163b12": "人。藥山向江西悟去。爭奈平地喫交。有甚麼扶",
    "X79n1557_019:0163b13": "策處。具眼者辨看。",
    "X79n1557_019:0163b14": "馬大師一日問師。子近日見處如何。師云。皮膚脫落",
    "X79n1557_019:0163b15": "盡。唯有真實在。馬云。子之所得。可謂恊於心體。布於",
    "X79n1557_019:0163b16": "四肢。既然如是。宜將三條篾。束取肚皮。隨處住山去。",
    "X79n1557_019:0163b17": "師云。某甲又是何人。敢言住山。師云。不然。未有長行",
    "X79n1557_019:0163b18": "而不住。未有長住而不行。欲益無所益。欲為無所為。",
    "X79n1557_019:0163b19": "宜作舟航。無久住此。師即禮辭。復返石頭。",
    "X79n1557_019:0163b20": "師坐次。石頭問師。作甚麼。師云。一物不為。頭云。恁麼",
    "X79n1557_019:0163b21": "則閑坐也。師云。若閑坐。則為也。頭云。汝道不為。又不",
    "X79n1557_019:0163b22": "為箇甚麼。師云。千聖亦不識。頭以偈贊云。從來共住",
    "X79n1557_019:0163b23": "不知名。任運相將只麼行。自古上賢猶不識。造次凡",
    "X79n1557_019:0163b24": "流豈可明。",
    "X79n1557_019:0163c01": "示眾云。祖師只教汝保護。若貪嗔癡起來。切須防禁。",
    "X79n1557_019:0163c02": "莫教振觸。是儞欲知。枯木石頭。却須擔荷。實無枝葉",
    "X79n1557_019:0163c03": "可得。雖然如此。更宜自看。不得絕却言語。我今為汝。",
    "X79n1557_019:0163c04": "說這箇語。顯那無語底。他那箇。本來無耳目等貌。時",
    "X79n1557_019:0163c05": "有僧問。云何有六趣。師云。我此要輪。雖在其中。元來",
    "X79n1557_019:0163c06": "不染。問不了身中煩惱時如何。師云。煩惱作何相狀。",
    "X79n1557_019:0163c07": "我且要儞考看。有一般底。只向紙背上。記持言語。多",
    "X79n1557_019:0163c08": "被經論惑。我不曾看經論策子。汝只為迷事走。失自",
    "X79n1557_019:0163c09": "家不定。所以便有生死心。未學得一言半句。一經一",
    "X79n1557_019:0163c10": "論。便說與麼。菩提涅槃。世攝不攝。若如此解。只是生",
    "X79n1557_019:0163c11": "死。若不被此得失繫縛。便無生死。汝見律師。說甚尼",
    "X79n1557_019:0163c12": "薩耆。突吉羅。最是生死本。雖然與麼。窮生死。且不可",
    "X79n1557_019:0163c13": "得。上至諸佛。下至螻蟻。盡有此長短好惡。大小不同。",
    "X79n1557_019:0163c14": "若也不從外來。何處有閑漢。掘地獄待儞。欲識地獄",
    "X79n1557_019:0163c15": "道。只今鑊湯煎煑者是。欲識餓鬼道。只今多虗少實。",
    "X79n1557_019:0163c16": "不令人信者是。欲識畜生道。見今不識仁義。不辨親",
    "X79n1557_019:0163c17": "疎者是。豈須披毛帶角。斬割倒懸。欲識人天。只今清",
    "X79n1557_019:0163c18": "淨威儀。持瓶挈鉢者是。切須保任。免墮諸趣。第一不",
    "X79n1557_019:0163c19": "得棄這箇。這箇不是易得。須向高高山頂立。深深海",
    "X79n1557_019:0163c20": "底行。此處行不易。方有少分相應。如今出頭來。盡是",
    "X79n1557_019:0163c21": "多事人。覔箇癡鈍漢。不可得。莫只記策子中言語。以",
    "X79n1557_019:0163c22": "為自己見知。見他不解者。便生輕慢。此輩盡是闡提",
    "X79n1557_019:0163c23": "外道。此心直不中。切須審悉。與麼道。猶是三界邊事。",
    "X79n1557_019:0163c24": "莫在衲衣下空過。到這裏。更微細在。莫作等閑。須知",
    "X79n1557_019:0164a01": "珍重。",
    "X79n1557_019:0164a02": "師久不上堂。院主白云。大眾久思和尚示誨。師云。打",
    "X79n1557_019:0164a03": "鐘著。院主打鐘。大眾纔集。師便下座。歸方丈。院主隨",
    "X79n1557_019:0164a04": "後問。和尚許為大眾說話。為甚一詞不措。師云。經有",
    "X79n1557_019:0164a05": "經師。論有論師。又爭怪得老僧。",
    "X79n1557_019:0164a06": "瑯瑘覺云。藥山下座。不妨疑著。及乎院主拶著。",
    "X79n1557_019:0164a07": "失却一隻眼　翠巖芝云。院主怪藥山不為說",
    "X79n1557_019:0164a08": "話。可謂悞他三軍。",
    "X79n1557_019:0164a09": "師晚參云。我有一句子。待特牛生兒。即向汝道。時有",
    "X79n1557_019:0164a10": "僧出云。特牛生兒也。只是和尚不道。師喚侍者。將燈",
    "X79n1557_019:0164a11": "來。其僧便抽身歸眾。",
    "X79n1557_019:0164a12": "洞山云。這僧會即會。只是不肯禮拜。",
    "X79n1557_019:0164a13": "法燈云。生底。是牯牛兒。牸牛兒　代云雙生。",
    "X79n1557_019:0164a14": "師尋常不許人看經。一日將經自看。僧問。和尚尋常",
    "X79n1557_019:0164a15": "不許人看經。為甚麼。却自看。師云。我只要遮眼。云某",
    "X79n1557_019:0164a16": "甲學和尚。看得麼。師云。儞若看。牛皮也須穿。",
    "X79n1557_019:0164a17": "長慶稜云。眼有何過。",
    "X79n1557_019:0164a18": "師與道吾雲巖游山。見兩株樹。一榮一枯。師問雲巖。",
    "X79n1557_019:0164a19": "枯者是榮者是。云榮者是。師云。與麼。則酌然一切處",
    "X79n1557_019:0164a20": "光明燦爛去。又問道吾。吾云。枯者是。師云。與麼。則酌",
    "X79n1557_019:0164a21": "然一切處放教枯淡去。少頃高沙彌來。師又問高。高",
    "X79n1557_019:0164a22": "云。枯者從他自枯。榮者從他自榮。師回顧雲巖道吾",
    "X79n1557_019:0164a23": "云。不是不是。",
    "X79n1557_019:0164a24": "保寧勇頌云。抹粉搽坯復裹頭。盡由行主線牽",
    "X79n1557_019:0164b01": "抽。鼓顰打破曲吹徹。収拾大家歸去休。",
    "X79n1557_019:0164b02": "師謂雲巖云。與我喚沙彌來。巖云。喚他來作甚麼。師",
    "X79n1557_019:0164b03": "云。我有箇折脚鐺子。要他提上挈下。岩云。恁麼則某",
    "X79n1557_019:0164b04": "甲共和尚。每人出一隻手。",
    "X79n1557_019:0164b05": "大溈喆云。藥山不得雲巖。折脚鐺子。幾成廢器。",
    "X79n1557_019:0164b06": "師一日。提笠子出。雲巖指問。用這箇作甚麼。師云。有",
    "X79n1557_019:0164b07": "處用。岩云。風雨來時作麼生。師云。蓋覆著。岩云。還受",
    "X79n1557_019:0164b08": "蓋覆也無。師云。雖然如是。要且無遺漏。",
    "X79n1557_019:0164b09": "一日齋時。院主報云。打鐘也。請和尚上堂去。師云。汝",
    "X79n1557_019:0164b10": "與我擎鉢盂去。主云。和尚無手來。多少時也。師云。汝",
    "X79n1557_019:0164b11": "只是枉披袈裟漢。主云。某甲只恁麼。和尚又作麼生。",
    "X79n1557_019:0164b12": "師云。我無這箇眷屬。",
    "X79n1557_019:0164b13": "師坐次。僧問。兀兀地。思量箇甚麼。師云。思量箇不思",
    "X79n1557_019:0164b14": "量底。云不思量底。又如何思量。師云。非思量。",
    "X79n1557_019:0164b15": "遵布衲作殿主。俗佛次。師問。儞只浴得這箇。還浴得",
    "X79n1557_019:0164b16": "那箇麼。遵云。把將那箇來。",
    "X79n1557_019:0164b17": "長慶稜云。邪法難扶　黃龍南云。此二尊宿。一",
    "X79n1557_019:0164b18": "出一入。未見輸贏。三十年後。不得錯舉。",
    "X79n1557_019:0164b19": "師於手中。書佛字。問道吾云。是甚麼字。吾云。佛字。師",
    "X79n1557_019:0164b20": "云。多口阿師。",
    "X79n1557_019:0164b21": "師問僧。甚處來。云南泉。師云。在彼多少時。云粗經冬",
    "X79n1557_019:0164b22": "夏。師云。恁麼則三十年後。成一頭水牯牛去也。云某",
    "X79n1557_019:0164b23": "甲雖在彼中。且不曾上他食堂。師云。儞口欱南風那。",
    "X79n1557_019:0164b24": "云和尚莫錯。自有把匙筯人在。",
    "X79n1557_019:0164c01": "師問僧。甚處來。云湖南來。師云。洞庭水滿也未。云未。",
    "X79n1557_019:0164c02": "師云。許多時雨水。為甚麼未滿。",
    "X79n1557_019:0164c03": "雲巖代云。湛湛地　道吾云。滿也。",
    "X79n1557_019:0164c04": "師問僧。年多少。云七十二。師云。是七十二那。云是。師",
    "X79n1557_019:0164c05": "便打。",
    "X79n1557_019:0164c06": "曹山云。前箭猶似可。後箭射人深。僧問。如何免",
    "X79n1557_019:0164c07": "得此棒。曹云。王勑既行。諸侯避道。",
    "X79n1557_019:0164c08": "師問飯頭。儞在這裏。得多少時。云三年也。師云。我總",
    "X79n1557_019:0164c09": "不識儞。其僧不契。憤然而去。",
    "X79n1557_019:0164c10": "僧問。學人有疑。請師決。師云。待晚間來。為汝決。晚參",
    "X79n1557_019:0164c11": "眾集。師云。今日要決疑僧。何在。僧便出。師下座。搊住",
    "X79n1557_019:0164c12": "云。大眾。這僧有疑。便托開。歸方丈。",
    "X79n1557_019:0164c13": "翠巖芝云。藥山與麼決疑。土上更加泥。雖然如",
    "X79n1557_019:0164c14": "是。這僧也不得辜負藥山。",
    "X79n1557_019:0164c15": "僧問。己事未明。乞師指示。師良久云。吾為汝道亦不",
    "X79n1557_019:0164c16": "難。只宜於言下。便見去。猶較些子。若更思量。却成吾",
    "X79n1557_019:0164c17": "罪過。不如各自合取口。免相累及。",
    "X79n1557_019:0164c18": "僧問。平田淺草。麈鹿成羣。如何射得麈中主。師云。看",
    "X79n1557_019:0164c19": "箭。僧放身便倒。師喚侍者云。拖出這僧著。僧便走。師",
    "X79n1557_019:0164c20": "云。弄泥團漢。有甚麼限。",
    "X79n1557_019:0164c21": "僧問。如何是道中至寶。師云。莫謟曲。云不謟曲時如",
    "X79n1557_019:0164c22": "何。師云。傾國莫換。",
    "X79n1557_019:0164c23": "僧問。勞人擬歸鄉時如何。師云。汝父母。徧身紅爛。在",
    "X79n1557_019:0164c24": "荊棘林中。汝歸何所。云若恁麼。即不歸也。師云。汝却",
    "X79n1557_019:0165a01": "須歸去。汝若歸去。我示汝箇休粮方。子云。便請。師云。",
    "X79n1557_019:0165a02": "二時上堂。不得咬破一粒米。",
    "X79n1557_019:0165a03": "僧問。祖師未來時。還有祖師意也無。師云有。云既有。",
    "X79n1557_019:0165a04": "祖師又來作麼。師云。只謂有。所以來。",
    "X79n1557_019:0165a05": "師臨示寂時。呌云。法堂倒。法堂倒。眾皆持物。撑拄。師",
    "X79n1557_019:0165a06": "舉手云。子不會我意。即告終。",
    "X79n1557_019:0165a07": "鄧州丹霞天然禪師(凡十)初習儒業。入長安應舉。遇",
    "X79n1557_019:0165a08": "一禪者。問仁者何往。師云。選官去。禪者云。選官何如",
    "X79n1557_019:0165a09": "選佛。師云。選佛當何所詣。禪者云。江西馬大師。是選",
    "X79n1557_019:0165a10": "佛之場。仁者可往。師徑造江西。纔見馬大師。便以兩",
    "X79n1557_019:0165a11": "手。托幞頭脚。馬顧視之云。吾非汝師。南嶽石頭處去。",
    "X79n1557_019:0165a12": "師復造石頭。亦以前意投之。頭云。著槽廠去。師乃服",
    "X79n1557_019:0165a13": "勤三年。",
    "X79n1557_019:0165a14": "石頭一日告眾云。來日剗佛殿前草。次日大眾。各備",
    "X79n1557_019:0165a15": "鍬钁剗草。師獨以水洗頭。胡跪石頭前。頭微笑。與落",
    "X79n1557_019:0165a16": "髮。又為說戒。師掩耳而去。",
    "X79n1557_019:0165a17": "師再謁馬祖。未參禮。便入僧堂。騎却聖僧項。而坐。眾",
    "X79n1557_019:0165a18": "皆愕然。報馬大師。大師入堂見。即笑云。我子天然。師",
    "X79n1557_019:0165a19": "跳下。作禮云。謝師安名。因名天然。馬祖問。甚處來。師",
    "X79n1557_019:0165a20": "云石頭來。祖云。石頭路滑。還躂倒汝麼。師云。若躂倒。",
    "X79n1557_019:0165a21": "即不來也。",
    "X79n1557_019:0165a22": "師經過一寺。值天寒。師取殿中木佛。燒火向。院主忽",
    "X79n1557_019:0165a23": "見。呵云。何得燒我木佛。師以拄杖撥灰云。吾燒取舍",
    "X79n1557_019:0165a24": "利。院主云。木佛何有舍利。師云。既無舍利。更請兩尊。",
    "X79n1557_019:0165b01": "再取燒之。院主自後。眉髮墮落。",
    "X79n1557_019:0165b02": "師問僧。甚處來。云山下來。師云。喫飯了也未。云喫飯",
    "X79n1557_019:0165b03": "了。師云。將飯與汝喫底人。還具眼麼。僧無對。",
    "X79n1557_019:0165b04": "長慶問保福。將飯與人喫。報恩有分。為甚麼。不",
    "X79n1557_019:0165b05": "具眼。福云。施者受者。二俱瞎漢。慶云。盡其機來。",
    "X79n1557_019:0165b06": "還成瞎否。福云。道我瞎得麼。",
    "X79n1557_019:0165b07": "師訪龐居士。至門首相見。師問。居士在否。士云。飢不",
    "X79n1557_019:0165b08": "擇食。師云。龐老在否。士云。蒼天蒼天。便入宅去。師云。",
    "X79n1557_019:0165b09": "蒼天蒼天。便回去。",
    "X79n1557_019:0165b10": "師問居士。昨日相見。何似今日。士云。如法舉昨日底",
    "X79n1557_019:0165b11": "來。作箇宗眼。師云。只如宗眼。還著得龐公麼。士云。我",
    "X79n1557_019:0165b12": "在儞眼裏。師云。我眼窄。何處安身。士云。是眼何窄。是",
    "X79n1557_019:0165b13": "身何安。師休去。士云。更道取一句。便得此話圓。師不",
    "X79n1557_019:0165b14": "對。士云。就中這一句。無人道得。",
    "X79n1557_019:0165b15": "師與居士行次。見一泓水。士以手指水云。得與麼也。",
    "X79n1557_019:0165b16": "還辨不出。師云。酌然是辨不出。士戽水二掬潑師。師",
    "X79n1557_019:0165b17": "云。莫與麼。莫與麼。士云。須與麼。須與麼。師却戽水三",
    "X79n1557_019:0165b18": "掬潑士。士云。正與麼時。堪作甚麼。師云。無外物。士云。",
    "X79n1557_019:0165b19": "得便宜者少。師不對。士云。誰是落便宜者。",
    "X79n1557_019:0165b20": "師訪居士。門逢女子靈照。提籃洗菜。師問。居士在否。",
    "X79n1557_019:0165b21": "照放下菜籃。斂手而立。師再問。照提籃便行。師遂回",
    "X79n1557_019:0165b22": "山。須臾居士歸。照舉前話。士云。丹霞在否。照云。已去",
    "X79n1557_019:0165b23": "也。士云。赤土塗牛嬭。",
    "X79n1557_019:0165b24": "大溈喆云。大小丹霞。被居士女子勘破。",
    "X79n1557_019:0165c01": "師路次。逢一翁。與一童子。師問翁。住在甚處。翁云。上",
    "X79n1557_019:0165c02": "是天下是地。師云。忽遇天崩地陷。又作麼生。翁云。蒼",
    "X79n1557_019:0165c03": "天蒼天。童子噓一聲。師云。非父不生其子。翁與童子。",
    "X79n1557_019:0165c04": "入山而去。",
    "X79n1557_019:0165c05": "潭州長髭曠禪師(凡七)師謁石頭。頭云。甚處來。師云。",
    "X79n1557_019:0165c06": "嶺南來。頭云。大庾嶺頭。一鋪功德。成就也未。師云。成",
    "X79n1557_019:0165c07": "就久矣。只欠點眼在。頭云。莫要點眼麼。師云。便請。頭",
    "X79n1557_019:0165c08": "垂下一足。師便作禮。頭云。儞見箇甚麼道理。便禮拜。",
    "X79n1557_019:0165c09": "師云。如紅爐上一點雪相似。",
    "X79n1557_019:0165c10": "雪竇云。無限功德。有甚點處。",
    "X79n1557_019:0165c11": "南華昺云。喚作一鋪功德。已是強名。石頭垂下",
    "X79n1557_019:0165c12": "一足。長髭云。如洪爐上一點雪。轉見漏逗。雖然",
    "X79n1557_019:0165c13": "如是。劒閣路雖嶮。夜行人更多。",
    "X79n1557_019:0165c14": "師陞座次。龐居士來。眾集定。士出云。各請自檢好。師",
    "X79n1557_019:0165c15": "便提唱。士却於繩床右立。時有僧問。不觸主人公。請",
    "X79n1557_019:0165c16": "師答話。師云。還識龐公麼。云不識。士搊住其僧云。苦",
    "X79n1557_019:0165c17": "哉苦哉。僧無語。士便托開。師少頃問居士。適來這僧。",
    "X79n1557_019:0165c18": "還喫拄杖麼。士云。待伊甘。始得。師云。居士只見錐頭",
    "X79n1557_019:0165c19": "利。不見鑿頭方。士云。和尚恁麼說話。某甲即得。外人",
    "X79n1557_019:0165c20": "聞之。要且不妨。師云。不好箇甚麼。士云。阿師只見鑿",
    "X79n1557_019:0165c21": "頭方。不見錐頭利。",
    "X79n1557_019:0165c22": "師廓下行。見僧問訊。師云。步步是汝證明處。還知麼。",
    "X79n1557_019:0165c23": "僧云。不知。師云。汝若知。我堪作甚麼。僧作禮。師云。我",
    "X79n1557_019:0165c24": "不堪。汝却好。",
    "X79n1557_019:0166a01": "師一日見僧來。驀擒住云。獅子兒。野犴屬。僧以手作",
    "X79n1557_019:0166a02": "撥眉勢。師云。雖然如此。猶欠哮吼在。僧擒住師云。偏",
    "X79n1557_019:0166a03": "要行此一機。師與一摑。僧放手。拍三下。師云。若見同",
    "X79n1557_019:0166a04": "風。汝還甘與麼否。云終不由別人。師作撥眉勢。僧云。",
    "X79n1557_019:0166a05": "猶欠哮吼在。師云。料想不由別人。",
    "X79n1557_019:0166a06": "有僧來。繞繩床一匝。卓然而立。師云。若是石頭法席。",
    "X79n1557_019:0166a07": "一點也用不著。僧又行一匝。師云。却是恁麼時。不易",
    "X79n1557_019:0166a08": "道得箇來處。僧便出去。師喚云。上座。僧不顧。師云。這",
    "X79n1557_019:0166a09": "漢猶少教詔在。僧却回首云。有一人。不從人得。不受",
    "X79n1557_019:0166a10": "教詔。不落階級。師還許麼。師云。逢之不逢。逢必有事。",
    "X79n1557_019:0166a11": "僧退身三步。師却繞繩床一匝。僧云。不唯宗眼分明。",
    "X79n1557_019:0166a12": "亦乃師承有據。師打三棒。",
    "X79n1557_019:0166a13": "師問僧。甚處來。云九華控石庵。師云。庵主是甚麼人。",
    "X79n1557_019:0166a14": "云馬祖下尊宿。云名甚麼。云不委他名。師云。他不委",
    "X79n1557_019:0166a15": "儞。儞不委他。云尊宿眼在甚麼處。師云。若是庵主親",
    "X79n1557_019:0166a16": "來。也須喫棒。云賴遇和尚。放某甲過。師云。百年後。討",
    "X79n1557_019:0166a17": "箇師僧。也難得。",
    "X79n1557_019:0166a18": "雪竇云。是則是。二俱作家。且不解收虎尾。只解",
    "X79n1557_019:0166a19": "據虎頭。若是德山令行。並須瓦解。",
    "X79n1557_019:0166a20": "師問。李行婆。憶得在絳州時事麼。婆云。非師不委。師",
    "X79n1557_019:0166a21": "云。多虗少實在。婆云。有甚諱處。師云。念汝是女人。放",
    "X79n1557_019:0166a22": "儞拄杖。婆云。某甲終不見尊宿過。師云。老僧過在甚",
    "X79n1557_019:0166a23": "麼處。婆云。和尚既無過。婆豈有過。師云。無過底人作",
    "X79n1557_019:0166a24": "麼生。婆竪起拳云。與麼不與麼。總成顛倒。師云。實無",
    "X79n1557_019:0166b01": "諱處。",
    "X79n1557_019:0166b02": "潭州大川和尚(凡一)問僧。甚處來。云江陵來。師云。幾",
    "X79n1557_019:0166b03": "時發足。僧提起坐具。師云。謝子遠來。下去。僧繞繩床",
    "X79n1557_019:0166b04": "一匝。便出。師云。若不恁麼。焉知眼目端的。僧撫掌一",
    "X79n1557_019:0166b05": "下云。苦殺人。洎合錯判諸方。師云。甚得禪宗道理。後",
    "X79n1557_019:0166b06": "僧舉似丹霞。霞云。大川法道即得。我這裏即不然。云",
    "X79n1557_019:0166b07": "和尚此間。作麼生。霞云。猶較大川三步在。僧作禮。霞",
    "X79n1557_019:0166b08": "云。錯判諸方者多。",
    "X79n1557_019:0166b09": "洞山云。若不是丹霞。也難分玉石。",
    "X79n1557_019:0166b10": "潮州大顛和尚(凡五)初謁石頭。頭問。阿那箇是汝心。",
    "X79n1557_019:0166b11": "師云。見言語者是。頭便喝出。經旬日。師詣方丈。請問",
    "X79n1557_019:0166b12": "前話云。前者既不是。除此外。何者是心。頭云。除却揚",
    "X79n1557_019:0166b13": "眉瞬目。將心來。師云。無心可得將來。頭云。元來有心。",
    "X79n1557_019:0166b14": "何得言無。無心盡同謗。師於言下有省。",
    "X79n1557_019:0166b15": "示眾云。夫學道人。須識自家本心。將心相示。方可見",
    "X79n1557_019:0166b16": "道。多見時輩。只認揚眉動目。一語一默。驀頭印可。以",
    "X79n1557_019:0166b17": "為心要。此實未了。吾今為汝諸人。分明說出。各須聽",
    "X79n1557_019:0166b18": "受。但除却一切妄運想念見量。即汝真心。此心與塵",
    "X79n1557_019:0166b19": "境。及守認寂默時。全無交涉。即心是佛。不假修治。何",
    "X79n1557_019:0166b20": "以故。應機隨照。泠泠自用。窮其用處。了不可得。喚作",
    "X79n1557_019:0166b21": "妙用。乃是本心。大須護持。不可容易。",
    "X79n1557_019:0166b22": "水空和尚來。師把住坐具云。不用通時暄。亦不用通",
    "X79n1557_019:0166b23": "來處。空云。擬欲恁麼。又恐人情不足。師放手云。還足",
    "X79n1557_019:0166b24": "也未。空提起坐具云。若通時暄。又恐迷來處。師云。暫",
    "X79n1557_019:0166c01": "時相見。也無妨。",
    "X79n1557_019:0166c02": "師將痒和。廊下行。逢一僧問訊。師以痒和。驀口打云。",
    "X79n1557_019:0166c03": "會麼。云不會。師云。大顛老野狐。不曾辜負人。",
    "X79n1557_019:0166c04": "侍郎韓愈文公。問師。春秋多少。師提起數珠云。會麼。",
    "X79n1557_019:0166c05": "愈云不會。師云。晝夜一百八。愈罔措。歸宅。怏怏不樂。",
    "X79n1557_019:0166c06": "夫人問。侍郎情思不懌。復有何事。愈舉前話。夫人云。",
    "X79n1557_019:0166c07": "何不進語云。晝夜一百八。意旨如何。愈明日凌晨復",
    "X79n1557_019:0166c08": "去。及門逢首座。座云。侍郎入寺。何早。愈云。特去堂頭",
    "X79n1557_019:0166c09": "通話。座云。有何因緣。愈舉前話。座云。侍郎怎生會。愈",
    "X79n1557_019:0166c10": "云。晝夜一百八。意旨如何。座扣齒三下。復至方丈。進",
    "X79n1557_019:0166c11": "前語。師亦扣齒三下。愈云。信知佛法一般。師云。有箇",
    "X79n1557_019:0166c12": "甚麼道理。愈云。適來門首。問首座。亦如是。師喚首座",
    "X79n1557_019:0166c13": "問。適來祇對侍郎佛法。是否。座云是。師便打。即時趂",
    "X79n1557_019:0166c14": "出。",
    "X79n1557_019:0166c15": "保寧勇頌云。一步纔行兩步移。門前驚起鳳凰",
    "X79n1557_019:0166c16": "兒。棲蹤不在梧桐樹。羣鳥東西空繞枝。",
    "X79n1557_019:0166c17": "汾州石樓和尚(凡二)僧問。未識本來性。乞師方便。師",
    "X79n1557_019:0166c18": "云。石樓無耳朵。僧云。某甲自知非。師云。老僧還有過。",
    "X79n1557_019:0166c19": "僧云。和尚過在甚麼處。師云。過在汝非處。僧作禮。師",
    "X79n1557_019:0166c20": "便打。",
    "X79n1557_019:0166c21": "師問僧。近離甚處。云漢國。師云。漢國天子。還重佛法",
    "X79n1557_019:0166c22": "也無。僧云。苦哉賴遇問著某甲。問著別人。即禍生。師",
    "X79n1557_019:0166c23": "云何也。僧云。人尚不見。有何佛法可重。師云。闍梨受",
    "X79n1557_019:0166c24": "戒多少時也。僧云。二十夏。師云。大好不見人。便打。",
    "X79n1557_019:0167a01": "雪竇云。這僧棒即喫了。要且去不再來。石樓令",
    "X79n1557_019:0167a02": "雖行。爭柰無風起浪。",
    "X79n1557_019:0167a03": "鳳翔府佛陀遜禪師(凡三)因米胡。領眾來相看。師便",
    "X79n1557_019:0167a04": "拽轉繩床。面壁而坐。米於背後立少時。却回客位。師",
    "X79n1557_019:0167a05": "云。是即是。若不驗過。已後遭人貶剝。却令侍者去請。",
    "X79n1557_019:0167a06": "米胡纔上來。拽轉繩床便坐。師繞繩床一匝。便歸方",
    "X79n1557_019:0167a07": "丈。胡拽飜繩床。領眾出去。",
    "X79n1557_019:0167a08": "師訪龐居士。士云。憶得在母胎時。有一則語。今日舉",
    "X79n1557_019:0167a09": "似阿師。第一不得作道理主持。師云。猶是隔生也。士",
    "X79n1557_019:0167a10": "云。向道不得作道理主持。師云。驚人之句。爭得不怕。",
    "X79n1557_019:0167a11": "士云。如師見解。可謂驚人。師云。不作道理。却成道理。",
    "X79n1557_019:0167a12": "士云。不但隔一生兩生。師云。粥飯僧。一任檢責。",
    "X79n1557_019:0167a13": "師見居士來。便閉却門。云多知老翁。莫與相見。士云。",
    "X79n1557_019:0167a14": "獨坐獨語。過在阿誰。師便開門。被士搊住云。是儞多",
    "X79n1557_019:0167a15": "知。是我多知。師云。多知且置。閉門開門。卷之與舒。相",
    "X79n1557_019:0167a16": "去幾何。士云。只此一問。氣急殺人。師不對。士云。弄巧",
    "X79n1557_019:0167a17": "成拙。",
    "X79n1557_019:0167a18": "潭州招提慧朗禪師(凡二)師謁馬大師。大師問。汝來",
    "X79n1557_019:0167a19": "何求。師云。求佛知見。大師云。佛無知見。知見乃魔爾。",
    "X79n1557_019:0167a20": "汝自何來。云南嶽來。大師云。汝從南嶽來。未見曹溪",
    "X79n1557_019:0167a21": "心要。汝速歸彼。不宜他往。師即歸石頭。",
    "X79n1557_019:0167a22": "問石頭。如何是佛。頭云。汝無佛性。師云。蠢動含靈。又",
    "X79n1557_019:0167a23": "作麼生。頭云。蠢動含靈却有。師云。某甲為甚麼却無。",
    "X79n1557_019:0167a24": "頭云。為汝不肯承當。師於言下悟入。後凡有學者扣",
    "X79n1557_019:0167b01": "問。師皆云。去。汝無佛性。",
    "X79n1557_019:0167b02": "丁行者(凡一)訪性空。空打一棒云。瞎却汝本來眼也。",
    "X79n1557_019:0167b03": "丁云。非但今日。古人亦行此令。空云。誰向汝道古今。",
    "X79n1557_019:0167b04": "丁拂袖便出。空云。青天白日。有迷路人。丁云。莫要指",
    "X79n1557_019:0167b05": "示麼。空便打。丁云。莫瞎却人眼好。空云。瞎却俗人眼。",
    "X79n1557_019:0167b06": "有甚麼過。",
    "X79n1557_019:0167b07": "青原下第四世",
    "X79n1557_019:0167b08": "荊州天皇道悟禪師法嗣",
    "X79n1557_019:0167b09": "澧州龍潭崇信禪師(凡三)本渚宮賣餅家子。未詳姓",
    "X79n1557_019:0167b10": "氏。師家。日令師送十餅。上天皇。皇受畢。每留一餅。與",
    "X79n1557_019:0167b11": "之云。我惠汝。以廕子孫。師忽自念云。餅我持去。何返",
    "X79n1557_019:0167b12": "遺我。豈別有旨耶。請問皇。皇云。是汝持來。復汝何咎。",
    "X79n1557_019:0167b13": "師言下領旨。因投出家。皇云。汝昔崇福善。今信吾言。",
    "X79n1557_019:0167b14": "可名崇信。",
    "X79n1557_019:0167b15": "師問天皇。某甲自到來。不蒙和尚指示心要。皇云。自",
    "X79n1557_019:0167b16": "汝到來。吾未甞不指示汝心要。師云。何處是指示某",
    "X79n1557_019:0167b17": "甲心要處。皇云。汝擎茶來。吾為汝接。汝行食來。吾為",
    "X79n1557_019:0167b18": "汝受。汝和南時。吾便低首。何處不指示汝心要。師竚",
    "X79n1557_019:0167b19": "思。皇云。見即直下便見。擬思即差。師當下開悟。乃問",
    "X79n1557_019:0167b20": "云。如何保任。皇云。任性逍遙。隨緣放曠。但盡凡心。別",
    "X79n1557_019:0167b21": "無聖解。",
    "X79n1557_019:0167b22": "師問天皇。從上來。相承底事如何。皇云。不是明汝來",
    "X79n1557_019:0167b23": "處不得。師云。這箇眼目。幾人具得。皇云。淺草易為長",
    "X79n1557_019:0167b24": "蘆。",
    "X79n1557_019:0167c01": "前澧州藥山惟儼禪師法嗣",
    "X79n1557_019:0167c02": "潭州道吾宗知禪師(凡十二)豫章海昏。張氏子。初見藥",
    "X79n1557_019:0167c03": "山。山問。甚處來。師云。游山來。山云。不離此室。速道將",
    "X79n1557_019:0167c04": "來。師云。山上烏兒白似雪。水裏游魚閑不徹。",
    "X79n1557_019:0167c05": "師因藥山示眾云。我有一句子。未曾向人說。師云。相",
    "X79n1557_019:0167c06": "隨來也。僧請問藥山。一句子如何說。山云。非言說。師",
    "X79n1557_019:0167c07": "云。早說了也。",
    "X79n1557_019:0167c08": "師見南泉。泉問。闍梨名甚麼。師云。宗智。泉云。智不到",
    "X79n1557_019:0167c09": "處。作麼生宗。師云。切忌道著。泉云。酌然。道著即頭角",
    "X79n1557_019:0167c10": "生。三日後。師與雲巖。在後架把針。泉見乃問。前日道",
    "X79n1557_019:0167c11": "智不到處。切忌道著。道著即頭角生。合作麼生行履。",
    "X79n1557_019:0167c12": "師便抽身入僧堂。泉便去。師却來坐。巖問。師弟適來。",
    "X79n1557_019:0167c13": "何不祗對和尚。師云。汝得恁麼靈利。巖罔措。却去問",
    "X79n1557_019:0167c14": "南泉云。適來因緣。智頭陀何不祗對和尚。泉云。他却",
    "X79n1557_019:0167c15": "是異類中行。巖云。如何是異類中行。泉云。不見道。智",
    "X79n1557_019:0167c16": "不到處。切忌道著。道著即頭角生。直須向異類中行。",
    "X79n1557_019:0167c17": "始得。師知巖不薦。默計云。此人因緣。不在這裏。却同",
    "X79n1557_019:0167c18": "歸藥山。山見二人回。乃問巖。汝到甚麼處去來。巖云。",
    "X79n1557_019:0167c19": "到南泉。山云。有何言句。巖舉前話。山云。子作麼生會。",
    "X79n1557_019:0167c20": "巖無對。山大笑。巖問。如何是異類中行。山云。我今日",
    "X79n1557_019:0167c21": "困。別時來。巖云。某甲特為此事歸來。山云。且去巖便",
    "X79n1557_019:0167c22": "出。師在方丈外。聞巖不薦。不覺咬得指頭。血出。師却",
    "X79n1557_019:0167c23": "下來。問巖云。師兄。去問和尚。那因緣。作麼生。巖云。和",
    "X79n1557_019:0167c24": "尚不為某甲說。師便低頭。",
    "X79n1557_019:0168a01": "施主施裩。南泉提起示眾云。法身具四大。有人道得。",
    "X79n1557_019:0168a02": "與汝一腰裩。師出云。性地非空。空非性地。此是地大。",
    "X79n1557_019:0168a03": "三大亦然。泉云。與汝一腰裩。",
    "X79n1557_019:0168a04": "雲巖問。師兄[冗几+豕]風作麼生。師云。教汝指點著。堪作甚",
    "X79n1557_019:0168a05": "麼。云無這箇來。多少時也。師云。牙根猶帶生澁在。",
    "X79n1557_019:0168a06": "雲巖不安。師問。離却殻漏子。向甚處相見。云向不生",
    "X79n1557_019:0168a07": "不滅處相見。師云。何不道。非不生不滅處。亦不求相",
    "X79n1557_019:0168a08": "見。",
    "X79n1557_019:0168a09": "師見雲巖修鞋。乃問。作甚麼。云將敗壞。補敗壞。師云。",
    "X79n1557_019:0168a10": "何不道。即敗壞。非敗壞。",
    "X79n1557_019:0168a11": "雲巖問。大悲菩薩。用許多手眼。作甚麼。師云。如人背",
    "X79n1557_019:0168a12": "手摸枕子。巖云。我會也。我會也。師云。儞作麼生會。巖",
    "X79n1557_019:0168a13": "云。徧身是手眼。師云。道也太殺道。只道得八成。巖云。",
    "X79n1557_019:0168a14": "師兄又作麼生。師云。通身手眼。",
    "X79n1557_019:0168a15": "石霜問。百年後。有人。問極則事。向他道甚麼。師喚河",
    "X79n1557_019:0168a16": "彌。彌應諾。師云。添淨瓶水著。師良久。却問石霜。適來",
    "X79n1557_019:0168a17": "問甚麼。霜擬再舉。師便起去。",
    "X79n1557_019:0168a18": "師指佛桑花。問僧。這箇何似那箇。云直得寒毛卓竪。",
    "X79n1557_019:0168a19": "師云。畢竟如何。云道吾門下。師云。十里大王。",
    "X79n1557_019:0168a20": "僧問。無神通菩薩。為甚麼足跡難尋。師云。同道者方",
    "X79n1557_019:0168a21": "知。亡和尚還知麼。師云。不知。云為甚麼不知。師云。去。",
    "X79n1557_019:0168a22": "汝不會我語。",
    "X79n1557_019:0168a23": "僧問。萬里無雲。未是本來天。如何是本來天。師云。今",
    "X79n1557_019:0168a24": "日好曬麥。",
    "X79n1557_019:0168b01": "潭州雲巖曇晟禪師(凡十一)鐘陵海昌。王氏子。師初參",
    "X79n1557_019:0168b02": "百丈。凡二十年。無省發。後謁藥山。山問。甚處來。師云。",
    "X79n1557_019:0168b03": "百丈來。山云。有何言句。師云。有時示眾云。我有一句",
    "X79n1557_019:0168b04": "子。百味具足。山云。鹹即鹹味。淡即淡味。不鹹不淡。是",
    "X79n1557_019:0168b05": "常味。作麼生是百味具足底句。師無對。山笑云。爭柰",
    "X79n1557_019:0168b06": "目前生死何。師云。目前無生死。山云。二十年在百丈。",
    "X79n1557_019:0168b07": "俗氣也不除。",
    "X79n1557_019:0168b08": "藥山一日又問。海兄更說甚麼法。師云。有時道。三句",
    "X79n1557_019:0168b09": "外會取。六句外省去。山云。且喜沒交涉。又問。更說甚",
    "X79n1557_019:0168b10": "麼法。云有時上堂。眾纔集。拈拄杖打下。復召大眾。眾",
    "X79n1557_019:0168b11": "回首。丈云。是甚麼。山云。何不早恁麼道。師於此大悟。",
    "X79n1557_019:0168b12": "妙喜云。悟去即不無。爭柰未出葛藤窠。",
    "X79n1557_019:0168b13": "藥山問師。儞未到百丈時。曾到甚麼處。師云。曾到廣",
    "X79n1557_019:0168b14": "南。山云。見說廣南城東門外。有一片石。被州主移去",
    "X79n1557_019:0168b15": "是否。師云。非但州主。盍國人來。亦移不動。",
    "X79n1557_019:0168b16": "藥山問師。聞儞解弄師子。是否。師云。是。山云。弄得幾",
    "X79n1557_019:0168b17": "出。師云。弄得六出。山云。我亦解弄。師云。和尚弄得幾",
    "X79n1557_019:0168b18": "出。山云。弄得一出。師云。一即六六即一。",
    "X79n1557_019:0168b19": "師到溈山。山問。承聞長老。在藥山弄師子。是否。師云。",
    "X79n1557_019:0168b20": "是。溈云。長弄。還有置時。師云。要弄即弄。要置便置。溈",
    "X79n1557_019:0168b21": "云。置時。師子在甚麼處。師云。置也置也。",
    "X79n1557_019:0168b22": "師問一尼云。儞爺在否。云在。師云。年多少。云六十八。",
    "X79n1557_019:0168b23": "師云。儞有箇爺。不年六十八。汝還知否。云莫便是恁",
    "X79n1557_019:0168b24": "麼來者麼。師云。猶是兒孫在。",
    "X79n1557_019:0168c01": "洞山云。直是不恁麼來者。亦是兒孫。",
    "X79n1557_019:0168c02": "師謂眾云。有一箇人家兒子。問著。無有道不得底。洞",
    "X79n1557_019:0168c03": "山云。他屋裏。有多少典籍。師云。一字也無。道云。爭得",
    "X79n1557_019:0168c04": "與麼多知。師云。日夜不曾眠。洞云。問一件事。還得否。",
    "X79n1557_019:0168c05": "師云。道得即不道。",
    "X79n1557_019:0168c06": "師煎茶次。道吾問。煎與阿誰。師云。有一人要。吾云。何",
    "X79n1557_019:0168c07": "不教伊自煎。師云。幸有某甲在。",
    "X79n1557_019:0168c08": "師問石霜。甚處來。云溈山來。師云。在彼多少時。云粗",
    "X79n1557_019:0168c09": "經冬夏。師云。與麼則成山長去也。霜云。雖在彼中。却",
    "X79n1557_019:0168c10": "不知。師云。他家亦非知非識。",
    "X79n1557_019:0168c11": "道吾聞云。得恁麼。無佛法身心。",
    "X79n1557_019:0168c12": "師掃地次。道吾云。太區區生。師云。須知有不區區者。",
    "X79n1557_019:0168c13": "吾云。恁麼則有第二月去也。師竪起掃帚云。這箇是",
    "X79n1557_019:0168c14": "第幾月。吾休去。",
    "X79n1557_019:0168c15": "玄沙云。正是第二月。長慶云。被他倒轉掃帚。攔",
    "X79n1557_019:0168c16": "面摵。又作麼生。沙休去　羅山云。噫。兩箇漢。不",
    "X79n1557_019:0168c17": "識好惡。雲巖箇漢。縛手脚。死來多少時也。",
    "X79n1557_019:0168c18": "雲門云。奴見婢殷勤。",
    "X79n1557_019:0168c19": "裴大夫問僧。只如供養佛。佛還喫否。僧云。如大夫祭",
    "X79n1557_019:0168c20": "家神。大夫舉似師。師代云。有幾味飯食。但一時下將",
    "X79n1557_019:0168c21": "來。師却問神山。一時下來後。作麼生。山云。合取鉢盂",
    "X79n1557_019:0168c22": "師然之。",
    "X79n1557_019:0168c23": "秀州華亭船子德誠禪師(凡五)節操高邈。度量不羣。",
    "X79n1557_019:0168c24": "與道吾雲巖。得法於藥山。山順寂後。三人同議。各卜",
    "X79n1557_019:0169a01": "深山。隱居去。道吾須臾云。適來所議。甚愜鄙懷。莫辜",
    "X79n1557_019:0169a02": "負先師否。師良久云。予率性疎野。唯好山水。樂情自",
    "X79n1557_019:0169a03": "遣。他無所能也。若遇靈利座主。指一箇來。或堪雕琢。",
    "X79n1557_019:0169a04": "付受平日所得。以報先師之恩。三人於是分袂。師即",
    "X79n1557_019:0169a05": "泛小舟於華亭。時人呼為船子和尚。後道吾至京口。",
    "X79n1557_019:0169a06": "指夾山見師。問答。言下大悟(語載夾山章)。山禮辭。師遂覆",
    "X79n1557_019:0169a07": "舡而逝。",
    "X79n1557_019:0169a08": "有官人問。如何是和尚日用事。師竪起橈子云。會麼。",
    "X79n1557_019:0169a09": "云不會。師云。棹撥清波。金鱗罕遇。因示頌云。",
    "X79n1557_019:0169a10": "三十年來坐釣臺。釣頭往往得黃能。金鱗不遇空勞",
    "X79n1557_019:0169a11": "力。收取絲綸歸去來。",
    "X79n1557_019:0169a12": "千尺絲綸直下垂。一波纔動萬波隨。夜靜水寒魚不",
    "X79n1557_019:0169a13": "食。滿舡空載月明歸。",
    "X79n1557_019:0169a14": "雪竇云。這漢。勞而無功。忽若雲門道一句合頭",
    "X79n1557_019:0169a15": "語。萬劫繫驢橛。又作麼生。免得此過。良久云。莫",
    "X79n1557_019:0169a16": "謂水寒魚不食。如今載得月明歸。",
    "X79n1557_019:0169a17": "三十年來海上游。水清魚現不吞鈎。釣竿斫盡重栽",
    "X79n1557_019:0169a18": "竹。不計功程得便休。",
    "X79n1557_019:0169a19": "宣州椑樹慧省禪師(凡四)師問洞山。儞來作甚麼。山",
    "X79n1557_019:0169a20": "云。親近和尚。師云。若是親近。用動兩片皮。作麼。山無",
    "X79n1557_019:0169a21": "對。",
    "X79n1557_019:0169a22": "曹山聞舉。乃云。一子親得。",
    "X79n1557_019:0169a23": "師問定山云。不落數量。請師道。山提起數珠云。是落",
    "X79n1557_019:0169a24": "不落。師云。圓珠三竅人人有。請師圓前話。山便打。師",
    "X79n1557_019:0169b01": "便走。山云。三十年後。槌胷大哭去在。師後開堂。示眾",
    "X79n1557_019:0169b02": "云。老僧三十年前。被定山熱瞞一上。不同小小。",
    "X79n1557_019:0169b03": "師睡次。道吾來見。乃牽被盖之。師云。作甚麼。吾云。蓋",
    "X79n1557_019:0169b04": "覆。師云。坐底是。臥底是。吾云。不在這兩頭。師云。爭柰",
    "X79n1557_019:0169b05": "蓋覆何。吾云。莫亂道。",
    "X79n1557_019:0169b06": "僧問。如何是佛。師云。猫兒上露柱。云不會。師云。問取",
    "X79n1557_019:0169b07": "露柱去。",
    "X79n1557_019:0169b08": "高沙彌(凡五)初見藥山。山問甚處來。師云。南嶽來。山",
    "X79n1557_019:0169b09": "云。甚處去。師云。江陵受戒去。山云。受戒圖箇甚麼。師",
    "X79n1557_019:0169b10": "云。圖免生死。山云。有一人。不受戒。亦無生死可免。汝",
    "X79n1557_019:0169b11": "還知麼。師云。恁麼則佛戒何用。山云。這沙彌。猶挂唇",
    "X79n1557_019:0169b12": "齒在。師因是契自本心。更不受戒。",
    "X79n1557_019:0169b13": "藥山謂道吾云。適來有箇沙彌。却有些子氣息。吾云。",
    "X79n1557_019:0169b14": "未可全信。待與勘過始得。至晚上堂。召云。早來沙彌。",
    "X79n1557_019:0169b15": "在甚麼處。師出眾。山問。我聞長安甚閙。汝還知麼。師",
    "X79n1557_019:0169b16": "云。我國晏然。山云。汝從人得。看經得。請益得。師云。亦",
    "X79n1557_019:0169b17": "不從人得。不從看經得。不從請益得。山云。有人。不看",
    "X79n1557_019:0169b18": "經。不請益。為甚麼不得。師云。不道他不得。自是他不",
    "X79n1557_019:0169b19": "肯承當。山顧道吾雲巖云。不信道。這跛脚沙彌。却有",
    "X79n1557_019:0169b20": "些子氣息。",
    "X79n1557_019:0169b21": "藥山一日。自打鼓。師捧鉢作舞上堂。山擲下槌云。是",
    "X79n1557_019:0169b22": "第幾和。師云。第二和。山云。如何是第一和。師就桶。舀",
    "X79n1557_019:0169b23": "一杓飯。便行。",
    "X79n1557_019:0169b24": "師辭藥山。去住庵。山問。生死事大。何不受戒去。師云。",
    "X79n1557_019:0169c01": "知是般事便休。喚甚麼作戒。山咄云。這饒舌沙彌。入",
    "X79n1557_019:0169c02": "來近處住菴。庶幾時復相見。",
    "X79n1557_019:0169c03": "師住菴後。一日雨中來。山云。儞來也。師云是。山云。可",
    "X79n1557_019:0169c04": "殺濕。師云。不打這鼓笛。雲巖云。皮也無。打甚麼皷。道",
    "X79n1557_019:0169c05": "吾云。皷也無。打甚麼皮。山云。今日大好曲調。",
    "X79n1557_019:0169c06": "朗州刺史李翱(凡二)一日肅莊客禮。直造藥山前。山",
    "X79n1557_019:0169c07": "看經。略不相顧。李云。見面不如聞名。拂袖便出。山召",
    "X79n1557_019:0169c08": "尚書。李應諾。山云。何得貴耳賤目。李遂作禮。問云。如",
    "X79n1557_019:0169c09": "何是道。山以手指天。復指淨瓶云。會麼。李云不會。山",
    "X79n1557_019:0169c10": "云。雲在青天水在瓶。李禮謝。贈詩云。鍊得身形似鶴",
    "X79n1557_019:0169c11": "形。千株松下兩函經。我來問道無餘事。雲在青天水",
    "X79n1557_019:0169c12": "在瓶。",
    "X79n1557_019:0169c13": "李問藥山。如何是戒定慧。山云。我這裏。無這閑家具。",
    "X79n1557_019:0169c14": "李莫測其旨。山云。太守欲保任此事。直須向高高山",
    "X79n1557_019:0169c15": "頂立。深深海底行。閨閤中物捨不得。便為滲漏。",
    "X79n1557_019:0169c16": "鄧州丹霞天然禪師法嗣",
    "X79n1557_019:0169c17": "京兆府翠微無學禪師(凡四)問丹霞。如何是佛。霞云。",
    "X79n1557_019:0169c18": "幸自可憐生。須要執巾帚。作麼。師退身三步。霞云。錯。",
    "X79n1557_019:0169c19": "師進前三步。霞云。錯。師蹺一足。旋身一轉而出。霞云。",
    "X79n1557_019:0169c20": "得即得。辜負諸佛師。",
    "X79n1557_019:0169c21": "龍牙問。自到和尚法席。每上堂。不蒙一言示誨。意在",
    "X79n1557_019:0169c22": "於何。師云。嫌箇甚麼。後問洞山。山云。爭怪得老僧。後",
    "X79n1557_019:0169c23": "有僧。問法眼。眼云。祖師來也。",
    "X79n1557_019:0169c24": "雪竇云。兩箇老漢。被這僧穿却。唯有法眼。與他",
    "X79n1557_019:0170a01": "同參。若是雪竇門下。喫棒了。趂出。",
    "X79n1557_019:0170a02": "師在法堂上行。投子進前。作禮問。西來密旨。和尚如",
    "X79n1557_019:0170a03": "何指示於人。師顧視少頃。子云。乞師垂示。師云。更要",
    "X79n1557_019:0170a04": "第二杓惡水那。子作禮。師云。莫垛却。子云。時至根苗",
    "X79n1557_019:0170a05": "自生。",
    "X79n1557_019:0170a06": "僧問。二祖初見達磨。有何所得。師云。汝今見吾。復何",
    "X79n1557_019:0170a07": "所得。",
    "X79n1557_019:0170a08": "吉州孝義性空和尚(凡二)僧來參。師展手示之。僧近",
    "X79n1557_019:0170a09": "前。復退後。師云。父母俱喪。略不慘顏。僧呵呵大笑。師",
    "X79n1557_019:0170a10": "云。與闍梨舉哀。其僧打筋斗而出。師云。蒼天蒼天。",
    "X79n1557_019:0170a11": "師見僧來。乃問。與麼下去。還有佛法道理也無。僧云。",
    "X79n1557_019:0170a12": "某甲結舌有分。師云。老僧又作麼生。僧云。素非好手。",
    "X79n1557_019:0170a13": "師仰身合掌。僧亦合掌。師撫掌三下。僧拂袖而出。師",
    "X79n1557_019:0170a14": "云。烏不前兔不後。幾人於此忙然走。只有闍梨達本",
    "X79n1557_019:0170a15": "源。結舌何曾著空有。",
    "X79n1557_019:0170a16": "米倉和尚(凡一)有僧來。繞師三匝。敲繩床一下云。不",
    "X79n1557_019:0170a17": "見主人公。終不參眾去。師云。情識甚麼處去來。云果",
    "X79n1557_019:0170a18": "然不在。師打一拄杖云。幾落情識。僧呵呵大笑。師云。",
    "X79n1557_019:0170a19": "村草步頭。逢著一箇半箇。有甚共語處。僧云。且參堂",
    "X79n1557_019:0170a20": "去。",
    "X79n1557_019:0170a21": "潭州長髭曠禪師法嗣",
    "X79n1557_019:0170a22": "潭州石室善道和尚(凡四)侍石頭游山次。頭云。與我",
    "X79n1557_019:0170a23": "斫却前頭樹子。礙我。師云。不將刀來。頭袖中取刀。倒",
    "X79n1557_019:0170a24": "度與師。師云。何不過那頭來。頭云。汝用那頭作麼。師",
    "X79n1557_019:0170b01": "於此有省。",
    "X79n1557_019:0170b02": "杏山問。承聞行者游五臺。還見文殊麼。師云。見。山云。",
    "X79n1557_019:0170b03": "道甚麼。師云。道儞生身父母。在深草裏。杏無對。",
    "X79n1557_019:0170b04": "師與仰山翫月次。山問。尖時。圓相向甚麼處去。圓時。",
    "X79n1557_019:0170b05": "尖相向甚麼處去。師云。尖時圓相在。圓時尖相隱。",
    "X79n1557_019:0170b06": "師每見僧來。拈起拄杖子云。三世諸佛。盡由這箇。對",
    "X79n1557_019:0170b07": "者皆不契。長沙聞得云。我若見。只令放下拄杖。別通",
    "X79n1557_019:0170b08": "箇消息來。三聖將此語。去祇對。被師識破。是長沙語。",
    "X79n1557_019:0170b09": "杏山聞三聖失機。親到石室。纔見便問。行者不易。貧",
    "X79n1557_019:0170b10": "道難消。師云。開心盌子盛將來。無縫盤子合將去。說",
    "X79n1557_019:0170b11": "甚麼難消。杏山休去。",
    "X79n1557_019:0170b12": "潭州大川和尚法嗣",
    "X79n1557_019:0170b13": "僊天和尚(凡六)有新羅僧。來參。纔展坐具。師捉住云。",
    "X79n1557_019:0170b14": "未離本國時。道取一句。僧無語。師便推出云。問伊一",
    "X79n1557_019:0170b15": "句。便道兩句。",
    "X79n1557_019:0170b16": "披雲和尚來。纔入方丈。師便問。未見東越老人時。如",
    "X79n1557_019:0170b17": "何為物。雲云。只見雲生碧嶂。焉知月落寒潭。師云。只",
    "X79n1557_019:0170b18": "與麼也難得。雲云。莫是未見東越老人時消息麼。師",
    "X79n1557_019:0170b19": "便喝。雲展兩手。師云。錯怪人底。有甚麼限。雲掩耳出",
    "X79n1557_019:0170b20": "去。師云。死却這漢平生也。",
    "X79n1557_019:0170b21": "洛平來。師問。甚處來。云南溪。師云。將得南溪消息來",
    "X79n1557_019:0170b22": "麼。云消即已消。息即未息。師云。最苦是未息。云且道。",
    "X79n1557_019:0170b23": "未息箇甚麼。師云。一回見面。千載忘名。平拂袖便行。",
    "X79n1557_019:0170b24": "師云。弄死虵手。有甚麼限。",
    "X79n1557_019:0170c01": "有僧來。擬作禮。師云。野狐兒。見箇甚麼。便禮拜。僧云。",
    "X79n1557_019:0170c02": "老禿奴。見甚麼。便恁麼道。師云。苦哉苦哉。僊天今日",
    "X79n1557_019:0170c03": "忘前失後。云要且得時終不補失。師云。爭不如此。僧",
    "X79n1557_019:0170c04": "云。誰甘。師呵呵大笑云。遠之遠矣。僧四顧而出。",
    "X79n1557_019:0170c05": "有僧來。纔展坐具。師云。這裏會得。早是辜負平生。云",
    "X79n1557_019:0170c06": "不向這裏會。又作麼生。師云。不向這裏會。更向甚麼",
    "X79n1557_019:0170c07": "處會。便打出。",
    "X79n1557_019:0170c08": "有僧來。纔展坐具。師云。不用通時暄。還我文彩未生",
    "X79n1557_019:0170c09": "時道理來。云某甲有口啞却。即閑苦死。覔箇臈月扇",
    "X79n1557_019:0170c10": "子作麼。師拈棒。作打勢。僧捉住云。還我未拈棒時道",
    "X79n1557_019:0170c11": "理來。師云。隨我者。隨之南北。不隨我者。死住東西。云",
    "X79n1557_019:0170c12": "隨與不隨。即且置。請和尚。指出東西南北。師便打。",
    "X79n1557_019:0170c14": "聯燈會要卷第十九"
}