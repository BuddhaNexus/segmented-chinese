{
    "X22n0421_001:0538b03": "阿彌陀經句解序",
    "X22n0421_001:0538b05": "夫同生五濁念佛勤求出離苟非解法逗根何以頓",
    "X22n0421_001:0538b06": "釋疑情而獲大受用(余)寓德藏琅函閣適正宗上人",
    "X22n0421_001:0538b07": "出元稟天台妙觀越溪澄師句解佛說阿彌陀經一",
    "X22n0421_001:0538b08": "袠集緣梓行遂一披閱開卷了然雖云至簡至易即",
    "X22n0421_001:0538b09": "此可以融通至奧至深昔清涼判華嚴為極談天台",
    "X22n0421_001:0538b10": "標法華最無上然二經皆以淨土終焉至永明延壽",
    "X22n0421_001:0538b11": "禪師嗣法眼之宗著宗鏡錄一百卷研窮禪髓復立",
    "X22n0421_001:0538b12": "四料簡懇懇以淨土為歸因斯流通快覩廬山遠公",
    "X22n0421_001:0538b13": "蓮灟遍注寰區如曰徹法遡源詳具智者大師玄義",
    "X22n0421_001:0538b14": "等諸詮正宗始自太虗師開發以清象先為兄又參",
    "X22n0421_001:0538b15": "依妙峯法師有年波瀾授受的非孟浪雖然解誠妙",
    "X22n0421_001:0538b16": "矣傳更廣矣惟願導之者忍耐洞達既不失之縱習",
    "X22n0421_001:0538b17": "氣以動正念又不失之蓄纖疑以茁業根轉娑婆而",
    "X22n0421_001:0538b18": "為極樂特在伸臂間爾頃因問序直以忠讜諗之云。",
    "X22n0421_001:0538b19": "萬曆甲申圓通成道日方道成熏沐百拜譔",
    "X22n0421_001:0538c05": "佛說阿彌陀經句解",
    "X22n0421_001:0538c07": "佛說阿彌陀經",
    "X22n0421_001:0538c08": "越溪沙門　性澄　句解",
    "X22n0421_001:0538c09": "夫天台釋經以五章釋總題三分分經文總別相",
    "X22n0421_001:0538c10": "須教觀可識此經以單人為名實相為體勸脩行",
    "X22n0421_001:0538c11": "願為宗捨苦得樂為用生酥大乘為教相。",
    "X22n0421_001:0538c12": "第一釋名者諸經皆有通別二名通則經之一字",
    "X22n0421_001:0538c13": "別則有七單三複三具足者一今經乃屬單人佛",
    "X22n0421_001:0538c14": "即此土教主能說釋迦之通名阿彌陀即彼土教",
    "X22n0421_001:0538c15": "主所說彌陀之別號經同一化故為通也初別名",
    "X22n0421_001:0538c16": "者梵語佛陀此翻覺者又翻知者智論云知三世",
    "X22n0421_001:0538c17": "眾生數非眾生數常無常等一切諸法菩提樹下",
    "X22n0421_001:0538c18": "了了覺知故名為佛說者悅也孤山云得機設教",
    "X22n0421_001:0538c19": "稱悅佛懷故阿彌陀翻無量壽佛有三身謂法報",
    "X22n0421_001:0538c20": "應一法身者師軌法性以法為身二報身者脩行",
    "X22n0421_001:0538c21": "感報以如如智照如如境也三應身者應同萬物",
    "X22n0421_001:0538c22": "為身也三義皆有身壽量三今言其量必攝前二",
    "X22n0421_001:0538c23": "無量者此是應身其實有量但其壽長人天莫數",
    "X22n0421_001:0538c24": "故云無量具如法華文句四句分別(云云)然佛之三",
    "X22n0421_001:0539a01": "身三壽三量不可並別一異法體融妙即一而三",
    "X22n0421_001:0539a02": "即三而一也次通名者梵語脩多羅此翻契經契",
    "X22n0421_001:0539a03": "理契機故訓法訓常十界同遵三世不易故言經",
    "X22n0421_001:0539a04": "也。",
    "X22n0421_001:0539a05": "第二辨體者即一實相為經正體無量功德共莊",
    "X22n0421_001:0539a06": "嚴種種眾行之歸趣言說問答而詮辨譬眾星之",
    "X22n0421_001:0539a07": "環北辰如萬派之宗東海故以實相為經體也。",
    "X22n0421_001:0539a08": "第三明宗者此經以勸脩行願為宗由佛無問自",
    "X22n0421_001:0539a09": "說不待發起故曰勸脩言行願者淨土之行要在",
    "X22n0421_001:0539a10": "於願如此土人稟教脩行無往生願多致退屈故",
    "X22n0421_001:0539a11": "佛勸云眾生聞者應當發願生彼國土故以行願",
    "X22n0421_001:0539a12": "為宗也。",
    "X22n0421_001:0539a13": "第四論用者用謂力用此經以捨苦得樂為用以",
    "X22n0421_001:0539a14": "欣厭二門依經脩習能捨娑婆之眾苦得安養之",
    "X22n0421_001:0539a15": "極樂斯經力用其在茲焉。",
    "X22n0421_001:0539a16": "第五判教相者此經部屬生酥大乘教攝二藏明",
    "X22n0421_001:0539a17": "義菩薩藏收四教脩法正意在圓而通被四教之",
    "X22n0421_001:0539a18": "機乃至博地凡夫稱名願生皆獲果遂蓋部屬方",
    "X22n0421_001:0539a19": "等調機入頓故機雖有四教自是圓權巧方便其",
    "X22n0421_001:0539a20": "妙若此淨名略記云三藏教中無淨土教通別二",
    "X22n0421_001:0539a21": "教猶非正意秪可汎論以為格量(文)或問教既是",
    "X22n0421_001:0539a22": "圓前三教人如何用觀答雖未能稱性繫念以迴",
    "X22n0421_001:0539a23": "向發願求生之心即是圓心雖被四機同一願行",
    "X22n0421_001:0539a24": "此經凡有兩譯一什師即今本也二唐奘師譯名",
    "X22n0421_001:0539b01": "稱讚淨土佛攝受經釋題竟。",
    "X22n0421_001:0539b02": "姚秦三藏法師鳩摩羅什奉　詔譯",
    "X22n0421_001:0539b03": "秦有四今云姚秦即後秦姚氏也鳩摩羅翻童壽",
    "X22n0421_001:0539b04": "什是華言以深善此方文字之什得名本丘慈國",
    "X22n0421_001:0539b05": "人後秦弘始三年入長安譯經論凡九十八部合",
    "X22n0421_001:0539b06": "四百二十一卷位證三賢南山感應傳云七佛已",
    "X22n0421_001:0539b07": "來譯經師也。",
    "X22n0421_001:0539b08": "○初序分六。△初所聞法體。",
    "X22n0421_001:0539b09": "如是。",
    "X22n0421_001:0539b10": "經前六事名證信序如來滅後阿難結集奉教安",
    "X22n0421_001:0539b11": "列以為證信如是者指下一經所聞法體也天台",
    "X22n0421_001:0539b12": "云諸法實相古今不異名如如理而說名是四明",
    "X22n0421_001:0539b13": "云四教言理皆稱如是而有淺深唯圓初心即了",
    "X22n0421_001:0539b14": "諸法一一中實當處皆如稱理而談無非曰是。△",
    "X22n0421_001:0539b15": "二舉能持人。",
    "X22n0421_001:0539b16": "我聞。",
    "X22n0421_001:0539b17": "阿難無見我慢我為傳化不絕順俗立名字我指",
    "X22n0421_001:0539b18": "如是之法我親從佛而聞也。△三聞持和合。",
    "X22n0421_001:0539b19": "一時。",
    "X22n0421_001:0539b20": "如來說法機應和合會在一時天台云今不論長",
    "X22n0421_001:0539b21": "短說此經竟總為一時也。△四明化主。",
    "X22n0421_001:0539b22": "佛。",
    "X22n0421_001:0539b23": "此云覺者自覺覺他覺行圓滿一切智異外道慈",
    "X22n0421_001:0539b24": "悲異二乘平等異小菩薩尊極名為佛。△五論住",
    "X22n0421_001:0539c01": "處。",
    "X22n0421_001:0539c02": "在舍衛國祇樹給孤獨園。",
    "X22n0421_001:0539c03": "舍衛翻聞物謂具足欲塵財寶物多聞解脫人也",
    "X22n0421_001:0539c04": "祇樹即祇陀太子所施之樹給孤獨園乃須達多",
    "X22n0421_001:0539c05": "長者側布黃金從太子所買之園祇陀翻戰勝波",
    "X22n0421_001:0539c06": "斯匿王之子須達多翻善勝祇陀施樹長者買園",
    "X22n0421_001:0539c07": "共造伽藍請佛供養故云祇樹給孤獨園也。△六",
    "X22n0421_001:0539c08": "列同聞三初聲聞六。初明類。",
    "X22n0421_001:0539c09": "與大比丘僧。",
    "X22n0421_001:0539c10": "與者共也今經阿難與眾同聞故云共也大有三",
    "X22n0421_001:0539c11": "義謂大多勝天王大人所敬故大徧解內外經書",
    "X22n0421_001:0539c12": "名多出九十五種上故號勝此等無學小乘中極",
    "X22n0421_001:0539c13": "故云大也比丘翻乞士又破惡又怖魔僧者具云",
    "X22n0421_001:0539c14": "僧伽此翻眾和合也。△二列數。",
    "X22n0421_001:0539c15": "千二百五十人俱。",
    "X22n0421_001:0539c16": "三迦葉兄弟有千弟子身子目連共二百五十人",
    "X22n0421_001:0539c17": "此等先並事火艱苦累載都無所獲翻邪入正一",
    "X22n0421_001:0539c18": "遇見佛便得上果感佛深恩常隨侍佛為同聞眾。",
    "X22n0421_001:0539c19": "△三明位。",
    "X22n0421_001:0539c20": "皆是大阿羅漢。",
    "X22n0421_001:0539c21": "阿羅漢含三義一應供為人天福田此乃乞士之",
    "X22n0421_001:0539c22": "果也二殺賊斷盡煩惱故此乃破惡果也三無生",
    "X22n0421_001:0539c23": "不受後有故此乃怖魔之果也。△四歎德。",
    "X22n0421_001:0539c24": "眾所知識。",
    "X22n0421_001:0540a01": "天台云聞名欽德名知觀形敬奉為識或云見形",
    "X22n0421_001:0540a02": "為知見心為識或云知即是識。△五列名。",
    "X22n0421_001:0540a03": "長老。",
    "X22n0421_001:0540a04": "年高臘長學解廣深故通貫下文十六尊者也。",
    "X22n0421_001:0540a05": "舍利弗。",
    "X22n0421_001:0540a06": "翻身子母好形身身之所生故云身子又翻珠子",
    "X22n0421_001:0540a07": "其母聰明相在眼珠以子顯母為作此名七歲登",
    "X22n0421_001:0540a08": "議論床十六大國議論無雙至佛所七日徧達佛",
    "X22n0421_001:0540a09": "法得阿羅漢。",
    "X22n0421_001:0540a10": "摩訶目犍連。",
    "X22n0421_001:0540a11": "摩訶翻大目犍連姓也翻讚誦神通第一。",
    "X22n0421_001:0540a12": "摩訶迦葉。",
    "X22n0421_001:0540a13": "此云大龜氏其先代學道靈龜負仙圖而應從德",
    "X22n0421_001:0540a14": "命族真諦翻飲光迦葉身光能暎物故頭陀苦行",
    "X22n0421_001:0540a15": "最為第一。",
    "X22n0421_001:0540a16": "摩訶迦旃延。",
    "X22n0421_001:0540a17": "此翻文飾善分別義敷演第一。",
    "X22n0421_001:0540a18": "摩訶俱絺羅。",
    "X22n0421_001:0540a19": "此翻大膝舍利弗舅增一云得四辨才觸難能答",
    "X22n0421_001:0540a20": "第一。",
    "X22n0421_001:0540a21": "離婆多。",
    "X22n0421_001:0540a22": "此翻星宿父母從星辰乞子既其感獲因星作名。",
    "X22n0421_001:0540a23": "周利槃陀伽。",
    "X22n0421_001:0540a24": "亦名槃特此云路邊生母懷孕還家路邊誕子因",
    "X22n0421_001:0540b01": "名路邊出家以愚暗時久都無所解兄槃陀伽先",
    "X22n0421_001:0540b02": "入道恠曰徒淹歲月全無知會遣歸俗舍弟倚寺",
    "X22n0421_001:0540b03": "門嗟嘆流涕佛見令付掃帚每日誦習記一忘一",
    "X22n0421_001:0540b04": "後乃省悟掃帚除穢令淨為義佛令我除斷身中",
    "X22n0421_001:0540b05": "惑垢也因茲證果。",
    "X22n0421_001:0540b06": "難陀。",
    "X22n0421_001:0540b07": "此云善懽喜淨飯王偪十萬釋出家即一人也。",
    "X22n0421_001:0540b08": "阿難陀。",
    "X22n0421_001:0540b09": "此云歡喜淨飯王太子出家成佛王大歡喜白飯",
    "X22n0421_001:0540b10": "王奏云生子舉國忻忻因名歡喜二十五為佛侍",
    "X22n0421_001:0540b11": "者侍佛二十五年佛所說法記憶不忘。",
    "X22n0421_001:0540b12": "羅睺羅。",
    "X22n0421_001:0540b13": "此云覆障太子求出家父王不許殷勤不已王言",
    "X22n0421_001:0540b14": "汝若有子聽汝出家菩薩以指指妃腹却後六年",
    "X22n0421_001:0540b15": "汝當生子在胎六年故言覆障佛索出家父王不",
    "X22n0421_001:0540b16": "許耶輸將上高樓目連飛空來取佛度出家既出",
    "X22n0421_001:0540b17": "家已王位亦失故言覆障。",
    "X22n0421_001:0540b18": "憍梵波提。",
    "X22n0421_001:0540b19": "此云牛呞音寺增一云昔五百世曾為牛王牛若",
    "X22n0421_001:0540b20": "食後恒事虗哨餘報未夷唼唼常嚼時人稱為牛",
    "X22n0421_001:0540b21": "呞。",
    "X22n0421_001:0540b22": "賓頭盧頗羅墮。",
    "X22n0421_001:0540b23": "上是名翻不動下是姓翻捷疾柰耶律云樹提長",
    "X22n0421_001:0540b24": "者以旃檀鉢置於剎上告云有神通能取便與尊",
    "X22n0421_001:0540c01": "者騁通取之佛呵責已云汝自今後不得入滅留",
    "X22n0421_001:0540c02": "身久住受請應供今時齊會所供聖僧是也。",
    "X22n0421_001:0540c03": "迦留陀夷。",
    "X22n0421_001:0540c04": "此云麤黑顏色因夜行乞食人驚戒禁夜行乞食。",
    "X22n0421_001:0540c05": "摩訶劫賓那。",
    "X22n0421_001:0540c06": "此云房宿父母禱房宿感子因名房宿又初出家",
    "X22n0421_001:0540c07": "未見佛始向佛所值雨寄食陶師家後比丘來共",
    "X22n0421_001:0540c08": "宿即是佛聞法得道從得道處為名也。",
    "X22n0421_001:0540c09": "薄拘羅。",
    "X22n0421_001:0540c10": "此翻善容色貌端正故言善容年一百六十歲無",
    "X22n0421_001:0540c11": "病不夭有五不死報母置熬盤釜中水中魚食刀",
    "X22n0421_001:0540c12": "破皆不死昔持不殺戒故九十一劫命不中夭。",
    "X22n0421_001:0540c13": "阿[少/兔]樓陀。",
    "X22n0421_001:0540c14": "亦云阿那律此云無貧是解飯王次子出家多睡",
    "X22n0421_001:0540c15": "佛乃呵責七日七夜眼睫不交因喪肉眼佛令求",
    "X22n0421_001:0540c16": "天眼增一云我佛法中天眼那律第一。△六總結。",
    "X22n0421_001:0540c17": "如是等諸大弟子。",
    "X22n0421_001:0540c18": "學在師後稱弟解從師生稱子弟則顯師謙讓子",
    "X22n0421_001:0540c19": "乃明資尊仰。△二菩薩三。初明類。",
    "X22n0421_001:0540c20": "并諸菩薩摩訶薩。",
    "X22n0421_001:0540c21": "天台云具存云菩提薩埵什師嫌煩略提埵二字",
    "X22n0421_001:0540c22": "菩提翻道薩埵翻心摩訶翻大此諸人等皆求廣",
    "X22n0421_001:0540c23": "博大道又能成熟眾生是大道心之氣類故云諸",
    "X22n0421_001:0540c24": "菩薩等。△二列名。",
    "X22n0421_001:0541a01": "文殊師利。",
    "X22n0421_001:0541a02": "此翻妙德又妙吉祥。",
    "X22n0421_001:0541a03": "法王子。",
    "X22n0421_001:0541a04": "大論云佛為法王菩薩入正法位乃至十地悉名",
    "X22n0421_001:0541a05": "法王子荊溪云文殊稱法王子此諸菩薩何人非",
    "X22n0421_001:0541a06": "法王子答有二一於王子中德推文殊二諸經中",
    "X22n0421_001:0541a07": "文殊並為菩薩眾首(文)。",
    "X22n0421_001:0541a08": "阿逸多菩薩。",
    "X22n0421_001:0541a09": "阿逸多名也翻無勝彌勒姓也翻慈氏。",
    "X22n0421_001:0541a10": "乾陀訶提菩薩。",
    "X22n0421_001:0541a11": "此翻不休息行諸梵行過恒河沙劫然後授記心",
    "X22n0421_001:0541a12": "不休息故。",
    "X22n0421_001:0541a13": "常精進菩薩。",
    "X22n0421_001:0541a14": "寶積經云是菩薩為一眾生經無量劫隨逐不捨",
    "X22n0421_001:0541a15": "猶不受化無一念棄捨以身心俱進名常精進天",
    "X22n0421_001:0541a16": "台云常精進者見法性常住成無作正勤。△二總",
    "X22n0421_001:0541a17": "結。",
    "X22n0421_001:0541a18": "與如是等諸大菩薩。",
    "X22n0421_001:0541a19": "靈芝云菩薩名通初後如上莫非深位補處或權",
    "X22n0421_001:0541a20": "現影響故稱大也。△三雜眾。",
    "X22n0421_001:0541a21": "及釋提桓因等無量諸天大眾俱。",
    "X22n0421_001:0541a22": "釋提桓因翻能作能作忉利欲界天主三界天眾",
    "X22n0421_001:0541a23": "甚多故云無量更兼道俗四眾天龍八部故云大",
    "X22n0421_001:0541a24": "眾俱若據結文既云一切世間則何趣不攝耶。",
    "X22n0421_001:0541b01": "○二正宗分三此下依慈雲科。△初廣讚依正引",
    "X22n0421_001:0541b02": "物忻求二初廣讚二報二。初標列所讚。",
    "X22n0421_001:0541b03": "爾時佛告長老舍利弗。",
    "X22n0421_001:0541b04": "爾時者機應和合佛初說經之時也告舍利者經",
    "X22n0421_001:0541b05": "家敘對告人也不告菩薩天龍者淨覺云應有四",
    "X22n0421_001:0541b06": "悉意一是左面弟子大小法集多居其首故二由",
    "X22n0421_001:0541b07": "智慧第一四眾八部罔不欽仰故三為令四眾聞",
    "X22n0421_001:0541b08": "佛淨土自鄙絕分故四復欲小乘未取證者回心",
    "X22n0421_001:0541b09": "向大故佛凡說法必獲四悉檀益。",
    "X22n0421_001:0541b10": "從是西方過十萬億佛土。",
    "X22n0421_001:0541b11": "一佛土是大千界即過十萬億大千界也或問淨",
    "X22n0421_001:0541b12": "土既居十萬億剎之外眾生一念安得往生曰有",
    "X22n0421_001:0541b13": "二義故一者眾生念力十疑論云但使眾生淨業",
    "X22n0421_001:0541b14": "成就臨終在定之心即是淨土受生之心動念即",
    "X22n0421_001:0541b15": "是生淨土時如人有夢身雖在床而心意識徧至",
    "X22n0421_001:0541b16": "他方生淨土亦爾動念即至不須疑也二者如來",
    "X22n0421_001:0541b17": "願力四十八願經云設我成佛十方眾生至心信",
    "X22n0421_001:0541b18": "樂欲生我國乃至十念若不生者不取正覺然此",
    "X22n0421_001:0541b19": "二義不出感應皆由眾生心性本具塵剎雖十萬",
    "X22n0421_001:0541b20": "億之遙無非性具此心如帝網之一珠影含眾珠",
    "X22n0421_001:0541b21": "如大海之一浪具全潮體非但互具亦乃互即故",
    "X22n0421_001:0541b22": "四明云若心性不具塵剎則生無感見之功佛無",
    "X22n0421_001:0541b23": "應現之理。",
    "X22n0421_001:0541b24": "有世界名曰極樂。",
    "X22n0421_001:0541c01": "極樂者對此娑婆極苦而得名也或問四土各有",
    "X22n0421_001:0541c02": "淨穢天台云五濁輕重同居淨穢體析巧拙方便",
    "X22n0421_001:0541c03": "淨穢次第頓入實報淨穢分證究竟寂光淨穢今",
    "X22n0421_001:0541c04": "云極樂於四種中何淨土耶答答所談依正屬同",
    "X22n0421_001:0541c05": "居淨土若眾生念力淺深不同如病須藥本為身",
    "X22n0421_001:0541c06": "安求得仙方脩合服之不但身安兼得輕骨身安",
    "X22n0421_001:0541c07": "可喻生同居淨土輕骨可喻感上三土又復散心",
    "X22n0421_001:0541c08": "稱念雖則多感同居淨土既生彼國任運增進感",
    "X22n0421_001:0541c09": "上三土亦義通四種淨土也。",
    "X22n0421_001:0541c10": "其土有佛號阿彌陀今現在說法。",
    "X22n0421_001:0541c11": "佛有三身名法報應荊溪云法定不說報通二義",
    "X22n0421_001:0541c12": "應化定說今言說法即是應身然淨土教主有二",
    "X22n0421_001:0541c13": "不同如觀經所說佛身高六十萬億那由他由旬",
    "X22n0421_001:0541c14": "乃他報尊特勝應身也三十二相八十隨形好丈",
    "X22n0421_001:0541c15": "六身佛乃劣應身也勝應之身乃圓七信之所感",
    "X22n0421_001:0541c16": "見今經通被四機正是劣應常所見身繫念稱名",
    "X22n0421_001:0541c17": "心存目想為所對境圓名字人雖知佛身全法界",
    "X22n0421_001:0541c18": "作而見思尚熾事識彌隆所見佛身無非劣應圓",
    "X22n0421_001:0541c19": "人尚爾況前三教若五品人能以一心三觀圓伏",
    "X22n0421_001:0541c20": "五住煩惱雖未能見六十萬億勝應尊特之身以",
    "X22n0421_001:0541c21": "三十二相常所見身相相達無邊故也。△二正讚",
    "X22n0421_001:0541c22": "依正二初讚依果四。初珠網瓊林。",
    "X22n0421_001:0541c23": "舍利弗彼土何故名為極樂。",
    "X22n0421_001:0541c24": "初且徵名。",
    "X22n0421_001:0542a01": "其國眾生無有眾苦但受諸樂故名極樂。",
    "X22n0421_001:0542a02": "總釋名義。",
    "X22n0421_001:0542a03": "又舍利弗極樂國土七重欄楯。",
    "X22n0421_001:0542a04": "寶樹周圍有七重欄楯也橫曰欄竪曰楯欄檻也",
    "X22n0421_001:0542a05": "莊嚴寶樹繞圍華叢。",
    "X22n0421_001:0542a06": "七重羅網。",
    "X22n0421_001:0542a07": "瑞相經云無量寶網皆以金縷珍珠百千雜寶奇",
    "X22n0421_001:0542a08": "妙珍異莊嚴校飾周匝四面垂以寶鈴光色異曜",
    "X22n0421_001:0542a09": "盡極嚴麗羅覆樹林。",
    "X22n0421_001:0542a10": "七重行樹。",
    "X22n0421_001:0542a11": "七重寶樹行列國中長開異華更無凋瘦。",
    "X22n0421_001:0542a12": "皆以四寶周帀圍繞是故彼國名為極樂。",
    "X22n0421_001:0542a13": "四寶者金銀琉璃玻瓈也慈恩云欄楯羅網行樹",
    "X22n0421_001:0542a14": "各有七重者表生彼國得七覺支故身口七支無",
    "X22n0421_001:0542a15": "諸過故有七聖財故靈芝云凡佛菩薩居處皆然",
    "X22n0421_001:0542a16": "非謂一國只有七重耳。△二寶池蓮華。",
    "X22n0421_001:0542a17": "又舍利弗極樂國土有七寶池。",
    "X22n0421_001:0542a18": "彼國有八池七寶所成池中之水亦七寶色。",
    "X22n0421_001:0542a19": "八功德水充滿其中。",
    "X22n0421_001:0542a20": "八德者天台云一輕二清三冷四軟五美六不臭",
    "X22n0421_001:0542a21": "七飲時調適八飲已無患清是色入不臰是香入",
    "X22n0421_001:0542a22": "輕軟冷是觸入美是味入調適無患是法入故四",
    "X22n0421_001:0542a23": "明云八德而對五入水流說法即聲入雖成六入",
    "X22n0421_001:0542a24": "無非妙境故令行者速證無生諸疏所列八德依",
    "X22n0421_001:0542b01": "稱讚淨土經列法相少不同經中輕軟為一天台",
    "X22n0421_001:0542b02": "開為二經中開潤澤安和二天台合一不臭恐諸",
    "X22n0421_001:0542b03": "譯不同今且依天台所列。",
    "X22n0421_001:0542b04": "池底純以金砂布地。",
    "X22n0421_001:0542b05": "觀經去渠下皆以雜色金剛以為底砂。",
    "X22n0421_001:0542b06": "四邊階道金銀琉璃。",
    "X22n0421_001:0542b07": "此云不遠以西域有此山至波羅奈城不遠山出",
    "X22n0421_001:0542b08": "此寶故以名之。",
    "X22n0421_001:0542b09": "玻瓈合成。",
    "X22n0421_001:0542b10": "亦云頗胝迦此云水玉或云水精。",
    "X22n0421_001:0542b11": "上有樓閣亦以金銀琉瑙玻瓈[王*車]璖。",
    "X22n0421_001:0542b12": "如大車之渠故曰車磲謂車輞也。",
    "X22n0421_001:0542b13": "赤珠。",
    "X22n0421_001:0542b14": "佛地論云赤虫所出大論云真珠出魚腹中或竹",
    "X22n0421_001:0542b15": "中或蛇腦中不必唯生蚌胎也。",
    "X22n0421_001:0542b16": "碼碯。",
    "X22n0421_001:0542b17": "此寶色如馬之腦因為其名。",
    "X22n0421_001:0542b18": "而嚴飾之。",
    "X22n0421_001:0542b19": "然眾寶且就此土釋其所出淨土乃自然而有者。",
    "X22n0421_001:0542b20": "池中蓮華大如車輪。",
    "X22n0421_001:0542b21": "靈芝云車有大小難為定準此方極大不過數尺",
    "X22n0421_001:0542b22": "可依輪王為量十住婆沙云輪王千輻金輪種種",
    "X22n0421_001:0542b23": "珍寶莊嚴其輞琉璃為轂周圓十五里準此未及",
    "X22n0421_001:0542b24": "半由旬亦約小者耳或問觀經云一一池中有六",
    "X22n0421_001:0542c01": "十億七寶蓮華團圓正等十二由旬何與今經優",
    "X22n0421_001:0542c02": "劣不同耶曰觀經蓮華是第四觀觀力稍著行者",
    "X22n0421_001:0542c03": "到此已能圓伏五住當五品初心所見豈比今經",
    "X22n0421_001:0542c04": "通被散心眾生忻樂求生之境大本云池中蓮華",
    "X22n0421_001:0542c05": "或一由旬乃至百千由旬亦是被四教機約機所",
    "X22n0421_001:0542c06": "見故有一由旬乃至百千之不同也夫佛之依正",
    "X22n0421_001:0542c07": "本無數量約機淺深所見高下耳四明云大本中",
    "X22n0421_001:0542c08": "說佛所浴池廣四萬八千里小本蓮華大如車輪",
    "X22n0421_001:0542c09": "鼓音王等經說安養依正雖淨雖勝但與娑婆分",
    "X22n0421_001:0542c10": "於五濁輕重而已豈比觀經專明妙觀所顯法身",
    "X22n0421_001:0542c11": "尊特身量相好逈拔非常耶。",
    "X22n0421_001:0542c12": "青色青光黃色黃光赤色赤光白色白光微妙香潔。",
    "X22n0421_001:0542c13": "此列蓮華色香也。",
    "X22n0421_001:0542c14": "舍利弗極樂國土成就如是功德莊嚴。",
    "X22n0421_001:0542c15": "四十八願經云彼佛於大眾建此願已一向專志",
    "X22n0421_001:0542c16": "莊嚴妙土等功德者有功之德也功收願行德歸",
    "X22n0421_001:0542c17": "三諦下文皆然。△三天樂裓衣。",
    "X22n0421_001:0542c18": "又舍利弗彼佛國土常作天樂。",
    "X22n0421_001:0542c19": "觀經云無量樂器懸處虗空不鼓自鳴或林或幢",
    "X22n0421_001:0542c20": "皆懸樂器悉自和鳴隨眾生意皆奏法音人天聞",
    "X22n0421_001:0542c21": "者俱發道心或歌六度或讚三乘。",
    "X22n0421_001:0542c22": "黃金為地。",
    "X22n0421_001:0542c23": "準觀經彼國以琉璃為地以黃金繩雜廁間錯兼",
    "X22n0421_001:0542c24": "以七寶界其分齊今言黃金乃地面莊嚴耳。",
    "X22n0421_001:0543a01": "晝夜六時雨天曼陀羅華。",
    "X22n0421_001:0543a02": "彼國光明常照無日月光准大本經彼以華開鳥",
    "X22n0421_001:0543a03": "鳴為曉蓮合鳥棲為夜曼它羅此翻適意又翻白",
    "X22n0421_001:0543a04": "華。",
    "X22n0421_001:0543a05": "其土眾生常以清旦各以衣裓盛眾妙華。",
    "X22n0421_001:0543a06": "衣裓者真諦云外國盛華器也。",
    "X22n0421_001:0543a07": "供養他方十萬億佛。",
    "X22n0421_001:0543a08": "蓋遊歷十方佛前聞法進登深位也此據生彼破",
    "X22n0421_001:0543a09": "惑得道人言若未破惑未必能也如觀經九品唯",
    "X22n0421_001:0543a10": "上三品皆云遊歷十方中三品下三品皆不云遊",
    "X22n0421_001:0543a11": "歷未破惑故也。",
    "X22n0421_001:0543a12": "即以食時還到本國飯食經行。",
    "X22n0421_001:0543a13": "飯食者大本云宮殿衣服飯食猶第六天自然之",
    "X22n0421_001:0543a14": "物若欲食時七寶應器自然在前百味飲食自然",
    "X22n0421_001:0543a15": "盈滿雖有此食實無食者但見色聞香自然飽足",
    "X22n0421_001:0543a16": "食已化去時至復現也。",
    "X22n0421_001:0543a17": "舍利弗極樂國土成就如是功德莊嚴。",
    "X22n0421_001:0543a18": "△四化禽風樹二初化禽二。初列。",
    "X22n0421_001:0543a19": "復次舍利弗彼國常有種種奇妙雜色之鳥白鶴孔",
    "X22n0421_001:0543a20": "雀鸚鵡。",
    "X22n0421_001:0543a21": "此三可曉。",
    "X22n0421_001:0543a22": "舍利。",
    "X22n0421_001:0543a23": "此云春鶯或翻鶖鷺。",
    "X22n0421_001:0543a24": "迦陵頻伽。",
    "X22n0421_001:0543b01": "此云妙聲在[穀-禾+卵]中其音已起眾鳥。",
    "X22n0421_001:0543b02": "共命之鳥。",
    "X22n0421_001:0543b03": "兩首一身異神識同報命故名共命法華經名命",
    "X22n0421_001:0543b04": "命。",
    "X22n0421_001:0543b05": "是諸眾鳥晝夜六時出和雅音其音演暢。",
    "X22n0421_001:0543b06": "和雅謂音聲悅人演暢謂說法無滯。",
    "X22n0421_001:0543b07": "五根五力。",
    "X22n0421_001:0543b08": "五根謂信進念定慧也能生名根五根增進堪任",
    "X22n0421_001:0543b09": "排障故曰五力。",
    "X22n0421_001:0543b10": "七菩提分。",
    "X22n0421_001:0543b11": "菩提翻覺分亦支也謂念擇進喜輕定捨。",
    "X22n0421_001:0543b12": "八聖道分。",
    "X22n0421_001:0543b13": "諸經或云八正道謂正見正思惟正語正業正精",
    "X22n0421_001:0543b14": "進正定正念正命。",
    "X22n0421_001:0543b15": "如是等法。",
    "X22n0421_001:0543b16": "慈恩云三十七道品文缺四念處四正勤四如意",
    "X22n0421_001:0543b17": "足三科以等字兼之。",
    "X22n0421_001:0543b18": "其土眾生聞是音已皆悉念佛念法念僧。",
    "X22n0421_001:0543b19": "孤山云念佛如醫王念法如良藥念僧如瞻視人",
    "X22n0421_001:0543b20": "三者既備則煩惱之病可瘥也此念別相三寶又",
    "X22n0421_001:0543b21": "觀自心寂而常照則諸法炳然名念佛照而常寂",
    "X22n0421_001:0543b22": "無法可得名念法寂照不二即存而亡亡存和合",
    "X22n0421_001:0543b23": "名念僧此同體三寶也古崖云道品三寶皆通四",
    "X22n0421_001:0543b24": "教隨機各解。△二釋疑。",
    "X22n0421_001:0543c01": "舍利弗汝勿謂此鳥實是罪報所生。",
    "X22n0421_001:0543c02": "恐身子心疑既有雜鳥則有畜趣此三惡道之一",
    "X22n0421_001:0543c03": "何名淨土耶。",
    "X22n0421_001:0543c04": "所以者何彼佛國土無三惡道。",
    "X22n0421_001:0543c05": "大本法藏願云設我成佛國土有地獄畜生餓鬼",
    "X22n0421_001:0543c06": "者不取正覺。",
    "X22n0421_001:0543c07": "舍利弗其佛國土尚無惡道之名何況有實。",
    "X22n0421_001:0543c08": "大本云彼國無有三途苦難之名但有自然快樂",
    "X22n0421_001:0543c09": "之音是故其國名曰安養。",
    "X22n0421_001:0543c10": "是諸眾鳥皆是阿彌陀佛欲令法音宣流變化所作。",
    "X22n0421_001:0543c11": "此增廣化事也豈唯珍禽說法抑亦風樹水聲皆",
    "X22n0421_001:0543c12": "演妙音若非眾生性具安能果上色心互融依正",
    "X22n0421_001:0543c13": "皆妙。△二風樹。",
    "X22n0421_001:0543c14": "舍利弗彼佛國土微風吹動諸寶行樹及寶羅網出",
    "X22n0421_001:0543c15": "微妙音譬如百千種樂同時俱作聞是音者自然皆",
    "X22n0421_001:0543c16": "生念佛念法念僧之心。",
    "X22n0421_001:0543c17": "諸寶樹等即前七重樹網風動成音準觀經水流",
    "X22n0421_001:0543c18": "成音演說苦空無常無我諸波羅蜜驗此樹音無",
    "X22n0421_001:0543c19": "不演法否則可令國中眾生聞音皆生念佛念法",
    "X22n0421_001:0543c20": "念僧之心耶。",
    "X22n0421_001:0543c21": "舍利弗其佛國土成就如是功德莊嚴。",
    "X22n0421_001:0543c22": "△二讚正報二。初讚化主。",
    "X22n0421_001:0543c23": "舍利弗於汝意云何彼佛何故號阿彌陀。",
    "X22n0421_001:0543c24": "審問別號既無所對故為釋通。",
    "X22n0421_001:0544a01": "舍利弗彼佛光明無量照十方國無所障礙是故號",
    "X22n0421_001:0544a02": "為阿彌陁。",
    "X22n0421_001:0544a03": "梵語阿彌陀此翻無量一光明無量二壽命無量",
    "X22n0421_001:0544a04": "義如經列或問只一梵語何翻二義私謂彌陀法",
    "X22n0421_001:0544a05": "身體德明靜寂而常照故光而明照而常寂故靜",
    "X22n0421_001:0544a06": "而壽光即般若壽即解脫即一而二即二而一法",
    "X22n0421_001:0544a07": "相融妙故得經中二義釋之初無量光者大本云",
    "X22n0421_001:0544a08": "無量壽佛威神光明最尊第一諸佛光明所不能",
    "X22n0421_001:0544a09": "及是故號為無量光佛。",
    "X22n0421_001:0544a10": "又舍利弗彼佛壽命及其人民無量無邊阿僧祇劫",
    "X22n0421_001:0544a11": "故名阿彌陀。",
    "X22n0421_001:0544a12": "二無量壽者大本云彼佛壽命長久不可稱計假",
    "X22n0421_001:0544a13": "使十方無量眾生皆成聲聞緣覺都共集會竭其",
    "X22n0421_001:0544a14": "智力百千萬劫悉共推筭不能窮盡又云聲聞菩",
    "X22n0421_001:0544a15": "薩人天之眾壽命長遠亦復如是阿僧祇此云無",
    "X22n0421_001:0544a16": "數然約光壽雖稱無量乃是三十二相常所見身",
    "X22n0421_001:0544a17": "與觀經勝應尊特身不同。",
    "X22n0421_001:0544a18": "舍利弗阿彌陀佛成佛以來於今十劫。",
    "X22n0421_001:0544a19": "今經部屬方等乃是一時赴機之說若依法華顯",
    "X22n0421_001:0544a20": "本必長以迹門所說彌陀既在十六王子之數釋",
    "X22n0421_001:0544a21": "迦本門開顯壽量塵劫彌陀顯本壽亦難思也。△",
    "X22n0421_001:0544a22": "二讚眷屬二。初列三乘。",
    "X22n0421_001:0544a23": "又舍利弗彼佛有無量無邊聲聞弟子皆阿羅漢。",
    "X22n0421_001:0544a24": "阿羅漢揀異前三果也不言緣覺攝在聲聞數中",
    "X22n0421_001:0544b01": "亦可以弟子二字總收三乘也。",
    "X22n0421_001:0544b02": "非是算數之所能知諸菩薩眾亦復如是。",
    "X22n0421_001:0544b03": "聲聞兼藏通兩教菩薩則通四教或問今經正意",
    "X22n0421_001:0544b04": "在圓何關二乘耶曰彼佛為慣習小者成就小果",
    "X22n0421_001:0544b05": "示聲聞法然後引小入大或問往生論云二乘種",
    "X22n0421_001:0544b06": "不生何耶天台云正處小行不生要由臨終發大",
    "X22n0421_001:0544b07": "乘種亦乃得生以先學小故至彼聞苦空無常發",
    "X22n0421_001:0544b08": "其本解先證小果證已不住於小必還入大。",
    "X22n0421_001:0544b09": "舍利弗彼佛國土成就如是功德莊嚴。",
    "X22n0421_001:0544b10": "靈芝云此亦彌陀所化來生彼國脩因證果為國",
    "X22n0421_001:0544b11": "莊嚴。△二生不退。",
    "X22n0421_001:0544b12": "又舍利弗極樂國土眾生生者皆是阿鞞跋致。",
    "X22n0421_001:0544b13": "眾生亦可義通九品阿鞞跋致云不退轉十疑論",
    "X22n0421_001:0544b14": "云彼國有五因緣故不退一彌陀願力攝持二佛",
    "X22n0421_001:0544b15": "光常照三水鳥樹林常演說法四純諸菩薩為友",
    "X22n0421_001:0544b16": "五壽命永劫。",
    "X22n0421_001:0544b17": "其中多有一生補處其數甚多非是算數所能知之",
    "X22n0421_001:0544b18": "但可以無量無邊阿僧祇說。",
    "X22n0421_001:0544b19": "若此娑婆生彼土者多未破惑不論位次如前云",
    "X22n0421_001:0544b20": "五種因緣故得不退若到彼已聞法入真方可論",
    "X22n0421_001:0544b21": "位行念三不退也若不爾者文云多有一生補處",
    "X22n0421_001:0544b22": "豈此土初生之人便登等覺耶一生補處如觀音",
    "X22n0421_001:0544b23": "勢至位隣妙覺次補佛處無量無邊亦顯其多也",
    "X22n0421_001:0544b24": "廣讚依正竟。△二勸修願行二。初願。",
    "X22n0421_001:0544c01": "舍利弗眾生聞者應當發願願生彼國。",
    "X22n0421_001:0544c02": "勸修行願正明一經宗要願行本一今先願後行",
    "X22n0421_001:0544c03": "者揀異此土行人稟教脩行無往生願故於此土",
    "X22n0421_001:0544c04": "聞法入真多致退失故須先願夫願有總有別菩",
    "X22n0421_001:0544c05": "薩多發四弘及總願也今求生淨土乃別願也以",
    "X22n0421_001:0544c06": "此土塵境麤強聖果難成願生淨土速證菩提。",
    "X22n0421_001:0544c07": "所以者何得與如是諸上善人俱會一處。",
    "X22n0421_001:0544c08": "諸上善人指上三乘聖眾欲顯此土三惡充滿皆",
    "X22n0421_001:0544c09": "不善聚為可厭耳一處者古崖云雖是同居淨土",
    "X22n0421_001:0544c10": "指此無非寂光理土而此寂光全是眾生三德理",
    "X22n0421_001:0544c11": "藏不指此藏何得名一處哉。△二行四。初揀勉。",
    "X22n0421_001:0544c12": "舍利弗不可以少善根福德因緣得生彼國。",
    "X22n0421_001:0544c13": "少善根等者此土四教脩行之人若無正信迴向",
    "X22n0421_001:0544c14": "發願求生淨土皆名為少少之一字貫下二句亦",
    "X22n0421_001:0544c15": "云少福德少因緣善根明正行福德約助行如觀",
    "X22n0421_001:0544c16": "經云欲生彼國當脩三福一者孝養父母奉事師",
    "X22n0421_001:0544c17": "長慈心不殺二者受持三歸具足眾戒三者發菩",
    "X22n0421_001:0544c18": "提心深信因果讀誦大乘等乃至立寺造像禮誦",
    "X22n0421_001:0544c19": "坐禪懺念若行一切福業皆助行也因緣二字總",
    "X22n0421_001:0544c20": "結正助正行為因助行為緣也下科經文但明正",
    "X22n0421_001:0544c21": "行不明助行者蓋文義互現譯人之巧耳或問此",
    "X22n0421_001:0544c22": "土脩圓頓者亦名少善根耶曰娑婆縱稟圓頓修",
    "X22n0421_001:0544c23": "行亦多退失若不求生淨土亦名善根涼薄故勉",
    "X22n0421_001:0544c24": "進須求生也。△二正明行。",
    "X22n0421_001:0545a01": "舍利弗若有善男子善女人。",
    "X22n0421_001:0545a02": "即能脩之機該乎四教及博地凡夫。",
    "X22n0421_001:0545a03": "聞說阿彌陀佛執持名號若一日若二日若三日若",
    "X22n0421_001:0545a04": "四日若五日若六日若七日一心不亂。",
    "X22n0421_001:0545a05": "此正明脩行應有三意初明所念境二正明繫念",
    "X22n0421_001:0545a06": "三制明限初意者先須了知彌陀世尊雖居十萬",
    "X22n0421_001:0545a07": "億剎之外全我一心本具但為久迷背於本性今",
    "X22n0421_001:0545a08": "欲稱念正為顯自心性此之心性不出三諦妙境",
    "X22n0421_001:0545a09": "故果上所顯三身四土不離心性故經聞說阿彌",
    "X22n0421_001:0545a10": "陀佛若不因聞妙解本具則佛從外來是因緣法",
    "X22n0421_001:0545a11": "二正明繫念者經云執持名號即繫念聖號也言",
    "X22n0421_001:0545a12": "一心不亂者有事一心有理一心初事者先須斂",
    "X22n0421_001:0545a13": "念面向西方合掌正身遙想彼佛丈六金容三十",
    "X22n0421_001:0545a14": "二相八十種好現坐道場依正莊嚴光明無量自",
    "X22n0421_001:0545a15": "慨此身久沉苦海漂流生死孤露無依譬如嬰兒",
    "X22n0421_001:0545a16": "墮在坑穽叫呼父母急救危亡一志依投懇求免",
    "X22n0421_001:0545a17": "脫聲聲相續念念不移感佛哀憐此心專注不為",
    "X22n0421_001:0545a18": "塵緣之所擾亂故曰一心不亂二理一心者體達",
    "X22n0421_001:0545a19": "事中一心稱名能念之心本無自性所念之佛當",
    "X22n0421_001:0545a20": "體空寂聲相亦空呼響不實所稱能稱既絕思議",
    "X22n0421_001:0545a21": "皆不可得名為即空雖即本空而我此心能成妙",
    "X22n0421_001:0545a22": "感彌陀妙應全心所現如水不上升月不下降感",
    "X22n0421_001:0545a23": "應道交任運顯益名為妙假假不定假空亦非空",
    "X22n0421_001:0545a24": "空假不二顯於中道由此心性是毗盧體體非能",
    "X22n0421_001:0545b01": "所亦非形相非不形相名為即中中以不偏為義",
    "X22n0421_001:0545b02": "絕待為功既無待對空假叵得中道不存不一不",
    "X22n0421_001:0545b03": "異思議泯亡故名一心不亂又分字解者圓觀妙",
    "X22n0421_001:0545b04": "境三諦皆空三諦皆假三諦皆中體既無異故曰",
    "X22n0421_001:0545b05": "一心雖則本融空彰蕩相假彰立法中彰絕待於",
    "X22n0421_001:0545b06": "一心中有三德用不可混雜故曰不亂如是觀念",
    "X22n0421_001:0545b07": "圓脩三觀圓念三身圓破三惑圓證三德豈但得",
    "X22n0421_001:0545b08": "生同居淨土亦能分證寂光理體但觀有微著念",
    "X22n0421_001:0545b09": "力偏強惑有厚薄故成觀行相似分證之殊又復",
    "X22n0421_001:0545b10": "此文非但明於一念事理亦顯一心三慧具足如",
    "X22n0421_001:0545b11": "云聞說阿彌陀佛執持名號聞即聞慧執謂執受",
    "X22n0421_001:0545b12": "在心即是思慧持謂任持不忘即是脩慧即聞而",
    "X22n0421_001:0545b13": "思二慧導行任持不失故於一心顯圓三慧若無",
    "X22n0421_001:0545b14": "聞慧無受潤因聞而不思無深旨趣思而不脩終",
    "X22n0421_001:0545b15": "無證理三慧若備得道不疑三明期限者利根一",
    "X22n0421_001:0545b16": "日鈍或至七故言若一日二日等七日行成縱未",
    "X22n0421_001:0545b17": "破惑定為往生之因又此一心不亂之句文有兩",
    "X22n0421_001:0545b18": "屬若論正明觀法一經唯指此句若論行成功顯",
    "X22n0421_001:0545b19": "亦指此之一句以淨業既成故我一心不為煩惑",
    "X22n0421_001:0545b20": "所亂得感臨終往生故曰臨命終時等則屬下科",
    "X22n0421_001:0545b21": "得果也或問四教人稱名前三如何能脩三觀曰",
    "X22n0421_001:0545b22": "前三稱名唯得事中一心則屬散善若圓人稱名",
    "X22n0421_001:0545b23": "非但事理俱得亦顯事理不二則屬定善前三但",
    "X22n0421_001:0545b24": "以迴向發願得往生耳。△三得果。",
    "X22n0421_001:0545c01": "其人臨命終時阿彌陀佛與諸聖眾現在其前。",
    "X22n0421_001:0545c02": "行者臨終以脩願行定力所持感佛來迎亦是彌",
    "X22n0421_001:0545c03": "陀大願願力攝受大本云十方眾生至心發願欲",
    "X22n0421_001:0545c04": "生我國臨命終時假令不與大眾圍繞現在其前",
    "X22n0421_001:0545c05": "者不取正覺靈芝云聖眾現前亦有多別或真佛",
    "X22n0421_001:0545c06": "化佛觀音勢至隨其品位委在觀經或謂臨終見",
    "X22n0421_001:0545c07": "佛以為魔者或謂自心業現無他佛來者斯蓋不",
    "X22n0421_001:0545c08": "知生佛一體感應道交自障障他為過不淺矣。",
    "X22n0421_001:0545c09": "是人終時心不顛倒即得往生阿彌陀佛極樂國土。",
    "X22n0421_001:0545c10": "靈芝云凡人臨終識神無主善惡業行無不發現",
    "X22n0421_001:0545c11": "或起惡念或起邪見或生貪戀或發猖狂惡相非",
    "X22n0421_001:0545c12": "一皆名顛倒因前誦習罪滅障除淨業內熏慈光",
    "X22n0421_001:0545c13": "外攝脫苦得樂一剎那間頓超樂土下文勸生其",
    "X22n0421_001:0545c14": "利在此。△四結勸。",
    "X22n0421_001:0545c15": "舍利弗我見是利故說此言若有眾生聞是說者應",
    "X22n0421_001:0545c16": "當發願生彼國土。",
    "X22n0421_001:0545c17": "此經無發起序不同他經當機辨道乃無問自說",
    "X22n0421_001:0545c18": "故云我見是利故說此言如竹菴云不待發起如",
    "X22n0421_001:0545c19": "急救法也應當發願淨土之行要在於願故重叮",
    "X22n0421_001:0545c20": "嚀。△二六方引同敦勉生信二初引同二。初釋",
    "X22n0421_001:0545c21": "迦讚歎。",
    "X22n0421_001:0545c22": "舍利弗如我今者讚歎阿彌陀佛不可思議功德之",
    "X22n0421_001:0545c23": "利。",
    "X22n0421_001:0545c24": "欲明六方同讚先結釋迦稱揚故云如我今者等",
    "X22n0421_001:0546a01": "功德不可同福德之名福德屬事功德屬理有功",
    "X22n0421_001:0546a02": "之德故曰功德功收願行德歸三諦若不爾者安",
    "X22n0421_001:0546a03": "云不可思議耶前文頻云功德莊嚴當依此釋。△",
    "X22n0421_001:0546a04": "二諸佛讚歎六。初東方。",
    "X22n0421_001:0546a05": "東方亦有阿閦鞞佛。",
    "X22n0421_001:0546a06": "唐譯具有十方秦譯略明六方亦有者領上之詞",
    "X22n0421_001:0546a07": "非但我釋迦稱讚十方諸佛亦現稱讚諸佛別名",
    "X22n0421_001:0546a08": "靈芝云相承不釋今以義詳或從色相或取言音",
    "X22n0421_001:0546a09": "或約行業或從譬喻大略不出果德三身收無不",
    "X22n0421_001:0546a10": "盡文或偏舉義必兼含古崖云凡釋經必約教觀",
    "X22n0421_001:0546a11": "二義不約教則不識能詮之名被機之相不約觀",
    "X22n0421_001:0546a12": "則如貧數寶於我何為如約教先明因緣事相考",
    "X22n0421_001:0546a13": "尋經論所出及法門表對之義釋之阿閦鞞此云",
    "X22n0421_001:0546a14": "不動不為二邊而動故。",
    "X22n0421_001:0546a15": "須彌相佛大須彌佛須彌光佛。",
    "X22n0421_001:0546a16": "須彌翻妙高妙則三德圓融高則超過因位相與",
    "X22n0421_001:0546a17": "大並表解脫斷德光表般若智慧也。",
    "X22n0421_001:0546a18": "妙音佛。",
    "X22n0421_001:0546a19": "語音圓妙說法稱機立名諸佛雖三身一體皆以",
    "X22n0421_001:0546a20": "應佛當名。",
    "X22n0421_001:0546a21": "如是等恒河沙數諸佛。",
    "X22n0421_001:0546a22": "恒河亦云殑伽河其沙多而細佛近彼河說法諸",
    "X22n0421_001:0546a23": "經故多引喻。",
    "X22n0421_001:0546a24": "各於其國出廣長舌相徧覆三千大千世界。",
    "X22n0421_001:0546b01": "慈恩云舌相廣長表無量劫口離四過凡證小事",
    "X22n0421_001:0546b02": "即覆面門以至髮際今覆大千證大事故或問此",
    "X22n0421_001:0546b03": "勝應耶劣應耶曰若論現相只表所說不虗不可",
    "X22n0421_001:0546b04": "以舌驗身然必是勝應尊特也。",
    "X22n0421_001:0546b05": "說誠實言汝等眾生當信是。",
    "X22n0421_001:0546b06": "慈恩云觀此經勢蓋他方諸佛告自國聽眾釋迦",
    "X22n0421_001:0546b07": "轉引彼佛意言證彼西方令此會眾生信敬也靈",
    "X22n0421_001:0546b08": "芝云正當釋迦說此經時十方諸佛同時勸讚令",
    "X22n0421_001:0546b09": "信是經然二師之義皆通靈芝尤得經旨。",
    "X22n0421_001:0546b10": "稱讚不可思議功德一切諸佛所護念經。",
    "X22n0421_001:0546b11": "此十六字是舉經題唐譯依此題名稱讚淨土佛",
    "X22n0421_001:0546b12": "攝受經不可思議者文中有四不可思議一者依",
    "X22n0421_001:0546b13": "報雖是同居淨土此用即體無非寂光二者正報",
    "X22n0421_001:0546b14": "雖是應身指應即法三者脩因四者感果七日持",
    "X22n0421_001:0546b15": "名即感聖果因果不二亦不思議故今唱題名不",
    "X22n0421_001:0546b16": "可思議功德也又此一題示五章義何者不可思",
    "X22n0421_001:0546b17": "議即是經體願行功德即是宗要諸佛護念即是",
    "X22n0421_001:0546b18": "力用護故捨苦念故得樂總此三義即是釋名稱",
    "X22n0421_001:0546b19": "讚此四即當教相。△二南方。",
    "X22n0421_001:0546b20": "舍利弗南方世界有日月燈佛。",
    "X22n0421_001:0546b21": "名日月燈表於三智。",
    "X22n0421_001:0546b22": "名聞光佛。",
    "X22n0421_001:0546b23": "名稱普聞如光徧照。",
    "X22n0421_001:0546b24": "大燄肩佛。",
    "X22n0421_001:0546c01": "肩表二智燄表照理。",
    "X22n0421_001:0546c02": "須彌燈佛。",
    "X22n0421_001:0546c03": "須彌是眾山之王自證之體燈表化他之用。",
    "X22n0421_001:0546c04": "無量精進佛。",
    "X22n0421_001:0546c05": "從行為名方便度生未甞暫懈眾生無量悲智亦",
    "X22n0421_001:0546c06": "然。",
    "X22n0421_001:0546c07": "如是等恒河沙數諸佛各於其國出廣長舌相徧覆",
    "X22n0421_001:0546c08": "三千大千世界說誠實言汝等眾生當信是稱讚不",
    "X22n0421_001:0546c09": "可思議功德一切諸佛所護念經。",
    "X22n0421_001:0546c10": "△三西方。",
    "X22n0421_001:0546c11": "舍利弗西方世界有無量壽佛。",
    "X22n0421_001:0546c12": "慈恩云儒宗尚不自伐其善何故彌陀自讚難思",
    "X22n0421_001:0546c13": "答據文勢即是諸佛稱讚又設若彌陀自讚於理",
    "X22n0421_001:0546c14": "何違引轉眾生令生勝意靈芝云同名甚多決非",
    "X22n0421_001:0546c15": "法藏所成之彌陀也古崖謂二師之義皆通慈恩",
    "X22n0421_001:0546c16": "又從容也。",
    "X22n0421_001:0546c17": "無量相佛。",
    "X22n0421_001:0546c18": "相好無量。",
    "X22n0421_001:0546c19": "無量幢佛。",
    "X22n0421_001:0546c20": "無量功德高峻如幢。",
    "X22n0421_001:0546c21": "大光佛大明佛。",
    "X22n0421_001:0546c22": "大光大明並喻佛智自行化他破障除惑。",
    "X22n0421_001:0546c23": "寶相佛。",
    "X22n0421_001:0546c24": "相好如寶可尊可貴。",
    "X22n0421_001:0547a01": "淨光佛。",
    "X22n0421_001:0547a02": "智光最淨。",
    "X22n0421_001:0547a03": "如是等恒河沙數諸佛各於其國出廣長舌相徧覆",
    "X22n0421_001:0547a04": "三千大千世界說誠實言汝等眾生當信是稱讚不",
    "X22n0421_001:0547a05": "可思議功德一切諸佛所護念經。",
    "X22n0421_001:0547a06": "△四北方。",
    "X22n0421_001:0547a07": "舍利弗北方世界有燄肩佛。",
    "X22n0421_001:0547a08": "二智照理如肩發燄。",
    "X22n0421_001:0547a09": "最勝音佛。",
    "X22n0421_001:0547a10": "說法稱機梵音最勝。",
    "X22n0421_001:0547a11": "難沮佛。",
    "X22n0421_001:0547a12": "內證實相四魔不能沮散。",
    "X22n0421_001:0547a13": "日生佛。",
    "X22n0421_001:0547a14": "日表智慧從法身生。",
    "X22n0421_001:0547a15": "綱明佛。",
    "X22n0421_001:0547a16": "智慧如綱覆徧十方。",
    "X22n0421_001:0547a17": "如是等恒河沙數諸佛各於其國出廣長舌相徧覆",
    "X22n0421_001:0547a18": "三千大世界說誠實言汝等眾生當信是稱讚不可",
    "X22n0421_001:0547a19": "思議功德一切諸佛所護念經。",
    "X22n0421_001:0547a20": "△五下方。",
    "X22n0421_001:0547a21": "舍利弗下方世界有師子佛。",
    "X22n0421_001:0547a22": "佛是眾聖之尊故以獸王比之又師子一吼百獸",
    "X22n0421_001:0547a23": "惱裂聞之皆死喻佛說法魔外消亡。",
    "X22n0421_001:0547a24": "名聞佛。",
    "X22n0421_001:0547b01": "名稱普聞徧十方界。",
    "X22n0421_001:0547b02": "名光佛。",
    "X22n0421_001:0547b03": "名如日光徧照一切。",
    "X22n0421_001:0547b04": "達磨佛。",
    "X22n0421_001:0547b05": "達磨翻法約所證說。",
    "X22n0421_001:0547b06": "法幢佛。",
    "X22n0421_001:0547b07": "以幢表法高大熾盛。",
    "X22n0421_001:0547b08": "持法佛。",
    "X22n0421_001:0547b09": "以中道法雙持二邊。",
    "X22n0421_001:0547b10": "如是等恒河沙數諸佛各於其國出廣長舌相徧覆",
    "X22n0421_001:0547b11": "三千大千世界說誠實言汝等眾生當信是稱讚不",
    "X22n0421_001:0547b12": "可思議功德一切諸佛所護念經。",
    "X22n0421_001:0547b13": "△六上方。",
    "X22n0421_001:0547b14": "舍利弗上方世界有梵音佛。",
    "X22n0421_001:0547b15": "法音清妙聞者悅心。",
    "X22n0421_001:0547b16": "宿王佛。",
    "X22n0421_001:0547b17": "宿音秀星宿中王佛如北辰居其所而眾星拱之。",
    "X22n0421_001:0547b18": "香上佛。",
    "X22n0421_001:0547b19": "如薝蔔林中不嗅餘香佛德之香更無過上者。",
    "X22n0421_001:0547b20": "香光佛。",
    "X22n0421_001:0547b21": "香喻斷德光喻智德二德能顯本有法身亦可德",
    "X22n0421_001:0547b22": "香屬自行光有照明屬化他。",
    "X22n0421_001:0547b23": "大燄肩佛。",
    "X22n0421_001:0547b24": "二智如肩能照如燄照理廣大故也。",
    "X22n0421_001:0547c01": "雜色寶華嚴身佛。",
    "X22n0421_001:0547c02": "自行因華如寶莊嚴果德之身。",
    "X22n0421_001:0547c03": "娑羅樹王佛。",
    "X22n0421_001:0547c04": "娑羅翻牢固亦翻最勝。",
    "X22n0421_001:0547c05": "寶華德佛。",
    "X22n0421_001:0547c06": "常樂我淨德如寶華。",
    "X22n0421_001:0547c07": "見一切義佛。",
    "X22n0421_001:0547c08": "洞見諸法甚深義趣。",
    "X22n0421_001:0547c09": "如須彌山佛。",
    "X22n0421_001:0547c10": "須彌出眾山之上如佛為眾聖之尊。",
    "X22n0421_001:0547c11": "如是等恒河沙數諸佛各於其國出廣長舌相徧覆",
    "X22n0421_001:0547c12": "三千大千世界說誠實言汝等眾生當信是稱讚不",
    "X22n0421_001:0547c13": "可思議功德一切諸佛所護念經。",
    "X22n0421_001:0547c14": "△二勸信二。初釋經題。",
    "X22n0421_001:0547c15": "舍利弗於汝意云何何故名為一切諸佛所護念經。",
    "X22n0421_001:0547c16": "佛自徵問經題之義。",
    "X22n0421_001:0547c17": "舍利弗若有善男子善女人聞是經受持者。",
    "X22n0421_001:0547c18": "釋出聞受持者此三慧也聞即聞慧受謂執受即",
    "X22n0421_001:0547c19": "是思慧持謂任持不忘即修慧也。",
    "X22n0421_001:0547c20": "及聞諸佛名者。",
    "X22n0421_001:0547c21": "靈芝云聞經受持者牒上二報莊嚴正明行法文",
    "X22n0421_001:0547c22": "也及聞諸佛名者牒上六方引同文也。",
    "X22n0421_001:0547c23": "是諸善男子善女人皆為一切諸佛之所護念。",
    "X22n0421_001:0547c24": "護謂覆護不使魔撓念謂記念不令退失眾生聞",
    "X22n0421_001:0548a01": "經受持能順佛意故為諸佛所護念也。",
    "X22n0421_001:0548a02": "皆得不退轉於阿耨多羅三藐三菩提。",
    "X22n0421_001:0548a03": "轉指上聞經念佛或事或理或定或散或淺或深",
    "X22n0421_001:0548a04": "盡證不退故云皆得也阿耨多羅此飜無上三藐",
    "X22n0421_001:0548a05": "翻正等三菩提飜正覺即無上正等正覺此即佛",
    "X22n0421_001:0548a06": "之果號也。△二正信。",
    "X22n0421_001:0548a07": "是故舍利弗汝等皆當信受我語及諸佛所說。",
    "X22n0421_001:0548a08": "是故者結上之詞皆當者勸勉之語佛法如大海",
    "X22n0421_001:0548a09": "信為能入如來金口無不實語更引十方果覺誠",
    "X22n0421_001:0548a10": "言其鄭重叮嚀有如此者。",
    "X22n0421_001:0548a11": "舍利弗若有人已發願今發願當發願欲生阿彌陀",
    "X22n0421_001:0548a12": "佛國者是諸人等皆得不退轉於阿耨多羅三藐三",
    "X22n0421_001:0548a13": "菩提。",
    "X22n0421_001:0548a14": "已即過去今即現在當即未來發願是過現未來",
    "X22n0421_001:0548a15": "求生之因。",
    "X22n0421_001:0548a16": "於彼國土若已生若今生若當生。",
    "X22n0421_001:0548a17": "生即是生彼之果三因三果分對可知。",
    "X22n0421_001:0548a18": "是故舍利弗諸善男子善女人若有信者應當發願",
    "X22n0421_001:0548a19": "生彼國土。",
    "X22n0421_001:0548a20": "是故下總結勸欲生淨土者唯恐無願有願必生",
    "X22n0421_001:0548a21": "定無漏失十疑論云生彼國已悉得無生未有一",
    "X22n0421_001:0548a22": "人退落三界為生死業縛等。△二舉難況易便聞",
    "X22n0421_001:0548a23": "者知歸二。初諸佛互讚以況。",
    "X22n0421_001:0548a24": "舍利弗如我今者稱讚諸佛不可思議功德彼諸佛",
    "X22n0421_001:0548b01": "等亦稱讚我不可思議功德。",
    "X22n0421_001:0548b02": "古崖云若據上科六方之文乃是諸佛出廣長舌",
    "X22n0421_001:0548b03": "同釋迦稱讚彌陀今此却云稱讚諸佛者何耶良",
    "X22n0421_001:0548b04": "以彌陀與諸佛同一身智華嚴經云十方諸如來",
    "X22n0421_001:0548b05": "同共一法身一身一智慧力無畏亦然是故釋迦",
    "X22n0421_001:0548b06": "稱讚彌陀即是稱讚諸佛也又經上文云聞是經",
    "X22n0421_001:0548b07": "受持者及聞諸佛名者亦是稱讚諸佛故今總結",
    "X22n0421_001:0548b08": "也彼諸佛等亦稱讚我者既言諸佛則彌陀亦同",
    "X22n0421_001:0548b09": "諸佛稱讚釋迦也。",
    "X22n0421_001:0548b10": "而作是言釋迦牟尼佛能為甚難希有之事。",
    "X22n0421_001:0548b11": "釋迦此云能仁牟尼此翻寂默能仁則大悲應物",
    "X22n0421_001:0548b12": "寂默則大智冥理甚難希有事者一於五濁得菩",
    "X22n0421_001:0548b13": "提難二為眾生說此難信法難舉此二難意顯淨",
    "X22n0421_001:0548b14": "土脩行之易令聞者知歸求往生也初意者謂此",
    "X22n0421_001:0548b15": "五濁障重而修行人多致退屈唯我釋迦能忍濁",
    "X22n0421_001:0548b16": "惡脩行成佛可謂甚難第二意者七日持名下至",
    "X22n0421_001:0548b17": "十念臨終感佛決定往生而獲聖果如此法門在",
    "X22n0421_001:0548b18": "濁惡世為眾生說而令信受可謂甚難。",
    "X22n0421_001:0548b19": "能於娑婆國土。",
    "X22n0421_001:0548b20": "梵語娑婆此云堪忍以眾生堪忍受三毒故。",
    "X22n0421_001:0548b21": "五濁惡世劫濁見濁煩惱濁眾生濁命濁中得阿耨",
    "X22n0421_001:0548b22": "多羅三藐三菩提。",
    "X22n0421_001:0548b23": "此明一於五濁得菩提難五濁者有體有相體者",
    "X22n0421_001:0548b24": "劫濁無別體劫是長時剎那是短時但約四濁立",
    "X22n0421_001:0548c01": "此假名眾生濁亦無別體攬見慢果報上立此假",
    "X22n0421_001:0548c02": "名煩惱指五鈍使為體見濁指五利使為體命濁",
    "X22n0421_001:0548c03": "連持色心為體相者四濁增劇聚在此時瞋恚增",
    "X22n0421_001:0548c04": "劇刀兵起貪欲增劇飢饉起愚癡增劇疾疫起三",
    "X22n0421_001:0548c05": "灾起故煩惱倍隆諸見轉熾催年減壽眾濁交湊",
    "X22n0421_001:0548c06": "如水奔昏風波鼓怒時使之然是名劫濁相煩惱",
    "X22n0421_001:0548c07": "者貪海納流未甞飽足瞋蚖吸毒撓諸世間癡暗",
    "X22n0421_001:0548c08": "頑嚚過於漆墨慢高下視陵忽無度疑網無信不",
    "X22n0421_001:0548c09": "可告實是為煩惱濁相見濁者無人謂有人有道",
    "X22n0421_001:0548c10": "謂無道十六知見六十二見等猶如羅網又似稠",
    "X22n0421_001:0548c11": "林纏縛屈曲不能得出是為見濁相眾生濁者攬",
    "X22n0421_001:0548c12": "於色相立一主宰譬如黐膠無物不著流蕩六道",
    "X22n0421_001:0548c13": "處處受生或長或短或貧或富是為眾生濁相命",
    "X22n0421_001:0548c14": "濁者朝生暮殞晝出夕沒波轉烟迴瞬息不住是",
    "X22n0421_001:0548c15": "為命濁相眾生濁多不能具說。",
    "X22n0421_001:0548c16": "為諸眾生說是一切世間難信之法。",
    "X22n0421_001:0548c17": "此明二於五濁為眾生說此難信之法令生信為",
    "X22n0421_001:0548c18": "難意在敦勉脩證也。△二釋迦結難以況。",
    "X22n0421_001:0548c19": "舍利弗當知我於五濁惡世行此難事得阿耨多羅",
    "X22n0421_001:0548c20": "三藐三菩提為一切世間說此難信之法是為甚難。",
    "X22n0421_001:0548c21": "孤山云五濁行難行而得菩提其事已難復說此",
    "X22n0421_001:0548c22": "難信之法二事兼之是為甚難大本云若聞經信",
    "X22n0421_001:0548c23": "樂受持難中之難無過此難靈芝云念佛法門不",
    "X22n0421_001:0548c24": "擇愚智不擇豪賤不論久近不選善惡唯取決誓",
    "X22n0421_001:0549a01": "猛信臨終惡相十念往生亦是具縛凡夫屠沽下",
    "X22n0421_001:0549a02": "類剎那超越成佛之法可謂一切世間甚為難信",
    "X22n0421_001:0549a03": "也。",
    "X22n0421_001:0549a04": "○三流通分。",
    "X22n0421_001:0549a05": "佛說此經已舍利弗及諸比丘一切世間天人阿脩",
    "X22n0421_001:0549a06": "羅等聞佛所說歡喜信受作禮而去。",
    "X22n0421_001:0549a07": "一切世間者義該十界別舉三趣者以三善道多",
    "X22n0421_001:0549a08": "受化之機故也又以前列眾望今已該九界雖無",
    "X22n0421_001:0549a09": "畜生一道必有八部在座但是文略以大眾俱兼",
    "X22n0421_001:0549a10": "之唯缺地獄眾或是苦重乘戒俱緩不預法會或",
    "X22n0421_001:0549a11": "一切之言兼之歡喜信受者歡喜則聞法得利信",
    "X22n0421_001:0549a12": "受則脩習流通也。",
    "X22n0421_001:0549a14": "佛說阿彌陀經句解(終)",
    "X22n0421_001:0549b07": "拔一切業障根本得生淨土神呪",
    "X22n0421_001:0549b08": "宋元嘉年求那跋陀奉　制譯",
    "X22n0421_001:0549b09": "南無阿彌多婆夜哆(一)他伽跢(二)(音剁)夜哆地(三)(音豸)夜",
    "X22n0421_001:0549b10": "他阿彌唎(四)(音里)都婆毗(五)阿彌唎哆(六)悉耽婆毗(七)",
    "X22n0421_001:0549b11": "阿彌唎哆(八)毗迦蘭諦(九)阿彌唎哆(十)毗迦蘭哆(十一)",
    "X22n0421_001:0549b12": "伽彌膩(十二)伽伽那(十三)枳多迦隷(十四)莎婆訶(十五)",
    "X22n0421_001:0549b13": "此呪五十九字十五句出彌陀不思議神力傳在",
    "X22n0421_001:0549b14": "養字函世人持誦句字多誤合依藏本今在貞字",
    "X22n0421_001:0549b15": "函。",
    "X22n0421_001:0549b16": "若有善男子善女人能誦此呪者阿彌陀佛常住其",
    "X22n0421_001:0549b17": "頂日夜擁無令怨家而得其便現世常得安隱臨命",
    "X22n0421_001:0549b18": "終時任運往生。",
    "X22n0421_001:0549b19": "呪字音切哆(音掇)。他(逸戈切音柂)。跢(都臥切)。地(宅買切)。枳(音止)。",
    "X22n0421_001:0549b21": "此經廼極樂之易簡秘書也自唐迄宋慈恩基師孤",
    "X22n0421_001:0549b22": "山圓師淨覺岳師靈芝照師皆有疏記古崖新師復",
    "X22n0421_001:0549b23": "有集註義釋備矣猶盧道俗未暇詳覽自惟衰耄去",
    "X22n0421_001:0549b24": "日非遙輒取優長分文句解與眾結往生緣匪獵名",
    "X22n0421_001:0549c01": "也。",
    "X22n0421_001:0549c02": "至正元年解制日七十七歲苾蒭性澄後敘"
}