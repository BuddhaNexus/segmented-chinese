{
    "T21n1340_011:0707a02": "大法炬陀羅尼經卷第十一",
    "T21n1340_011:0707a04": "隋天竺三藏闍那崛多譯",
    "T21n1340_011:0707a05": "六度品之餘",
    "T21n1340_011:0707a06": "求證品第二十五",
    "T21n1340_011:0707a07": "諸菩薩證三昧品第二十六",
    "T21n1340_011:0707a08": "召諸菩薩品第二十七",
    "T21n1340_011:0707a09": "六度品之餘",
    "T21n1340_011:0707a10": "復次摩那婆。云何名為第四菩薩樂行毘梨",
    "T21n1340_011:0707a11": "耶波羅蜜者。謂彼菩薩行毘梨耶波羅蜜時。",
    "T21n1340_011:0707a12": "或在居家若見如來及諸菩薩聲聞大眾。凡",
    "T21n1340_011:0707a13": "有所須悉能備辦。所謂飲食湯藥衣服床敷。",
    "T21n1340_011:0707a14": "洗塗手足揩摩身體。此等眾具。浴器澡水浣",
    "T21n1340_011:0707a15": "染衣服。庭燎燈燭經行處所。及餘種種作使",
    "T21n1340_011:0707a16": "之事。如是眾務。皆悉能為。彼菩薩行毘梨",
    "T21n1340_011:0707a17": "耶波羅蜜時。於一切處所須眾具無不畢備。",
    "T21n1340_011:0707a18": "摩那婆。彼菩薩在家之時。亦為祭火焰王。",
    "T21n1340_011:0707a19": "備辦一切驅使眾具。皆是精進無休息行。於",
    "T21n1340_011:0707a20": "出家後增修精進。隨順莊嚴永除懈慢。成就",
    "T21n1340_011:0707a21": "念根終不暫捨策勤諸事。如是次第事諸世",
    "T21n1340_011:0707a22": "尊及諸菩薩聲聞大眾。而亦不捨精進之心。",
    "T21n1340_011:0707a23": "摩那婆。是為第四菩薩摩訶薩樂行住彼毘",
    "T21n1340_011:0707a24": "梨耶波羅蜜中。",
    "T21n1340_011:0707a25": "復次摩那婆。云何名為第五菩薩樂行禪波",
    "T21n1340_011:0707a26": "羅蜜者。謂彼菩薩行禪定時。尚在居家無量",
    "T21n1340_011:0707a27": "妻妾導從圍繞。作諸音樂入園苑中。摩那婆。",
    "T21n1340_011:0707a28": "彼園池內多有流泉及眾花果。外人不見乃",
    "T21n1340_011:0707a29": "至飛鳥尚不能入。何況於人。摩那婆。時彼菩",
    "T21n1340_011:0707b01": "薩在園林間。遊樂訖已從彼眾出。至一別林",
    "T21n1340_011:0707b02": "陰密虛靜。端坐念禪思惟觀察。覩見大海所",
    "T21n1340_011:0707b03": "有眾生。共相殺害更相食噉。亦見三十三天。",
    "T21n1340_011:0707b04": "與諸眷屬無量天女。作天妙音歡喜受樂。復",
    "T21n1340_011:0707b05": "見一切大地獄中所有惡業諸眾生等。受種",
    "T21n1340_011:0707b06": "種苦。或斫或刺或剝或割。或棓或打或燒或",
    "T21n1340_011:0707b07": "煮。或以刀劍或以弓箭。或以鈇鋸或以鑽矛。",
    "T21n1340_011:0707b08": "如是罪人受諸苦時。發大叫聲種種言音。菩",
    "T21n1340_011:0707b09": "薩是已驚悸憂惱。即於定中發聲大喚。而諸",
    "T21n1340_011:0707b10": "婦妾寂然無有一人聞者。惟有寶火如來舒",
    "T21n1340_011:0707b11": "金色手如大火光。作如是言。來善丈夫。汝勿",
    "T21n1340_011:0707b12": "驚怖。時彼菩薩即隨如來金手光明。從園林",
    "T21n1340_011:0707b13": "出直趣寶火佛世尊前。頭面禮足以偈白曰。",
    "T21n1340_011:0707b14": "世尊我今大恐怖　　以獨入彼深林間",
    "T21n1340_011:0707b15": "端坐安禪失正念　　願天人尊為我說",
    "T21n1340_011:0707b16": "摩那婆。爾時寶火如來。復以偈答彼菩薩曰。",
    "T21n1340_011:0707b17": "汝為丈夫未失念　　汝向所見恐怖事",
    "T21n1340_011:0707b18": "我故示之警悟汝　　汝以昏惑不覺知",
    "T21n1340_011:0707b19": "摩那婆。時彼菩薩頭面禮敬彼世尊足。未起",
    "T21n1340_011:0707b20": "之間。法服著體自成沙門。既出家已不捨禪",
    "T21n1340_011:0707b21": "波羅蜜。而更發起增上精進行禪波羅蜜。便",
    "T21n1340_011:0707b22": "得具足三摩跋提。究竟禪定到於彼岸。摩那",
    "T21n1340_011:0707b23": "婆。是為第五菩薩摩訶薩樂行住彼禪波羅",
    "T21n1340_011:0707b24": "蜜中。",
    "T21n1340_011:0707b25": "復次摩那婆。云何名為第六菩薩樂行般若",
    "T21n1340_011:0707b26": "波羅蜜者。謂彼菩薩行般若波羅蜜時。於般",
    "T21n1340_011:0707b27": "若中一切善根成就無疑。生如是想。彼佛世",
    "T21n1340_011:0707b28": "尊問第六菩薩。時彼菩薩報言。世尊。是中一",
    "T21n1340_011:0707b29": "切五波羅蜜取著於有。故有窮盡不到彼岸。",
    "T21n1340_011:0707c01": "世尊。我作是念。此般若波羅蜜。即是一切諸",
    "T21n1340_011:0707c02": "如來業。何以故。世尊。以智慧根具足滿故。菩",
    "T21n1340_011:0707c03": "薩摩訶薩菩提樹下證初明時。已得究竟過",
    "T21n1340_011:0707c04": "彼二波羅蜜。何等為二。所謂檀波羅蜜。尸波",
    "T21n1340_011:0707c05": "羅蜜。亦得於彼宿命智證心厭於有。過斯已",
    "T21n1340_011:0707c06": "往證第二明。證此明時亦更過彼二波羅蜜。",
    "T21n1340_011:0707c07": "何等為二。所謂羼提波羅蜜。禪那波羅蜜。此",
    "T21n1340_011:0707c08": "亦即是見諸眾生生死智也。若欲證於第三",
    "T21n1340_011:0707c09": "明者。所謂決定成就大精進根。何以故。必當",
    "T21n1340_011:0707c10": "破壞百千億數諸魔軍故。而是菩薩未破加",
    "T21n1340_011:0707c11": "趺。以右掌按地當斯時也。由彼具足大精進",
    "T21n1340_011:0707c12": "根力故。令此大地六種震動。遍動下方恒河",
    "T21n1340_011:0707c13": "沙等世界。所有一切諸魔軍眾皆大恐怖。又",
    "T21n1340_011:0707c14": "彼諸世界中諸佛出世。於彼世界。所有菩薩",
    "T21n1340_011:0707c15": "懈怠嬾惰者。一切聞此地動之聲。應時皆住",
    "T21n1340_011:0707c16": "不退轉忍。是為菩薩摩訶薩證第三明時能",
    "T21n1340_011:0707c17": "發如是大精進力令魔驚怖。是為於此般若",
    "T21n1340_011:0707c18": "波羅蜜中證第三明。於是即見彼諸世界依",
    "T21n1340_011:0707c19": "二事住。何等為二。所謂有無。復有二事。所謂",
    "T21n1340_011:0707c20": "斷常。復有二事。謂過去未來。彼諸世界具有",
    "T21n1340_011:0707c21": "如是六種之事住世心中。知見是已起大慈",
    "T21n1340_011:0707c22": "悲。遍觀四方證第三明。證諸明已。而彼菩薩",
    "T21n1340_011:0707c23": "不離本座。三師子吼曰。汝等諦聽。汝等諦聽。",
    "T21n1340_011:0707c24": "我觀真實法界已盡。爾時地天聞此聲故。即",
    "T21n1340_011:0707c25": "唱是言。如來應供正遍覺今已出世。地居諸",
    "T21n1340_011:0707c26": "天發此言已。自上天眾展轉出聲。乃至有頂",
    "T21n1340_011:0707c27": "及諸世界皆聞此聲。先是外道建立幢幡。高",
    "T21n1340_011:0707c28": "七多羅樹。聲出之後盡皆摧倒。",
    "T21n1340_011:0707c29": "爾時善覺菩薩發如是言。此五波羅蜜具足",
    "T21n1340_011:0708a01": "滿已。則皆入彼般若波羅蜜中。世尊。若菩薩",
    "T21n1340_011:0708a02": "不住如是般若波羅蜜中。則不能發如是究",
    "T21n1340_011:0708a03": "竟大精進心。何以故。以能說彼一切世間難",
    "T21n1340_011:0708a04": "得難信希有之法無窮盡故。",
    "T21n1340_011:0708a05": "爾時放光佛告善覺菩薩言。善覺。彼六菩薩",
    "T21n1340_011:0708a06": "各自安住智門中已。咸作如是所修行業。時",
    "T21n1340_011:0708a07": "寶火如來為令彼諸菩薩次第滿足六波羅蜜",
    "T21n1340_011:0708a08": "義故。又復告言。摩那婆。若有菩薩摩訶薩滿",
    "T21n1340_011:0708a09": "足般若波羅蜜者。如是菩薩則為具證第三",
    "T21n1340_011:0708a10": "智明。善覺復言。世尊。如佛所說般若波羅蜜。",
    "T21n1340_011:0708a11": "我等樂聞。惟願更為具分別說。令此億數諸",
    "T21n1340_011:0708a12": "菩薩輩。咸得聽聞具足佛慧。佛告善覺言。善",
    "T21n1340_011:0708a13": "哉善哉。摩那婆。汝今乃能諮問如來般若波",
    "T21n1340_011:0708a14": "羅蜜深妙義也。摩那婆。於意云何。或時有人",
    "T21n1340_011:0708a15": "能供養此陀羅尼門者。如來豈當於是法中",
    "T21n1340_011:0708a16": "有祕惜也。摩那婆。若佛如來於是門中說般",
    "T21n1340_011:0708a17": "若波羅蜜法門義者。有諸菩薩或多違背不",
    "T21n1340_011:0708a18": "能信受。摩那婆。我先已說。汝等應思諸佛世",
    "T21n1340_011:0708a19": "尊方便密教。何以故。摩那婆。假使有人若一",
    "T21n1340_011:0708a20": "劫。若百劫若千劫。若百千億劫。得聞如來所",
    "T21n1340_011:0708a21": "說妙法。若能書寫。或時讀誦。或復受持。乃至",
    "T21n1340_011:0708a22": "信解如來方便微妙密語一偈一句者。是人",
    "T21n1340_011:0708a23": "即得無量善根。復能獲彼多功德聚。摩那婆。",
    "T21n1340_011:0708a24": "般若波羅蜜者。即是一切諸佛智慧甚深源",
    "T21n1340_011:0708a25": "底。何以故。以是佛智證三明時。見一切法皆",
    "T21n1340_011:0708a26": "無所有。汝等當觀為彼等說。遠離煩惱本住",
    "T21n1340_011:0708a27": "處時。有諸菩薩心生恐怖。以漸說故還得安",
    "T21n1340_011:0708a28": "隱摩那婆。如令彼等既樂修行。能使諸根漸",
    "T21n1340_011:0708a29": "成牢固。於如來所得不壞信。信成就故。當如",
    "T21n1340_011:0708b01": "教受。受已修行。摩那婆。是中何者是諸如來",
    "T21n1340_011:0708b02": "第一勝教。所謂發起不住。摩那婆。何等名為",
    "T21n1340_011:0708b03": "發起不住。謂不取著一切諸有。然彼有中有",
    "T21n1340_011:0708b04": "諸菩薩作如是念。云何令我於阿僧祇劫在",
    "T21n1340_011:0708b05": "有流中長夜修行而不取有。彼等以有愚癡",
    "T21n1340_011:0708b06": "心想取著諸有依止煩惱故。摩那婆。以是因",
    "T21n1340_011:0708b07": "緣。菩薩摩訶薩方便取有。為彼愚癡無智之",
    "T21n1340_011:0708b08": "人。作如是念。云何獲得勝上智已更受最下",
    "T21n1340_011:0708b09": "畜生之身。彼愚癡人不作是念。以我受此畜",
    "T21n1340_011:0708b10": "生身故。所作究竟不可捨離此身而成於事。",
    "T21n1340_011:0708b11": "摩那婆。當知有中一切生處不可取著。何以",
    "T21n1340_011:0708b12": "故。以彼生處本無言說。是故菩薩摩訶薩坐",
    "T21n1340_011:0708b13": "道場時。是般若波羅蜜具足滿故。得第三明。",
    "T21n1340_011:0708b14": "菩薩既證第三明已。爾乃得名具足三明。亦",
    "T21n1340_011:0708b15": "得名為三明波羅蜜。亦名清淨一切三世教",
    "T21n1340_011:0708b16": "藏。亦名宣說過去未來現在平等如實不二",
    "T21n1340_011:0708b17": "門。摩那婆。是名陀羅尼門修多羅中根本一",
    "T21n1340_011:0708b18": "大句。亦名大足跡。摩那婆。是亦七佛世尊",
    "T21n1340_011:0708b19": "如來應供正遍覺所轉法輪為諸聲聞大眾說",
    "T21n1340_011:0708b20": "時。猶未說此一大句也。摩那婆。於意云何。是",
    "T21n1340_011:0708b21": "句可謂大不。善覺言。甚大世尊。佛言。是名",
    "T21n1340_011:0708b22": "大句。善覺復言。世尊。一佛所說法。與過去未",
    "T21n1340_011:0708b23": "來現在三世諸佛所說法同耶。佛言。摩那婆。",
    "T21n1340_011:0708b24": "如是如是。如一佛所說。三世諸佛所說無差",
    "T21n1340_011:0708b25": "違也。",
    "T21n1340_011:0708b26": "復次摩那婆。於劫濁世極穢惡時。諸佛興世",
    "T21n1340_011:0708b27": "說是修多羅法門。彼諸邪偽諂曲眾生。在如",
    "T21n1340_011:0708b28": "來前誹謗不信如是經典及菩提道。初不思",
    "T21n1340_011:0708b29": "惟亦不分別永無信受。不信受故則無修行。",
    "T21n1340_011:0708c01": "不修行故不得解脫。無解脫故受諸苦惱。摩",
    "T21n1340_011:0708c02": "那婆。若有眾生輕毀如來誹謗正法。如斯之",
    "T21n1340_011:0708c03": "輩當於何處得安隱也。摩那婆。時寶火如來",
    "T21n1340_011:0708c04": "出於濁世。今我亦然。摩那婆。又寶火如來剎",
    "T21n1340_011:0708c05": "土之中。實有無量無邊眾生。而彼但有二十",
    "T21n1340_011:0708c06": "四聲聞得果證者。以是惡世具五濁故。五濁",
    "T21n1340_011:0708c07": "者。所謂眾生濁。壽命濁。見濁。煩惱濁。劫濁。",
    "T21n1340_011:0708c08": "如是等種種惡法行眾生中。諸佛雖說而不",
    "T21n1340_011:0708c09": "弘普。以於彼時無大福德厚集善根諸眾生",
    "T21n1340_011:0708c10": "故。假使諸佛如來常欲攝受開發顯示種種",
    "T21n1340_011:0708c11": "法門引諸譬喻方便誘導度脫彼等。終不能",
    "T21n1340_011:0708c12": "知。摩那婆。惡世多有如是惡法。我今當說。",
    "T21n1340_011:0708c13": "復次摩那婆。今我法中有諸比丘比丘尼優",
    "T21n1340_011:0708c14": "婆塞優婆夷遠離鬪諍。皆悉調柔身心快樂。",
    "T21n1340_011:0708c15": "從佛世尊諮請深法。聞已能受。受已能持。持",
    "T21n1340_011:0708c16": "已能行。如我所教奉順無違。滅除諸有入於",
    "T21n1340_011:0708c17": "涅槃。摩那婆。如我先說於當來世多作佛者。",
    "T21n1340_011:0708c18": "即此眾中百億諸魔。却後皆於安樂國中成",
    "T21n1340_011:0708c19": "佛世尊。爾時無有魔軍嬈亂彼諸眾生。亦不",
    "T21n1340_011:0708c20": "習學外道經籍。多受快樂無有窮盡。調柔易",
    "T21n1340_011:0708c21": "化少欲知足。各行慈心不用多功。有所成辦",
    "T21n1340_011:0708c22": "從佛所聞。佛菩提事皆能受行。摩那婆。諸佛",
    "T21n1340_011:0708c23": "世尊觀是諸法然後出世。摩那婆。諸佛世尊",
    "T21n1340_011:0708c24": "一觀一說亦無多種。汝等從今於此法中莫",
    "T21n1340_011:0708c25": "生恐怖。汝所諮問般若波羅蜜。如來世尊未",
    "T21n1340_011:0708c26": "解說者。皆由汝等時未至耳。摩那婆。譬如二",
    "T21n1340_011:0708c27": "人。一者沈深有智。二者輕躁愚癡。有時二人",
    "T21n1340_011:0708c28": "共行山野。逢遇生棗。是愚癡人欲取食之。彼",
    "T21n1340_011:0708c29": "智者言。此棗今時實未任食。何以故。此棗內",
    "T21n1340_011:0709a01": "外未成熟故。愚人復言。但取食之何論生",
    "T21n1340_011:0709a02": "熟。言訖取棗擲置口中。嚼已無味方乃吐棄。",
    "T21n1340_011:0709a03": "是人於後雖得美食亦言無味。所以者何。是",
    "T21n1340_011:0709a04": "人愚癡不別味故。如是摩那婆。今此眾中有",
    "T21n1340_011:0709a05": "諸菩薩。煩惱未斷智根未成未證大地。雖復",
    "T21n1340_011:0709a06": "聞說般若波羅蜜。則不堪受。猶如彼人惡先",
    "T21n1340_011:0709a07": "生棗棄餘美味。",
    "T21n1340_011:0709a08": "25 求證品大法炬陀羅尼經求證品第二十五",
    "T21n1340_011:0709a09": "阿難爾時彼眾有淨行子名須達多。問善覺",
    "T21n1340_011:0709a10": "菩薩言。善覺我於今日宜共億數諸菩薩等。",
    "T21n1340_011:0709a11": "至林樹間或山澤所。得一空閑寂靜之處。共",
    "T21n1340_011:0709a12": "論如來方便密教。若得證知最為大善。如不",
    "T21n1340_011:0709a13": "能入當須至彼經一七日立住思惟。身證禪",
    "T21n1340_011:0709a14": "定糞蒙如來大慈大悲啟悟我等。時須達多",
    "T21n1340_011:0709a15": "即與善覺諸菩薩等。往詣放光佛世尊所白",
    "T21n1340_011:0709a16": "言。世尊。我等今者及此億數諸菩薩眾。咸欲",
    "T21n1340_011:0709a17": "詣彼祭火焰王大園林中求空靜處共論如來",
    "T21n1340_011:0709a18": "甚深密教。若合者善如不合者我等即當於",
    "T21n1340_011:0709a19": "彼斷食。住立七日三昧思惟觀察是義。世尊。",
    "T21n1340_011:0709a20": "我於今日決行此事。遂爾相率奉辭世尊。此",
    "T21n1340_011:0709a21": "諸菩薩如是白已。時放光如來應供正遍覺",
    "T21n1340_011:0709a22": "告諸菩薩言。摩那婆。汝欲共此億數菩薩入",
    "T21n1340_011:0709a23": "祭火焰王園林中者。謹攝汝心慎無放逸剋",
    "T21n1340_011:0709a24": "終斯事。時諸菩薩頂受聖教。入園林已作是",
    "T21n1340_011:0709a25": "思惟。世尊教曰。汝等入我方便密教。如來世",
    "T21n1340_011:0709a26": "尊今為我等作何方便而說斯法。前為我等",
    "T21n1340_011:0709a27": "作何方便而說法也。而更告我於此法中我",
    "T21n1340_011:0709a28": "為汝等說一句門。則能顯示億數修多羅義。",
    "T21n1340_011:0709a29": "而我請問如來世尊。復不為我說彼一句清",
    "T21n1340_011:0709b01": "淨般若波羅蜜。亦不為我解釋般若波羅蜜。",
    "T21n1340_011:0709b02": "世尊。又為我等作如是言。汝等當知我方便",
    "T21n1340_011:0709b03": "說。是故摩那婆。我等當共一心善觀察此三",
    "T21n1340_011:0709b04": "種義門。何等是此陀羅尼門。何等復是修多",
    "T21n1340_011:0709b05": "羅岸。何等復是般若波羅蜜。何等復是如來",
    "T21n1340_011:0709b06": "世尊方便密教。摩那婆。是故我等應各樹下",
    "T21n1340_011:0709b07": "住立思惟如是義已。若解一者即白世尊。時",
    "T21n1340_011:0709b08": "彼億數諸菩薩等。各各皆自至一樹下。住立",
    "T21n1340_011:0709b09": "思惟一心觀察。乃至於此三種義中。必定應",
    "T21n1340_011:0709b10": "當證知此義。是諸菩薩即經一日。乃至二日",
    "T21n1340_011:0709b11": "三日。不念食飲思惟此義。復作是念。此中更",
    "T21n1340_011:0709b12": "有何等因緣。世尊但說三種句名。而不為我",
    "T21n1340_011:0709b13": "解釋義理。今此眾中將無有人。貪著我想及",
    "T21n1340_011:0709b14": "富伽羅。或退法行。或貪食無厭。或樂多睡眠。",
    "T21n1340_011:0709b15": "或多食腹滿。或多有疑心。或此億數菩薩眾",
    "T21n1340_011:0709b16": "中於如來所生不信者。或此眾中有不如法。",
    "T21n1340_011:0709b17": "行梵行故致他譏呵。或多緣覺觀。或空事鬪",
    "T21n1340_011:0709b18": "諍。或心力劣弱。或心煩嬾惰。或精進心薄。",
    "T21n1340_011:0709b19": "或忘失正念。或憙樂作罪。或破戒亂心。或心",
    "T21n1340_011:0709b20": "生怯怖。或為病所纏。或放逸違背。或不受善",
    "T21n1340_011:0709b21": "言。世尊。得無見如是人故為祕藏不即演說",
    "T21n1340_011:0709b22": "如斯法也。復作是念。何等是修多羅。何等為",
    "T21n1340_011:0709b23": "億數修多羅。何等是陀羅尼法門。何等為般",
    "T21n1340_011:0709b24": "若波羅蜜。何等是如來。何者為如來密教。如",
    "T21n1340_011:0709b25": "來依何說。因何發起。何謂為語言。復作是念。",
    "T21n1340_011:0709b26": "如來依彼人故說修多羅。若依彼人有言說",
    "T21n1340_011:0709b27": "者如是言說則為虛妄。何以故。以人想故。有",
    "T21n1340_011:0709b28": "人想者則有我想。有我想者則有眾生。有眾",
    "T21n1340_011:0709b29": "生故則有言說。有言說故則世間相。世間相",
    "T21n1340_011:0709c01": "故則受諸有受諸有故則有無明。有無明故",
    "T21n1340_011:0709c02": "則有諸行。有諸行故則有生識。有生識故有",
    "T21n1340_011:0709c03": "名色。有名色故有六入。有六入故有觸。有觸",
    "T21n1340_011:0709c04": "故有受。有受故有愛。有愛故有取。有取故有",
    "T21n1340_011:0709c05": "有。有有故有生。有生故有死。死已復生。如是",
    "T21n1340_011:0709c06": "則為因緣往來相也。以是義故。世尊如是依",
    "T21n1340_011:0709c07": "世間事。次第說修多羅。修多羅者。所謂即彼",
    "T21n1340_011:0709c08": "盡際根本。是名無明。言無明者。所謂我等於",
    "T21n1340_011:0709c09": "彼無中起念分別。如是分別則是無明。如來",
    "T21n1340_011:0709c10": "說此為凡夫事亦愚癡業。又復於彼四聖諦",
    "T21n1340_011:0709c11": "中。不知不覺故名無明。以是義故。我與汝等",
    "T21n1340_011:0709c12": "長夜往來輪轉無窮受種種苦以不見知四聖",
    "T21n1340_011:0709c13": "諦故。世尊所說四聖諦法。彼應於此陀羅尼",
    "T21n1340_011:0709c14": "門修多羅中。觀察一切如來所宣無有斷絕。",
    "T21n1340_011:0709c15": "所以者何。斯法甚深難可見故。是中唯有如",
    "T21n1340_011:0709c16": "來乃知邊際。若人欲於如來智慧知邊際者。",
    "T21n1340_011:0709c17": "是人亦應於佛所說修多羅中甚深法門知其",
    "T21n1340_011:0709c18": "本始。是處我應如是思惟。諸修多羅邊際彼",
    "T21n1340_011:0709c19": "岸不可得見。是諸如來深密教法。謂說四聖",
    "T21n1340_011:0709c20": "諦。我等於此四聖諦中應當思惟稱量分別",
    "T21n1340_011:0709c21": "得諸義理。是中初一聖諦者。是如來所說苦",
    "T21n1340_011:0709c22": "及苦智。何故如來說此苦陰。陰名受有。此為",
    "T21n1340_011:0709c23": "無明力法。是中所有無明力者。此亦名陰。陰",
    "T21n1340_011:0709c24": "為苦聚即是如來所憂念事。諸眾生等墮在",
    "T21n1340_011:0709c25": "無明黑闇藏中。常被纏覆莫知自出。如來見",
    "T21n1340_011:0709c26": "已即起大悲。作是念言。是諸眾生。云何流轉",
    "T21n1340_011:0709c27": "是苦惱中。而於何處受是流轉。何因緣故有",
    "T21n1340_011:0709c28": "此往來。以是往來輪轉苦聚故。如來於中如",
    "T21n1340_011:0709c29": "是說陰。陰者如來為說障礙。故言陰也。云何",
    "T21n1340_011:0710a01": "流轉何處。流轉等。於此一陰。而諸如來說苦",
    "T21n1340_011:0710a02": "聖諦五陰所攝。此為往來生滅行。如來方便",
    "T21n1340_011:0710a03": "說天說人。乃至地獄畜生餓鬼等界。於五道",
    "T21n1340_011:0710a04": "中輪轉受苦。是故如來說彼五陰輪轉往來",
    "T21n1340_011:0710a05": "處處受生無有休息。當知如是名苦聖諦。從",
    "T21n1340_011:0710a06": "眾因緣次第而有。我等思惟生如是想。所言",
    "T21n1340_011:0710a07": "集聖諦者。是中何者為集。所謂無明滿足。取",
    "T21n1340_011:0710a08": "彼多陰能具成就如是色性故云集也。復何",
    "T21n1340_011:0710a09": "故集欲為根本生造行業。彼業滿足。故云集",
    "T21n1340_011:0710a10": "也。復云何集。彼所作行無增無減。如所造作。",
    "T21n1340_011:0710a11": "故云集也。是為苦集聖諦。所言苦滅聖諦者",
    "T21n1340_011:0710a12": "當知彼滅惟有名色。云何為色。是中色者。",
    "T21n1340_011:0710a13": "所謂四大和合為色。如來於中示現何義。但",
    "T21n1340_011:0710a14": "以譬喻名字言說。云何譬喻。如來說色猶水",
    "T21n1340_011:0710a15": "聚沫。於是色中無有色想。是故如來凡所言",
    "T21n1340_011:0710a16": "說但有名字。汝等當知。此五陰者乃至初無",
    "T21n1340_011:0710a17": "生處可觀。亦無一切邊際可得。故以聚沫喻",
    "T21n1340_011:0710a18": "此四種。凡夫於中妄生色想。彼是地界此是",
    "T21n1340_011:0710a19": "水界。及以一切火風界等。如是四種聖者了",
    "T21n1340_011:0710a20": "知。但有譬喻名字示現。其中更無餘物可得。",
    "T21n1340_011:0710a21": "諸是生法皆不可得。色不可得。求色生時亦",
    "T21n1340_011:0710a22": "不可得。惟是生滅行分別故彼苦聚生。彼非",
    "T21n1340_011:0710a23": "慧滅但是自滅。諸法無有生而不滅。故言苦",
    "T21n1340_011:0710a24": "滅是中若此三種語言。即苦聖諦。苦集聖諦。",
    "T21n1340_011:0710a25": "苦滅聖諦。入此三處智知陰滅。求道思聞故",
    "T21n1340_011:0710a26": "言滅苦道也。",
    "T21n1340_011:0710a27": "26 諸菩薩證三昧品大法炬陀羅尼經諸菩薩證三昧品第二十",
    "T21n1340_011:0710a28": "六",
    "T21n1340_011:0710a29": "佛告阿難。爾時彼諸菩薩復作是念。如來所",
    "T21n1340_011:0710b01": "說四聖諦法。我於彼義不覺不知。是故長夜",
    "T21n1340_011:0710b02": "往來輪轉。是中誰為輪轉。謂彼愚人以彼愚",
    "T21n1340_011:0710b03": "癡增長苦聚故。令我等長受大苦。如來於中",
    "T21n1340_011:0710b04": "種種方便。為欲除彼愚癡苦輪。故開示此陀",
    "T21n1340_011:0710b05": "羅尼門。及說億數修多羅法。無有邊際無始",
    "T21n1340_011:0710b06": "無源。不可宣說不可證知。乃至一切諸佛法",
    "T21n1340_011:0710b07": "中。皆不可以言說說故。亦非隨宜少智而知。",
    "T21n1340_011:0710b08": "惟以相似相續智知。時彼億數諸菩薩等復",
    "T21n1340_011:0710b09": "作是念。世尊。知我少智力故。所應作處不為",
    "T21n1340_011:0710b10": "我說。是故我今應觀所作。如是住立乃至七",
    "T21n1340_011:0710b11": "日。何以故。我念此故。雖於七日不飲不食猶",
    "T21n1340_011:0710b12": "安樂住。可令我等未問斯事而便命終又作",
    "T21n1340_011:0710b13": "是念。我今應當更求此事。誰為死者。誰當死",
    "T21n1340_011:0710b14": "苦。何名命終。誰造死法。彼等如是於五日夜",
    "T21n1340_011:0710b15": "得四念處智。彼等復於六日夜中。思惟觀察",
    "T21n1340_011:0710b16": "十二因緣。如實知見無有顛倒。如是知已得",
    "T21n1340_011:0710b17": "宿命智聖道現前我想滅盡。彼當如是觀宿",
    "T21n1340_011:0710b18": "命時。又作斯念。此乃我等於往昔時所見顛",
    "T21n1340_011:0710b19": "倒。於無常中而生常想。乃更分別宿命事處",
    "T21n1340_011:0710b20": "熏習增長。是中所有迦羅邏時。諸大現前皆",
    "T21n1340_011:0710b21": "無有我。何處復有昔時見色乃至取心。我以",
    "T21n1340_011:0710b22": "長夜不正思惟如是身色。於苦聚中妄生樂",
    "T21n1340_011:0710b23": "想。我等不見正念處故不見因緣。以不見此",
    "T21n1340_011:0710b24": "因緣法故。則無牢固真實信根。長夜於此起",
    "T21n1340_011:0710b25": "顛倒心。執著樂相不覺不知如是真法。彼諸",
    "T21n1340_011:0710b26": "菩薩復作是念。我等愚癡無智慧故。於如來",
    "T21n1340_011:0710b27": "所說億數修多羅而尚不知。於般若波羅蜜",
    "T21n1340_011:0710b28": "亦不知。於陀羅尼門所攝諸修多羅一句義",
    "T21n1340_011:0710b29": "亦不知。而我內心如是惟忖。獨彼如來決定",
    "T21n1340_011:0710c01": "方便善知所欲。當以我等心羸弱故略說一",
    "T21n1340_011:0710c02": "邊。是中如來所說何義。云何我等不見彼法",
    "T21n1340_011:0710c03": "所依。云何如來為我等輩作斯說也。時彼諸",
    "T21n1340_011:0710c04": "菩薩思念受持此法門已得不退忍。云何不",
    "T21n1340_011:0710c05": "退忍。所謂見此世間受諸苦故。云何名見世",
    "T21n1340_011:0710c06": "間受苦。是中惟見愚惑無知。何以故。我等",
    "T21n1340_011:0710c07": "諸所有見。皆即斷故。我等復有何見可斷。是",
    "T21n1340_011:0710c08": "中惟有想縛。更無可見。以是一句義因緣",
    "T21n1340_011:0710c09": "故。如來於中為我等說。所應作事是處所說。",
    "T21n1340_011:0710c10": "不離名言言說根本。即是分別。若無分別則",
    "T21n1340_011:0710c11": "無言說。若無言說則是寂滅。以寂滅故不可",
    "T21n1340_011:0710c12": "得見不可得說。是中何見。若無所有則不可",
    "T21n1340_011:0710c13": "見。而彼未滅無見分別。即有恐怖。有恐怖故",
    "T21n1340_011:0710c14": "則有憂悔。若有憂悔。於如來所無有信心。若",
    "T21n1340_011:0710c15": "無信心則不善思惟。若不善思惟則無解脫。",
    "T21n1340_011:0710c16": "何處不脫。謂六結處不得解脫。時彼億數諸",
    "T21n1340_011:0710c17": "菩薩等作如是念。若念此身取彼地相。牢持",
    "T21n1340_011:0710c18": "有力不破壞故。更念彼三。依地不動自身隨",
    "T21n1340_011:0710c19": "轉。我等思惟觀察此地。地相空故無物可著。",
    "T21n1340_011:0710c20": "是故我等於地界中而無所著。如地不著。水",
    "T21n1340_011:0710c21": "火風等不著亦然。如是我等離彼著故。則於",
    "T21n1340_011:0710c22": "身相得輕薄想。覺身輕已即復覺知外法亦",
    "T21n1340_011:0710c23": "輕。彼等一切過七日已各離諸樹。離諸樹已",
    "T21n1340_011:0710c24": "一切咸更思惟是義。取是智明各共詳論。既",
    "T21n1340_011:0710c25": "詳論已一切皆得念佛三昧。彼諸菩薩即從",
    "T21n1340_011:0710c26": "彼林飛昇虛空。到須彌山頂。到山頂已出大",
    "T21n1340_011:0710c27": "音聲。三稱南無佛陀夜。",
    "T21n1340_011:0710c28": "27 召諸菩薩品大法炬陀羅尼經召諸菩薩品第二十七",
    "T21n1340_011:0710c29": "佛告阿難。爾時放光佛語眉間白毫梵天言。",
    "T21n1340_011:0711a01": "梵天汝今知彼諸菩薩眾所覺不耶。白毫梵",
    "T21n1340_011:0711a02": "天言。世尊。我實不知彼諸菩薩今所覺者。梵",
    "T21n1340_011:0711a03": "天汝可詣彼與天帝釋及此億數諸魔眾等一",
    "T21n1340_011:0711a04": "心尊重恭敬禮拜。如法供養彼菩薩眾已。俱",
    "T21n1340_011:0711a05": "還此會。爾時白毫梵天。及天帝釋縲髻梵王。",
    "T21n1340_011:0711a06": "四大天王。乃至淨居諸天眾。如此三千大千",
    "T21n1340_011:0711a07": "世界諸天王。及諸天子眾。或處宮殿或住虛",
    "T21n1340_011:0711a08": "空。一時雲集須彌山頂。頭面禮敬諸菩薩足",
    "T21n1340_011:0711a09": "已。退住一面。咸共白彼諸菩薩言。大士長",
    "T21n1340_011:0711a10": "壽能於祭火焰王園林之中。七日不食住一",
    "T21n1340_011:0711a11": "威儀。立不移處為一心專念。是用勞弊為。斷",
    "T21n1340_011:0711a12": "食七日羸損若是。爾時帝釋天王語諸天子",
    "T21n1340_011:0711a13": "言。仁者汝今宜止且莫勞亂。諸菩薩眾此等",
    "T21n1340_011:0711a14": "不食已經七日。聽我今者為諸大士聊設天",
    "T21n1340_011:0711a15": "供。後對世尊乃當問耳。於是諸天眾咸敬諾",
    "T21n1340_011:0711a16": "曰。如是如是。如天王言。時天帝釋即便顧命",
    "T21n1340_011:0711a17": "主食天子言。上意汝能為此億數菩薩及此",
    "T21n1340_011:0711a18": "欲界諸天大眾堪能食者。辦上味膳不。時主",
    "T21n1340_011:0711a19": "食天報言。如是如是。我悉能為七十二億那",
    "T21n1340_011:0711a20": "由他眾。設諸妙食。帝釋問言何時當辦。答言",
    "T21n1340_011:0711a21": "天王。一彈指間謹當畢備。天帝釋言汝今速",
    "T21n1340_011:0711a22": "去正爾當辦。爾時食天趨向食所。須臾自然",
    "T21n1340_011:0711a23": "施設種種天上味食已。即還往詣天帝釋所。",
    "T21n1340_011:0711a24": "白言天王。所須已具幸願知時。爾時帝釋天",
    "T21n1340_011:0711a25": "王即以天食奉獻億數諸菩薩眾。及餘七十",
    "T21n1340_011:0711a26": "二億那由他諸天大眾。彼皆食畢澡洗手已。",
    "T21n1340_011:0711a27": "彼諸天眾皆於菩薩起希有心。尊重恭敬合",
    "T21n1340_011:0711a28": "掌住彼諸菩薩前。各作是念何因何緣。斯諸",
    "T21n1340_011:0711a29": "菩薩大丈夫等。忽能違離世尊足下。入王園",
    "T21n1340_011:0711b01": "林經於七日。立住不坐忘飲與食。而復捨彼",
    "T21n1340_011:0711b02": "光臨此天。我等今日至如來所當先諮白請",
    "T21n1340_011:0711b03": "佛決除如是疑惑。惟諸世尊餘無斷者。時天",
    "T21n1340_011:0711b04": "帝釋即與眉間白毫梵天。將無量梵眾諸餘",
    "T21n1340_011:0711b05": "天子。并釋天王三十三所無量天眾。復有無",
    "T21n1340_011:0711b06": "量魔王眷屬諸餘天眾。皆從億數諸菩薩眾。",
    "T21n1340_011:0711b07": "俱詣佛所住虛空中。高一多羅樹。各以法言",
    "T21n1340_011:0711b08": "歌讚放光如來。彼菩薩眾持諸香花散於佛",
    "T21n1340_011:0711b09": "上住虛空中。變成花蓋。其蓋縱闊一百由旬",
    "T21n1340_011:0711b10": "高一多羅樹。阿難。時彼香花滿四天下。彼四",
    "T21n1340_011:0711b11": "天下所有眾生。於七日中等受天樂。彼等復",
    "T21n1340_011:0711b12": "從虛空來。下住半多羅。於虛空中具四威",
    "T21n1340_011:0711b13": "儀。頭面禮敬放光世尊。縱闊一拘盧舍。圍繞",
    "T21n1340_011:0711b14": "七匝而說偈言。",
    "T21n1340_011:0711b15": "世尊智行法界中　　最上德願久圓備",
    "T21n1340_011:0711b16": "悕望分別斯已除　　不著如雲無窮盡",
    "T21n1340_011:0711b17": "爾時放光如來告彼諸菩薩言。善哉善哉。諸",
    "T21n1340_011:0711b18": "摩那婆。汝等在彼諸樹下時。一心思惟如是",
    "T21n1340_011:0711b19": "妙義。今已證於不退墮處。斷除生死離諸語",
    "T21n1340_011:0711b20": "言。破壞愛心功德已滿。於解脫門獲如是相。",
    "T21n1340_011:0711b21": "汝於今日應自覺知。摩那婆。是故汝等善作",
    "T21n1340_011:0711b22": "法聲。善稱佛陀善往忉利。何以故。有諸眾生",
    "T21n1340_011:0711b23": "雖多往願。以懈怠故不獲神通。其有比丘比",
    "T21n1340_011:0711b24": "丘尼優婆塞優婆夷。見聞汝等能作神通。便",
    "T21n1340_011:0711b25": "捨懈怠勇猛精進。發起本願勤學汝等。復見",
    "T21n1340_011:0711b26": "汝等躬在我前。為彼無量百千億數諸天大",
    "T21n1340_011:0711b27": "眾。尊重供養生希有心。而作是言甚為希有。",
    "T21n1340_011:0711b28": "如是億數諸菩薩等。於諸佛智隨分得證。我",
    "T21n1340_011:0711b29": "等今日亦應勤求如是妙慧。尊重恭敬供養",
    "T21n1340_011:0711c01": "如來。如此億數諸菩薩等。尊重恭敬供養如",
    "T21n1340_011:0711c02": "來。亦願我等於是法中當得斷疑。更於一切",
    "T21n1340_011:0711c03": "法波羅蜜中常聞解說。摩那婆。彼等若能",
    "T21n1340_011:0711c04": "學汝所行。當得大利。",
    "T21n1340_011:0711c05": "大法炬陀羅尼經卷第十一"
}