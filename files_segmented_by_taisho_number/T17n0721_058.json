{
    "T17n0721_058:0340a02": "正法念處經卷第五十八",
    "T17n0721_058:0340a04": "元魏婆羅門瞿曇般若流支譯",
    "T17n0721_058:0340a05": "觀天品之三十七(夜摩天之二十三)",
    "T17n0721_058:0340a06": "「爾時，夜摩天王告天眾曰：『汝今何故不於",
    "T17n0721_058:0340a07": "園林華池、無量眾寶莊嚴山峯歌舞戲笑？』天",
    "T17n0721_058:0340a08": "王如是觀諸天眾，為生厭離不厭離耶？時諸",
    "T17n0721_058:0340a09": "天眾聞夜摩天王說此語已，白天王言：『當於",
    "T17n0721_058:0340a10": "何處園林七寶山峯之中而有樂處？我見無",
    "T17n0721_058:0340a11": "量生死衰惱，無量差別，不可堪忍。我自目見",
    "T17n0721_058:0340a12": "一切諸欲皆悉無常，後皆致苦。此欲無常不",
    "T17n0721_058:0340a13": "住，不久敗壞無堅無樂。』「爾時，夜摩天王聞天",
    "T17n0721_058:0340a14": "眾說，而告之曰：『汝今當知！一切欲樂後皆致",
    "T17n0721_058:0340a15": "苦。』時諸天眾白天王言：『我今已解，欲為大",
    "T17n0721_058:0340a16": "苦。』「時，夜摩天王告諸天眾：『我能宣說一切生",
    "T17n0721_058:0340a17": "死無量諸苦，今當為汝略說少分，令億千劫",
    "T17n0721_058:0340a18": "不復放逸，常行人天二種善道。若斷放逸，是",
    "T17n0721_058:0340a19": "為智慧。若放逸緣來，即應遠離。若不為放逸",
    "T17n0721_058:0340a20": "之所使役，則不墮地獄、餓鬼、畜生。』「復告天眾：",
    "T17n0721_058:0340a21": "『今當為汝說三惡道、二種善道。二善道者，天",
    "T17n0721_058:0340a22": "之與人。三惡道者，所謂地獄、餓鬼、畜生。如是",
    "T17n0721_058:0340a23": "五道大勢力苦，我能宣說，不可廣說，今當略",
    "T17n0721_058:0340a24": "說。以要言之，於天、人中有十六苦。何等十",
    "T17n0721_058:0340a25": "六？天、人之中，善道所攝。一者中陰苦；二者",
    "T17n0721_058:0340a26": "住胎苦；三者出胎苦；四者希求食苦；五者怨",
    "T17n0721_058:0340a27": "憎會苦；六者愛別離苦；七者寒熱等苦；八者",
    "T17n0721_058:0340a28": "病苦；九者他給使苦；十者追求營作苦；十一",
    "T17n0721_058:0340a29": "者近惡知識苦；十二者妻子親里衰惱苦；十",
    "T17n0721_058:0340b01": "三者飢渴苦；十四者為他輕毀苦；十五者老",
    "T17n0721_058:0340b02": "苦；十六者死苦。如是十六，人中大苦，於人",
    "T17n0721_058:0340b03": "世間乃至命終，及餘眾苦，於生死中不可堪",
    "T17n0721_058:0340b04": "忍。於有為中，無有少樂，一切無常、一切皆",
    "T17n0721_058:0340b05": "盡、一切敗壞。「『初生中陰，識如香氣，有何等",
    "T17n0721_058:0340b06": "苦？業風所吹，非肉眼見，天眼所見而無所",
    "T17n0721_058:0340b07": "礙。若生人中，生種姓家有下中上。以布施、",
    "T17n0721_058:0340b08": "持戒、智慧果報而欲生者，此識香氣中陰亦",
    "T17n0721_058:0340b09": "得如是之食。若欲生於貧窮種姓，所食麁澁，",
    "T17n0721_058:0340b10": "色香味觸皆悉麁惡，身量減劣。少布施故，不",
    "T17n0721_058:0340b11": "得勝報。是名人中生，初中陰苦。",
    "T17n0721_058:0340b12": "「『復次，第二苦：若生胎中，以業煩惱因緣故住，",
    "T17n0721_058:0340b13": "生貧窮家，母食麁澁苦酢之食，膜衣筒中",
    "T17n0721_058:0340b14": "薄少食味入其臍中，令胎中子身羸惡色，氣",
    "T17n0721_058:0340b15": "力劣弱。母疲極故，子於胎中則受大苦，轉向",
    "T17n0721_058:0340b16": "兩脇，走避苦惱。母食冷熱則受痛苦，無力無",
    "T17n0721_058:0340b17": "救，不能叫喚。沒屎尿中，受無量苦。是為善",
    "T17n0721_058:0340b18": "道人中第二大苦，何況地獄、餓鬼、畜生。",
    "T17n0721_058:0340b19": "「『復次，第三苦：從胎出生，胎藏逼迫猶如壓",
    "T17n0721_058:0340b20": "油，嬰兒出胎，欲墮逼迫亦復如是，是為大",
    "T17n0721_058:0340b21": "苦。復次以初生時，其身柔軟如生酥摶，亦",
    "T17n0721_058:0340b22": "如芭蕉，又如熟果。母人瞻產，以手捉之。其手",
    "T17n0721_058:0340b23": "堅澁，皴裂劈坼，厭惡蹙面，指甲長利，面目",
    "T17n0721_058:0340b24": "醜惡。以手捉之，猶如火燒，亦如刀割。如是嬰",
    "T17n0721_058:0340b25": "兒身體細軟，母人觸之，得大苦惱。若得新",
    "T17n0721_058:0340b26": "衣，麁澁厚重。或得故衣，補納破裂，孔穴穿",
    "T17n0721_058:0340b27": "露，狹小單薄，止於草蓐。寒時大冷，受大寒",
    "T17n0721_058:0340b28": "苦；熱則大熱，猶如火燒。以本布施不清淨",
    "T17n0721_058:0340b29": "故，受斯苦惱。從胎而出，受大苦惱。復以不",
    "T17n0721_058:0340c01": "淨布施因緣，令母少乳，所食苦澁。母食劣故，",
    "T17n0721_058:0340c02": "其乳則少，或母食麁惡，故令乳少。羸瘦惡色，",
    "T17n0721_058:0340c03": "唯筋皮骨以為其身。飢渴病故，身體無力，",
    "T17n0721_058:0340c04": "若無所食噉，從他乞求，人所輕賤，少得飲食，",
    "T17n0721_058:0340c05": "色香味薄。依他而食，辛苦繼命，如是乏食，",
    "T17n0721_058:0340c06": "令身苦惱。以本所行不善施故，乃至命盡，常",
    "T17n0721_058:0340c07": "不充足。以乏食故，常受苦惱。「『復次，第四苦惱：",
    "T17n0721_058:0340c08": "以悕望食而得苦惱，飢餓所惱，或作盜賊，作",
    "T17n0721_058:0340c09": "諸惡業、作無利益或作勇健，因致失命或",
    "T17n0721_058:0340c10": "次死苦。諸苦之重，所謂飢渴。』「爾時，夜摩天王",
    "T17n0721_058:0340c11": "牟修樓陀為諸天眾，以偈頌曰：",
    "T17n0721_058:0340c12": "「『生死大苦惱，　　無與飢渴等，",
    "T17n0721_058:0340c13": "　　眾生以飢苦，　　作諸不善業。",
    "T17n0721_058:0340c14": "　　從自身起火，　　故名飢渴苦，",
    "T17n0721_058:0340c15": "　　飢渴燒三處，　　如劫火燒林。",
    "T17n0721_058:0340c16": "　　世間大焰火，　　不能至後世，",
    "T17n0721_058:0340c17": "　　飢渴火難斷，　　至於百千劫。",
    "T17n0721_058:0340c18": "　　愚人造不善，　　行於嶮惡道，",
    "T17n0721_058:0340c19": "　　皆為飲食故，　　智者如是說。",
    "T17n0721_058:0340c20": "　　飢渴有大力，　　過於大猛火，",
    "T17n0721_058:0340c21": "　　一切三界中，　　以食因緣轉。",
    "T17n0721_058:0340c22": "　　若於人世間，　　有種種財物，",
    "T17n0721_058:0340c23": "　　一切以食故，　　成就三有海。』",
    "T17n0721_058:0340c24": "「如是夜摩天王牟修樓陀為諸天說：『復次天",
    "T17n0721_058:0340c25": "眾於人世間有第五苦，謂怨憎會有六種苦。",
    "T17n0721_058:0340c26": "何等為六？謂眼見怨等，心不愛樂、心不憐愍。",
    "T17n0721_058:0340c27": "見其身色，心意惱亂，於心心數而起怖畏，生",
    "T17n0721_058:0340c28": "不利益。心心數中而生苦惱。一切惡中，初第",
    "T17n0721_058:0340c29": "一惡，所謂見怨家色及惡知識。",
    "T17n0721_058:0341a01": "「『復次，第二怨憎會苦：若聞其聲，不得利益，不",
    "T17n0721_058:0341a02": "愛不順，心生惱亂，是為怨憎會苦。第一惡聲，",
    "T17n0721_058:0341a03": "謂所聞攝不正法聲。憎惡聲故，身壞命終墮",
    "T17n0721_058:0341a04": "於地獄、餓鬼、畜生。若聞不愛不利益聲，聞已",
    "T17n0721_058:0341a05": "生於惡心惱亂，不愛不樂，心不憐愍，是為人",
    "T17n0721_058:0341a06": "中怨憎不愛合會之苦。",
    "T17n0721_058:0341a07": "「『復次，第三怨憎不愛會苦，謂鼻聞香不愛不",
    "T17n0721_058:0341a08": "樂，心不隨順，聞之心惱或生深苦。是為大",
    "T17n0721_058:0341a09": "惡不愛合會。諸天子等，是名人中不愛合",
    "T17n0721_058:0341a10": "會。若人愚癡無有智慧，或行或住，心生貪",
    "T17n0721_058:0341a11": "著，輕慢不敬，若人以香供養法僧，其人便",
    "T17n0721_058:0341a12": "以欲心嗅之，身壞命終墮於地獄、餓鬼、畜生。",
    "T17n0721_058:0341a13": "如是惡人以身因緣，以貪身故，身心不淨，身",
    "T17n0721_058:0341a14": "壞命終墮於地獄。諸天子！是為人中不愛怨",
    "T17n0721_058:0341a15": "憎合會之苦。「『復次，第四不愛會苦，所謂世間",
    "T17n0721_058:0341a16": "愚癡惡人因於味故而作惡業。以惡業故，身",
    "T17n0721_058:0341a17": "壞命終墮於地獄。若非沙門現沙門像，內懷",
    "T17n0721_058:0341a18": "腐爛猶如蠡聲。或在僧寺或白衣舍，實非沙",
    "T17n0721_058:0341a19": "門著沙門服，常貪美食，為味所縛。以是因",
    "T17n0721_058:0341a20": "緣，身壞命終墮於地獄。復有懈怠比丘，捨",
    "T17n0721_058:0341a21": "離禪味，為美食故處處遊行，心常樂食。以",
    "T17n0721_058:0341a22": "懈怠故，身壞命終墮於地獄。諸天子！是為",
    "T17n0721_058:0341a23": "人中以著味故，不愛合會而生苦惱。",
    "T17n0721_058:0341a24": "「『復次，諸天子！人中第五不愛會苦，所謂身觸",
    "T17n0721_058:0341a25": "以此縛心，不善思惟，不順法行，意不正念。如",
    "T17n0721_058:0341a26": "是惡人，惡境所縛，身壞命終墮於地獄。諸天",
    "T17n0721_058:0341a27": "子！是為人中不愛合會而生苦惱。",
    "T17n0721_058:0341a28": "「『復次，天眾！人中第六不愛合會而生苦惱。所",
    "T17n0721_058:0341a29": "謂有人心意躁動不能止住，心意不正，多有",
    "T17n0721_058:0341b01": "散亂，常思惡業，不樂善法，樂不善法、無利益",
    "T17n0721_058:0341b02": "事。以是因緣，身壞命終墮於惡道，生地獄",
    "T17n0721_058:0341b03": "中。諸天子！是為人中不愛合會而生苦惱，及",
    "T17n0721_058:0341b04": "餘種種無量諸苦，人中具受。「『復有三種怨憎",
    "T17n0721_058:0341b05": "會苦，謂近怨家，恐害其命，如眼中刺，常不",
    "T17n0721_058:0341b06": "隨順。是為第一怨憎會苦。復次，第二怨憎會",
    "T17n0721_058:0341b07": "苦：與惡知識共同事業，是名第二怨憎會",
    "T17n0721_058:0341b08": "苦。",
    "T17n0721_058:0341b09": "復次第三怨憎會苦：內懷瞋恚，得便傷害，是",
    "T17n0721_058:0341b10": "名第三不愛怨憎會苦。諸天子！是為人中無",
    "T17n0721_058:0341b11": "量種苦。』「時，夜摩天王牟修樓陀復為天眾得",
    "T17n0721_058:0341b12": "厭離故，說：『於第六人中大苦，所謂愛別離苦。",
    "T17n0721_058:0341b13": "二世利益是名為愛，善友別離是為大苦，若",
    "T17n0721_058:0341b14": "離父母兄弟、姊妹妻子親里及餘所愛有恩",
    "T17n0721_058:0341b15": "之人。別離大苦如墮刀火，燒其身心受大苦",
    "T17n0721_058:0341b16": "惱，是為愛別離苦。』夜摩天王為利天眾演說",
    "T17n0721_058:0341b17": "此法。「時，夜摩天王復為天眾說：『於第七人中",
    "T17n0721_058:0341b18": "大苦，所謂寒熱二苦。諸天子！云何人中寒熱",
    "T17n0721_058:0341b19": "二苦？以於人中飲食不調，應冷而熱，應熱而",
    "T17n0721_058:0341b20": "冷。久坐則苦，久立亦苦，多飲亦苦，不睡亦",
    "T17n0721_058:0341b21": "苦。若於昏夜右脇而臥，久眠亦苦，左脇亦",
    "T17n0721_058:0341b22": "爾，初樂後苦。於人世間以貪樂故，為樂所",
    "T17n0721_058:0341b23": "誑而修善業。以樂誑故，入於地獄。諸天子！",
    "T17n0721_058:0341b24": "人中之樂如苦無異。』「如是夜摩天王牟修樓",
    "T17n0721_058:0341b25": "陀為利益諸天眾，說如是法：『汝等天眾勿",
    "T17n0721_058:0341b26": "生此意，謂人中樂應生厭離。為離生死、說法",
    "T17n0721_058:0341b27": "利益，除天放逸故。』",
    "T17n0721_058:0341b28": "「復次，夜摩天王為夜摩天眾復說：『第八人中",
    "T17n0721_058:0341b29": "大苦，所謂病苦。無量差別無量病起，所謂熱",
    "T17n0721_058:0341c01": "病、下痢上氣欬逆、四百四病害諸眾生。復",
    "T17n0721_058:0341c02": "有病苦害諸眾生，憂悲愁惱等病，人中大苦。』",
    "T17n0721_058:0341c03": "「時，夜摩天王牟修樓陀為利益天眾，復說第",
    "T17n0721_058:0341c04": "九大苦，令離生死，示於人中生死大苦。『所",
    "T17n0721_058:0341c05": "謂人中為他所使，是為大苦。同道同生，同根",
    "T17n0721_058:0341c06": "同歲同力，以業劣故為他所使，若晝若夜",
    "T17n0721_058:0341c07": "不得自在，常受大苦。是名人中使役之苦。",
    "T17n0721_058:0341c08": "復次，為他使苦。若人第一種姓，精勤色力，讀",
    "T17n0721_058:0341c09": "誦智慧具足無乏，以貧窮故，為下賤人之",
    "T17n0721_058:0341c10": "所使役。』「時，夜摩天王牟修樓陀為夜摩天眾",
    "T17n0721_058:0341c11": "得利益故，復為說法：『以業下劣，無布施業，人",
    "T17n0721_058:0341c12": "所輕毀，晝夜辛苦為人所使。無施因緣，常受",
    "T17n0721_058:0341c13": "苦惱，手足破裂，貧窮無食，衣服垢壞，飢渴所",
    "T17n0721_058:0341c14": "惱，寒熱辛苦。如是無量苦惱不可堪忍，晝",
    "T17n0721_058:0341c15": "夜使役，不斷不絕。人中復有種姓、色貌、勢力",
    "T17n0721_058:0341c16": "下劣而多財富。復有種姓、色力、智慧一切皆",
    "T17n0721_058:0341c17": "勝而常貧窮，以貧窮故，親近賤人，為業所",
    "T17n0721_058:0341c18": "誑、為心誑故，受大劇苦。諸天子！是為人中",
    "T17n0721_058:0341c19": "使役之苦。復次，為他使苦。若貧窮人順法而",
    "T17n0721_058:0341c20": "行，以貧窮故，親近惡行不善之人，近不善故，",
    "T17n0721_058:0341c21": "同其惡業，雖不喜樂，為他所使而造惡業，身",
    "T17n0721_058:0341c22": "壞命終墮於惡道，生地獄中。為他使故，二",
    "T17n0721_058:0341c23": "世受苦。「『復次，天眾！人世界中受大苦惱，所",
    "T17n0721_058:0341c24": "謂第十追求大苦。無量苦惱，為求財故，入",
    "T17n0721_058:0341c25": "於大海、入敵鬪戰、經營造作、言辭辯說、親",
    "T17n0721_058:0341c26": "近下賤、耕田種殖、商賈販賣、畜養畜生、遊",
    "T17n0721_058:0341c27": "方行使。為貨所使，昇大山巖，處處遊行，依",
    "T17n0721_058:0341c28": "附他人。如此所作，一切追求皆為財物、嚴飾",
    "T17n0721_058:0341c29": "衣服。或貧窮人或愛著人如是追求，愛網所",
    "T17n0721_058:0342a01": "縛，乃至命盡。或作惡業或作妄語誑惑他人，",
    "T17n0721_058:0342a02": "輕稱小斗欺誑於人；沽酒販賣、糶賣胡麻",
    "T17n0721_058:0342a03": "及以賣毒；作如是等惡律儀行，治生販賣。或",
    "T17n0721_058:0342a04": "破國土、城邑聚落、軍營人眾及餘種種眾惡",
    "T17n0721_058:0342a05": "之業。以妻子、飲食、敷具、財物故，追求之苦無",
    "T17n0721_058:0342a06": "量百千，乃至千歲說不可盡。諸天子！是名人",
    "T17n0721_058:0342a07": "中追求之苦。』「如是夜摩天王為利益天眾厭",
    "T17n0721_058:0342a08": "離有故，說究竟法。『諸天子！勿於人中起悕望",
    "T17n0721_058:0342a09": "心，當生厭離，若貪諸有，不得利益。以是因緣，",
    "T17n0721_058:0342a10": "說於人中一切衰惱。若生人中，以追求故，作",
    "T17n0721_058:0342a11": "不善業，以是因緣，或墮地獄或墮畜生或",
    "T17n0721_058:0342a12": "墮餓鬼。既生惡道，受種種苦。』「如是夜摩天王",
    "T17n0721_058:0342a13": "復說十一人中大苦，告諸天眾：『人中大苦，所",
    "T17n0721_058:0342a14": "謂近惡知識皆無利益，一切苦因。近惡知識，",
    "T17n0721_058:0342a15": "無惡不得，造身口意一切惡業。以是因緣，身",
    "T17n0721_058:0342a16": "壞命終墮於惡道，生地獄中，受無量苦。於未",
    "T17n0721_058:0342a17": "來世，或墮餓鬼、畜生之中，受無量苦。觀於人",
    "T17n0721_058:0342a18": "中地獄、餓鬼、畜生過已，遮於天眾悕望人有，",
    "T17n0721_058:0342a19": "說一涅槃寂滅之處。』",
    "T17n0721_058:0342a20": "「復次，夜摩天王為欲利益夜摩天眾，說人中",
    "T17n0721_058:0342a21": "苦：『所謂人中第十二妻子親里衰惱大苦，所",
    "T17n0721_058:0342a22": "謂妻子親里殺縛鞭打、飢渴貧窮種種苦惱，",
    "T17n0721_058:0342a23": "所愛之人受苦惱故，亦得苦惱，是名衰惱。於",
    "T17n0721_058:0342a24": "人道中以妻子親里眷屬因緣而得苦惱，以",
    "T17n0721_058:0342a25": "是勿樂生於人中。一切有生，必歸於死，隨有",
    "T17n0721_058:0342a26": "死處，皆是苦惱。於生死中最大苦者，謂生、老、",
    "T17n0721_058:0342a27": "死，人中具有。諸天子！既知人中如是大苦",
    "T17n0721_058:0342a28": "不可堪忍，勿生欣樂。』「以如是等無量善寂滅、",
    "T17n0721_058:0342a29": "無上道義，示諸天眾於人道中無利益事，種",
    "T17n0721_058:0342b01": "種有網不可譬喻，況三惡道無量百千億不",
    "T17n0721_058:0342b02": "可譬喻大苦充滿，不比人中。若天退時，少放",
    "T17n0721_058:0342b03": "逸天為之說言：『汝當生於人善道中。』若人臨",
    "T17n0721_058:0342b04": "終，親里知識願其生天善道之中。二種善道",
    "T17n0721_058:0342b05": "猶尚如是，況三惡道受大苦惱。如是利益攝",
    "T17n0721_058:0342b06": "他，常不放逸，夜摩天王說無量種無量差別",
    "T17n0721_058:0342b07": "無量方便無量種法、涅槃勝法。「說妻子苦已，",
    "T17n0721_058:0342b08": "復為夜摩天眾說：『第十三人中大苦，所謂飢",
    "T17n0721_058:0342b09": "渴苦。由飢渴故，作無量惡。其餘眾苦，無如飢",
    "T17n0721_058:0342b10": "渴，以飢渴故，入眾惡處。大種姓人為飲食",
    "T17n0721_058:0342b11": "故，合掌垂淚哀聲親近下賤小人，說慈愛",
    "T17n0721_058:0342b12": "語，如是一切皆由飢渴。畏飢渴故，不顧其命，",
    "T17n0721_058:0342b13": "入危嶮處刀刃之間及惡象敵，一切皆由飢",
    "T17n0721_058:0342b14": "渴苦故。或入大海，經於無量百千由旬，無量",
    "T17n0721_058:0342b15": "惡魚、鯷彌鯢魚、洪波惡處，自捨身命，乘於",
    "T17n0721_058:0342b16": "舲舟，而沈大海。如是一切皆由畏於飢渴",
    "T17n0721_058:0342b17": "之苦。復有無量種種差別，不可具說。如是諸",
    "T17n0721_058:0342b18": "苦，為口腹故。若人執縛，從右門出，打惡聲",
    "T17n0721_058:0342b19": "鼓，嚴以死鬘，災標在前，怖畏愁惱，將詣殺",
    "T17n0721_058:0342b20": "處，命在須臾，雖復大苦，未過飢渴。是故應",
    "T17n0721_058:0342b21": "當以淨善心，於福田中以好財物而行布施，",
    "T17n0721_058:0342b22": "時處具足。於生死畏中勤修精進，善心布施。",
    "T17n0721_058:0342b23": "天中少飢，一切生死皆依飲食以除飢渴，是",
    "T17n0721_058:0342b24": "故一切應行布施。諸天眾！是名人中飢渴苦",
    "T17n0721_058:0342b25": "惱無量差別。於天道中苦微而軟，天樂覆",
    "T17n0721_058:0342b26": "之，福德多故，飲食易得。而天不覺，遍於欲界",
    "T17n0721_058:0342b27": "飢渴焰火之所覆蔽，畏於苦火。諸天子！如是",
    "T17n0721_058:0342b28": "觀於人中種種生老病死之苦，勿生欣樂。』如",
    "T17n0721_058:0342b29": "是夜摩天王牟修樓陀見夜摩天眾其心調",
    "T17n0721_058:0342c01": "伏，多調柔軟。既觀察已，復為天眾說人中苦，",
    "T17n0721_058:0342c02": "勤修利他，自利則易。「牟修樓陀以不斷力，為",
    "T17n0721_058:0342c03": "利他故，為夜摩天眾數數宣說無量種法，說：",
    "T17n0721_058:0342c04": "『第十四人中大苦，所謂他輕賤苦，不可堪忍，",
    "T17n0721_058:0342c05": "種種差別。於貧窮人輕毀偏多，有十種苦，種",
    "T17n0721_058:0342c06": "姓、親族、兄弟、富人之所輕賤。以貧窮苦，依他",
    "T17n0721_058:0342c07": "而食。綺語不實，親族空語、無義之語。依他住",
    "T17n0721_058:0342c08": "食，衣服塵垢，他人輕毀。若入城邑，若節會日，",
    "T17n0721_058:0342c09": "人見輕毀。人道之中有如是等無量輕毀大",
    "T17n0721_058:0342c10": "苦。世間之人，無薪之火住在心中，謂輕毀火，",
    "T17n0721_058:0342c11": "親里知識、兄弟火燒最為尤甚。無福德故，得",
    "T17n0721_058:0342c12": "此十苦遍燒其身。大惡怖畏以燒乾身，氣如",
    "T17n0721_058:0342c13": "烟起。諸天子！應生知足，勿於人中而生欣樂，",
    "T17n0721_058:0342c14": "人中少樂，甚大苦惱，衰惱短壽，輕毀垢污。唯",
    "T17n0721_058:0342c15": "於人中多有輕毀，非四道中。於人道中，輕",
    "T17n0721_058:0342c16": "毀最重。得他輕毀，一切身分猶如中毒。隨本",
    "T17n0721_058:0342c17": "所得供養之處，後更輕毀。若人先常得好供",
    "T17n0721_058:0342c18": "養，後得少利，得少時供，若善男子如是輕",
    "T17n0721_058:0342c19": "毀，過於死苦。諸天子！是為人中難忍大苦。",
    "T17n0721_058:0342c20": "「『復次，第十五人中大苦，所謂老苦，當為汝說",
    "T17n0721_058:0342c21": "人中老苦。老者能令一切身分羸瘦減劣，諸",
    "T17n0721_058:0342c22": "根皆熟，破壞少壯，拄杖而行，無有氣力，輕",
    "T17n0721_058:0342c23": "毀住處，背傴鼻戾，髮白死使，身意減劣。雖",
    "T17n0721_058:0342c24": "未命終，猶如畜生。諸天子！是則名為人中",
    "T17n0721_058:0342c25": "老苦，名色戲弄，不久必死。若見老苦而不怖",
    "T17n0721_058:0342c26": "畏，當知是人名為無心，猶如木石。以無心",
    "T17n0721_058:0342c27": "故，雖復人身猶如畜生。諸天子！於人道中",
    "T17n0721_058:0342c28": "生為大苦，以有生故，是故老苦。既知老苦，勿",
    "T17n0721_058:0342c29": "於人中起欣樂心。「『復次，第十六人中無量種",
    "T17n0721_058:0343a01": "受生，生則有苦，何等苦也？所謂死苦。死已",
    "T17n0721_058:0343a02": "復生，身根入壞，命根斷滅，不復見於兄弟知",
    "T17n0721_058:0343a03": "識。色身滅已，復行異處，以自業果而為資",
    "T17n0721_058:0343a04": "糧。一切眾生必歸終盡，命盡棄身，受中陰",
    "T17n0721_058:0343a05": "有，是名為死。一切有生皆歸於死，若死而",
    "T17n0721_058:0343a06": "不生，生而不死，無有是處！諸天子！勿於人",
    "T17n0721_058:0343a07": "中而生樂心。』「爾時，夜摩天王牟修樓陀以偈",
    "T17n0721_058:0343a08": "頌曰：",
    "T17n0721_058:0343a09": "「『於人世界中，　　有陰皆是苦，",
    "T17n0721_058:0343a10": "　　有生畢歸死，　　有死必有生。",
    "T17n0721_058:0343a11": "　　若住於中陰，　　自業受苦惱，",
    "T17n0721_058:0343a12": "　　長夜遠行苦，　　此苦不可說。",
    "T17n0721_058:0343a13": "　　沒於屎尿中，　　熱氣之所燒，",
    "T17n0721_058:0343a14": "　　如是住胎苦，　　不可得具說。",
    "T17n0721_058:0343a15": "　　常貪於食味，　　其心常悕望，",
    "T17n0721_058:0343a16": "　　於味受大苦，　　此苦不可說。",
    "T17n0721_058:0343a17": "　　小心常悕望，　　於欲不知足，",
    "T17n0721_058:0343a18": "　　所受諸苦惱，　　此苦不可說。",
    "T17n0721_058:0343a19": "　　怨憎不愛會，　　猶如大火毒，",
    "T17n0721_058:0343a20": "　　所生諸苦惱，　　此苦不可說。",
    "T17n0721_058:0343a21": "　　於恩愛別離，　　眾生起大苦，",
    "T17n0721_058:0343a22": "　　大惡難堪忍，　　此苦不可說。",
    "T17n0721_058:0343a23": "　　寒熱大苦畏，　　生無量種苦，",
    "T17n0721_058:0343a24": "　　大苦甚暴惡，　　此苦不可說。",
    "T17n0721_058:0343a25": "　　病苦害人命，　　病為死王使，",
    "T17n0721_058:0343a26": "　　眾生受斯苦，　　此苦不可說。",
    "T17n0721_058:0343a27": "　　為他所策使，　　常無有自在，",
    "T17n0721_058:0343a28": "　　眾生受斯苦，　　此苦不可說。",
    "T17n0721_058:0343a29": "　　愛毒燒眾生，　　追求受大苦，",
    "T17n0721_058:0343b01": "　　次第乃至死，　　此苦不可說。",
    "T17n0721_058:0343b02": "　　若近惡知識，　　眾苦常不斷，",
    "T17n0721_058:0343b03": "　　當受惡道苦，　　此苦不可說。",
    "T17n0721_058:0343b04": "　　妻子得衰惱，　　見則生大苦，",
    "T17n0721_058:0343b05": "　　出過於地獄，　　此苦不可說。",
    "T17n0721_058:0343b06": "　　飢渴自燒身，　　猶如猛火焰，",
    "T17n0721_058:0343b07": "　　能壞於身心，　　此苦不可說。",
    "T17n0721_058:0343b08": "　　常為他輕賤，　　親里及知識，",
    "T17n0721_058:0343b09": "　　生於憂悲苦，　　此苦不可說。",
    "T17n0721_058:0343b10": "　　人為老所壓，　　身羸心意劣，",
    "T17n0721_058:0343b11": "　　傴僂柱杖行，　　此苦不可說。",
    "T17n0721_058:0343b12": "　　人為死所執，　　從此至他世，",
    "T17n0721_058:0343b13": "　　是死為大苦，　　不可得宣說。",
    "T17n0721_058:0343b14": "　　眾生莫能見，　　諸業不能遮，",
    "T17n0721_058:0343b15": "　　能壞諸眾生，　　是故名為死。",
    "T17n0721_058:0343b16": "　　大力難堪忍，　　能令諸眾生，",
    "T17n0721_058:0343b17": "　　獨行大怖畏，　　是故名為死。",
    "T17n0721_058:0343b18": "　　眾生畢竟有，　　時火不可避，",
    "T17n0721_058:0343b19": "　　能斷眾生命，　　是故名為死。",
    "T17n0721_058:0343b20": "　　死王所破壞，　　能斷人命根，",
    "T17n0721_058:0343b21": "　　盡於陰界入，　　是故名為死。",
    "T17n0721_058:0343b22": "　　生必有別離，　　知識及兄弟，",
    "T17n0721_058:0343b23": "　　別已不復合，　　是故名為死。",
    "T17n0721_058:0343b24": "　　及死未至時，　　應當修善行，",
    "T17n0721_058:0343b25": "　　死惡無慈愍，　　未至應修善。",
    "T17n0721_058:0343b26": "　　是死甚卒暴，　　極惡無慈愍，",
    "T17n0721_058:0343b27": "　　未至能修善，　　乃為天中真。",
    "T17n0721_058:0343b28": "　　若法中生慧，　　是名善命人，",
    "T17n0721_058:0343b29": "　　若人不離法，　　是為命中命。",
    "T17n0721_058:0343c01": "　　若人心念佛，　　是名善命人，",
    "T17n0721_058:0343c02": "　　不離念佛故，　　是為命中命。",
    "T17n0721_058:0343c03": "　　若人心念法，　　是名善命人，",
    "T17n0721_058:0343c04": "　　不離念法故，　　是為命中命。",
    "T17n0721_058:0343c05": "　　若人心念僧，　　是名善命人，",
    "T17n0721_058:0343c06": "　　不離念僧故，　　是為命中命。",
    "T17n0721_058:0343c07": "　　若人心念實，　　是名善命人，",
    "T17n0721_058:0343c08": "　　不捨離實故，　　是為命中命。",
    "T17n0721_058:0343c09": "　　若人心念道，　　是名善命人，",
    "T17n0721_058:0343c10": "　　不捨離道故，　　是為命中命。",
    "T17n0721_058:0343c11": "　　若人常憶念，　　趣向於涅槃，",
    "T17n0721_058:0343c12": "　　爾乃得名天，　　非樂欲樂者。",
    "T17n0721_058:0343c13": "　　若常一心念，　　樂修禪定業，",
    "T17n0721_058:0343c14": "　　此樂能離有，　　非謂著欲樂。",
    "T17n0721_058:0343c15": "　　既知此有過，　　於欲生厭離，",
    "T17n0721_058:0343c16": "　　精勤求涅槃，　　是名真實天。』",
    "T17n0721_058:0343c17": "「如是夜摩天王以無量種利益諸天，令諸天",
    "T17n0721_058:0343c18": "眾心得清涼，斷除惡道。爾時，天眾白天王言：",
    "T17n0721_058:0343c19": "『天王！如天王說，我等現見色力形貌十倍",
    "T17n0721_058:0343c20": "勝者，皆受衰惱，而況我等。』「夜摩天王聞此語",
    "T17n0721_058:0343c21": "已，而告之曰：『如汝所見，此諸天眾少衰惱",
    "T17n0721_058:0343c22": "耳。汝等夜摩天眾當墮地獄、餓鬼、畜生，百倍",
    "T17n0721_058:0343c23": "過此。以汝天眾行於非法，放逸行故。若諸天",
    "T17n0721_058:0343c24": "眾順法而行，遠離放逸，則閉一切惡道之",
    "T17n0721_058:0343c25": "門，常於天人受種種樂，當離憂悲老病死苦，",
    "T17n0721_058:0343c26": "得常住處，永無如上所說諸苦。以是因緣，勿",
    "T17n0721_058:0343c27": "行放逸。如是欲樂比無漏智禪定之樂，百千",
    "T17n0721_058:0343c28": "分中不及其一。』「爾時，天眾聞天王說，現見諸",
    "T17n0721_058:0343c29": "過，復作是言：『天王說法利益我等，我今攝",
    "T17n0721_058:0344a01": "受，令我不受如是生死衰惱之苦。』「爾時，夜摩",
    "T17n0721_058:0344a02": "天王牟修樓陀以偈頌曰：",
    "T17n0721_058:0344a03": "「『若有自作業，　　非是他人受，",
    "T17n0721_058:0344a04": "　　若自善調伏，　　是則得常處。",
    "T17n0721_058:0344a05": "　　若有作異業，　　無及善業者，",
    "T17n0721_058:0344a06": "　　無量百千生，　　業常隨順行。",
    "T17n0721_058:0344a07": "　　廣作諸福德，　　修行於善法，",
    "T17n0721_058:0344a08": "　　則得最勝處，　　永離老病死。",
    "T17n0721_058:0344a09": "　　如是自善業，　　天眾應思惟，",
    "T17n0721_058:0344a10": "　　若修行善業，　　此是勝資糧。』",
    "T17n0721_058:0344a11": "「如是夜摩天王牟修樓陀說是偈已，告諸天",
    "T17n0721_058:0344a12": "眾：『自今已去，勿為貪著色聲香味觸故，而起",
    "T17n0721_058:0344a13": "放逸，遊戲園林。』「時，諸天眾聞此語已，白天",
    "T17n0721_058:0344a14": "王言：『願我未來見彌勒佛、無上士、調御丈夫、",
    "T17n0721_058:0344a15": "天人導師出興於世。我生人中，見彼世尊在",
    "T17n0721_058:0344a16": "初會，數得聞法已，盡諸有漏。』復有天眾願",
    "T17n0721_058:0344a17": "求阿耨多羅三藐三菩提，作是願已，歸佛法",
    "T17n0721_058:0344a18": "僧。七萬天子及餘天眾必生人中，見彌勒佛，",
    "T17n0721_058:0344a19": "得聞法已，諸漏永盡。復有餘天先見佛塔，",
    "T17n0721_058:0344a20": "發阿耨多羅三藐三菩提願。復有餘天發緣",
    "T17n0721_058:0344a21": "覺心。一切皆願當來得果。「爾時，夜摩天王作",
    "T17n0721_058:0344a22": "如是念：『我已為他作大利益，令諸天眾離放",
    "T17n0721_058:0344a23": "逸行。』時夜摩天王知諸天眾意善調伏，各令",
    "T17n0721_058:0344a24": "還宮。時，諸天眾恭敬圍遶夜摩天王，捨池而",
    "T17n0721_058:0344a25": "去。夜摩天主牟修樓陀為諸天眾作利益已，",
    "T17n0721_058:0344a26": "復詣餘地，為餘天眾而作利益。」",
    "T17n0721_058:0344a27": "夜摩天常樂地第八牟修樓陀天化經具足",
    "T17n0721_058:0344a28": "竟。",
    "T17n0721_058:0344a29": "「復次，比丘知業果報，觀夜摩天所住之地。彼",
    "T17n0721_058:0344b01": "以聞慧見：夜摩天處，名增長法。眾生何業生",
    "T17n0721_058:0344b02": "於此地？彼見：若人善心持戒，不殺不盜，如前",
    "T17n0721_058:0344b03": "所說。復離邪婬，微細亦捨，乃至見畫男女，",
    "T17n0721_058:0344b04": "不生憶念。如是之人不觀不念、不味不著，不",
    "T17n0721_058:0344b05": "濁心念，恐犯淨行，亦不思惟，不念不善，遮",
    "T17n0721_058:0344b06": "於心過，為他人說邪婬業果以遮其心，令其",
    "T17n0721_058:0344b07": "不喜不愛不樂。『此邪婬果不應習近，非寂滅",
    "T17n0721_058:0344b08": "道，不可愛樂，行善之人不應喜樂。』為他宣",
    "T17n0721_058:0344b09": "說微細之果，持戒梵行，於微塵惡見之生",
    "T17n0721_058:0344b10": "怖。如是之人身壞命終生於善道，天世界",
    "T17n0721_058:0344b11": "中增長法地。「生彼天已，善業行故，愛果成就。",
    "T17n0721_058:0344b12": "所謂園林金山峯中，流泉河池眾寶莊嚴，眾",
    "T17n0721_058:0344b13": "鳥妙音。其池四岸七寶莊嚴，青毘琉璃、青因",
    "T17n0721_058:0344b14": "陀寶間錯其地。多有眾峯，種種色聲相類各",
    "T17n0721_058:0344b15": "異，見之可愛，其聲美妙，聞之悅樂，於園林",
    "T17n0721_058:0344b16": "中增長愛樂。復於異處，金剛青寶、頗梨為",
    "T17n0721_058:0344b17": "石，莊嚴山谷，於光明山聞流水音而受快",
    "T17n0721_058:0344b18": "樂。如意所作，皆悉自在，受無比欲。無量百",
    "T17n0721_058:0344b19": "千天女圍遶，常受欲樂，增長欲樂，受於無量",
    "T17n0721_058:0344b20": "差別不可喻樂。種種金山、毘琉璃峯，行虛空",
    "T17n0721_058:0344b21": "中，種種衣服嚴飾其身，戲笑歌舞，種種妙色",
    "T17n0721_058:0344b22": "諸天女等以為圍遶。具天五欲：若見天色無",
    "T17n0721_058:0344b23": "量差別，生無等樂，隨意遊戲，是名色欲。若",
    "T17n0721_058:0344b24": "聞音聲，隨其所念，共諸天女戲笑歌舞。所聞",
    "T17n0721_058:0344b25": "諸香無量差別。風吹花池，蓮花之香及餘",
    "T17n0721_058:0344b26": "異花。山谷風吹，種種花香以悅其鼻。舌得",
    "T17n0721_058:0344b27": "無量種種天味，隨念具足，醎淡苦甘、辛酢等",
    "T17n0721_058:0344b28": "味，有無量種不可譬喻如意之味。如是身",
    "T17n0721_058:0344b29": "觸，無量種業，如意即得，冷暖溫涼、柔軟細",
    "T17n0721_058:0344c01": "滑，衣無縷綖，種種色寶而以莊嚴。無量寶",
    "T17n0721_058:0344c02": "光照十由旬、二十由旬乃至百由旬，光明",
    "T17n0721_058:0344c03": "寶珠而受觸樂。天園林中或有花香，天子聞",
    "T17n0721_058:0344c04": "之，以善業故，受樂希有。「非不作生，非無因",
    "T17n0721_058:0344c05": "生，所作不失；非是意生，非是他與，亦非他作",
    "T17n0721_058:0344c06": "而我受報。以因緣故，而生果報，業果成就。是",
    "T17n0721_058:0344c07": "持戒人隨心所念，愛心悕望，天眾妙色，天之",
    "T17n0721_058:0344c08": "細色中色，近遠時生，遠時中時，隨念成就無",
    "T17n0721_058:0344c09": "量樂法。以是丈夫善持戒故。「如是天眾其心",
    "T17n0721_058:0344c10": "著於六欲境界，欲河所漂而行遊戲。一一園",
    "T17n0721_058:0344c11": "林、一一山峯七寶莊嚴，園林流泉出妙音",
    "T17n0721_058:0344c12": "聲，百色眾鳥出眾異音。是善業者，遊戲其",
    "T17n0721_058:0344c13": "中。種種妙色、種種相貌、種種功德、種種嚴",
    "T17n0721_058:0344c14": "飾，令生欲火。天女圍遶，種種山峯，天鬘天",
    "T17n0721_058:0344c15": "衣莊嚴其身，塗香末香以嚴其身，共諸天女",
    "T17n0721_058:0344c16": "於山峯中遊戲受樂，隨其所念生無量欲。復",
    "T17n0721_058:0344c17": "與天女而共往詣等不等地，其地可愛，真金",
    "T17n0721_058:0344c18": "白銀、青毘琉璃、青因陀寶、車璩為地，鈴網音",
    "T17n0721_058:0344c19": "聲，眾鳥莊嚴。「爾時，有鳥名不放逸，見此天",
    "T17n0721_058:0344c20": "子行放逸處，說偈呵責：",
    "T17n0721_058:0344c21": "「『但受故業，　　不作新業，　　業盡則墮，",
    "T17n0721_058:0344c22": "　　諸法如是。　　業將欲盡，　　壽命念念，",
    "T17n0721_058:0344c23": "　　死來卒暴，　　愚者不覺。　　天子天女，",
    "T17n0721_058:0344c24": "　　不覺欲染，　　念欲時過，　　退時將至。",
    "T17n0721_058:0344c25": "　　得失多返，　　因欲境界，　　於衰惱中，",
    "T17n0721_058:0344c26": "　　云何惡意？　　汝以善業，　　成就受樂，",
    "T17n0721_058:0344c27": "　　復作善業，　　將至善道。　　若樂境界，",
    "T17n0721_058:0344c28": "　　則沒有海；　　若離境界，　　則得解脫。",
    "T17n0721_058:0344c29": "　　境界波力，　　起於愛河，　　智者捨離，",
    "T17n0721_058:0345a01": "　　趣涅槃城。　　勇人捨欲，　　而求真諦，",
    "T17n0721_058:0345a02": "　　能知愛境，　　三有洄澓。　　捨離境界，",
    "T17n0721_058:0345a03": "　　勿生心念，　　如甄波迦，　　果報甚苦。",
    "T17n0721_058:0345a04": "　　人心著樂，　　貪馳境界，　　集不善業，",
    "T17n0721_058:0345a05": "　　流轉惡道。　　常應護心，　　輕動麁獷，",
    "T17n0721_058:0345a06": "　　常著境界，　　愛境所覆。　　心馳諸境，",
    "T17n0721_058:0345a07": "　　不覺衰惱，　　衰惱既至，　　乃知業果。",
    "T17n0721_058:0345a08": "　　既知此業，　　及境界過，　　常應捨離，",
    "T17n0721_058:0345a09": "　　世間諸縛。』",
    "T17n0721_058:0345a10": "「如是不放逸鳥說此偈頌，而此天子不聽不",
    "T17n0721_058:0345a11": "受，與天女眾共受欲樂。此諸天女，生死因緣，",
    "T17n0721_058:0345a12": "生大苦因，於無識者與之共遊，常行嶮惡，愛",
    "T17n0721_058:0345a13": "心不停，常求男子，心如惡毒、如惡嶮岸，能然",
    "T17n0721_058:0345a14": "一切男子心火。與如是等可畏天女共受天",
    "T17n0721_058:0345a15": "樂，以愚癡故而不遠避。若有智者，怖畏生",
    "T17n0721_058:0345a16": "死，欲求樂者，離諸天女。愚癡迷惑，欲覆心",
    "T17n0721_058:0345a17": "故，雖知因於女人而得苦惱，不能捨離，與諸",
    "T17n0721_058:0345a18": "婇女共受欲樂。貪欲愚癡瞋恚所覆，沒生死",
    "T17n0721_058:0345a19": "泥。與諸天女遊戲受樂，而不攝受無量利益，",
    "T17n0721_058:0345a20": "遮於惡道。為心所誑，於法不覺，遊戲園林，與",
    "T17n0721_058:0345a21": "不正行諸天女眾愛網受樂。「復詣異地，金毘",
    "T17n0721_058:0345a22": "琉璃、青因陀寶、大青寶王周遍莊嚴，遊無",
    "T17n0721_058:0345a23": "量處，聞歌詠音，解其章句，言音美妙。五樂音",
    "T17n0721_058:0345a24": "聲勝德具足，無比妙音昔所未聞，新生天子",
    "T17n0721_058:0345a25": "既聞此音，與諸天女馳往趣林。其林無量寶",
    "T17n0721_058:0345a26": "樹具足，林名大歡喜，長百由旬，廣三十由旬。",
    "T17n0721_058:0345a27": "如是大林，眾寶具足，具大功德，無量天眾百",
    "T17n0721_058:0345a28": "百千千，歌舞遊戲娛樂受樂。",
    "T17n0721_058:0345a29": "「時，新生天子見此大林毘琉璃樹有大光明，",
    "T17n0721_058:0345b01": "無量香花、功德花鬘，無量種色、種種相貌。",
    "T17n0721_058:0345b02": "見此事已，復見異樹，毘琉璃樹，真金為葉，青",
    "T17n0721_058:0345b03": "寶為枝，白銀為果，天味功德皆悉具足，青因",
    "T17n0721_058:0345b04": "陀寶挍飾其樹，種種色花以嚴樹枝。復見異",
    "T17n0721_058:0345b05": "樹，青寶為樹，真金為枝，毘琉璃葉，無量眾",
    "T17n0721_058:0345b06": "蜂種種色貌，出美妙音，以為莊嚴，見之悅",
    "T17n0721_058:0345b07": "樂。時，新生天子復見寶花，猶如開目，觀之",
    "T17n0721_058:0345b08": "可愛，花中眾蜂出妙音聲。復見黃金枝葉蔭",
    "T17n0721_058:0345b09": "覆，猶如宮室，百千眾峯，其音美妙甚可愛",
    "T17n0721_058:0345b10": "樂。復見毘琉璃枝，青寶為葉，蔭覆宮室，第",
    "T17n0721_058:0345b11": "一寶珠，種種色鳥而以莊嚴，其地柔軟，寶",
    "T17n0721_058:0345b12": "鈿莊嚴，熏以天香，多有天女。",
    "T17n0721_058:0345b13": "「新生天子復見虹色以嚴其地，觀之可愛，",
    "T17n0721_058:0345b14": "覆以七寶，平正可愛，及見天女。新生天子所",
    "T17n0721_058:0345b15": "見諸色皆悉可愛，所聞音聲皆可愛樂，其所",
    "T17n0721_058:0345b16": "聞香有無量種，皆亦可愛，隨所得味，令心愛",
    "T17n0721_058:0345b17": "樂，無量種味，天味具足，隨其所觸，無量諸",
    "T17n0721_058:0345b18": "觸令心愛樂，隨其所念，種種諸法隨念即",
    "T17n0721_058:0345b19": "得。如是天子，一切欲縛，欲樂不斷。無量可",
    "T17n0721_058:0345b20": "愛，無量寶地，寶鈿莊嚴，聞天鳥音聲，共",
    "T17n0721_058:0345b21": "諸天女入大林中。復見花池，種種莊嚴，分分",
    "T17n0721_058:0345b22": "差別。或有蓮花，毘琉璃莖，真金為葉，金剛為",
    "T17n0721_058:0345b23": "鬚，青因陀寶以為其臺，花皆柔軟。復有蓮",
    "T17n0721_058:0345b24": "花，真金為莖，毘琉璃葉，白銀為臺，赤蓮花",
    "T17n0721_058:0345b25": "寶以為其鬚，種種眾蜂出妙音聲。復有蓮",
    "T17n0721_058:0345b26": "花七寶合成，真金為葉，七寶廁鈿以為其",
    "T17n0721_058:0345b27": "臺，所謂因陀青寶、赤蓮花寶、毘琉璃寶、紅蓮",
    "T17n0721_058:0345b28": "花寶、車璩之寶、大青寶王，如是種種眾色光",
    "T17n0721_058:0345b29": "明以為其臺。如一花臺，無量花臺皆亦如",
    "T17n0721_058:0345c01": "是。「天子見之，觀無厭足，隨其所見種種境",
    "T17n0721_058:0345c02": "界，轉轉增長。如以蘇油灌於大火，不知厭",
    "T17n0721_058:0345c03": "足。不知厭足，云何有樂？以非樂故，亦非寂",
    "T17n0721_058:0345c04": "滅。非愛心者得寂滅心，隨所得樂，愛心增長，",
    "T17n0721_058:0345c05": "隨愛增長，不知厭足。以無厭足則入近苦，以",
    "T17n0721_058:0345c06": "於苦中而生樂想，愛火所燒。「復入林中，見山",
    "T17n0721_058:0345c07": "谷中無量林樹，無量種光，見之諦視，於五境",
    "T17n0721_058:0345c08": "界欲火之中不知厭足。復入摩尼寶石之池，",
    "T17n0721_058:0345c09": "真金頗梨，色觸柔軟，五種柔軟，無有水衣。眾",
    "T17n0721_058:0345c10": "鳥音聲澄靜淵深。復見異處有蓮花池，頗梨",
    "T17n0721_058:0345c11": "色水充滿其中，周匝寶石以砌四面，光明普",
    "T17n0721_058:0345c12": "遍，鵝鴨鴛鴦以為莊嚴。蓮花嚴飾，林樹圍",
    "T17n0721_058:0345c13": "遶，林中多有美音之鳥，如是種種莊嚴其池。",
    "T17n0721_058:0345c14": "新生天子見此池中種種眾蜂，七寶為翅，岸",
    "T17n0721_058:0345c15": "生香樹，色貌具足以為莊嚴。新生天子復前",
    "T17n0721_058:0345c16": "入林，見有大河，須陀充滿。新生天子復見",
    "T17n0721_058:0345c17": "異處有乳粥河，清淨飲河，河流之聲如琴",
    "T17n0721_058:0345c18": "樂音，或百或千處處流行。多有眾鳥飲上",
    "T17n0721_058:0345c19": "味酒，出妙音聲。",
    "T17n0721_058:0345c20": "「時，新生天子復見陸地，種種眾花色貌具足，",
    "T17n0721_058:0345c21": "香蜂遍滿眾花之中，莊嚴大林。其林先香，以",
    "T17n0721_058:0345c22": "花香故，轉增百倍。新生天子與諸天女復見",
    "T17n0721_058:0345c23": "林中有大山峯，眾寶莊嚴，無量流水以為嚴",
    "T17n0721_058:0345c24": "飾，樹枝蔭覆猶如宮室，種種寶光。無量百千",
    "T17n0721_058:0345c25": "眾鳥妙音，見之可愛。俱翅羅音。無量百千眾",
    "T17n0721_058:0345c26": "花普熏，光明端嚴，如閻浮提日月光明在",
    "T17n0721_058:0345c27": "於虛空，無量光明莊嚴天處，光明殊勝。無量",
    "T17n0721_058:0345c28": "光明莊嚴山峯，天子見之，復共天女入山峯",
    "T17n0721_058:0345c29": "中。隨入山峯，觀林轉勝，歌音齊等，漸近轉",
    "T17n0721_058:0346a01": "勝。聞此歌音，速疾往詣，昔所未見。如斯天",
    "T17n0721_058:0346a02": "眾舉目視之，復見可愛笐[竺-二+列]林樹，毘琉璃",
    "T17n0721_058:0346a03": "樹、青因陀樹皆悉端嚴。新生天子復入七寶",
    "T17n0721_058:0346a04": "蓮花笐林，於此林中多有天子及諸天女，妙",
    "T17n0721_058:0346a05": "色具足嚴身之具，隨念而生。一一天眾各各",
    "T17n0721_058:0346a06": "異住，共諸天女飲天上味，離於醉亂，種種寶",
    "T17n0721_058:0346a07": "林笐[竺-二+列]之中遊戲受樂。入七寶池，共諸天子",
    "T17n0721_058:0346a08": "五樂音聲歌舞戲笑，歡喜受樂。以愛覆心，",
    "T17n0721_058:0346a09": "不知厭足，樂著五欲。入蓮花林，以蓮花葉飲",
    "T17n0721_058:0346a10": "天上味而不醉亂。復有天子心樂色聲香味",
    "T17n0721_058:0346a11": "觸等。復有天子住河兩岸而共遊戲。新生天",
    "T17n0721_058:0346a12": "子復見寶殿，笐[竺-二+列]如林，毘琉璃寶以為欄",
    "T17n0721_058:0346a13": "楯。皆同欲心，以上中下善業力故，得上妙色，",
    "T17n0721_058:0346a14": "五樂音聲受無等樂，不可譬喻。",
    "T17n0721_058:0346a15": "「爾時，新生天子本未曾見如此天眾遊戲受",
    "T17n0721_058:0346a16": "樂。既見此已，與天女眾以歡喜心，向天眾",
    "T17n0721_058:0346a17": "所。爾時天眾見此天子衣服嚴飾上妙色身，",
    "T17n0721_058:0346a18": "得未曾有，生歡喜心，亦向天子。二眾和合，心",
    "T17n0721_058:0346a19": "無妨礙，共天女眾，一一笐林、一一金峯、一",
    "T17n0721_058:0346a20": "一花池、一一酒河、一一流水如是愛樂，不可",
    "T17n0721_058:0346a21": "具說。如是一切天眾受樂。",
    "T17n0721_058:0346a22": "「時，諸天眾久受樂已，復向一切堅固之山。其",
    "T17n0721_058:0346a23": "山七寶，無量河池、流泉具足。新生天子，天女",
    "T17n0721_058:0346a24": "圍遶，共諸天眾常樂音聲。山河流泉周遍充",
    "T17n0721_058:0346a25": "滿，無量百千笐[竺-二+列]宮殿甚可愛樂，周匝蓮",
    "T17n0721_058:0346a26": "花而以圍遶，猶如燈樹，如意之樹以為莊嚴，",
    "T17n0721_058:0346a27": "天眾見之，生希有心。其山一面毘琉璃寶，其",
    "T17n0721_058:0346a28": "第二面真金所成，其第三面因陀青寶，其第",
    "T17n0721_058:0346a29": "四面大青寶王，四面嚴飾皆悉平等，於平",
    "T17n0721_058:0346b01": "正處，峯谷笐林皆悉具足。若念觸樂，欲遊戲",
    "T17n0721_058:0346b02": "時，便上此林。百百千千，一一天子有千天女",
    "T17n0721_058:0346b03": "以為眷屬，天五樂音，無量音聲無量和合，歌",
    "T17n0721_058:0346b04": "舞遊戲。百百千千，共新生天子於園林中花",
    "T17n0721_058:0346b05": "池流泉，所見勝上。百千億樹以為莊嚴。七",
    "T17n0721_058:0346b06": "寶光焰，蓮花林笐。此諸天眾於此諸處歌舞",
    "T17n0721_058:0346b07": "戲笑，安詳徐步向彼大山，互相愛樂。善業為",
    "T17n0721_058:0346b08": "伴，善業所資，以善業故，無有骨肉及以垢",
    "T17n0721_058:0346b09": "污，共遊須陀食河之上，及遊飲河。以善業",
    "T17n0721_058:0346b10": "故，色香味觸皆悉具足，天子食之，樂五境",
    "T17n0721_058:0346b11": "界。食之發欲，處處受樂，眾欲具足，受於無",
    "T17n0721_058:0346b12": "等無量之樂。欲昇彼山，見其大山殊勝之處，",
    "T17n0721_058:0346b13": "歎未曾有。久乃至此大山之頂，遊戲山處，甚",
    "T17n0721_058:0346b14": "可愛樂。於此山頂多有無量遊戲之處，眾寶",
    "T17n0721_058:0346b15": "莊嚴，林樹河池，拘物頭花遍於香林。滿山",
    "T17n0721_058:0346b16": "頂上諸欲具足，隨心所念，無量種愛皆得如",
    "T17n0721_058:0346b17": "意，皆可愛樂，他不能攝。如是天子久受天",
    "T17n0721_058:0346b18": "樂，如是受樂處處遍觀，復往詣於七寶山谷。",
    "T17n0721_058:0346b19": "七寶林覆，光明善藥，見眾天鳥出妙音聲。",
    "T17n0721_058:0346b20": "「寂靜之窟圍遶花池，池名寂靜行處。以於",
    "T17n0721_058:0346b21": "先世不具持戒，生此池中。於先世時，其心堅",
    "T17n0721_058:0346b22": "固，能說法要，而身不能如說修行，猶如伎",
    "T17n0721_058:0346b23": "兒說業果報。從於地獄、餓鬼中出，生此池中，",
    "T17n0721_058:0346b24": "多作鵝鳥。以本生處寂靜行故，生寂靜池，七",
    "T17n0721_058:0346b25": "寶為翅，身出光明，其音美妙，食於蓮花，雄雌",
    "T17n0721_058:0346b26": "相隨以自娛樂。菩薩鵝王，名曰善時，多住",
    "T17n0721_058:0346b27": "此池。夜摩天王牟修樓陀多住於此山窟之",
    "T17n0721_058:0346b28": "中，為天說法。鵝王在池，為鳥說法。爾時，諸",
    "T17n0721_058:0346b29": "天眾遊戲歌舞，分為二分：一分天眾以善業",
    "T17n0721_058:0346c01": "故，至此池所；一分天眾入放逸林，遊戲歌",
    "T17n0721_058:0346c02": "舞，歡娛受樂。「有善業者往至大池，鵝為說",
    "T17n0721_058:0346c03": "法，見諸天眾，為說偈言：",
    "T17n0721_058:0346c04": "「『若人雖說法，　　不能如說行，",
    "T17n0721_058:0346c05": "　　此愚人空說，　　常受諸苦惱。",
    "T17n0721_058:0346c06": "　　若但為他說，　　不能如說行，",
    "T17n0721_058:0346c07": "　　語堅而無義，　　名為空無心。",
    "T17n0721_058:0346c08": "　　放逸故生欲，　　因欲故生瞋，",
    "T17n0721_058:0346c09": "　　斯人入惡道，　　馳赴於地獄。",
    "T17n0721_058:0346c10": "　　若樂已過去，　　非現前可得；",
    "T17n0721_058:0346c11": "　　若現受當受，　　是亦不名樂。",
    "T17n0721_058:0346c12": "　　愚人樂放逸，　　愛於現在樂，",
    "T17n0721_058:0346c13": "　　自業果所誑，　　則入於地獄。",
    "T17n0721_058:0346c14": "　　三世愛所誑，　　常作無利益，",
    "T17n0721_058:0346c15": "　　生死縛眾生，　　智者不應信。",
    "T17n0721_058:0346c16": "　　愚者所親友，　　被害如大怨，",
    "T17n0721_058:0346c17": "　　縛世間眾生，　　智者不應信。",
    "T17n0721_058:0346c18": "　　若為枷鎖縛，　　猶尚可斷壞，",
    "T17n0721_058:0346c19": "　　常求欲愛人，　　不能斷愛縛。",
    "T17n0721_058:0346c20": "　　若人斷愛縛，　　而愛於常樂，",
    "T17n0721_058:0346c21": "　　斯人離愛境，　　行智慧境界。",
    "T17n0721_058:0346c22": "　　智觀樂光明，　　說愛大闇苦，",
    "T17n0721_058:0346c23": "　　智者持光明，　　則能破諸闇。",
    "T17n0721_058:0346c24": "　　以智慧利刀，　　斫伐於愛樹，",
    "T17n0721_058:0346c25": "　　能伐愛樹人，　　得無上樂處。",
    "T17n0721_058:0346c26": "　　斷伐愛過林，　　及以多流泉，",
    "T17n0721_058:0346c27": "　　既斷愛林樹，　　得脫於諸有。",
    "T17n0721_058:0346c28": "　　三道大愛河，　　放逸水洄澓，",
    "T17n0721_058:0346c29": "　　若昇智慧船，　　到安隱彼岸。",
    "T17n0721_058:0347a01": "　　昇智慧山峯，　　持戒谷莊嚴，",
    "T17n0721_058:0347a02": "　　以無量智眼，　　悉見諸有過。",
    "T17n0721_058:0347a03": "　　若人遠離法，　　斯人內外空；",
    "T17n0721_058:0347a04": "　　若人不樂法，　　不堅如水沫；",
    "T17n0721_058:0347a05": "　　若有人堅實，　　內外如金剛，",
    "T17n0721_058:0347a06": "　　以法行寂靜，　　益利他眾生。",
    "T17n0721_058:0347a07": "　　若沒放逸泥，　　樂於境界樂，",
    "T17n0721_058:0347a08": "　　境界蛇所螫，　　常受諸辛苦。",
    "T17n0721_058:0347a09": "　　是故求樂者，　　不應行放逸，",
    "T17n0721_058:0347a10": "　　若脫放逸者，　　則近無量樂。",
    "T17n0721_058:0347a11": "　　若有智慧人，　　不信於放逸，",
    "T17n0721_058:0347a12": "　　若為放逸螫，　　流轉於五道。』",
    "T17n0721_058:0347a13": "「如是鵝鳥為調諸天，說此偈頌。時，諸天眾以",
    "T17n0721_058:0347a14": "著欲樂而不聽受亦不攝取，復作歌舞遊戲",
    "T17n0721_058:0347a15": "受樂。",
    "T17n0721_058:0347a16": "正法念處經卷第五十八"
}