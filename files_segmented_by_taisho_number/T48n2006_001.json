{
    "T48n2006_001:0300a22": "人天眼目卷之一",
    "T48n2006_001:0300a24": "臨濟宗臨濟宗",
    "T48n2006_001:0300a25": "師諱義玄。曹州南華人也。俗姓邢。幼而頴異。",
    "T48n2006_001:0300a26": "長以孝聞。及落髮受具。居於講肆。精究毘尼。",
    "T48n2006_001:0300a27": "博賾經論。俄歎曰。此濟世醫方也。非教外",
    "T48n2006_001:0300a28": "別傳之旨。即更衣遊方。首參黃蘗。次謁大愚。",
    "T48n2006_001:0300a29": "其機緣語句。載於行錄。既受黃蘗印可。尋",
    "T48n2006_001:0300b01": "抵河北鎮州城東南隅。臨滹沱河側。小院住",
    "T48n2006_001:0300b02": "持。其臨濟因地得名。唐咸通八年丁亥四月",
    "T48n2006_001:0300b03": "十日。攝衣據坐與三聖問答畢。寂然而逝。門",
    "T48n2006_001:0300b04": "人以師全身。建塔於大名府西北隅。勅諡慧",
    "T48n2006_001:0300b05": "照禪師。塔號澄靈。",
    "T48n2006_001:0300b06": "四料揀四料揀",
    "T48n2006_001:0300b07": "師初至河北住院。見普化克符二上座。乃謂",
    "T48n2006_001:0300b08": "曰。我欲於此建立黃蘗宗旨。汝可成褫我。",
    "T48n2006_001:0300b09": "二人珍重下去。三日後。普化却上來問云。",
    "T48n2006_001:0300b10": "和尚三日前說甚麼。師便打。三日後。克符上",
    "T48n2006_001:0300b11": "來問。和尚昨日打普化作甚麼。師亦打。至",
    "T48n2006_001:0300b12": "晚小參云。我有時奪人不奪境。有時奪境不",
    "T48n2006_001:0300b13": "奪人。有時人境俱奪。有時人境俱不奪。",
    "T48n2006_001:0300b14": "僧問。如何是奪人不奪境。師云。煦日發生",
    "T48n2006_001:0300b15": "鋪地錦。嬰兒垂髮白如絲大慧云。此二句。一句存境。一句奪人。",
    "T48n2006_001:0300b16": "僧問。如何是奪境不奪人。師云。王令已行",
    "T48n2006_001:0300b17": "天下遍。將軍塞外絕烟塵大慧云。上句奪境。下句存人。",
    "T48n2006_001:0300b18": "僧問。如何是人境俱奪。師云。并汾絕信獨",
    "T48n2006_001:0300b19": "處一方大慧云。便有人境俱奪面目。又云。吾初讀諸家禪錄。見并汾紀信之語。深以為疑。雖詰",
    "T48n2006_001:0300b20": "諸老。皆含糊不辨。既閱臨濟語。則知絕信二字。葢并汾二州名。僧問人境兩俱奪。答云。獨處一方。其旨曉然。",
    "T48n2006_001:0300b21": "方悟諸師之集皆有鳥焉之誤。",
    "T48n2006_001:0300b22": "僧問。如何是人境俱不奪。師云。王登寶殿。",
    "T48n2006_001:0300b23": "野老謳歌大慧云。此是人境俱不奪也。",
    "T48n2006_001:0300b24": "克符頌克符頌",
    "T48n2006_001:0300b25": "奪人不奪境。　　緣自帶誵訛。　　擬欲求玄旨。　　思量",
    "T48n2006_001:0300b26": "反責麼。驪珠光燦爛。　　蟾桂影婆娑。　　覿面無",
    "T48n2006_001:0300b27": "回互。還應滯網羅大慧云。此頌大概在驪珠光燦爛蟾桂影婆娑之上。葢此二句",
    "T48n2006_001:0300b28": "是境也。學人問奪人不奪境。擬欲求玄旨思量反責麼。大意只是。不可思量擬議。思量擬議。學人蹉却覿",
    "T48n2006_001:0300b29": "面相呈一著。則被語言羅網矣。",
    "T48n2006_001:0300c01": "奪境不奪人。　　尋言何處真。　　問禪禪是妄。　　究理",
    "T48n2006_001:0300c02": "理非親。日照寒光澹。　　山遙翠色新。　　直饒玄會",
    "T48n2006_001:0300c03": "得。也是眼中塵大慧云。要會日照寒光澹山搖翠色新麼。此二句是境。直饒玄會得。也是",
    "T48n2006_001:0300c04": "眼中塵。便奪了也。",
    "T48n2006_001:0300c05": "人境兩俱奪。　　從來正令行。　　不論佛與祖。　　那說",
    "T48n2006_001:0300c06": "聖凡情。擬犯吹毛劍。　　還如值目盲。　　進前求",
    "T48n2006_001:0300c07": "解會。特地斬精靈大慧云。正令既行。不留佛祖。到這裏進之退之。性命總在師家",
    "T48n2006_001:0300c08": "手裏。如吹毛劍。不可犯其鋒也。",
    "T48n2006_001:0300c09": "人境俱不奪。思量意不偏。主賓言不異。問答",
    "T48n2006_001:0300c10": "理俱全。踏破澄潭月。穿開碧落天。不能明妙",
    "T48n2006_001:0300c11": "用。淪溺在無緣大慧云。若要分明理會得臨濟意。但向當時垂示處看。",
    "T48n2006_001:0300c12": "師示眾云。如諸方學人來。山僧此問。作三種",
    "T48n2006_001:0300c13": "根器斷。如中下根器來。我便奪其境。而不除",
    "T48n2006_001:0300c14": "其法。或中上根器來。我便境法俱奪。如上上",
    "T48n2006_001:0300c15": "根器來。我便境法人俱不奪。如有出格見解",
    "T48n2006_001:0300c16": "人來。山僧此間。便全體作用。不歷根器。大德",
    "T48n2006_001:0300c17": "到這裏。學人著力處不通風。石火電光即",
    "T48n2006_001:0300c18": "蹉過了也。學人若眼目定動。即沒交涉凡五家宗",
    "T48n2006_001:0300c19": "主垂示處稱師。後皆倣此。",
    "T48n2006_001:0300c20": "南院。顒問風穴昭亦作沼云。汝道。四料揀。料",
    "T48n2006_001:0300c21": "揀何法。穴云。凡語不滯凡情。既墮聖解。學",
    "T48n2006_001:0300c22": "者大病。先聖哀之。為施方便。如楔出楔。院",
    "T48n2006_001:0300c23": "問。",
    "T48n2006_001:0300c24": "如何是奪人不奪境首山等答皆附穴云。新出紅爐",
    "T48n2006_001:0301a01": "金彈子。簉破闍黎鐵面門。首山云。人前",
    "T48n2006_001:0301a02": "把出遠送千峯。法華舉云。白菊乍開重日暖。",
    "T48n2006_001:0301a03": "百年公子不逢春。慈明圓云。神會曾磨普寂",
    "T48n2006_001:0301a04": "碑。道吾真云。庵中閑打坐。白雲起峯頂。圓悟",
    "T48n2006_001:0301a05": "勤云。老僧有眼不曾見。達觀頴云。家裏已",
    "T48n2006_001:0301a06": "無回日信。路遙空有望鄉牌。石門聰云。山",
    "T48n2006_001:0301a07": "河大地。",
    "T48n2006_001:0301a08": "如何是奪境不奪人。穴云。芻草乍分頭腦裂。",
    "T48n2006_001:0301a09": "亂雲初綻影猶存。山云。打了不曾嗔。冤家",
    "T48n2006_001:0301a10": "難解免。華云。大地絕消息。翛然獨任真。明",
    "T48n2006_001:0301a11": "云。須信壺中別有天。吾云。閃爍紅旗散。",
    "T48n2006_001:0301a12": "仙童指路親。圓悟云。闍黎問得自然親。",
    "T48n2006_001:0301a13": "觀云。滄海盡教枯到底。青山直得碾為塵。",
    "T48n2006_001:0301a14": "門云。番人失㲲帳。",
    "T48n2006_001:0301a15": "如何是人境俱奪。穴云。躡足進前須急急。",
    "T48n2006_001:0301a16": "促鞭當鞅莫遲遲。山云。萬人作一塚。時人",
    "T48n2006_001:0301a17": "盡帶悲。華云。草荒人變色。凡聖兩俱忘。",
    "T48n2006_001:0301a18": "明云。寰中天子勅。塞外將軍令。吾云。剛",
    "T48n2006_001:0301a19": "骨盡隨紅影沒。苕苗總逐白雲消。悟云收。",
    "T48n2006_001:0301a20": "觀云。天地尚空。秦日月。山河不見漢君臣。",
    "T48n2006_001:0301a21": "門云。有何佛祖。",
    "T48n2006_001:0301a22": "如何是人境俱不奪。穴云。帝憶。江南三月裏。",
    "T48n2006_001:0301a23": "鷓鴣啼處百花香。山云。問處分明答處親。",
    "T48n2006_001:0301a24": "華云。清風伴明月。野老笑相親。明云。明",
    "T48n2006_001:0301a25": "月清風任往來。吾云。久旱逢初雨。他鄉遇",
    "T48n2006_001:0301a26": "故知。悟云放。觀云。鶯囀上林花滿地。客",
    "T48n2006_001:0301a27": "遊三月草侵天。門云。問答甚分明。",
    "T48n2006_001:0301a28": "翠巖頌翠巖頌名可真興化莆田人嗣慈明",
    "T48n2006_001:0301a29": "奪人不奪境。　　日月自流遷。　　山河及大地。　　片雨",
    "T48n2006_001:0301b01": "過蠻天。",
    "T48n2006_001:0301b02": "奪境不奪人。　　問禪何處親。　　相逢不祇揖。　　曉夜",
    "T48n2006_001:0301b03": "渡關津。",
    "T48n2006_001:0301b04": "人境兩俱奪。　　聲鼓墜紅樓。　　縱橫施巨闕。　　誰敢",
    "T48n2006_001:0301b05": "立當頭。",
    "T48n2006_001:0301b06": "人境俱不奪。　　閻浮轉幾遭。　　面南看北斗。　　爭得",
    "T48n2006_001:0301b07": "合伊曹。",
    "T48n2006_001:0301b08": "佛鑑佛鑑名惠懃",
    "T48n2006_001:0301b09": "甕頭酒熟人皆醉。　　林上烟濃花正紅。　　夜半無",
    "T48n2006_001:0301b10": "燈香閤靜。鞦韆垂在月明中。",
    "T48n2006_001:0301b11": "鸎逢春暖歌聲滑。　　人遇時平笑臉開。　　幾片落",
    "T48n2006_001:0301b12": "花隨水去。一聲長笛出雲來。",
    "T48n2006_001:0301b13": "堂堂意氣走雷霆。　　凜凜威風掬霜雪。　　將軍令",
    "T48n2006_001:0301b14": "下斬荊蠻。神劍一揮千里血。",
    "T48n2006_001:0301b15": "聖朝天子坐明堂。　　四海生靈盡安枕。　　風流年",
    "T48n2006_001:0301b16": "少倒金樽。滿院桃花紅似錦。",
    "T48n2006_001:0301b17": "總頌總頌",
    "T48n2006_001:0301b18": "千溪萬壑歸滄海。　　四塞八蠻朝帝都。　　凡聖從",
    "T48n2006_001:0301b19": "來無二路。莫將狂見逐多途。",
    "T48n2006_001:0301b20": "三句三句",
    "T48n2006_001:0301b21": "師因僧問。如何是真佛真法真道。乞垂開示。",
    "T48n2006_001:0301b22": "師云。佛者心清淨是。法者心光明是。道者處",
    "T48n2006_001:0301b23": "處無礙淨光是。三即一皆空而無實有。如真",
    "T48n2006_001:0301b24": "正道人。念念不間斷。達磨大師。從西土",
    "T48n2006_001:0301b25": "來。只是覓箇不受惑底人。後遇二祖。一言",
    "T48n2006_001:0301b26": "便了。始知從前虛用工夫。山僧今日見處。與",
    "T48n2006_001:0301b27": "佛祖不別。若第一句中薦得。堪與佛祖為",
    "T48n2006_001:0301b28": "師。若第二句中薦得。堪與人天為師。若第三",
    "T48n2006_001:0301b29": "句中薦得。自救不了。僧問。",
    "T48n2006_001:0301b30": "如何是第一句風穴以。下答附師云。三要印開朱點",
    "T48n2006_001:0301c01": "窄。未容擬議主賓分。風穴云。隨聲便喝。道",
    "T48n2006_001:0301c02": "吾真云。直下衝雲際。東山絕往來。海印",
    "T48n2006_001:0301c03": "信云。那吒忿怒。雲峯悅云。",
    "T48n2006_001:0301c04": "垂手過膝垂手過膝",
    "T48n2006_001:0301c05": "如何是第二句。師云。妙解豈容無著問。漚和",
    "T48n2006_001:0301c06": "爭負截流機。穴云。未開口前錯。吾云。面",
    "T48n2006_001:0301c07": "前渠不見。背後稱冤苦。印云。衲僧罔措。峯",
    "T48n2006_001:0301c08": "云。萬里崖州。",
    "T48n2006_001:0301c09": "如何是第三句。師云。看取棚頭弄傀儡。抽",
    "T48n2006_001:0301c10": "牽元是裏頭人。穴云。明破則不堪。吾云。",
    "T48n2006_001:0301c11": "頭上一堆塵。脚下三尺土。印云。西天此土。",
    "T48n2006_001:0301c12": "峯云。糞箕掃帚。",
    "T48n2006_001:0301c13": "慈明示眾云。先寶應曰。第一句薦得。堪與",
    "T48n2006_001:0301c14": "佛祖為師。第二句薦得。堪與人天為師。第",
    "T48n2006_001:0301c15": "三句薦得。自救不了。山僧即不然。第一句",
    "T48n2006_001:0301c16": "薦得。和泥合水。第二句薦得。無繩自縛。第三",
    "T48n2006_001:0301c17": "句薦得。四稜著地。所以道。起也海晏河清。行",
    "T48n2006_001:0301c18": "人避路。住也乾坤黯黑日月無光。汝等諸",
    "T48n2006_001:0301c19": "人。何處出氣。如今還有出氣者麼。有即出來",
    "T48n2006_001:0301c20": "對眾出氣看。若無山僧今日與爾出氣去也。",
    "T48n2006_001:0301c21": "乃噓一聲卓拄杖下座。石門聰云。第一句",
    "T48n2006_001:0301c22": "薦得石裏迸出。第二句薦得挨拶將來。第",
    "T48n2006_001:0301c23": "三句薦得。自救不了。",
    "T48n2006_001:0301c24": "三玄三要三玄三要",
    "T48n2006_001:0302a01": "師云。大凡演唱宗乘。一語須具三玄門。一",
    "T48n2006_001:0302a02": "玄門須具三要。有權有實。有照有用。汝等諸",
    "T48n2006_001:0302a03": "人作麼生會。後來汾陽昭和尚。因舉前話乃",
    "T48n2006_001:0302a04": "云。那箇是三玄三要底句。",
    "T48n2006_001:0302a05": "僧問。如何是第一玄。汾陽云。親囑飲光前。",
    "T48n2006_001:0302a06": "吾云。釋尊光射阿難肩。",
    "T48n2006_001:0302a07": "如何是第二玄。汾云。絕相離言詮。吾云。孤",
    "T48n2006_001:0302a08": "輪眾象攢。",
    "T48n2006_001:0302a09": "如何是第三玄。汾云。明鏡照無偏。吾云。泣",
    "T48n2006_001:0302a10": "向枯桑淚漣漣。",
    "T48n2006_001:0302a11": "如何是第一要。汾云。言中無作造。吾云。",
    "T48n2006_001:0302a12": "最好精麁照。",
    "T48n2006_001:0302a13": "如何是第二要。汾云。千聖入玄奧。吾云。閃",
    "T48n2006_001:0302a14": "爍乾坤光晃耀。",
    "T48n2006_001:0302a15": "如何是第三要。汾云。四句百非外。盡踏寒",
    "T48n2006_001:0302a16": "山道。吾云。夾路青松老。",
    "T48n2006_001:0302a17": "汾陽頌總汾陽頌并總",
    "T48n2006_001:0302a18": "第一玄。照用一時全。七星光燦爛。萬里絕塵",
    "T48n2006_001:0302a19": "烟。",
    "T48n2006_001:0302a20": "第二玄。鉤錐利便尖。擬議穿腮過。裂面倚",
    "T48n2006_001:0302a21": "雙肩。",
    "T48n2006_001:0302a22": "第三玄。妙用具方圓。隨機明事理。萬法體",
    "T48n2006_001:0302a23": "中全。",
    "T48n2006_001:0302a24": "第一要。根境俱忘絕朕兆。山崩海竭灑飄",
    "T48n2006_001:0302a25": "塵。蕩盡寒灰始得妙。",
    "T48n2006_001:0302a26": "第二要。鉤錐察辨呈巧妙。縱去奪來掣電機。",
    "T48n2006_001:0302a27": "透匣七星光晃耀。",
    "T48n2006_001:0302a28": "第三要。不用垂鈎并下釣。臨機一曲楚歌聲。",
    "T48n2006_001:0302a29": "聞者盡教來反照一作聞了悉皆忘反照。",
    "T48n2006_001:0302b01": "三玄三要事難分。得意忘言道易親。一句明",
    "T48n2006_001:0302b02": "明該萬象。重陽九日菊花新。",
    "T48n2006_001:0302b03": "慈明慈明",
    "T48n2006_001:0302b04": "第一玄。三世諸佛擬何宣。垂慈夢裏生輕薄。",
    "T48n2006_001:0302b05": "端坐還成落斷邊。",
    "T48n2006_001:0302b06": "第二玄。靈利衲僧眼未明。石火電光猶是鈍。",
    "T48n2006_001:0302b07": "揚眉瞬目涉關山。",
    "T48n2006_001:0302b08": "第三玄。萬象森羅宇宙寬。雲散洞空山嶽靜。",
    "T48n2006_001:0302b09": "落花流水滿長川。",
    "T48n2006_001:0302b10": "第一要。豈話聖賢妙。擬議涉長途。擡頭已",
    "T48n2006_001:0302b11": "顛倒。",
    "T48n2006_001:0302b12": "第二要。峯頂敲楗召。神通自在來。多聞門",
    "T48n2006_001:0302b13": "外叫。",
    "T48n2006_001:0302b14": "第三要。起倒令人笑。掌內握乾坤。千差都一",
    "T48n2006_001:0302b15": "照。",
    "T48n2006_001:0302b16": "報汝通玄士。棒喝要臨時。若明端的旨。半",
    "T48n2006_001:0302b17": "夜太陽煇。竹庵名士珪成都史氏子嗣佛眼示眾云。臨濟道。",
    "T48n2006_001:0302b18": "一句中須具三玄門。一玄門須具三要。大眾",
    "T48n2006_001:0302b19": "事因叮囑起。展轉見誵訛。聽取一頌。句中難",
    "T48n2006_001:0302b20": "透是三玄。一句該通空劫前。臨濟命根元不",
    "T48n2006_001:0302b21": "斷。一條紅線手中牽。",
    "T48n2006_001:0302b22": "四喝四喝",
    "T48n2006_001:0302b23": "師問僧。有時一喝如金剛王寶劍。有時一喝",
    "T48n2006_001:0302b24": "如踞地師子。有時一喝如探竿影草。有時一",
    "T48n2006_001:0302b25": "喝不作一喝用。汝作麼生會。僧擬議。師便",
    "T48n2006_001:0302b26": "喝。",
    "T48n2006_001:0302b27": "寂音尊者頌寂音尊者頌",
    "T48n2006_001:0302b28": "金剛王劍覿露堂堂。　　纔涉唇吻即犯鋒釯。",
    "T48n2006_001:0302b29": "踞地師子本無窠臼。　　顧佇停機即成滲漏。",
    "T48n2006_001:0302c01": "探竿影草不入陰界。一點不來賊身自敗。",
    "T48n2006_001:0302c02": "有時一喝不作喝用。佛法大有只是牙痛。",
    "T48n2006_001:0302c03": "首山示眾云。老僧尋常問汝道。這裏一喝",
    "T48n2006_001:0302c04": "不作一喝用。有時一喝作問行。有時一喝",
    "T48n2006_001:0302c05": "作探竿影草。有時一喝作踞地師子。有時",
    "T48n2006_001:0302c06": "一喝作金剛王寶劍。若作問行來時。急著",
    "T48n2006_001:0302c07": "眼看始得。若作探竿影草。爾諸人合作麼",
    "T48n2006_001:0302c08": "生。若作踞地師子。野干須屎尿出始得。若",
    "T48n2006_001:0302c09": "作金剛王寶劍用時。天王也須腦裂。只與麼",
    "T48n2006_001:0302c10": "橫喝竪喝。總喚作道理商量。",
    "T48n2006_001:0302c11": "汾陽汾陽",
    "T48n2006_001:0302c12": "金剛寶劍最威雄。　　一喝能摧萬仞峯。　　遍界乾",
    "T48n2006_001:0302c13": "坤皆失色。須彌倒卓半空中。",
    "T48n2006_001:0302c14": "金毛踞地眾威全。　　一喝能令喪膽魂。　　嶽頂峯",
    "T48n2006_001:0302c15": "高人不見。猿啼白日又黃昏。",
    "T48n2006_001:0302c16": "詞鋒探草辨當人。　　一喝須知偽與真。　　大海淵",
    "T48n2006_001:0302c17": "澄涵萬象。休將牛迹比功深。",
    "T48n2006_001:0302c18": "一喝當陽勢自彰。　　諸方真有好商量。　　盈衢溢",
    "T48n2006_001:0302c19": "路歌謠者。古往今來不變常。",
    "T48n2006_001:0302c20": "智海普融智海普融",
    "T48n2006_001:0302c21": "一喝金剛劍用時。　　寒光爍爍射坤維。　　語言擬",
    "T48n2006_001:0302c22": "議傷鋒刃。遍界髑髏知不知。",
    "T48n2006_001:0302c23": "一喝金毛輕踞地。　　檀林襲襲香風起。　　雖然爪",
    "T48n2006_001:0302c24": "距不曾施。萬里妖狐皆遠避。",
    "T48n2006_001:0302c25": "一喝將為探竿草。　　南北東西無不到。　　短長輕",
    "T48n2006_001:0302c26": "重定錙銖。平地茫茫須靠倒。",
    "T48n2006_001:0302c27": "一喝不作一喝用。　　三世古今無別共。　　落花三",
    "T48n2006_001:0302c28": "月睡初醒。碧眼黃頭皆作夢。",
    "T48n2006_001:0302c29": "賓主句賓主句",
    "T48n2006_001:0303a01": "師上堂。有僧出禮拜。師便喝。僧云。老和尚莫",
    "T48n2006_001:0303a02": "探頭好。師云。落在什麼處。僧便喝。師便打。",
    "T48n2006_001:0303a03": "又有僧問。如何是佛法大意。師便喝。僧禮拜。",
    "T48n2006_001:0303a04": "師云。汝道好喝也無。僧云。草賊大敗。師云。",
    "T48n2006_001:0303a05": "過在什麼處。僧云。再犯不容。師便喝。是日兩",
    "T48n2006_001:0303a06": "堂首座相見同時下喝。僧問師。還有賓主也",
    "T48n2006_001:0303a07": "無。師云。賓主歷然。師云。大眾要會臨濟賓",
    "T48n2006_001:0303a08": "主句。問取堂中二首座。",
    "T48n2006_001:0303a09": "慈明頌慈明頌",
    "T48n2006_001:0303a10": "啐啄之機箭拄鋒。　　瞥然賓主當時分。　　宗師愍",
    "T48n2006_001:0303a11": "物垂緇素。北地黃河澈底渾。",
    "T48n2006_001:0303a12": "竹庵竹庵",
    "T48n2006_001:0303a13": "作家相見終不錯。　　兩兩同時齊啐啄。　　喝下雖",
    "T48n2006_001:0303a14": "然賓主分。爭如普化搖鈴鐸。",
    "T48n2006_001:0303a15": "四賓主四賓主",
    "T48n2006_001:0303a16": "師一日示眾云。參學人大須仔細。如賓主相",
    "T48n2006_001:0303a17": "見。便有言說往來。或應物現形。或全體作用。",
    "T48n2006_001:0303a18": "或把機權喜怒。或現半身。或乘師子。或乘象",
    "T48n2006_001:0303a19": "王。如有真正學人。便喝先拈出一箇膠盆子。",
    "T48n2006_001:0303a20": "善知識不辨是境。便上他境上。做模做樣。學",
    "T48n2006_001:0303a21": "人又喝。前人不肯放。此是膏肓之病。不堪",
    "T48n2006_001:0303a22": "醫治。喚作賓看主。或是善知識。不拈出物。隨",
    "T48n2006_001:0303a23": "學人問處即奪。學人被奪抵死不放。此是主",
    "T48n2006_001:0303a24": "看賓。或有學人。應一箇清淨境界。出善知",
    "T48n2006_001:0303a25": "識前。善知識辨得是境。把得住拋向坑裏。",
    "T48n2006_001:0303a26": "學人言。大好善知識即云。咄哉不識好惡。",
    "T48n2006_001:0303a27": "學人便禮拜。此喚作主看主。或有學人披枷",
    "T48n2006_001:0303a28": "帶鎖。出善知識前。善知識更與安一重枷鎖。",
    "T48n2006_001:0303a29": "學人歡喜。彼此不辨。喚作賓看賓。大德山僧",
    "T48n2006_001:0303b01": "所舉。皆是辨魔揀異。知其邪正。",
    "T48n2006_001:0303b02": "賓主問答賓主問答",
    "T48n2006_001:0303b03": "僧問風穴。如何是賓中賓。穴云。攢眉坐白",
    "T48n2006_001:0303b04": "雲。克符云。倚門傍戶。猶如醉。出言吐氣不",
    "T48n2006_001:0303b05": "慚惶。汾陽云。終日走紅塵。不識自家珍。又",
    "T48n2006_001:0303b06": "云。合掌庵前問世尊。慈明云。禮拜更慇懃。",
    "T48n2006_001:0303b07": "石門云。禮拜甚分明。雪竇云。滿目是埃塵。",
    "T48n2006_001:0303b08": "又云噫。",
    "T48n2006_001:0303b09": "如何是賓中主。穴云。入市雙瞳瞽。符云。口",
    "T48n2006_001:0303b10": "念彌陀雙拄杖。目瞽瞳人不出頭。汾云。識",
    "T48n2006_001:0303b11": "得衣中寶。端坐解區分。又云。對面無儔侶。",
    "T48n2006_001:0303b12": "明云。拄杖長在手。門云。覻地無回顧。",
    "T48n2006_001:0303b13": "竇云。兆分其五。又云引。",
    "T48n2006_001:0303b14": "如何是主中賓。穴云。回鸞兩曜新。符云。高",
    "T48n2006_001:0303b15": "提祖印當機用。利物應知語帶悲。汾云。金",
    "T48n2006_001:0303b16": "鉤拋四海。玉燭續明燈。又云。陣雲橫海上。",
    "T48n2006_001:0303b17": "拔劍攪龍門。明云。橫擔楖𣗖撥乾坤。門",
    "T48n2006_001:0303b18": "云。往復問前程。竇云。月帶重輪又云收。",
    "T48n2006_001:0303b19": "如何是主中主。穴云。磨礲三尺劍。待斬不",
    "T48n2006_001:0303b20": "平人。符云。橫按鏌鎁全正令。太平寰宇斬",
    "T48n2006_001:0303b21": "癡頑。僧云。既是太平寰宇。為甚却斬癡頑。",
    "T48n2006_001:0303b22": "符云。不許夜行剛把火。直須當道與人看。",
    "T48n2006_001:0303b23": "汾云。高提日月光寰宇。大闡洪音唱楚歌。",
    "T48n2006_001:0303b24": "又云。三頭六臂擎天地。忿怒那吒撲帝鍾。",
    "T48n2006_001:0303b25": "明云。劍握甑人手。門云。萬里絕同侶。竇",
    "T48n2006_001:0303b26": "云。大千揑聚。又云揭。",
    "T48n2006_001:0303b27": "浮山頌浮山頌",
    "T48n2006_001:0303b28": "賓中賓。　　雙眉不展眼無筋。　　他方役役投知己。",
    "T48n2006_001:0303b29": "失却衣中無價珍。",
    "T48n2006_001:0303c01": "賓中主。　　盡力追尋無處所。　　昔年猶自見些些。",
    "T48n2006_001:0303c02": "今日誰知目雙瞽。",
    "T48n2006_001:0303c03": "主中賓。　　我家廣大實難論。　　所求不悋無高下。",
    "T48n2006_001:0303c04": "貴賤同途一路平。",
    "T48n2006_001:0303c05": "主中主。　　七寶無虧金殿宇。　　千子常圍繞聖顏。",
    "T48n2006_001:0303c06": "諸天不順飛輪舉。",
    "T48n2006_001:0303c07": "翠巖翠巖",
    "T48n2006_001:0303c08": "賓中賓。　　出語不相因。　　未諦審思惟。　　騎牛過孟",
    "T48n2006_001:0303c09": "津。",
    "T48n2006_001:0303c10": "賓中主。　　相牽日卓午。　　展拓自無能。　　且歷他門",
    "T48n2006_001:0303c11": "戶。",
    "T48n2006_001:0303c12": "主中賓。　　南越望西秦。　　寒山逢拾得。　　擬議乙卯",
    "T48n2006_001:0303c13": "寅。",
    "T48n2006_001:0303c14": "主中主。　　當頭坐須怖。　　萬里涉流沙。　　誰云佛與",
    "T48n2006_001:0303c15": "祖。",
    "T48n2006_001:0303c16": "雪竇雪竇",
    "T48n2006_001:0303c17": "賓中之賓。　　少喜多嗔。　　丈夫壯志。　　當付何人。",
    "T48n2006_001:0303c18": "賓中之主。　　玄沙猛虎。　　半合半開。　　惟自相許。",
    "T48n2006_001:0303c19": "主中之賓。　　溫故知新。　　互換相照。　　師子嚬呻。",
    "T48n2006_001:0303c20": "主中之主。　　正令齊舉。　　長劍倚天。　　誰敢當禦。",
    "T48n2006_001:0303c21": "賓主分不分。　　瞞頇絕異聞。　　解布勞生手。　　寄言",
    "T48n2006_001:0303c22": "來白雲。",
    "T48n2006_001:0303c23": "華嚴華嚴東京名孜",
    "T48n2006_001:0303c24": "僧問。如何是賓中賓。孜云。客路如天遠。",
    "T48n2006_001:0304a01": "如何是賓中主。云侯門似海深。",
    "T48n2006_001:0304a02": "如何是主中主。云寰中天子勅。",
    "T48n2006_001:0304a03": "如何是主中賓。云塞外將軍令。",
    "T48n2006_001:0304a04": "孜云。賓中問主互換之機。主中問賓同生",
    "T48n2006_001:0304a05": "同死。主中辨主。飲氣吞聲。賓中覓賓。白雲萬",
    "T48n2006_001:0304a06": "里。故句中無意。意在句中。於斯明得。一雙孤",
    "T48n2006_001:0304a07": "雁。撲地高飛。於斯不明。一對鴛鴦。池中獨",
    "T48n2006_001:0304a08": "立。知音禪客。相與證明。影響之流。切須子",
    "T48n2006_001:0304a09": "細。良久云。若是陶淵明。攢眉便歸去。",
    "T48n2006_001:0304a10": "四照用四照用",
    "T48n2006_001:0304a11": "師一日示眾云。我有時先照後用。有時先用",
    "T48n2006_001:0304a12": "後照。有時照用同時。有時照用不同時。先照",
    "T48n2006_001:0304a13": "後用有人在。先用後照有法在。照用同時。驅",
    "T48n2006_001:0304a14": "耕夫之牛。奪饑人之食。敲骨取髓。痛下針錐。",
    "T48n2006_001:0304a15": "照用不同時。有問有答。立主立賓。合水和泥",
    "T48n2006_001:0304a16": "應機接物。若是過量人。向未舉時。撩起便",
    "T48n2006_001:0304a17": "行。猶較些子。時有僧出問佛法大意。師云。汝",
    "T48n2006_001:0304a18": "試道看。僧便喝。師亦喝。僧又喝。師便打先照後用",
    "T48n2006_001:0304a19": "問如何是佛法大意。師便喝。復云。汝道好喝",
    "T48n2006_001:0304a20": "麼。僧便喝。師亦喝。僧又喝。師便打先用後照僧入",
    "T48n2006_001:0304a21": "門。師便喝。僧亦喝。師便打云。好打只有先",
    "T48n2006_001:0304a22": "鋒。且無殿後照用同時僧來參。師便喝。僧亦喝。",
    "T48n2006_001:0304a23": "師又喝。僧亦喝。師便打云。好打為伊作主不",
    "T48n2006_001:0304a24": "到頭無用處。主家須奪而用之。千人萬",
    "T48n2006_001:0304a25": "人。到此出手不得。直須急著眼看始得照用",
    "T48n2006_001:0304a26": "不同時。",
    "T48n2006_001:0304a27": "古德云。主一喝驗賓。賓一喝驗主。主再喝驗",
    "T48n2006_001:0304a28": "賓。賓再喝驗主。四喝後無賓主也。到這裏",
    "T48n2006_001:0304a29": "主家便奪却。更不容他。慈明示眾云。有時",
    "T48n2006_001:0304b01": "先照後用。有時先用後照。有時照用同時。有",
    "T48n2006_001:0304b02": "時照用不同時。所以道。有明有暗。有起有倒。",
    "T48n2006_001:0304b03": "乃喝。一喝云。且道。是照是用。還有緇素得",
    "T48n2006_001:0304b04": "出底麼。若有試出來呈醜拙看。若無山僧",
    "T48n2006_001:0304b05": "失利。",
    "T48n2006_001:0304b06": "照用問答照用問答",
    "T48n2006_001:0304b07": "問如何是先照後用。首山云。南嶽嶺頭雲。太",
    "T48n2006_001:0304b08": "行山下賊。佛陀遜云。紅旗曜日催征騎。",
    "T48n2006_001:0304b09": "駿馬嘶風卷陣雲。道吾真云。語路分明說。投",
    "T48n2006_001:0304b10": "針不回避。黃龍新云。清風拂明月。五祖演云。",
    "T48n2006_001:0304b11": "王言如絲。",
    "T48n2006_001:0304b12": "如何是先用後照。首山云。太行山下賊。南嶽",
    "T48n2006_001:0304b13": "嶺頭雲。陀云。斬得匈奴首。還歸細柳營。",
    "T48n2006_001:0304b14": "吾云。金剛覿面親分付。語道分明好好陳。",
    "T48n2006_001:0304b15": "龍云。明月拂清風。祖云。其出如綸。",
    "T48n2006_001:0304b16": "如何是照用同時。山云。收下南嶽嶺頭雲。",
    "T48n2006_001:0304b17": "捉得太行山下賊。陀云。太行招手。子夏揚",
    "T48n2006_001:0304b18": "眉。吾云。佛祖道中行異路。森羅影裏不留",
    "T48n2006_001:0304b19": "身。龍云。清風明月。祖云。舉起軒轅鏡。蚩",
    "T48n2006_001:0304b20": "尤失却威。",
    "T48n2006_001:0304b21": "如何是照用不同時。山云。昨日晴今日",
    "T48n2006_001:0304b22": "雨。陀云。午後打齋鐘。吾云。清涼金色光",
    "T48n2006_001:0304b23": "先照。峨眉銀界一時鋪。龍云。非清風非明",
    "T48n2006_001:0304b24": "月。祖云。金將火試。",
    "T48n2006_001:0304b25": "汾陽云。凡一句語。須具三玄門。每一玄門。須",
    "T48n2006_001:0304b26": "具三要路。有照有用。或先照後用。或先用",
    "T48n2006_001:0304b27": "後照。或照用同時。或照用不同時。先照後用。",
    "T48n2006_001:0304b28": "且共汝商量。先用後照。汝也是箇人始得。",
    "T48n2006_001:0304b29": "照用同時。汝作麼生當抵。照用不同時。汝作",
    "T48n2006_001:0304c01": "麼生湊泊。琅瑘覺云。先照後用。露師子之爪",
    "T48n2006_001:0304c02": "牙。先用後照。縱象王之威猛。照用同時。如龍",
    "T48n2006_001:0304c03": "得水致雨騰雲。照用不同時。提獎嬰兒。撫",
    "T48n2006_001:0304c04": "憐赤子。此古人建立法門。為合如是。不合",
    "T48n2006_001:0304c05": "如是。若合如是。紀信乘九龍之輦。不合如",
    "T48n2006_001:0304c06": "是。項羽失千里之騅。還有為琅瑘出氣底",
    "T48n2006_001:0304c07": "麼。如無山僧自道去也。卓拄杖下座。",
    "T48n2006_001:0304c08": "慈明頌慈明頌并總頌",
    "T48n2006_001:0304c09": "照時把斷乾坤路。　　驗彼賢愚喪膽魂。　　饒君解",
    "T48n2006_001:0304c10": "佩蘇秦印。也須歸欵候皇恩。用便生擒到",
    "T48n2006_001:0304c11": "命殂。却令蘇醒盡殘軀。　　歸欵已彰天下報。",
    "T48n2006_001:0304c12": "放汝殘年解也無。照用同時棒下玄。　　不容",
    "T48n2006_001:0304c13": "擬議驗愚賢。輪劍直衝龍虎陣。　　馬喪人亡血",
    "T48n2006_001:0304c14": "滿田。照用不同時。　　時人會者稀。　　秋空黃葉",
    "T48n2006_001:0304c15": "墜。春盡落花飛。一喝分賓主。　　照用一時行。",
    "T48n2006_001:0304c16": "會得箇中意。　　日午打三更。",
    "T48n2006_001:0304c17": "興化驗人興化驗人四盌四唾四瞎",
    "T48n2006_001:0304c18": "莫熱盌鳴聲中下二機用盌脫丘無底語盌脫曲無綣繢語",
    "T48n2006_001:0304c19": "盌向上明他當面唾鬼語望空唾精魂語背面唾罔兩語直",
    "T48n2006_001:0304c20": "下唾速滅語不似瞎記得語不作主恰似瞎不見前後語瞎漢定在前人",
    "T48n2006_001:0304c21": "分上瞎不見語之來處。",
    "T48n2006_001:0304c22": "汾陽十智同真汾陽十智同真佛海遠著語",
    "T48n2006_001:0304c23": "汾陽示眾云。夫說法者滿口嚼氷霜須具十智同真",
    "T48n2006_001:0305a01": "今古罕聞若不具十智同真。邪正不辨。緇素不分",
    "T48n2006_001:0305a02": "焦磚打著連底凍不能為人天眼目鐵作面皮決斷是非",
    "T48n2006_001:0305a03": "一人傳虛萬人傳實如鳥飛空而折翼未舉以前底如箭射的",
    "T48n2006_001:0305a04": "而斷絃著力處不消一𭃵斷絃故射不中的我要那射不中",
    "T48n2006_001:0305a05": "底翼折故空不能飛盡却爾神通妙用。又云。向什麼處去絃壯翼",
    "T48n2006_001:0305a06": "牢遠水不救近火空的俱澈瓦解氷消作麼生是十智同真",
    "T48n2006_001:0305a07": "又是從頭起與諸人二點出。一同一質。二同大事。",
    "T48n2006_001:0305a08": "三總同參。四同真智。五同遍普。六同具足。七",
    "T48n2006_001:0305a09": "同得失。八同生殺。九同音吼。十同得入。",
    "T48n2006_001:0305a10": "還有點得出底麼。不吝慈悲。試出來道",
    "T48n2006_001:0305a11": "看。若點不出。未具參學眼在。却須辨取。",
    "T48n2006_001:0305a12": "要識是非。面目見在。喝一喝下座。",
    "T48n2006_001:0305a13": "大慧云。汾陽老子末後。若無箇面目現在。",
    "T48n2006_001:0305a14": "一場敗闕。雖然未免喪我兒孫。喝一喝。",
    "T48n2006_001:0305a15": "寂音曰。今此法門。叢林怕怖。不欲聞其聲。",
    "T48n2006_001:0305a16": "何以言之。諸方但要平實見解。執之不移。",
    "T48n2006_001:0305a17": "只欲傳受。不信有悟。假使汾陽復生。親為",
    "T48n2006_001:0305a18": "剖析。亦以為非。昔阿難夜經行次。聞童子",
    "T48n2006_001:0305a19": "誦佛偈。若人生百歲。不善水潦鶴。未若生",
    "T48n2006_001:0305a20": "一日而得決了之。阿難教之曰。不善諸佛機。",
    "T48n2006_001:0305a21": "非水潦鶴也。童子歸白其師。師笑曰。阿難老",
    "T48n2006_001:0305a22": "昏矣。當以我語為是。今學者之前。語三玄",
    "T48n2006_001:0305a23": "三要十智同真旨趣。何以異此。",
    "T48n2006_001:0305a24": "古宿十智同真問答古宿十智同真問答標汾陽外餘不著名",
    "T48n2006_001:0305a25": "一同一質。汾陽云。綿州附子漢州薑。又",
    "T48n2006_001:0305a26": "云。鬼爭漆桶。總不出渠。賊不打貧家。鬼",
    "T48n2006_001:0305a27": "窟裏頭出頭沒。百草頭邊任遊戲。一毛頭上",
    "T48n2006_001:0305a28": "定乾坤。八字打開人不識。盌脫丘。",
    "T48n2006_001:0305a29": "二同大事。汾云。火官頭上風車子。嘉州",
    "T48n2006_001:0305b01": "大像陝府鐵牛。當甚破草鞋。少賣弄。兩肩",
    "T48n2006_001:0305b02": "擔不起。不直半分文。識得木上座也未。燈",
    "T48n2006_001:0305b03": "籠入露柱。杖挑日月手握乾坤。",
    "T48n2006_001:0305b04": "三總同參。汾云。萬象森羅齊稽首。莫怪不",
    "T48n2006_001:0305b05": "相識撞著露柱。呼神喚鬼。倚欄惆悵望江",
    "T48n2006_001:0305b06": "南。胡人持呪口喃喃。",
    "T48n2006_001:0305b07": "四同真智。汾云。鬼家活計。八十翁翁入",
    "T48n2006_001:0305b08": "場屋。彼此不著便。天地懸殊。佛眼覻不見。",
    "T48n2006_001:0305b09": "認著依然還不是。黑山鬼窟。毛吞巨海。芥",
    "T48n2006_001:0305b10": "納須彌。波斯鼻孔長。",
    "T48n2006_001:0305b11": "五同遍普。汾云。石頭土塊。南嶽天台西",
    "T48n2006_001:0305b12": "天此土。是什麼境界。魚行水濁。打著南邊",
    "T48n2006_001:0305b13": "動北邊。可惜許。坐却千千萬萬。如何折合。狸",
    "T48n2006_001:0305b14": "奴白牯放毫光。笑他禾山解打鼓。踏開生死",
    "T48n2006_001:0305b15": "海。跳出是非門。",
    "T48n2006_001:0305b16": "六同具是。汾云。乞兒籮易滿。等閑吹入",
    "T48n2006_001:0305b17": "胡笳曲。寒時終不熱。信手拈來著著親。師",
    "T48n2006_001:0305b18": "子嚬呻象王蹴踏。",
    "T48n2006_001:0305b19": "七同得失。汾云。披毛戴角。銜鐵負鞍。一",
    "T48n2006_001:0305b20": "言勘破維摩詰。甕裏不走鱉。也不放爾在。",
    "T48n2006_001:0305b21": "不落明暗。作麼生道。賣扇老婆手遮日。",
    "T48n2006_001:0305b22": "八同生殺。汾云。放汝命通汝氣。死蛇解",
    "T48n2006_001:0305b23": "弄也活。願觀盛作。迅雷不及掩耳。禍不單行。",
    "T48n2006_001:0305b24": "眉間寶劍袖裏金槌。灌稻水車鳴戞戞。",
    "T48n2006_001:0305b25": "九同音吼。汾云。驢鳴犬吠啟圓通。師子",
    "T48n2006_001:0305b26": "嚬呻群狐退後。徒勞側耳。好語不出門。小",
    "T48n2006_001:0305b27": "出大遇。風吹石臼念摩訶。夜叉空裏走。",
    "T48n2006_001:0305b28": "十同得入。汾云。且居門外。耐重打金剛。",
    "T48n2006_001:0305b29": "山門騎佛殿。弓折箭盡也未。布袋裏老鴉。",
    "T48n2006_001:0305c01": "金剛圈栗棘蓬。作麼生吞透。含元殿裏問長",
    "T48n2006_001:0305c02": "安。胡餅呷汁。鯨飲海水盡。露出珊瑚枝。",
    "T48n2006_001:0305c03": "與甚麼人同得入。汾云。鬼爭漆桶。胡張",
    "T48n2006_001:0305c04": "三黑李四。",
    "T48n2006_001:0305c05": "與誰同音吼。汾云。風吹石臼念摩訶。木",
    "T48n2006_001:0305c06": "人雖不語。石女引回頭。",
    "T48n2006_001:0305c07": "作麼生同生殺。汾云。猛虎入羊群。此間無",
    "T48n2006_001:0306a01": "老僧。",
    "T48n2006_001:0306a02": "甚麼物同得失。汾云。牛頭沒馬頭回。目",
    "T48n2006_001:0306a03": "前無闍黎。",
    "T48n2006_001:0306a04": "阿那箇同具足。汾云。上座更欠箇甚麼。矮",
    "T48n2006_001:0306a05": "子看戲。",
    "T48n2006_001:0306a06": "是甚麼同遍普。汾云。狸奴白牯放毫光。",
    "T48n2006_001:0306a07": "且緩緩卜度。",
    "T48n2006_001:0306a08": "何人同真智。汾云。認著依然還不是。相識",
    "T48n2006_001:0306a09": "滿天下。知心能幾人。",
    "T48n2006_001:0306a10": "孰與總同參。汾云。識得木上座也未。據",
    "T48n2006_001:0306a11": "虎頭收虎尾。第一句下明宗旨。",
    "T48n2006_001:0306a12": "那箇同大事。汾云。穿過髑髏。知音者少。",
    "T48n2006_001:0306a13": "何物同一質。汾云。含元殿裏問長安。桑樹",
    "T48n2006_001:0306a14": "猪揩背。長江鴨洗頭。",
    "T48n2006_001:0306a15": "松源嶽十智問答松源嶽十智問答",
    "T48n2006_001:0306a16": "如何是十智同真提水放火。一同一質裂破。二同大事",
    "T48n2006_001:0306a17": "一毛頭上定乾坤。三總同參蝦蟇蚯蚓跛鱉盲龜。四同真智一不成二不是。五",
    "T48n2006_001:0306a18": "同遍普大地撮來無寸土。六同具足猶缺一著。七同得失入泥入水。八",
    "T48n2006_001:0306a19": "同生殺自救不了。九同音吼八角磨盤空裏走。十同得入寒山逢拾得。",
    "T48n2006_001:0306a20": "與甚麼人同得入胡張三黑李四。與誰同音吼狸奴白牯。作麼",
    "T48n2006_001:0306a21": "生同生殺德山棒臨濟喝。何物同得失草裏輥。那箇同具是",
    "T48n2006_001:0306a22": "信手拈來著著親。何物同遍普針鋒影裏騎大鵬等閑挨落天邊月。何人同真",
    "T48n2006_001:0306a23": "智黑山鬼窟。孰能總同參燈籠入露柱。那箇同大事嘉州大像陝府",
    "T48n2006_001:0306a24": "鐵牛。何物同一質盌脫丘。",
    "T48n2006_001:0306a25": "或菴頌或菴頌",
    "T48n2006_001:0306a26": "陽春白雪非難和。　　藻鑑氷壺豈足觀。　　一把",
    "T48n2006_001:0306a27": "柳絲收不得。和煙搭在玉闌干。",
    "T48n2006_001:0306a28": "寂音寂音",
    "T48n2006_001:0306b01": "十智同真面目全。　　於中一智是根源。　　如今要",
    "T48n2006_001:0306b02": "見汾陽老。擘破三玄作兩邊。",
    "T48n2006_001:0306b03": "竹庵竹庵",
    "T48n2006_001:0306b04": "十智同真選佛科。　　汾陽佛法苦無多。　　愛心竭",
    "T48n2006_001:0306b05": "盡尋真智。面目分明見也麼。",
    "T48n2006_001:0306b06": "大慧大慧",
    "T48n2006_001:0306b07": "兔角龜毛眼裏栽。　　鐵山當面勢崔嵬。　　東西南",
    "T48n2006_001:0306b08": "北無門入。曠劫無明當下灰。",
    "T48n2006_001:0306b09": "古德十首古德十首并總",
    "T48n2006_001:0306b10": "是何物兮同一質。　　萬象之中同等匹。　　休將心",
    "T48n2006_001:0306b11": "識謾參尋。毘嵐猛風吹海立。",
    "T48n2006_001:0306b12": "那箇與君同大事。　　這裏敢言他與自。　　一身",
    "T48n2006_001:0306b13": "堅密現諸塵。寂滅光中無漸次。",
    "T48n2006_001:0306b14": "孰能與我總同參。　　知識徒勞五十三。　　樓閣門",
    "T48n2006_001:0306b15": "前意何限。故鄉猶在海門南。",
    "T48n2006_001:0306b16": "何人同此一真智。　　見得分明還不是。　　山自高",
    "T48n2006_001:0306b17": "兮水自深。一理齊平不容易。",
    "T48n2006_001:0306b18": "是什麼物同遍普。　　曠大劫來今日覩。　　一波纔",
    "T48n2006_001:0306b19": "動萬波隨。何異嬰兒得慈母。",
    "T48n2006_001:0306b20": "阿那箇是同具足。　　細草含烟滿山綠。　　他鄉看",
    "T48n2006_001:0306b21": "似故鄉看。添得籬根花繞屋。",
    "T48n2006_001:0306b22": "甚麼物兮同得失。　　圓明如晝紅如日。　　三箇胡",
    "T48n2006_001:0306b23": "孫夜播錢。天明走盡空狼籍。",
    "T48n2006_001:0306b24": "作麼生兮同生殺。　　桃花紅兮李花白。　　今年吞",
    "T48n2006_001:0306b25": "却大還丹。到處相逢李八伯。",
    "T48n2006_001:0306b26": "與誰說法同音吼。　　飲食語言皆用口。　　燕語鶯",
    "T48n2006_001:0306b27": "啼逈不同。芳樹雕梁却知有。",
    "T48n2006_001:0306b28": "與甚麼人同得入。　　田父耕鋤女機織。　　冷眼看",
    "T48n2006_001:0306b29": "他家事忙。問渠且道承誰力。",
    "T48n2006_001:0306c01": "由來十智本同真。　　語直心精妙入神。　　長憶江",
    "T48n2006_001:0306c02": "南三月裏。春風微動水生鱗。",
    "T48n2006_001:0306c03": "古德古德",
    "T48n2006_001:0306c04": "十年海上覓冤讐。　　不得冤讐不肯休。　　芍藥花",
    "T48n2006_001:0306c05": "開菩薩面。棕櫚葉長夜叉頭。",
    "T48n2006_001:0306c06": "人天眼目卷之一終"
}