{
    "T32n1660_002:0521c12": "菩提資糧論卷第二",
    "T32n1660_002:0521c14": "聖者龍樹本　比丘自在釋",
    "T32n1660_002:0521c15": "大隋南印度三藏達磨笈多譯",
    "T32n1660_002:0521c16": "問已解釋忍波羅蜜。今應說精進波羅蜜。答",
    "T32n1660_002:0521c17": "勇健體相。勇健作業等。是為精進。於中諸菩",
    "T32n1660_002:0521c18": "薩等。從初發心乃至究竟覺場。建立一切",
    "T32n1660_002:0521c19": "菩提分相應身口意善業。此名精進波羅蜜。",
    "T32n1660_002:0521c20": "又復若與諸凡夫及學無學聲聞獨覺等。不",
    "T32n1660_002:0521c21": "共精進。此名精進波羅蜜。精進有三種。謂身",
    "T32n1660_002:0521c22": "口意。彼身口精進。以心精進而為前行。略說",
    "T32n1660_002:0521c23": "有三種福事。若身與福事相應。是身精進。若",
    "T32n1660_002:0521c24": "口與相應。是口精進。若意與相應。是意精",
    "T32n1660_002:0521c25": "進。又於若自利若利他善中身健行。是身精",
    "T32n1660_002:0521c26": "進。口健行是口精進。意健行是心精進。復有",
    "T32n1660_002:0521c27": "三十二種菩薩精進。謂不斷三寶種精進。成",
    "T32n1660_002:0521c28": "熟無量眾生精進。攝受無量流轉精進無量",
    "T32n1660_002:0521c29": "供養給侍精進。聚集無量善根精進。出生無",
    "T32n1660_002:0522a01": "量精進精進。善說令眾生歡喜精進。安隱一",
    "T32n1660_002:0522a02": "切眾生精進。隨諸眾生所作精進。於諸眾生",
    "T32n1660_002:0522a03": "中行捨精進。受諸戒學精進忍力調柔精進。",
    "T32n1660_002:0522a04": "出生諸禪那三摩提三摩鉢帝精進。滿足無",
    "T32n1660_002:0522a05": "著智慧精進。成就四梵行精進。出生五神",
    "T32n1660_002:0522a06": "通精進。以一切佛土功德成已佛土精進。降",
    "T32n1660_002:0522a07": "伏諸魔精進。如法降伏諸外論師精進。滿足",
    "T32n1660_002:0522a08": "十力無畏等佛法精進。莊嚴身口意精進。得",
    "T32n1660_002:0522a09": "度諸有所作精進。害諸煩惱精進。未度者令",
    "T32n1660_002:0522a10": "度。未脫者令脫。未穌息者令穌息。未涅槃",
    "T32n1660_002:0522a11": "者令涅槃精進。聚集百福相資糧精進。攝受",
    "T32n1660_002:0522a12": "一切佛法精進。遊無邊佛土精進。見無量諸",
    "T32n1660_002:0522a13": "佛精進。此諸精進從大悲出。離身口意故。住",
    "T32n1660_002:0522a14": "不取不捨故。得不舉不下故。攝不生不起故。",
    "T32n1660_002:0522a15": "如是等三十二法具足已。精進波羅蜜當得",
    "T32n1660_002:0522a16": "清淨滿足。此中亦有聖頌。",
    "T32n1660_002:0522a17": "　彼諸施等波羅蜜　　精進之力所成就",
    "T32n1660_002:0522a18": "　是故精進為根本　　諸菩薩等得佛身",
    "T32n1660_002:0522a19": "　精進方便求菩提　　我念精進勝方便",
    "T32n1660_002:0522a20": "　以其捨離精進已　　方便不能作所作",
    "T32n1660_002:0522a21": "　若唯獨有一方便　　則無策勤作事業",
    "T32n1660_002:0522a22": "　所作皆是精進作　　是故精進勝方便",
    "T32n1660_002:0522a23": "　心有巧力為方便　　此心從於精進生",
    "T32n1660_002:0522a24": "　是故諸有所作事　　皆以精進為根本",
    "T32n1660_002:0522a25": "　諸論及以工巧等　　具精進故到彼岸",
    "T32n1660_002:0522a26": "　是故於諸所作中　　精進最為成就者",
    "T32n1660_002:0522a27": "　所有自在及財物　　精進之人則能得",
    "T32n1660_002:0522a28": "　是故諸有安樂事　　皆以精進為得因",
    "T32n1660_002:0522a29": "　以有殊勝精進故　　佛於聲聞為上首",
    "T32n1660_002:0522b01": "　是故此之精進力　　最為勝因非餘行",
    "T32n1660_002:0522b02": "　勝上精進勇健者　　於地地中雖同地",
    "T32n1660_002:0522b03": "　而彼恒得最勝上　　是故常應起精進",
    "T32n1660_002:0522b04": "　佛在菩提樹下時　　以精進故覺菩提",
    "T32n1660_002:0522b05": "　是故精進為根本　　得佛身因前已說",
    "T32n1660_002:0522b06": "問已略解釋精進波羅蜜。今應說禪那波羅",
    "T32n1660_002:0522b07": "蜜。",
    "T32n1660_002:0522b08": "答禪那者。有四種禪那。謂有覺有觀離生喜",
    "T32n1660_002:0522b09": "樂。遊於初禪。無覺無觀定生喜樂。遊第二",
    "T32n1660_002:0522b10": "禪。離喜行捨念慧受樂。遊第三禪滅於苦樂",
    "T32n1660_002:0522b11": "捨念清淨不苦不樂。遊第四禪。於此四種禪",
    "T32n1660_002:0522b12": "那中。離證聲聞獨覺地。迴向佛地已。得名",
    "T32n1660_002:0522b13": "禪那波羅蜜。諸菩薩有十六種禪那波羅蜜。",
    "T32n1660_002:0522b14": "諸聲聞獨覺之所無有。何者十六種。謂不取",
    "T32n1660_002:0522b15": "實禪。不著味禪。大悲攀緣禪。三摩地迴轉禪。",
    "T32n1660_002:0522b16": "起作神通禪心堪能禪。諸三摩鉢帝禪。寂靜",
    "T32n1660_002:0522b17": "復寂靜禪。不可動禪。離惡對禪。入智慧禪。隨",
    "T32n1660_002:0522b18": "眾生心行禪。三寶種不斷禪。不退墮禪。一",
    "T32n1660_002:0522b19": "切法自在禪。破散禪。如是等十六種。是為",
    "T32n1660_002:0522b20": "禪那波羅蜜。不取實禪者。為滿足如來禪故。",
    "T32n1660_002:0522b21": "不著味禪者。不貪自樂故。大悲攀緣禪者。",
    "T32n1660_002:0522b22": "示現斷諸眾生煩惱方便故。三摩地迴轉禪",
    "T32n1660_002:0522b23": "者。攀緣欲界為緣故。起作神通禪者。欲知一",
    "T32n1660_002:0522b24": "切眾生心行故。心堪能禪者。成就心自在智",
    "T32n1660_002:0522b25": "故。諸三摩鉢帝禪者。勝出諸色無色界故。寂",
    "T32n1660_002:0522b26": "靜復寂靜禪者。勝出諸聲聞獨覺三摩鉢帝",
    "T32n1660_002:0522b27": "故。不可動禪者。究竟後邊故。離惡對禪者。",
    "T32n1660_002:0522b28": "害諸熏習相續故。入智慧禪者。出諸世間",
    "T32n1660_002:0522b29": "故。隨眾生心行禪者。度諸眾生故。三寶種不",
    "T32n1660_002:0522c01": "斷禪者。如來禪無盡故。不退墮禪者。常入定",
    "T32n1660_002:0522c02": "故。一切法自在禪者。諸業滿足故(第十六破散禪本闕不解)。",
    "T32n1660_002:0522c03": "又念淨。慧淨。趣淨。慚淨。持心希望淨。迴向",
    "T32n1660_002:0522c04": "菩提淨。根淨。無依淨。不取實淨。起作神通",
    "T32n1660_002:0522c05": "淨。心堪能淨。身遠離淨。內寂靜淨。外不行",
    "T32n1660_002:0522c06": "淨。有所得見淨。無眾生無命無人淨。三界中",
    "T32n1660_002:0522c07": "不住淨。覺分門淨。離翳光明淨。入智慧淨。因",
    "T32n1660_002:0522c08": "果不相違淨。業思惟忍淨。開胞藏相智淨。攝",
    "T32n1660_002:0522c09": "方便前巧淨。菩提場障礙淨。不著聲聞獨覺",
    "T32n1660_002:0522c10": "淨。安住禪那出生光明淨。佛三摩地不散亂",
    "T32n1660_002:0522c11": "淨。觀自心行淨。知諸眾生各各根如應說法",
    "T32n1660_002:0522c12": "淨(本闕二淨)。彼十六種禪那波羅蜜由。此三十二",
    "T32n1660_002:0522c13": "淨故得清淨。得入如來地。此中有輸盧迦。",
    "T32n1660_002:0522c14": "　若彼十六種　　及三十二淨",
    "T32n1660_002:0522c15": "　與禪度相應　　是為求菩提",
    "T32n1660_002:0522c16": "　到禪那彼岸　　善知禪那業",
    "T32n1660_002:0522c17": "　智者五神通　　出生不退墮",
    "T32n1660_002:0522c18": "　諸色無有盡　　通達其實性",
    "T32n1660_002:0522c19": "　亦以勝天眼　　普見諸色相",
    "T32n1660_002:0522c20": "　雖以淨天耳　　遠聞諸音聲",
    "T32n1660_002:0522c21": "　智者通達知　　聲非可言說",
    "T32n1660_002:0522c22": "　所有眾生心　　觀其各各相",
    "T32n1660_002:0522c23": "　諸心猶如幻　　了知其自性",
    "T32n1660_002:0522c24": "　眾生宿世住　　如實能念知",
    "T32n1660_002:0522c25": "　諸法無過去　　亦知其自性",
    "T32n1660_002:0522c26": "　往詣俱知土　　見土具莊嚴",
    "T32n1660_002:0522c27": "　土相如虛空　　了知其實性",
    "T32n1660_002:0522c28": "　眾生諸煩惱　　皆以亂心生",
    "T32n1660_002:0522c29": "　是故勝智者　　曠修諸禪定",
    "T32n1660_002:0523a01": "問所解釋禪那波羅蜜者。略說已竟。今應次",
    "T32n1660_002:0523a02": "第說般若波羅蜜。",
    "T32n1660_002:0523a03": "答般若波羅蜜者。如前解釋。為初資糧中",
    "T32n1660_002:0523a04": "說我今更釋其相。如先偈說。",
    "T32n1660_002:0523a05": "　施戒忍進定　　此五種之餘",
    "T32n1660_002:0523a06": "　彼諸波羅蜜　　智度之所攝",
    "T32n1660_002:0523a07": "此餘有四波羅蜜謂巧方便波羅蜜。願波羅",
    "T32n1660_002:0523a08": "蜜。力波羅蜜。智波羅蜜等。此四波羅蜜。皆",
    "T32n1660_002:0523a09": "是般若波羅蜜所攝。般若波羅蜜者。若佛世",
    "T32n1660_002:0523a10": "尊於菩提樹下。以一念相應智。覺了諸法。是",
    "T32n1660_002:0523a11": "般若波羅蜜。又是無礙相。以無身故。無邊",
    "T32n1660_002:0523a12": "相。等虛空故。無等等相。諸法無所得故。遠離",
    "T32n1660_002:0523a13": "相。畢竟空故。不可降伏相。無可得故。無句",
    "T32n1660_002:0523a14": "相。無名身故。無聚合相。離來去故。無因相。",
    "T32n1660_002:0523a15": "離作者故。無生相。生無有故。無去至相。離流",
    "T32n1660_002:0523a16": "轉故。無散壞相。離前後際故。無染相。不可取",
    "T32n1660_002:0523a17": "故。無戲論相。離諸戲論故。無動相。法界自體",
    "T32n1660_002:0523a18": "故。無起相。不分別故。無量相。離量故。無依",
    "T32n1660_002:0523a19": "止相。依止無有故。無污相。不出生故。不可測",
    "T32n1660_002:0523a20": "相。無邊際故。自然相。知諸法自性故。又般若",
    "T32n1660_002:0523a21": "波羅蜜是聞慧相。及正思入。彼聞慧相。有",
    "T32n1660_002:0523a22": "八十種。謂樂欲等。正思入。有三十二種。",
    "T32n1660_002:0523a23": "謂安住奢摩他等。又般若波羅蜜。不與十六",
    "T32n1660_002:0523a24": "種宿住等無明俱。如是等般若波羅蜜相。隨",
    "T32n1660_002:0523a25": "量已說。若具說者乃有無量。此般若波羅蜜",
    "T32n1660_002:0523a26": "所攝方便善巧波羅蜜中。有八種善巧。所謂",
    "T32n1660_002:0523a27": "眾善巧。界善巧。入善巧。諦善巧。緣生善巧。",
    "T32n1660_002:0523a28": "三世善巧。諸乘善巧。諸法善巧。此中善巧",
    "T32n1660_002:0523a29": "波羅蜜無有邊際。又復隨於何等生趣。以何",
    "T32n1660_002:0523b01": "等行相。為菩提故。得自增長善根及調伏眾",
    "T32n1660_002:0523b02": "生。於彼彼生趣彼彼行中。此一切處凡所",
    "T32n1660_002:0523b03": "應作種種方便。諸大人等所分別說。我今說",
    "T32n1660_002:0523b04": "彼經中微滴之分。若已作今作微少之善。能",
    "T32n1660_002:0523b05": "令多多能令無量。此為方便。不自為己唯",
    "T32n1660_002:0523b06": "為眾生。此為方便。唯以陀那令諸波羅蜜滿",
    "T32n1660_002:0523b07": "足。此為方便。如是以尸羅攝諸生處。以羼",
    "T32n1660_002:0523b08": "提。莊嚴身口心為於菩提。以毘梨耶安住精",
    "T32n1660_002:0523b09": "進。以禪那不退於禪。以般若捨離無為。以",
    "T32n1660_002:0523b10": "慈為作依護。以悲不棄流轉。以喜能忍不喜",
    "T32n1660_002:0523b11": "樂事。以捨發起諸善。以天眼攝取佛眼。以天",
    "T32n1660_002:0523b12": "耳滿足佛耳。以他心智知各各根。以宿住念",
    "T32n1660_002:0523b13": "知三世無礙。以自在通得如來自在通。以入",
    "T32n1660_002:0523b14": "眾生心欲知諸行相。已度還入。無染而染捨",
    "T32n1660_002:0523b15": "擔更擔。無量示量最勝現劣。以方便故涅",
    "T32n1660_002:0523b16": "槃相應而墮在流轉。雖行涅槃。不畢竟寂",
    "T32n1660_002:0523b17": "滅。現行四魔。而超過諸魔。達四諦智及觀",
    "T32n1660_002:0523b18": "無生。而不入正位。雖行憒閙。而不行順眠",
    "T32n1660_002:0523b19": "煩惱。雖行遠離。而不依身心盡。雖行三界。而",
    "T32n1660_002:0523b20": "於界中不行世諦。雖行於空。而一切時恒求",
    "T32n1660_002:0523b21": "佛法。雖行無為。而不於無為作證。雖行六",
    "T32n1660_002:0523b22": "通。而不盡漏。雖現聲聞獨覺威儀。而不捨樂",
    "T32n1660_002:0523b23": "欲佛法。如是等巧方便波羅蜜中。所有教化",
    "T32n1660_002:0523b24": "眾生方便。彼等方便是菩薩教化巧方便住",
    "T32n1660_002:0523b25": "處應知。此中有輸盧迦。",
    "T32n1660_002:0523b26": "　畜生道中諸苦惱　　地獄餓鬼生亦然",
    "T32n1660_002:0523b27": "　於流轉中相應受　　眾生種種諸過惡",
    "T32n1660_002:0523b28": "　此等苦聚不能障　　於眾生處起哀愍",
    "T32n1660_002:0523b29": "　諸佛便說彼菩薩　　一切世間無礙悲",
    "T32n1660_002:0523c01": "　論中若有善該綜　　眾多別人所作業",
    "T32n1660_002:0523c02": "　工巧等明及餘事　　皆以愛語授與之",
    "T32n1660_002:0523c03": "　戒財聞修寂調等　　以此功德攝化他",
    "T32n1660_002:0523c04": "　攝已復令常相續　　勝仙說為住善道",
    "T32n1660_002:0523c05": "　或現女身化男子　　令其調伏而受教",
    "T32n1660_002:0523c06": "　或現男身化女人　　令其調伏而受教",
    "T32n1660_002:0523c07": "　若不厭於染境樂　　愍其無道令入道",
    "T32n1660_002:0523c08": "　隨眾生門種種化　　極逼惱處亦不捨",
    "T32n1660_002:0523c09": "　或有信解於無我　　及知諸法離自性",
    "T32n1660_002:0523c10": "　是人未離世間法　　但作如此觀察轉",
    "T32n1660_002:0523c11": "　於業及果生信順　　而有無邊諸苦事",
    "T32n1660_002:0523c12": "　當於受彼苦果時　　不喜諸苦所逼切",
    "T32n1660_002:0523c13": "　若於聲聞出家者　　便置安隱寂靜處",
    "T32n1660_002:0523c14": "　或復置於緣覺道　　或置十種妙力乘",
    "T32n1660_002:0523c15": "　令其當得正覺乘　　或得寂靜及天趣",
    "T32n1660_002:0523c16": "　若應觀察現見果　　如其所作正安置",
    "T32n1660_002:0523c17": "　如是從初至究竟　　丈夫難事皆能為",
    "T32n1660_002:0523c18": "　依彼種種巧方便　　捨離一切愛不愛",
    "T32n1660_002:0523c19": "　此乘諸佛所讚歎　　百千功德而莊嚴",
    "T32n1660_002:0523c20": "　能生世間極淨信　　以說勝妙善道故",
    "T32n1660_002:0523c21": "　於緣覺乘聲聞乘　　及以天世諸乘中",
    "T32n1660_002:0523c22": "　皆以十善而成熟　　亦於人乘成熟人",
    "T32n1660_002:0523c23": "已解釋巧方便波羅蜜。我今當說願波羅蜜。",
    "T32n1660_002:0523c24": "諸菩薩最初有十大願。所謂供養給侍諸佛",
    "T32n1660_002:0523c25": "無餘。是第一大願。於彼佛所持大正法。攝",
    "T32n1660_002:0523c26": "受正覺普護正教。是第二大願。諸世界中諸",
    "T32n1660_002:0523c27": "佛出興。始從住兜率宮乃至退墮。入胎住",
    "T32n1660_002:0523c28": "胎初生出家。證正覺請轉法輪入大涅槃。皆",
    "T32n1660_002:0523c29": "往其所受行供養初不捨離。是第三大願。諸",
    "T32n1660_002:0524a01": "菩薩行曠大無量。不雜諸波羅蜜所攝善淨",
    "T32n1660_002:0524a02": "諸地。出生總分別分同相異相共轉不共轉",
    "T32n1660_002:0524a03": "等諸菩薩行。如實如地道說。修治波羅蜜",
    "T32n1660_002:0524a04": "教誡教授。授已住持。發起出生如是等心。",
    "T32n1660_002:0524a05": "是第四大願。無餘眾生界。有色無色有想無",
    "T32n1660_002:0524a06": "想。卵生胎生濕生化生。三界同入六趣共居。",
    "T32n1660_002:0524a07": "諸生順去名色所攝。無餘眾生界皆悉成熟。",
    "T32n1660_002:0524a08": "令入佛法。斷除諸趣。安立於一切智智。是第",
    "T32n1660_002:0524a09": "五大願。無餘諸世界曠大無量。若細若麁若",
    "T32n1660_002:0524a10": "橫若倒若平住等。同入共居順去。十方分分",
    "T32n1660_002:0524a11": "猶如帝網。入於分分以智順行。是第六大",
    "T32n1660_002:0524a12": "願。一切土即一土。一土即一切土。平等清淨",
    "T32n1660_002:0524a13": "無量國土。普皆莊嚴離諸煩惱。淨道具足無",
    "T32n1660_002:0524a14": "量智相。眾生充滿入佛上妙境界。隨眾生心",
    "T32n1660_002:0524a15": "示現令其歡喜。是第七大願。為與諸菩薩同",
    "T32n1660_002:0524a16": "一心故。為不共善根聚集故。為與諸菩薩同",
    "T32n1660_002:0524a17": "一攀緣常不離菩薩平等故。為發起自心入",
    "T32n1660_002:0524a18": "如來威神故。為得不退行神通故。為遊行諸",
    "T32n1660_002:0524a19": "世界故。為影到諸大眾論故。為自身順入",
    "T32n1660_002:0524a20": "諸生處故。為具足不思議大乘故。為行菩薩",
    "T32n1660_002:0524a21": "行故。是第八大願。為昇不退轉行菩薩行故。",
    "T32n1660_002:0524a22": "為身口意業不空故。即於見時令決定佛法",
    "T32n1660_002:0524a23": "故。為即出一音聲時令入智慧故。為即於",
    "T32n1660_002:0524a24": "信時令轉煩惱故。為得如大藥王身故。為行",
    "T32n1660_002:0524a25": "諸菩薩行故。是第九大願。為於諸世界中正",
    "T32n1660_002:0524a26": "覺阿耨多羅三藐三菩提故。為於一毛道中及",
    "T32n1660_002:0524a27": "餘一切毛道中。皆現出生坐道場轉法輪大",
    "T32n1660_002:0524a28": "般涅槃故。為以智慧入佛大境界威神故。為",
    "T32n1660_002:0524a29": "於一切眾生界如其深心佛應出時開悟令得",
    "T32n1660_002:0524b01": "寂靜而示現故。為正覺一法一切法悉涅槃",
    "T32n1660_002:0524b02": "相故。為出一音聲令諸眾生心歡喜故。為現",
    "T32n1660_002:0524b03": "大涅槃而不斷行力故。為現大智慧地安立",
    "T32n1660_002:0524b04": "諸法故。為以佛境界法智神通普遍諸世界",
    "T32n1660_002:0524b05": "故。是第十大願。如是等大欲大出生十大願",
    "T32n1660_002:0524b06": "為首。滿此十大願已。建立菩薩阿僧祇百千",
    "T32n1660_002:0524b07": "餘願。得住菩薩歡喜地。此名願波羅蜜。已解",
    "T32n1660_002:0524b08": "釋願波羅蜜。我今當說力波羅蜜。此中略說",
    "T32n1660_002:0524b09": "諸菩薩有七種力。謂福報生力。神通力。信",
    "T32n1660_002:0524b10": "力。精進力。念力。三摩提力。般若力。",
    "T32n1660_002:0524b11": "福報生力者。如十小象力當一龍象力。十龍",
    "T32n1660_002:0524b12": "象力當一香象力。十香象力當一大香象力。",
    "T32n1660_002:0524b13": "十大香象力當一大力士力。十大力士力當",
    "T32n1660_002:0524b14": "一半那羅延力。十半那羅延力當一那羅延",
    "T32n1660_002:0524b15": "力。十那羅延力當一大那羅延力。十大那羅",
    "T32n1660_002:0524b16": "延力當一過百劫菩薩力。十過百劫菩薩力",
    "T32n1660_002:0524b17": "當一過百千劫菩薩力。十過百千劫菩薩力",
    "T32n1660_002:0524b18": "當一得忍菩薩力。十得忍菩薩力當一最後",
    "T32n1660_002:0524b19": "生菩薩力。住此力已。菩薩即於生時能行七",
    "T32n1660_002:0524b20": "步。十最後生菩薩生時力。乃當菩薩少年時",
    "T32n1660_002:0524b21": "力。菩薩住此力已。趣菩提場成等正覺。得正",
    "T32n1660_002:0524b22": "覺已。以過百千功德力故。成就如來正遍知",
    "T32n1660_002:0524b23": "一種處非處力。如是等十力成就。此名諸佛",
    "T32n1660_002:0524b24": "菩薩及餘少分眾生福報生力。",
    "T32n1660_002:0524b25": "神通力者。謂四神足善修多作已。以此希有",
    "T32n1660_002:0524b26": "神通力故。得調伏諸眾生等。彼以希有神力。",
    "T32n1660_002:0524b27": "顯現若色若力若住持等。若諸眾生。應以此",
    "T32n1660_002:0524b28": "色像得調伏者。即以此色像。於彼彼眾生所。",
    "T32n1660_002:0524b29": "示現或佛色像或獨覺色像或聲聞色像。如",
    "T32n1660_002:0524c01": "是或釋梵護世轉輪王等色像。若復諸餘色",
    "T32n1660_002:0524c02": "像。乃至畜生色像。為調伏眾生故。示現如是",
    "T32n1660_002:0524c03": "色像。若有多力憍慢瞋怒兇惡自高眾生。應",
    "T32n1660_002:0524c04": "以此力得調伏者。即現此力。或大力士力。",
    "T32n1660_002:0524c05": "或四分那羅延力。或半那羅延力。或一那",
    "T32n1660_002:0524c06": "羅延力。以此力故。須彌山王高十六萬八千",
    "T32n1660_002:0524c07": "踰闍那。寬八萬四千踰闍那。以三指舉取。",
    "T32n1660_002:0524c08": "如舉菴摩勒果擲置他方世界。而四天王天",
    "T32n1660_002:0524c09": "及三十三天等無所嬈惱。於菩薩力亦不減",
    "T32n1660_002:0524c10": "損。又此三千大千世界雖復寬曠。從於水界",
    "T32n1660_002:0524c11": "乃至有頂。置之手掌經劫而住。於諸神通道。",
    "T32n1660_002:0524c12": "具足示現如是等力。若有憍慢增上慢瞋怒",
    "T32n1660_002:0524c13": "兇惡自高眾生。說法調伏令離憍慢增上慢",
    "T32n1660_002:0524c14": "瞋怒兇惡等。彼得如是神足住持智已。以此",
    "T32n1660_002:0524c15": "住持智。有所住持。隨意皆得若以大海為牛",
    "T32n1660_002:0524c16": "迹。即成牛迹。若以牛迹為大海。即成大海。若",
    "T32n1660_002:0524c17": "以劫燒為水聚者。即成水聚。若以水聚為火",
    "T32n1660_002:0524c18": "聚者。即成火聚。若以火聚為風聚者。即成風",
    "T32n1660_002:0524c19": "聚。若以風聚為火聚者。即成火聚。如是若以",
    "T32n1660_002:0524c20": "此住持。隨所住持下中上法。既住持已。無有",
    "T32n1660_002:0524c21": "人能震動隱沒。所謂若釋若梵若魔及餘世",
    "T32n1660_002:0524c22": "間同法者。除佛世尊。於眾生類中。無有眾",
    "T32n1660_002:0524c23": "生於菩薩所住持法震動隱沒。以住持力故。",
    "T32n1660_002:0524c24": "為彼種種勝上喜踊尊敬眾生說法。彼神足",
    "T32n1660_002:0524c25": "力高出自在。過魔煩惱入佛境界。覺諸眾生。",
    "T32n1660_002:0524c26": "聚集宿世善根資糧。魔及魔身天等不能障",
    "T32n1660_002:0524c27": "礙。此名菩薩神通力。",
    "T32n1660_002:0524c28": "信力者。於佛法僧及菩薩行中。信解一向不",
    "T32n1660_002:0524c29": "可沮壞。若惡魔作佛身來。隨於何法欲壞其",
    "T32n1660_002:0525a01": "信。菩薩以信解力故。彼不能動菩薩信力。此",
    "T32n1660_002:0525a02": "名信力。",
    "T32n1660_002:0525a03": "精進力者。菩薩若發起精進。與彼彼善法相",
    "T32n1660_002:0525a04": "應時。於彼彼處得牢固力。隨所受行若天若",
    "T32n1660_002:0525a05": "人不能動壞令其中止。此名精進力。",
    "T32n1660_002:0525a06": "念力者。住彼彼法處其心安止。諸餘煩惱不",
    "T32n1660_002:0525a07": "能散亂。以念力持故破諸煩惱。彼諸煩惱不",
    "T32n1660_002:0525a08": "能破壞菩薩所念。此名念力。",
    "T32n1660_002:0525a09": "三摩提力者。於憒閙中行遠離行。諸有音聲",
    "T32n1660_002:0525a10": "及語道所出。不為聲刺障礙初禪。行善覺觀",
    "T32n1660_002:0525a11": "不礙二禪。生於愛喜不礙三禪。成熟眾生攝",
    "T32n1660_002:0525a12": "受諸法未曾捨廢不礙四禪。如是遊四種禪。",
    "T32n1660_002:0525a13": "諸禪惡對不能破壞。雖遊諸禪。而不隨禪生。",
    "T32n1660_002:0525a14": "此名菩薩三摩提力。",
    "T32n1660_002:0525a15": "般若力者。謂世出世法中不可壞智。於生生",
    "T32n1660_002:0525a16": "中不由師教。諸所作業工巧明處。乃至世間",
    "T32n1660_002:0525a17": "最勝難作難忍。菩薩皆得現前。若出世法救",
    "T32n1660_002:0525a18": "度於世。菩薩智慧隨順入已。彼天人阿修羅",
    "T32n1660_002:0525a19": "眾不能破壞。此名般若力。如是等菩薩七力",
    "T32n1660_002:0525a20": "已略解說。若欲具演無有邊際。此名菩薩力",
    "T32n1660_002:0525a21": "波羅蜜。已解釋力波羅蜜。我今當說智波羅",
    "T32n1660_002:0525a22": "蜜。此中若世間所行書論印算數等。及界論",
    "T32n1660_002:0525a23": "(謂風黃痰癊等性)方論(謂醫方論)治諸乾痟顛狂鬼持等",
    "T32n1660_002:0525a24": "病。破諸蠱毒。又作戲笑所攝文章談謔等。令",
    "T32n1660_002:0525a25": "生歡喜。出生村城園苑陂湖池井華果藥物",
    "T32n1660_002:0525a26": "及林叢等。示現金銀摩尼琉璃貝(石白如貝)玉珊",
    "T32n1660_002:0525a27": "瑚等寶性。入於日月薄蝕星宿地動夢怪等",
    "T32n1660_002:0525a28": "事。建立相諸身分支節等。知於禁戒行處禪",
    "T32n1660_002:0525a29": "那神通無量無色處。及餘正覺相應利樂眾",
    "T32n1660_002:0525b01": "生等彼岸。又復知諸世界成壞。隨世界成隨",
    "T32n1660_002:0525b02": "世界壞皆悉了知。又知業集故世界成。業盡",
    "T32n1660_002:0525b03": "故世界壞。知世界若干時成住。知世界若干",
    "T32n1660_002:0525b04": "時壞住。知諸地界水界風界火界若大若小",
    "T32n1660_002:0525b05": "若無量等差別。知極細微塵。亦知所有微塵",
    "T32n1660_002:0525b06": "聚集微塵分散。知世界中所有地微塵數。如",
    "T32n1660_002:0525b07": "是亦知水火風等微塵數。知所有眾生身微",
    "T32n1660_002:0525b08": "塵數國土身微塵數。知諸眾生麁身細身差",
    "T32n1660_002:0525b09": "別。乃至亦知微塵合成地獄畜生餓鬼阿修",
    "T32n1660_002:0525b10": "羅天人等身。知欲色無色界成壞。及知彼小",
    "T32n1660_002:0525b11": "大無量等差別。知眾生身中業身報身色身。",
    "T32n1660_002:0525b12": "知國土身中小大染淨。及撗住倒住平住等",
    "T32n1660_002:0525b13": "方網差別。",
    "T32n1660_002:0525b14": "知業報身中差別名字身。知聲聞獨覺菩薩",
    "T32n1660_002:0525b15": "身中差別名字身。知如來身中正覺身願身",
    "T32n1660_002:0525b16": "化身住持身。形色相好莊嚴身威光身意念",
    "T32n1660_002:0525b17": "身福身法身。知智身中若善分別若如理思",
    "T32n1660_002:0525b18": "惟。若果相應攝若世出世。若安立三乘若共",
    "T32n1660_002:0525b19": "法不共法。若出道非出道若學無學。知法",
    "T32n1660_002:0525b20": "身中平等不動。安立世諦處所名字。安立眾",
    "T32n1660_002:0525b21": "生非眾生法。安立佛法聖眾。知虛空身中無",
    "T32n1660_002:0525b22": "量身入。一切處非身真實無邊無色身差別。",
    "T32n1660_002:0525b23": "得出生如是等身智。又得命自在心自在眾",
    "T32n1660_002:0525b24": "具自在業自在願自在信解自在神通自在智",
    "T32n1660_002:0525b25": "自在生自在法自在。得如是等十自在已。為",
    "T32n1660_002:0525b26": "不思議智者無量智者不退智者。如是等智",
    "T32n1660_002:0525b27": "有八萬四千行相。是菩薩所知智波羅蜜。如",
    "T32n1660_002:0525b28": "是隨分解釋智波羅蜜。若欲具演。唯佛世尊。",
    "T32n1660_002:0525b29": "乃能解說。",
    "T32n1660_002:0525c01": "　此六波羅蜜　　總菩提資糧",
    "T32n1660_002:0525c02": "　猶如虛空中　　盡攝於諸物",
    "T32n1660_002:0525c03": "如所解釋六波羅蜜中。總攝一切菩提資糧。",
    "T32n1660_002:0525c04": "譬如虛空行住諸物。有識無識悉攝在中。如",
    "T32n1660_002:0525c05": "是其餘聞資糧等諸資糧攝在六波羅蜜中。",
    "T32n1660_002:0525c06": "同相無異。應知。",
    "T32n1660_002:0525c07": "菩提資糧論卷第二"
}