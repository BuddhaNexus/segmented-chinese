{
    "T07n0220_541:0779b19": "大般若波羅蜜多經卷第五百四",
    "T07n0220_541:0779b20": "十一",
    "T07n0220_541:0779b22": "三藏法師玄奘奉　詔譯",
    "T07n0220_541:0779b23": "第四分供養窣堵波品第三之三",
    "T07n0220_541:0779b24": "時，天帝釋便白佛言：「今者如來、應、正等覺，於",
    "T07n0220_541:0779b25": "深般若波羅蜜多功德勝利說猶未盡。何以",
    "T07n0220_541:0779b26": "故？我從世尊所受般若波羅蜜多功德勝利，",
    "T07n0220_541:0779b27": "甚深、甚廣、量無邊際。諸善男子、善女人等於",
    "T07n0220_541:0779b28": "深般若波羅蜜多，至心聽聞、受持、讀誦、精勤",
    "T07n0220_541:0779b29": "修學、如理思惟、書寫、解說、廣令流布，復持種",
    "T07n0220_541:0779c01": "種上妙華鬘乃至燈明而為供養，所獲功德",
    "T07n0220_541:0779c02": "亦無邊際。」爾時，佛告天帝釋言：「善哉！善哉！如",
    "T07n0220_541:0779c03": "汝所說。憍尸迦！我不說此甚深般若波羅蜜",
    "T07n0220_541:0779c04": "多但有前說功德勝利。何以故？憍尸迦！甚深",
    "T07n0220_541:0779c05": "般若波羅蜜多，具足無邊功德勝利，分別演",
    "T07n0220_541:0779c06": "說不可盡故。憍尸迦！我亦不說：於深般若波",
    "T07n0220_541:0779c07": "羅蜜多，至心聽聞、受持、讀誦、精勤修學、如理思",
    "T07n0220_541:0779c08": "惟、書寫、解說、廣令流布，復持種種上妙華鬘",
    "T07n0220_541:0779c09": "乃至燈明而為供養。諸善男子、善女人等但",
    "T07n0220_541:0779c10": "有前說功德勝利。何以故？憍尸迦！若善男子、",
    "T07n0220_541:0779c11": "善女人等於深般若波羅蜜多，以清淨心恭",
    "T07n0220_541:0779c12": "敬信受，為求無上正等菩提，至心聽聞、受持、",
    "T07n0220_541:0779c13": "讀誦、精勤修學、如理思惟，廣為有情宣說、開",
    "T07n0220_541:0779c14": "示，以增上慧審諦觀察。欲令正法久住世故，",
    "T07n0220_541:0779c15": "欲令佛眼無斷壞故，欲令正法不隱沒故，攝",
    "T07n0220_541:0779c16": "受菩薩令增長故，欲令世間清淨法眼無缺減",
    "T07n0220_541:0779c17": "故，書寫如是甚深般若波羅蜜多眾寶嚴飾，",
    "T07n0220_541:0779c18": "復持種種上妙華鬘乃至燈明供養恭敬、尊",
    "T07n0220_541:0779c19": "重讚歎。我說獲得現在未來無量無邊功德",
    "T07n0220_541:0779c20": "勝利。」時，天帝釋即白佛言：「我等諸天常隨守",
    "T07n0220_541:0779c21": "護是善男子、善女人等，不令一切人非人等",
    "T07n0220_541:0779c22": "種種惡緣之所損害。」爾時，佛告天帝釋言：「若",
    "T07n0220_541:0779c23": "善男子、善女人等，受持、讀誦甚深般若波羅",
    "T07n0220_541:0779c24": "蜜多，及廣為他宣說、開示。時，有無量百千天",
    "T07n0220_541:0779c25": "子，為聽法故皆來集會，歡喜踊躍，敬受如是甚",
    "T07n0220_541:0779c26": "深般若波羅蜜多。是諸天子以天威力，令說",
    "T07n0220_541:0779c27": "法師增益辯才宣揚無盡，不樂說者令其樂",
    "T07n0220_541:0779c28": "說，身心疲極令得康強。憍尸迦！是善男子、善",
    "T07n0220_541:0779c29": "女人等，受持、讀誦甚深般若波羅蜜多，及廣",
    "T07n0220_541:0780a01": "為他宣說、開示，得如是等現在利益。「復次，憍",
    "T07n0220_541:0780a02": "尸迦！若善男子、善女人等，於四眾中宣說如",
    "T07n0220_541:0780a03": "是甚深般若波羅蜜多心無怯怖，不為一切",
    "T07n0220_541:0780a04": "論難所伏。所以者何？彼由如是甚深般若波",
    "T07n0220_541:0780a05": "羅蜜多大神呪王所護持故，甚深般若波羅",
    "T07n0220_541:0780a06": "蜜多祕密藏中具廣分別一切法故。是善男",
    "T07n0220_541:0780a07": "子、善女人等善住法空，都不見有能難、所難",
    "T07n0220_541:0780a08": "及所說故，亦不見有於深般若波羅蜜多能",
    "T07n0220_541:0780a09": "求短故，亦復不見甚深般若波羅蜜多有過",
    "T07n0220_541:0780a10": "失故，是故不為一切異學論難所屈。憍尸迦！",
    "T07n0220_541:0780a11": "是善男子、善女人等，為眾宣說甚深般若波",
    "T07n0220_541:0780a12": "羅蜜多，得如是等現世利益。「復次，憍尸迦！若",
    "T07n0220_541:0780a13": "善男子、善女人等於深般若波羅蜜多，至心",
    "T07n0220_541:0780a14": "聽聞、受持、讀誦、精勤修學、如理思惟、書寫、解說、",
    "T07n0220_541:0780a15": "廣令流布。是善男子、善女人等心不沈沒亦",
    "T07n0220_541:0780a16": "不憂悔、不恐不怖。所以者何？是善男子、善女",
    "T07n0220_541:0780a17": "人等，不見有法可令沈沒、憂悔、恐怖，於諸法",
    "T07n0220_541:0780a18": "中無所執著。憍尸迦！是善男子、善女人等，由",
    "T07n0220_541:0780a19": "於般若波羅蜜多至心聽聞乃至流布，得如",
    "T07n0220_541:0780a20": "是等現世利益。「復次，憍尸迦！若善男子、善女",
    "T07n0220_541:0780a21": "人等，能於般若波羅蜜多至心聽聞、受持、讀",
    "T07n0220_541:0780a22": "誦、精勤修學、如理思惟、書寫、解說、廣令流布，",
    "T07n0220_541:0780a23": "復持種種上妙華鬘乃至燈明而為供養。是",
    "T07n0220_541:0780a24": "善男子、善女人等恒為父母、師長、親友、國王、",
    "T07n0220_541:0780a25": "大臣及諸沙門、婆羅門等之所敬愛，亦為十",
    "T07n0220_541:0780a26": "方諸佛、菩薩、聲聞、獨覺之所護念，復為世間",
    "T07n0220_541:0780a27": "諸天、魔、梵、人及非人之所守衛，一切災橫皆",
    "T07n0220_541:0780a28": "自消滅，外道異論皆不能伏。憍尸迦！是善男",
    "T07n0220_541:0780a29": "子、善女人等，由於般若波羅蜜多至心聽聞",
    "T07n0220_541:0780b01": "乃至供養，得如是等現在利益。「復次，憍尸迦！",
    "T07n0220_541:0780b02": "若善男子、善女人等，書寫如是甚深般若波",
    "T07n0220_541:0780b03": "羅蜜多，種種莊嚴置清淨處，供養恭敬、尊重",
    "T07n0220_541:0780b04": "讚歎。時，此三千大千國土及餘十方無邊世",
    "T07n0220_541:0780b05": "界，所有四大王眾天乃至廣果天，已發無上",
    "T07n0220_541:0780b06": "菩提心者，常來此處觀禮、讀誦甚深般若波",
    "T07n0220_541:0780b07": "羅蜜多，供養恭敬、尊重讚歎、右遶禮拜、合掌",
    "T07n0220_541:0780b08": "而去。諸淨居天亦常來此觀禮、讀誦甚深般",
    "T07n0220_541:0780b09": "若波羅蜜多，供養恭敬、尊重讚歎、右遶禮拜、",
    "T07n0220_541:0780b10": "合掌而去。有大威德諸龍、藥叉，廣說乃至人",
    "T07n0220_541:0780b11": "非人等亦常來此觀禮、讀誦甚深般若波羅",
    "T07n0220_541:0780b12": "蜜多，供養恭敬、尊重讚歎，右遶禮拜合掌而",
    "T07n0220_541:0780b13": "去。「憍尸迦！是善男子、善女人等應作是念：『今",
    "T07n0220_541:0780b14": "此三千大千國土及餘十方無邊世界，一切天、",
    "T07n0220_541:0780b15": "龍廣說乃至人非人等，常來至此觀禮、讀誦",
    "T07n0220_541:0780b16": "我所書寫甚深般若波羅蜜多，供養恭敬、尊",
    "T07n0220_541:0780b17": "重讚歎，右遶禮拜合掌而去。此我則為已設",
    "T07n0220_541:0780b18": "法施。』作是念已，歡喜踊躍，令所獲福倍復增",
    "T07n0220_541:0780b19": "長。憍尸迦！是善男子、善女人等由無邊界天、",
    "T07n0220_541:0780b20": "龍、藥叉、阿素洛等常隨擁護所住之處，人非",
    "T07n0220_541:0780b21": "人等不能損害，唯除宿世定惡業因現在應",
    "T07n0220_541:0780b22": "熟，或轉重惡現世輕受。「憍尸迦！是善男子、善",
    "T07n0220_541:0780b23": "女人等，由深般若波羅蜜多大威神力，獲如",
    "T07n0220_541:0780b24": "是等現世種種功德勝利。」時，天帝釋便白佛",
    "T07n0220_541:0780b25": "言：「是善男子、善女人等，以何驗知有此三千",
    "T07n0220_541:0780b26": "大千國土及餘十方無邊世界天、龍、藥叉、阿",
    "T07n0220_541:0780b27": "素洛等，來至其處觀禮、讀誦彼所書持甚深",
    "T07n0220_541:0780b28": "般若波羅蜜多，供養恭敬、尊重讚歎，合掌右",
    "T07n0220_541:0780b29": "遶歡喜護念？」爾時，佛告天帝釋言：「是善男子、",
    "T07n0220_541:0780c01": "善女人等，若見如是甚深般若波羅蜜多所",
    "T07n0220_541:0780c02": "在之處，有妙光明，或聞其處異香氛郁，或復",
    "T07n0220_541:0780c03": "聞有微細樂音。當知爾時，有大神力威德熾",
    "T07n0220_541:0780c04": "盛諸天、龍等，來至其處觀禮、讀誦彼所書持",
    "T07n0220_541:0780c05": "甚深般若波羅蜜多，供養恭敬、尊重讚歎，合",
    "T07n0220_541:0780c06": "掌右遶歡喜護念。「復次，憍尸迦！是善男子、善",
    "T07n0220_541:0780c07": "女人等修鮮淨行嚴麗其處，至心供養甚深",
    "T07n0220_541:0780c08": "般若波羅蜜多。當知爾時，有大神力威德熾",
    "T07n0220_541:0780c09": "盛諸天、龍等，來至其處觀禮、讀誦彼所書持",
    "T07n0220_541:0780c10": "甚深般若波羅蜜多，供養恭敬、尊重讚歎，合",
    "T07n0220_541:0780c11": "掌右遶歡喜護念。憍尸迦！隨有如是具大神",
    "T07n0220_541:0780c12": "力威德熾盛諸天、龍等，來至其處，此中所有",
    "T07n0220_541:0780c13": "惡鬼邪神驚怖、退散、無敢住者。由此因緣，是",
    "T07n0220_541:0780c14": "善男子、善女人等心便廣大起淨勝解，所修",
    "T07n0220_541:0780c15": "善業倍復增明，諸有所為皆無障礙。以是故，",
    "T07n0220_541:0780c16": "憍尸迦！甚深般若波羅蜜多隨所在處，應當",
    "T07n0220_541:0780c17": "周匝除去糞穢，掃拭塗治香水散灑，敷設寶",
    "T07n0220_541:0780c18": "座而安置之，燒香散華張施幰蓋，寶幢、幡鐸",
    "T07n0220_541:0780c19": "間飾其中，眾妙、珍奇、金銀、寶器、衣服、瓔珞、伎",
    "T07n0220_541:0780c20": "樂、燈明、種種雜綵莊嚴其處。若能如是供養",
    "T07n0220_541:0780c21": "般若波羅蜜多，便有無量具大神力威德熾",
    "T07n0220_541:0780c22": "盛諸天、龍等，來至其處觀禮、讀誦彼所書持",
    "T07n0220_541:0780c23": "甚深般若波羅蜜多，供養恭敬、尊重讚歎，合",
    "T07n0220_541:0780c24": "掌右遶歡喜護念。「復次，憍尸迦！是善男子、善",
    "T07n0220_541:0780c25": "女人等若能如是供養恭敬、尊重讚歎甚深",
    "T07n0220_541:0780c26": "般若波羅蜜多，決定當得身心無倦、身心安",
    "T07n0220_541:0780c27": "樂、身心調柔、身心輕利。繫心般若波羅蜜多，",
    "T07n0220_541:0780c28": "夜寢息時無諸惡夢，唯得善夢，謂見如來、應、",
    "T07n0220_541:0780c29": "正等覺身真金色相好莊嚴，放大光明普照",
    "T07n0220_541:0781a01": "一切，聲聞、菩薩前後圍遶，身處眾中聞佛為",
    "T07n0220_541:0781a02": "說布施等六波羅蜜多及餘善根相應法義。",
    "T07n0220_541:0781a03": "或於夢中見菩提樹，其量高廣眾寶莊嚴，有",
    "T07n0220_541:0781a04": "菩薩摩訶薩往詣其下結跏趺坐，證得無上",
    "T07n0220_541:0781a05": "正等菩提，轉妙法輪度有情眾。或於夢中見",
    "T07n0220_541:0781a06": "有無量百千俱胝那庾多數大菩薩眾，論議",
    "T07n0220_541:0781a07": "決擇種種法義。或於夢中見十方界各有無量",
    "T07n0220_541:0781a08": "百千俱胝那庾多佛，亦聞其聲，謂某世界有",
    "T07n0220_541:0781a09": "某如來、應、正等覺，若干百千俱胝那庾多菩薩",
    "T07n0220_541:0781a10": "摩訶薩、聲聞弟子恭敬圍遶，說如是法。或復",
    "T07n0220_541:0781a11": "夢中見十方界各有無量百千俱胝那庾多佛",
    "T07n0220_541:0781a12": "入般涅槃，彼一一佛般涅槃後，各有施主為",
    "T07n0220_541:0781a13": "供養佛設利羅故，以妙七寶各起無量百千俱",
    "T07n0220_541:0781a14": "胝那庾多數大窣堵波。復於一一窣堵波所，",
    "T07n0220_541:0781a15": "各以無量上妙華鬘乃至燈明，經無量劫供",
    "T07n0220_541:0781a16": "養恭敬、尊重讚歎。「憍尸迦！是善男子、善女人",
    "T07n0220_541:0781a17": "等見如是類諸善夢相，若睡若覺身心安樂，",
    "T07n0220_541:0781a18": "諸天神等益其精氣，令彼自覺身體輕便，由",
    "T07n0220_541:0781a19": "此因緣，不多貪著飲食、醫藥、衣服、臥具，於四",
    "T07n0220_541:0781a20": "供養其心輕微。如瑜伽師入勝妙定，由彼定",
    "T07n0220_541:0781a21": "力滋潤身心，從定出已雖遇美膳而心輕微，",
    "T07n0220_541:0781a22": "此亦如是。何以故？憍尸迦！是善男子、善女人",
    "T07n0220_541:0781a23": "等，由此三千大千國土及餘十方無邊世界，",
    "T07n0220_541:0781a24": "一切如來應正等覺、聲聞、菩薩、天、龍、藥叉、阿素",
    "T07n0220_541:0781a25": "洛等，具大神力勝威德者，慈悲護念，以妙精",
    "T07n0220_541:0781a26": "氣冥注身心，令其志勇體充盛故。「憍尸迦！若",
    "T07n0220_541:0781a27": "善男子、善女人等，欲得如是現在種種功德",
    "T07n0220_541:0781a28": "勝利，於深般若波羅蜜多，應常聽聞、受持、讀",
    "T07n0220_541:0781a29": "誦、精勤修學、如理思惟，廣為有情宣說開示，",
    "T07n0220_541:0781b01": "復持種種上妙華鬘乃至燈明供養恭敬、尊",
    "T07n0220_541:0781b02": "重讚歎。憍尸迦！若善男子、善女人等雖於般",
    "T07n0220_541:0781b03": "若波羅蜜多，不能聽聞、受持、讀誦、精勤修學、如",
    "T07n0220_541:0781b04": "理思惟、廣為有情宣說流布，而為正法久住",
    "T07n0220_541:0781b05": "世故，為令佛眼無斷壞故，為令正法不隱沒",
    "T07n0220_541:0781b06": "故，攝受菩薩令增長故，為令世間清淨法眼",
    "T07n0220_541:0781b07": "不滅沒故，書持如是甚深般若波羅蜜多眾",
    "T07n0220_541:0781b08": "寶嚴飾，復持無量上妙華鬘乃至燈明供養",
    "T07n0220_541:0781b09": "恭敬、尊重讚歎，亦得如前所說種種功德勝",
    "T07n0220_541:0781b10": "利。何以故？憍尸迦！是善男子、善女人等，能廣",
    "T07n0220_541:0781b11": "利樂無量無邊諸有情故。「以是故，憍尸迦！若",
    "T07n0220_541:0781b12": "善男子、善女人等欲得種種現在、未來功德",
    "T07n0220_541:0781b13": "勝利，應於般若波羅蜜多以清淨心恭敬信",
    "T07n0220_541:0781b14": "受，為求無上正等菩提，至心聽聞、受持、讀誦、",
    "T07n0220_541:0781b15": "精勤修學、如理思惟、廣為有情宣說開示，以",
    "T07n0220_541:0781b16": "增上慧審諦觀察。欲令正法久住世故，欲令",
    "T07n0220_541:0781b17": "佛眼無斷壞故，欲令正法不隱沒故，攝受菩",
    "T07n0220_541:0781b18": "薩令增長故，欲以法義分施有情令充足故，",
    "T07n0220_541:0781b19": "欲令調善諸有情類廣大佛眼無缺減故，書",
    "T07n0220_541:0781b20": "持如是甚深般若波羅蜜多眾寶嚴飾，復以",
    "T07n0220_541:0781b21": "種種上妙華鬘乃至燈明供養恭敬、尊重讚",
    "T07n0220_541:0781b22": "歎。若能如是，定獲無邊現在、未來功德勝利。」",
    "T07n0220_541:0781b23": "第四分稱揚功德品第四",
    "T07n0220_541:0781b24": "「復次，憍尸迦！假使充滿此贍部洲佛設利羅",
    "T07n0220_541:0781b25": "以為一分，有書般若波羅蜜多甚深法門復",
    "T07n0220_541:0781b26": "為一分，於此二分，汝取何者？」天帝釋言：「我意",
    "T07n0220_541:0781b27": "寧取甚深般若波羅蜜多。所以者何？我於諸",
    "T07n0220_541:0781b28": "佛設利羅所，非不信樂供養恭敬，然諸佛身",
    "T07n0220_541:0781b29": "及設利羅，皆因般若波羅蜜多甚深法門而",
    "T07n0220_541:0781c01": "出生故，皆由般若波羅蜜多甚深法門功德",
    "T07n0220_541:0781c02": "威力所熏修故，乃為一切世間天、人、阿素洛",
    "T07n0220_541:0781c03": "等供養恭敬、尊重讚歎。一切菩薩摩訶薩眾",
    "T07n0220_541:0781c04": "皆於般若波羅蜜多甚深法門，精勤修學證",
    "T07n0220_541:0781c05": "得無上正等菩提。一切如來、應、正等覺，皆由",
    "T07n0220_541:0781c06": "般若波羅蜜多，通達真如、法界、法性及實際等",
    "T07n0220_541:0781c07": "成就法身。由法身故說名為佛，佛設利羅依",
    "T07n0220_541:0781c08": "法身故，乃為世間恭敬供養。「世尊！如我坐在",
    "T07n0220_541:0781c09": "三十三天善法殿中天帝座上，為諸天眾宣說",
    "T07n0220_541:0781c10": "正法時，有無量諸天子等，來至我所聽我所",
    "T07n0220_541:0781c11": "說，供養恭敬，右遶而去。我若不在彼法座時，",
    "T07n0220_541:0781c12": "諸天子等亦來其處，雖不見我，如我在時恭",
    "T07n0220_541:0781c13": "敬供養，咸言：『此處是天帝釋為諸天等說法",
    "T07n0220_541:0781c14": "之座，我等皆應如天主在，供養右遶禮拜而",
    "T07n0220_541:0781c15": "去。』甚深般若波羅蜜多亦復如是，若有書寫、",
    "T07n0220_541:0781c16": "受持、讀誦，廣為有情宣說流布，當知是處恒",
    "T07n0220_541:0781c17": "有此土及餘十方無邊世界無量無數天、龍、",
    "T07n0220_541:0781c18": "藥叉、阿素洛等皆來集會，設無說者，敬重法",
    "T07n0220_541:0781c19": "故，亦於是處供養恭敬、右遶而去。「世尊！甚深",
    "T07n0220_541:0781c20": "般若波羅蜜多與諸菩薩摩訶薩行，及佛",
    "T07n0220_541:0781c21": "所得一切智智，為因、為緣、為所依止、為能引",
    "T07n0220_541:0781c22": "發。是故我說：假使充滿此贍部洲佛設利羅",
    "T07n0220_541:0781c23": "以為一分，有書般若波羅蜜多甚深法門復",
    "T07n0220_541:0781c24": "為一分，於此二分，我意寧取甚深般若波羅",
    "T07n0220_541:0781c25": "蜜多。「復次，世尊！且置充滿此贍部洲佛設",
    "T07n0220_541:0781c26": "利羅以為一分。假使充滿四大洲界佛設利",
    "T07n0220_541:0781c27": "羅以為一分，若復充滿小千世界佛設利羅",
    "T07n0220_541:0781c28": "以為一分，若復充滿中千世界佛設利羅以",
    "T07n0220_541:0781c29": "為一分，若復充滿大千世界佛設利羅以為",
    "T07n0220_541:0782a01": "一分，有書般若波羅蜜多甚深法門復為一",
    "T07n0220_541:0782a02": "分，於此二分，我意寧取甚深般若波羅蜜多。",
    "T07n0220_541:0782a03": "所以者何？我於諸佛設利羅，所非不信樂供",
    "T07n0220_541:0782a04": "養恭敬，然諸佛身及設利羅，皆因般若波羅",
    "T07n0220_541:0782a05": "蜜多甚深法門而出生故，皆由般若波羅蜜",
    "T07n0220_541:0782a06": "多甚深法門功德威力所熏修故，乃為一切",
    "T07n0220_541:0782a07": "世間天、人、阿素洛等供養恭敬、尊重讚歎。「復",
    "T07n0220_541:0782a08": "次，世尊！若善男子、善女人等，於深般若波羅",
    "T07n0220_541:0782a09": "蜜多至心聽聞、受持、讀誦、精勤修學、如理思",
    "T07n0220_541:0782a10": "惟、書寫、解說、廣令流布，彼於當來不墮惡趣，",
    "T07n0220_541:0782a11": "遠離聲聞及獨覺地，不畏一切災橫、疾疫之",
    "T07n0220_541:0782a12": "所侵惱。如負債人怖畏債主，即便親近奉事",
    "T07n0220_541:0782a13": "國王，依王勢力得免怖畏。王喻般若波羅蜜",
    "T07n0220_541:0782a14": "多，彼負債人喻善男子、善女人等，依恃般若",
    "T07n0220_541:0782a15": "波羅蜜多，得離惡趣及餘怖畏。世尊！譬如有",
    "T07n0220_541:0782a16": "人依附王故、王攝受故，為諸世人供養恭敬、",
    "T07n0220_541:0782a17": "尊重讚歎。佛設利羅亦復如是，由深般若波",
    "T07n0220_541:0782a18": "羅蜜多所熏修故，為諸天、人、阿素洛等供養",
    "T07n0220_541:0782a19": "恭敬、尊重讚歎。王喻般若波羅蜜多，佛設利",
    "T07n0220_541:0782a20": "羅喻依王者。世尊！諸佛所得一切智智，亦依",
    "T07n0220_541:0782a21": "般若波羅蜜多而得成就故，我寧取甚深般",
    "T07n0220_541:0782a22": "若波羅蜜多。「復次，世尊！甚深般若波羅蜜多",
    "T07n0220_541:0782a23": "於三千界作大饒益、具大神力，隨所在處，則",
    "T07n0220_541:0782a24": "為有佛作諸佛事，所謂利樂一切有情。世尊！",
    "T07n0220_541:0782a25": "譬如無價大寶神珠，具無量種勝妙威德，隨",
    "T07n0220_541:0782a26": "所住處有此神珠，人及非人終無惱害。設有",
    "T07n0220_541:0782a27": "男子或復女人，為鬼所執身心苦惱，若有持",
    "T07n0220_541:0782a28": "此神珠示之，由珠威力鬼便捨去。諸有熱病、",
    "T07n0220_541:0782a29": "或風、或痰、或熱風痰和合為病，若有繫此神",
    "T07n0220_541:0782b01": "珠著身，如是諸病無不除愈。此珠在闇能作",
    "T07n0220_541:0782b02": "照明，熱時能涼寒時能暖，隨地方所有此神",
    "T07n0220_541:0782b03": "珠時節調和不寒不熱。若地方所有此神珠，",
    "T07n0220_541:0782b04": "蛇蠍等毒無敢停止。設有男子或復女人，為",
    "T07n0220_541:0782b05": "毒所中楚痛難忍，若有持此神珠令見，珠威",
    "T07n0220_541:0782b06": "勢故毒即消滅。若諸有情身嬰癩疾、惡瘡、腫",
    "T07n0220_541:0782b07": "疱、目眩、瞖等眼病、耳病、鼻病、舌病、喉病、身病、",
    "T07n0220_541:0782b08": "諸支節病，帶此神珠眾病皆愈。若諸池沼泉",
    "T07n0220_541:0782b09": "井等中，其水濁穢或將枯涸，以珠投之水便",
    "T07n0220_541:0782b10": "盈滿，香潔澄淨具八功德。若以青黃赤白紅",
    "T07n0220_541:0782b11": "紫碧綠雜綺種種色衣，裹此神珠投之於水，",
    "T07n0220_541:0782b12": "水隨衣綵作種種色。如是無價大寶神珠，威",
    "T07n0220_541:0782b13": "德無邊說不能盡，若置箱篋亦令其器具足",
    "T07n0220_541:0782b14": "成就無邊威德。設空箱篋由曾置珠，其器仍",
    "T07n0220_541:0782b15": "為眾人愛重。」爾時，慶喜問帝釋言：「如是神珠",
    "T07n0220_541:0782b16": "為天獨有，人亦有耶？」天帝釋言：「人中、天上",
    "T07n0220_541:0782b17": "俱有此珠，若在人中形小而重，若在天上形",
    "T07n0220_541:0782b18": "大而輕；又人中珠相不具足，在天上者其相",
    "T07n0220_541:0782b19": "周圓；天上神珠威德殊勝，無量倍數過人所",
    "T07n0220_541:0782b20": "有。」時，天帝釋復白佛言：「甚深般若波羅蜜多",
    "T07n0220_541:0782b21": "亦復如是，為眾德本能滅無量惡不善法，隨",
    "T07n0220_541:0782b22": "所在處，令諸有情身心苦惱皆悉除滅，人非",
    "T07n0220_541:0782b23": "人等不能為害。世尊！如來所得一切智智及",
    "T07n0220_541:0782b24": "餘無量無邊功德，皆由般若波羅蜜多大神",
    "T07n0220_541:0782b25": "呪王之所引顯，威德深廣無量無邊。佛設利",
    "T07n0220_541:0782b26": "羅由諸功德所熏修故，是諸功德所依器故，",
    "T07n0220_541:0782b27": "佛涅槃後堪受一切世間天、人、阿素洛等供養",
    "T07n0220_541:0782b28": "恭敬、尊重讚歎。「復次，世尊！置三千界佛設利",
    "T07n0220_541:0782b29": "羅。假使充滿十方各如殑伽沙界佛設利羅",
    "T07n0220_541:0782c01": "以為一分，有書般若波羅蜜多甚深法門復",
    "T07n0220_541:0782c02": "為一分，於此二分，我意寧取甚深般若波羅",
    "T07n0220_541:0782c03": "蜜多。所以者何？我於諸佛設利羅所，非不信",
    "T07n0220_541:0782c04": "樂供養恭敬，然諸佛身及設利羅，皆因般若",
    "T07n0220_541:0782c05": "波羅蜜多甚深法門而出生故，皆由般若波",
    "T07n0220_541:0782c06": "羅蜜多甚深法門功德威力所熏修故，乃為",
    "T07n0220_541:0782c07": "一切世間天、人、阿素洛等供養恭敬、尊重讚",
    "T07n0220_541:0782c08": "歎。「復次，世尊！甚深般若波羅蜜多能生如來",
    "T07n0220_541:0782c09": "一切智智，如來所得一切智智能生佛身及",
    "T07n0220_541:0782c10": "設利羅，是故供養甚深般若波羅蜜多，則為",
    "T07n0220_541:0782c11": "供養過去未來現在諸佛一切智智及設利",
    "T07n0220_541:0782c12": "羅。「復次，世尊！若善男子、善女人等，欲得常見",
    "T07n0220_541:0782c13": "十方無量無數如來、應、正等覺，當行般若波",
    "T07n0220_541:0782c14": "羅蜜多，當修般若波羅蜜多。」爾時，佛告天帝",
    "T07n0220_541:0782c15": "釋言：「如是！如是！如汝所說。憍尸迦！過去如來、",
    "T07n0220_541:0782c16": "應、正等覺，皆依如是甚深般若波羅蜜多，已",
    "T07n0220_541:0782c17": "證無上正等菩提；未來如來、應、正等覺，皆依",
    "T07n0220_541:0782c18": "如是甚深般若波羅蜜多，當證無上正等菩",
    "T07n0220_541:0782c19": "提；現在十方無邊世界一切如來、應、正等覺，",
    "T07n0220_541:0782c20": "皆依如是甚深般若波羅蜜多，現證無上正等",
    "T07n0220_541:0782c21": "菩提。今我如來、應、正等覺，亦依如是甚深般",
    "T07n0220_541:0782c22": "若波羅蜜多，而證無上正等菩提。」天帝釋言：",
    "T07n0220_541:0782c23": "「甚深般若波羅蜜多是大波羅蜜多，是無上",
    "T07n0220_541:0782c24": "波羅蜜多，是無等等波羅蜜多。一切如來、應、",
    "T07n0220_541:0782c25": "正等覺，及諸菩薩摩訶薩眾，皆依如是甚深",
    "T07n0220_541:0782c26": "般若波羅蜜多，知諸有情心行差別。」爾時，佛",
    "T07n0220_541:0782c27": "告天帝釋言：「如是！如是！如汝所說。憍尸迦！諸",
    "T07n0220_541:0782c28": "菩薩摩訶薩長夜修行甚深般若波羅蜜多，",
    "T07n0220_541:0782c29": "能如實見一切有情心行差別。」時，天帝釋復",
    "T07n0220_541:0783a01": "白佛言：「諸菩薩摩訶薩為但應行般若波羅",
    "T07n0220_541:0783a02": "蜜多為亦應行餘五波羅蜜多耶？」爾時，佛告",
    "T07n0220_541:0783a03": "天帝釋言：「憍尸迦！諸菩薩摩訶薩應具行六",
    "T07n0220_541:0783a04": "波羅蜜多，然行布施、淨戒、安忍、精進、靜慮觀",
    "T07n0220_541:0783a05": "諸法時，皆以般若波羅蜜多而為上首。憍尸",
    "T07n0220_541:0783a06": "迦！如贍部洲所有諸樹，枝條、莖幹、華葉、果",
    "T07n0220_541:0783a07": "實，雖有種種形類不同，而其蔭影都無差別，",
    "T07n0220_541:0783a08": "具大功德眾所歸依。如是六種波羅蜜多雖",
    "T07n0220_541:0783a09": "各有異，而由般若波羅蜜多方便善巧，攝受",
    "T07n0220_541:0783a10": "迴向一切智智，諸差別相都不可得，具大功",
    "T07n0220_541:0783a11": "德眾所歸依。」時，天帝釋復白佛言：「甚深般若",
    "T07n0220_541:0783a12": "波羅蜜多成就廣大殊勝功德，成就一切殊",
    "T07n0220_541:0783a13": "勝功德，成就圓滿殊勝功德，成就無量殊勝",
    "T07n0220_541:0783a14": "功德，成就無邊殊勝功德，成就無數殊勝功",
    "T07n0220_541:0783a15": "德，成就無等殊勝功德，成就無盡殊勝功",
    "T07n0220_541:0783a16": "德。」爾時，佛告天帝釋言：「如是！如是！如汝所",
    "T07n0220_541:0783a17": "說。」",
    "T07n0220_541:0783a18": "第四分福門品第五之一",
    "T07n0220_541:0783a19": "爾時，天帝釋白佛言：「世尊！若善男子、善女人",
    "T07n0220_541:0783a20": "等於深般若波羅蜜多，以清淨心恭敬信",
    "T07n0220_541:0783a21": "受，為求無上正等菩提，至心聽聞、受持、讀誦、",
    "T07n0220_541:0783a22": "精勤修學、如理思惟、廣為有情宣說開示，以",
    "T07n0220_541:0783a23": "增上慧審諦觀察。欲令正法久住世故，欲令",
    "T07n0220_541:0783a24": "佛眼無斷壞故，欲令正法不隱沒故，攝受菩",
    "T07n0220_541:0783a25": "薩令增長故，欲令世間清淨法眼無缺減故，",
    "T07n0220_541:0783a26": "書寫如是甚深般若波羅蜜多眾寶嚴飾，復",
    "T07n0220_541:0783a27": "持種種上妙花鬘乃至燈明供養恭敬、尊重",
    "T07n0220_541:0783a28": "讚歎；作是念言：『甚深般若波羅蜜多，成就",
    "T07n0220_541:0783a29": "廣大功德勝利，甚為難得，不應棄捨，應自守",
    "T07n0220_541:0783b01": "護、供養恭敬、讀誦、思惟。』有善男子、善女人等，",
    "T07n0220_541:0783b02": "書寫如是甚深般若波羅蜜多眾寶莊嚴，供",
    "T07n0220_541:0783b03": "養恭敬、尊重讚歎，施他受持廣令流布。此二",
    "T07n0220_541:0783b04": "福聚，何者為多？」爾時，佛告天帝釋言：「我還問",
    "T07n0220_541:0783b05": "汝，當隨意答。若善男子、善女人等從他請得",
    "T07n0220_541:0783b06": "佛設利羅，盛以寶函置清淨處，復持種種上",
    "T07n0220_541:0783b07": "妙華鬘乃至燈明供養恭敬、尊重讚歎。有善",
    "T07n0220_541:0783b08": "男子、善女人等從他請得佛設利羅，分施與",
    "T07n0220_541:0783b09": "他如芥子許，令彼敬受如法安置，復以種種",
    "T07n0220_541:0783b10": "上妙華鬘乃至燈明供養恭敬、尊重讚歎。於",
    "T07n0220_541:0783b11": "意云何？此二福聚，何者為勝？」天帝釋言：「如我",
    "T07n0220_541:0783b12": "解佛所說義者，此二福聚，後者為勝。」爾時，佛",
    "T07n0220_541:0783b13": "讚天帝釋言：「善哉！善哉！如汝所說。憍尸迦！於",
    "T07n0220_541:0783b14": "深般若波羅蜜多，若自受持、供養恭敬，若轉",
    "T07n0220_541:0783b15": "施他廣令流布，此二福聚，後者為多。何以",
    "T07n0220_541:0783b16": "故？由施他者，能令無量無數有情得利樂故。",
    "T07n0220_541:0783b17": "「復次，憍尸迦！若有於此甚深般若波羅蜜多",
    "T07n0220_541:0783b18": "所說義趣，如實為他分別解說令得正解，所",
    "T07n0220_541:0783b19": "獲福聚復勝施他流布功德多百千倍，敬此",
    "T07n0220_541:0783b20": "法師當如敬佛。「復次，憍尸迦！若善男子、善女",
    "T07n0220_541:0783b21": "人等，書持如是甚深般若波羅蜜多，眾寶莊",
    "T07n0220_541:0783b22": "嚴、供養恭敬，知是法器，自往其所分施與之",
    "T07n0220_541:0783b23": "令勤讀誦，是善男子、善女人等所獲福聚無",
    "T07n0220_541:0783b24": "量無邊。復次，憍尸迦！若善男子、善女人等教",
    "T07n0220_541:0783b25": "贍部洲諸有情類，皆令安住十善業道。於意",
    "T07n0220_541:0783b26": "云何？是善男子、善女人等由此因緣得福多",
    "T07n0220_541:0783b27": "不？」天帝釋言：「甚多！世尊！甚多！善逝！」爾時，佛告",
    "T07n0220_541:0783b28": "天帝釋言：「有善男子、善女人等於深般若波",
    "T07n0220_541:0783b29": "羅蜜多，以清淨心恭敬信受，為求無上正等",
    "T07n0220_541:0783c01": "菩提，書寫、施他、復為解說，於深義趣令無疑",
    "T07n0220_541:0783c02": "惑，教授教誡諸有情言：『汝應勤修真菩薩道，",
    "T07n0220_541:0783c03": "所謂般若波羅蜜多。若能精勤修學此道，速",
    "T07n0220_541:0783c04": "證無上正等菩提，拔濟無邊諸有情類，令證",
    "T07n0220_541:0783c05": "實際諸漏永盡，入無餘依般涅槃界。』是善男",
    "T07n0220_541:0783c06": "子、善女人等所獲福聚甚多於前。「復次，憍尸",
    "T07n0220_541:0783c07": "迦！置贍部洲諸有情類。若善男子、善女人等",
    "T07n0220_541:0783c08": "教四大洲諸有情類，皆令安住十善業道。於",
    "T07n0220_541:0783c09": "意云何？乃至廣說。「復次，憍尸迦！置四大洲諸",
    "T07n0220_541:0783c10": "有情類。若善男子、善女人等教小千界諸有",
    "T07n0220_541:0783c11": "情類，皆令安住十善業道。於意云何？乃至廣",
    "T07n0220_541:0783c12": "說。「復次，憍尸迦！置小千界諸有情類。若善男",
    "T07n0220_541:0783c13": "子、善女人等教中千界諸有情類，皆令安住",
    "T07n0220_541:0783c14": "十善業道。於意云何？乃至廣說。「復次，憍尸迦！",
    "T07n0220_541:0783c15": "置中千界諸有情類。若善男子、善女人等教",
    "T07n0220_541:0783c16": "大千界諸有情類，皆令安住十善業道。於意",
    "T07n0220_541:0783c17": "云何？乃至廣說。「復次，憍尸迦！置大千界諸有",
    "T07n0220_541:0783c18": "情類。若善男子、善女人等普教十方各如殑",
    "T07n0220_541:0783c19": "伽沙等世界諸有情類，皆令安住十善業道。",
    "T07n0220_541:0783c20": "於意云何？是善男子、善女人等由此因緣",
    "T07n0220_541:0783c21": "得福多不？」天帝釋言：「甚多！世尊！甚多！善逝！」",
    "T07n0220_541:0783c22": "爾時，佛告天帝釋言：「有善男子、善女人等於",
    "T07n0220_541:0783c23": "深般若波羅蜜多，以清淨心恭敬信受，為",
    "T07n0220_541:0783c24": "求無上正等菩提，書寫、施他、復為解說，於",
    "T07n0220_541:0783c25": "深義趣令無疑惑，教授教誡諸有情言：『汝",
    "T07n0220_541:0783c26": "應勤修真菩薩道，所謂般若波羅蜜多。若能",
    "T07n0220_541:0783c27": "精勤修學此道，速證無上正等菩提，拔濟無",
    "T07n0220_541:0783c28": "邊諸有情類，令證實際諸漏永盡，入無餘依",
    "T07n0220_541:0783c29": "般涅槃界。』是善男子、善女人等所獲福聚甚",
    "T07n0220_541:0784a01": "多於前。「復次，憍尸迦！若善男子、善女人等教",
    "T07n0220_541:0784a02": "贍部洲諸有情類，皆令安住四靜慮、四無量、",
    "T07n0220_541:0784a03": "四無色定、五神通。於意云何？是善男子、善女",
    "T07n0220_541:0784a04": "人等由此因緣得福多不？」天帝釋言：「甚多！世",
    "T07n0220_541:0784a05": "尊！甚多！善逝！」爾時，佛告天帝釋言：「有善男子、",
    "T07n0220_541:0784a06": "善女人等於深般若波羅蜜多，以清淨心恭",
    "T07n0220_541:0784a07": "敬信受，為求無上正等菩提，書寫、施他、復為",
    "T07n0220_541:0784a08": "解說，於深義趣令無疑惑，教授教誡諸有情",
    "T07n0220_541:0784a09": "言：『汝應勤修真菩薩道，所謂般若波羅蜜多。",
    "T07n0220_541:0784a10": "若能精勤修學此道，速證無上正等菩提，拔",
    "T07n0220_541:0784a11": "濟無邊諸有情類，令證實際諸漏永盡，入無",
    "T07n0220_541:0784a12": "餘依般涅槃界。』是善男子、善女人等所獲福",
    "T07n0220_541:0784a13": "聚甚多於前。「復次，憍尸迦！置贍部洲諸有情",
    "T07n0220_541:0784a14": "類。若善男子、善女人等教四大洲諸有情類，",
    "T07n0220_541:0784a15": "皆令安住四靜慮、四無量、四無色定、五神通。",
    "T07n0220_541:0784a16": "於意云何？乃至廣說。「復次，憍尸迦！置四大洲",
    "T07n0220_541:0784a17": "諸有情類。若善男子、善女人等教小千界諸",
    "T07n0220_541:0784a18": "有情類，皆令安住四靜慮、四無量、四無色定、",
    "T07n0220_541:0784a19": "五神通。於意云何？乃至廣說。「復次，憍尸迦！置",
    "T07n0220_541:0784a20": "小千界諸有情類。若善男子、善女人等教中",
    "T07n0220_541:0784a21": "千界諸有情類，皆令安住四靜慮、四無量、四",
    "T07n0220_541:0784a22": "無色定、五神通。於意云何？乃至廣說。「復次，憍",
    "T07n0220_541:0784a23": "尸迦！置中千界諸有情類。若善男子、善女人",
    "T07n0220_541:0784a24": "等教大千界諸有情類，皆令安住四靜慮、四",
    "T07n0220_541:0784a25": "無量、四無色定、五神通。於意云何？乃至廣說。",
    "T07n0220_541:0784a26": "「復次，憍尸迦！置大千界諸有情類。若善男子、",
    "T07n0220_541:0784a27": "善女人等，普教十方各如殑伽沙等世界諸",
    "T07n0220_541:0784a28": "有情類，皆令安住四靜慮、四無量、四無色定、五",
    "T07n0220_541:0784a29": "神通。於意云何？是善男子、善女人等由此因",
    "T07n0220_541:0784b01": "緣得福多不？」天帝釋言：「甚多！世尊！甚多！善逝！」",
    "T07n0220_541:0784b02": "爾時，佛告天帝釋言：「有善男子、善女人等於",
    "T07n0220_541:0784b03": "深般若波羅蜜多，以清淨心恭敬信受，為求",
    "T07n0220_541:0784b04": "無上正等菩提，書寫、施他、復為解說，於深義",
    "T07n0220_541:0784b05": "趣令無疑惑，教授教誡諸有情言：『汝應勤修",
    "T07n0220_541:0784b06": "真菩薩道，所謂般若波羅蜜多。若能精勤",
    "T07n0220_541:0784b07": "修學此道，速證無上正等菩提，拔濟無邊諸",
    "T07n0220_541:0784b08": "有情類，令證實際諸漏永盡，入無餘依般涅",
    "T07n0220_541:0784b09": "槃界。』是善男子、善女人等所獲福聚甚多於",
    "T07n0220_541:0784b10": "前。「復次，憍尸迦！若善男子、善女人等於深般",
    "T07n0220_541:0784b11": "若波羅蜜多，至心聽聞、受持、讀誦、精勤修學、",
    "T07n0220_541:0784b12": "如理思惟所獲福聚，勝普教導一贍部洲諸",
    "T07n0220_541:0784b13": "有情類，皆令安住十善業道、四靜慮、四無量、四",
    "T07n0220_541:0784b14": "無色定、五神通，亦勝教導一四大洲諸有情",
    "T07n0220_541:0784b15": "類，皆令安住十善業道、四靜慮、四無量、四無",
    "T07n0220_541:0784b16": "色定、五神通，亦勝教導一小千界諸有情類，",
    "T07n0220_541:0784b17": "皆令安住十善業道、四靜慮、四無量、四無色",
    "T07n0220_541:0784b18": "定、五神通，亦勝教導一中千界諸有情類，皆",
    "T07n0220_541:0784b19": "令安住十善業道、四靜慮、四無量、四無色定、五",
    "T07n0220_541:0784b20": "神通，亦勝教導一大千界諸有情類，皆令安",
    "T07n0220_541:0784b21": "住十善業道、四靜慮、四無量、四無色定、五神",
    "T07n0220_541:0784b22": "通，亦勝教導十方各如殑伽沙界諸有情類，",
    "T07n0220_541:0784b23": "皆令安住十善業道、四靜慮、四無量、四無色定、",
    "T07n0220_541:0784b24": "五神通。「復次，憍尸迦！若善男子、善女人等於",
    "T07n0220_541:0784b25": "深般若波羅蜜多，以無量門廣為他說，宣示、",
    "T07n0220_541:0784b26": "開演、顯了、解釋、分別義趣令其易解，所獲福",
    "T07n0220_541:0784b27": "聚勝自聽聞、受持、讀誦、精勤修學、如理思惟",
    "T07n0220_541:0784b28": "甚深般若波羅蜜多所獲功德無量倍數。「復",
    "T07n0220_541:0784b29": "次，憍尸迦！若善男子、善女人等自於般若波",
    "T07n0220_541:0784c01": "羅蜜多，至心聽聞、受持、讀誦、精勤修學、如理",
    "T07n0220_541:0784c02": "思惟，以無量門為他廣說，宣示、開演、顯了、解",
    "T07n0220_541:0784c03": "釋、分別義趣令其易解，所獲福聚過前福聚",
    "T07n0220_541:0784c04": "無量無邊。「復次，憍尸迦！若善男子、善女人等",
    "T07n0220_541:0784c05": "於深般若波羅蜜多，書寫、莊嚴、受持、讀誦。有",
    "T07n0220_541:0784c06": "善男子、善女人等於深般若波羅蜜多，書寫",
    "T07n0220_541:0784c07": "莊嚴施有情類，過前福聚無量無邊。「復次，憍",
    "T07n0220_541:0784c08": "尸迦！若善男子、善女人等於深般若波羅蜜",
    "T07n0220_541:0784c09": "多，書寫莊嚴施有情類。有善男子、善女人等，",
    "T07n0220_541:0784c10": "於深般若波羅蜜多善知義趣，能以種種巧",
    "T07n0220_541:0784c11": "妙文義為他解說，所獲福聚過前福聚無量",
    "T07n0220_541:0784c12": "無邊。」時，天帝釋便白佛言：「諸善男子、善女",
    "T07n0220_541:0784c13": "人等應以種種巧妙文義，為他演說甚深般",
    "T07n0220_541:0784c14": "若波羅蜜多耶？」佛言：「憍尸迦！如是！如是！若善",
    "T07n0220_541:0784c15": "男子、善女人等能以種種巧妙文義，為他",
    "T07n0220_541:0784c16": "演說甚深般若波羅蜜多，便獲無邊大功德",
    "T07n0220_541:0784c17": "聚。」時，天帝釋復白佛言：「應為何等諸有情類，",
    "T07n0220_541:0784c18": "宣說般若波羅蜜多甚深義趣？」爾時，佛告天",
    "T07n0220_541:0784c19": "帝釋言：「若善男子、善女人等，不知般若波羅",
    "T07n0220_541:0784c20": "蜜多甚深義趣，應為如是諸善男子、善女人",
    "T07n0220_541:0784c21": "等，宣說般若波羅蜜多甚深義趣。何以故？憍",
    "T07n0220_541:0784c22": "尸迦！於當來世，有善男子、善女人等求趣無",
    "T07n0220_541:0784c23": "上正等菩提，聞他宣說相似般若波羅蜜多，",
    "T07n0220_541:0784c24": "心便迷謬退失中道。」時，天帝釋復白佛言：「云",
    "T07n0220_541:0784c25": "何名為相似般若波羅蜜多，而名宣說相似",
    "T07n0220_541:0784c26": "般若波羅蜜多？」爾時，佛告天帝釋言：「於當來",
    "T07n0220_541:0784c27": "世有諸苾芻，不能善修身戒心慧，智慧狹劣",
    "T07n0220_541:0784c28": "猶如牛羊，為諸有情雖欲宣說真實般若波",
    "T07n0220_541:0784c29": "羅蜜多，而顛倒說相似般若波羅蜜多。云何",
    "T07n0220_541:0785a01": "苾芻顛倒宣說相似般若波羅蜜多？謂彼苾",
    "T07n0220_541:0785a02": "芻為發無上菩提心者，說色壞故名為無常，",
    "T07n0220_541:0785a03": "說受、想、行、識壞故名為無常；復作是說：若如",
    "T07n0220_541:0785a04": "是求，是行般若波羅蜜多。憍尸迦！如是名為",
    "T07n0220_541:0785a05": "顛倒宣說相似般若波羅蜜多。憍尸迦！不應",
    "T07n0220_541:0785a06": "以色壞故觀色無常，不應以受、想、行、識壞故",
    "T07n0220_541:0785a07": "觀受、想、行、識無常，若如是觀色乃至識為無",
    "T07n0220_541:0785a08": "常者，當知彼行相似般若波羅蜜多。「復次，憍",
    "T07n0220_541:0785a09": "尸迦！若善男子、善女人等為發無上菩提心",
    "T07n0220_541:0785a10": "者，宣說布施乃至般若波羅蜜多，作如是言：",
    "T07n0220_541:0785a11": "『來！善男子！我當教汝修學布施乃至般若波",
    "T07n0220_541:0785a12": "羅蜜多。若依我教而修學者，當疾安住菩薩",
    "T07n0220_541:0785a13": "初地乃至十地，當得諸餘無量佛法，速入菩",
    "T07n0220_541:0785a14": "薩正性離生，超諸聲聞、獨覺等地。』憍尸迦！彼",
    "T07n0220_541:0785a15": "以有相及有所得而為方便，依時分想教修",
    "T07n0220_541:0785a16": "布施乃至般若波羅蜜多，如是名為顛倒宣說",
    "T07n0220_541:0785a17": "相似般若波羅蜜多。「復次，憍尸迦！若善男子、",
    "T07n0220_541:0785a18": "善女人等告菩薩乘種性者言：『若於般若波",
    "T07n0220_541:0785a19": "羅蜜多，至心聽聞、受持、讀誦、精勤修學、如理",
    "T07n0220_541:0785a20": "思惟，當獲無邊殊勝功德。』憍尸迦！彼以有相",
    "T07n0220_541:0785a21": "及有所得而為方便作如是說，名顛倒說相",
    "T07n0220_541:0785a22": "似般若波羅蜜多。「復次，憍尸迦！若善男子、善",
    "T07n0220_541:0785a23": "女人等，告菩薩乘種性者言：『汝於過去未來",
    "T07n0220_541:0785a24": "現在諸佛世尊，從初發心乃至究竟，所有善",
    "T07n0220_541:0785a25": "根皆應隨喜一切合集，為諸有情迴向無上",
    "T07n0220_541:0785a26": "正等菩提。』憍尸迦！彼以有相及有所得而為",
    "T07n0220_541:0785a27": "方便作如是說，名顛倒說相似般若波羅蜜",
    "T07n0220_541:0785a28": "多。「以是故，憍尸迦！若善男子、善女人等以無",
    "T07n0220_541:0785a29": "所得而為方便，為諸有情無倒宣說甚深般",
    "T07n0220_541:0785b01": "若波羅蜜多真實義趣，所獲福聚無量無邊，",
    "T07n0220_541:0785b02": "能作有情利益安樂。",
    "T07n0220_541:0785b03": "大般若波羅蜜多經卷第五百四十一"
}