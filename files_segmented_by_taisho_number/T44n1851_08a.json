{
    "T44n1851_08a:0615b24": "folio_8a 大乘義章卷第八",
    "T44n1851_08a:0615b26": "遠法師撰",
    "T44n1851_08a:0615b27": "3 苦報義(十四門)染法聚苦報義有十四門一二種生死義　二四生義　三四有義　四四識",
    "T44n1851_08a:0615b28": "住義　五四食義　六五陰義　七六道義　八七識住義　九八難義　十九眾生居義　十一十二入義　十二十八界",
    "T44n1851_08a:0615b29": "義　十三二十五有義　十四四十居止義。",
    "T44n1851_08a:0615c01": "76 二種生死義(八本)二種生死義六門分別釋名一　辨相二　就位分別三　就界分別",
    "T44n1851_08a:0615c02": "四　因緣分別五　治斷分別六",
    "T44n1851_08a:0615c03": "第一釋名。二種生死。出勝鬘經。名字是何。",
    "T44n1851_08a:0615c04": "一分段生死。二變易生死。言分段者。六道果",
    "T44n1851_08a:0615c05": "報三世分異名為分段。分段之法。始起名生。",
    "T44n1851_08a:0615c06": "終謝稱死。言變易者。汎釋有三。一者微細生",
    "T44n1851_08a:0615c07": "滅無常念念遷異。前變後易名為變易。變易",
    "T44n1851_08a:0615c08": "是死。名變易死。故地持中。生滅壞苦名變",
    "T44n1851_08a:0615c09": "易苦。此通凡聖。二者緣照無漏所得法身神",
    "T44n1851_08a:0615c10": "化無礙。能變能易。故名變易。變易是死。名變",
    "T44n1851_08a:0615c11": "易死。此該大小。三者真證法身隱顯自在能",
    "T44n1851_08a:0615c12": "變能易。故言變易。變易非死。但此法身。未出",
    "T44n1851_08a:0615c13": "生滅。猶為無常死法。所隨變易身上。有其生",
    "T44n1851_08a:0615c14": "死。名變易死。此唯在天。雖有三義。勝鬘所",
    "T44n1851_08a:0615c15": "說。第二為宗下諸門中。聽此言耳。分段生死。",
    "T44n1851_08a:0615c16": "勝鬘亦名有為生死。變易生死。勝鬘亦名無",
    "T44n1851_08a:0615c17": "為生死。蓋乃從人以別名矣。凡夫多起有漏",
    "T44n1851_08a:0615c18": "諸業。建集有果。名曰有為。有為眾生所受生",
    "T44n1851_08a:0615c19": "死。名有為生死。無為生死翻前立稱。聖人不",
    "T44n1851_08a:0615c20": "起有漏諸業受分段報。名曰無為。無為聖人",
    "T44n1851_08a:0615c21": "所有生死。名無為生死。名義如是此一門竟。次",
    "T44n1851_08a:0615c22": "辨體相。分段生死開合不定。總之唯一。或分",
    "T44n1851_08a:0615c23": "為二。一善二惡。人天名善。三塗名惡。或分為",
    "T44n1851_08a:0615c24": "三。謂三界中所有生死。或分為四。所謂胎生",
    "T44n1851_08a:0615c25": "卵生濕生及以化生。此如後釋。或分為五。謂",
    "T44n1851_08a:0615c26": "五道中受生差別。或分為六。六道報中生死",
    "T44n1851_08a:0615c27": "不同。於前五上。加阿修羅名為六道。隨類別",
    "T44n1851_08a:0615c28": "分數。有無量。分段如是。變易之中。亦開合不",
    "T44n1851_08a:0615c29": "定。總之唯一。或分為二。一事識中變易生死。",
    "T44n1851_08a:0616a01": "二妄識中變易生死。於六識中。緣照無漏所",
    "T44n1851_08a:0616a02": "受之報。名事識中變易生死。第七識中緣照",
    "T44n1851_08a:0616a03": "無漏所得之果。名妄識中變易生死。彼事識",
    "T44n1851_08a:0616a04": "中變易生死。因果在別。此世造業。餘世得",
    "T44n1851_08a:0616a05": "報。如論中說。有妙淨土。出過三界。是阿羅",
    "T44n1851_08a:0616a06": "漢當生彼中。如是等也。彼妄識中變易生死。",
    "T44n1851_08a:0616a07": "有麁有細。地前名麁。地上名細。於中麁者。因",
    "T44n1851_08a:0616a08": "果世別與前相似。微細之者。前念為因。後念",
    "T44n1851_08a:0616a09": "果現。是中微細。不復可以世別論之。念念之",
    "T44n1851_08a:0616a10": "中。細分異世亦得無傷。或分為三。謂三乘人",
    "T44n1851_08a:0616a11": "變易生死。或分為四。如勝鬘說。一阿羅漢。",
    "T44n1851_08a:0616a12": "二辟支佛。三大力菩薩。地前菩薩。二輪煩惱",
    "T44n1851_08a:0616a13": "全未斷除。而不為彼煩惱所牽。又於三界受",
    "T44n1851_08a:0616a14": "生自在。故名大力。問曰。地前大力菩薩。涅",
    "T44n1851_08a:0616a15": "槃經中說為凡夫具煩惱性。勝鬘何故說為",
    "T44n1851_08a:0616a16": "變易。釋言。涅槃對初地上出世聖人。名為凡",
    "T44n1851_08a:0616a17": "夫。未斷地上二輪之惑。名具煩惱。若對聲聞",
    "T44n1851_08a:0616a18": "辟支佛等。此是大聖二障清淨。何為不得說",
    "T44n1851_08a:0616a19": "為變易。故涅槃中說。須陀洹八萬劫到。乃",
    "T44n1851_08a:0616a20": "至辟支十千劫到。謂到性地阿耨菩提。此既",
    "T44n1851_08a:0616a21": "大聖。變易何疑。四意生身。初地已上受生如",
    "T44n1851_08a:0616a22": "意。名意生身。意有何義。生如意乎。意有三",
    "T44n1851_08a:0616a23": "義。一能速疾。二能遍到。三能無礙。初地已上",
    "T44n1851_08a:0616a24": "受身如是。或分為六。如勝鬘說。謂此三地及",
    "T44n1851_08a:0616a25": "彼三種意生身等。此三地者。謂此地前羅漢",
    "T44n1851_08a:0616a26": "辟支大力菩薩三乘地也。彼三種者。謂初地",
    "T44n1851_08a:0616a27": "上三種生也。三種意生如楞伽說。一三昧意",
    "T44n1851_08a:0616a28": "生身。謂從初地乃至五地。禪度增上故名三",
    "T44n1851_08a:0616a29": "昧意生身也。二覺法自性性意生身。六七八",
    "T44n1851_08a:0616b01": "地慧行成就。知法有性。知法無性。名為覺法",
    "T44n1851_08a:0616b02": "自性性身。前自性者。是法有性。有法之中色。",
    "T44n1851_08a:0616b03": "為礙性心為知性。如是一切名為自性。復言",
    "T44n1851_08a:0616b04": "性者。是法無性。無是一切法之實性。故名為",
    "T44n1851_08a:0616b05": "性。此有無性皆能善照。故名為覺。三種類俱",
    "T44n1851_08a:0616b06": "生無作行意生身。謂九地上無功用行。任運",
    "T44n1851_08a:0616b07": "轉起。名種類俱生無作行身。此三彼三。",
    "T44n1851_08a:0616b08": "九地已上行報純熟。前七地中所修種類。至",
    "T44n1851_08a:0616b09": "彼地中。報熟現前名種類俱生。法流水中任",
    "T44n1851_08a:0616b10": "運上昇。捨離功用。此三彼三合以為六。別則",
    "T44n1851_08a:0616b11": "無量。變易如是此二門竟。次就位論。總相麁分。分",
    "T44n1851_08a:0616b12": "段死者。是虛偽眾生。變易死者。謂阿羅漢辟",
    "T44n1851_08a:0616b13": "支佛大力菩薩意生身等。小乘之中凡夫學",
    "T44n1851_08a:0616b14": "人。大乘之中外凡善趣。皆於三界。妄愛受",
    "T44n1851_08a:0616b15": "生。名為虛偽。小乘人中羅漢辟支。大乘人中",
    "T44n1851_08a:0616b16": "種性已上。以無漏業正智受生。故非虛偽。虛",
    "T44n1851_08a:0616b17": "偽所受。名分段死。非虛偽受。名變易死。問",
    "T44n1851_08a:0616b18": "曰。小乘須陀已上。大乘人中十信以上。亦有",
    "T44n1851_08a:0616b19": "五分法身功德。何故不名為變易死。乃名分",
    "T44n1851_08a:0616b20": "段。釋言。是人於三界中。有漏結業受生未",
    "T44n1851_08a:0616b21": "盡。故名分段。雖有無漏五分法身。是因法身",
    "T44n1851_08a:0616b22": "未得果報。是故不得名變易死。麁分如是。於",
    "T44n1851_08a:0616b23": "中細謂分段有二。一者惡道。二者善道。三",
    "T44n1851_08a:0616b24": "塗名惡。人天名善。小乘法中。惡道分段。見道",
    "T44n1851_08a:0616b25": "時盡。故須陀洹名為觝債。觝三塗債。著復",
    "T44n1851_08a:0616b26": "通論。增上忍時。三惡道報。皆非數滅。善道分",
    "T44n1851_08a:0616b27": "段。無學時盡。大乘人中。惡道分段盡處有三。",
    "T44n1851_08a:0616b28": "一惡業為因。四住為緣。受惡道報。十信時盡。",
    "T44n1851_08a:0616b29": "以修身或心慧等行轉惡業故。云地持中",
    "T44n1851_08a:0616c01": "說為善趣。又花嚴中宣說。賢首能現作佛。明",
    "T44n1851_08a:0616c02": "知。亦能離惡趣報。二惡業為因。四住為緣。",
    "T44n1851_08a:0616c03": "緣力微薄不能牽生。加少悲願受惡趣身。種",
    "T44n1851_08a:0616c04": "性時盡。故勝鬘中說。種性上大力菩薩離分",
    "T44n1851_08a:0616c05": "段死。三惡業為因。悲願為緣。四住殘氣隨逐",
    "T44n1851_08a:0616c06": "佐助。受惡趣生。初地時盡。地前未斷。初地盡",
    "T44n1851_08a:0616c07": "故。地經宣說。初地菩薩。離惡道畏。地持宣",
    "T44n1851_08a:0616c08": "說。解行菩薩。轉惡趣報。入歡喜地。又彼隨助",
    "T44n1851_08a:0616c09": "四住煩惱。初地盡故。地持宣說。增上及中惡",
    "T44n1851_08a:0616c10": "趣煩惱。初地出過。以其地前未斷滅故。地",
    "T44n1851_08a:0616c11": "持宣說。種性解行。或墮惡道。惡道既如是。",
    "T44n1851_08a:0616c12": "善道分段亦有三階。一善業為因。四住為緣。",
    "T44n1851_08a:0616c13": "受人天報。種性時盡。二善業為因。四住為緣。",
    "T44n1851_08a:0616c14": "緣力微薄不能牽生。加少悲願。受人天身。初",
    "T44n1851_08a:0616c15": "地時盡。地前未斷。初地盡故。楞伽宣說。初",
    "T44n1851_08a:0616c16": "地菩薩。得二十五三昧。破二十五有。前未斷",
    "T44n1851_08a:0616c17": "故法華論中宣說。地前猶有三界分段生死。",
    "T44n1851_08a:0616c18": "故彼論言。所言入生乃至一生得菩提者。謂",
    "T44n1851_08a:0616c19": "初地證智。所言八生至一生者。是其三界分",
    "T44n1851_08a:0616c20": "段之生。三善業為因。悲願為緣。四住殘習隨",
    "T44n1851_08a:0616c21": "逐佐助。受人天生。至佛乃盡。自前未斷。至佛",
    "T44n1851_08a:0616c22": "盡故。經嘆。唯佛斷有頂種。十地已還。人天受",
    "T44n1851_08a:0616c23": "生。未窮盡故。地持但云。解行菩薩。轉惡趣",
    "T44n1851_08a:0616c24": "報入歡喜地。不言轉善。又十地已還人天受",
    "T44n1851_08a:0616c25": "生。煩惱未盡。故地持中唯說。初地過增上",
    "T44n1851_08a:0616c26": "中惡趣煩惱。不言出過善趣煩惱。以斯文證。",
    "T44n1851_08a:0616c27": "人天殘習明至十地。於中別分。人分段者。八",
    "T44n1851_08a:0616c28": "地時盡。自前未斷。八地盡故。涅槃經中宣",
    "T44n1851_08a:0616c29": "說。八地為阿那含。不受肉身。前未斷故。大",
    "T44n1851_08a:0617a01": "品經中說。前七地猶是肉身。天分段者。至",
    "T44n1851_08a:0617a02": "佛乃盡。自前未斷。至佛盡故。唯佛一人斷有",
    "T44n1851_08a:0617a03": "頂種。前未斷故。八地以上唯名那含。非阿羅",
    "T44n1851_08a:0617a04": "漢。問曰。地上遍生六道。何故偏說人天中生",
    "T44n1851_08a:0617a05": "以為分段。釋言。地上惡業盡故。雖生惡道。但",
    "T44n1851_08a:0617a06": "是應現。人天善業。未窮盡故。生人天中。與彼",
    "T44n1851_08a:0617a07": "凡時微業相應名分段矣。次辨變易。變易之",
    "T44n1851_08a:0617a08": "中。有因有果。小乘人中。見道以上變易因生。",
    "T44n1851_08a:0617a09": "無學果後變易報起。何者是乎。如論中說。有",
    "T44n1851_08a:0617a10": "妙淨土。出過三界。無煩惱者。是阿羅漢。當生",
    "T44n1851_08a:0617a11": "彼中。如是等也。大乘人中分齊有四。一起因",
    "T44n1851_08a:0617a12": "處十信已上。二得果處種性以上。故勝鬘中",
    "T44n1851_08a:0617a13": "說。種性已上大力為變易死。問曰。法華優",
    "T44n1851_08a:0617a14": "婆提舍說。解行前為分段死。勝鬘何故說為",
    "T44n1851_08a:0617a15": "變易。釋言。菩薩種性已上有五種身。一法性",
    "T44n1851_08a:0617a16": "身。謂性種性及解行中清淨。向等如地持說。",
    "T44n1851_08a:0617a17": "六入殊勝無始法爾。如是等也。二實報身。謂",
    "T44n1851_08a:0617a18": "習種性及解行中得前方便。如地持說。若從",
    "T44n1851_08a:0617a19": "先來修善所得。如是等也。三者生滅變易法",
    "T44n1851_08a:0617a20": "身。所謂緣照無漏業果。四分段身。謂無始來",
    "T44n1851_08a:0617a21": "有漏業果。五應化身。隨物現生。此五種身。各",
    "T44n1851_08a:0617a22": "有因緣。法性身者。佛性為因。謂度為緣。實報",
    "T44n1851_08a:0617a23": "身者。六度為因。佛性為緣。更有餘義。如後二",
    "T44n1851_08a:0617a24": "種種性中說。變易身者。無漏業因。無明為緣。",
    "T44n1851_08a:0617a25": "分段身者。有漏業因。悲願為緣。應化身中。有",
    "T44n1851_08a:0617a26": "其二種。一者法應依法身起。二者報應依報",
    "T44n1851_08a:0617a27": "身現。此二種應因緣各別。論其法應。如來藏",
    "T44n1851_08a:0617a28": "中化用三昧法門為因。悲願為緣。若論報應。",
    "T44n1851_08a:0617a29": "悲願為因。化用三昧法門為緣。此五身中。初",
    "T44n1851_08a:0617b01": "二非死。次二實死。後一應死。是故於彼種性",
    "T44n1851_08a:0617b02": "已上。實報身中。有變易雜。應化身中。有分段",
    "T44n1851_08a:0617b03": "雜。法花論中。據第四門說為分段。勝鬘經中。",
    "T44n1851_08a:0617b04": "據第三門說為變易。各是一義。不相乖背。此",
    "T44n1851_08a:0617b05": "是第二得果之處。三漸捨處。初地已上。四窮",
    "T44n1851_08a:0617b06": "盡處。在如來地。位分如是此三門竟。次就界論。",
    "T44n1851_08a:0617b07": "界謂三界。於中略以二門分別。一隨相分",
    "T44n1851_08a:0617b08": "別。分段生死是三界攝。三界有漏業之果故。",
    "T44n1851_08a:0617b09": "變易生死非三界攝。出世無漏業之果故。故",
    "T44n1851_08a:0617b10": "論說言。有妙淨土出過三界。是阿羅漢。當",
    "T44n1851_08a:0617b11": "生彼中。明知。出世如是。一切。二就性通論。",
    "T44n1851_08a:0617b12": "二種生死皆三界攝。此義云何。如勝鬘經中",
    "T44n1851_08a:0617b13": "說。世間有二。一無常壞。二無常病。無常壞",
    "T44n1851_08a:0617b14": "者。是分段三界。無常病者。是變易三界。分",
    "T44n1851_08a:0617b15": "段生死還是分段三界所收。變易生死。還是",
    "T44n1851_08a:0617b16": "變易三界所攝。問曰。分段於三界中分齊可",
    "T44n1851_08a:0617b17": "知。變易生死於三界中分齊何處。唯聖所知。",
    "T44n1851_08a:0617b18": "亦可變易。依禪地說。依初禪地發無漏業。受",
    "T44n1851_08a:0617b19": "變易報。繫屬初禪。如是一切此四門竟。次辨因",
    "T44n1851_08a:0617b20": "緣。親生名因疎助目緣。總相麁論。分段生死。",
    "T44n1851_08a:0617b21": "有漏業因。四住為緣。故勝鬘云。又如取緣有",
    "T44n1851_08a:0617b22": "漏業因而生三有。取猶愛也。於受生時。或起",
    "T44n1851_08a:0617b23": "婬愛。或復起於花池等愛。逐即受身故說為",
    "T44n1851_08a:0617b24": "緣。受生三界。愛力增強。故偏說之。變易生",
    "T44n1851_08a:0617b25": "死。無漏業因。無明為緣。故勝鬘云。無漏業",
    "T44n1851_08a:0617b26": "因。無明為緣。生阿羅漢辟支佛等。緣有二種。",
    "T44n1851_08a:0617b27": "一前後緣。以前無明不見諸法本性平等故",
    "T44n1851_08a:0617b28": "求後生。二同時為緣。無明住地。是七識體。",
    "T44n1851_08a:0617b29": "變易業果。依是得立。故說為緣。如夢所作皆",
    "T44n1851_08a:0617c01": "依睡心。總相如是。隨別細分。分段生死有善",
    "T44n1851_08a:0617c02": "有惡。惡道分段義別三階。一凡夫所受惡業",
    "T44n1851_08a:0617c03": "為因。四住為緣。二十信所受惡業為因。四住",
    "T44n1851_08a:0617c04": "正緣。悲願隨助。三種性已上至初地受惡業",
    "T44n1851_08a:0617c05": "為因。悲願正緣。四住隨助。若無惡業。苦果不",
    "T44n1851_08a:0617c06": "生。是故用彼惡業為因。若無悲願則不往受。",
    "T44n1851_08a:0617c07": "是故用彼悲願為緣。故涅槃云。地前菩薩。",
    "T44n1851_08a:0617c08": "過去所有微塵等業。以願力故。一切悉受。且",
    "T44n1851_08a:0617c09": "說願力。當知。亦以悲力故受苦。善道分段",
    "T44n1851_08a:0617c10": "亦有三階。一凡夫二乘乃至大乘十信所受",
    "T44n1851_08a:0617c11": "善業為因。四住為緣。二者種性解行所受善",
    "T44n1851_08a:0617c12": "業為因。四住正緣。悲願隨助。三地上所受善",
    "T44n1851_08a:0617c13": "業為因。悲願正緣。四住隨助。變易有二。一事",
    "T44n1851_08a:0617c14": "識中變易生死。二妄識中變易生死。事中變",
    "T44n1851_08a:0617c15": "易義別三階。一是羅漢辟支所受。用事識中",
    "T44n1851_08a:0617c16": "眾生空觀以為正因。無明為緣。二是種性解",
    "T44n1851_08a:0617c17": "行所受。用事識中法空之觀以為正因。無明",
    "T44n1851_08a:0617c18": "為緣。三地上所受。事識中非有非無息想",
    "T44n1851_08a:0617c19": "之解以為正因。無明為緣。妄中變易亦有三",
    "T44n1851_08a:0617c20": "階。一地前所受。用妄識中一切妄想依心之",
    "T44n1851_08a:0617c21": "觀。以為正因。無明為緣。二地上所受。用妄識",
    "T44n1851_08a:0617c22": "中一切妄想依真之觀。以為正因。無明為緣。",
    "T44n1851_08a:0617c23": "三是八地以上所受。用妄識中唯真無妄息",
    "T44n1851_08a:0617c24": "想之觀。以為正因。無明為緣。問曰。唯真無妄",
    "T44n1851_08a:0617c25": "之觀。能令妄智更不牽後。云何能與變易作",
    "T44n1851_08a:0617c26": "因。釋言。此觀望後同類。雖不牽生。望後勝",
    "T44n1851_08a:0617c27": "品。非不能生。故得為因。此等觀別。如前八識",
    "T44n1851_08a:0617c28": "章中具辨。前分段死。因故緣新。由是因同緣",
    "T44n1851_08a:0617c29": "有差異。此變易死。緣故因新。為是緣同因有",
    "T44n1851_08a:0618a01": "差別。隨義細論。分段之因變易之緣。非無差",
    "T44n1851_08a:0618a02": "別。異相難分。是以不說。理實無明亦扶分段。",
    "T44n1851_08a:0618a03": "四住之習。亦佐變易。相隱微少。故癈不論",
    "T44n1851_08a:0618a04": "此五門竟。次辨斷處。分段之中。五道差別斷處不",
    "T44n1851_08a:0618a05": "定。小乘法中。大位論之盡在無學。於中別",
    "T44n1851_08a:0618a06": "分。三塗分段盡處有三。一不受處。依如成實。",
    "T44n1851_08a:0618a07": "煖心已上一向不受。於彼宗中。煖心已上名",
    "T44n1851_08a:0618a08": "為住分。不復退墮三塗中故。故彼成實引",
    "T44n1851_08a:0618a09": "經證言。世上正見者。往來百千世。終不墮惡",
    "T44n1851_08a:0618a10": "道。煖心已去名上正見。若依毘曇。忍心以上。",
    "T44n1851_08a:0618a11": "方是住人。一向不受三塗之報。涅槃經中亦",
    "T44n1851_08a:0618a12": "同此說。據此言之。忍心以上。方得名為世上",
    "T44n1851_08a:0618a13": "正見。此是第一不受處也。二非數滅處。依如",
    "T44n1851_08a:0618a14": "毘曇。增上忍時。三惡道報。皆非數滅。於此一",
    "T44n1851_08a:0618a15": "生。定斷其因。不受報。故涅槃經中亦同此",
    "T44n1851_08a:0618a16": "說。故涅槃言。增上忍時。三惡道報。當知。不",
    "T44n1851_08a:0618a17": "從智緣而滅。三緣盡處。在見道中。潤惑永",
    "T44n1851_08a:0618a18": "斷。業種燋故。人中分段。那含已去。不復更",
    "T44n1851_08a:0618a19": "受。天分段者。羅漢辟支永更不受。大乘法中。",
    "T44n1851_08a:0618a20": "大位分之。一切分段。盡在種性。故勝鬘云。分",
    "T44n1851_08a:0618a21": "段死者。是虛偽眾生。於中分別。分段現生",
    "T44n1851_08a:0618a22": "死有其二種。一者定繫為業所牽。定繫時處。",
    "T44n1851_08a:0618a23": "者所謂生後時。處謂六道。二不定繫得業自",
    "T44n1851_08a:0618a24": "在。得生自在。不繫時處。不繫時故。現生後時",
    "T44n1851_08a:0618a25": "隨意受之。不繫處故。六道之中。隨意受之。彼",
    "T44n1851_08a:0618a26": "三塗中定繫之者。十信已上修習身戒心慧",
    "T44n1851_08a:0618a27": "行故。漸次斷除。種性時盡。不定繫者。種性已",
    "T44n1851_08a:0618a28": "上漸次斷除。初地時盡。地持據此宣說。初地",
    "T44n1851_08a:0618a29": "離惡趣報。人天定者。種性已上漸次斷除。初",
    "T44n1851_08a:0618b01": "地時盡。若復通論。十信已上漸次斷除。初地",
    "T44n1851_08a:0618b02": "時盡。楞伽據此宣說。初地得二十五三昧。",
    "T44n1851_08a:0618b03": "破二十五有。不定之者。初地以上漸次斷除。",
    "T44n1851_08a:0618b04": "至佛乃盡。於中分別。人分段者。八地時盡。故",
    "T44n1851_08a:0618b05": "八地上名阿那含。更不重受臭身肉身。天分",
    "T44n1851_08a:0618b06": "段者。至佛乃盡。故佛一人斷有頂種。度生",
    "T44n1851_08a:0618b07": "死流。然初地上。雖復說有人天分段。但有微",
    "T44n1851_08a:0618b08": "習。謂於大悲應現身中。少有殘氣。無有能",
    "T44n1851_08a:0618b09": "受分段報者。分段如是。次論變易。變易之中",
    "T44n1851_08a:0618b10": "有因有果。盡處不定。小乘法中。變易之因盡",
    "T44n1851_08a:0618b11": "有二處。一滅定暫滅。那含已上。二無餘永滅。",
    "T44n1851_08a:0618b12": "無學果中。變易之果。小乘未滅。大乘法中。",
    "T44n1851_08a:0618b13": "變易之因。種性暫滅。至佛乃盡。變易之",
    "T44n1851_08a:0618b14": "果。初地漸滅。至佛乃盡。二種生死。大況麁",
    "T44n1851_08a:0618b15": "爾。",
    "T44n1851_08a:0618b16": "77 四生義(八本)四生義三段分別辨相一　通局二　寬狹三",
    "T44n1851_08a:0618b17": "言四生者。謂胎卵濕化。言胎生者。如今人等。",
    "T44n1851_08a:0618b18": "稟託精氣而受報者名為胎生。言卵生者。如",
    "T44n1851_08a:0618b19": "諸鳥等。依於卵殼而受形者名為卵生。言濕",
    "T44n1851_08a:0618b20": "生者。如今夏日濕生虫等。不假父母。依濕",
    "T44n1851_08a:0618b21": "受形名為濕生。言化生者。如諸天等。無所依",
    "T44n1851_08a:0618b22": "託。無而忽起。名曰化生。若無依託。云何得",
    "T44n1851_08a:0618b23": "生。如地論釋。依業故生。生相如是。次就",
    "T44n1851_08a:0618b24": "五趣辨其通局。四生之中化生一種。全攝二",
    "T44n1851_08a:0618b25": "趣及三少分。全攝二者。諸天地獄。一向化生。",
    "T44n1851_08a:0618b26": "三少分者。人鬼及畜少分有之。如劫初時。",
    "T44n1851_08a:0618b27": "人鬼及畜一切化生。今時多無。故曰少分。",
    "T44n1851_08a:0618b28": "胎生一種。人鬼及畜少分有之。餘趣全無。",
    "T44n1851_08a:0618b29": "卵濕二生。唯在人畜。餘趣皆無。人中卵生。如",
    "T44n1851_08a:0618c01": "毘舍兒。毘舍法母生其肉卵。卵中有其",
    "T44n1851_08a:0618c02": "三十二兒。如是等類。是卵生人。人濕生者。",
    "T44n1851_08a:0618c03": "如頂生王。過去有王。名曰善住。頂生肉胞。",
    "T44n1851_08a:0618c04": "十月滿足中生一兒。因字頂生。如是等。此是",
    "T44n1851_08a:0618c05": "濕生人。畜生道中卵濕可知。次辨寬狹。如",
    "T44n1851_08a:0618c06": "雜心問。為生攝趣。為趣攝生。論自釋言。四生",
    "T44n1851_08a:0618c07": "攝趣。非趣攝生。何故如是。一切五趣。無出",
    "T44n1851_08a:0618c08": "四生。故生攝趣。五道中陰。皆是化生。五趣",
    "T44n1851_08a:0618c09": "不收。是故五趣不攝四生。四生之義。略辨如",
    "T44n1851_08a:0618c10": "是。",
    "T44n1851_08a:0618c11": "78 四有義(八本)四有義六門分別辨相一　就時分別二　就處分別三　五陰六根有具",
    "T44n1851_08a:0618c12": "不具四　染淨分別五　凡聖有無六",
    "T44n1851_08a:0618c13": "第一辨相。四有之義。出阿含經。毘曇論中。具",
    "T44n1851_08a:0618c14": "廣分別。生死果報。是有不無。故名為有。有別",
    "T44n1851_08a:0618c15": "不同。一門說四。四名是何。一者生有。二者死",
    "T44n1851_08a:0618c16": "有。三者本有。四者中有。報分始起名為生有。",
    "T44n1851_08a:0618c17": "命報終謝名為死有。生後死前名為本有。對",
    "T44n1851_08a:0618c18": "死及中故說為本。兩身之間。所受陰形名為",
    "T44n1851_08a:0618c19": "中有。中有相隱。九句辨之。一定其有無。經論",
    "T44n1851_08a:0618c20": "不同。毘曇法中。定有中陰。成實法中。一向",
    "T44n1851_08a:0618c21": "定無。有無偏定。故成諍論。故涅槃云。我諸",
    "T44n1851_08a:0618c22": "弟子。不解我意。唱言。如來宣說中陰。一向定",
    "T44n1851_08a:0618c23": "有。一向定無。大乘所說。有無不定。上善重惡",
    "T44n1851_08a:0618c24": "趣報速疾則無中陰。如五逆等。餘業則有。異",
    "T44n1851_08a:0618c25": "於偏定故無諍論。二定其生分。生有四種。胎",
    "T44n1851_08a:0618c26": "卵濕化。一切中陰。同一化生。三辨其形類。中",
    "T44n1851_08a:0618c27": "陰之形。髴緣生陰。趣天中陰。髴緣似天。乃",
    "T44n1851_08a:0618c28": "至趣向地獄。中陰髴緣地獄。四明中陰形量",
    "T44n1851_08a:0618c29": "大小。如論中說。生人中陰。如有知小兒。上天",
    "T44n1851_08a:0619a01": "中陰。以漸轉大。如是中陰。隨所向處。小於生",
    "T44n1851_08a:0619a02": "陰。准人可知。五辨其形色。如地持說。色有",
    "T44n1851_08a:0619a03": "好惡。好色有二。一者極好。如明月光。二者微",
    "T44n1851_08a:0619a04": "好。如波羅捺衣。惡色亦二。一者極惡。如夜黑",
    "T44n1851_08a:0619a05": "闇。二者微惡。如黑羊毛光。然實中陰色萬",
    "T44n1851_08a:0619a06": "差。地持且就麁影為言。六明中陰趣向差",
    "T44n1851_08a:0619a07": "別。如論中說。地獄中陰。向地獄時。足上頭",
    "T44n1851_08a:0619a08": "下。直趣地獄。至地獄中。受報之時。形如人",
    "T44n1851_08a:0619a09": "立。諸天中陰。上趣天時。如箭射空。餘則倚",
    "T44n1851_08a:0619a10": "行。七明中陰相見不同。有人宣說。一切中",
    "T44n1851_08a:0619a11": "陰。皆得相見。復有人言。上得見下。下不見",
    "T44n1851_08a:0619a12": "上。如此說者。地獄中陰。唯得見於地獄中陰。",
    "T44n1851_08a:0619a13": "不見餘者。畜生中陰。能見畜生地獄中陰。不",
    "T44n1851_08a:0619a14": "見餘者。乃至天陰。能見一切五趣中陰。八明",
    "T44n1851_08a:0619a15": "中陰所食不同。欲界中陰。具足四食。其中段",
    "T44n1851_08a:0619a16": "食。還食生陰所食香氣。上界中陰。則無段食。",
    "T44n1851_08a:0619a17": "但有識觸意思食等。九明中陰衣服有無。諸",
    "T44n1851_08a:0619a18": "天中陰。一向有衣。人中不定。如近佛地諸大",
    "T44n1851_08a:0619a19": "菩薩轉輪聖王及白淨比丘尼等。福德殊勝。",
    "T44n1851_08a:0619a20": "又具慚愧中陰有衣。餘者則無此一門竟。次明四",
    "T44n1851_08a:0619a21": "有時分久近。生有死有時分極短。唯止一念。",
    "T44n1851_08a:0619a22": "故雜心云。生有及死有。是各一剎那。本有中",
    "T44n1851_08a:0619a23": "有時分。不定。本有極短至一念。長則或經億",
    "T44n1851_08a:0619a24": "百千劫。中有長短。人說不同。有人宣說。極短",
    "T44n1851_08a:0619a25": "一念。極長七日。如此說者。齊七日來必得生",
    "T44n1851_08a:0619a26": "處。若七日來不得生處。前陰滅已更受中陰。",
    "T44n1851_08a:0619a27": "有人復說。中陰極長壽七七日。七七日來必",
    "T44n1851_08a:0619a28": "得生處。若不得處死而更生。復有人說。壽命",
    "T44n1851_08a:0619a29": "不定。乃至父母未和合來。常在不滅。此諸說",
    "T44n1851_08a:0619b01": "中。後說為善此二門竟。次就三界五道之處分別",
    "T44n1851_08a:0619b02": "四有。先就三界辨其通局。生死本有遍通三",
    "T44n1851_08a:0619b03": "界。中有不定。小乘法中。欲色界有。無色則",
    "T44n1851_08a:0619b04": "無。大乘法中。四空有色。以有色故。亦有中",
    "T44n1851_08a:0619b05": "陰。故華嚴中。菩薩鼻根能聞無色宮殿之",
    "T44n1851_08a:0619b06": "香。明知有色。次就趣論。當知四有遍通五趣",
    "T44n1851_08a:0619b07": "此三門竟。次辨根陰有具不具。陰謂五陰。根謂六",
    "T44n1851_08a:0619b08": "根。先就五陰明具不具。生死本有。此三若在",
    "T44n1851_08a:0619b09": "欲界之中定具五陰。色無色界大小不同。小",
    "T44n1851_08a:0619b10": "乘說。彼色界地中無想天處。有色無心。四空",
    "T44n1851_08a:0619b11": "地中。有心無色。不具五陰。餘色界天齊具五",
    "T44n1851_08a:0619b12": "陰。大乘說。彼無想天處。猶有心想。四空有色。",
    "T44n1851_08a:0619b13": "是則三界皆具五陰。故地論言。乃至有頂增",
    "T44n1851_08a:0619b14": "長一切五陰苦聚。中有一種。定具五陰。終無",
    "T44n1851_08a:0619b15": "缺減。次就六根明具不具。生有之中。唯有意",
    "T44n1851_08a:0619b16": "根。所緣之色。未成己體。故無身根。以無身",
    "T44n1851_08a:0619b17": "故。亦無眼耳鼻舌等根。死有不定。欲界眾",
    "T44n1851_08a:0619b18": "生。漸命終者。唯有身根及與意根。最後滅壞。",
    "T44n1851_08a:0619b19": "頓命終者。一念死時六根俱壞。色界眾生。無",
    "T44n1851_08a:0619b20": "漸命終。是故死時。六根俱壞。無色眾生。大小",
    "T44n1851_08a:0619b21": "不同。小乘說。彼唯有意根。最後滅壞。大乘",
    "T44n1851_08a:0619b22": "說。彼猶有形色。與色界同。本有之中。諸根",
    "T44n1851_08a:0619b23": "不定。欲界眾生。多具六根。乃至極小。具身及",
    "T44n1851_08a:0619b24": "意。色無色界。大小不同。小乘說。彼色界地",
    "T44n1851_08a:0619b25": "中。除無想處。其餘諸天。齊具六根。無想天",
    "T44n1851_08a:0619b26": "中。無其意根。無色界中。單有意根。無餘五",
    "T44n1851_08a:0619b27": "種。大乘說。彼色無色界。齊具六根。何故如",
    "T44n1851_08a:0619b28": "是。大乘說。彼無想無色有色心故。中有一種。",
    "T44n1851_08a:0619b29": "定具六根。無殘缺者。何故如是。中陰身中。受",
    "T44n1851_08a:0619c01": "純業果。不受雜業報。故具六根。又中陰身。形",
    "T44n1851_08a:0619c02": "色精微。無有餘緣壞其根者。故具六根。又六",
    "T44n1851_08a:0619c03": "根中。求受生處。是故中陰。定具六根。然此",
    "T44n1851_08a:0619c04": "中陰六根猛利。淨過諸天。一切世界。應受生",
    "T44n1851_08a:0619c05": "處。見聞無礙。以其求生自在力故此四門竟。次",
    "T44n1851_08a:0619c06": "辨四有染淨之義。生有一種。唯染無淨。受生",
    "T44n1851_08a:0619c07": "必是煩惱心故。餘通染淨。故雜心云。一染三",
    "T44n1851_08a:0619c08": "有二。言一染者。是生有也。三有二者。本死及",
    "T44n1851_08a:0619c09": "中通染淨也。此乃局論凡夫二乘。若通菩薩",
    "T44n1851_08a:0619c10": "願力受生。是則四有皆通染淨此五門竟。次就凡",
    "T44n1851_08a:0619c11": "聖分別四有。凡聖雖異。齊具四有。凡夫可知。",
    "T44n1851_08a:0619c12": "聖人之中。學具四有。無學唯三。略無生有。無",
    "T44n1851_08a:0619c13": "學聖人。更不生故。四有如是。",
    "T44n1851_08a:0619c14": "79 四識住義(八本)四識住義四門分別辨相一　漏無漏分別二　就地分別三　三世分別",
    "T44n1851_08a:0619c15": "四",
    "T44n1851_08a:0619c16": "四識住者。五陰之中色受想行為識所依故",
    "T44n1851_08a:0619c17": "名識住。住義云何。依如毘曇。心王之體。依於",
    "T44n1851_08a:0619c18": "同時色受想行故名識住。問曰。彼宗心心數",
    "T44n1851_08a:0619c19": "法同時相依。何故偏說識依餘住不說受等",
    "T44n1851_08a:0619c20": "依餘住乎。釋言。住義理實齊通。但識是王",
    "T44n1851_08a:0619c21": "故偏說之。又破外道識依神住故說識住。",
    "T44n1851_08a:0619c22": "若依成實。心起前後。不說同時相依而住。",
    "T44n1851_08a:0619c23": "但說心識緣餘四陰。緣而愛著。故名識住。問",
    "T44n1851_08a:0619c24": "曰。彼宗貪在行心識中無貪。云何經中說為",
    "T44n1851_08a:0619c25": "識住。釋言。依彼貪有二種。一者起貪唯在行",
    "T44n1851_08a:0619c26": "心。二者性貪遍在四心。性貪通故識中有",
    "T44n1851_08a:0619c27": "之故得就識說為識住。何者性貪取性煩惱。",
    "T44n1851_08a:0619c28": "執著境界故名性貪。問曰。性貪既通四心。以",
    "T44n1851_08a:0619c29": "何義故偏說識住不說受住想行住等。釋言。",
    "T44n1851_08a:0620a01": "住義理通四心。今以三義偏說識住。一以初",
    "T44n1851_08a:0620a02": "類後。識心在初。但言識住。餘類可知。故不具",
    "T44n1851_08a:0620a03": "論。二舉弱顯強。就四心中。識心取性最為微",
    "T44n1851_08a:0620a04": "弱。乃至行心取性最強。就弱說住。增強可知。",
    "T44n1851_08a:0620a05": "故闕不論。三為破外道說識依神故名識住。",
    "T44n1851_08a:0620a06": "以彼外道多取心識依神我故。問曰。若言貪",
    "T44n1851_08a:0620a07": "故住者。何故論言喜潤故住。釋言。理實貪",
    "T44n1851_08a:0620a08": "著故住。貪心必由前喜而生。故說喜潤。又後",
    "T44n1851_08a:0620a09": "貪中。猶有喜義。助成彼貪。故說喜潤。問曰。前",
    "T44n1851_08a:0620a10": "說性貪故住。性貪常有。何假喜潤。釋言。識中",
    "T44n1851_08a:0620a11": "所有性貪。是前行中重貪氣分。彼前行中增",
    "T44n1851_08a:0620a12": "上重貪。由喜潤生。識中性貪。從本論之。故曰",
    "T44n1851_08a:0620a13": "喜潤。問曰。色等望於何識說為識住。若依毘",
    "T44n1851_08a:0620a14": "曇。通望六識說為識住。成實法中。人解不同。",
    "T44n1851_08a:0620a15": "有人釋言。唯望意地行心說住。以彼行中貪",
    "T44n1851_08a:0620a16": "愛強故。又人復言。通望六識行心說住。以前",
    "T44n1851_08a:0620a17": "三心無貪愛故。此皆不然。經說識住不言行",
    "T44n1851_08a:0620a18": "住。云何說言望行心住。人復釋言。彼宗之中",
    "T44n1851_08a:0620a19": "想受及行。是通名識。故云識住。若言行心是",
    "T44n1851_08a:0620a20": "通名識說識住者。論通非別。云何得分四識",
    "T44n1851_08a:0620a21": "住異。當知。成實亦望六識說為識住。何以",
    "T44n1851_08a:0620a22": "得知。毘曇法中。通望六識說為識住。成實不",
    "T44n1851_08a:0620a23": "非。明知。共用。又六識中性貪義等住著不殊。",
    "T44n1851_08a:0620a24": "故通望之以說識住。問曰。若言通望六識說",
    "T44n1851_08a:0620a25": "識住者。六識之心局緣一色不緣餘法。云何",
    "T44n1851_08a:0620a26": "得有四種識住。釋言。通望六識之心說四識",
    "T44n1851_08a:0620a27": "住。非謂一一皆具四住。又問。五識局在一",
    "T44n1851_08a:0620a28": "念。云何名住。此言住者。住著名住著。不以",
    "T44n1851_08a:0620a29": "經停說為住故。一念五識。亦得名住。問曰。",
    "T44n1851_08a:0620b01": "何故唯說色受想行等陰以為識住。不還說",
    "T44n1851_08a:0620b02": "識以為識住。若依毘曇。識是心王。兩王不並。",
    "T44n1851_08a:0620b03": "故不說識以為識住。若依成實。識時少識。",
    "T44n1851_08a:0620b04": "故不說識以為識住。云何少識。六識之中唯",
    "T44n1851_08a:0620b05": "有意識通具續念。自餘五識局在一念。不通",
    "T44n1851_08a:0620b06": "相續。不如六想六受六行並通續念。故曰少",
    "T44n1851_08a:0620b07": "識。少故不論。又復為分能住所住兩義差別",
    "T44n1851_08a:0620b08": "故。不說識以為識住此一門竟。次就有漏無漏分",
    "T44n1851_08a:0620b09": "別。有漏四陰。望有漏識名為識住。無漏則非。",
    "T44n1851_08a:0620b10": "何故如是。毘曇釋言。無漏之法。壞有漏識。故",
    "T44n1851_08a:0620b11": "非識住。又無漏識。厭有漏法。亦非識住。又無",
    "T44n1851_08a:0620b12": "漏識。於無漏法。亦不貪著。故非識住。有漏之",
    "T44n1851_08a:0620b13": "識。於有漏法樂著不捨。故名識住。成實亦同",
    "T44n1851_08a:0620b14": "此二門竟。次就諸地分別識住。地謂九地。始從",
    "T44n1851_08a:0620b15": "欲界乃至悲想。若依毘曇。要當地法望當地",
    "T44n1851_08a:0620b16": "識說為識住。異地則非。麁細別故。若如是",
    "T44n1851_08a:0620b17": "者。依下地身起上心時。下地之身。應非識",
    "T44n1851_08a:0620b18": "住。論自釋言。住相成就。猶名識住。若依成",
    "T44n1851_08a:0620b19": "實。莫問自地及與他地。但有緣著。斯名識住",
    "T44n1851_08a:0620b20": "此三門竟。次就三世分別住義。若依毘曇。於三世",
    "T44n1851_08a:0620b21": "中。同時相依。斯名識住。異時則非。若依成",
    "T44n1851_08a:0620b22": "實。於三世莫問同時及與異時。但令緣著。",
    "T44n1851_08a:0620b23": "皆是識住。不簡前四識住義。略之云爾。",
    "T44n1851_08a:0620b24": "80 四食義(八本)四食義兩門分別辨相一　就起分別二",
    "T44n1851_08a:0620b25": "言四食者。所謂段食觸食思食及與識食。此",
    "T44n1851_08a:0620b26": "之四食。論釋不同。若依成實。羹飯等事名",
    "T44n1851_08a:0620b27": "為段食。冷煖等名為觸食。或有眾生。以思",
    "T44n1851_08a:0620b28": "活命。名為思食。雖有此言。不知何思。有人釋",
    "T44n1851_08a:0620b29": "言。過去業思。是其命根。令命不斷。說為思",
    "T44n1851_08a:0620c01": "食。若如是者。一切眾生所有壽命。皆由往思。",
    "T44n1851_08a:0620c02": "不應言無。或當應以彼現在思想而活命者。",
    "T44n1851_08a:0620c03": "說為思食。如思玄妙得不死等。有漏識心命",
    "T44n1851_08a:0620c04": "報不壞名為識食。若依毘曇。欲界地中香味",
    "T44n1851_08a:0620c05": "觸等。是其段食。心數法中有漏觸數。能知一",
    "T44n1851_08a:0620c06": "切心心數法。令法今不散壞說為觸食。有漏",
    "T44n1851_08a:0620c07": "思數起後不絕說為思食。有漏心識。是其心",
    "T44n1851_08a:0620c08": "王。能令一切諸心數法住持不壞。說為識食。",
    "T44n1851_08a:0620c09": "問曰。無漏何故非食。釋言。無漏壞相續相。是",
    "T44n1851_08a:0620c10": "故非食此一門竟。次就趣論。先論生陰。地獄之",
    "T44n1851_08a:0620c11": "中。論釋不同。若依成實。但有識食。毘曇法",
    "T44n1851_08a:0620c12": "中。具有四食。彼說。地獄吞熱鐵等能壞飢",
    "T44n1851_08a:0620c13": "餓。即為段食。餘三心法常有可知。鬼畜兩",
    "T44n1851_08a:0620c14": "趣齊具四食。人中不定。若有心者。皆具四食。",
    "T44n1851_08a:0620c15": "滅心之者。論說不同。若依毘曇。段食餘勢令",
    "T44n1851_08a:0620c16": "身不壞。更無餘食。故彼宗中入滅定者。遠至",
    "T44n1851_08a:0620c17": "七日即須出定。若過七日。段食勢盡。起則身",
    "T44n1851_08a:0620c18": "壞成實法中。滅心之者。現雖無心識得在",
    "T44n1851_08a:0620c19": "故。猶名識食。以識食故。入滅定雖逕多時身",
    "T44n1851_08a:0620c20": "亦不壞。天中不定。欲界諸天。與人相似。色界",
    "T44n1851_08a:0620c21": "諸天。若依成實。唯有識食。毘曇法中。彼有心",
    "T44n1851_08a:0620c22": "者。唯無段食。有餘三種。若滅心者。四食俱",
    "T44n1851_08a:0620c23": "無。無色界天。與色界中有心者同。無色界中。",
    "T44n1851_08a:0620c24": "無滅心故。生陰如是。次辨中陰。成實法中。",
    "T44n1851_08a:0620c25": "一切中陰。唯有識食。毘曇不定。欲界中陰。具",
    "T44n1851_08a:0620c26": "有四食。隨其所起。還食彼趣所食香氣。以為",
    "T44n1851_08a:0620c27": "段食。餘三心法有之可知。色界中陰。唯無段",
    "T44n1851_08a:0620c28": "食。有餘三種。彼說。中陰雖有三食。思食最",
    "T44n1851_08a:0620c29": "增。以求生故。四食如是。",
    "T44n1851_08a:0621a01": "81 五陰義(八本)五陰義七門分別釋名一　辨相二　先後次第三　三性分別四　漏無",
    "T44n1851_08a:0621a02": "漏分別五　常無常分別六　三界有無七",
    "T44n1851_08a:0621a03": "第一釋名。言五陰者。所謂色受想行識也。質",
    "T44n1851_08a:0621a04": "礙名色。又復形現亦名為色。領納稱受。毘曇",
    "T44n1851_08a:0621a05": "亦言覺知名受。取相名想。毘曇亦言順知名",
    "T44n1851_08a:0621a06": "想起作名行。了別名識。毘曇亦云分別名識。",
    "T44n1851_08a:0621a07": "此之五種。經名為陰。亦名為眾。聚積名陰。陰",
    "T44n1851_08a:0621a08": "積多法。故復名眾。問曰。一色一受想等無多",
    "T44n1851_08a:0621a09": "聚積。云何名陰而復名眾。釋言。此等陰積之",
    "T44n1851_08a:0621a10": "分故名為陰。多中之分故復名眾。如眾僧中",
    "T44n1851_08a:0621a11": "請得一人名請眾僧。此亦如是此一門竟。次辨體",
    "T44n1851_08a:0621a12": "相。色陰之體。離合不定。總唯一色。或分為",
    "T44n1851_08a:0621a13": "二。一內二外。眼等五根。是其內色。色等六",
    "T44n1851_08a:0621a14": "塵。是其外色。或分為三。如毘曇說。一可見",
    "T44n1851_08a:0621a15": "對。謂眼所行青黃等色。二不可見有對。謂",
    "T44n1851_08a:0621a16": "耳鼻舌身所行之色。三不可見無對之色。意",
    "T44n1851_08a:0621a17": "根所行無作之色。前二種色。為其對礙色根",
    "T44n1851_08a:0621a18": "所對故名有對。後一無作。不為對礙色根所",
    "T44n1851_08a:0621a19": "對故名無對。成實法中。宣說無作非色心",
    "T44n1851_08a:0621a20": "故。唯有前二。略無第三。或分為六。所謂色聲",
    "T44n1851_08a:0621a21": "香味觸法六塵色也。前五可知。法塵色者。若",
    "T44n1851_08a:0621a22": "依毘曇。五根無作是法塵色。成實法中。過",
    "T44n1851_08a:0621a23": "未五塵五根四大假名之色。是法塵色。或分",
    "T44n1851_08a:0621a24": "為十。如涅槃說。故彼經中上下數處皆說十",
    "T44n1851_08a:0621a25": "色。五根五塵。是其十也。彼經何故不說無作。",
    "T44n1851_08a:0621a26": "彼說。無作但是色法非是色事。成身相微故",
    "T44n1851_08a:0621a27": "陰不彰。或分十一。如毘曇說。五根五塵及無",
    "T44n1851_08a:0621a28": "作色。是其十一。彼說。無作是身口業性。四大",
    "T44n1851_08a:0621a29": "造故。色陰收。成實法中。色有十四。五根五塵",
    "T44n1851_08a:0621b01": "及與四大。為十四也。有人說言。成實法中。聲",
    "T44n1851_08a:0621b02": "不成人。非是色陰。此言不然。陰積義異。成人",
    "T44n1851_08a:0621b03": "法異。何得說言不成人故令聲非陰。云何陰",
    "T44n1851_08a:0621b04": "異成人法異。陰通內外。成人唯內。陰通色",
    "T44n1851_08a:0621b05": "聲。成人唯色。是其異也。云何知聲是色陰。如",
    "T44n1851_08a:0621b06": "彼成實色相品說。言色陰者。所謂四大及",
    "T44n1851_08a:0621b07": "大所因色香味觸。亦因四大所成五根。是等",
    "T44n1851_08a:0621b08": "相觸故有聲生。舉此以釋色陰體相。寧非色",
    "T44n1851_08a:0621b09": "陰。又毘曇中說聲為陰。成實不非。明知。失",
    "T44n1851_08a:0621b10": "用。問曰。毘曇說無作色以為色陰。成實法",
    "T44n1851_08a:0621b11": "中何故不論。釋言。成實宣說。無作為非色心。",
    "T44n1851_08a:0621b12": "行陰所收。色陰不攝。故此不論。問曰。成實",
    "T44n1851_08a:0621b13": "根塵之外別說四大。以為色陰。毘曇法中何",
    "T44n1851_08a:0621b14": "不如是。釋言。成實宣說。四大是假名色。攬四",
    "T44n1851_08a:0621b15": "塵成。能成五根。根塵不收。故別說之。毘曇法",
    "T44n1851_08a:0621b16": "中。宣說四大是實法色觸入所攝。故不別說。",
    "T44n1851_08a:0621b17": "色陰如是。次明受陰。受陰體中。廣略不定。總",
    "T44n1851_08a:0621b18": "唯一受。或分為二。一者身受。二者心受。如",
    "T44n1851_08a:0621b19": "地持說。五識相應名為身受。意識相應名",
    "T44n1851_08a:0621b20": "為心受。問曰。五識是心非身。何故與此相應",
    "T44n1851_08a:0621b21": "之受名為身受。釋言。此從所依以名。五識依",
    "T44n1851_08a:0621b22": "於五根之身而生意心。故所生受名為身受。",
    "T44n1851_08a:0621b23": "意識依心。故所生受名為心受。又復苦樂亦",
    "T44n1851_08a:0621b24": "得分二。惡果名苦。善果名樂。一切報受無",
    "T44n1851_08a:0621b25": "出善惡二業果故。問曰。捨受何受中攝。釋",
    "T44n1851_08a:0621b26": "言。樂攝。善業果故。或分為三。一苦二樂三",
    "T44n1851_08a:0621b27": "不苦樂。亦名捨受。辨此三受。略有五門。",
    "T44n1851_08a:0621b28": "一分三受。二定優劣。三明通局。四生過不同。",
    "T44n1851_08a:0621b29": "五厭捨難易。就初門中差別有六。一當相分",
    "T44n1851_08a:0621c01": "別。如彼成實受相品說。損惱身心名為苦",
    "T44n1851_08a:0621c02": "受。增益身心名為樂受。非損非益名不苦樂。",
    "T44n1851_08a:0621c03": "二對因分別。一切惡果。斯為苦。一切善果。",
    "T44n1851_08a:0621c04": "說為樂捨。是義云何。依如毘曇。三禪已還下",
    "T44n1851_08a:0621c05": "善業果。名之為樂。四禪已上上善業果。說以",
    "T44n1851_08a:0621c06": "為捨。是則彼宗。三禪已還無捨受報。若依",
    "T44n1851_08a:0621c07": "成實。分善為二。一欲界散善。二上界定善。",
    "T44n1851_08a:0621c08": "散善之中增上業果說為樂受。微下業果名",
    "T44n1851_08a:0621c09": "為捨受。以此微樂難覺知故。問曰。苦中亦有",
    "T44n1851_08a:0621c10": "微下不善業果。何不名捨。偏說下樂為捨受",
    "T44n1851_08a:0621c11": "乎。釋言。苦果違害之法。性與情返。微有即",
    "T44n1851_08a:0621c12": "覺。故入苦中。不得名捨。樂果順情。非切心",
    "T44n1851_08a:0621c13": "法。微者難覺。故分為捨。又復一切苦樂二受。",
    "T44n1851_08a:0621c14": "皆用微細行苦為體。於行苦上。宣說苦受。苦",
    "T44n1851_08a:0621c15": "受必重。為心覺惱故不名捨。於行苦上。宣說",
    "T44n1851_08a:0621c16": "樂受。樂受必微。於中上者。為心覺適當相名",
    "T44n1851_08a:0621c17": "樂。輕微之者。非心能覺。博名為捨。定善之",
    "T44n1851_08a:0621c18": "中。下善業果。名之為樂。四禪已上勝善業果。",
    "T44n1851_08a:0621c19": "說之為捨。以彼寂靜難覺知故。三對緣分別。",
    "T44n1851_08a:0621c20": "緣有三種。謂違順中。違緣逼惱名為苦受。",
    "T44n1851_08a:0621c21": "順緣生適名為樂受。中境所生名為捨受。四",
    "T44n1851_08a:0621c22": "對想分別。適想所起名為樂受。不適想生名",
    "T44n1851_08a:0621c23": "為苦受。中容想發名為捨受。五對行分別。",
    "T44n1851_08a:0621c24": "生瞋是苦。起貪是樂。生癡是捨。六就時分別。",
    "T44n1851_08a:0621c25": "於中約對三緣辨之。若對違緣。相應時。苦離",
    "T44n1851_08a:0621c26": "時生樂。久離則捨。若對順緣。初受生樂。中受",
    "T44n1851_08a:0621c27": "則捨。久受便苦。或有順緣。相應時。樂離時生",
    "T44n1851_08a:0621c28": "苦。久離則捨。若對中緣。初受時捨。久受生",
    "T44n1851_08a:0621c29": "苦。離時生樂。或有中緣。初受時捨。久受樂",
    "T44n1851_08a:0622a01": "著則生樂受離時生苦。以此六義分受為三。",
    "T44n1851_08a:0622a02": "次明三受優劣不同。苦受最劣。樂捨二受。上",
    "T44n1851_08a:0622a03": "中不定。若依毘曇。樂受定下。下善果故。捨受",
    "T44n1851_08a:0622a04": "定上。上善果故。若依成實。在欲界地。捨受為",
    "T44n1851_08a:0622a05": "中。樂受為上。在上二界。樂受為中。捨受為",
    "T44n1851_08a:0622a06": "上。次明三受通局之義。依如毘曇。苦局欲界。",
    "T44n1851_08a:0622a07": "樂通欲色。捨通三界。成實法中。麁同毘曇。以",
    "T44n1851_08a:0622a08": "實細論。並通三界。故彼文言。苦樂隨身至於",
    "T44n1851_08a:0622a09": "四禪。憂喜隨心至於有頂。次明三受生過不",
    "T44n1851_08a:0622a10": "同於中有二。一明三受生過多少。苦生過少。",
    "T44n1851_08a:0622a11": "局在欲界。生瞋恚故。樂生過中。在欲色界。能",
    "T44n1851_08a:0622a12": "生不善穢污法故。捨過最多。遍通三界具生",
    "T44n1851_08a:0622a13": "一切諸煩惱故。二明三受生過輕重。捨受最",
    "T44n1851_08a:0622a14": "重。能起邪見。斷滅善根。作闡提故。又生無明",
    "T44n1851_08a:0622a15": "能為一切生死本故。苦樂二受輕重不定。",
    "T44n1851_08a:0622a16": "若論所為。樂重苦輕。為求樂受。多作罪故。若",
    "T44n1851_08a:0622a17": "論所生。苦重樂輕。嗔恚大罪。從苦生故。三受",
    "T44n1851_08a:0622a18": "生過不同如是。次明三受厭捨難易。於中",
    "T44n1851_08a:0622a19": "有二。一明三受起厭難易。欲界地中所有三",
    "T44n1851_08a:0622a20": "受。苦為易厭。人憎惡故。捨受次難。不煩惱",
    "T44n1851_08a:0622a21": "故。樂受最難保愛深故。若論上界樂捨二受。",
    "T44n1851_08a:0622a22": "樂為易厭。以其麁動易憎惡故。捨受難厭。以",
    "T44n1851_08a:0622a23": "其寂靜難覺知故。二明三受捨之難易。苦受",
    "T44n1851_08a:0622a24": "易捨。得初禪時。已遠離故。問曰。若言初禪離",
    "T44n1851_08a:0622a25": "苦。何故經言二禪滅苦。釋言。初禪有眼耳身",
    "T44n1851_08a:0622a26": "三種識在。此三識身苦根所依。所依未盡。",
    "T44n1851_08a:0622a27": "是故不說初禪滅苦。理實苦受初禪滅盡。樂",
    "T44n1851_08a:0622a28": "受次難。至四禪滅。捨受最難。涅槃時滅。三受",
    "T44n1851_08a:0622a29": "如是。或分為五。所謂憂苦喜樂及捨。此之五",
    "T44n1851_08a:0622b01": "種。隨處不定。若在欲界。五識地中逼惱名苦。",
    "T44n1851_08a:0622b02": "適悅稱樂。意識地中慮惱名憂。慶悅名喜。六",
    "T44n1851_08a:0622b03": "識地中中容受心。捨苦樂等。說之為捨。問曰。",
    "T44n1851_08a:0622b04": "何故苦樂二受。流至意地返名憂喜。捨不如",
    "T44n1851_08a:0622b05": "是。六識地中。通名為捨。釋言。苦樂從微想",
    "T44n1851_08a:0622b06": "生。憂喜二受。從強想發。為是須分。六識中",
    "T44n1851_08a:0622b07": "捨。同微想生。為是不分。欲界如是。若在初",
    "T44n1851_08a:0622b08": "禪。眼耳及身三識。身中適悅名樂。意識地中",
    "T44n1851_08a:0622b09": "慶悅名喜。四識身中中容受心。說以為捨。三",
    "T44n1851_08a:0622b10": "中喜受。通定內外。餘二定外。初禪已上。無鼻",
    "T44n1851_08a:0622b11": "舌識。亦無憂苦。為是不論。在二禪地。唯就意",
    "T44n1851_08a:0622b12": "識。說喜說捨。在三禪中。唯就意地。說樂說",
    "T44n1851_08a:0622b13": "捨。既在意地。何不名喜。乃說為樂。是樂性",
    "T44n1851_08a:0622b14": "故。雖在意地。不得名喜。故雜心中。說之以為",
    "T44n1851_08a:0622b15": "樂根意行。涅槃中說下名為喜。上名為樂。麁",
    "T44n1851_08a:0622b16": "況似此。四禪已上。唯有意捨。更無餘義。五受",
    "T44n1851_08a:0622b17": "如是。或分為六。所謂六根所生受也。或分十",
    "T44n1851_08a:0622b18": "八。六根所生。各有苦樂不苦不樂。故有十八。",
    "T44n1851_08a:0622b19": "又成實說。十八意行。亦是十八。謂五意識",
    "T44n1851_08a:0622b20": "第六意識所生之受。各有憂喜不憂不喜故",
    "T44n1851_08a:0622b21": "為十八。或復分為三十六受。如成實說。六根",
    "T44n1851_08a:0622b22": "所生各有苦樂不苦不樂。並通染淨。是故合",
    "T44n1851_08a:0622b23": "為三十六受。或分百八。如龍樹說。前三十",
    "T44n1851_08a:0622b24": "六。三世分別故有百八。若廣分別。受乃無量。",
    "T44n1851_08a:0622b25": "受陰如是。想陰體者。開合不定。總為一想。或",
    "T44n1851_08a:0622b26": "分為三。一者適想。二不適想。三者非適非不",
    "T44n1851_08a:0622b27": "適想。取順名適。取違不適。取中容者。名為非",
    "T44n1851_08a:0622b28": "適非不適想。或分為六。所謂六識相應想也。",
    "T44n1851_08a:0622b29": "或分十八。六想之中。各有三種。適不適等。",
    "T44n1851_08a:0622c01": "為十八也。隨緣辨想。想亦無量。想陰如是。行",
    "T44n1851_08a:0622c02": "陰體者。廣略不定。總唯一行。或分為二。一者",
    "T44n1851_08a:0622c03": "心法。二非心法。心法之中。依如毘曇。汎爾具",
    "T44n1851_08a:0622c04": "論。有四十六。行陰所攝。有四十四。四十六",
    "T44n1851_08a:0622c05": "者。通地有十。想欲觸慧念思解脫憶定及受。",
    "T44n1851_08a:0622c06": "善地有十。所謂無貪無瞋慚愧信倚不放逸",
    "T44n1851_08a:0622c07": "不害精進及捨。通前二十。不善有二。謂無慚",
    "T44n1851_08a:0622c08": "愧。以此通前為二十二。大煩惱中別數有",
    "T44n1851_08a:0622c09": "五。不信懈怠無明悼放逸。以此通前為二十",
    "T44n1851_08a:0622c10": "七。小煩惱中。有其十種。所謂忿恨誑慳嫉惱",
    "T44n1851_08a:0622c11": "諂覆高害。以此通前為三十七。餘數有五。所",
    "T44n1851_08a:0622c12": "謂覺觀睡眠及悔。以此通前為四十二。十使",
    "T44n1851_08a:0622c13": "之中。別有四數。貪瞋慢疑。以此通前為四十",
    "T44n1851_08a:0622c14": "六。此等如前三有為中具廣分別。言四十四",
    "T44n1851_08a:0622c15": "行陰攝者。就前四十六心法中。除受除想。自",
    "T44n1851_08a:0622c16": "餘一切皆行陰攝。問曰。何故諸心法中。偏分",
    "T44n1851_08a:0622c17": "受想。別為兩陰不入行中。雜心釋言。受為",
    "T44n1851_08a:0622c18": "愛根想為見本。以此二種輪轉生死。故分別",
    "T44n1851_08a:0622c19": "之。又復論言。受修諸禪。想修無色。以此二種",
    "T44n1851_08a:0622c20": "別地義強故。別立陰。成實法中。心法無量。",
    "T44n1851_08a:0622c21": "除識想受自餘一切。皆行陰攝。心法如是。非",
    "T44n1851_08a:0622c22": "心法中。依如毘曇。宣說十四不相應行為非",
    "T44n1851_08a:0622c23": "色心。此亦如前三有為中具廣分別。成實法",
    "T44n1851_08a:0622c24": "中。唯說無作以為色心不相應行。問曰。五陰",
    "T44n1851_08a:0622c25": "通皆是行。以何義故。偏說此一以為行陰。雜",
    "T44n1851_08a:0622c26": "心釋言。行陰之中。有為行多故偏名行。餘四",
    "T44n1851_08a:0622c27": "陰中。攝行少故。更與異名。行陰如是。次辨識",
    "T44n1851_08a:0622c28": "陰開合不定。總唯一識。或分為二。一者有漏",
    "T44n1851_08a:0622c29": "二者無漏。或分為三。一善二惡三者無記。或",
    "T44n1851_08a:0623a01": "分為四。一善二惡三隱沒無記。謂欲界地身",
    "T44n1851_08a:0623a02": "邊兩見及上二界一切煩惱相應之心。四白",
    "T44n1851_08a:0623a03": "淨無記。所謂報生威儀工巧變化之心。或分",
    "T44n1851_08a:0623a04": "為六。所謂六識。始從眼識乃至意識。或分為",
    "T44n1851_08a:0623a05": "七。謂七心界前六識上加以意根。是其七也。",
    "T44n1851_08a:0623a06": "或分為九。一方便善心。二生得善心。三不善",
    "T44n1851_08a:0623a07": "心。四陰沒無記。五報生心。六威儀心。七工巧",
    "T44n1851_08a:0623a08": "心。八變化心。九無漏心。或分為十。一方便善",
    "T44n1851_08a:0623a09": "心。所謂一切聞思修壽相應之心。二生得",
    "T44n1851_08a:0623a10": "善心。過習所成信進念等相應之心。三不善",
    "T44n1851_08a:0623a11": "心。謂欲界地除身邊見自餘一切不善結業",
    "T44n1851_08a:0623a12": "相應之心。四隱沒無記。謂欲界中身邊見兩",
    "T44n1851_08a:0623a13": "及上二界一切煩惱相應之心。五報生心。謂",
    "T44n1851_08a:0623a14": "三界中報無記心。六威儀心。所謂一切行住",
    "T44n1851_08a:0623a15": "坐臥見聞等心。七工巧心。所謂一切營生之",
    "T44n1851_08a:0623a16": "心。八變化心。謂作是念。我當化作如是事業。",
    "T44n1851_08a:0623a17": "如是之心。九者學心。謂三乘人因體無漏及",
    "T44n1851_08a:0623a18": "學等見。三乘因中斷結無漏。是學心體。遊",
    "T44n1851_08a:0623a19": "觀無漏。是學等見。十無學心。謂三乘人果體",
    "T44n1851_08a:0623a20": "無漏及無學等見。三乘果中盡無生智。是無",
    "T44n1851_08a:0623a21": "學體。遊觀無漏。是無學等見。或分十二。如雜",
    "T44n1851_08a:0623a22": "心說。欲界有四。一者善心。二不善心。三隱沒",
    "T44n1851_08a:0623a23": "無記。四白淨無記。色界有三。於前四中。除不",
    "T44n1851_08a:0623a24": "善心。有餘三種。無色亦然。此十有漏。并學無",
    "T44n1851_08a:0623a25": "學為十二也。或分二十。欲界有八。一方便善。",
    "T44n1851_08a:0623a26": "二生得善。三不善心。四隱沒心。五報生心。六",
    "T44n1851_08a:0623a27": "威儀心。七工巧心。八變化心。謂依上禪為欲",
    "T44n1851_08a:0623a28": "界化色界有六。前八種中。除不善心及工巧",
    "T44n1851_08a:0623a29": "心。一切上界。無有不善及工巧。故有餘六種。",
    "T44n1851_08a:0623b01": "無色有四。前八種中。除不善心威儀工巧及",
    "T44n1851_08a:0623b02": "變化心。有餘四種。并學無學為二十也。廣",
    "T44n1851_08a:0623b03": "則無量。識陰如是此二門竟。次明五陰次第之",
    "T44n1851_08a:0623b04": "義。諸論不同。毘曇法中。五陰同時。隨義以",
    "T44n1851_08a:0623b05": "論。有二次第。一順二逆。順次第者。先明色",
    "T44n1851_08a:0623b06": "陰。次受次想次行後識。何故如是。論釋有",
    "T44n1851_08a:0623b07": "三。一麁細次第。色陰最麁。相狀顯著。故先明",
    "T44n1851_08a:0623b08": "色。受細於色。麁餘心法。如人所患首足等痛。",
    "T44n1851_08a:0623b09": "覺惱增強。故次明受。想細於受。麁餘心法。取",
    "T44n1851_08a:0623b10": "相分明。故次明想。行細想受。麁於心識。作用",
    "T44n1851_08a:0623b11": "相顯。故次明行。識心最細。故在後說。二破患",
    "T44n1851_08a:0623b12": "次第。如論中說。本際已來。男為女色。女為男",
    "T44n1851_08a:0623b13": "色染著處故。先觀色陰。令人厭離。樂受貪故",
    "T44n1851_08a:0623b14": "染著於色。故次觀受。想顛倒故。起樂受貪。故",
    "T44n1851_08a:0623b15": "次觀想。以其貪愛煩惱行故。起顛倒想。故次",
    "T44n1851_08a:0623b16": "觀行。以依心故。起煩惱行。故後觀識。三觀入",
    "T44n1851_08a:0623b17": "次第。如論中說。二種色觀。入佛法中。為甘露",
    "T44n1851_08a:0623b18": "門。一不淨觀。二安般念故。先觀色。以觀色",
    "T44n1851_08a:0623b19": "故。便知受妄。故次觀受。知受妄已。想不顛倒",
    "T44n1851_08a:0623b20": "故。次觀想。想不倒故。煩惱不行。故次觀行。",
    "T44n1851_08a:0623b21": "煩惱不行。心則堪忍。故次觀識。上來三種。是",
    "T44n1851_08a:0623b22": "順次第。逆次第者。翻前即是。如論中說。淨穢",
    "T44n1851_08a:0623b23": "之生。以心為本。故先觀識。以觀識故。煩惱微",
    "T44n1851_08a:0623b24": "薄。故次觀行。煩惱薄故。便起法想。想於一切",
    "T44n1851_08a:0623b25": "苦無常等。故次明想。起法想故。貪受不生。故",
    "T44n1851_08a:0623b26": "次觀受。貪受息故。能見色過。故次觀色此逆",
    "T44n1851_08a:0623b27": "次第。毘曇如是。成實法中。陰起前後不得",
    "T44n1851_08a:0623b28": "一時。次第如何。先明色陰。次識次想次受後",
    "T44n1851_08a:0623b29": "行。何故如是。心識之起。必託六根。於中五識",
    "T44n1851_08a:0623c01": "依五色根。意識一種。依於意根。從多為論。識",
    "T44n1851_08a:0623c02": "依色生。故先明色。第二明識。於識所緣。分別",
    "T44n1851_08a:0623c03": "取相。故次明想。於取想所。領納違順非違",
    "T44n1851_08a:0623c04": "非順。故次明受。於所受法。起貪瞋等。故次明",
    "T44n1851_08a:0623c05": "行。大乘法中。亦說五陰體性同時。隨用隱顯。",
    "T44n1851_08a:0623c06": "非無先後。其中次第。多同毘曇此三門竟。次就",
    "T44n1851_08a:0623c07": "三性分別五陰。言三性者。所謂善惡無記性",
    "T44n1851_08a:0623c08": "也。依如毘曇。陰別有九。相從為三。所言九",
    "T44n1851_08a:0623c09": "者。一生得善陰。二方便善陰。三無漏善陰。四",
    "T44n1851_08a:0623c10": "不善。五陰五穢污五陰。六報生五陰。七威儀",
    "T44n1851_08a:0623c11": "五陰。八工巧五陰。生得善者。一切眾生。無",
    "T44n1851_08a:0623c12": "始已來曾修善根。未起邪見斷滅已來。此善",
    "T44n1851_08a:0623c13": "相續。生便得之名生得善。生得善根。起身口",
    "T44n1851_08a:0623c14": "業。是其色陰。餘心法等。為餘四陰。方便善",
    "T44n1851_08a:0623c15": "者。於現在世。近友聞法。思惟修習起諸善",
    "T44n1851_08a:0623c16": "根。是方便善。於中所起身口二業。是其色陰。",
    "T44n1851_08a:0623c17": "餘心法等。為餘四陰。問曰。方便與生得善。同",
    "T44n1851_08a:0623c18": "是現起。有何差別。釋言。此二分齊難知。但由",
    "T44n1851_08a:0623c19": "宿習。任性能起。是生得善。因他教化。聞法",
    "T44n1851_08a:0623c20": "思惟。力勵起者。是方便善。無漏善者。遠離",
    "T44n1851_08a:0623c21": "繫縛。合理相應。是無漏善。於中道共無漏律",
    "T44n1851_08a:0623c22": "儀。是其色陰。餘心法等。為餘四陰。言不善",
    "T44n1851_08a:0623c23": "者。一切無慚無愧俱者。是不善陰。於中所起",
    "T44n1851_08a:0623c24": "身口惡業。是其色陰。餘四可知。問曰。善惡相",
    "T44n1851_08a:0623c25": "對之法。善中得有生得方便。不善何故總說",
    "T44n1851_08a:0623c26": "為一。不分二乎。釋言。齊類理亦應然。但今為",
    "T44n1851_08a:0623c27": "明惡法本來九品性成。非是方便進習始具。",
    "T44n1851_08a:0623c28": "是故隱其方便之名。既隱方便。生得亦癈。",
    "T44n1851_08a:0623c29": "又復善法。難以頓成。須分上下令漸習故。",
    "T44n1851_08a:0624a01": "說生得方便之異。惡法易斷。總相厭離。是以",
    "T44n1851_08a:0624a02": "不分生得方便兩種之別。言穢污者。欲界地",
    "T44n1851_08a:0624a03": "中身邊兩見。及上二界一切煩惱。能染污心。",
    "T44n1851_08a:0624a04": "名為穢污。於中初禪穢污煩惱。能動身口。具",
    "T44n1851_08a:0624a05": "五陰性。如彼梵王語諸梵眾。汝但住此。我",
    "T44n1851_08a:0624a06": "能令汝盡老死邊。即是妄語。牛牽黑齒屏處",
    "T44n1851_08a:0624a07": "求之。是身邪謟。此身與口。是其色陰。餘心",
    "T44n1851_08a:0624a08": "法等。是餘四陰。欲界穢污。是迷理惑。不能親",
    "T44n1851_08a:0624a09": "發身口二業。二禪已上。煩惱微細。不動身口。",
    "T44n1851_08a:0624a10": "無色界中。無身口業。一向不發。故無色陰。但",
    "T44n1851_08a:0624a11": "有餘四。言報生者。過因所生眼等諸根。是其",
    "T44n1851_08a:0624a12": "色陰報。心法等為餘四陰。言威儀者。身口進",
    "T44n1851_08a:0624a13": "止。是其色陰起。此心法為餘四陰。言工巧者。",
    "T44n1851_08a:0624a14": "身營世務。口言分處。是其色陰。餘四可知。言",
    "T44n1851_08a:0624a15": "變化者。依其通體。或化色身。或化口語。是其",
    "T44n1851_08a:0624a16": "色陰。欲起化時。先作是念。我今當作如是色",
    "T44n1851_08a:0624a17": "像如是語言。以此起化心心數法。為餘四陰。",
    "T44n1851_08a:0624a18": "問曰。化心與身通體為一異。釋言。是異。異相",
    "T44n1851_08a:0624a19": "如何。變化心者。是起化心。身通體者。是起化",
    "T44n1851_08a:0624a20": "力。又復化心。是遠方便。身通體者。親能起",
    "T44n1851_08a:0624a21": "化。又復化心。唯是無記。身通體者。或時是",
    "T44n1851_08a:0624a22": "善。或復無記。何故如是。通體有二。一是修",
    "T44n1851_08a:0624a23": "慧。二是生慧。依定修得。是其修慧。天龍鬼",
    "T44n1851_08a:0624a24": "等。不假習性。能變現。是其生慧。是修慧者。",
    "T44n1851_08a:0624a25": "體性唯善。與定相應。生慧無記。又復化心。或",
    "T44n1851_08a:0624a26": "自地收。或他地攝。起自地化。即自地收。起他",
    "T44n1851_08a:0624a27": "地化。則他地攝。論其通體。唯在自地。問曰。",
    "T44n1851_08a:0624a28": "何不直依通體而起變化。別從化心而起化",
    "T44n1851_08a:0624a29": "乎。雖有通體能起化事。若無化心終不起化。",
    "T44n1851_08a:0624b01": "故須化心。問曰。若使要從化心而起化者。何",
    "T44n1851_08a:0624b02": "須通體。若無通體。雖有化心。欲化前事。終不",
    "T44n1851_08a:0624b03": "能現故。復須之。問曰。化色為當正從化心而",
    "T44n1851_08a:0624b04": "現。為當正從通體而發。釋言。化色正依通體。",
    "T44n1851_08a:0624b05": "遠依化心。化心不能親動身口。是故必依通",
    "T44n1851_08a:0624b06": "體化也。九陰如是。相從三者。初三是善。次一",
    "T44n1851_08a:0624b07": "不善。後五無記。毘曇如是。成實法中。唯一",
    "T44n1851_08a:0624b08": "行陰。該通三性。餘皆無記。大乘所說。多同毘",
    "T44n1851_08a:0624b09": "曇此四門竟。次就有漏無漏分別。依如毘曇。就向",
    "T44n1851_08a:0624b10": "九種五陰之中。第三無漏。餘八有漏。成實法",
    "T44n1851_08a:0624b11": "中。義有兩兼。若斷漏故名為無漏。唯在行",
    "T44n1851_08a:0624b12": "心。餘皆有漏。若不生漏名為無漏。無學五陰。",
    "T44n1851_08a:0624b13": "一向無漏。凡夫五陰。一向有漏。學人不定。若",
    "T44n1851_08a:0624b14": "斷結處。是其無漏。結未盡處。是其有漏。大乘",
    "T44n1851_08a:0624b15": "法中真德五陰。一向無漏。分段因果。一向有",
    "T44n1851_08a:0624b16": "漏。變易因果。隨相無漏。體性有漏。以相順理",
    "T44n1851_08a:0624b17": "故名無漏。以性違故名為有漏此五門竟。次辨",
    "T44n1851_08a:0624b18": "五陰常無常義。小乘法中。一向無常。大乘法",
    "T44n1851_08a:0624b19": "中。大位以分。生死五陰。一向無常。涅槃五陰。",
    "T44n1851_08a:0624b20": "一向是常。故經說言。色是無常。因滅是色獲",
    "T44n1851_08a:0624b21": "得常色。受想行識。亦復如是。隨義通論。生死",
    "T44n1851_08a:0624b22": "五陰。有常無常。涅槃亦爾。生死陰中。有相有",
    "T44n1851_08a:0624b23": "實。六識七識。是其陰相。如來之藏。一在滅",
    "T44n1851_08a:0624b24": "諦。是其陰實。陰相無常。陰實是常。涅槃陰中",
    "T44n1851_08a:0624b25": "有體有用。體則是常。如上所說。用則無常。故",
    "T44n1851_08a:0624b26": "經說言。功德莊嚴有為有漏有礙非常。良以",
    "T44n1851_08a:0624b27": "隨世有生滅故此六門竟。次辨三界有無之義。",
    "T44n1851_08a:0624b28": "小乘法中。四空無色。滅定涅槃一向無心。其",
    "T44n1851_08a:0624b29": "無想定及無想報。兩論不同。毘曇無心。成實",
    "T44n1851_08a:0624c01": "有之。故彼論言。凡夫不能滅心心法。但無",
    "T44n1851_08a:0624c02": "麁心。故說無想。大乘法中。四空有色。故涅",
    "T44n1851_08a:0624c03": "槃言。如非想天。亦色非色。我說非色。非想既",
    "T44n1851_08a:0624c04": "有。下三類然。又大乘中。說無想定乃至小乘",
    "T44n1851_08a:0624c05": "無餘涅槃悉皆有心。六識雖亡。七識心在。故",
    "T44n1851_08a:0624c06": "說有心。以有心故。受想行識四陰不無。五陰",
    "T44n1851_08a:0624c07": "之義。麁辨如是。",
    "T44n1851_08a:0624c08": "大乘義章卷第八本終"
}