{
    "T50n2050_001:0191a21": "隋天台智者大師別傳",
    "T50n2050_001:0191a23": "門人灌頂撰",
    "T50n2050_001:0191a24": "大師諱智顗。字德安。俗姓陳氏。頴川人也。高",
    "T50n2050_001:0191a25": "宗茂績盛傳於譜史矣。暨晉世遷都。家隨南",
    "T50n2050_001:0191a26": "出寓居江漢。因止荊州之華容縣。父起祖學",
    "T50n2050_001:0191a27": "通經傳談吐絕倫。而武策運籌偏多勇決。梁",
    "T50n2050_001:0191a28": "湘東王蕭繹之荊州。列為賓客。奉教入朝領",
    "T50n2050_001:0191a29": "軍。朱异見而歎曰。若非經國之才。孰為英",
    "T50n2050_001:0191b01": "王之所重乎。孝元即位拜使持節散騎常侍",
    "T50n2050_001:0191b02": "益陽縣開國侯。母徐氏溫良恭儉。偏勤齋戒",
    "T50n2050_001:0191b03": "夢香煙五彩輕浮。若霧縈迴在懷欲拂去之。",
    "T50n2050_001:0191b04": "聞人語曰。宿世因緣寄託王道。福德自至何",
    "T50n2050_001:0191b05": "以去之。又夢吞白鼠因覺體重。至於載誕夜",
    "T50n2050_001:0191b06": "現神光揀宇。煥然兼輝隣室。隣里憶先靈瑞",
    "T50n2050_001:0191b07": "呼為王道。兼用後相復名光道。故小立二字。",
    "T50n2050_001:0191b08": "眼有重瞳父母藏護不欲人知。而人自知之",
    "T50n2050_001:0191b09": "矣。至年七歲喜往伽藍。諸僧口授普門品。",
    "T50n2050_001:0191b10": "初啟一遍即得。而父母遏絕不聽數往。每存",
    "T50n2050_001:0191b11": "理所誦而惆悵未聞奄忽自然通餘文句。後",
    "T50n2050_001:0191b12": "以經驗無所遺失。鄉閭嗟異溫故知新其若",
    "T50n2050_001:0191b13": "此乎。年十五值孝元之敗家國殄喪親屬。流",
    "T50n2050_001:0191b14": "徙歎榮會之難久。痛凋離之易及。於長沙像",
    "T50n2050_001:0191b15": "前發弘大願。誓作沙門荷負正法為己重任。",
    "T50n2050_001:0191b16": "既精誠感通夢彼瑞像飛臨宅庭。授金色手",
    "T50n2050_001:0191b17": "從窓隟入三遍摩頂。由是深厭家獄思滅苦",
    "T50n2050_001:0191b18": "本。但二親恩愛不時聽許。雖惟將順而寢哺",
    "T50n2050_001:0191b19": "不安。乃刻檀寫像披藏尋經。曉夜禮誦念念",
    "T50n2050_001:0191b20": "相續。當拜佛時舉身投地。怳焉如夢見極高",
    "T50n2050_001:0191b21": "山。臨於大海澄渟蓊欝更相顯映。山頂有僧",
    "T50n2050_001:0191b22": "招手喚上。須臾申臂至于山麓。接引令登入",
    "T50n2050_001:0191b23": "一伽藍。見所造像在彼殿內。夢裏悲泣而陳",
    "T50n2050_001:0191b24": "所願。學得三世佛法對千部論師。說之無礙",
    "T50n2050_001:0191b25": "不唐世間四事恩惠。申臂僧舉手指像。而復",
    "T50n2050_001:0191b26": "語云。汝當居此。汝當終此。既從寤已方見己。",
    "T50n2050_001:0191b27": "身對佛而伏夢中之淚委地成流。悲喜交懷",
    "T50n2050_001:0191b28": "精勤逾至。後遭二親殄喪丁艱荼毒。逮于服",
    "T50n2050_001:0191b29": "訖從兄求去。兄曰。天已喪我親汝重割我心。",
    "T50n2050_001:0191c01": "既孤更離安可忍乎。跪而對曰。昔梁荊百萬",
    "T50n2050_001:0191c02": "一朝僕妾。于時久役江。湖之心不能復處。碨",
    "T50n2050_001:0191c03": "磊之內欲報恩酧德。當謀道為先唐聚何益。",
    "T50n2050_001:0191c04": "銘肌刻骨意不可移。時王琳據湘。從琳求去。",
    "T50n2050_001:0191c05": "琳以陳侯故舊。又嘉此志節資給法具。深助",
    "T50n2050_001:0191c06": "隨喜年十有八。投湘州果願寺沙門法緒而",
    "T50n2050_001:0191c07": "出家焉。緒授以十戒導以律儀。仍攝以北度",
    "T50n2050_001:0191c08": "詣慧曠律師。兼通方等故北面事焉。後詣大",
    "T50n2050_001:0191c09": "賢山。誦法華經無量義經普賢觀經。歷涉二",
    "T50n2050_001:0191c10": "旬三部究竟。進修方等懺心淨行勤勝相現",
    "T50n2050_001:0191c11": "前。見道場廣博妙飾莊嚴。而諸經像縱橫紛",
    "T50n2050_001:0191c12": "雜。身在高座足躡繩床。口誦法華手正經像。",
    "T50n2050_001:0191c13": "是後心神融淨爽利。常日逮受具足律藏。精",
    "T50n2050_001:0191c14": "通先世萠動而常樂禪悅怏怏。江東無足可",
    "T50n2050_001:0191c15": "問。時有慧思禪師。武津人也。名高嵩嶺行深",
    "T50n2050_001:0191c16": "伊洛。十年常誦七載方等九旬常坐一時圓",
    "T50n2050_001:0191c17": "證。希有能有事彰別傳。昔在周室預知佛法。",
    "T50n2050_001:0191c18": "當禍故背北游南。意期衡嶽以希棲遁權止",
    "T50n2050_001:0191c19": "光州大蘇山。先師遙飡風德如飢渴矣。其地",
    "T50n2050_001:0191c20": "乃是陳齊邊境兵刃所衝。而能輕於生重於",
    "T50n2050_001:0191c21": "法。忽夕死貴朝聞涉險而去。初獲頂拜。思",
    "T50n2050_001:0191c22": "曰。昔日靈山同聽法華。宿緣所追今復來矣",
    "T50n2050_001:0191c23": "即示普賢道場為說四安樂行。於是昏曉苦到",
    "T50n2050_001:0191c24": "如教研心。于時但勇於求法而貧於資供。切",
    "T50n2050_001:0191c25": "栢為香栢盡則繼之以栗。卷簾進月月沒則",
    "T50n2050_001:0191c26": "燎之以松。息不虛黈言不妄出。經二七日誦",
    "T50n2050_001:0191c27": "至藥王品諸佛同讚是真精進是名真法供",
    "T50n2050_001:0191c28": "養。到此一句身心豁然寂而入定。持因靜發",
    "T50n2050_001:0191c29": "照了法華。若高輝之臨幽谷。達諸法相似",
    "T50n2050_001:0192a01": "長風之游太虛。將證白師。師更開演。大張教",
    "T50n2050_001:0192a02": "網法目圓備。落景諮詳連環達旦。自心所悟",
    "T50n2050_001:0192a03": "及從師受。四夜進功功逾百年。問一知十何",
    "T50n2050_001:0192a04": "能為喻。觀慧無礙禪門不壅。宿習開發煥若",
    "T50n2050_001:0192a05": "華敷矣。思師歎曰。非爾弗證非我莫識。所",
    "T50n2050_001:0192a06": "入定者法華三昧前方便也。所發持者初旋",
    "T50n2050_001:0192a07": "陀羅尼也。縱令文字之師千群萬眾。尋汝",
    "T50n2050_001:0192a08": "之辯不可窮矣。於說法人中最為第一。時有",
    "T50n2050_001:0192a09": "慧邈禪師。行矯常倫辯迷時聽。自謂門人曰。",
    "T50n2050_001:0192a10": "我所敷弘真師子吼。他之所說是野干鳴。",
    "T50n2050_001:0192a11": "心眼未開誰不惑者。先師正引經文傍宗擊",
    "T50n2050_001:0192a12": "節研覈考問。邈則失徵揚簸慧風則糠粃可",
    "T50n2050_001:0192a13": "識。淘汰定水故砂礫易明。於是迷徒知反問",
    "T50n2050_001:0192a14": "津識濟。仍於是夜夢見三層樓閣。邈立其下",
    "T50n2050_001:0192a15": "己坐其上。又有一人攘臂怒目曰。何忽邈耶。",
    "T50n2050_001:0192a16": "何疑法耶。宜當問我。先師設難數關賓主往",
    "T50n2050_001:0192a17": "復。怒人辭窮理喪結舌亡言。因誡之曰。除",
    "T50n2050_001:0192a18": "諸法實相餘皆魔事。誡已不復見邈及與怒",
    "T50n2050_001:0192a19": "人。夕有聞者。謂為[譋月+曶]寱。旦詣思所具陳是",
    "T50n2050_001:0192a20": "相。師曰。汝觀般若不退品。凡幾種行類相貌",
    "T50n2050_001:0192a21": "九十六道。經云人若說法神助怖之。汝既晝",
    "T50n2050_001:0192a22": "折慢幢。夜驅惡黨邪不干正法應爾也。思師",
    "T50n2050_001:0192a23": "造金字大品經竟。自開玄義命令代講。是",
    "T50n2050_001:0192a24": "以智方日月。辯類懸河。卷舒稱會有理存焉。",
    "T50n2050_001:0192a25": "唯有三三昧及三觀智。用以諮審餘悉自裁。",
    "T50n2050_001:0192a26": "思師手持如意臨席。讚曰。可謂法付法臣。",
    "T50n2050_001:0192a27": "法王無事者也。慧曠律師亦來會坐。思謂曰。",
    "T50n2050_001:0192a28": "老僧嘗聽賢子法耳。答云。禪師所生非曠之",
    "T50n2050_001:0192a29": "子。又曰。思亦無功法華力耳代講竟。思師",
    "T50n2050_001:0192b01": "誡曰。吾久羨南衡。恨法無所委。汝粗得其門",
    "T50n2050_001:0192b02": "甚適我願。吾解不謝汝緣當相揖。今以付屬",
    "T50n2050_001:0192b03": "汝。汝可秉法逗緣傳燈化物。莫作最後斷種",
    "T50n2050_001:0192b04": "人也。既奉嚴訓不得扈從衡嶽。素聞金陵仁",
    "T50n2050_001:0192b05": "義淵藪試往觀之。若法弘其地則不孤付囑。",
    "T50n2050_001:0192b06": "仍共法喜等二十七人同至陳都。然上德不",
    "T50n2050_001:0192b07": "德又知音者。寡有一老僧。厥名法濟。即何",
    "T50n2050_001:0192b08": "凱之從叔也。自矜禪學倚臥。問言。有人入定",
    "T50n2050_001:0192b09": "聞攝山地動。知僧詮練無常此何禪也。答曰。",
    "T50n2050_001:0192b10": "邊定不深邪乘闇入。若取若說定壞無疑。濟",
    "T50n2050_001:0192b11": "驚起謝曰。老僧身嘗得此定。向靈耀則公說",
    "T50n2050_001:0192b12": "之則所不解說已永失。今聞所未聞。非直善",
    "T50n2050_001:0192b13": "知法相。亦乃懸見他心。濟以告凱。凱告朝野",
    "T50n2050_001:0192b14": "由是聲馳道俗請益成蹊。大忍法師梁陳擅",
    "T50n2050_001:0192b15": "德養道。開善不交當世。時有義集來會蔣山",
    "T50n2050_001:0192b16": "雖有折角重席忍無所容。與先師觀慧縱橫",
    "T50n2050_001:0192b17": "聽者傾耳。眾咸彈指合掌皆言聞所未聞。忍",
    "T50n2050_001:0192b18": "歎曰。此非文疏所出。乃是觀機縱辯般若非",
    "T50n2050_001:0192b19": "鈍非利。利鈍由緣豐富適時。是其利相。池",
    "T50n2050_001:0192b20": "深華大鈍可意得慶餘暉之。有幸使老疾而",
    "T50n2050_001:0192b21": "忘疲。先達稱詠故頌聲溢道。于時長干慧辯。",
    "T50n2050_001:0192b22": "延入定熙天宮僧晃請居佛窟。皆欲捨講習",
    "T50n2050_001:0192b23": "禪緣差永恨。面而誓曰。今身障隔不遂。稟",
    "T50n2050_001:0192b24": "承後世弘通。必希汲引僕射徐陵德優名重。",
    "T50n2050_001:0192b25": "夢其先門曰。禪師是吾宿世宗範。汝宜一心",
    "T50n2050_001:0192b26": "事之。既奉冥訓資敬盡節參不失時序。拜不",
    "T50n2050_001:0192b27": "避泥水。若蒙書疏則洗手燒香冠帶三禮。屏",
    "T50n2050_001:0192b28": "氣開封對文伏讀句句稱諾。若非微妙至德。",
    "T50n2050_001:0192b29": "豈使當世文雄屈意如此耶。儀同沈君理。",
    "T50n2050_001:0192c01": "請住瓦官開法華經題。勅一日停朝。事群公畢",
    "T50n2050_001:0192c02": "集金紫光祿王固侍中孔煥尚書毛喜僕射周",
    "T50n2050_001:0192c03": "弘正等朱輪動於路。玉珮喧於席俱服戒香。",
    "T50n2050_001:0192c04": "同飡法味。小莊嚴寺慧榮負水輕誕。其日揚",
    "T50n2050_001:0192c05": "眉舞扇。扇便墮地。雙構巨難難不稱捷。合",
    "T50n2050_001:0192c06": "掌歎曰。非禪不智今之法座乎。法歲法師爾",
    "T50n2050_001:0192c07": "日並坐撫榮背而嘲曰。從來義龍今成伏鹿。",
    "T50n2050_001:0192c08": "扇既墮地以何遮羞。榮答云。輕敵失勢。猶",
    "T50n2050_001:0192c09": "未可欺也。興皇法朗盛弘龍樹。更遣高足構",
    "T50n2050_001:0192c10": "難累旬。磨鏡轉明揩金足色。虛往既實而忘",
    "T50n2050_001:0192c11": "反也。好勝者懷愧不議而革新斯之謂歟。建",
    "T50n2050_001:0192c12": "初寶瓊相逢讓路曰。少欲學禪不值名匠。",
    "T50n2050_001:0192c13": "長雖有信阻以講說方秋遇賢年又老矣。庶",
    "T50n2050_001:0192c14": "因渴仰累世提携白馬驚韶定林法歲禪眾智",
    "T50n2050_001:0192c15": "令奉誠法安等。皆金陵上匠德居僧首。捨指",
    "T50n2050_001:0192c16": "南之位遵北面之禮。其四方衿袖萬里來者。",
    "T50n2050_001:0192c17": "不惜無貲之軀。以希一句之益。伏膺至教飡",
    "T50n2050_001:0192c18": "和妙道。唯禪唯慧忘寢忘飡。先師善於將眾",
    "T50n2050_001:0192c19": "調御得所。停瓦官八載講大智度論。說次第",
    "T50n2050_001:0192c20": "禪門。蒙語默之益者略難稱紀。雖動靜合道",
    "T50n2050_001:0192c21": "而能露疵藏寶恩被一切。草知我誰昔浮頭",
    "T50n2050_001:0192c22": "玄高雙弘定慧。厥後沈喪單輪隻翼而已。",
    "T50n2050_001:0192c23": "逮南嶽挺振至斯為盛者也。陳始興王出鎮",
    "T50n2050_001:0192c24": "洞庭。公卿餞送皆迴車瓦官。傾捨山積虔",
    "T50n2050_001:0192c25": "拜殷重因而歎曰。吾昨夜夢逢強盜。今乃表",
    "T50n2050_001:0192c26": "諸軟賊。毛繩截骨則憶曳尾泥間。仍謝遣門",
    "T50n2050_001:0192c27": "人曰。吾聞闇射則應於絃。無明是闇也。脣",
    "T50n2050_001:0192c28": "舌是弓也。心慮於弦音聲如箭。長夜虛發無",
    "T50n2050_001:0192c29": "所覺知。若益一人心弦則應。又法門如鏡",
    "T50n2050_001:0193a01": "方圓如像。若緣牽心轆轤無盡。若緣杜心自",
    "T50n2050_001:0193a02": "然蹇澁。昔南嶽輪下及始濟江東法鏡屢明",
    "T50n2050_001:0193a03": "心絃。數應初瓦官。四十人共坐。二十人得",
    "T50n2050_001:0193a04": "法。次年百餘人共坐。二十人得法。次年二百",
    "T50n2050_001:0193a05": "人共坐。減十人得法。其後徒眾轉多得法轉",
    "T50n2050_001:0193a06": "少。妨我自行化道可知群賢各隨所安。吾欲",
    "T50n2050_001:0193a07": "從吾志。蔣山過近非避喧之處。聞天台地記",
    "T50n2050_001:0193a08": "稱有仙宮。白道猷所見者信矣。山賦用比蓬",
    "T50n2050_001:0193a09": "萊。孫興公之言得矣。若息緣茲嶺啄峯飲澗",
    "T50n2050_001:0193a10": "展平生之願也。陳宣帝有勅留連徐僕射濟",
    "T50n2050_001:0193a11": "涕請住匪從物議直指東川。即陳太建七年",
    "T50n2050_001:0193a12": "秋九月初入天台。歷游山水弔道林之栱木。",
    "T50n2050_001:0193a13": "慶曇光之石龕。訪高察之山路。漱僧順之",
    "T50n2050_001:0193a14": "雲潭數度石梁。屢降南門荏苒淹流未議卜",
    "T50n2050_001:0193a15": "居。常宿於石橋見有三人皁幘絳衣。有一老",
    "T50n2050_001:0193a16": "僧引之而進曰。禪師若欲造寺山下有皇太",
    "T50n2050_001:0193a17": "子寺基。捨以仰給。因而問曰。止如今日草",
    "T50n2050_001:0193a18": "舍尚難。當於何時能辦此寺。老僧答云。今",
    "T50n2050_001:0193a19": "非其時三國成一有大勢力人能起此寺。寺",
    "T50n2050_001:0193a20": "若成國則清。當呼為國清寺。于時三方鼎峙",
    "T50n2050_001:0193a21": "車書未同。雖獲冥期悠悠。何曰且旋塗出谷",
    "T50n2050_001:0193a22": "見佛隴南峯左右。映帶最為兼美。即徘徊留",
    "T50n2050_001:0193a23": "意。有定光禪師。居山三十載迹晦。道明易",
    "T50n2050_001:0193a24": "狎難識。有所懸記多皆顯驗其夕。乃宿定光",
    "T50n2050_001:0193a25": "之草庵。咸聞鐘磬寥亮山谷從微至著起盡",
    "T50n2050_001:0193a26": "成韻。問光此聲疎數。光舞手長吟曰。但聞",
    "T50n2050_001:0193a27": "鳴槌集僧。是得住之相臆覩招手相引時不。",
    "T50n2050_001:0193a28": "餘人莫解其言。仍於光所住之北峯創立伽",
    "T50n2050_001:0193a29": "藍。樹植松巢引流遶砌。瞻望寺所全如昔夢",
    "T50n2050_001:0193b01": "無毫差也。寺北別峯呼為華頂。登眺不見群",
    "T50n2050_001:0193b02": "山。暄涼永異餘處。先師捨眾獨往頭陀。忽於",
    "T50n2050_001:0193b03": "後夜大風拔木。雷震動山魑魅千群一形百",
    "T50n2050_001:0193b04": "狀。或頭戴龍虺。或口出星。火形如黑雲聲如",
    "T50n2050_001:0193b05": "霹靂。倏忽轉變不可稱計。圖畫所寫降魔變",
    "T50n2050_001:0193b06": "等。蓋少小耳可畏之相復過於是。而能安心",
    "T50n2050_001:0193b07": "湛然空寂。逼迫之境自然散失。又作父母師",
    "T50n2050_001:0193b08": "僧之形。乍枕乍抱悲咽流涕。但深念實相體",
    "T50n2050_001:0193b09": "達本無。憂苦之相尋復消滅強軟二緣所不能",
    "T50n2050_001:0193b10": "動。明星出時神僧現曰。制敵勝怨乃可為勇。",
    "T50n2050_001:0193b11": "能過斯難無如汝者。既安慰已復為說法。說",
    "T50n2050_001:0193b12": "法之辭可以意得。不可以文載。當於語下隨",
    "T50n2050_001:0193b13": "句明了。披雲飲泉水日非喻。即便問曰。大",
    "T50n2050_001:0193b14": "聖是何。法門當云何學云何弘宣。答此名一",
    "T50n2050_001:0193b15": "實諦。學之以般若。宣之以大悲。從今已後若",
    "T50n2050_001:0193b16": "自兼人。吾皆影響頭陀既竟。旋歸佛隴風煙",
    "T50n2050_001:0193b17": "山水外足忘憂。妙慧深禪內充愉樂。然佛隴",
    "T50n2050_001:0193b18": "艱阻舟車不至。年既失稔僧眾隨緣。師共慧",
    "T50n2050_001:0193b19": "綽種苣拾橡安貧無慼。俄而陳宣帝詔云。禪",
    "T50n2050_001:0193b20": "師佛法雄傑時匠所宗訓兼道俗國之望也。",
    "T50n2050_001:0193b21": "宜割始豐縣調以充眾費蠲兩戶民用給薪",
    "T50n2050_001:0193b22": "水。眾因更聚亦不為欣。有陳郡袁子雄奔林",
    "T50n2050_001:0193b23": "百里。又新野庾崇斂民三課。兩人登山值講",
    "T50n2050_001:0193b24": "淨名遂齋戒連辰。專心聽法雄見堂前有山",
    "T50n2050_001:0193b25": "瑠璃映徹。山陰曲澗琳瑯布底。跨以虹橋填",
    "T50n2050_001:0193b26": "以寶飾。梵僧數十皆手擎香爐從山而出。登",
    "T50n2050_001:0193b27": "橋入堂威儀溢目。香煙徹鼻雄以告崇。崇",
    "T50n2050_001:0193b28": "稱不見並席天乖其在此矣。雄因發心改造",
    "T50n2050_001:0193b29": "講堂。此事非遠堂今尚在。但天台基壓巨海。",
    "T50n2050_001:0193c01": "黎民漁捕為業。為梁者斷谿為[竺二+(一/(尸@邑))]者。瀋海秋",
    "T50n2050_001:0193c02": "水一漲巨細填梁。晝夜二潮嗷[口*岌]滿[竺二+(一/(尸@邑))]髗骨",
    "T50n2050_001:0193c03": "成岳蠅蛆若雷。非但水陸可悲。亦痛舟人濫",
    "T50n2050_001:0193c04": "殞。先師為此而運普悲乘捨身衣。並諸勸助",
    "T50n2050_001:0193c05": "贖[竺二+(一/(尸@邑))]一所永為放生之池。子時計詡臨郡請",
    "T50n2050_001:0193c06": "講金光明經。濟物無偏寶冥出窟。以慈修身",
    "T50n2050_001:0193c07": "見者歡喜。以慈修口聞聲發心。善誘殷勤導",
    "T50n2050_001:0193c08": "達因果。合境漁人改惡從善好生去殺。湍潮",
    "T50n2050_001:0193c09": "綿亘三百餘里。江谿[竺二+(一/(尸@邑))]梁合六十三所。同時",
    "T50n2050_001:0193c10": "永捨俱成法池。一日所濟巨億萬數。何止十",
    "T50n2050_001:0193c11": "千而已哉。方舟江上講流水品。又散粳糧為",
    "T50n2050_001:0193c12": "財法二施。船出海口望芙蓉山。聳峭叢起若",
    "T50n2050_001:0193c13": "紅蓮之始開。橫石孤垂似萎華之將落。師云",
    "T50n2050_001:0193c14": "昔夢游海畔正似於此。沙門慧承。群守錢玄",
    "T50n2050_001:0193c15": "智皆著。書嗟詠文繁不載詡後還都。別坐餘",
    "T50n2050_001:0193c16": "事因繁廷尉。臨當伏法遙想先師。願申一救。",
    "T50n2050_001:0193c17": "其夜夢群魚巨億不可稱計。皆吐沫濡詡。明",
    "T50n2050_001:0193c18": "旦降勅特原詡罪。當於午時忽起瑞雲。黃紫",
    "T50n2050_001:0193c19": "赤白狀如月暈。凝於虛空遙蓋寺頂。又黃雀",
    "T50n2050_001:0193c20": "群飛翾動嘈噆。棲集簷宇半日方去。師云。江",
    "T50n2050_001:0193c21": "魚化為黃雀來此謝恩耳。師遣門人慧拔金",
    "T50n2050_001:0193c22": "陵表聞。降陳宣帝勅云。嚴禁采捕永為放生",
    "T50n2050_001:0193c23": "之池。陳東宮問徐陵曰。天台功德誰為製碑。",
    "T50n2050_001:0193c24": "答云願神筆玉著。會宣帝崩不復得就勅國",
    "T50n2050_001:0193c25": "子祭酒徐孝克以樹高碑。碑今在山。覽者墮",
    "T50n2050_001:0193c26": "淚。陳文皇太子永陽王出撫甌越。累信殷勤。",
    "T50n2050_001:0193c27": "仍赴禹穴躬行方等。眷屬同稟淨戒。晝飡講",
    "T50n2050_001:0193c28": "說夜習坐禪。先師謂門人智越云。吾欲勸",
    "T50n2050_001:0193c29": "王修福禳禍可乎。越對云。府僚無舊必稱寒",
    "T50n2050_001:0194a01": "熱。師云。息世譏嫌亦復為善。王後出游墜馬",
    "T50n2050_001:0194a02": "將絕。越乃感悔憂愧。若傷先師躬自帥眾作",
    "T50n2050_001:0194a03": "觀音懺法。整心專志王覺小醒凭機而坐。王",
    "T50n2050_001:0194a04": "見一梵僧擎香爐直進。問王曰。疾勢何如。",
    "T50n2050_001:0194a05": "王汗流無答。僧乃遶王一匝香氣徘徊右旋。",
    "T50n2050_001:0194a06": "即覺搭然痛惱都釋。戒慧先染其心靈驗次",
    "T50n2050_001:0194a07": "悅其目。不欲生信詎可得乎。其願文云。仰",
    "T50n2050_001:0194a08": "惟天台闍黎德侔安遠。道邁光猷遐邇傾心。",
    "T50n2050_001:0194a09": "振錫雲聚紹像法之將墜以救昏蒙。顯慧日",
    "T50n2050_001:0194a10": "之重光用拯澆俗。加以游浪法門貫通禪苑。",
    "T50n2050_001:0194a11": "有為之結已離。無生之忍現前。弟子飄颺業",
    "T50n2050_001:0194a12": "風沈淪愛水。雖飡法喜弗祛蒙蔽之心。徒仰",
    "T50n2050_001:0194a13": "禪悅終懷散動之慮。日輪馳騖羲和之轡不",
    "T50n2050_001:0194a14": "停。月鏡迴軒。嫦娥之影難駐。有離有會歎",
    "T50n2050_001:0194a15": "息奚言愛法敬法潺湲無已。願生生世世值",
    "T50n2050_001:0194a16": "天台闍黎恒修供養。如智積奉智勝如來。",
    "T50n2050_001:0194a17": "若藥王覲雷音正覺。安養兜率俱蕩一乘。先",
    "T50n2050_001:0194a18": "師雖復懷寶窮岫。聲振都邑藏形幽壑德慧",
    "T50n2050_001:0194a19": "昭彰。陳少主顧問群臣。釋門誰為名勝。徐陵",
    "T50n2050_001:0194a20": "對曰。瓦官禪師。德邁風霜禪鑑淵海。昔遠",
    "T50n2050_001:0194a21": "游京邑群賢所宗。今高步天台法雲東靄。永",
    "T50n2050_001:0194a22": "陽王北面親承。願陛下詔之還都弘法使道",
    "T50n2050_001:0194a23": "俗咸荷。陳主。初遣傳宣左右趙君卿。再遣",
    "T50n2050_001:0194a24": "主書朱雷。三傳遣詔。四遣道人法昇。皆帝自",
    "T50n2050_001:0194a25": "手書。悉稱疾不當陳主。遂仗三使更勅州敦",
    "T50n2050_001:0194a26": "請。永陽王諫曰。主上虛己朝廷思敬一言利",
    "T50n2050_001:0194a27": "益。則四生有賴。若高讓深山則慈悲有隔。",
    "T50n2050_001:0194a28": "弟子微弱尚賜迂屈不赴臺旨將何自安。答",
    "T50n2050_001:0194a29": "曰自省無德出處。又幽過則身當豈令枉濫",
    "T50n2050_001:0194b01": "業緣。如水隆去窳留志不可滿任之而已。仍",
    "T50n2050_001:0194b02": "出金陵。路逢兩使。初遣應勅左右黃吉寶。次",
    "T50n2050_001:0194b03": "遣主書。陳建宗延上東堂四事供養禮遇殷",
    "T50n2050_001:0194b04": "勤。立禪眾於靈耀開釋論於太極。又講仁王",
    "T50n2050_001:0194b05": "般若百座。居左五等。在右陳主親筵聽法。",
    "T50n2050_001:0194b06": "僧正慧[口*恒]僧都慧曠長干慧辯。皆奉勅激揚",
    "T50n2050_001:0194b07": "難。似冬氷峨峨共結解。猶夏日赫赫能消。",
    "T50n2050_001:0194b08": "天子欣然百僚盡敬。講竟慧[口*恒]擎香爐賀席",
    "T50n2050_001:0194b09": "曰。國十餘。齋身當四講。分文析理謂得其門。",
    "T50n2050_001:0194b10": "今日出星收見巧知陋。由來諍競不止。即座",
    "T50n2050_001:0194b11": "肅穆有餘。七夜恬靜千枝華耀皆法王之力",
    "T50n2050_001:0194b12": "也。陳主於廣德殿謝云。非但佛法仰委。亦",
    "T50n2050_001:0194b13": "願示諸不建。陳世所檢僧尼無貫者。萬人朝",
    "T50n2050_001:0194b14": "議策經不合者休道。先師諫曰。調達日誦萬",
    "T50n2050_001:0194b15": "言不免地獄。槃特誦一行偈獲羅漢果。篤論",
    "T50n2050_001:0194b16": "唯道豈關多誦。陳主大悅。即停搜揀。然居",
    "T50n2050_001:0194b17": "靈耀過為褊隘。更求閑靜立眾安禪。忽夢一",
    "T50n2050_001:0194b18": "人翼從嚴整。稱名冠達請住三橋。師云冠",
    "T50n2050_001:0194b19": "達梁武法名。三橋豈非光宅遂移居之。其年",
    "T50n2050_001:0194b20": "四月陳主幸寺捨身大施。又講仁王般若。敘",
    "T50n2050_001:0194b21": "經纔訖。陳主於大眾內起禮三拜。俯仰殷勤",
    "T50n2050_001:0194b22": "以彰敬重。太子已下並託舟航咸宗戒範。以",
    "T50n2050_001:0194b23": "崇津導先師。虛己亡受能安寵辱故澹無驚",
    "T50n2050_001:0194b24": "喜。皇太子請戒文云。淵和南。仰惟化導無",
    "T50n2050_001:0194b25": "方隨機濟物。衛護國土汲引人天。照燭光耀",
    "T50n2050_001:0194b26": "託迹師友。比丘入夢符契之像。久彰和尚來",
    "T50n2050_001:0194b27": "儀高座之德。斯秉是以翹心。十地渴仰四依",
    "T50n2050_001:0194b28": "大小。二乘內外兩教尊師。重道由來尚矣。",
    "T50n2050_001:0194b29": "伏希俯提從其所請世世結緣。遂其本願日",
    "T50n2050_001:0194c01": "夜增長。今二月五日於崇正殿設千僧法會。",
    "T50n2050_001:0194c02": "奉請為菩薩戒師。謹遣主書劉璿奉迎(云云)",
    "T50n2050_001:0194c03": "于時傳香在手而臉下垂淚。既字為善萠反",
    "T50n2050_001:0194c04": "言成晚後。大隋吞陳方悟前旨。金陵既敗策",
    "T50n2050_001:0194c05": "杖荊湘。路次盆城忽夢老僧曰。陶侃瑞像敬",
    "T50n2050_001:0194c06": "屈守護。於是往憩匡山見惠遠圖像。驗雁門",
    "T50n2050_001:0194c07": "法師之靈也。俄而潯陽反叛寺宇焚燒。獨有",
    "T50n2050_001:0194c08": "茲山全無侵擾。護像之功其在此矣。秦孝王",
    "T50n2050_001:0194c09": "聞風延屈。先師對使而言。雖欲相見終恐緣",
    "T50n2050_001:0194c10": "差。既而王人催促迫不得止。將欲解纜忽值",
    "T50n2050_001:0194c11": "大風累旬之間。妖賊卒起水陸壅隔遂不成",
    "T50n2050_001:0194c12": "行。至尊昔管淮海萬里。廓清慕義崇賢歸身。",
    "T50n2050_001:0194c13": "如舍遣使招引束鉢赴期師云。我與大王深",
    "T50n2050_001:0194c14": "有因緣順水背風不日而至。菩薩律儀即從",
    "T50n2050_001:0194c15": "稟受。先師初陳寡德。次讓名僧後舉同學三",
    "T50n2050_001:0194c16": "辭不免。仍求四願一雖好學禪行不稱法。年",
    "T50n2050_001:0194c17": "既西夕遠守繩床。撫臆論心假名而已。吹噓",
    "T50n2050_001:0194c18": "在彼惡聞過實。願勿以禪法見欺。二生在邊",
    "T50n2050_001:0194c19": "表。長逢離亂。身闇庠序。口拙暄涼方外虛玄。",
    "T50n2050_001:0194c20": "久非其分域間。撙節一無可取。雖欲自慎終",
    "T50n2050_001:0194c21": "恐樸直忤人。願不責其規矩。三微欲傳燈以",
    "T50n2050_001:0194c22": "報法恩。若身當戒範應重去就去就。若重傳",
    "T50n2050_001:0194c23": "燈則闕去就。若輕則來嫌誚避嫌安身未。若",
    "T50n2050_001:0194c24": "通法願許為法勿嫌輕重。四三十餘年水石",
    "T50n2050_001:0194c25": "之間因以成性。今王塗既一佛法再興。謬承",
    "T50n2050_001:0194c26": "人汎沐此恩化。內竭朽力仰酧外護。若丘壑",
    "T50n2050_001:0194c27": "念起願放其飲啄以卒殘生。許此四心乃赴",
    "T50n2050_001:0194c28": "優旨。大王方希淨戒故妙願唯諾。請戒文曰。",
    "T50n2050_001:0194c29": "弟子基承積善生在皇家。庭訓早趨彛教夙",
    "T50n2050_001:0195a01": "漸。福履攸臻妙機須悟。恥崎嶇於小徑。希",
    "T50n2050_001:0195a02": "優游於大乘。笑止息於化城。誓舟航於彼岸。",
    "T50n2050_001:0195a03": "開士萬行戒善為先。菩薩十受專持最上。喻",
    "T50n2050_001:0195a04": "造宮室必先基址。徒架虛空終不能成。孔老",
    "T50n2050_001:0195a05": "釋門咸資鎔鑄。不有軌儀孰將安仰。誠復能",
    "T50n2050_001:0195a06": "仁本為和尚。文殊冥作闍黎。而必藉人師顯",
    "T50n2050_001:0195a07": "傳聖授自近之。遠感而遂通。波崙罄髓於無",
    "T50n2050_001:0195a08": "竭。善財忘身於法界。經有明文非從臆說。",
    "T50n2050_001:0195a09": "深信佛語。幸遵明導禪師。佛法龍象戒珠圓",
    "T50n2050_001:0195a10": "淨。定水淵澄因靜發慧。安無礙辯先物後己",
    "T50n2050_001:0195a11": "謙挹成風。名稱遠聞眾所知識。弟子所以虔",
    "T50n2050_001:0195a12": "誠遙注。命楫遠延每畏緣差值諸留難。亦既",
    "T50n2050_001:0195a13": "至止心路豁然。及披雲霧即消煩惱。以今開",
    "T50n2050_001:0195a14": "皇十一年十一月二十三日。於總管金城殿",
    "T50n2050_001:0195a15": "設千僧會。敬屈授菩薩戒。戒名為孝。亦名制",
    "T50n2050_001:0195a16": "止。方便智度歸宗奉極。以此勝福奉資至尊",
    "T50n2050_001:0195a17": "皇后作大莊嚴。同如來慈普諸佛愛等。視四",
    "T50n2050_001:0195a18": "生猶如一子。師云。大王紆遵聖禁。名曰。總",
    "T50n2050_001:0195a19": "持。王曰大師傳佛法燈稱為智者。所獲檀嚫",
    "T50n2050_001:0195a20": "各六十種。一時迴施悲敬兩田使福德增多。",
    "T50n2050_001:0195a21": "以資家國香火事訖汎舸衡峽。大王麾駕貴",
    "T50n2050_001:0195a22": "州臨江。奉送供給隆重轉倍於前。既值便風",
    "T50n2050_001:0195a23": "朝發夕還。而渚宮道俗延頸候望。扶老携幼",
    "T50n2050_001:0195a24": "相趨戒場。垂黑戴白雲屯。講座聽眾五十餘",
    "T50n2050_001:0195a25": "人旋鄉答地荊襄未聞。既慧日已明福庭將",
    "T50n2050_001:0195a26": "建。於當陽縣玉泉山而立精舍。蒙勅賜額號",
    "T50n2050_001:0195a27": "為一音。重改為玉泉。其地本來荒險神獸",
    "T50n2050_001:0195a28": "蛇暴。諺云。三毒之藪踐者寒心。創寺其間決",
    "T50n2050_001:0195a29": "無憂慮。是春夏旱。百姓咸謂神怒。故智者",
    "T50n2050_001:0195b01": "躬至泉源滅此邪見。口自呪願。手又撝略隨",
    "T50n2050_001:0195b02": "所指處。重雲靉靆籠山而來。長虹煥爛從泉",
    "T50n2050_001:0195b03": "而起。風雨衝溢歌詠滿路。荊州總管上柱國",
    "T50n2050_001:0195b04": "宜陽公王積。到山禮拜戰汗不安。出而言曰。",
    "T50n2050_001:0195b05": "積屢經軍陣臨危更勇。未嘗怖懼頓如今日。",
    "T50n2050_001:0195b06": "其年王使奉迎荊。人違覲向方遙禮臨岐望",
    "T50n2050_001:0195b07": "絕。既而重履。江淮道俗再馳欣戴。大王尸波",
    "T50n2050_001:0195b08": "羅密先到彼岸。智波羅密今從稟受請文云。",
    "T50n2050_001:0195b09": "弟子多幸謬稟師資。無量劫來悉憑開悟。色",
    "T50n2050_001:0195b10": "心無作昔年虔受。身雖疎漏心護明珠。定品",
    "T50n2050_001:0195b11": "禪枝併散歸靜。荷國鎮藩為臣為子。豈藉四",
    "T50n2050_001:0195b12": "緣能入三昧。電光斷結其類實多。慧解脫人",
    "T50n2050_001:0195b13": "厥朋不少。即日欲伏膺智斷率先名教。永汎",
    "T50n2050_001:0195b14": "法流兼用治國。未知底滯可開化不。師嚴道",
    "T50n2050_001:0195b15": "尊可降意不。宿世根淺可發萌不。菩薩應機",
    "T50n2050_001:0195b16": "可逗時不。書云。人生在三事之如一。況譚釋",
    "T50n2050_001:0195b17": "典而不從師。今之慊言備歷素欵。成就事重",
    "T50n2050_001:0195b18": "請棄飾辭。答曰。謬承人汎擬迹師資。顧此",
    "T50n2050_001:0195b19": "膚疎以非時許。況隆高命彌匪克當。徒欲沈",
    "T50n2050_001:0195b20": "吟必乖深寄。重請云。學貴承師事推物論。",
    "T50n2050_001:0195b21": "歷求法界措心有在。仰惟宿植善根非一生",
    "T50n2050_001:0195b22": "得。初乃由學俄逢聖境。南嶽記莂說法第一。",
    "T50n2050_001:0195b23": "無以仰過照禪師來具述斯事。于時心喜以",
    "T50n2050_001:0195b24": "域寸誠。智者昔入陳朝。彼國明試瓦官大集",
    "T50n2050_001:0195b25": "眾論鋒起。榮公強口先被折角。兩瓊繼軌纔",
    "T50n2050_001:0195b26": "獲交綏。忍師讚歎嗟唱希有。弟子仰延之。",
    "T50n2050_001:0195b27": "始屈登無畏釋難如流。親所聞見眾咸瞻仰。",
    "T50n2050_001:0195b28": "承前荊楚莫不歸伏。非禪不智驗乎金口。比",
    "T50n2050_001:0195b29": "聞名僧所說。智者融會甚有階差。譬若群流",
    "T50n2050_001:0195c01": "歸乎大海。此之包舉始得佛意。唯願未得令",
    "T50n2050_001:0195c02": "得未度令度。樂說不窮法施無盡。復使柳顧",
    "T50n2050_001:0195c03": "言。稽首虔拜(云云)。智者頻辭不免。乃著淨名",
    "T50n2050_001:0195c04": "經疏。河東柳顧言。東海徐陵並才華族胄。",
    "T50n2050_001:0195c05": "應奉文義緘封寶藏。王躬受持。今王入朝辭",
    "T50n2050_001:0195c06": "歸東嶺。吳民越俗掃巷。淘溝沿道令牧旛華",
    "T50n2050_001:0195c07": "交候寺舊所荒廢。凡一十二載人蹤久斷竹",
    "T50n2050_001:0195c08": "樹成林。還屆半山忽見沙門。眉髮皓然秉錫",
    "T50n2050_001:0195c09": "當路。眾共咸覩行次漸近。逡巡韜祕聖猶尚",
    "T50n2050_001:0195c10": "候況人情乎。智者雅好泉石負杖閑游。若吟",
    "T50n2050_001:0195c11": "歎曰。雖在人間弗忘山野幽幽深谷愉愉。靜",
    "T50n2050_001:0195c12": "夜澄神自照豈不樂哉。後時一夜皎月映床。",
    "T50n2050_001:0195c13": "獨坐說法連綿良久。如人問難。侍者智晞明",
    "T50n2050_001:0195c14": "旦啟曰。未審昨夜見何因緣。答曰。吾初夢大",
    "T50n2050_001:0195c15": "風忽起吹壞寶塔。次梵僧謂我云。機緣如薪",
    "T50n2050_001:0195c16": "照用如火。傍助如風三種備矣。化道即行華",
    "T50n2050_001:0195c17": "頂之夜許相。影響機用將盡。傍助亦息。故來",
    "T50n2050_001:0195c18": "相告耳。又見南嶽師共喜禪師令吾說法。即",
    "T50n2050_001:0195c19": "自念言。餘法名義皆曉自裁唯三觀三智。最",
    "T50n2050_001:0195c20": "初面受而便說。說竟謂我云。他方華整相望",
    "T50n2050_001:0195c21": "甚久。緣必應往吾等相送。吾拜稱諾。此死相",
    "T50n2050_001:0195c22": "現也。吾憶小時之夢當終此地。所以每欣歸",
    "T50n2050_001:0195c23": "山今奉冥告。勢當不久死。後安厝西南峯所",
    "T50n2050_001:0195c24": "指之地。累石周屍植松覆坎。立二白塔使人",
    "T50n2050_001:0195c25": "見者發菩提心。又經少時語弟子云。商行。",
    "T50n2050_001:0195c26": "寄金。醫去留藥。吾雖不敏狂子可悲。仍口",
    "T50n2050_001:0195c27": "授觀心論。隨語疏成不加點潤。論在別本",
    "T50n2050_001:0195c28": "其冬十月皇上歸蕃。遣行參高孝信入山奉",
    "T50n2050_001:0195c29": "迎。因散什物用施貧。無標杙山下處擬殿",
    "T50n2050_001:0196a01": "堂。又畫作寺圖以為式樣誡囑僧眾。如此基",
    "T50n2050_001:0196a02": "陛儼我目前棟宇成就。在我死後我必不覩。",
    "T50n2050_001:0196a03": "汝等見之後。若造寺一依此法。弟子疑曰。",
    "T50n2050_001:0196a04": "此處山澗險峙。有何緣力能得成寺。答云。此",
    "T50n2050_001:0196a05": "非小緣乃是王家所辦。合眾同聞互相推測。",
    "T50n2050_001:0196a06": "或言。是姓王之王。或言是天王之王。或言是",
    "T50n2050_001:0196a07": "國王之王。喧喧成論竟不能決。今事已驗方",
    "T50n2050_001:0196a08": "知先旨。乃說帝王之王。標寺基已隨信出山",
    "T50n2050_001:0196a09": "行至石城乃云。有疾謂智越云。大王欲使吾",
    "T50n2050_001:0196a10": "來。吾不負言而來也。吾知命在此。故不須進",
    "T50n2050_001:0196a11": "前也。石城是天台西門。天佛是當來靈像處",
    "T50n2050_001:0196a12": "所。既好宜最後用心。衣鉢道具分滿兩分。",
    "T50n2050_001:0196a13": "一分奉彌勒。一分充羯磨。語已右脇西向而",
    "T50n2050_001:0196a14": "臥。專稱彌陀般若觀音。奉請進藥。即云藥能",
    "T50n2050_001:0196a15": "遣病留殘年乎。病不與身合藥何能遣。年不",
    "T50n2050_001:0196a16": "與心合藥何所留。智晞往日復何所聞。觀心",
    "T50n2050_001:0196a17": "論中復何所道紛紜。醫藥擾累於他。又請進",
    "T50n2050_001:0196a18": "齋飯。報云。非但步影為齋。能無緣無觀即真",
    "T50n2050_001:0196a19": "齋也。吾生勞毒器。死悅休歸世相如是。不足",
    "T50n2050_001:0196a20": "多歎即口授遺書并手書。四十六字蓮華香",
    "T50n2050_001:0196a21": "爐犀角如意留別。大王願芳香不窮永保如",
    "T50n2050_001:0196a22": "意書具別本。封竟。索三衣鉢命淨掃灑。唱二",
    "T50n2050_001:0196a23": "部經為最後聞思聽法華竟。讚云。法門父母",
    "T50n2050_001:0196a24": "慧解由生。本迹曠大微妙難測。四十餘年蘊",
    "T50n2050_001:0196a25": "之知誰可與唯獨明了餘人所不見輟斤絕絃",
    "T50n2050_001:0196a26": "於今日矣。聽無量壽竟。讚曰。四十八願莊嚴",
    "T50n2050_001:0196a27": "淨土華池寶樹易往無人。火車相現能改悔",
    "T50n2050_001:0196a28": "者。尚復往生況戒慧熏修。行道力故實不唐",
    "T50n2050_001:0196a29": "捐。梵音聲相實不誑人。當唱經時。吳州侍官",
    "T50n2050_001:0196b01": "張達等。伴五人自見大佛。倍大石尊光明滿",
    "T50n2050_001:0196b02": "山。直入房內諸僧。或得瑞夢或見奇相。雖復",
    "T50n2050_001:0196b03": "異處而同是。此時唱經竟。索香湯漱口。說十",
    "T50n2050_001:0196b04": "如四不生十法界三觀四無量心四悉檀四諦",
    "T50n2050_001:0196b05": "十二因緣六波羅蜜。一一法門攝一切法。皆",
    "T50n2050_001:0196b06": "能通心到清涼池。若能於病患。境達諸法門",
    "T50n2050_001:0196b07": "者。即二十五人百金可寄。今我最後策觀談",
    "T50n2050_001:0196b08": "玄。最後善寂吾今當入。智朗請云。伏願慈留",
    "T50n2050_001:0196b09": "賜釋餘疑不審。何位歿此。何生誰可宗仰報",
    "T50n2050_001:0196b10": "曰。汝等懶種善根。問他功德如盲問乳蹶者",
    "T50n2050_001:0196b11": "訪路。告實何益。由諸[怡台+龍]悷故喜怒呵讚。既不",
    "T50n2050_001:0196b12": "自省倒見譏嫌。吾今不久當為此輩。破除疑",
    "T50n2050_001:0196b13": "謗觀心論已解。今更報汝。吾不領眾必淨六",
    "T50n2050_001:0196b14": "根。為他損己只是五品位耳。汝問何生者。",
    "T50n2050_001:0196b15": "吾諸師友侍從觀音皆來迎我。問誰可宗仰。",
    "T50n2050_001:0196b16": "豈不曾聞波羅提木叉是汝之師。吾常說四",
    "T50n2050_001:0196b17": "種三昧是汝明導。教汝捨重擔。教汝降三毒。",
    "T50n2050_001:0196b18": "教汝治四大。教汝解業縛。教汝破魔軍。教",
    "T50n2050_001:0196b19": "汝調禪味。教汝折慢幢。教汝遠邪濟。教汝出",
    "T50n2050_001:0196b20": "無為坑。教汝離大悲難。唯此大師能作依止。",
    "T50n2050_001:0196b21": "我與汝等因法相遇。以法為親。傳習佛燈是",
    "T50n2050_001:0196b22": "為眷屬。若不能者傳習魔燈非吾徒也。誡維",
    "T50n2050_001:0196b23": "那曰。人命將終聞鐘磬聲增其正念。唯長唯",
    "T50n2050_001:0196b24": "久氣盡為期。云何身冷方復響磬。世間哭泣",
    "T50n2050_001:0196b25": "著服皆不應為。言訖加趺唱三寶名。如入三",
    "T50n2050_001:0196b26": "昧。以大隋開皇十七年歲次丁巳十一月二",
    "T50n2050_001:0196b27": "十四日未時入滅。春秋六十僧夏四十。至于",
    "T50n2050_001:0196b28": "子時頂上猶煖。雖復不許哀號門人哽戀心",
    "T50n2050_001:0196b29": "沒憂海不能自喻。日隱舟沈永無憑仰。加趺",
    "T50n2050_001:0196c01": "安坐在外十日。道俗奔赴燒香散華。號繞泣",
    "T50n2050_001:0196c02": "拜過十日。已殮入禪龕之內。則流汗遍身綿",
    "T50n2050_001:0196c03": "帛掩拭沾濡若浣。既而歸佛隴而連雨不休。",
    "T50n2050_001:0196c04": "弟子呪願。願賜威神纔動泥洹之輿應手。雲",
    "T50n2050_001:0196c05": "開風噪松悲泉奔水咽。道俗弟子侍從靈儀",
    "T50n2050_001:0196c06": "還遺囑之地。龕墳雖掩妙迹常通。謹書十條",
    "T50n2050_001:0196c07": "繼于狀末。",
    "T50n2050_001:0196c08": "(其一)勅昔在蕃寅覽別書感對澘塞。向淨名疏",
    "T50n2050_001:0196c09": "而呪願曰。昔親奉師顏未敢咨決。今承遺旨",
    "T50n2050_001:0196c10": "何由可悟。若尋文生解。願示神通夜仍感夢。",
    "T50n2050_001:0196c11": "群僧集閣王自說義釋難如流。見智者飛空",
    "T50n2050_001:0196c12": "而至。瀉七寶珊瑚於閣內還更飛去。王後答",
    "T50n2050_001:0196c13": "遺旨文并功德疏。慰山眾文並在別本。送經",
    "T50n2050_001:0196c14": "一藏。銅鐘二口。香旛委積衣物。豐華王人降",
    "T50n2050_001:0196c15": "寺歲月相望。每至忌辰結齋不絕。司馬王弘",
    "T50n2050_001:0196c16": "依圖造寺。山寺秀麗方之釋宮。創寺已後即",
    "T50n2050_001:0196c17": "登春坊。故知皇太子寺基此瑞驗矣。王家造",
    "T50n2050_001:0196c18": "寺斯又驗矣。三國成一斯又驗矣。寺名國清。",
    "T50n2050_001:0196c19": "此又驗矣。靈瑞殷勤聯翩四驗古今可以為",
    "T50n2050_001:0196c20": "例焉。",
    "T50n2050_001:0196c21": "(其二)朱方天香寺沙門慧延。彼土名達昔游光",
    "T50n2050_001:0196c22": "宅。早沾法潤忽聞遷化。感咽彌辰奉慕尊靈",
    "T50n2050_001:0196c23": "為生。何處因寫法華經以期。冥示潛思累旬",
    "T50n2050_001:0196c24": "夢見觀音。高七層塔光焰赫奕過經所稱。智",
    "T50n2050_001:0196c25": "者身從觀音從西來至。延夢裏作禮。乃謂延",
    "T50n2050_001:0196c26": "曰。疑心遣否。延密懷此相口未曾言。後見",
    "T50n2050_001:0196c27": "灌頂始知臨終觀音引導。事驗懸契欣嗟無",
    "T50n2050_001:0196c28": "已。",
    "T50n2050_001:0196c29": "(其三)土人馬紹宗居貧。好施刈稻百束以供寺",
    "T50n2050_001:0197a01": "僧。執役疲勞身如有疾。心作是念。我由施故",
    "T50n2050_001:0197a02": "而感斯患。未測幽冥當有報否。因極寢臥夢。",
    "T50n2050_001:0197a03": "見智者加趺坐一床。燒香如霧安慰紹宗。汝",
    "T50n2050_001:0197a04": "家貧好施何疑無福。種種勸喻辭繁不載。爾",
    "T50n2050_001:0197a05": "夜宗兄及宗妻母三人共夢。晨朝各說異口",
    "T50n2050_001:0197a06": "同言。香氣盈家經日不歇。宗親感歎冥聖",
    "T50n2050_001:0197a07": "不遙。",
    "T50n2050_001:0197a08": "(其四)開皇十八年四月十六日。佛隴僧眾方就",
    "T50n2050_001:0197a09": "坐禪。師現常形進堂按行。上座道修良久瞻",
    "T50n2050_001:0197a10": "奉。其年十月十八日。有海州連水縣人丘彪。",
    "T50n2050_001:0197a11": "晝發誓於龕。夜見僧排戶彪即起禮拜云。勿",
    "T50n2050_001:0197a12": "拜安隱無慮也。遶寺一匝彪隨後。奉尋出門",
    "T50n2050_001:0197a13": "數步奄然便失。當其月十二日。有海州沐陽",
    "T50n2050_001:0197a14": "縣人房伯奴衛伯玉。於智者舊室而見其形",
    "T50n2050_001:0197a15": "床事相如在。",
    "T50n2050_001:0197a16": "(其五)開皇十九年十一月六日。土人張造年邁",
    "T50n2050_001:0197a17": "脚蹶。曳疾登龕拜曰。早蒙香火願來世度脫。",
    "T50n2050_001:0197a18": "仍聞龕內應聲。又聞彈指造再請云。若是冥",
    "T50n2050_001:0197a19": "力重賜神異。即復如初。造泣而拜戀慕忘",
    "T50n2050_001:0197a20": "返。",
    "T50n2050_001:0197a21": "(其六)仁壽元年正月十九日。永嘉縣僧法曉。生",
    "T50n2050_001:0197a22": "聞勝德。歿傳妙瑞。悔不早親追恨疚心。故來",
    "T50n2050_001:0197a23": "墳所旋千匝禮千拜。於昏夕間龕戶自開。光",
    "T50n2050_001:0197a24": "明流出照諸樹木枝葉炳然。合寺奔馳所共",
    "T50n2050_001:0197a25": "瞻禮。",
    "T50n2050_001:0197a26": "(其七)仁壽二年八月十三日。沂州臨沂縣人孫",
    "T50n2050_001:0197a27": "抱長。午前於龕所奉見信心殷重。後限滿被",
    "T50n2050_001:0197a28": "替獨到龕所。辭別洒淚向僧說如此。",
    "T50n2050_001:0197a29": "(其八)大業元年二月二十日。土人張子達母俞",
    "T50n2050_001:0197b01": "氏。年登九十患一脚短。凡十八年自悲己老。",
    "T50n2050_001:0197b02": "到墳奉別設齋專至。即覺短脚還申。行步平",
    "T50n2050_001:0197b03": "正宛如少時。此嫗悲喜見人即述。遙禮天台",
    "T50n2050_001:0197b04": "以為常則。",
    "T50n2050_001:0197b05": "(其九)荊州弟子法偃。於江都造智者影像。還至",
    "T50n2050_001:0197b06": "江津像身流汗。拭已更出。道俗瞻禮。如平生",
    "T50n2050_001:0197b07": "汗痕尚在。",
    "T50n2050_001:0197b08": "(其十)荊州玉泉寺造石碑。未得鐫刻智者像。至",
    "T50n2050_001:0197b09": "而碑上自然生脈成文曰。天地玄用出生或",
    "T50n2050_001:0197b10": "有磨刮。其辭彌亮一境觀讀三日方失。",
    "T50n2050_001:0197b11": "智者弘法三十餘年。不畜章疏安無礙辯契",
    "T50n2050_001:0197b12": "理符文。挺生天智世間所伏。有大機感乃為",
    "T50n2050_001:0197b13": "著文。奉勅撰淨名經疏。至佛道品為二十八",
    "T50n2050_001:0197b14": "卷。覺意三昧一卷。六妙門一卷。法界次第章",
    "T50n2050_001:0197b15": "門三百科。始著六十科為三卷。小止觀一卷。",
    "T50n2050_001:0197b16": "法華三昧行法一卷。又常在高座云。若說次",
    "T50n2050_001:0197b17": "第禪門一年一遍。若著章疏可五十卷。若說",
    "T50n2050_001:0197b18": "法華玄義并圓頓止觀半年各一遍。若著章",
    "T50n2050_001:0197b19": "疏各三十卷。此三法門皆無文疏。講授而已。",
    "T50n2050_001:0197b20": "大莊嚴寺法慎私記禪門。初分得三十卷。尚",
    "T50n2050_001:0197b21": "未刪定而法慎終國清寺。灌頂私記法華玄初",
    "T50n2050_001:0197b22": "分得十卷。止觀初分得十卷。方希再聽畢。其",
    "T50n2050_001:0197b23": "首尾會。智者涅槃。鑽仰無所髣髴。龍章未經",
    "T50n2050_001:0197b24": "要妙。深識者自尋得其門也。學士法喜凡事",
    "T50n2050_001:0197b25": "十七禪師。年登耳順方逢智者。陳尚書毛喜。",
    "T50n2050_001:0197b26": "嘲之曰尊師猶少。弟子何老。答云。所事者德",
    "T50n2050_001:0197b27": "豈在於年。又問曰。何者為德。答云。善巧說法",
    "T50n2050_001:0197b28": "即後代富樓那。破魔除障即是優波毱多。毛",
    "T50n2050_001:0197b29": "喜自善其辭。談之朝野常為口實。又常行方",
    "T50n2050_001:0197c01": "等懺。雉來索命神王遮曰。法喜當往西方。次",
    "T50n2050_001:0197c02": "生得道豈償汝命耶。仍於瓦官寺端坐入滅。",
    "T50n2050_001:0197c03": "建業咸覩天地共知。又有慧瑫因聽法而發",
    "T50n2050_001:0197c04": "定。道勢因領語。而觀開淨辯強記有瀉瓶之",
    "T50n2050_001:0197c05": "德。於佛隴燒身慧普修懺象王便現。法慎學",
    "T50n2050_001:0197c06": "禪微發持力。此二三子不幸早亡。門人行解",
    "T50n2050_001:0197c07": "兼善堪為後進師者多矣。皆內祕珍寶不令",
    "T50n2050_001:0197c08": "人識。今略書見聞如上。梁晉安王中兵參軍",
    "T50n2050_001:0197c09": "陳鍼即智者之長兄也。年在知命張果相之",
    "T50n2050_001:0197c10": "死在晦朔。師令行方等懺。鍼見天堂牌門。此",
    "T50n2050_001:0197c11": "是陳鍼之堂。過十五年當生此地。遂延十五",
    "T50n2050_001:0197c12": "年壽。果後見鍼驚問君服何藥。答但修懺耳。",
    "T50n2050_001:0197c13": "果云若非道力安能超死耶。梁方茂從師習",
    "T50n2050_001:0197c14": "坐。忽發身通微能輕舉。智者呵云。汝帶妻",
    "T50n2050_001:0197c15": "子何須學。此宜急去之。大中大夫蔣添玫儀",
    "T50n2050_001:0197c16": "同公吳明徹。皆稟息法脚氣獲除法雲遠覃",
    "T50n2050_001:0197c17": "例皆如此。灌頂多幸謬逢嘉運。濫齒輪下十",
    "T50n2050_001:0197c18": "有三年。戴天履地不測高深。以開皇二十一",
    "T50n2050_001:0197c19": "年遇見。開府柳顧言賜訪智者。俗家桑梓入",
    "T50n2050_001:0197c20": "道緣由皆不能識。克心自責微知醒悟。仍問",
    "T50n2050_001:0197c21": "遠祖於故老。即詢受業於先達瓦官前事。或",
    "T50n2050_001:0197c22": "親承音旨。天台後瑞隨分憶持。然深禪博慧",
    "T50n2050_001:0197c23": "妙本靈迹。皆非淺短能知。但戀慕玄風無所",
    "T50n2050_001:0197c24": "宗仰。輒編聞見若奉慈顏。披尋首軸涕泗俱",
    "T50n2050_001:0197c25": "下謹狀。",
    "T50n2050_001:0197c26": "銑法師云。大師所造有為功德。造寺三十六",
    "T50n2050_001:0197c27": "所。大藏經十五藏。親手度僧一萬四千餘人。",
    "T50n2050_001:0197c28": "造栴檀金銅素畫像八十萬軀。傳弟子三十",
    "T50n2050_001:0197c29": "二人。得法自行不可稱數。",
    "T50n2050_001:0198a01": "隋天台智者大師別傳終"
}