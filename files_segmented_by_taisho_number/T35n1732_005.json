{
    "T35n1732_005:0087c02": "大方廣佛華嚴經搜玄分齊通智",
    "T35n1732_005:0087c03": "方軌卷第五(之上)",
    "T35n1732_005:0087c05": "終南山至相寺沙門智儼述",
    "T35n1732_005:0087c06": "入法界品第三十四",
    "T35n1732_005:0087c07": "此是第八會在祇桓重閣說。所以在祇桓",
    "T35n1732_005:0087c08": "攝化始故。所以在重閣表悲心在正智上",
    "T35n1732_005:0087c09": "重生故。此即第二依人入證分四門同上。一",
    "T35n1732_005:0087c10": "辨名者。何義故名入法界。答其法有三種。",
    "T35n1732_005:0087c11": "謂意所知法。自性及軌則也。此中通三也。界",
    "T35n1732_005:0087c12": "者是一切法通性。亦因。亦分齊也。入者得此",
    "T35n1732_005:0087c13": "法門。二來意者。何故來。上雖得行解法。若",
    "T35n1732_005:0087c14": "不依知識加持無由進會故來也。三宗體",
    "T35n1732_005:0087c15": "者分別有二。約人及約法。初人者正化及",
    "T35n1732_005:0087c16": "助化各有體相用。准思攝之。二法者人法也",
    "T35n1732_005:0087c17": "有二。謂約人。二約法。人者謂因人及果人。",
    "T35n1732_005:0087c18": "各成師及伴知識。并有同生及異生。亦有",
    "T35n1732_005:0087c19": "五生之身。此可思准。二約法者有十。一因。",
    "T35n1732_005:0087c20": "二果。三約行。四理。五教。六義。七事。八人。九",
    "T35n1732_005:0087c21": "法。十解。前人是弘教人。後人是所依法人也。",
    "T35n1732_005:0087c22": "此可思准之。入法界分齊云何。答有二義。",
    "T35n1732_005:0087c23": "一始從初發心。終即不定。若依經文但至",
    "T35n1732_005:0087c24": "金剛心已還。若義求即通果德耳。依文為",
    "T35n1732_005:0087c25": "定。果位不可說故。又望機即不通果。約知",
    "T35n1732_005:0087c26": "識自行則通因果。為用通果因。又果位無",
    "T35n1732_005:0087c27": "求相。此約三乘說。若約一乘時亦通果。",
    "T35n1732_005:0087c28": "如離世間品說。所以准之可識也。二闊狹",
    "T35n1732_005:0087c29": "者唯在大乘心。小菩薩聲聞凡夫不說入",
    "T35n1732_005:0088a01": "法界。問性起即通。此品局者何也。答性起宗",
    "T35n1732_005:0088a02": "欲明約法辨分齊故通。此明約入心辨",
    "T35n1732_005:0088a03": "分齊故局耳。性起約法。假使不證不名",
    "T35n1732_005:0088a04": "不起。餘義對文分釋。四釋文者此文有二。",
    "T35n1732_005:0088a05": "初發起序。二爾時世尊欲令諸菩薩下辨正",
    "T35n1732_005:0088a06": "宗。此宗明何義意。明知識力也。已前諸會",
    "T35n1732_005:0088a07": "並先放光令餘方知顯說法淺深集眾增",
    "T35n1732_005:0088a08": "微。復以音聲為正說。此會不然。但如來放",
    "T35n1732_005:0088a09": "光顯現三世間。令大眾入即為正說也。更",
    "T35n1732_005:0088a10": "不別有言下諸知識通耳。今約初明意。知",
    "T35n1732_005:0088a11": "識有四力。近善知識。聽聞正法。繫念思惟。",
    "T35n1732_005:0088a12": "如法修行。下文具有此意耳。復有四能。如",
    "T35n1732_005:0088a13": "攝論說。初序文有九。一說時。二化主。三住",
    "T35n1732_005:0088a14": "處。四同聞。五大眾疑念。六佛入三昧。七十",
    "T35n1732_005:0088a15": "方新眾集。八說偈讚歎。九普賢重開發三昧",
    "T35n1732_005:0088a16": "德用也。前諸會並集新眾已。然後入定。此",
    "T35n1732_005:0088a17": "何在前。答前即入來趣化主。說有別人。人",
    "T35n1732_005:0088a18": "欲說時方始入定。今此不然。佛自授機佛",
    "T35n1732_005:0088a19": "若不入定諸人來即無由。故先入定顯相。",
    "T35n1732_005:0088a20": "後方新眾集也。即是因人果人設則不同。又",
    "T35n1732_005:0088a21": "為下文二重顯法至第二重方始下趣人",
    "T35n1732_005:0088a22": "入知見故也。此何佛自入。答今為成行人",
    "T35n1732_005:0088a23": "法。若不果人自入顯法是真。無由引彼因",
    "T35n1732_005:0088a24": "人令成大果故也。何故入師子奮迅定。欲",
    "T35n1732_005:0088a25": "令菩薩得故。復顯表勇健授教令使修者",
    "T35n1732_005:0088a26": "伏妄顯真故也。四同聞眾有三初菩薩。次",
    "T35n1732_005:0088a27": "聲聞。三天王等。何故菩薩在先。答諸經從",
    "T35n1732_005:0088a28": "相取親教。以通漸故。此經約理以辨。由",
    "T35n1732_005:0088a29": "是頓教故也所以此眾獨有聲聞。此有二",
    "T35n1732_005:0088b01": "意。一為顯法界攝相應故。二為迴小入大",
    "T35n1732_005:0088b02": "行。故菩薩眾有三。一舉數。二列一百四",
    "T35n1732_005:0088b03": "十名。有十五位各顯別法。可思之。三歎",
    "T35n1732_005:0088b04": "德。德文初總。次別。別有二。初七自利行。後",
    "T35n1732_005:0088b05": "三句利他行。二聲聞中有三。初舉數。二列",
    "T35n1732_005:0088b06": "名。三歎德。五疑念請中。初請。次結。初有六",
    "T35n1732_005:0088b07": "十句有三。初三十句辨所請法。二有十句",
    "T35n1732_005:0088b08": "歎眾堪聞。三二十句歎佛堪說。法中有三。",
    "T35n1732_005:0088b09": "初正辨所請果法。二十句辨因人未窮。三",
    "T35n1732_005:0088b10": "有十推功在佛。初所疑法中有三。一辨疑",
    "T35n1732_005:0088b11": "人。二辨念。三明所念法。三歎佛堪說中。初",
    "T35n1732_005:0088b12": "十句明因圓。二有十歎果滿。六入定中有",
    "T35n1732_005:0088b13": "二。初入定。二入三昧已已下明顯淨土相。",
    "T35n1732_005:0088b14": "即定力也。初文有三。初辨方便。二正入。三",
    "T35n1732_005:0088b15": "欲令下明入意所為。此何故唯依大悲。為",
    "T35n1732_005:0088b16": "前說通解行此唯存行令其去危得樂故",
    "T35n1732_005:0088b17": "也。第二入定力顯淨土中有五。初莊嚴重",
    "T35n1732_005:0088b18": "閣。二嚴園林。三嚴虛空。四何以故下釋成。",
    "T35n1732_005:0088b19": "五如此祇樹下結通十方。初文有二。初總次",
    "T35n1732_005:0088b20": "別。別中有十種莊嚴可知。下諸園空十句",
    "T35n1732_005:0088b21": "可知。五結中有四。初結。次佛集。三菩薩集。",
    "T35n1732_005:0088b22": "四重嚴空。亦可大文分三。初莊重閣等即",
    "T35n1732_005:0088b23": "器世間。二如來集即智正覺。三菩薩集即眾",
    "T35n1732_005:0088b24": "生世間耳。所以因果俱集。顯因果實成故",
    "T35n1732_005:0088b25": "也。七集眾文有三。初辨十方眾集。二是諸",
    "T35n1732_005:0088b26": "菩薩下歎德。三爾時諸大聲聞下辨不共相。",
    "T35n1732_005:0088b27": "初文十方皆有八。初遠過塵數界海即從",
    "T35n1732_005:0088b28": "量也。二列世界名。三辨佛名。四列上首菩",
    "T35n1732_005:0088b29": "薩名。五辨眷屬。六供養具。七來詣佛所。八",
    "T35n1732_005:0088c01": "各化閣而坐。餘同爾耳。所以菩薩名王證",
    "T35n1732_005:0088c02": "法界行用自在故也。第二歎德文有二。初",
    "T35n1732_005:0088c03": "歎。二皆是如來下推功。初文有三。初總歎。",
    "T35n1732_005:0088c04": "二成就下別歎德。三此諸菩薩下結歎集",
    "T35n1732_005:0088c05": "也。別中有二。初自分德。二於大眾中即師子",
    "T35n1732_005:0088c06": "吼下他分德。初中有三。初辨自利行。二能",
    "T35n1732_005:0088c07": "於一切如來下利他行。三具足十力下辨俱",
    "T35n1732_005:0088c08": "成。自他分德滿也。第三辨聲聞不共即顯法",
    "T35n1732_005:0088c09": "界是深。文中有二。初正不見。二譬如餓鬼",
    "T35n1732_005:0088c10": "下譬況。初文有三。初明不見佛真常行德。",
    "T35n1732_005:0088c11": "二何以故釋成不見所以。三是故雖與下結。",
    "T35n1732_005:0088c12": "初文有三。初列名。二如是等諸大下不見",
    "T35n1732_005:0088c13": "法界果德。此即與上十句所問法大同也。文",
    "T35n1732_005:0088c14": "有三可知。三亦復不見下不見圓通大眾",
    "T35n1732_005:0088c15": "因行。第三不見因行境界中有三。初總舉。",
    "T35n1732_005:0088c16": "二正辨。三如是等下結。第二釋成中有二。初",
    "T35n1732_005:0088c17": "責次答。答有二。初總。二本不修習能見如來",
    "T35n1732_005:0088c18": "下別辨不見意。此中二。初明不修大行故",
    "T35n1732_005:0088c19": "不見。二亦無三昧清淨智眼下正辨不見相。",
    "T35n1732_005:0088c20": "初文有三。初由不修故不見。二是諸功德",
    "T35n1732_005:0088c21": "下不共故不見。有三可知。三是故諸大弟",
    "T35n1732_005:0088c22": "子下結。初不修文有二。初不修果德。二不",
    "T35n1732_005:0088c23": "求菩薩下不求因行。第二正辨不見有二。",
    "T35n1732_005:0088c24": "初明不見。二何以故辨所以。初文有二。初",
    "T35n1732_005:0088c25": "總次別。別中有二。初無自大果失。亦不樂",
    "T35n1732_005:0088c26": "說下二無他恩德失。餘者可知耳。第二喻",
    "T35n1732_005:0088c27": "況中有十喻。初名惑障勝境喻。二不窮源底",
    "T35n1732_005:0088c28": "喻。三求下失上喻。四無所攝取喻。五臨光失",
    "T35n1732_005:0088c29": "眼喻。六修得異果喻。七同居異見喻。八不行",
    "T35n1732_005:0089a01": "同一行喻。九深淺相形喻。十住位息求喻。第",
    "T35n1732_005:0089a02": "八歎德中有十人說偈。初人有三。初五歎",
    "T35n1732_005:0089a03": "土體。二有四歎眾集。次有一結歎。二精進",
    "T35n1732_005:0089a04": "勢王有十分五。初二總歎依正。二有二歎",
    "T35n1732_005:0089a05": "眾會勝。三有二明來者神力。四有二歎佛",
    "T35n1732_005:0089a06": "德。五有二辨覺分齊。三普妙德王有十分",
    "T35n1732_005:0089a07": "二。初三法明佛德。次七喻。四無礙妙德藏",
    "T35n1732_005:0089a08": "王有十。次第歎佛可知。五善化月王有十。",
    "T35n1732_005:0089a09": "初四示報身令菩薩同入法界。次四顯淨",
    "T35n1732_005:0089a10": "土令修入者成就觀智。次二辨佛轉法輪",
    "T35n1732_005:0089a11": "利物。六法義慧焰王有十分有四。初三總歎",
    "T35n1732_005:0089a12": "下人非及。次二歎德廣大。次二顯其德相",
    "T35n1732_005:0089a13": "難知。次三顯德是勝人境界。七一切眾魔智",
    "T35n1732_005:0089a14": "幢有十中有三。初五歎法身。次二歎應身。",
    "T35n1732_005:0089a15": "次三歎化身。八淨願智幢王有十分二。初",
    "T35n1732_005:0089a16": "九歎修因行。次一明果成滿。餘相可知。九",
    "T35n1732_005:0089a17": "智慧勢王有十分四。初二總歎二業利益。",
    "T35n1732_005:0089a18": "次二別歎身業益。次四歎口業益。次二歎",
    "T35n1732_005:0089a19": "意業益。十智通王有十一分三。初一總歎",
    "T35n1732_005:0089a20": "見佛益。次七歎佛慈悲德。次三辨見聞得",
    "T35n1732_005:0089a21": "益。慈悲中有三。初一明出世意。次五正歎",
    "T35n1732_005:0089a22": "慈悲相。次一辨所以耳。第九重辨定德用",
    "T35n1732_005:0089a23": "有二。初長行。次偈頌。初文有六。一明重意。",
    "T35n1732_005:0089a24": "二辨定三昧德用方便分齊法。三略列十一",
    "T35n1732_005:0089a25": "門方便所況事。初一總。餘十別事耳。四為諸",
    "T35n1732_005:0089a26": "菩薩下明所為機器對法相擬耳。五何等十",
    "T35n1732_005:0089a27": "下辨三昧所成事用。則正照明。六佛子此師",
    "T35n1732_005:0089a28": "子下結略顯廣。此第五段中依一方便說",
    "T35n1732_005:0089a29": "十種法。十一方便即有一百一十法。十法何",
    "T35n1732_005:0089b01": "差別。一明佛興次第。二明常說義分齊。三",
    "T35n1732_005:0089b02": "辨成佛。此上攝入智正覺。四明眷屬。即眾",
    "T35n1732_005:0089b03": "生世間。五明化身無礙。六辨住持自在。七",
    "T35n1732_005:0089b04": "辨功德所依。八明神力作用清淨。九辨願",
    "T35n1732_005:0089b05": "音聲。十具明三世間轉法輪義。後六名德",
    "T35n1732_005:0089b06": "用。又於中初三從所依。意一。身一。口一。又",
    "T35n1732_005:0089b07": "初身。次用。三位地。餘意依文。准之可知。第",
    "T35n1732_005:0089b08": "二頌文有二。初十句辨頌意。二正頌。於中",
    "T35n1732_005:0089b09": "有十半。總頌上十法門。於中有三。初六正",
    "T35n1732_005:0089b10": "結前義。次三半明信入分齊。次一結成利",
    "T35n1732_005:0089b11": "益所以。前中有六偈。初一眷屬淨。次一說",
    "T35n1732_005:0089b12": "法淨。次一顯行淨。次一雲集淨。次一顯理淨。",
    "T35n1732_005:0089b13": "次一照明淨。第二文有三。初一總。次一半釋。",
    "T35n1732_005:0089b14": "次一辨所以可知。問所以普賢重照明。答",
    "T35n1732_005:0089b15": "果人入定顯法是真。若因人不證。同修者",
    "T35n1732_005:0089b16": "不進故。普賢因人。照明引初修者趣入耳。",
    "T35n1732_005:0089b17": "此約體入。若約用時。則重舉用以顯體也。",
    "T35n1732_005:0089b18": "第二正說中有二。初明如來大悲攝化令修",
    "T35n1732_005:0089b19": "行者入其法界。即正說體。二爾時文殊師利",
    "T35n1732_005:0089b20": "童子下廣約善友。明入儀則也。問何故加",
    "T35n1732_005:0089b21": "入法界。不依位得何也。答理實須自他二",
    "T35n1732_005:0089b22": "力。今且約一相耳。自力依位。他力佛加持",
    "T35n1732_005:0089b23": "也。亦可初辨依三昧得自利德。二彼諸菩",
    "T35n1732_005:0089b24": "薩下成利他德。三爾時文殊童子下辨利他",
    "T35n1732_005:0089b25": "行相也。初文有二。初明佛入定。攝人入法",
    "T35n1732_005:0089b26": "界故。有四可知也。二爾時祇林大眾下明",
    "T35n1732_005:0089b27": "諸菩薩因光入法。此文有六。初牒入人。二",
    "T35n1732_005:0089b28": "悉見一切下蒙光攝益。三如此間如來下結",
    "T35n1732_005:0089b29": "會平等。有二可知。四而不壞三世下辨所",
    "T35n1732_005:0089c01": "見益用。有六句可知。五其有眾生下辨得",
    "T35n1732_005:0089c02": "益所以有五句。六逮得如來下廣明其益",
    "T35n1732_005:0089c03": "相。二攝益中有三。初辨顯器世間攝益。二",
    "T35n1732_005:0089c04": "諸大菩薩現坐下智正覺自在攝益。三或見",
    "T35n1732_005:0089c05": "在天下眾生世間攝益。此文有二。初辨處。",
    "T35n1732_005:0089c06": "二顯種種下明顯身相。亦可但是智正覺十",
    "T35n1732_005:0089c07": "身也。若依下結文。但是國土世間及眾生世",
    "T35n1732_005:0089c08": "間也。六廣益相文有二。初得自利行。二時",
    "T35n1732_005:0089c09": "彼諸菩薩下明利他德。初文有二。初舉德。",
    "T35n1732_005:0089c10": "二爾時文殊下說偈讚歎。初文有三。初舉",
    "T35n1732_005:0089c11": "身座體。二顯大自在下明座及身德用。三爾",
    "T35n1732_005:0089c12": "時彼諸菩薩深入下既有內資外顯益相。隨",
    "T35n1732_005:0089c13": "分利他也。初文有二。初舉德成身。二彼師",
    "T35n1732_005:0089c14": "子座下明歎德顯座。初文有四。初總出三",
    "T35n1732_005:0089c15": "昧德體。二次列十門以為德用。即上十門",
    "T35n1732_005:0089c16": "也。此文有二可知。三所謂種種下辨德所",
    "T35n1732_005:0089c17": "依。四得深入菩薩三昧門下廣辨上三昧門",
    "T35n1732_005:0089c18": "耳。亦即所成也。亦可上十一門並是總功德",
    "T35n1732_005:0089c19": "門。此有三。初總。次別。三以廣顯略也。第二",
    "T35n1732_005:0089c20": "別中略明一百句三昧門。第三中有二。初結",
    "T35n1732_005:0089c21": "成廣說。二入如來海下結觀分齊。證行圓滿",
    "T35n1732_005:0089c22": "也。此文有二可知。此中定三昧法門者並",
    "T35n1732_005:0089c23": "通一部為起法所依。所有解行分齊並皆准",
    "T35n1732_005:0089c24": "此思攝也。二座中有二可知。第二明座身",
    "T35n1732_005:0089c25": "德益有二。初辨相。次如是等下結成德相",
    "T35n1732_005:0089c26": "歎不可盡。初文有三。初十三句德自利行。",
    "T35n1732_005:0089c27": "二安住莊嚴下五十七利他行。三決了如來",
    "T35n1732_005:0089c28": "下二十自他行滿可知。第三外益於文有",
    "T35n1732_005:0089c29": "三。初立。次釋。三結。第二文殊偈讚祇林顯",
    "T35n1732_005:0090a01": "證真實。所以文殊說彰淨慧證也。所以",
    "T35n1732_005:0090a02": "不在利他。後說彰利他。起後說便故也。",
    "T35n1732_005:0090a03": "就十三半偈中。初十二別歎佛及祇林即果",
    "T35n1732_005:0090a04": "也。二普賢等佛子下總結莊嚴普集。即因也。",
    "T35n1732_005:0090a05": "第二利他德中有三。初辨果德被益。二彼諸",
    "T35n1732_005:0090a06": "菩薩下利他行體。三隨其所應下辨對緣攝",
    "T35n1732_005:0090a07": "化。此第三對緣攝化中有四。初辨機器。亦",
    "T35n1732_005:0090a08": "可機緣相擬。二明同生益。三現不可說下辨",
    "T35n1732_005:0090a09": "現法門被益。四或現天宮下明現三世間攝",
    "T35n1732_005:0090a10": "化。三現法門中有三。初現無常等忻厭門。",
    "T35n1732_005:0090a11": "二為一切眾生下辨十度行門。三以如是下",
    "T35n1732_005:0090a12": "結。第二十度中。初六可知。後四中為一一身",
    "T35n1732_005:0090a13": "方便度。悉能供養下願度。悉能顯現下力度。",
    "T35n1732_005:0090a14": "知一切下智度。下結法界非一耳。第四三世",
    "T35n1732_005:0090a15": "間有四。初現器世間。二或名號下現智正",
    "T35n1732_005:0090a16": "覺。三或現聲聞下現眾生世間。四或現種種",
    "T35n1732_005:0090a17": "色身下對三世間起用方便。餘文可知也。",
    "T35n1732_005:0090a18": "爾時文殊童子下第二依其善友辨修入儀",
    "T35n1732_005:0090a19": "則。此望機辨所軌。若望知識自行即前依",
    "T35n1732_005:0090a20": "果人得法。今對機器起用也。今略取此經",
    "T35n1732_005:0090a21": "上下有五相不同。持是五相以科此文。何",
    "T35n1732_005:0090a22": "者五相。一顯位修行相二會緣入實相。三攝",
    "T35n1732_005:0090a23": "德成因相。四智照無二相。五顯因廣大相也。",
    "T35n1732_005:0090a24": "今此中意以德彰人。以人引修行者入於",
    "T35n1732_005:0090a25": "法界故。廣驗諸教有二知識。一人。二法。分",
    "T35n1732_005:0090a26": "齊者有三。一初人者。教為言詮處。為方便",
    "T35n1732_005:0090a27": "門。人為旨。問等彰德。二若法者。言為教詮。",
    "T35n1732_005:0090a28": "總別同異等為觀門。智眼所得者為旨。通明",
    "T35n1732_005:0090a29": "等為德。三人法合明即觀教為詮。見處及",
    "T35n1732_005:0090b01": "人為方便。得法為旨見。說往因及仰推",
    "T35n1732_005:0090b02": "等為德也。廣如別章。約時位等別。人有其",
    "T35n1732_005:0090b03": "四中五。文殊重也。今寄顯法相。故有若干。",
    "T35n1732_005:0090b04": "若約正助即一百一十。若約實行即三千",
    "T35n1732_005:0090b05": "大千微塵等也。所以實約三千微塵等者。",
    "T35n1732_005:0090b06": "欲明附引三乘別機故也。若依一乘不只",
    "T35n1732_005:0090b07": "若干耳(云云)。此文分有五。初四十一人顯位",
    "T35n1732_005:0090b08": "修行相。次摩耶一人會緣入實相。三彌勒一",
    "T35n1732_005:0090b09": "人攝德成因相。由行會理成正因故。四重",
    "T35n1732_005:0090b10": "會文殊一人寄智照無二相。五普賢一人寄",
    "T35n1732_005:0090b11": "顯因廣大相。後二人述因勝也。今約此意。",
    "T35n1732_005:0090b12": "若別位位皆差。若通行行皆有也。位即為相。",
    "T35n1732_005:0090b13": "通即為體耳。初四十一中。初一寄十信。次十",
    "T35n1732_005:0090b14": "寄十住。次十寄十行。次十寄十迴向。次十",
    "T35n1732_005:0090b15": "寄十地。所以文殊初智光導故也。今以五",
    "T35n1732_005:0090b16": "門料簡。一明緇素等別。若約行相並別不",
    "T35n1732_005:0090b17": "同。若總約相有十六種。一菩薩。二比丘。三",
    "T35n1732_005:0090b18": "比丘尼。四長者。五優婆夷。六童男。七童女。",
    "T35n1732_005:0090b19": "八天。九外道。十藥師。十一船師。十二婆羅",
    "T35n1732_005:0090b20": "門。十三王。十四仙人。十五母。十六婦。二明",
    "T35n1732_005:0090b21": "修入徒眾。唯初文殊所具諸眾。次下唯一人。",
    "T35n1732_005:0090b22": "三辨往不往異者。初文殊往善財所。欲明",
    "T35n1732_005:0090b23": "初機不請自往。餘四十二明善財往彼。為",
    "T35n1732_005:0090b24": "機勝也。次有摩耶及普賢二人。不去不來。",
    "T35n1732_005:0090b25": "摩耶會相故。普賢廣大故。四歎發心不歎",
    "T35n1732_005:0090b26": "異。初文殊後普賢。文殊此不歎發心。意",
    "T35n1732_005:0090b27": "可知。亦可此亦不定諸知識中有不歎者。",
    "T35n1732_005:0090b28": "五結會有無者。餘四十四無結會。顯化未",
    "T35n1732_005:0090b29": "窮故。普賢有結會。明化位滿故也。所以",
    "T35n1732_005:0090c01": "不現佛位化者。為表至果離相故也。此",
    "T35n1732_005:0090c02": "約所成自行。若望緣境如前可知耳此初",
    "T35n1732_005:0090c03": "知識菩薩字文殊入菩提心法門。初文殊文",
    "T35n1732_005:0090c04": "有三。初明文殊及眷屬辭退南行以為化",
    "T35n1732_005:0090c05": "緣。所以辭從佛往為明果悲下被故。二爾",
    "T35n1732_005:0090c06": "時尊者舍利弗下對緣攝化。三爾時文殊知",
    "T35n1732_005:0090c07": "善財下明自位滿足進入勝境。初文有四",
    "T35n1732_005:0090c08": "可知。二攝化文有三。初化引聲聞即迴小",
    "T35n1732_005:0090c09": "入大也。二爾時文殊菩薩建立下攝諸龍眾。",
    "T35n1732_005:0090c10": "三時覺城人聞下攝化人眾。初文有四。初舍",
    "T35n1732_005:0090c11": "利弗表從化之智。二此六千比丘下表所攝",
    "T35n1732_005:0090c12": "機器。三爾時尊者舍利弗下明覩相迴心。",
    "T35n1732_005:0090c13": "四時諸比丘白尊者下求勝進入也。初文有",
    "T35n1732_005:0090c14": "二可知。二機器文有五可知。三覩相發心",
    "T35n1732_005:0090c15": "中有三。初覺察大眾。二示其事相。三爾時",
    "T35n1732_005:0090c16": "尊者讚說下明從化得益。二示相文有二。",
    "T35n1732_005:0090c17": "初示自功德力。二海智乃至一切如來下辨",
    "T35n1732_005:0090c18": "上人加持也。四求勝進入中有五。初明見",
    "T35n1732_005:0090c19": "勝求進。有二可知。二文殊現象王迴下勝",
    "T35n1732_005:0090c20": "進中緣器相應。有三可知。三爾時文殊告諸",
    "T35n1732_005:0090c21": "比丘下明對機授十信行法。四彼諸比丘下",
    "T35n1732_005:0090c22": "聞法獲益。五爾時文殊勸諸比丘等示教大",
    "T35n1732_005:0090c23": "解行有二。初總令得普賢行及位。二彼諸",
    "T35n1732_005:0090c24": "下別辨可知。三授法文有三。初舉益開十",
    "T35n1732_005:0090c25": "數立宗。二何等下別釋。三若善男子下舉",
    "T35n1732_005:0090c26": "益勸修耳。四獲益文有三。初總得三昧門。",
    "T35n1732_005:0090c27": "二悉見下依定所現事。三得此三昧下廣辨",
    "T35n1732_005:0090c28": "利益。二定所現事中有三。初見佛依正。二",
    "T35n1732_005:0090c29": "見佛轉法輪。三又能知彼下知見三世果德",
    "T35n1732_005:0091a01": "差別事。此等由文迮。不得依次。可知之。",
    "T35n1732_005:0091a02": "二攝龍趣。就中有四。初結前生後。二明處",
    "T35n1732_005:0091a03": "勝。三說法。四赴機攝化可知。三攝善財文",
    "T35n1732_005:0091a04": "有三。初覺城人聞赴化。二列人數。四眾即",
    "T35n1732_005:0091a05": "為四也。三爾時文殊知眾集下明對機授",
    "T35n1732_005:0091a06": "藥。此文有二。初總令生信。二觀察善財下",
    "T35n1732_005:0091a07": "別屬勝機。此文有二。初歎德。二文殊菩薩",
    "T35n1732_005:0091a08": "下為說勝進佛法。文有二可知。初文有二。",
    "T35n1732_005:0091a09": "初問次答。答文有二。初歎顯德。二此善財",
    "T35n1732_005:0091a10": "者下歎過去行德。第三進求勝境文有三。",
    "T35n1732_005:0091a11": "初文殊南行引生勝欲。二善財隨從文殊下",
    "T35n1732_005:0091a12": "明願欲求進。三爾時文殊如象王迴下赴欲",
    "T35n1732_005:0091a13": "讚教令入勝位。此猶在十信內也。",
    "T35n1732_005:0091a14": "二願欲求進文有二。初少長行牒前生後。二",
    "T35n1732_005:0091a15": "正偈頌。頌文有三十四偈有二。初四明自",
    "T35n1732_005:0091a16": "無始迷輪。二有三十偈請求垂顧。初文有",
    "T35n1732_005:0091a17": "二。初二辨惑體。次二明過失。後三十偈中",
    "T35n1732_005:0091a18": "即為三十事。於中各二。初三句歎德。下一",
    "T35n1732_005:0091a19": "句請導。三赴欲讚教中有二。初長行。次偈",
    "T35n1732_005:0091a20": "頌。初文有二。初讚。次是故下教。初文有",
    "T35n1732_005:0091a21": "三。第二文有二可知。二偈頌中有二。初長",
    "T35n1732_005:0091a22": "行生起。二偈頌。頌有十偈分五。初二正歎",
    "T35n1732_005:0091a23": "善財能有大心。次一舉餘菩薩顯成。次一",
    "T35n1732_005:0091a24": "重總歎善財。次五舉五義歎善財德。次一",
    "T35n1732_005:0091a25": "舉益以歎也。此下進入十住位。總作三門",
    "T35n1732_005:0091a26": "料簡。一方所有順因果通局。初文殊有東",
    "T35n1732_005:0091a27": "有南次功德雲等二十七及第二十九大天乃",
    "T35n1732_005:0091a28": "至彌勒二十九人並云南方。第八迴向云東",
    "T35n1732_005:0091a29": "方。第十迴向及十地不云南方。各別有所。",
    "T35n1732_005:0091b01": "摩耶後文殊有示無方。普賢無示無方。所",
    "T35n1732_005:0091b02": "以然者南以表正。東表發覺。前文殊初信",
    "T35n1732_005:0091b03": "覺理故有東。勝進順正故有南。次功德雲",
    "T35n1732_005:0091b04": "等二十八表未證理故遠有相應故云南。",
    "T35n1732_005:0091b05": "次十一得理及應行相故表隨緣現。次一",
    "T35n1732_005:0091b06": "會相入實故不云方。等對方便相故示",
    "T35n1732_005:0091b07": "也。次一表結因位順果故示南也。次一表",
    "T35n1732_005:0091b08": "勝智境故示。離取故無方。次一大故不可",
    "T35n1732_005:0091b09": "示。遍故不可局方也。",
    "T35n1732_005:0091b10": "二辨教問遣辭得捨修明進昇之相。不遣者",
    "T35n1732_005:0091b11": "利益義微。復彰己獨善。有此失也。善財不",
    "T35n1732_005:0091b12": "辭即失異聞進昇之美。初文殊自往故。無",
    "T35n1732_005:0091b13": "人教問。亦無辭向。普賢中亦無辭向。意可",
    "T35n1732_005:0091b14": "知。三辨分量深淺推不推異。前四十一皆有",
    "T35n1732_005:0091b15": "結有推。後彌勒等無結無推。意可知也。",
    "T35n1732_005:0091b16": "就一一知識中顯法多門不定。對文當知",
    "T35n1732_005:0091b17": "今此初功德雲比丘當發心住位。入普賢光",
    "T35n1732_005:0091b18": "明觀察正念諸佛三昧有三。初勸教勝進。",
    "T35n1732_005:0091b19": "即聞慧也。二時善財下依教趣入。即思慧也。",
    "T35n1732_005:0091b20": "三時彼比丘下得其法故名證法界。即修慧",
    "T35n1732_005:0091b21": "也。此中處及人名等並從當位義相得名。",
    "T35n1732_005:0091b22": "至文宜隨義消息之。初文有四。初南方等",
    "T35n1732_005:0091b23": "處。二有一比丘下人名。三汝詣彼問下教得。",
    "T35n1732_005:0091b24": "四彼比丘下歎德。此出離始故現比丘形。二",
    "T35n1732_005:0091b25": "依教趣入文有六。初辭往。二正趣勝境。三",
    "T35n1732_005:0091b26": "於彼山中下依教簡擇。四見彼下依教見理",
    "T35n1732_005:0091b27": "得比境。五馳詣下依求趣入辨敬儀。六請",
    "T35n1732_005:0091b28": "問。三正入法界此文上下有四種證。一阿含",
    "T35n1732_005:0091b29": "約位證。二教解證。三正證。四上果下加證。",
    "T35n1732_005:0091c01": "復有十種證入。如離世間品說。思之可解。",
    "T35n1732_005:0091c02": "文中有三。初總歎能問。二我於解脫力下為",
    "T35n1732_005:0091c03": "說自分所得法門。三豈能了下仰推勝分。初",
    "T35n1732_005:0091c04": "文有二。初總。次如是事下別歎能問。別中",
    "T35n1732_005:0091c05": "有九句。此初句即上教問第三句。此第二即",
    "T35n1732_005:0091c06": "上第二句。此第三即上第五句。此第四句即",
    "T35n1732_005:0091c07": "上第六句。此中第五句即上第十句。此中第",
    "T35n1732_005:0091c08": "六句即上第四句。此中第七句即上第八句。",
    "T35n1732_005:0091c09": "此中第八句即上第九。此中第九句即上第",
    "T35n1732_005:0091c10": "七句。此九通歎上總耳。二說自分中有三。",
    "T35n1732_005:0091c11": "初辨法門體。二或見東方下辨法門用相。有",
    "T35n1732_005:0091c12": "四可知。三我唯下結自分齊。初文有四。初",
    "T35n1732_005:0091c13": "總辨體。二逮得下明有所成。三普照下",
    "T35n1732_005:0091c14": "辨益相。第四一切佛化下成前起後也。三",
    "T35n1732_005:0091c15": "仰推文有三。初總辭。二諸大菩薩下別辨勝",
    "T35n1732_005:0091c16": "相。三得虛空界下結。別中二十句念佛三時",
    "T35n1732_005:0091c17": "也。問仰推有何義。答有二義。一明他位德",
    "T35n1732_005:0091c18": "高。二約他顯自德分齊深廣耳。第二知識",
    "T35n1732_005:0091c19": "即治地住菩薩比丘名海雲。入普賢法門。初",
    "T35n1732_005:0091c20": "教勸勝入。二時善財下依教趣入。三爾時海",
    "T35n1732_005:0091c21": "雲下證法界。初有四。初示處。二人名。三教",
    "T35n1732_005:0091c22": "問。四歎德。二依教趣入中有八。初辭退。二",
    "T35n1732_005:0091c23": "南行下依入。三念持所得。四海門國所依處。",
    "T35n1732_005:0091c24": "五詣下見相。六頭面禮下敬相。七白言下說",
    "T35n1732_005:0091c25": "已所得。八而未知下請問。問中初七自分行。",
    "T35n1732_005:0091c26": "次五句利他行。三告下正證法界中有三。初",
    "T35n1732_005:0091c27": "歎能問。二我住此下說自分行相。三豈能下",
    "T35n1732_005:0091c28": "仰推勝德。初文有二。初總歎有三可知。三",
    "T35n1732_005:0091c29": "得普門下別歎善財德有二。初自利。二大",
    "T35n1732_005:0092a01": "悲救護一切下利他。餘相可知。二自分法門",
    "T35n1732_005:0092a02": "中有四。初明得法因緣。二時彼如來下為",
    "T35n1732_005:0092a03": "果德攝益。三其有十方下明利他德。四結法",
    "T35n1732_005:0092a04": "名字。初文有五。初正尋思有三可知。第二",
    "T35n1732_005:0092a05": "句中一句總十句別。此別即迴事海為十地",
    "T35n1732_005:0092a06": "相也。二作是念已即見下見緣起法門。三百",
    "T35n1732_005:0092a07": "萬阿修羅下外護行。四寶華佛下因行集起。",
    "T35n1732_005:0092a08": "五見彼華上下見其勝相。外護中有二十句。",
    "T35n1732_005:0092a09": "人寶二耳。見勝相中有二十句。二果攝中。",
    "T35n1732_005:0092a10": "初正加攝。二得益有三。初歎經德。二受持。",
    "T35n1732_005:0092a11": "三假使下校量功德耳。仰推文。初總。次責。",
    "T35n1732_005:0092a12": "三別廣辨可知。第三知識修行住菩薩比丘",
    "T35n1732_005:0092a13": "名善住。入菩薩無礙法門。勸教等三同前。",
    "T35n1732_005:0092a14": "初文有三。初示處。二示人名。三教問。二依",
    "T35n1732_005:0092a15": "教趣入中有七。初辭。次念所得法。三進入",
    "T35n1732_005:0092a16": "方便。四依教簡擇。五見知義相。六爾時善財",
    "T35n1732_005:0092a17": "下敬儀。七問及歎有二可知。三證入中有",
    "T35n1732_005:0092a18": "三。初歎發心。二我已成下說已所得自分",
    "T35n1732_005:0092a19": "法。三云何能說下推勝說自分中有四。初",
    "T35n1732_005:0092a20": "辨法體。二我得此神通變下辨其作用。有",
    "T35n1732_005:0092a21": "三可知。三若有眾生明攝化行。四我唯知",
    "T35n1732_005:0092a22": "此下結分齊。初法門中有三。初辨體。二我",
    "T35n1732_005:0092a23": "已修習乃至得慧光下辨德。三何以故下辨",
    "T35n1732_005:0092a24": "成。推勝分中初二十辨上德。二菩薩有如是",
    "T35n1732_005:0092a25": "等下以略現廣。第四生貴住菩薩良醫名彌",
    "T35n1732_005:0092a26": "伽。入所言不虛法門。即初教勸。二時善財下",
    "T35n1732_005:0092a27": "依教趣入。三良醫下謂正入證。初文有三。",
    "T35n1732_005:0092a28": "無其歎德。二依教趣入中有七。初辭進。二",
    "T35n1732_005:0092a29": "爾時一心下念前法門令其成滿。三漸至下",
    "T35n1732_005:0092b01": "進向勝分。四入祝藥城下依教簡擇。五見相。",
    "T35n1732_005:0092b02": "六敬儀。七請問。有二可知。三正入中有三。",
    "T35n1732_005:0092b03": "初歎發心。二爾時良醫稱揚下說自分法。三",
    "T35n1732_005:0092b04": "云何能說仰推勝分。初文有五。一審發心。",
    "T35n1732_005:0092b05": "二明答。三禮供養。四敬重下歎發心功德。五",
    "T35n1732_005:0092b06": "當知菩薩下通歎菩薩化德。四廣歎發心內",
    "T35n1732_005:0092b07": "有四。初總歎。第二善男子若有下通歎發心",
    "T35n1732_005:0092b08": "功能。三佛菩薩加護天等供養。四彼為安慰",
    "T35n1732_005:0092b09": "下辨護念意。第二說自分法中有四。初明",
    "T35n1732_005:0092b10": "口放光集眾。二時彼良醫下廣辨智慧法",
    "T35n1732_005:0092b11": "門。三所應作已下攝儀歸本有三。初歸。次",
    "T35n1732_005:0092b12": "說法門名。三明德用。第四結仰推中有二。",
    "T35n1732_005:0092b13": "初總。次彼諸下別也。第五方便具足住菩薩",
    "T35n1732_005:0092b14": "長者名解脫。入如來一切無礙莊嚴法門有",
    "T35n1732_005:0092b15": "三。初勸教趣入。二時善財下依教進入。三時",
    "T35n1732_005:0092b16": "解脫長者下辨正證法界。初有三。初示處。",
    "T35n1732_005:0092b17": "二示名。三勸教問。二進入中有八。初信德",
    "T35n1732_005:0092b18": "而辭往。二念前法門。三如是念下進向方便。",
    "T35n1732_005:0092b19": "四周遍下依教簡擇。五見相。六敬。七念也。八",
    "T35n1732_005:0092b20": "白言下請問。問中有三。初明已所欲。二白言",
    "T35n1732_005:0092b21": "我聞大聖下歎德。三唯願以下正請。初文有",
    "T35n1732_005:0092b22": "三。初十五句求果法。次欲與一切下十四求",
    "T35n1732_005:0092b23": "因法。三欲滿下自分所修行法。三正證中有",
    "T35n1732_005:0092b24": "二。初說自所得法。二何能下仰推。初文有三。",
    "T35n1732_005:0092b25": "初明得法門。二得此法門下辨法門所現事。",
    "T35n1732_005:0092b26": "三我唯下結解分齊。初文有三。初辨入定",
    "T35n1732_005:0092b27": "及因緣。二入已已下明定功德。三從起下辨",
    "T35n1732_005:0092b28": "法門名字。二法門所現事中有二。初約自他",
    "T35n1732_005:0092b29": "相對。二知一切佛及與下心境相對。前文有",
    "T35n1732_005:0092c01": "二。初略。次廣。各有三可知。二心境內有二。",
    "T35n1732_005:0092c02": "初約真。次善男子當知下約俗。亦各有二。",
    "T35n1732_005:0092c03": "初立。次勸可知也。仰推中初總。次別可知",
    "T35n1732_005:0092c04": "第六正心住位菩薩比丘名海幢。入普眼",
    "T35n1732_005:0092c05": "捨得法門。亦名清淨光明般若波羅蜜境界。",
    "T35n1732_005:0092c06": "有三。初勸教趣入。二時善財下依教進入。",
    "T35n1732_005:0092c07": "三三昧正受。初文有三。初示處。二示人",
    "T35n1732_005:0092c08": "名。三教問。二趣入中有五。初敬儀念德。二",
    "T35n1732_005:0092c09": "念前法門。有二可知也。三漸趣下進向勝",
    "T35n1732_005:0092c10": "分。四見得方便。五周遍下依教簡擇。三正",
    "T35n1732_005:0092c11": "證中有二。初明自分法。二云何能說下仰推",
    "T35n1732_005:0092c12": "勝分。初文有五。初舉法門體。二善財嘆未",
    "T35n1732_005:0092c13": "曾有下歎功德。三此定名何等下問法門名。",
    "T35n1732_005:0092c14": "有問答二文。答中有名義因果二文。四唯有",
    "T35n1732_005:0092c15": "此下辨功作用。有二可知。五我唯下結。初",
    "T35n1732_005:0092c16": "文有四。初辨法門體。二從其足已下明現",
    "T35n1732_005:0092c17": "身攝。身光有十五處化。彼諸如來者頂上佛",
    "T35n1732_005:0092c18": "耳。三善財一心下辨攝法相應。四捨從定",
    "T35n1732_005:0092c19": "起。第二歎三昧功德中初十一句歎定德。",
    "T35n1732_005:0092c20": "二大聖乃至入此三昧下歎其作用。仰推中。",
    "T35n1732_005:0092c21": "初總次別三結。問菩薩既有具德何須仰",
    "T35n1732_005:0092c22": "推。答此有二意。一寄位不相。是故須推也。",
    "T35n1732_005:0092c23": "二寄三昧門別。發生勝欲故也。第七不退",
    "T35n1732_005:0092c24": "住菩薩優婆夷名休捨。入離憂安隱幢法門。",
    "T35n1732_005:0092c25": "初勸教進入。二時善財下依教趣入。三答言",
    "T35n1732_005:0092c26": "下正入。初文有三。初示住處。二示人名。三",
    "T35n1732_005:0092c27": "教問。二趣入信量中有八。初獲益辭退。二",
    "T35n1732_005:0092c28": "念前法門。三漸漸下進向勝位。四得方便",
    "T35n1732_005:0092c29": "相。五見普莊嚴園下見相。此有三。初見依",
    "T35n1732_005:0093a01": "麁相。二爾時休捨下見正細相。三其有下歎",
    "T35n1732_005:0093a02": "德。六爾時善財下審法有二句。七往詣下",
    "T35n1732_005:0093a03": "辨敬相。八白言下請問。園中有十二事。垣",
    "T35n1732_005:0093a04": "樹等。三正證入中有二。初明自分法門。二",
    "T35n1732_005:0093a05": "諸大菩薩其心如海下仰推勝分。初文有四。",
    "T35n1732_005:0093a06": "初辨法門作用。二發心為久如下問因緣久",
    "T35n1732_005:0093a07": "近。三此法名何等下問得名有二句。四結。",
    "T35n1732_005:0093a08": "初文有四。初我唯成一句明證分齊。二若見",
    "T35n1732_005:0093a09": "聞下明功能益用有三句。三東方下辨佛",
    "T35n1732_005:0093a10": "果德物被益。有二可知。四我此大眾下辨",
    "T35n1732_005:0093a11": "眷屬行成。有二可知。二因緣久近中有二。",
    "T35n1732_005:0093a12": "初問答得法因緣。二久如當成下問答成佛",
    "T35n1732_005:0093a13": "久近。久近答中有三。初明不依時節修。二",
    "T35n1732_005:0093a14": "欲化一切下稱法界修。三結。初中十四句皆",
    "T35n1732_005:0093a15": "是分局也。稱法界修中有十三句。仰推中初",
    "T35n1732_005:0093a16": "總舉。次別。三結可知。第八童真住菩薩仙人",
    "T35n1732_005:0093a17": "名毘目多羅。入菩薩無壞幢智慧法門有",
    "T35n1732_005:0093a18": "三。初勸教進入。二時善財下依教進入。三時",
    "T35n1732_005:0093a19": "彼仙人下辨現量證。初文有四。初示處。二",
    "T35n1732_005:0093a20": "示人名。三善能下歎德。四汝詣下教問。二依",
    "T35n1732_005:0093a21": "教趣入中有八。初辨敬辭退。二念前法門",
    "T35n1732_005:0093a22": "有義教。分二可知。三漸漸下辨方便進向。",
    "T35n1732_005:0093a23": "四周遍下依教簡擇。五見園林依報麁相。六",
    "T35n1732_005:0093a24": "爾時見彼仙人下見正報細相。七往詣下敬",
    "T35n1732_005:0093a25": "儀。有三可知。八白言下申請問。三正證入",
    "T35n1732_005:0093a26": "中有三。初歎發心。二明自分法門。三仰推",
    "T35n1732_005:0093a27": "勝分。初時彼仙人等歎發心功能。此中文有",
    "T35n1732_005:0093a28": "三。初十句歎善財利他德。二大眾各持下大",
    "T35n1732_005:0093a29": "眾散華供養讚歎善財。三告大眾下結歎發",
    "T35n1732_005:0093b01": "心功能。第二自分文有四。初辨法門體。二",
    "T35n1732_005:0093b02": "善財白言下明法門自在用分齊。有問答二",
    "T35n1732_005:0093b03": "文。三放善財手下歸住自分有二。初放。次",
    "T35n1732_005:0093b04": "問答審法。四我唯下結法門名。二法門自在",
    "T35n1732_005:0093b05": "分齊。答中有三。初知識手加見在十方佛",
    "T35n1732_005:0093b06": "所。聞法修行。有二可知。二或自見下修行",
    "T35n1732_005:0093b07": "時節不同。三善財為無壞下明為十法照",
    "T35n1732_005:0093b08": "得十三昧。仰推中有三。初總。次別。三我豈",
    "T35n1732_005:0093b09": "能下結。第九法王子住菩薩位婆羅門名方",
    "T35n1732_005:0093b10": "便命。入菩薩無盡法門有三。初勸教趣入。",
    "T35n1732_005:0093b11": "二時善財下依教進入。三答言下正入證。初",
    "T35n1732_005:0093b12": "文有三。說處人名教問等。二進入中有六。",
    "T35n1732_005:0093b13": "初辭進。二明念得前法門。三明所到處。四",
    "T35n1732_005:0093b14": "周遍下依教簡擇。五敬禮。有二可知。六申",
    "T35n1732_005:0093b15": "請問。三入證中有二。初明自分法門。二明",
    "T35n1732_005:0093b16": "淨法王下仰推。初文有六。初舉自分現法",
    "T35n1732_005:0093b17": "門勸修。二善財作是念下明對法生疑。三",
    "T35n1732_005:0093b18": "作是念時下諸佛菩薩等加勸除疑。四童子",
    "T35n1732_005:0093b19": "聞奇特下聞法歡喜悔過除疑。五登刀山下",
    "T35n1732_005:0093b20": "如說修行有二句可知。六我唯成此等結",
    "T35n1732_005:0093b21": "法門名字。第二生疑中有二。初十二句於自",
    "T35n1732_005:0093b22": "分法中生疑。二將非魔下勝分法中生疑。",
    "T35n1732_005:0093b23": "第三菩薩等加勸中有三。初現色界天勸。",
    "T35n1732_005:0093b24": "二現欲界六天等勸。三現龍等八部勸。初",
    "T35n1732_005:0093b25": "勸有三。初總止莫疑。二此是大聖下歎德。",
    "T35n1732_005:0093b26": "三時諸天下舉他益以勸。天者初禪天。自在",
    "T35n1732_005:0093b27": "者色究竟天。四悔過文有三。初於婆羅門",
    "T35n1732_005:0093b28": "起善知識心。二頭面下明悔過。三婆羅門說",
    "T35n1732_005:0093b29": "偈。為其受懺悔開導。偈中初一偈勸順教",
    "T35n1732_005:0093c01": "除障。次一勸令成行。又此諸知識內。三人",
    "T35n1732_005:0093c02": "是反道行。一方便命現癡相。婆須蜜現貪",
    "T35n1732_005:0093c03": "相。滿足王現瞋相。問何故此處倍增勸法。",
    "T35n1732_005:0093c04": "答行相局無記故。餘二即二通。又在初前",
    "T35n1732_005:0093c05": "故也。又所以登刀山投火聚者。約何相",
    "T35n1732_005:0093c06": "順也。答約實是法。並悉廣通。若局非不有",
    "T35n1732_005:0093c07": "別。何者刀體相續增成其斷法之用。由有",
    "T35n1732_005:0093c08": "破能故。火體不續增成其顯常之用。由有",
    "T35n1732_005:0093c09": "照能故。此依何理。如有無二名。說有能令",
    "T35n1732_005:0093c10": "離斷。成解妙常之用。說無能令離有無",
    "T35n1732_005:0093c11": "成其證會妙無絕相之能。火即用無理。會",
    "T35n1732_005:0093c12": "妄照玄之用。刀即用有理。破無成信實德",
    "T35n1732_005:0093c13": "之解也。故有破義增成義微。由成解顯故。",
    "T35n1732_005:0093c14": "無即成義增。由顯證理故。此如起信論說",
    "T35n1732_005:0093c15": "也。又今定宗唯取詮相。由約事故也。又准",
    "T35n1732_005:0093c16": "所得三昧名其義亦可解耳。又問何故刀山",
    "T35n1732_005:0093c17": "須捨後得法。火即得時獲益何也。答由有",
    "T35n1732_005:0093c18": "教捨而方順無教相。即非違故也。仰推中",
    "T35n1732_005:0093c19": "有三。初總。次別辨。三總結。第十灌頂住菩",
    "T35n1732_005:0093c20": "薩位女名彌多羅。入般若波羅蜜普莊嚴法",
    "T35n1732_005:0093c21": "門。初教往。二時善財下依教趣入。三答言下",
    "T35n1732_005:0093c22": "正證。初文有三。初示處人名。教問等。二進",
    "T35n1732_005:0093c23": "入勝分中有八。初辭進。二念前法門之用。",
    "T35n1732_005:0093c24": "三到其處。四周遍下尋求有三可知。五善",
    "T35n1732_005:0093c25": "財即入下見依麁相。六見彼女下見正細相。",
    "T35n1732_005:0093c26": "七見已已下辨敬儀。八白言下請問。三證入",
    "T35n1732_005:0093c27": "中有二。初自分法門。二諸大菩薩下仰推勝",
    "T35n1732_005:0093c28": "分。自分中有四。初辨得法門體。二童子正",
    "T35n1732_005:0093c29": "念下問法門名有三可知。三境界云何下問",
    "T35n1732_005:0094a01": "作用分齊。四我唯知此下結。初文有三。初勸",
    "T35n1732_005:0094a02": "觀。二見一一下定所現事。三皆是下推起因",
    "T35n1732_005:0094a03": "緣第三作用分齊中。先問。次答。答中合有",
    "T35n1732_005:0094a04": "一百一十六門。此等法門並通一部為軌。",
    "T35n1732_005:0094a05": "為此是解窮故也。仰推中有三。初總。次別。",
    "T35n1732_005:0094a06": "三結。次下十知識當十行位。此初即歡喜行",
    "T35n1732_005:0094a07": "菩薩比丘名善現。入隨順菩薩證明法門有",
    "T35n1732_005:0094a08": "三。初明勸教往詣。次時善財下依教趣入。",
    "T35n1732_005:0094a09": "三答言下正入法界。初文有三。示處人名",
    "T35n1732_005:0094a10": "教問等可知。二依教進入有七。初辭進。次",
    "T35n1732_005:0094a11": "念前法。念法中有十三句。三進入。四於城",
    "T35n1732_005:0094a12": "墎下依教尋求簡擇。五見勝相。六往詣親近",
    "T35n1732_005:0094a13": "禮敬。七白言下請問發心。三正入法界中有",
    "T35n1732_005:0094a14": "二。初明自分法門。二金剛菩薩下仰推勝",
    "T35n1732_005:0094a15": "分。初文有三。初辨法門體。二不離此下明",
    "T35n1732_005:0094a16": "法門作用。三我唯知此下結名。初文有二。",
    "T35n1732_005:0094a17": "初得法因緣。二彼諸佛所下辨所成體。仰推",
    "T35n1732_005:0094a18": "有二。初別辨。二總結。第十二饒益行菩薩童",
    "T35n1732_005:0094a19": "子名釋天主。入巧術智慧法門有三。初勸",
    "T35n1732_005:0094a20": "教趣入。二時善財下依教進入。三答言下正",
    "T35n1732_005:0094a21": "入法界。初文有三。示處人名教問等即教",
    "T35n1732_005:0094a22": "量也。二信量有八。初成前法門。二念人辭",
    "T35n1732_005:0094a23": "退。三與天龍下明所到處。四周遍下依教簡",
    "T35n1732_005:0094a24": "擇。五時空中天龍下方便知識示導。即助道",
    "T35n1732_005:0094a25": "耳。六見釋天主下見其相。七即詣下親近禮",
    "T35n1732_005:0094a26": "敬。八白言下自說發心請問。三正入法界中",
    "T35n1732_005:0094a27": "有二。初說自分法門。二諸大菩薩下仰推勝",
    "T35n1732_005:0094a28": "分。初文有三。初辨所住法門因緣。二我",
    "T35n1732_005:0094a29": "因下辨法門德用。三唯知此下結自分所知。",
    "T35n1732_005:0094b01": "第二德用文有二。初總明相黶子算印功能",
    "T35n1732_005:0094b02": "德用有二。初總次別。二我亦了知下別辨",
    "T35n1732_005:0094b03": "算數德用有三。謂一直算。二乘除。三功",
    "T35n1732_005:0094b04": "能可知。推勝中。初辨相。二結。第十三無恚",
    "T35n1732_005:0094b05": "恨行菩薩優婆夷名自在。入無盡功德藏莊",
    "T35n1732_005:0094b06": "嚴法門有三。初勸教趣入。二時善財下依教",
    "T35n1732_005:0094b07": "趣入。三答言下正入法界。初教量中三如前。",
    "T35n1732_005:0094b08": "二依教趣入中有八。初念法獲益辭退。二爾",
    "T35n1732_005:0094b09": "時善財於善知識下歎德攝益有二可知。三",
    "T35n1732_005:0094b10": "漸漸下明所至處。四周遍下依教簡擇有二",
    "T35n1732_005:0094b11": "可知。五尋求進位。六進入下正見勝相。七",
    "T35n1732_005:0094b12": "辨敬儀。八白言自說發心。六正見相中有",
    "T35n1732_005:0094b13": "三。初正。第二依。三眷屬。第三正入法界中",
    "T35n1732_005:0094b14": "有二。初自分。後仰推勝進。初一句明自分",
    "T35n1732_005:0094b15": "法門。二一器下辨法門大用。三結名。第二法",
    "T35n1732_005:0094b16": "門大用中有二。初為說大用法門有二。初",
    "T35n1732_005:0094b17": "施。二辨益可知。一汝見我此下攝令同益。",
    "T35n1732_005:0094b18": "此文有二。初令見內眷屬。二此諸下於外",
    "T35n1732_005:0094b19": "作業。初文有三。此第二有五可知。仰推中。",
    "T35n1732_005:0094b20": "初釋次結。第十四無盡行菩薩位長者名甘",
    "T35n1732_005:0094b21": "露頂。入如意功德寶藏法門。初勸教。二時善",
    "T35n1732_005:0094b22": "財下依教進入。三答言下正入法界。初文有",
    "T35n1732_005:0094b23": "三同前。二依教趣入中信量有七。初辭。二",
    "T35n1732_005:0094b24": "念。三到。四尋求。五見甘露下見相。六敬儀。",
    "T35n1732_005:0094b25": "七申意請問。三正入中有三。初歎發心能",
    "T35n1732_005:0094b26": "問。二汝見我下說自分法門。三諸大菩薩下",
    "T35n1732_005:0094b27": "仰推勝分。自分中有四。初約眷屬以顯法",
    "T35n1732_005:0094b28": "門。有三可知。二我成就下明法門體。三隨",
    "T35n1732_005:0094b29": "其所須下明法門大用。四我唯知此結法名。",
    "T35n1732_005:0094c01": "大用中有四。初眾寶等明財法二攝。二且待",
    "T35n1732_005:0094c02": "下明所化眾生。三仰視下顯虛空器出無盡",
    "T35n1732_005:0094c03": "財攝。四滿意歸本。仰推有三。總別結也。第",
    "T35n1732_005:0094c04": "十五離癡亂行菩薩位長者名法寶周羅。入",
    "T35n1732_005:0094c05": "滿足大願法門。初勸教。二時善財下進入。三",
    "T35n1732_005:0094c06": "執善財手下正入。初文有三同前。三依教進",
    "T35n1732_005:0094c07": "入中有七。初念德敬辭。二念法令增。三至",
    "T35n1732_005:0094c08": "處。四尋求。五於道遇見。六禮敬七自說發",
    "T35n1732_005:0094c09": "心請問法門。三正入中有二。初說自分法",
    "T35n1732_005:0094c10": "門。二諸大寶下仰推。自分中文有三。初以",
    "T35n1732_005:0094c11": "自分法門攝益。二爾時善財乃至白言下問",
    "T35n1732_005:0094c12": "得法因緣有三。初歎。次問。三答可知。三我",
    "T35n1732_005:0094c13": "唯下結成自分。初文有二。初歎以手引入",
    "T35n1732_005:0094c14": "家。觀方便耳。二正觀。觀中初依報攝益有",
    "T35n1732_005:0094c15": "二可知。後正報攝益。正中有十重。第八重",
    "T35n1732_005:0094c16": "中。初神通等三世間八地德。次詣一切佛受",
    "T35n1732_005:0094c17": "持等明九地德。第十重如來滿中等此即因",
    "T35n1732_005:0094c18": "中具果法門也。仰推中。初別次結可知。第",
    "T35n1732_005:0094c19": "十六善現行菩薩長者名普眼妙香。入令一",
    "T35n1732_005:0094c20": "切眾生歡喜普門法門。初勸教進入。二時善",
    "T35n1732_005:0094c21": "財下依教趣入。三答言下正得法界。初文有",
    "T35n1732_005:0094c22": "三。示處人名教請等也。二進入中有七。初",
    "T35n1732_005:0094c23": "禮辭。二思前法門。三漸至處。四起勝進行。",
    "T35n1732_005:0094c24": "五見普門下見相。依正分有二可知。六辨",
    "T35n1732_005:0094c25": "敬儀。七白言下請問。三正入中有三。初歎",
    "T35n1732_005:0094c26": "發心。二我知一切下說自分法門。三諸大藥",
    "T35n1732_005:0094c27": "王下仰推勝分。自分中有二。初辨攝益。二",
    "T35n1732_005:0094c28": "我唯下結名。初文有四。初治事中報障有二",
    "T35n1732_005:0094c29": "可知。二然後下除其定障。三稱揚下教發",
    "T35n1732_005:0095a01": "心除其細障令諸行成。此有二可知。四善",
    "T35n1732_005:0095a02": "男子我又下明有異巧便也。有二可知。仰",
    "T35n1732_005:0095a03": "推中。初別辨次結也。第十七無著行菩薩位",
    "T35n1732_005:0095a04": "王名滿足。入幻化法門。初勸教進入。次時",
    "T35n1732_005:0095a05": "善財下依教進入。三時滿足王下正入法界。",
    "T35n1732_005:0095a06": "初文有三如前。二依教進入中有八。一辭。",
    "T35n1732_005:0095a07": "二念。念中有二。初總。次十六句別也。三至",
    "T35n1732_005:0095a08": "處四起方便導之。有問答二文。五見下見",
    "T35n1732_005:0095a09": "相有三。初見依正。二見治國法。三覩生疑",
    "T35n1732_005:0095a10": "可知。六作是念下諸菩薩等導誡除疑。有",
    "T35n1732_005:0095a11": "四可知。七聞天已下敬儀。八白言自說請問",
    "T35n1732_005:0095a12": "也。三正入中。初辨自分。二諸大下仰推也。",
    "T35n1732_005:0095a13": "初文有四。初方便攝受。二見我此報示其行",
    "T35n1732_005:0095a14": "相審之。三我成就下明法門體用有三。初",
    "T35n1732_005:0095a15": "體。次用。三反以顯成耳。四我唯下結分齊。",
    "T35n1732_005:0095a16": "仰推中有二。初廣次結也。第十八尊重行菩",
    "T35n1732_005:0095a17": "薩王名大光。入菩薩大慈幢行法門。有三",
    "T35n1732_005:0095a18": "義同前。勸教中有三如前。二依教進入中",
    "T35n1732_005:0095a19": "有八。一謂辭。二念前法門。三至處。四興念",
    "T35n1732_005:0095a20": "自知必見勝法。初問。次答。三作念生欲。五",
    "T35n1732_005:0095a21": "入善光下見依麁相。六爾時善財於此下見",
    "T35n1732_005:0095a22": "正報相。七五體下敬禮。八請問。依報中有",
    "T35n1732_005:0095a23": "十。謂塹牆巷人眾樓閣寶帳蓋幢幡王住處",
    "T35n1732_005:0095a24": "樓閣。第六善財觀生無著等正報中有三。",
    "T35n1732_005:0095a25": "初成前起後。二見王身。三彼殿前下申其",
    "T35n1732_005:0095a26": "利物相也。二十八相者顯因行未圓故。三",
    "T35n1732_005:0095a27": "正入中有二。初說自分法門。二諸大下仰推",
    "T35n1732_005:0095a28": "勝分。初文有四。初舉法門名及得因緣即",
    "T35n1732_005:0095a29": "為二也。二我住此下明利益用。三此城眾生",
    "T35n1732_005:0095b01": "下舉三昧功能以證現事。四我唯等結自",
    "T35n1732_005:0095b02": "分所知。二利益用文有五。一總辨攝益。二",
    "T35n1732_005:0095b03": "令諸下明攝成。三善男子下正辨攝用。四各",
    "T35n1732_005:0095b04": "見下明所感各異。五以正下明會屬往因",
    "T35n1732_005:0095b05": "也。三三昧功能證現事中有三。初說入定",
    "T35n1732_005:0095b06": "時除他障。二且待下正顯入定功能證成前",
    "T35n1732_005:0095b07": "事。有二可知。三從定起。仰推中有三。初",
    "T35n1732_005:0095b08": "總。次喻顯。三結也。第十九善法行菩薩位優",
    "T35n1732_005:0095b09": "婆夷名曰不動。入菩薩無壞法門。三義同",
    "T35n1732_005:0095b10": "前。初教勸有三如前。二時善財下明依教",
    "T35n1732_005:0095b11": "進入中有七。初辭。二念。念前法門中有四",
    "T35n1732_005:0095b12": "段明義。初尋思法門令得增勝。二復作是",
    "T35n1732_005:0095b13": "念辨知識功能。三悲心念時下入定。如來使",
    "T35n1732_005:0095b14": "者方便教示令更進趣。四爾時善財定訖出",
    "T35n1732_005:0095b15": "定。三漸至。四推問下辨尋求。五善財歡喜",
    "T35n1732_005:0095b16": "下見依報淨用。六前詣其所下恭敬觀身作",
    "T35n1732_005:0095b17": "用。七自說發心請問。敬觀中有五。初形色",
    "T35n1732_005:0095b18": "勝獲益。有三可知。二宮殿等體勝。三眷",
    "T35n1732_005:0095b19": "屬勝。四其有見者下除障勝。五見彼女人下",
    "T35n1732_005:0095b20": "牒前勝德偈讚耳。即為二耶。三正入中有",
    "T35n1732_005:0095b21": "三。初歎發心。二我成就下說自分所得。三",
    "T35n1732_005:0095b22": "諸大下推勝分也。自分中有四。初辨法門",
    "T35n1732_005:0095b23": "體。二白言得法因緣。三我入此下引現定用",
    "T35n1732_005:0095b24": "成行勝相。四我唯下結自所知。得法因緣",
    "T35n1732_005:0095b25": "中。初問修行勝行及問德用。下答中因緣",
    "T35n1732_005:0095b26": "德用合釋。答中有三。初略答。次重問。三廣",
    "T35n1732_005:0095b27": "辨中有六。初見佛身相發心念求。二時彼",
    "T35n1732_005:0095b28": "如來下更教發十心。三我於爾時下問法",
    "T35n1732_005:0095b29": "求果智。四我發是心已下行成離障。五於爾",
    "T35n1732_005:0095c01": "所劫若有眾生下辨利他德用。六我初發心",
    "T35n1732_005:0095c02": "來下總結也。三引現定用文有五。初歎德",
    "T35n1732_005:0095c03": "二審定。三答。四成事。五出定仰推中。初舉",
    "T35n1732_005:0095c04": "六喻明行深廣。二結。第二十真實行菩薩",
    "T35n1732_005:0095c05": "位。得至一切處行法門知識外道名隨順一",
    "T35n1732_005:0095c06": "切眾生。三文同前。初教勸中有三如前。二",
    "T35n1732_005:0095c07": "依教進入中有八。一辭退。二念前法門。三",
    "T35n1732_005:0095c08": "漸到。四周遍下尋求。五於中夜下見依相。六",
    "T35n1732_005:0095c09": "爾時善財下見正報相。七往詣下敬儀。八請",
    "T35n1732_005:0095c10": "問法門。三正入中答言下有三。初歎發心。二",
    "T35n1732_005:0095c11": "知已安住下說自分所得。三諸大下仰推勝",
    "T35n1732_005:0095c12": "分。自中有四。初辨法門。二以平等般若下",
    "T35n1732_005:0095c13": "明法門體用攝化。三復次善男子下以親近",
    "T35n1732_005:0095c14": "利益用證前行。有三可知。四我唯知此下",
    "T35n1732_005:0095c15": "結。第二體用攝化有三。初舉智光。二觀察",
    "T35n1732_005:0095c16": "下觀其機器。有三可知。三以妙智下說法",
    "T35n1732_005:0095c17": "被益。仰推中。初別明下結。此下十知識當十",
    "T35n1732_005:0095c18": "迴向位。初即第一救護眾生離眾生相迴向",
    "T35n1732_005:0095c19": "菩薩位。長者名青蓮華香。入香法門。初勸",
    "T35n1732_005:0095c20": "教。二時善財下依教進入。三答言下正入。初",
    "T35n1732_005:0095c21": "教中有三如前。二進入中有六。初辭。二爾",
    "T35n1732_005:0095c22": "時乃至不惜下念修前法獲益。有二可知。",
    "T35n1732_005:0095c23": "三漸漸下至其處。四詣青蓮華下隨進得",
    "T35n1732_005:0095c24": "實。五頭面下禮敬。六自說發心請問未聞。",
    "T35n1732_005:0095c25": "三正入中有三。初歎發心。二我能下明自",
    "T35n1732_005:0095c26": "分法門。三諸大下仰推勝分。自分有二。初",
    "T35n1732_005:0095c27": "辨所知。二結。初文有三。初知香法。二彼香",
    "T35n1732_005:0095c28": "下知香起因有十種因。初一立。二所為。三",
    "T35n1732_005:0095c29": "法成。四諸分具五無過。六德成不動。七善",
    "T35n1732_005:0096a01": "巧相發。八分齊。九成前事。十來處也。三人",
    "T35n1732_005:0096a02": "中有香下辨勝力。仰推中。初辨次結。第二",
    "T35n1732_005:0096a03": "十二不壞迴向菩薩位海師名自在。入大悲",
    "T35n1732_005:0096a04": "幢淨行法門。明教勸等三義同前可知。初",
    "T35n1732_005:0096a05": "教勸中有三。如前海師名自在。二依教進",
    "T35n1732_005:0096a06": "入中有七。初辭。二念有二。第二中有三。立",
    "T35n1732_005:0096a07": "責答也。三漸至。四尋求。五見勝相。六詣彼",
    "T35n1732_005:0096a08": "禮敬。七自說發心請問。三正入中有三。初",
    "T35n1732_005:0096a09": "歎發心能問。二我成就下自分法門。三諸大",
    "T35n1732_005:0096a10": "下仰推勝分。自分有三。初一句辨法門。二",
    "T35n1732_005:0096a11": "在此海邊下辨化用利益有四。謂一解脫法",
    "T35n1732_005:0096a12": "有二可知。二知世事法。三迴世成出世。四",
    "T35n1732_005:0096a13": "結成大用可知。三我唯下結自所知。仰推",
    "T35n1732_005:0096a14": "中。初別次結也。第二十三等一切佛迴向菩",
    "T35n1732_005:0096a15": "薩也。長者名無上勝。入至一切趣菩薩淨行",
    "T35n1732_005:0096a16": "莊嚴法門。初明勸教。二時善財下依教進入。",
    "T35n1732_005:0096a17": "三長者告下正入。初教中有三如前。二進入",
    "T35n1732_005:0096a18": "有八。一辭退。二念修增廣。三漸至處。四周",
    "T35n1732_005:0096a19": "遍下尋求五城東下見勝妙相。六時彼長者",
    "T35n1732_005:0096a20": "下彼眷屬相。七爾時善財下敬禮。八白言下",
    "T35n1732_005:0096a21": "斥己請問耳。三正入中有三。初歎發心。二",
    "T35n1732_005:0096a22": "我成就至一切下說自分法。三諸大下仰推",
    "T35n1732_005:0096a23": "勝分。自分中有三。初總舉法體相。二何等",
    "T35n1732_005:0096a24": "下廣辨義用相。三我唯下結自分所知。第二",
    "T35n1732_005:0096a25": "廣辨中有二。初問次答。此文有二。初約此",
    "T35n1732_005:0096a26": "方。二等類餘土。此有二可知初文中有二。",
    "T35n1732_005:0096a27": "初身業至趣。二於中說法下口業說法。於此",
    "T35n1732_005:0096a28": "二文中知法合藥及諸佛自覺聖趣即意業",
    "T35n1732_005:0096a29": "也。仰推中。初身業勝。二逮得下口業勝。三分",
    "T35n1732_005:0096b01": "別下意業勝。四我當下總結。第二十四至",
    "T35n1732_005:0096b02": "一切處迴向菩薩也。尼名師子奮迅入菩薩",
    "T35n1732_005:0096b03": "一切智底法門。初勸教。二時善財下依教進",
    "T35n1732_005:0096b04": "入。三善男子下正入法界。教中三如前。二趣",
    "T35n1732_005:0096b05": "入中有七。初辭進。三漸至略無念前法門。",
    "T35n1732_005:0096b06": "三周遍下尋求有二可知。四詣彼下見依報",
    "T35n1732_005:0096b07": "相有三。初辨果體。二明因。三辨自在。此",
    "T35n1732_005:0096b08": "有三可知。五見比丘尼下見正報相。六五",
    "T35n1732_005:0096b09": "體投地下辨敬儀。七白言下請問。正報中有",
    "T35n1732_005:0096b10": "三。見身遍在眾座。二見處一座下為眾說",
    "T35n1732_005:0096b11": "法。三善財見下結所見奇特。為說法中有",
    "T35n1732_005:0096b12": "六。初為八部等天王說法。二聲聞下為眾",
    "T35n1732_005:0096b13": "說法。三初發心下為十地人也。四金剛力士",
    "T35n1732_005:0096b14": "等說。五見處如是下廣類結益。六何以故下",
    "T35n1732_005:0096b15": "釋所由也。初淨居天等總有二十九門見",
    "T35n1732_005:0096b16": "正報。第三文結中。園林等結上樹等。經行坐",
    "T35n1732_005:0096b17": "等結上遍坐等。大眾眷屬結上大眾等。諸妙",
    "T35n1732_005:0096b18": "功德下結上說法等。諸奇特事者總結殊勝。",
    "T35n1732_005:0096b19": "又聞下結歎上說法熏資令身心柔軟等。三",
    "T35n1732_005:0096b20": "正入法界有二。初自分法門。二諸大下仰推",
    "T35n1732_005:0096b21": "勝分。自分中有四。初說法門名。二大聖如",
    "T35n1732_005:0096b22": "此下明自分法體。初問次答。三大聖此智光",
    "T35n1732_005:0096b23": "下明法門大用分齊。初問次答。答文有四可",
    "T35n1732_005:0096b24": "知。四我唯下結自分所知。仰推中。初別明。",
    "T35n1732_005:0096b25": "次結可知。第二十五無盡藏迴向菩薩位女",
    "T35n1732_005:0096b26": "名婆須蜜多。入離欲實際法門。初明勸教。",
    "T35n1732_005:0096b27": "二時善財下依教進入。三答言下正證。教中",
    "T35n1732_005:0096b28": "三義同前。二進入中有八。一辭退。二念前",
    "T35n1732_005:0096b29": "法門。三漸至如前。四明尋求有四可知。五",
    "T35n1732_005:0096c01": "善財聞此下見依報相。六善財見彼下見正",
    "T35n1732_005:0096c02": "報相有四。初身。次口。三意。四莊嚴可知。七",
    "T35n1732_005:0096c03": "禮敬。八自說發心請問。三正入中有二。初",
    "T35n1732_005:0096c04": "自說法門。二諸大下仰推勝分。自分中有",
    "T35n1732_005:0096c05": "四。一句辨法門名體。二若天見我下明法",
    "T35n1732_005:0096c06": "大用有四。初總同生。次現勝。三對生獲",
    "T35n1732_005:0096c07": "益。四結。阿黎宜者此方名本欲。阿眾鞞者",
    "T35n1732_005:0096c08": "此名正欲。三昔何所下得法因緣。初問次答。",
    "T35n1732_005:0096c09": "答中有二。初勝緣。次發心。四我唯下結自",
    "T35n1732_005:0096c10": "所知。仰推有二可知。第二十六隨順堅固善",
    "T35n1732_005:0096c11": "根迴向菩薩位長者名安住。入不滅度際菩",
    "T35n1732_005:0096c12": "薩法門。三義同前。教勸中有三同前。二進",
    "T35n1732_005:0096c13": "入中但有四。初辭。二往。三至。四自說發心",
    "T35n1732_005:0096c14": "及請問耳。三正入有二。初自說所得。二仰",
    "T35n1732_005:0096c15": "推勝分。自分中有三。初辨法門體。二自言",
    "T35n1732_005:0096c16": "下明法門德用有三。謂問釋結通等也可知。",
    "T35n1732_005:0096c17": "三我唯下結自所知。初文有二。初列名。二",
    "T35n1732_005:0096c18": "住此下明見佛行相有二。初佛次法也。各",
    "T35n1732_005:0096c19": "有二句。仰推中。初釋後結。◎第二十七隨順",
    "T35n1732_005:0096c20": "等觀一切眾生迴向菩薩位也。菩薩名觀世",
    "T35n1732_005:0096c21": "音。入大悲法門。初明勸教趣入有三同前。",
    "T35n1732_005:0096c22": "二時善財下依教進入。三答言下正入。二依",
    "T35n1732_005:0096c23": "教進入中有九。一辭進。二念前法門。三漸",
    "T35n1732_005:0096c24": "至。四尋求。五見觀世音依正相。六善財發",
    "T35n1732_005:0096c25": "念諦觀以興念。七時觀世音下讚歎善財。",
    "T35n1732_005:0096c26": "八詣所禮拜。九自說發心及問法門。三正",
    "T35n1732_005:0096c27": "入中有三。初歎彼發心。二我已成就下自分",
    "T35n1732_005:0096c28": "法門。三諸大下仰推勝分。自分中有三。初",
    "T35n1732_005:0096c29": "明法門體相。二我行大悲下明作益用。三",
    "T35n1732_005:0097a01": "我唯下結所知。初文有二。初辨名體。二辨",
    "T35n1732_005:0097a02": "功能。第二益用中有二。初辨令離十八障。",
    "T35n1732_005:0097a03": "二復次下教令發心。仰推中。初總次別三結。",
    "T35n1732_005:0097a04": "第二十八如相迴向菩薩名正趣。入普門速",
    "T35n1732_005:0097a05": "行法門。初辨勸教。二時善財下進入。三我已",
    "T35n1732_005:0097a06": "下明正入。初文有四。初示來方。二歎德。三",
    "T35n1732_005:0097a07": "審見可不有問答二也。四汝詣下教請問。",
    "T35n1732_005:0097a08": "何故此一知識言東不噵南何也。答此第八",
    "T35n1732_005:0097a09": "迴向如相離分齊故。揀前耳。但有證見覺",
    "T35n1732_005:0097a10": "初。故說東也。問所以住金剛山上及至觀",
    "T35n1732_005:0097a11": "世音者何也。答由地前位是未證真如流",
    "T35n1732_005:0097a12": "至比境難壞故。復下赴利生悲際故也。二",
    "T35n1732_005:0097a13": "依入中有五。初禮敬諦觀。二念前法門。三往",
    "T35n1732_005:0097a14": "親近。四禮拜。五自說發心請問法門。三正",
    "T35n1732_005:0097a15": "入中有二。初說自分所知。二諸大下仰推勝",
    "T35n1732_005:0097a16": "分。初文有三。初辨法門名。二問答辨得法",
    "T35n1732_005:0097a17": "因緣等。此有三問。三我唯下結所知。答因",
    "T35n1732_005:0097a18": "緣中有三。初舉難知。二唯願下重請。三正",
    "T35n1732_005:0097a19": "答因行。正答中有七。一剎。二佛名。三從得",
    "T35n1732_005:0097a20": "法門。四發求遠近。五辨速疾。六供養行。七",
    "T35n1732_005:0097a21": "悉能了知下應機授法。通答上三問。亦可",
    "T35n1732_005:0097a22": "別也。仰推有三可知。第二十九無縛無著解",
    "T35n1732_005:0097a23": "脫迴向菩薩位天名大天。入雲網法門。初",
    "T35n1732_005:0097a24": "辨教進。二時善財下依教進入。三爾時大天",
    "T35n1732_005:0097a25": "下正入。勸教三義如前。二依進中有八。一",
    "T35n1732_005:0097a26": "敬辭。二念前法門。三漸至。四尋求有二可",
    "T35n1732_005:0097a27": "知。五往。六禮敬。七自說發心。八請問。三正",
    "T35n1732_005:0097a28": "入有三。初以水洗面。散以金華。及歎其知",
    "T35n1732_005:0097a29": "識難遇。二我已下自說所得自分法門。三諸",
    "T35n1732_005:0097b01": "大下仰推勝分。第二自分中有三。初辨法門",
    "T35n1732_005:0097b02": "體。二白言下顯法德用境界。三我唯下結已",
    "T35n1732_005:0097b03": "所知。德用中有二。初問次答。答中有二。初",
    "T35n1732_005:0097b04": "教財施。二復次下教法施。初財施有五。初",
    "T35n1732_005:0097b05": "積寶。二積香。三現女。四教善財。五及他人。",
    "T35n1732_005:0097b06": "第二法施中有四可知。仰推中。初舉五喻",
    "T35n1732_005:0097b07": "即合。次結耳。第三十法界無量迴向菩薩也。",
    "T35n1732_005:0097b08": "神名安住。入菩薩不可壞藏法門。初勸教",
    "T35n1732_005:0097b09": "二時善財下依入。三安住地神告下正入。初",
    "T35n1732_005:0097b10": "勸教中有三如前。道場神名安住。何以此",
    "T35n1732_005:0097b11": "下不辨南為。世間淳熟離諸相故也。二依",
    "T35n1732_005:0097b12": "入中有七。初辭。次趣摩竭也。三依入略無",
    "T35n1732_005:0097b13": "念前法門。四一萬地神下歎善財德。此文",
    "T35n1732_005:0097b14": "有四。初歎德。二淨界。三應法。四審問可知。",
    "T35n1732_005:0097b15": "五爾時善財下敬禮。六申意。七地天顯淨土",
    "T35n1732_005:0097b16": "果報令同見益有二。初果。次因及勸取可",
    "T35n1732_005:0097b17": "知。三正入有二。初辨自分法門名體因由。",
    "T35n1732_005:0097b18": "二諸大菩薩下仰推也。自分中有四。初出法",
    "T35n1732_005:0097b19": "門名體。二我於燃燈下明修行差別大用境",
    "T35n1732_005:0097b20": "界。三乃往已下明得法因緣。四我唯下結自",
    "T35n1732_005:0097b21": "分所知。仰推中。初釋後結可知。◎"
}