{
    "T33n1717_013:0904c06": "法華玄義釋籤卷第十三",
    "T33n1717_013:0904c08": "天台沙門湛然述",
    "T33n1717_013:0904c09": "◎次明神通中，標、列、釋。前諸文中並立來",
    "T33n1717_013:0904c10": "意一門，但寄在文前明之；今則別列。言「次",
    "T33n1717_013:0904c11": "第」者，次前文來故云次第，即來意異名也。",
    "T33n1717_013:0904c12": "於中為三：初舉前生後，次略示後文之相，",
    "T33n1717_013:0904c13": "三「上辨」下正明次前有此文來。初文二：初",
    "T33n1717_013:0904c14": "舉前，次「若正論」下生後。次示後文相中二：",
    "T33n1717_013:0904c15": "初列，次「普門」下釋。釋中二：初引〈普門〉證，次",
    "T33n1717_013:0904c16": "「遊於」下釋經意。初明「普門品但有二文兼得",
    "T33n1717_013:0904c17": "三意」者，經文先問、次答，問中具三，答文但二。",
    "T33n1717_013:0904c18": "「問云觀世音菩薩云何遊此娑婆世界？」問身",
    "T33n1717_013:0904c19": "也。「云何而為眾生說法？」問口也。「方便之力",
    "T33n1717_013:0904c20": "其事云何？」問意也。答中句句但舉身口，以",
    "T33n1717_013:0904c21": "兼於意，「應以聲聞身」答身也，「而為說法」答",
    "T33n1717_013:0904c22": "口也。既有身口，必兼於意，或將「應以」兩字",
    "T33n1717_013:0904c23": "即是意也。善達機緣，故云「應以」。次文又二：",
    "T33n1717_013:0904c24": "初約身口表意，次「又化」下從多少以論。初",
    "T33n1717_013:0904c25": "又二：謂法、譬。譬又三：謂譬、合、結。次文又為",
    "T33n1717_013:0904c26": "三：先正論多少，次引證，三正辨多用身口。",
    "T33n1717_013:0904c27": "一切聖教但多有此二相故也。又為四：先",
    "T33n1717_013:0904c28": "釋二身二鼓，次「此是」下明身口所由，三「若",
    "T33n1717_013:0904c29": "示」下明所兼之意，四「亦是」下舉二行以釋",
    "T33n1717_013:0905a01": "二身二鼓。初文中言「藥樹王身」者，則示可畏",
    "T33n1717_013:0905a02": "破惡之形，如《大經》第二十九〈菩薩品〉云：「譬如",
    "T33n1717_013:0905a03": "藥樹名曰樹王，於諸藥中最為殊勝，能滅",
    "T33n1717_013:0905a04": "諸病。樹不作念若取枝葉及皮身等。雖不",
    "T33n1717_013:0905a05": "作念，能愈諸病。涅槃亦爾(云云)。」「如意珠王",
    "T33n1717_013:0905a06": "身」者，示為可愛生善之形，如《大品》第十云：",
    "T33n1717_013:0905a07": "「如摩尼珠所在住處，一切非人不得其便，其",
    "T33n1717_013:0905a08": "珠著身，暗中得明、熱時得涼、寒時得溫。若",
    "T33n1717_013:0905a09": "在水中隨物現色。」「毒鼓」者，《大經》云：「譬如有",
    "T33n1717_013:0905a10": "人以諸毒藥用塗大鼓，於大眾中擊令出",
    "T33n1717_013:0905a11": "聲，聞者皆死。」此譬說於破惡法也，如《止觀》",
    "T33n1717_013:0905a12": "第五記。「天鼓」者，如忉利天所有妙鼓，隨天心",
    "T33n1717_013:0905a13": "念出種種聲，此譬說於生善法也。次意",
    "T33n1717_013:0905a14": "者，雖現身口，皆由意慈。第三意者，覩身",
    "T33n1717_013:0905a15": "口相則知意業。今且引《大經》，經從說邊，",
    "T33n1717_013:0905a16": "故名為語。今文略語以證於意，謂隨自意",
    "T33n1717_013:0905a17": "等語必待意故也。隨自如珠如天，隨他如",
    "T33n1717_013:0905a18": "藥如毒，二行對上亦應可見。次正明次",
    "T33n1717_013:0905a19": "第，中二：先法說、次譬況。先舉小譬，次小尚",
    "T33n1717_013:0905a20": "下以小況大，謂妙感應也。「鳱鵲鳴」者，鳱鵲",
    "T33n1717_013:0905a21": "小鵲也。《西京雜記》云：「乾鵲鳴者則行人至，亦",
    "T33n1717_013:0905a22": "可作[干*隹]，今時書本多作乾字。」次名數中四：",
    "T33n1717_013:0905a23": "列數，釋名，次第，虛實。後二寄名數中辨耳。",
    "T33n1717_013:0905a24": "初如文。釋名中雖三文不同，義意不別。「地",
    "T33n1717_013:0905a25": "持云神謂難測知」者，《易》云「陰陽不測謂之",
    "T33n1717_013:0905a26": "神」，非佛教意。「神通不同」者，具如文列，凡夫",
    "T33n1717_013:0905a27": "外道及四教也。三教如文。略釋六通如《止",
    "T33n1717_013:0905a28": "觀》第七記。彼文並是發宿習通也。復有生",
    "T33n1717_013:0905a29": "得通，知鬼畜等；有報得通，如諸天等；有脩",
    "T33n1717_013:0905b01": "得通，如諸聲聞及諸外道、三藏菩薩通教出",
    "T33n1717_013:0905b02": "假等。修得又四，若三藏二乘以無漏心依",
    "T33n1717_013:0905b03": "根本禪；若諸外道以有漏心依根本禪；通",
    "T33n1717_013:0905b04": "教二乘同通菩薩，亦以無漏依根本禪；別",
    "T33n1717_013:0905b05": "教菩薩初依根本，用無漏心。次依界外恆",
    "T33n1717_013:0905b06": "沙三昧，後依實相，發得妙通，圓教初住初",
    "T33n1717_013:0905b07": "心雖別發得義同。又約六即，六根清淨相似",
    "T33n1717_013:0905b08": "發得，初住已上分真發得，妙覺一位究竟發",
    "T33n1717_013:0905b09": "得。今此文中即分真發，既從圓位已後起",
    "T33n1717_013:0905b10": "應現通，故知正是發得通也。故《大經》二十二",
    "T33n1717_013:0905b11": "云：「通有二種：一內、二外。外謂與外道共。內",
    "T33n1717_013:0905b12": "復有二：一者二乘，二者菩薩。」菩薩修行大",
    "T33n1717_013:0905b13": "般涅槃，所得神通不與小共，故知即是別",
    "T33n1717_013:0905b14": "圓菩薩如上得通也。前言「十四變化」者，初",
    "T33n1717_013:0905b15": "禪二：謂初禪初禪化，初禪欲界化。二禪三，三",
    "T33n1717_013:0905b16": "禪四，四禪五，準初禪說可以意得，具如《法",
    "T33n1717_013:0905b17": "界次第》委釋。圓教文相稍廣者，用今經意",
    "T33n1717_013:0905b18": "以餘文助釋，於中又二：先廣釋，次料簡。",
    "T33n1717_013:0905b19": "初文中二：先出不同，次「然」下申今經以六",
    "T33n1717_013:0905b20": "根為通之意，餘經不明者今經最廣，故知",
    "T33n1717_013:0905b21": "應用六根為通。於中二：先明意，次「今云」",
    "T33n1717_013:0905b22": "下釋。初文中云「然經明鼻通最委悉」者，一切",
    "T33n1717_013:0905b23": "諸經不明鼻通非究竟說，豈有諸根並得",
    "T33n1717_013:0905b24": "神通而鼻舌獨無？唯有今經六根清淨於",
    "T33n1717_013:0905b25": "中鼻根文最委悉。若《華嚴》明十種六根，亦是",
    "T33n1717_013:0905b26": "六根皆有神通，但彼經在果謂初住已去，",
    "T33n1717_013:0905b27": "當知住前亦有似發。《華嚴》又明十種神變，",
    "T33n1717_013:0905b28": "即十通也。一眾生身，二佛剎，三供養，四音",
    "T33n1717_013:0905b29": "聲，五行願，六調伏，七成就，八菩提，九說法，",
    "T33n1717_013:0905c01": "十住持。次釋中二：先明所依，次「文云」下出",
    "T33n1717_013:0905c02": "通相。初言「無記化化」，如《止觀》第一記。次釋",
    "T33n1717_013:0905c03": "通相中二：先且約眼根略釋，次「見有」下判",
    "T33n1717_013:0905c04": "真似。初文三：初略引此經。次借毘曇「自爾」",
    "T33n1717_013:0905c05": "之言。彼論在小、此中在大，「自爾」名同意義各",
    "T33n1717_013:0905c06": "別，「自爾」秖是「自然」之異名耳。言「毘曇云六",
    "T33n1717_013:0905c07": "入殊勝」者，皆有通用，故云「殊勝」。「自爾」之名",
    "T33n1717_013:0905c08": "通於大小，且引證大；然小乘中於一切法",
    "T33n1717_013:0905c09": "立因緣已皆云「自爾」，如青葉紅華非染使",
    "T33n1717_013:0905c10": "然，故云「自爾」。通亦如是，但是得禪自爾有",
    "T33n1717_013:0905c11": "通，雖是作意即是諸禪自爾力也。小乘尚爾，",
    "T33n1717_013:0905c12": "何況大乘？故今借小以證於大。三引《央掘》，",
    "T33n1717_013:0905c13": "具如《止觀》第七記及第七文。次判真似中，",
    "T33n1717_013:0905c14": "借《華嚴》意對辨之也。言「內外身通」者，此是",
    "T33n1717_013:0905c15": "真如鏡淨任運能照，以能照外現十界像，",
    "T33n1717_013:0905c16": "故外像現內也。有此二用故分內外，論其",
    "T33n1717_013:0905c17": "實體內外不二。次料簡中言「三根增減」者，",
    "T33n1717_013:0905c18": "此引《大論》四十文。云「鼻舌身三」者，但引彼",
    "T33n1717_013:0905c19": "論云有增減，若對六根與今不同。意云",
    "T33n1717_013:0905c20": "論文許有增減，何妨今經眼鼻身三數劣餘",
    "T33n1717_013:0905c21": "三，是故引論以例今經，故云「若例此義」，餘",
    "T33n1717_013:0905c22": "如疏說。於中三：先例不同，次引《正法華》證",
    "T33n1717_013:0905c23": "等，三復引今經證互用。次明麁妙中二：",
    "T33n1717_013:0905c24": "先判，次開。初判中二：先通敘變化所作不",
    "T33n1717_013:0905c25": "同，次正釋。初文三：初立，次引證，三「若應同",
    "T33n1717_013:0905c26": "正報」下各辨不同。次正釋中二：先正，次依。",
    "T33n1717_013:0905c27": "依正各二：先教，次味。初先正報約教中二：先",
    "T33n1717_013:0905c28": "釋，次「如是」下結。初文秖是十界不同，而四趣",
    "T33n1717_013:0905c29": "合、人天合、二乘合、菩薩離，尋意可見。「黑髮",
    "T33n1717_013:0906a01": "纏身」者，餓鬼狀，出《大論》。「盥」者，古煖反，洗也澡",
    "T33n1717_013:0906a02": "也滌也。通論諸洗皆名為盥，若別論者洗手",
    "T33n1717_013:0906a03": "曰「盥」；洗足曰「洗」，「洗」音銑；洗頭曰「沐」；洗身",
    "T33n1717_013:0906a04": "曰「浴」。「規」圓「矩」方。次「若得」下約五味中二：",
    "T33n1717_013:0906a05": "先四味，次今經。又三：先總判是妙，次別示",
    "T33n1717_013:0906a06": "妙相，三總示妙相。初如文。次文中云「地淨",
    "T33n1717_013:0906a07": "表理妙」者，理者境也。地既能持能生、為諸法",
    "T33n1717_013:0906a08": "本，故表理妙。「光表智」者，光處二眉之間，故",
    "T33n1717_013:0906a09": "可表於中道智妙。「三昧表行」者，首楞嚴定正",
    "T33n1717_013:0906a10": "當妙行。「風表乘」者，風行於空而實非空不",
    "T33n1717_013:0906a11": "異於空，乘乘實相，乘非實相而不異實",
    "T33n1717_013:0906a12": "相。「地動表神通」者，地本不動而能現動，實",
    "T33n1717_013:0906a13": "體非通而依實現通。次應同依報中二：先",
    "T33n1717_013:0906a14": "重判所屬兩意不同，次「今且」下正釋。初文者，",
    "T33n1717_013:0906a15": "論其正報尚乃亦可生佛相攝，但眾生唯理、",
    "T33n1717_013:0906a16": "諸佛事成，故一切眾生悉皆攝在佛境界中，",
    "T33n1717_013:0906a17": "況所依土本是諸佛所化之境，如世王土，土",
    "T33n1717_013:0906a18": "必屬王，而萬姓所居各謂自得，其實王為",
    "T33n1717_013:0906a19": "萬姓以治國、萬姓歸王而立家，是故以慈",
    "T33n1717_013:0906a20": "以忠更互相攝，彼此相望而從王義強。今",
    "T33n1717_013:0906a21": "為分於機應義異，前從機說，故云「且從」，況",
    "T33n1717_013:0906a22": "諸佛寂理神無方所，所依寂境號常寂光，是",
    "T33n1717_013:0906a23": "故砂石七珍隨生所感。若依此意，復由生",
    "T33n1717_013:0906a24": "造，是故從之以立土為機。次正釋中為二：",
    "T33n1717_013:0906a25": "初釋初意，次「若作」下第二意。初文為三：初",
    "T33n1717_013:0906a26": "引《大論》總列，次「若戒」下釋所以，三「淨穢」下",
    "T33n1717_013:0906a27": "結歸。初文二：初列，次「皆由」下結示。次文者，",
    "T33n1717_013:0906a28": "然乘戒四句文在《大經》，具如《止觀》第二記、《淨",
    "T33n1717_013:0906a29": "名疏》初委釋。今且從略，直對聲聞菩薩而",
    "T33n1717_013:0906b01": "為緩急之乘、直對淨土穢土而為緩急之",
    "T33n1717_013:0906b02": "戒者，為以大概攝諸土遍故也。於一",
    "T33n1717_013:0906b03": "一土若欲委明，應隨諸教及三品戒各各",
    "T33n1717_013:0906b04": "對之為上中下，具如《止觀》第四卷中。所言",
    "T33n1717_013:0906b05": "「乘亦緩亦急」者，初開三後顯一即初緩後急",
    "T33n1717_013:0906b06": "也，亦是中間具有諸乘，緩急四句依《大經》",
    "T33n1717_013:0906b07": "第六。《大無量壽經》呼安樂為安養，《大論》二",
    "T33n1717_013:0906b08": "十八云「有佛土說一乘純菩薩也。有佛土",
    "T33n1717_013:0906b09": "雜，如彌陀也。多菩薩僧，少聲聞僧」。若《大論》",
    "T33n1717_013:0906b10": "中明安養國非三界者，秖是非此娑婆三",
    "T33n1717_013:0906b11": "界耳。若就彼土具有三界，故《無量壽經》「阿",
    "T33n1717_013:0906b12": "難白佛：彼安養界既無須彌，忉利諸天依",
    "T33n1717_013:0906b13": "何而住？佛反質云：此土夜摩乃至色界依何",
    "T33n1717_013:0906b14": "而住？阿難默領。」反質意者，此夜摩等既許依",
    "T33n1717_013:0906b15": "空，何妨彼土四王已上依空而住？具明土",
    "T33n1717_013:0906b16": "相，復有多種共別不同，如無動界雖是淨",
    "T33n1717_013:0906b17": "土，猶有男女及須彌等，此同居淨土既其",
    "T33n1717_013:0906b18": "不同，同居穢土亦應不等。委明四土橫豎",
    "T33n1717_013:0906b19": "等相，具如《淨名．佛國品》疏，此中大略示其綱",
    "T33n1717_013:0906b20": "紀，以明神通現土不同。若細分別乘戒緩",
    "T33n1717_013:0906b21": "急，應分三觀一觀三品，九品理觀細對三",
    "T33n1717_013:0906b22": "品事戒緩急，以驗諸土聲聞菩薩若純若雜，",
    "T33n1717_013:0906b23": "廣尋經論以求其異，知大小乘所被不同，",
    "T33n1717_013:0906b24": "則不起此座而觀法界。次明國土應第二",
    "T33n1717_013:0906b25": "意，中二：先標意以兩屬故，故安「若作」之言。",
    "T33n1717_013:0906b26": "次「佛以」下正釋，中二：先釋，次判。初釋中二：",
    "T33n1717_013:0906b27": "釋、結。初中自六，四趣人天，四教如文，一一",
    "T33n1717_013:0906b28": "文中皆言「或淨或穢」者，教由乘種，土籍戒",
    "T33n1717_013:0906b29": "淨故，戒有緩急使土有淨穢故也。既分",
    "T33n1717_013:0906c01": "菩薩四人不同，應言上上品乃至下下品乘，",
    "T33n1717_013:0906c02": "聲聞既分兩教二乘，緩急亦四品不同，一一",
    "T33n1717_013:0906c03": "皆言「與無記禪合」者，無記是理，慈悲是事，",
    "T33n1717_013:0906c04": "事熏於理，至理皆用故云合也。若圓教脩",
    "T33n1717_013:0906c05": "無緣慈，初心即合但用有廣狹耳。「如是」下",
    "T33n1717_013:0906c06": "結。次「今將」下判也。「通約依正」者，前正報文",
    "T33n1717_013:0906c07": "約教之中直列而已，未判麁妙，故今合判。",
    "T33n1717_013:0906c08": "於中又二：初約教，次約五味。初約教又二：",
    "T33n1717_013:0906c09": "約教判者，別教即約教道也。次約無記化",
    "T33n1717_013:0906c10": "化判者，約證道也。又二：先正判，次引經。初",
    "T33n1717_013:0906c11": "文者，無記如鏡，眾機如形，發應如像，像關",
    "T33n1717_013:0906c12": "形對非鏡端醜，但以形端醜判麁妙耳，",
    "T33n1717_013:0906c13": "故不以多少廣狹判也。言「淨穢」者，如鏡",
    "T33n1717_013:0906c14": "任運現像有通有別，通像如土，別像如形，",
    "T33n1717_013:0906c15": "通別皆有淨穢，皆有麁妙，是故山河為通",
    "T33n1717_013:0906c16": "所照，人面為別所照，故有通照端醜，別照端",
    "T33n1717_013:0906c17": "醜，合譬可知。次引經。次約五味中三：初正",
    "T33n1717_013:0906c18": "約五味，次「又諸經」下重約麁妙難易轉判，",
    "T33n1717_013:0906c19": "三「唯以一大事」下約能所判麁妙。難轉謂",
    "T33n1717_013:0906c20": "二乘，易轉謂菩薩，三能所中即所麁能妙。次",
    "T33n1717_013:0906c21": "「又諸」下開，如文。然此中神通之名通於深",
    "T33n1717_013:0906c22": "淺，故前判教中四俱神通但有麁妙耳。若",
    "T33n1717_013:0906c23": "準下眷屬妙中，初乃別判，以地前住前為",
    "T33n1717_013:0906c24": "神通、已上名應，後料簡中亦通取之，如妙",
    "T33n1717_013:0906c25": "音是神通來等。今文通者以神通感應果上",
    "T33n1717_013:0906c26": "之變用耳，故與應色相例判之，麁則俱麁，",
    "T33n1717_013:0906c27": "妙則俱妙，思之可見。次說法妙，中二：標，釋。",
    "T33n1717_013:0906c28": "釋中二：先明來意，次正釋。初文為三：初約",
    "T33n1717_013:0906c29": "說不說明來意，為其機熟者說云因緣。次",
    "T33n1717_013:0907a01": "神通後，明為來意也。前雖通敘二輪三輪",
    "T33n1717_013:0907a02": "傍正，正意但在身輪，故神通預表當說法之",
    "T33n1717_013:0907a03": "先兆，所以現瑞表於十妙前相，若據行說",
    "T33n1717_013:0907a04": "則十妙之中說法為說，若從教言之則十妙",
    "T33n1717_013:0907a05": "俱教，故序中所表表當說十妙，故前為二",
    "T33n1717_013:0907a06": "身今為二鼓。若滅惡生善通於偏圓，而二",
    "T33n1717_013:0907a07": "身二鼓無不咸妙。三「演說」下正明說意。次",
    "T33n1717_013:0907a08": "正說中，先列章，次解釋。釋中先略標釋名",
    "T33n1717_013:0907a09": "意，次正釋名，於中先出達磨欝多羅釋。「達",
    "T33n1717_013:0907a10": "磨欝多羅」者，此云法尚，是阿羅漢，佛滅度後",
    "T33n1717_013:0907a11": "八百年中於《婆沙》中取三百偈，以為一部，",
    "T33n1717_013:0907a12": "名《雜阿毘曇》。又撰《增一集》三十卷，此義依",
    "T33n1717_013:0907a13": "彼，此中章門初一至五增數列之，第一一",
    "T33n1717_013:0907a14": "法第二二法乃至第五五法。初云「體一」者，同",
    "T33n1717_013:0907a15": "是名句等也，諸經皆然，故為一體。「相二」者，有",
    "T33n1717_013:0907a16": "於長行偈頌二種相故。「制名三」者，十二部中",
    "T33n1717_013:0907a17": "所制之名不出三義，初言「從字句」者，此之",
    "T33n1717_013:0907a18": "三部長行二頌秖是字句耳。次言「寄事得顯」",
    "T33n1717_013:0907a19": "者，謂所記是事、所說是事，結戒因事，託事",
    "T33n1717_013:0907a20": "為喻，本生事、本事事、未曾有事相最易知，論",
    "T33n1717_013:0907a21": "義者假往復事。三從所表，表理深故。「定名",
    "T33n1717_013:0907a22": "四」者，從喻、從體、從體事、從事也。「授記、無問",
    "T33n1717_013:0907a23": "自說、論義體事合目」者，如《授記經》，記是當體，",
    "T33n1717_013:0907a24": "所記是事；無問自說，說是當體，所說是事；論",
    "T33n1717_013:0907a25": "義往復名為當體，所論是事；不同二偈但",
    "T33n1717_013:0907a26": "是二種偈相而已，以無孤起重頌事故，其",
    "T33n1717_013:0907a27": "中所說各別有事不得名為孤起等事。「差",
    "T33n1717_013:0907a28": "別有五」者，一者九種脩多羅如文。從「通總」",
    "T33n1717_013:0907a29": "至「二偈」，言二偈亦在九中攝也。「又如分別」",
    "T33n1717_013:0907b01": "至「脩多羅」去，但是敷置說理之教，屬脩多",
    "T33n1717_013:0907b02": "羅，不同二部，故對二部得此藏名。彼云",
    "T33n1717_013:0907b03": "別教非今家別，即指大乘為別，小乘為通。",
    "T33n1717_013:0907b04": "二者偈陀四中，初言「阿閦婆等偈」者，且準",
    "T33n1717_013:0907b05": "《俱舍》明十六重後數，前十五重者，初從十",
    "T33n1717_013:0907b06": "十增之至第十六重名矜羯羅，初謂一、十、",
    "T33n1717_013:0907b07": "百、千、萬、億、兆、京、該、梓、欀、構、諫、正、載，此即前十",
    "T33n1717_013:0907b08": "五重也。第十六矜羯羅，第十七矜羯羅矜羯",
    "T33n1717_013:0907b09": "羅為大矜羯羅，第十八頻跋羅，第十九頻",
    "T33n1717_013:0907b10": "跋羅頻跋羅為大頻跋羅，第二十阿閦婆，第",
    "T33n1717_013:0907b11": "二十一阿閦婆阿閦婆為大阿閦婆，此第六",
    "T33n1717_013:0907b12": "經所列即第十六、第十八、第二十也。言「除",
    "T33n1717_013:0907b13": "脩多羅」者，除長行也。第三意中復除重頌，",
    "T33n1717_013:0907b14": "孤起方名為偈。第四意者於孤起中復除",
    "T33n1717_013:0907b15": "十部相，方名偈經。從通總來漸漸向狹，若",
    "T33n1717_013:0907b16": "前明脩多羅則寬狹不定。祇夜二：先標，次",
    "T33n1717_013:0907b17": "「頌意」下釋。釋有三：初頌意，釋取所念法相",
    "T33n1717_013:0907b18": "方名祇夜中偈意；次「若頌」下釋餘部意；次",
    "T33n1717_013:0907b19": "頌事中亦簡却餘九部中事外方是祇夜中",
    "T33n1717_013:0907b20": "事。三頌言中亦簡九部之言，直說之言方是",
    "T33n1717_013:0907b21": "祇夜之言，二偈同是偈頌，雖開為兩同是",
    "T33n1717_013:0907b22": "偈中差別耳。授記有二：於中先釋名，次正",
    "T33n1717_013:0907b23": "釋大小二別。四者無問自說二，五方廣，第六",
    "T33n1717_013:0907b24": "相攝應有多義，文但列四，料簡全闕。次大",
    "T33n1717_013:0907b25": "師正標、釋，先直標十二名，即別名也。此標",
    "T33n1717_013:0907b26": "法名全依《大論》三十七文，論文甚廣。次部者",
    "T33n1717_013:0907b27": "即通名也。新譯名十二分教，恐濫部帙故",
    "T33n1717_013:0907b28": "也。經名亦通，於中三：先略釋，次斥論師，三",
    "T33n1717_013:0907b29": "舉世經義以釋出世也。次釋十二部別名",
    "T33n1717_013:0907c01": "義者，言「出三藏外」者，即簡小門三藏已，",
    "T33n1717_013:0907c02": "盡取衍門為脩多羅，彼釋《大品》故作此說。",
    "T33n1717_013:0907c03": "況復今文釋《法華》耶？若如第一卷通途釋",
    "T33n1717_013:0907c04": "者則不然，下去皆須在大，然文中釋義皆",
    "T33n1717_013:0907c05": "通大小、意在大也。授記中雖言二乘人天，",
    "T33n1717_013:0907c06": "故知亦大。又復通釋放光收光等，以表記",
    "T33n1717_013:0907c07": "也。言「[跳-兆+專]入」等者，[跳-兆+專]入記畜生，髀入記鬼，臍",
    "T33n1717_013:0907c08": "入記人，胸入記天，口入記二乘，眉間入記",
    "T33n1717_013:0907c09": "菩薩，頂入記佛。脩羅既從鬼畜二道開出，",
    "T33n1717_013:0907c10": "今且略言從鬼故記髀臍中間入也。自說",
    "T33n1717_013:0907c11": "部中先舉自說無我所等者，且舉小耳。次即",
    "T33n1717_013:0907c12": "云又如般若方等正明大也。從「乃至」已下",
    "T33n1717_013:0907c13": "去明通攝之相，乃兼婆羅門事，何但小乘",
    "T33n1717_013:0907c14": "耶？毘尼亦小，一切通大，況事毘尼本通於大？",
    "T33n1717_013:0907c15": "譬中亦然，先舉《阿含》，次通一切。言「億耳」者，",
    "T33n1717_013:0907c16": "生時耳上自然有環，評堪一億金錢，二十",
    "T33n1717_013:0907c17": "億耳者亦耳有環堪二十億，故《中阿含》二十",
    "T33n1717_013:0907c18": "九云：「佛在給孤，二十億耳亦遊舍衛，在暗",
    "T33n1717_013:0907c19": "林中，初夜後夜學習不眠，精勤正住脩習道",
    "T33n1717_013:0907c20": "品，於是億耳安住思惟作是念言：佛弟子",
    "T33n1717_013:0907c21": "中精勤我最第一，不得解脫；我家大富，不",
    "T33n1717_013:0907c22": "如還家布施脩福。佛知彼心，令比丘呼",
    "T33n1717_013:0907c23": "來，至已禮佛却坐一面。佛言：汝實如向所",
    "T33n1717_013:0907c24": "念耶？答：實爾。佛言：我今問汝隨汝意解。汝",
    "T33n1717_013:0907c25": "在家時彈琴調絃，琴隨歌音，歌隨琴音耶？",
    "T33n1717_013:0907c26": "答：如是。佛又言：絃若緩若急，有樂音耶？答",
    "T33n1717_013:0907c27": "曰：不也。調和有耶？答曰：有也。佛言：極大精進",
    "T33n1717_013:0907c28": "令心掉散，極不精進令心懈怠，故當觀察",
    "T33n1717_013:0907c29": "時與非時。二十億耳聞佛教已，於閒靜處",
    "T33n1717_013:0908a01": "精勤修習得阿羅漢果。」《大論》三十三廣明。次",
    "T33n1717_013:0908a02": "釋本事中云「已說」者，本謂謝在於往，故",
    "T33n1717_013:0908a03": "云「已說」。「一目」等梵音輕重耳。言「更有」者，大",
    "T33n1717_013:0908a04": "小部中復有此等本時之事耳。言「為說三因",
    "T33n1717_013:0908a05": "緣」者，如《大論》三十三釋因目多伽云：「如淨",
    "T33n1717_013:0908a06": "飯王強令五百釋種出家，堪得道者，將至",
    "T33n1717_013:0908a07": "舍婆提城。所以者何？未離欲故。若近親里，恐",
    "T33n1717_013:0908a08": "其破戒。令身子等親教化之，初夜後夜專",
    "T33n1717_013:0908a09": "精不寐是故得道。得道已佛還將至本國，",
    "T33n1717_013:0908a10": "一切諸佛還本國時與大會諸天俱，至迦",
    "T33n1717_013:0908a11": "毘羅婆仙人林中，去迦毘羅婆城五十里，是",
    "T33n1717_013:0908a12": "諸釋種所遊戲園。此諸釋種比丘以精進",
    "T33n1717_013:0908a13": "故以夜為長，從林入城乞食覺道路長。佛",
    "T33n1717_013:0908a14": "知其心，有師子來禮佛足在一面住，佛",
    "T33n1717_013:0908a15": "以三因緣故說偈云：『不寐夜長，疲極道長，",
    "T33n1717_013:0908a16": "愚生死長，莫知正道。』佛告諸比丘：汝本在",
    "T33n1717_013:0908a17": "家時放逸多睡，今精進故覺夜為長；本在",
    "T33n1717_013:0908a18": "家時駕乘遊戲，今著衣持鉢步行疲極，故",
    "T33n1717_013:0908a19": "路為長。此師子鞞婆尸佛時作婆羅門師，",
    "T33n1717_013:0908a20": "見佛說法來至佛所。爾時大眾以聽法故",
    "T33n1717_013:0908a21": "無共語者，即生惡念，發惡罵言：此諸禿輩",
    "T33n1717_013:0908a22": "畜生何異！不別好人，不知言語。以是業",
    "T33n1717_013:0908a23": "故從彼佛時乃至今日九十一劫常墮畜生，",
    "T33n1717_013:0908a24": "此人爾時即應得道，以愚癡故自作如是",
    "T33n1717_013:0908a25": "長久生死，今於佛所心清淨，故當得解脫。」",
    "T33n1717_013:0908a26": "如是等經名因目多伽。次本生中云「攫脇肉",
    "T33n1717_013:0908a27": "貿猴子」者，《大論》三十三釋本生經中「昔有",
    "T33n1717_013:0908a28": "菩薩曾為師子，在林中住，與一獼猴共",
    "T33n1717_013:0908a29": "為親友，獼猴以子寄於師子。時有鷲鳥飢",
    "T33n1717_013:0908b01": "行求食，值師子睡，取猴子去，住於樹上。師",
    "T33n1717_013:0908b02": "子覺已求覓猴子，見鷲持去在於樹上，而",
    "T33n1717_013:0908b03": "告之言：我受獼猴寄託二子，護之不謹，",
    "T33n1717_013:0908b04": "令汝得去，辜負言信，請從汝索。我為獸中",
    "T33n1717_013:0908b05": "王，汝為鳥中王，貴勢同等宜以相還。鷲言：",
    "T33n1717_013:0908b06": "汝不知時，吾今飢乏，何論同異？師子知其",
    "T33n1717_013:0908b07": "叵得，因以利爪自攫其肉以貿猴子。」「於",
    "T33n1717_013:0908b08": "疫病世為赤目大魚」者，出《過去因果經》，經",
    "T33n1717_013:0908b09": "文廣明，疏中略辨。「救於泫溺」者，《大論》云：「菩",
    "T33n1717_013:0908b10": "薩昔為飛鳥，救諸泫溺諸商人等，乃至溺",
    "T33n1717_013:0908b11": "水而心不退。」「泫」字(乎羂反)、混流也。又救泫",
    "T33n1717_013:0908b12": "溺者，如《大論》斥三藏中云「於大海中自",
    "T33n1717_013:0908b13": "刺，而令諸商人依之至岸」等。毘佛略，「略」字，",
    "T33n1717_013:0908b14": "《大論》云(來夜反)。次分大小，中二：初大小相望",
    "T33n1717_013:0908b15": "以論通別，次「為緣」下明通別意。初又三：初",
    "T33n1717_013:0908b16": "小九望大三，對十二為通別。次「有人」言下，",
    "T33n1717_013:0908b17": "大九望小三，對十二為通別。三「有經言」",
    "T33n1717_013:0908b18": "下，大一望小十一，對十二為通別。初文中",
    "T33n1717_013:0908b19": "三：初略標三九別，次釋十二通小，三「又涅",
    "T33n1717_013:0908b20": "槃」下明十二大小共。初如文。次文又五：初",
    "T33n1717_013:0908b21": "明通小，言「大空經」者，《阿含經》中有《大空",
    "T33n1717_013:0908b22": "經》，經中廣明是老死，誰老死，為人法二空，",
    "T33n1717_013:0908b23": "如《止觀》第六記。次「故涅槃」下，證通小意。三",
    "T33n1717_013:0908b24": "「大品」下，舉大品況。四「有經」下，若通小故大",
    "T33n1717_013:0908b25": "小俱十二。五「但是」下，釋三別在於大，則十",
    "T33n1717_013:0908b26": "二唯大。次「故涅槃」下，十二通大者，《大經》既",
    "T33n1717_013:0908b27": "云「先雖得聞十二部」者，並指鹿苑，故知鹿",
    "T33n1717_013:0908b28": "苑亦有十二。如次文。魔雖不能說頓十",
    "T33n1717_013:0908b29": "二部，故知亦能說權十二部也，亦為二乘",
    "T33n1717_013:0908c01": "說小十二部。三「大品」下舉況，魔說尚具十",
    "T33n1717_013:0908c02": "二，況小乘耶？四引一經據信者，情不偏於",
    "T33n1717_013:0908c03": "九，則大小俱十二。「按此」下結。言「若信六部",
    "T33n1717_013:0908c04": "通大小乘，不信六部互不相通」者，河西云：脩",
    "T33n1717_013:0908c05": "多羅，祇夜，和伽羅，優陀那，伊帝目多伽，優",
    "T33n1717_013:0908c06": "波提舍，此六顯現是故易信，餘六深隱是",
    "T33n1717_013:0908c07": "故不信。復有人云：但信六部，不信六部，不",
    "T33n1717_013:0908c08": "論深淺。今謂不然，將大小俱十二，望大小",
    "T33n1717_013:0908c09": "各九，各九是別、各十二是通，各九之中緣、喻、",
    "T33n1717_013:0908c10": "事三局在於小，廣、問、記三局在於大，餘之六",
    "T33n1717_013:0908c11": "部通於大小，此以通難別，故云「既信六部",
    "T33n1717_013:0908c12": "通於大小」，不信餘六，三唯在小，三唯在大，",
    "T33n1717_013:0908c13": "故云「不信六部互不相通」。此六若許通於大",
    "T33n1717_013:0908c14": "小，則成大小俱有十二。五正釋三九別，中",
    "T33n1717_013:0908c15": "三：初先斥通義，次正立別，三「何者」下釋小",
    "T33n1717_013:0908c16": "無三。三明十二大小共，可知。次大九望",
    "T33n1717_013:0908c17": "小三，中二：先明大別在九，次「通語」下明大",
    "T33n1717_013:0908c18": "通十二。三明一與十一，中二：先別立十一，",
    "T33n1717_013:0908c19": "次「若言」下亦通具十二。言「十二部」者，《大經》",
    "T33n1717_013:0908c20": "十四云：「又有說者名十一部，菩薩純說大",
    "T33n1717_013:0908c21": "乘方等」，第十九云「復有十一部經，除毘佛",
    "T33n1717_013:0908c22": "略，亦無如是甚深之義」。次明通別意者，如",
    "T33n1717_013:0908c23": "上所說一往赴機據理應以通說為正，故",
    "T33n1717_013:0908c24": "第一卷中明一十六番十二部也。通別之意",
    "T33n1717_013:0908c25": "意在於斯。三明對緣者，以前大小對何等",
    "T33n1717_013:0908c26": "緣，若通若別若不辨對徒施法音。於中為",
    "T33n1717_013:0908c27": "四：初辨法名有無，次「次約十」下正明對緣",
    "T33n1717_013:0908c28": "之相，三「前以」下明所依，四「雖復」下明攝法。",
    "T33n1717_013:0908c29": "初文中二：先立生熟兩機，次「若眾生」下明機",
    "T33n1717_013:0909a01": "生則無十二部名。於中又四：初正明不立",
    "T33n1717_013:0909a02": "其名，次「故天竺」下引例，三「故地持」下引證，四",
    "T33n1717_013:0909a03": "「若深」下汎明出沒，初如文。次引例中三：一",
    "T33n1717_013:0909a04": "西方，次此方，三引權行大士。法身菩薩示",
    "T33n1717_013:0909a05": "為世王，雖內善眾典，必依迹立不濫其",
    "T33n1717_013:0909a06": "蹤。次引證，言「即其義」者，謂不濫用十二部",
    "T33n1717_013:0909a07": "名也。四出沒中，用則必得，教意不然。所言",
    "T33n1717_013:0909a08": "「深觀行」者，雖暫用其名，而心恆達法相故",
    "T33n1717_013:0909a09": "也。次正明對緣中二：先通立大小兩機，次",
    "T33n1717_013:0909a10": "「今總」下通列顯祕等教。於中先列兩種四",
    "T33n1717_013:0909a11": "教，次「一者」下釋兩四教。初言「四緣」者，兩種",
    "T33n1717_013:0909a12": "四教所被不出四緣，四緣秖是藏等四教；人",
    "T33n1717_013:0909a13": "不見者，妄於顯祕等四而生穿鑿，使聞",
    "T33n1717_013:0909a14": "者失途，具如第一卷中明之。次釋中二：先",
    "T33n1717_013:0909a15": "釋密等四教，又二：先明去取，祕在大聖赴",
    "T33n1717_013:0909a16": "機，今且置而不說，若欲說之秖是口密，赴",
    "T33n1717_013:0909a17": "四機緣令其彼彼互不相知，即是其意。顯",
    "T33n1717_013:0909a18": "祕雖異，教不出四，是故不論。今且釋其三",
    "T33n1717_013:0909a19": "謂頓、漸、不定。所言「共」者，三顯一祕。次正釋中",
    "T33n1717_013:0909a20": "言「對四名漸」者，由頓後開漸，漸涉三昧故",
    "T33n1717_013:0909a21": "教成四，具如第一卷及《喻疑》中辨。若不深",
    "T33n1717_013:0909a22": "見一家門戶，如何能辨此漸等四？復更下文",
    "T33n1717_013:0909a23": "明藏等四，彼此兩文更無差別，但漸中合明",
    "T33n1717_013:0909a24": "增減不定同座異聞，同名為漸對機分四",
    "T33n1717_013:0909a25": "耳。頓二亦然，但指《華嚴》故云兩界。不定但",
    "T33n1717_013:0909a26": "於頓漸二途稟益不等，是故名為頓漸不",
    "T33n1717_013:0909a27": "定。次「二者」下明藏等四，且置頓與不定，令",
    "T33n1717_013:0909a28": "識漸中四相分明，復須除祕故云「顯露」。秖",
    "T33n1717_013:0909a29": "是重分別前漸中所用四法之相，故云「更",
    "T33n1717_013:0909b01": "明」。此四中圓何曾異於頓中圓極？復與《法華》",
    "T33n1717_013:0909b02": "圓義宛同，而尚不及《法花》開顯，妄生比",
    "T33n1717_013:0909b03": "決一何苦哉！又藏等四中所言對界與頓",
    "T33n1717_013:0909b04": "等中文意少別。何者？彼頓等中通束於教，以",
    "T33n1717_013:0909b05": "藏為聲聞，通為緣覺，別為菩薩，圓為佛",
    "T33n1717_013:0909b06": "界，故使爾也。今藏等中離人為界，故藏三",
    "T33n1717_013:0909b07": "通四，通真含中以為佛界故爾。此以兩教",
    "T33n1717_013:0909b08": "佛界有教無人故置不說。別對二者亦可",
    "T33n1717_013:0909b09": "存於佛界，亦可旦置佛果，但以初地而",
    "T33n1717_013:0909b10": "為佛界耳。三明所依中以依法性故，故",
    "T33n1717_013:0909b11": "能於彼雜類之身說於如是不思議法，然",
    "T33n1717_013:0909b12": "又立此頓漸顯祕次第，必須八相佛形而說。",
    "T33n1717_013:0909b13": "言「海渧研山」者，如《華嚴》龍宮誦出象負西",
    "T33n1717_013:0909b14": "來此下本也；大本十三世界微塵數品，故",
    "T33n1717_013:0909b15": "知不可以海水毛端渧數知其偈限，不可",
    "T33n1717_013:0909b16": "以研須彌為墨書其文字，故知西來象負",
    "T33n1717_013:0909b17": "偈數能幾？四明攝法中縱於雜類身中所",
    "T33n1717_013:0909b18": "說，以十二部收亦無不罄盡。四明所詮",
    "T33n1717_013:0909b19": "者，既以能詮教被所取機，機緣不同教亦",
    "T33n1717_013:0909b20": "碩異。若不以所詮為教體，與邪經外論亦",
    "T33n1717_013:0909b21": "復何殊？故以所詮定之，知教有所離所",
    "T33n1717_013:0909b22": "至，功能有歸。所詮者何？所謂諸諦，於中二：",
    "T33n1717_013:0909b23": "先敘意，次「若說」下正明詮相。初文者，四教",
    "T33n1717_013:0909b24": "本中有四種意：一約四諦，二約三諦，三約",
    "T33n1717_013:0909b25": "二諦，四約一諦。一一意中皆具三義：一明",
    "T33n1717_013:0909b26": "所詮理，二明能詮教，三明所出經論。今此",
    "T33n1717_013:0909b27": "略用初之二意，能所合辨，從所標名，故云",
    "T33n1717_013:0909b28": "「詮意」。不廣分別，故但云「意」耳。於正明相中，",
    "T33n1717_013:0909b29": "先明人天，次明出世。初文中云「人天教永",
    "T33n1717_013:0909c01": "不詮真，但詮思議之俗」者，但是俗而非諦，",
    "T33n1717_013:0909c02": "望出世法，屬俗諦攝，故云「思議俗」耳。次出",
    "T33n1717_013:0909c03": "世中先漸、次頓。而先明漸者，隨便說之，應",
    "T33n1717_013:0909c04": "無他意。初言「若為漸」者，以人天教非五時",
    "T33n1717_013:0909c05": "次第，故以三藏而為漸初，初但說於無常",
    "T33n1717_013:0909c06": "苦等，故云「正詮思議之俗」。雖通涅槃，涅槃",
    "T33n1717_013:0909c07": "是小乘法性，若初詮法性，恐增邪倒，不能",
    "T33n1717_013:0909c08": "破於常等僻，故「俗正真傍」。無常少寬即正",
    "T33n1717_013:0909c09": "示真理，則無常幻化悉皆為傍，是故次云",
    "T33n1717_013:0909c10": "「真正俗傍」。既獲小果，正欲令其入真中道，",
    "T33n1717_013:0909c11": "傍以菩薩不思議真兼帶而說，故云「真正俗",
    "T33n1717_013:0909c12": "傍」。言「中後」者，此兼方等、般若兩意，故方等",
    "T33n1717_013:0909c13": "中所得小果，多因正詮思議之真，至般若",
    "T33n1717_013:0909c14": "中即不思議之傍正也。「乃至」去即法華開權",
    "T33n1717_013:0909c15": "顯實、真俗不二，故曰「雙詮」。若說頓教者，華",
    "T33n1717_013:0909c16": "嚴頓部，正在圓真、兼申別俗，故云「真正俗",
    "T33n1717_013:0909c17": "傍」。不定教者，或傍或正、或俗或真。次約漸中",
    "T33n1717_013:0909c18": "四教者，言「漸四」者，意旨如前。問：漸初亦是",
    "T33n1717_013:0909c19": "三藏，四教之初亦是三藏，何故前云初正詮",
    "T33n1717_013:0909c20": "思議之俗、傍詮思議之真，此中何故云正",
    "T33n1717_013:0909c21": "詮思議之真、傍詮思議之俗？答：前文為成",
    "T33n1717_013:0909c22": "漸教之初，不分菩薩與二乘之別，故前文",
    "T33n1717_013:0909c23": "明二乘初心，但云俗正真傍，後既約教分",
    "T33n1717_013:0909c24": "之，故開三藏以為二段，以理而言，二處菩",
    "T33n1717_013:0909c25": "薩俱是俗正真傍，二處二乘俱是真正俗傍，",
    "T33n1717_013:0909c26": "以菩薩乘同於二乘初心故也。彼此通詮是",
    "T33n1717_013:0909c27": "故不異；若約別教等者，初心即是信住二",
    "T33n1717_013:0909c28": "位，中心即是行向二位，後心即指初地已上。",
    "T33n1717_013:0909c29": "五明麁妙中有五：初列五名，五中初理次",
    "T33n1717_013:0910a01": "言與第三所詮何別？答：初言理者唯約所",
    "T33n1717_013:0910a02": "詮，次云言者唯約能詮，此二並是跨節明",
    "T33n1717_013:0910a03": "義，是故但立一音一理，雖云麁妙義已當",
    "T33n1717_013:0910a04": "開。第三所詮即當分義，一一教下自明所",
    "T33n1717_013:0910a05": "詮仍判麁妙，以此異故與前二別。言五",
    "T33n1717_013:0910a06": "門者，即約《淨名》中旃延五義，謂苦義、空義、",
    "T33n1717_013:0910a07": "無常義、無我義、寂滅義。疏云：「約理名五義，",
    "T33n1717_013:0910a08": "以智緣理名為五行，約定明五門禪，此五",
    "T33n1717_013:0910a09": "為眾行之旨歸，故四教四門各明五義。」今文",
    "T33n1717_013:0910a10": "通說且云五門。由迦旃延為諸比丘，敷演",
    "T33n1717_013:0910a11": "三藏四門五義，為維摩詰通五義訶，故云",
    "T33n1717_013:0910a12": "「諸法畢竟不生不滅是無常義」，故知諸法生",
    "T33n1717_013:0910a13": "滅但是無常非無常義，四句推此生本無生",
    "T33n1717_013:0910a14": "滅亦非滅，方得名為無常之義。「五受陰洞達",
    "T33n1717_013:0910a15": "空無所起是苦義，諸法畢竟無所有是空",
    "T33n1717_013:0910a16": "義，於我無我而不二是無我義，法本不生今",
    "T33n1717_013:0910a17": "則無滅是寂滅義」，餘例初句，思之可知。問：",
    "T33n1717_013:0910a18": "《淨名》彈斥既斥四枯，應顯四榮，何故結句",
    "T33n1717_013:0910a19": "皆歸四枯，言是無常等義耶？答：訶有漸頓，",
    "T33n1717_013:0910a20": "漸如旃延，頓如空生，應如涅槃二鳥雙遊",
    "T33n1717_013:0910a21": "不得相離，是故今說真無常義不離於常，",
    "T33n1717_013:0910a22": "故云「不生不滅是無常義」。又若委論者，若說",
    "T33n1717_013:0910a23": "生滅，唯得結歸無常義邊，若說不生不滅，",
    "T33n1717_013:0910a24": "則結歸不定，若結歸無常，即屬四枯，結歸",
    "T33n1717_013:0910a25": "於常，即屬四榮，結歸非常非無常，即屬非",
    "T33n1717_013:0910a26": "枯非榮，下之四句，準此可知。若以教判，枯",
    "T33n1717_013:0910a27": "屬藏通，榮屬別教，雙非屬圓，以衍門中",
    "T33n1717_013:0910a28": "不生不滅義通故也。故今教教皆云五門，意",
    "T33n1717_013:0910a29": "在於此。問：餘文何不明五門義，獨在此中？",
    "T33n1717_013:0910b01": "答：餘門通用有何不可？此明能詮及以所詮",
    "T33n1717_013:0910b02": "互有麁妙，故須用之。何者？《淨名》以通訶藏",
    "T33n1717_013:0910b03": "意在別圓，故且用於能詮妙所詮麁以訶",
    "T33n1717_013:0910b04": "旃延能所俱麁，意在結歸非常非無常能所",
    "T33n1717_013:0910b05": "俱妙。一俗隨三真，轉意亦如是。真秖有二，",
    "T33n1717_013:0910b06": "別真猶帶教道，是故開之。四眾經中為二：",
    "T33n1717_013:0910b07": "先迹，次本。迹中又三：初五味，次判，三「又云",
    "T33n1717_013:0910b08": "昔」下開，此開且寄此中明之。於中又四：法、",
    "T33n1717_013:0910b09": "譬、合、證。初法中言「如此兩意」等者，相待、絕待",
    "T33n1717_013:0910b10": "也。初句云「毀呰聲聞」，即「正直捨方便」，相待意",
    "T33n1717_013:0910b11": "也。從「又云」已去開方便門，絕待意也。譬、合如",
    "T33n1717_013:0910b12": "文。第四引證中言「論云」等者，《大論》文證也。",
    "T33n1717_013:0910b13": "言「祕密」者，非八教中之祕密，但是前所未",
    "T33n1717_013:0910b14": "說為祕、開已無外為密。次「復有」下本門。言",
    "T33n1717_013:0910b15": "「在後」者指第七卷。次就此經中，初標，次釋，",
    "T33n1717_013:0910b16": "三結，四開。釋中言「因緣妙」者，發心為因，聞",
    "T33n1717_013:0910b17": "《法華經》為緣。又以結戒為因緣者，以實",
    "T33n1717_013:0910b18": "相心離十惱亂，即其意也。「未曾有妙」者，獨",
    "T33n1717_013:0910b19": "放眉間光，表於中道；餘經雖放，未曾獨放",
    "T33n1717_013:0910b20": "二眉間光，皆兼足頂及面門等，故使所表各",
    "T33n1717_013:0910b21": "各不同。「三變土田」者，土田梵云佛剎，物所",
    "T33n1717_013:0910b22": "生處名為土田，即佛生處所也。亦是一切諸",
    "T33n1717_013:0910b23": "法之所生處。三變表三智破三惑，餘並如",
    "T33n1717_013:0910b24": "文。四開者，前雖因便義立於開，此正當遍",
    "T33n1717_013:0910b25": "開之相。此中言「理廣」者，其實通於十二部，",
    "T33n1717_013:0910b26": "以廣經是理，事隨於理，理若開竟事無不",
    "T33n1717_013:0910b27": "開。若列當文十二部，已是開判竟。更重明",
    "T33n1717_013:0910b28": "者，但向引文直示十二相，故以此十二對",
    "T33n1717_013:0910b29": "法華前諸教以論待絕，故即向所列是待",
    "T33n1717_013:0910c01": "絕十二部也。然前五意雖在判麁妙中列",
    "T33n1717_013:0910c02": "之，前二意明佛本意更無異途，第三意即",
    "T33n1717_013:0910c03": "是約四教判，第四意即是約五味判，至第",
    "T33n1717_013:0910c04": "五意方是正開判今經是妙。第六欠觀心者，",
    "T33n1717_013:0910c05": "應用觀心十二部經，別有小卷流行者是。",
    "T33n1717_013:0910c06": "此說法五章中初釋名義通於大小，故至",
    "T33n1717_013:0910c07": "第二方以九三一與十一，約於通別而辨",
    "T33n1717_013:0910c08": "大小，故前之二章，但是能詮，將此能詮於",
    "T33n1717_013:0910c09": "所被，故有對緣，由緣不同故所詮異。所以",
    "T33n1717_013:0910c10": "第四更明所詮，能被所被、能詮所詮，從始",
    "T33n1717_013:0910c11": "至終一期教顯，欲明所說所化麁妙，復欲",
    "T33n1717_013:0910c12": "開此諸麁非麁，故須第五判開共立，方始",
    "T33n1717_013:0910c13": "顯於所說之法，終訖具於待絕二妙。又復",
    "T33n1717_013:0910c14": "此中雖辨所被所詮，正意並是以所顯能，",
    "T33n1717_013:0910c15": "所被既純知能被妙，所詮既即識能詮融，",
    "T33n1717_013:0910c16": "是故前來悉皆屬教。如教而觀故辨觀心，",
    "T33n1717_013:0910c17": "一切教中凡諸十二，一心中具無俟他求，是",
    "T33n1717_013:0910c18": "故須明觀心十二。",
    "T33n1717_013:0910c19": "○次明眷屬妙中，列章解釋。於中又五：初",
    "T33n1717_013:0910c20": "總明次第，次「譬如」下略釋眷屬名義，三「行",
    "T33n1717_013:0910c21": "者」下寄例以釋眷屬義也，四「他土」下明眷",
    "T33n1717_013:0910c22": "屬之由、對他土辨異，五「昔教」下對麁辨妙。",
    "T33n1717_013:0910c23": "又初意是總明次第，後四意是別明次第，一",
    "T33n1717_013:0910c24": "一莫不因說而生，故次說後而明眷屬。初",
    "T33n1717_013:0910c25": "文者，次第秖是來意異名，說即指前說法妙",
    "T33n1717_013:0910c26": "也。次意者，先義，次名。如來如父母，所說如",
    "T33n1717_013:0910c27": "遺體，受者如攬此，成身如眷屬。名中宿",
    "T33n1717_013:0910c28": "緣相關，如性親愛，今日受道名為臣屬，所",
    "T33n1717_013:0910c29": "受如說能為眷屬。次例中意者，戒定慧如",
    "T33n1717_013:0911a01": "說，弟子為眷屬。由中意者為二：先正明由，",
    "T33n1717_013:0911a02": "此土由說也。次「故二萬」下引證。既云教無",
    "T33n1717_013:0911a03": "上道及覆講法華，故並從說，自大通已後",
    "T33n1717_013:0911a04": "種種調熟令入一乘，故「身子」下重證眷屬",
    "T33n1717_013:0911a05": "也。言「今日乃知真是佛子」者，小乘中以菩",
    "T33n1717_013:0911a06": "薩為似子、聲聞為真子，大乘中以菩薩為",
    "T33n1717_013:0911a07": "真子、聲聞為似子，故身子於昔自謂為真，",
    "T33n1717_013:0911a08": "今日乃知聲聞為似，蒙佛開示方名真子。",
    "T33n1717_013:0911a09": "次麁妙者，亦名今昔相對，昔指鹿苑三藏三",
    "T33n1717_013:0911a10": "乘對權，今日法華為妙。言「昔教五人」者，一",
    "T33n1717_013:0911a11": "頞鞞，二跋提，三俱利太子，四釋摩男，五十力",
    "T33n1717_013:0911a12": "迦葉。具如疏釋。今又為二：初正明對辨，次",
    "T33n1717_013:0911a13": "「從聞」下別明所生。又四：初總明三慧生，次",
    "T33n1717_013:0911a14": "「從佛」下別明三慧生，三「三慧」下總結，思脩",
    "T33n1717_013:0911a15": "並因於聞，故具列之。四「故次」下結。次文言",
    "T33n1717_013:0911a16": "「法化為思」者，受化故思，脩故得分。正明眷",
    "T33n1717_013:0911a17": "屬中，標、列、釋。釋中初釋理性中三：初明理",
    "T33n1717_013:0911a18": "同，次引證，三結歸。次「業生」下釋餘四眷屬，",
    "T33n1717_013:0911a19": "又二：初通約四教結緣成熟，次別約四教",
    "T33n1717_013:0911a20": "釋四眷屬。初文又四，初明結緣不同，次「若",
    "T33n1717_013:0911a21": "信」下受道不同，三「結緣」下明成熟不同，四",
    "T33n1717_013:0911a22": "「雖復」下結成眷屬。初又二：先立二類，次釋",
    "T33n1717_013:0911a23": "二類。初文云「飲他毒藥失本心」者，忘本",
    "T33n1717_013:0911a24": "所受故曰「失心」。從本化來迷真之後起無",
    "T33n1717_013:0911a25": "明惑，如飲毒藥，背大化為失心。「不失者」下",
    "T33n1717_013:0911a26": "釋兩意，初人大通佛所已結緣竟，中間成熟",
    "T33n1717_013:0911a27": "成頓眷屬；次人久迷生死，復須更結，即大",
    "T33n1717_013:0911a28": "通之後也。次別約四教明四眷屬中即為",
    "T33n1717_013:0911a29": "四文，初三藏中二：初釋三，次辨無四。初明",
    "T33n1717_013:0911b01": "三眷屬為三：初明業中為五，初「今三藏」下",
    "T33n1717_013:0911b02": "明垂三藏迹，次「往日」下敘昔施化，三「緣未」",
    "T33n1717_013:0911b03": "下明今日相遇，四明受道不同，五「若不」下",
    "T33n1717_013:0911b04": "明此佛一段眷屬義絕。初三如文。言「甘露",
    "T33n1717_013:0911b05": "初降」者，初轉四諦法輪也，即以教法名為",
    "T33n1717_013:0911b06": "「甘露」，初稟道益名為「服嘗」。如「大象捍群」者，",
    "T33n1717_013:0911b07": "諸佛菩薩示入生死，示與眾生共證解脫。",
    "T33n1717_013:0911b08": "「五佛子」者，四果及支佛，且約示輔三藏佛",
    "T33n1717_013:0911b09": "生為眷屬者，若權若實俱云業生，教門且",
    "T33n1717_013:0911b10": "爾。言「緣絕」者，且約三藏一期而說，教中既",
    "T33n1717_013:0911b11": "不說有生處，故昔教中不復論生；跨節論",
    "T33n1717_013:0911b12": "之生生不息。次願生中其文簡略，大意如",
    "T33n1717_013:0911b13": "前業生中說。言「願眷屬」者，如論云內諸眷",
    "T33n1717_013:0911b14": "屬並由宿願。又如帝釋發心，若太子於最",
    "T33n1717_013:0911b15": "後身成佛之時願為馬載太子出城，亦如",
    "T33n1717_013:0911b16": "大拏太子見阿周陀，阿周陀發願若太子成",
    "T33n1717_013:0911b17": "佛願為神通弟子，即目連是。餘皆例此，具",
    "T33n1717_013:0911b18": "在《佛本行集》。於中為三：初正明眷屬，次明",
    "T33n1717_013:0911b19": "受道不同，三眷屬義絕意同業生。皆言「傳",
    "T33n1717_013:0911b20": "付後佛」者，如彌勒云「釋迦文佛種種訶責",
    "T33n1717_013:0911b21": "無奈汝何？教植來緣今得值我」，此例可",
    "T33n1717_013:0911b22": "知。次神通者為二：先正釋，次料簡願通不",
    "T33n1717_013:0911b23": "同。初文為二：初正明三藏通生，次「三藏」下",
    "T33n1717_013:0911b24": "明以大乘意說有生。初文三：先正明眷",
    "T33n1717_013:0911b25": "屬，次「或為」下受益不同，三「殘惑」下亦明緣絕。",
    "T33n1717_013:0911b26": "次以大乘意說神通眷屬界外有生，次料",
    "T33n1717_013:0911b27": "簡中云「願通云何異」者，由向釋云「或以願",
    "T33n1717_013:0911b28": "力或以通力」，既於通中而兼云願，願之與",
    "T33n1717_013:0911b29": "通有何同異？「約自」下答，又為三：初略答自",
    "T33n1717_013:0911c01": "力及教不同，次約本處有身無身，三約大小",
    "T33n1717_013:0911c02": "二教重辨。初文脩得報得總明自報力也。",
    "T33n1717_013:0911c03": "「約教名誓願」者，大乘教門所說名此神通以",
    "T33n1717_013:0911c04": "為誓願。誓願來者，昔稟佛教起於誓願，",
    "T33n1717_013:0911c05": "佛昔亦以大誓願攝，故世世相值為熟為",
    "T33n1717_013:0911c06": "脫。今佛生此，誓牽而來，故云「約教」。言「通有",
    "T33n1717_013:0911c07": "誓扶」等者，若三藏教習不牽生，若正使盡",
    "T33n1717_013:0911c08": "無復生處，況三藏教因則正習俱在，果則正",
    "T33n1717_013:0911c09": "習俱斷，故依通教及大乘實說得有來生。",
    "T33n1717_013:0911c10": "次明通教三眷屬中為二：初正明眷屬，次",
    "T33n1717_013:0911c11": "對辨應生。初言「橫從他土來」者，或在娑婆",
    "T33n1717_013:0911c12": "之外俱有來義，娑婆內來此不須疑。故《淨",
    "T33n1717_013:0911c13": "名》云：「從餘四天下來在會座」，諸大乘經皆",
    "T33n1717_013:0911c14": "云「從十方來」。次明別教四眷屬者，前之兩",
    "T33n1717_013:0911c15": "教教無應身，故不論應。圓教亦然，故先明",
    "T33n1717_013:0911c16": "教。言「如前」者，如前別教。次問答料簡中具",
    "T33n1717_013:0911c17": "簡二教應身，有二問答。初問如文。答中自",
    "T33n1717_013:0911c18": "三，列、釋、釋熟他，中為六：初明能應；次「若得",
    "T33n1717_013:0911c19": "下」明於所化，辨能化功；三「如華嚴」下引證",
    "T33n1717_013:0911c20": "能化，既云非生死者，即應生也；四「復次」下",
    "T33n1717_013:0911c21": "釋疑；五通結意；六約今經以判妙。初如",
    "T33n1717_013:0911c22": "文。次文者，所化入真，還同能化。三引證中",
    "T33n1717_013:0911c23": "二：先通引，次「摩耶」下別引人類。四釋疑中",
    "T33n1717_013:0911c24": "四：先通釋，次「何者」下舉例釋，三「調達」下別",
    "T33n1717_013:0911c25": "引人類釋，四「故華嚴」下以所得法門驗",
    "T33n1717_013:0911c26": "釋。初如文。「仇」亦怨也。法身如龍象，若作",
    "T33n1717_013:0911c27": "魔王，非二乘所堪。言「調達是賓伽羅菩薩」",
    "T33n1717_013:0911c28": "等者，故《大經》云：「若提婆達多實是惡人，墮",
    "T33n1717_013:0911c29": "阿鼻者，無有是處。」今經授其當作佛記，品",
    "T33n1717_013:0912a01": "後又云：「若有男子女人，聞是品者，淨心信",
    "T33n1717_013:0912a02": "敬，不生疑惑，不墮三惡，生十方佛前。」豈",
    "T33n1717_013:0912a03": "五逆人，有此聞品妙功德耶？餘並如文。六",
    "T33n1717_013:0912a04": "顯昔麁今妙中，云「諸餘經典非不明此」等",
    "T33n1717_013:0912a05": "者，非不明此內外眷屬，未若今經開權顯",
    "T33n1717_013:0912a06": "實。二自熟中，即迹本二門意也。本門二文，下",
    "T33n1717_013:0912a07": "土此土，具如經文可見。言「法身菩薩或",
    "T33n1717_013:0912a08": "從生身進道」等者，如他方大士，或從釋迦",
    "T33n1717_013:0912a09": "生身佛邊聞法進道，或從法身者，如《大論》",
    "T33n1717_013:0912a10": "云：「法身佛為法身菩薩說法」，此約界外，",
    "T33n1717_013:0912a11": "得作此說。《大論》八十七「問云：生身菩薩，貪",
    "T33n1717_013:0912a12": "惜未除割截則難，若無生忍菩薩，猶如化",
    "T33n1717_013:0912a13": "人割截無痛，有何恩分？答：雖得無生，行",
    "T33n1717_013:0912a14": "亦為難。何以得知？得無生已，應受寂滅",
    "T33n1717_013:0912a15": "無量快樂，能捨此樂入生死中，受於種種",
    "T33n1717_013:0912a16": "下賤之身。生身菩薩著此法身，故希望心施",
    "T33n1717_013:0912a17": "非清淨施，是故不及無生忍者，是故無生",
    "T33n1717_013:0912a18": "忍菩薩方名大恩。」故知生身法身仍須進",
    "T33n1717_013:0912a19": "道，為進道故聽法利物，具如〈分別功德",
    "T33n1717_013:0912a20": "品〉。無生忍去是法身菩薩，自此已前至八世",
    "T33n1717_013:0912a21": "界是生身菩薩。《大論》三十七廣明諸佛眷屬",
    "T33n1717_013:0912a22": "不同。三本緣中二：先略明，次「若別」下更以",
    "T33n1717_013:0912a23": "通別兩釋以簡本緣。所言別者，四土對四",
    "T33n1717_013:0912a24": "類，若通說者可知。言「未斷惑」者，未斷無明。",
    "T33n1717_013:0912a25": "次問中言「娑羅林」等者，《大經》云：「如來至彼",
    "T33n1717_013:0912a26": "俱尸城中，欲入涅槃。師子吼菩薩問：如來",
    "T33n1717_013:0912a27": "何故離六大城俱尸城？現我為迫逐諸外",
    "T33n1717_013:0912a28": "道，故不住六城。我昔於餘處未名師子",
    "T33n1717_013:0912a29": "吼，今於此處娑羅林中大師子吼。」答文者，",
    "T33n1717_013:0912b01": "從他方起通來、非神通生此，是法身發得",
    "T33n1717_013:0912b02": "神通，名神通起應從他方來，非起應生",
    "T33n1717_013:0912b03": "此。言「大誓願」者，昔結圓種今以圓熟，故",
    "T33n1717_013:0912b04": "云「大誓相關」，是大事不思議業相召，不同結",
    "T33n1717_013:0912b05": "業牽生之類，或有未破見思，藉妙音力而",
    "T33n1717_013:0912b06": "得來者，非大誓業，亦是結業眷屬妙也，",
    "T33n1717_013:0912b07": "此則自是一途。若準前意，並以法身為四",
    "T33n1717_013:0912b08": "眷屬，方答前問，故下結云「願通來者亦能應",
    "T33n1717_013:0912b09": "來」，不言業者，業濫實業故也。「下方聞聲」者，",
    "T33n1717_013:0912b10": "〈涌出〉中云：「爾時下方菩薩聞釋迦牟尼所",
    "T33n1717_013:0912b11": "說音聲，從下發來。」「妙音見光」者，〈妙音〉中云：",
    "T33n1717_013:0912b12": "「爾時一切淨光莊嚴國中有一菩薩，名曰妙",
    "T33n1717_013:0912b13": "音，久已植眾德本得諸三昧。釋迦牟尼佛",
    "T33n1717_013:0912b14": "光照其身，即白淨華宿王智佛言：我往娑",
    "T33n1717_013:0912b15": "婆世界」等。三判麁妙中二：先判、次開。初判",
    "T33n1717_013:0912b16": "為二：先約教，次約味。初教中二：先正約四",
    "T33n1717_013:0912b17": "教，次責偏部以顯妙。初文二：先三麁，次一",
    "T33n1717_013:0912b18": "妙。三麁中何但所化成麁，亦乃能化非妙。何",
    "T33n1717_013:0912b19": "者？以機麁故致使化主現為麁身，乃至菩",
    "T33n1717_013:0912b20": "薩現麁眷屬而成熟之，且從迹判故皆屬",
    "T33n1717_013:0912b21": "麁。次此經妙者，直引此經當教當部二義俱",
    "T33n1717_013:0912b22": "成，故便引之。文中自列三妙，次文準義。初文",
    "T33n1717_013:0912b23": "應云結緣妙，次「一切」下釋前結緣方屬成",
    "T33n1717_013:0912b24": "熟，後文內外中間兼得業願通三。言「其於",
    "T33n1717_013:0912b25": "五欲無所復堪」者，以閹人譬助顯此意，以",
    "T33n1717_013:0912b26": "色敗故五根亦敗，以心敗故是故二乘菩提",
    "T33n1717_013:0912b27": "種斷。次「譬如」下譬向三文，元始謂結緣，要",
    "T33n1717_013:0912b28": "終謂得度，餘教豈無此事？但教中不說，故",
    "T33n1717_013:0912b29": "判為麁。次責偏中不破華嚴圓教，但判部",
    "T33n1717_013:0912c01": "權；而弘教者不曉，故破其經師。於中初責，",
    "T33n1717_013:0912c02": "次「故知」下判麁妙。初言「如閹本根」者，如《止觀》",
    "T33n1717_013:0912c03": "第六記。次判中二：先略判，次「所謂」下歷諸",
    "T33n1717_013:0912c04": "妙獨顯。五味可知。四明法門中三：先分別，",
    "T33n1717_013:0912c05": "次判，三開。初分別中三：初列經文，次「若爾」",
    "T33n1717_013:0912c06": "下徵起，三「若三藏」下歷教分別。教教通用而",
    "T33n1717_013:0912c07": "義各異，若善四教化主各從四種權實智",
    "T33n1717_013:0912c08": "生，四教物機聞法生善，各發弘誓誓境不",
    "T33n1717_013:0912c09": "同，故令四人慈悲各異。初念善心究竟果",
    "T33n1717_013:0912c10": "舍，當分自別各不雜亂，己心塵勞隨四智",
    "T33n1717_013:0912c11": "轉，四四諦異故道品不同，各開三脫四佛",
    "T33n1717_013:0912c12": "正覺。若得此意，此義自顯無俟委論。至別",
    "T33n1717_013:0912c13": "教中別引《無量義》、《十住》、《寶性》等意。若通上",
    "T33n1717_013:0912c14": "下，亦應可見。「寶性論云」等者，以大乘信為",
    "T33n1717_013:0912c15": "初生子，此子即以實智般若為所懷母，用",
    "T33n1717_013:0912c16": "首楞嚴以為胎藏，既出生已必假大悲；將",
    "T33n1717_013:0912c17": "護信心為所養母，至於初地方得分名如",
    "T33n1717_013:0912c18": "實子也。闕父者，即以般若實智兼之。言",
    "T33n1717_013:0912c19": "「四種障菩薩能治」者，亦可通於三教菩薩。",
    "T33n1717_013:0912c20": "首楞之名雖即在大，義可通用，此定本在別",
    "T33n1717_013:0912c21": "圓教中，南嶽隨自意等文亦以義通，通於通",
    "T33n1717_013:0912c22": "教，唯三藏中無此名耳，然須分於能治相",
    "T33n1717_013:0912c23": "異。言「無量法門」至「皆能生佛子」者，生佛之",
    "T33n1717_013:0912c24": "子名生佛子。又佛即是子，佛從法生故佛",
    "T33n1717_013:0912c25": "是子。跨節則諸教法門皆從圓生，當分則各",
    "T33n1717_013:0912c26": "各自有無量法門生當教佛果。次圓教中",
    "T33n1717_013:0912c27": "言「自行三諦」者，即權而實故云「三一」。「化他",
    "T33n1717_013:0912c28": "三諦者」，即實而權故云「一三」。不分而分且",
    "T33n1717_013:0912c29": "作此說。「絓」者，結絲也，非此中意；亦挂也，謂",
    "T33n1717_013:0913a01": "但挂諸經也。《淮南子》云：「飛鳥不動不絓網",
    "T33n1717_013:0913a02": "羅」。《楚辭》云：「心絓而不解」。今皆開之，故云「皆",
    "T33n1717_013:0913a03": "悉決了」，餘文可見。次觀心眷屬，中二：先列、次",
    "T33n1717_013:0913a04": "釋。釋中二：先釋，次「明事」下寄此文，後總明",
    "T33n1717_013:0913a05": "功能。初文三：先釋，次判，三「又決」下開。初文",
    "T33n1717_013:0913a06": "自六：前二文中二，釋、結。釋二，如文。次約教",
    "T33n1717_013:0913a07": "者，亦如《止觀》記兼引《楞伽經》。此中前後合七",
    "T33n1717_013:0913a08": "眷屬，此之七名各有通別，別在於七。通名",
    "T33n1717_013:0913a09": "眷屬者，七皆於佛性自親愛莫不臣順，然",
    "T33n1717_013:0913a10": "別名中，前一從理，次四從事，次一從法，次",
    "T33n1717_013:0913a11": "一從行，於所從中，通局不等。初一名理俱",
    "T33n1717_013:0913a12": "通，後六名局義通，是故後六隨事別受名",
    "T33n1717_013:0913a13": "故。何者？業生名義亦通上下，事唯局凡。所",
    "T33n1717_013:0913a14": "言通者，從有漏業乃至不可思議業故。業",
    "T33n1717_013:0913a15": "是縛義，界內界外諸相並縛。願生名通後二",
    "T33n1717_013:0913a16": "義復通前，業通兼願，正是業繫復由願牽，",
    "T33n1717_013:0913a17": "是故「從勝」。依願立名，事亦局凡，通非無",
    "T33n1717_013:0913a18": "願亦從勝立名亦通後，事局小聖及以大",
    "T33n1717_013:0913a19": "賢，不通於凡。次應生名局義通小聖及以",
    "T33n1717_013:0913a20": "大賢，或有應來通得名應，事局大聖不",
    "T33n1717_013:0913a21": "通小賢。次法門者，名義乃通，通於四教能",
    "T33n1717_013:0913a22": "化所化、若師若弟、若境若智，事局出世不",
    "T33n1717_013:0913a23": "通於迷。次觀心者，名之與義通世出世，前",
    "T33n1717_013:0913a24": "二愛見唯世間故。然法門及以業願通應莫",
    "T33n1717_013:0913a25": "不觀心，但為隨事得名既殊，故以觀心",
    "T33n1717_013:0913a26": "別置科目。又《淨名》所答正從理觀，然亦未",
    "T33n1717_013:0913a27": "得觀心名者，以對事立稱觀道不專，故",
    "T33n1717_013:0913a28": "立觀心唯對一境。如是等義雖復分別，",
    "T33n1717_013:0913a29": "未判未開，前諸文中雖逐近略述，未若",
    "T33n1717_013:0913b01": "文後總判總開，故正釋後，復立一門。法門及",
    "T33n1717_013:0913b02": "觀，在後更自別開判。◎",
    "T33n1717_013:0913b03": "法華玄義釋籤卷第十三"
}