{
    "T26n1528_001:0281a06": "No. 1528",
    "T26n1528_001:0281a07": "涅槃經本有今無偈論一卷",
    "T26n1528_001:0281a09": "天親菩薩造",
    "T26n1528_001:0281a10": "陳世真諦三藏於廣州譯",
    "T26n1528_001:0281a11": "　　涅槃經三世義",
    "T26n1528_001:0281a12": "解純陀疑問。論曰：多弟子已成熟，純陀未成",
    "T26n1528_001:0281a13": "熟，佛為純陀未成熟故，顯示大般涅槃，講說",
    "T26n1528_001:0281a14": "大經，受大功德，為成熟故來拘尸那城。云",
    "T26n1528_001:0281a15": "何純陀而有疑心？有二因緣：一、見同相未見",
    "T26n1528_001:0281a16": "別相生疑心；二見別相不見同相故。起疑心",
    "T26n1528_001:0281a17": "者，如遙見杌，疑為是人、為是杌？若見烏鳥集",
    "T26n1528_001:0281a18": "上，鹿從其下過，知是杌非人；若見舉手挑衣",
    "T26n1528_001:0281a19": "者，知人非杌。別相不見同相生疑心者，如空",
    "T26n1528_001:0281a20": "不共相是常住，如見地不共相是無常。聲聞",
    "T26n1528_001:0281a21": "者不共相，於聲聞不共相生疑，為同空是常",
    "T26n1528_001:0281a22": "住、為同地是無常？凡夫為同相故起疑心，聲",
    "T26n1528_001:0281a23": "聞緣覺為別相故起疑心。凡夫為有生法故",
    "T26n1528_001:0281a24": "起疑心，聲聞緣覺為無生法故起疑心。純陀",
    "T26n1528_001:0281a25": "不為此二種故起疑心，為欲利益眾生故生",
    "T26n1528_001:0281a26": "此疑。如此大菩薩，那得於佛生疑？於此大會",
    "T26n1528_001:0281a27": "大有外道聚集，有外道說佛死而更生，復有",
    "T26n1528_001:0281a28": "說如燈盡火滅，復有說佛滅後有盡有不",
    "T26n1528_001:0281a29": "盡。為釋此疑故，佛說偈：",
    "T26n1528_001:0281b01": "「本有今無，　　本無今有，　　三世有法，",
    "T26n1528_001:0281b02": "無有是處。」",
    "T26n1528_001:0281b03": "佛為二乘故說偈。煩惱生得，聖修得。凡夫性",
    "T26n1528_001:0281b04": "生得，聖性修得。煩惱縛生得，解縛修得。生",
    "T26n1528_001:0281b05": "死生得，涅槃修得。本生今修，本是生、今是修。",
    "T26n1528_001:0281b06": "為二乘作此解說不謗大乘，為大乘作此解",
    "T26n1528_001:0281b07": "說是謗大乘。此是不相應大乘，誰能令相應",
    "T26n1528_001:0281b08": "大乘？是故我等依義選擇思惟義，不依語言",
    "T26n1528_001:0281b09": "不選擇思惟語言，為修行大乘者說。過三種",
    "T26n1528_001:0281b10": "義，顯了別義，言本有今無、本無今有、三時",
    "T26n1528_001:0281b11": "有。是三種義無有，無有是處。何故三種義",
    "T26n1528_001:0281b12": "不成就？若本有今無者，一切如來等則無解",
    "T26n1528_001:0281b13": "脫。何以故？性不定住故，以前有後無故。一",
    "T26n1528_001:0281b14": "切真有亦無，真有俗有亦無。何以故？真有前",
    "T26n1528_001:0281b15": "後無異故，俗有無本故，是故真俗二義不成",
    "T26n1528_001:0281b16": "就。於此二義不明了，僧佉外道亦如是說因",
    "T26n1528_001:0281b17": "中有果，譬如乳有酪生酥等，是增益僧佉等",
    "T26n1528_001:0281b18": "義。若本無礙，現在時中誰能為障？若汝思",
    "T26n1528_001:0281b19": "惟妨礙因緣和合為障者，是義不然。何以",
    "T26n1528_001:0281b20": "故？前後無異故。若今不障，本時何故不障？有",
    "T26n1528_001:0281b21": "何道理，本不依因緣生，後依那因緣滅？所言",
    "T26n1528_001:0281b22": "本者，以何法為本？為初起、為當相續為本？若",
    "T26n1528_001:0281b23": "初起為本，初不為因緣所生，後如初亦不為",
    "T26n1528_001:0281b24": "因緣所生。若如是，說十二因緣法如如義，皆",
    "T26n1528_001:0281b25": "悉已破，則同外道說無因義。若相續為本者，",
    "T26n1528_001:0281b26": "相續亦不定。何以故？分分不定故。云何相續",
    "T26n1528_001:0281b27": "為本？是故一切有生之法，說本無因。如此說",
    "T26n1528_001:0281b28": "者則無道理。本無今有者，若前是無本而今",
    "T26n1528_001:0281b29": "有，有者則無得解脫者，前煩惱未起則是離",
    "T26n1528_001:0281c01": "解脫，而後生煩惱則無解脫。若前無今有者，",
    "T26n1528_001:0281c02": "最極無生當應得生，如空生花。若汝思惟一",
    "T26n1528_001:0281c03": "則無因。是義不然。何以故？如屋與花，二同",
    "T26n1528_001:0281c04": "是未有，何故因緣生屋、不因緣生花？等是",
    "T26n1528_001:0281c05": "無故。是義無道理。若本無生而今得生，則",
    "T26n1528_001:0281c06": "破本義。是義不然。何以故？初生是本故。若",
    "T26n1528_001:0281c07": "汝思惟因緣，是初生則非初，是故生非是本。",
    "T26n1528_001:0281c08": "是亦不然。何以故？汝意欲破本有故，欲立因",
    "T26n1528_001:0281c09": "緣本者。是故不過本故，前未有法因云何生？",
    "T26n1528_001:0281c10": "若其生者為具足生、為分分生？若具足生者，",
    "T26n1528_001:0281c11": "為一時生、為前後生？若一時生，則因果同時",
    "T26n1528_001:0281c12": "不可分別。若果後生，因在前滅，誰生後果？",
    "T26n1528_001:0281c13": "如煮熟鷄而復作聲還生。若具足者，何用觀",
    "T26n1528_001:0281c14": "因？若分分生者，亦同前失。是故本無今有，",
    "T26n1528_001:0281c15": "欲安立因，是義不然。",
    "T26n1528_001:0281c16": "三時有者，無有是義。若有是三世者，為一義",
    "T26n1528_001:0281c17": "遍三世、為一一義各各三世？如此二義並皆",
    "T26n1528_001:0281c18": "不然。何以故？若一義遍三世者，不得一世有",
    "T26n1528_001:0281c19": "三。何以故？相妨礙故。若義依時，則過去未",
    "T26n1528_001:0281c20": "來分分無窮。若時依義，義一故則無三世。離",
    "T26n1528_001:0281c21": "義故則無別時，是故三時皆不成就。若一物",
    "T26n1528_001:0281c22": "遍三世者，是物則不可說名。何以故？一物二",
    "T26n1528_001:0281c23": "成就故，若爾生死涅槃則是一。若各各世有",
    "T26n1528_001:0281c24": "者，三世各自有，如現世能生果，過去未來何",
    "T26n1528_001:0281c25": "意不能生？若具能生，則無一人得解脫者。若",
    "T26n1528_001:0281c26": "不能生過去未來，誰斷果報？言過去未來是",
    "T26n1528_001:0281c27": "有者，為體故說有、為用故說有？若為體說有，",
    "T26n1528_001:0281c28": "云何可破而為三分？若為用說有者，過去滅、",
    "T26n1528_001:0281c29": "未來未生，云何起用？若汝思惟三世是有為",
    "T26n1528_001:0282a01": "能說，三世不為能說、三世不為體說。若同",
    "T26n1528_001:0282a02": "有體，一則有能、二則無能，是義不然。若汝思",
    "T26n1528_001:0282a03": "惟為時節有，能、不說能。知芭蕉一生果，不能",
    "T26n1528_001:0282a04": "重生。義亦不然。何以故？義不定故。此三時",
    "T26n1528_001:0282a05": "誰之所有？若有因生，難則無窮；若無因生，",
    "T26n1528_001:0282a06": "則時節義不成就。若汝思惟未來是前、現在",
    "T26n1528_001:0282a07": "是中、過去是後，作三世者。何以故？未來力",
    "T26n1528_001:0282a08": "逼出故現在，現在力逼出過去。如恒河水，未",
    "T26n1528_001:0282a09": "來水逼現在水，現在水逼過去水。若一世成",
    "T26n1528_001:0282a10": "就，則三世成就。是義不然。何以故？水是同",
    "T26n1528_001:0282a11": "時，處所別故。故說三時三世有義，是故不",
    "T26n1528_001:0282a12": "然。無無是處者，如小乘說無是處，如外道說",
    "T26n1528_001:0282a13": "無是處。破小乘外道如是，偈義一破邪義、二",
    "T26n1528_001:0282a14": "立正義。破邪義者，依語言說。立正義者，依",
    "T26n1528_001:0282a15": "於義說。所言正義者，本有今有，過於三世，是",
    "T26n1528_001:0282a16": "名正義。本有今有者，從初發心至得涅槃，一",
    "T26n1528_001:0282a17": "味無異，不依生因、不依滅因；有則清淨，凡夫",
    "T26n1528_001:0282a18": "法不能染、聖人法不能清淨。若起四重五逆",
    "T26n1528_001:0282a19": "不能令減、若修慧斷惡不能令增。若有見",
    "T26n1528_001:0282a20": "得清淨眼、若有見得毒惡眼，依方便則過",
    "T26n1528_001:0282a21": "語言道及一切思惟，不可說不可思惟攝受",
    "T26n1528_001:0282a22": "因果非因非果。是地非數量一時能分別，是",
    "T26n1528_001:0282a23": "諸佛如來境界，生死涅槃是地逆順故，若逆",
    "T26n1528_001:0282a24": "是生死、若順是涅槃地。是前際、是後際，是發",
    "T26n1528_001:0282a25": "心地、是金剛後心地，破一切見、清淨一切見，",
    "T26n1528_001:0282a26": "一切眾生應當受用，如來一體最歸依處，攝",
    "T26n1528_001:0282a27": "受一切寶。是大涅槃過三世者，為用說涅槃",
    "T26n1528_001:0282a28": "功德。何者過三世？為生故分別三世。涅槃無",
    "T26n1528_001:0282a29": "生故，不可分別。三世者，未生得生、已生即",
    "T26n1528_001:0282b01": "滅。涅槃無滅故常住，是故自在。以自在故，是",
    "T26n1528_001:0282b02": "故最樂。為體故說清淨，為用故說常樂我。自",
    "T26n1528_001:0282b03": "體故清淨，對生死故常樂我。復次有二種義：",
    "T26n1528_001:0282b04": "若本有今有，則是常見；若過三世，則是斷",
    "T26n1528_001:0282b05": "見。若二義待來，離斷常是中道。如是俗諦真",
    "T26n1528_001:0282b06": "諦相待故，有如是十二因緣真實。何以故？離",
    "T26n1528_001:0282b07": "二邊是真十二因緣。若能善解，即見如來現",
    "T26n1528_001:0282b08": "在於世，是故如來說十二因緣是如來身。於",
    "T26n1528_001:0282b09": "真俗二諦，以不二故，是十二緣真佛道。如是",
    "T26n1528_001:0282b10": "偈有二義：一則對因義，斷於邪道；二、理得義，",
    "T26n1528_001:0282b11": "顯示實。如是二義，是如來事，依大智、依大",
    "T26n1528_001:0282b12": "慈悲。五常義：",
    "T26n1528_001:0282b13": "一、無窮常；二、無起常；三、恒在常；四、湛然常；五、",
    "T26n1528_001:0282b14": "無變常。無窮常者有十：一、因無邊故常；二、眾",
    "T26n1528_001:0282b15": "生無邊故常；三、大悲無邊故常；四、四如意足",
    "T26n1528_001:0282b16": "無邊故常；五、慧無邊故常；六、恒在定故常；七、",
    "T26n1528_001:0282b17": "安樂清涼故常；八、行於世間八法不能染故",
    "T26n1528_001:0282b18": "常；九、甘露寂靜遠離四魔故常；十、性無生故",
    "T26n1528_001:0282b19": "常。因無邊者，無量劫來捨身命財，為攝持正",
    "T26n1528_001:0282b20": "法。正法既無邊際、無窮盡，此即以無窮之因，",
    "T26n1528_001:0282b21": "得無窮之果。果即三身也。",
    "T26n1528_001:0282b22": "二無起常者，依前際，非本無今有，不為意生",
    "T26n1528_001:0282b23": "身所生故。三恒在常者，依後際，離不可思議",
    "T26n1528_001:0282b24": "死壞故。四湛然常者，依中際，不為無明煩惱",
    "T26n1528_001:0282b25": "病所破壞故。五無變常者，過三際，不為無漏",
    "T26n1528_001:0282b26": "業果報所變異故。第三恒在離死；第四湛然",
    "T26n1528_001:0282b27": "離病；第五無變者，初地至如來地通名無窮。",
    "T26n1528_001:0282b28": "從八地至如來名無起，從九地至如來亦分",
    "T26n1528_001:0282b29": "得名為無變常者。正論五義，併在佛地。",
    "T26n1528_001:0282c01": "諸行無常，　　是生滅法，　　生滅滅已，",
    "T26n1528_001:0282c02": "寂滅為樂。",
    "T26n1528_001:0282c03": "三藏闍梨解旨云：諸行無常者，諸行即是色",
    "T26n1528_001:0282c04": "心諸行，行於三世中也。無常自有五義：一、失",
    "T26n1528_001:0282c05": "滅無常；二、相離無常；三、變異無常，亦名迴轉",
    "T26n1528_001:0282c06": "無常；四、有分無常；五、自性無常。所言失滅者，",
    "T26n1528_001:0282c07": "如百年報盡壽命失滅也。二相離無常者，即",
    "T26n1528_001:0282c08": "是骨肉離散也。三變異者，如骨色初白，後變",
    "T26n1528_001:0282c09": "為鴿色也。迴轉者，即轉白為鴿色。四有分無",
    "T26n1528_001:0282c10": "常，如根塵識三事未和合時，名為本無無常，",
    "T26n1528_001:0282c11": "已有還無名為滅壞，即是已有還無。無常根",
    "T26n1528_001:0282c12": "塵識共聚，總名為有分也。五自性者，為有前",
    "T26n1528_001:0282c13": "四義故，名為自性無常也。是生者，是未來世",
    "T26n1528_001:0282c14": "生也。滅法者，是過去世已滅法也。生滅者，是",
    "T26n1528_001:0282c15": "現在世也。而現在攝生滅者，生而即滅，故云",
    "T26n1528_001:0282c16": "生滅居現在也。言寂滅為樂者，若言滅法為",
    "T26n1528_001:0282c17": "樂，此義不然。何以故？為有現在滅是過去，",
    "T26n1528_001:0282c18": "已滅法為殘，以有殘故非樂也。若滅現在生",
    "T26n1528_001:0282c19": "滅為樂者，此事不然。何以故？為有未來生是",
    "T26n1528_001:0282c20": "現在世殘故，有殘故非樂也。若言未來生是",
    "T26n1528_001:0282c21": "常者，此義不然，生必有滅，故非常也。若能",
    "T26n1528_001:0282c22": "令未來應生法而不得生，乃可為樂耳。寂滅",
    "T26n1528_001:0282c23": "為樂，即其義也。上三句明生死有為法故無",
    "T26n1528_001:0282c24": "常，後一句辨涅槃是無為法故常住。",
    "T26n1528_001:0282c25": "涅槃經本有今無偈論"
}