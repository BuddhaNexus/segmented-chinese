{
    "T32n1660_005:0533c06": "菩提資糧論卷第五",
    "T32n1660_005:0533c08": "聖者龍樹本　比丘自在釋",
    "T32n1660_005:0533c09": "大隋南印度三藏達磨笈多譯",
    "T32n1660_005:0533c10": "問得力菩薩於眾生中。云何應修行。答。",
    "T32n1660_005:0533c11": "　諸論及工巧　　明術種種業",
    "T32n1660_005:0533c12": "　利益世間故　　出生建立之",
    "T32n1660_005:0533c13": "於中書印算數。鑛論醫論。能滅鬼持被毒論",
    "T32n1660_005:0533c14": "等。出生村城園苑河泉陂池花果藥林論等。",
    "T32n1660_005:0533c15": "顯示金銀真珠鞞琉璃貝石(石白如貝)珊瑚寶性論",
    "T32n1660_005:0533c16": "等。記說日月星曜地動夢相論等。相諸身分",
    "T32n1660_005:0533c17": "支節論等。如是等無量諸論。能與世間為利",
    "T32n1660_005:0533c18": "樂者。劫轉壞時悉皆滅沒。劫轉生時還於人",
    "T32n1660_005:0533c19": "間出生建立。如木鐵瓦銅作等。工巧非一。",
    "T32n1660_005:0533c20": "能滅鬼持顛狂被毒。霍亂不消食諸逼惱等。",
    "T32n1660_005:0533c21": "種種明術雕畫繡織作等。種種事業。能與世",
    "T32n1660_005:0533c22": "間為利樂者。皆亦出生及令建立。",
    "T32n1660_005:0533c23": "　隨可化眾生　　界趣及生中",
    "T32n1660_005:0533c24": "　如念即往彼　　願力故受生",
    "T32n1660_005:0533c25": "諸摩訶薩隨何世界。若天人等趣。若婆羅門",
    "T32n1660_005:0533c26": "剎帝利鞞舍等生。於彼彼處。若有可化眾生。",
    "T32n1660_005:0533c27": "為起無量思念。欲化彼等眾生故。隨彼色類",
    "T32n1660_005:0533c28": "長短寬狹音聲果報。得令眾生受化之事。即",
    "T32n1660_005:0533c29": "應作願。起彼色類長短寬狹音聲果報。令彼",
    "T32n1660_005:0534a01": "眾生速受化故。",
    "T32n1660_005:0534a02": "　於種種惡事　　及諂幻眾生",
    "T32n1660_005:0534a03": "　應用牢鎧鉀　　勿厭亦勿憚",
    "T32n1660_005:0534a04": "若以罵詈恐動嫌恨鞭打繫閉訶責如是等",
    "T32n1660_005:0534a05": "惡事加我。及諸眾生無量諂幻知不可化。以",
    "T32n1660_005:0534a06": "彼等故不應自緩鎧鉀。亦勿厭流轉。勿憚",
    "T32n1660_005:0534a07": "求菩提。又應發如是心。我不為無諂無幻眾",
    "T32n1660_005:0534a08": "生而著鎧鉀。我正為彼等眾生著此鎧鉀。",
    "T32n1660_005:0534a09": "我當作如是事發起精進。為令彼等眾生速",
    "T32n1660_005:0534a10": "得建立無諂無幻故。應當如是自牢鎧鉀。",
    "T32n1660_005:0534a11": "問已說得力菩薩修行。云何未得力菩薩修",
    "T32n1660_005:0534a12": "行。答。",
    "T32n1660_005:0534a13": "　具足勝淨意　　不諂亦不幻",
    "T32n1660_005:0534a14": "　發露諸罪惡　　覆藏眾善事",
    "T32n1660_005:0534a15": "具足勝淨意者。謂增上意。又是善增也。意者",
    "T32n1660_005:0534a16": "心也。即彼心具足。名具足勝淨意。不諂亦不",
    "T32n1660_005:0534a17": "幻者。諂謂別心。別心者不質直也。又諂者名",
    "T32n1660_005:0534a18": "為曲心。幻者謂誑也。若心不曲不誑。彼是不",
    "T32n1660_005:0534a19": "諂不幻。發露諸罪惡者。若有罪惡顯說發露",
    "T32n1660_005:0534a20": "彼名發露諸罪惡。覆藏眾善事者。若有善業",
    "T32n1660_005:0534a21": "竟大覆藏。彼名覆藏眾善事。若菩薩欲疾",
    "T32n1660_005:0534a22": "得菩提。應當具足淨意不諂不幻發露罪惡",
    "T32n1660_005:0534a23": "覆藏善事。是故世尊說云。諂非菩提。幻非菩",
    "T32n1660_005:0534a24": "提。",
    "T32n1660_005:0534a25": "　清淨身口業　　亦清淨意業",
    "T32n1660_005:0534a26": "　修諸戒學句　　勿令有缺減",
    "T32n1660_005:0534a27": "此諸菩薩欲與修念相應故。先當清淨身口",
    "T32n1660_005:0534a28": "意業。於中殺生不與取非淨行等三種身惡",
    "T32n1660_005:0534a29": "行。應當清淨。與此相違三種身善行。應當受",
    "T32n1660_005:0534b01": "之。妄語破壞語麁惡語雜戲語等四種口惡",
    "T32n1660_005:0534b02": "行。應當清淨。與此相違四種口善行。應當",
    "T32n1660_005:0534b03": "受之。貪瞋邪見等三種意惡行。應當清淨。與",
    "T32n1660_005:0534b04": "此相違三種意善行。應當受之。諸波羅帝摹",
    "T32n1660_005:0534b05": "叉學句。亦當受而隨轉。於彼學句。無有知而",
    "T32n1660_005:0534b06": "故破。若缺漏戒者。於修念中。心則不定。",
    "T32n1660_005:0534b07": "　安住於正念　　攝緣獨靜思",
    "T32n1660_005:0534b08": "　用念為護己　　心得無障心",
    "T32n1660_005:0534b09": "如是於戒正清淨已。斷除五蓋。於空閑淨潔",
    "T32n1660_005:0534b10": "離眾之處。少聲少喧少蚊虻蛇虎賊等。不甚",
    "T32n1660_005:0534b11": "寒熱不置臥床。若立若經行若結加坐。或",
    "T32n1660_005:0534b12": "於鼻端或於額分。迴念安住隨於一緣善攝",
    "T32n1660_005:0534b13": "作已。若於境界有躁動心。則用念為守門。如",
    "T32n1660_005:0534b14": "是置守護已。遠離障礙賊心。獨在一處無散",
    "T32n1660_005:0534b15": "亂意。而修習思惟。",
    "T32n1660_005:0534b16": "　若起分別時　　當覺善不善",
    "T32n1660_005:0534b17": "　應捨諸不善　　多修諸善分",
    "T32n1660_005:0534b18": "於思惟時若起分別。即於起時覺此分別。若",
    "T32n1660_005:0534b19": "是不善即應捨離勿令復增。若是善分唯當",
    "T32n1660_005:0534b20": "數數多作。不應散亂。如室中燈不閉風道。",
    "T32n1660_005:0534b21": "　緣境心若散　　應當專念知",
    "T32n1660_005:0534b22": "　還於彼境中　　隨動即令住",
    "T32n1660_005:0534b23": "於中修定比丘。心思惟時專意莫亂。若心離",
    "T32n1660_005:0534b24": "境即應覺知。乃至不令離境遠去。還攝其心",
    "T32n1660_005:0534b25": "安住境中。如繩繫猿猴繫著於柱。唯得繞柱",
    "T32n1660_005:0534b26": "不能餘去。如是應以念繩繫心猿猴繫著境",
    "T32n1660_005:0534b27": "柱。唯得數數繞於境柱。不能餘去。",
    "T32n1660_005:0534b28": "　不應緩惡取　　而修於精進",
    "T32n1660_005:0534b29": "　以不能持定　　是故應常修",
    "T32n1660_005:0534c01": "緩者謂離策勤。惡取者謂非善取(謂太急也)。若欲成",
    "T32n1660_005:0534c02": "就三摩提者。不應緩作及惡取精進。以緩作",
    "T32n1660_005:0534c03": "及惡取精進。不能持三摩提。是故修定行者。",
    "T32n1660_005:0534c04": "應常正修。",
    "T32n1660_005:0534c05": "　若登聲聞乘　　及以獨覺乘",
    "T32n1660_005:0534c06": "　唯為自利行　　不捨牢精進",
    "T32n1660_005:0534c07": "若欲登聲聞乘及獨覺乘。唯為自利故。自涅",
    "T32n1660_005:0534c08": "槃故。尚於晝夜不捨牢固精進。策勤修行。",
    "T32n1660_005:0534c09": "　何況大丈夫　　自度亦度人",
    "T32n1660_005:0534c10": "　而當不發起　　俱致千倍進",
    "T32n1660_005:0534c11": "然此菩薩應於流轉河中度諸眾生。亦應自",
    "T32n1660_005:0534c12": "度。何得不發起過彼聲聞獨覺乘人。俱致百",
    "T32n1660_005:0534c13": "千倍精進也。如自度流轉之河度他亦如是。",
    "T32n1660_005:0534c14": "　半時或別行　　一時行餘道",
    "T32n1660_005:0534c15": "　修定不應爾　　應緣一境界",
    "T32n1660_005:0534c16": "今此一日不應半時修習別定。餘時之中復",
    "T32n1660_005:0534c17": "行異道。唯於一定應善緣境。心隨一境。勿向",
    "T32n1660_005:0534c18": "餘處。",
    "T32n1660_005:0534c19": "　於身莫有貪　　於命亦勿惜",
    "T32n1660_005:0534c20": "　縱令護此身　　終是爛壞法",
    "T32n1660_005:0534c21": "應當生如是心。我此身中。唯有薄皮厚皮肉",
    "T32n1660_005:0534c22": "血筋骨髓等。終歸乾枯。我此壽命亦當終盡。",
    "T32n1660_005:0534c23": "彼丈夫精進丈夫勢力丈夫健行。我亦應得。",
    "T32n1660_005:0534c24": "若其未得。我於精進不應賒緩。雖復百歲護",
    "T32n1660_005:0534c25": "此爛身。必定當是破壞之法。",
    "T32n1660_005:0534c26": "　利養恭敬名　　一向勿貪著",
    "T32n1660_005:0534c27": "　當如然頭衣　　勤行成所願",
    "T32n1660_005:0534c28": "今此若在曠野宿住之時。勿貪身命於中遊",
    "T32n1660_005:0534c29": "行。若有利養恭敬名聞起時。不應貪著。為自",
    "T32n1660_005:0535a01": "願成就故。應速勤行。如然頭衣。",
    "T32n1660_005:0535a02": "　決即起勝利　　不可待明日",
    "T32n1660_005:0535a03": "　明日太賒遠　　何緣保瞬命",
    "T32n1660_005:0535a04": "彼於如然頭衣勤行之時。明日賒遠莫待明",
    "T32n1660_005:0535a05": "日。若於我身有勝利者。決即發起。應當生如",
    "T32n1660_005:0535a06": "是心。何緣能保開眼合眼時命。我今即起勝",
    "T32n1660_005:0535a07": "利。明日太遠。莫待明日。",
    "T32n1660_005:0535a08": "　安住於正命　　如食愛子肉",
    "T32n1660_005:0535a09": "　於所食噉中　　勿愛亦勿嫌",
    "T32n1660_005:0535a10": "如是定行比丘。若村若僧坊中。隨有如法無",
    "T32n1660_005:0535a11": "所譏嫌乞得食已。勿起貪心愛著。亦勿嫌之。",
    "T32n1660_005:0535a12": "應當安住正念。如食所愛子肉。但為身住不",
    "T32n1660_005:0535a13": "壞存於壽命。攝護淨行故。猶如昔云夫妻行",
    "T32n1660_005:0535a14": "曠野時。共食子肉。",
    "T32n1660_005:0535a15": "　出家為何義　　我所作竟未",
    "T32n1660_005:0535a16": "　今思為作不　　如十法經說",
    "T32n1660_005:0535a17": "應當如是觀察。我為何義故而行出家。為畏",
    "T32n1660_005:0535a18": "不活耶。為求沙門耶。若為求沙門者。應作是",
    "T32n1660_005:0535a19": "念。我於沙門之事。為已作為未作為今正作。",
    "T32n1660_005:0535a20": "如其未作及正作者。為成就因緣故。應當精",
    "T32n1660_005:0535a21": "勤。我離家類則名非類。應數思念。我之活",
    "T32n1660_005:0535a22": "命繫在於他。我亦應作別異儀式。我自於戒",
    "T32n1660_005:0535a23": "得無嫌不。有智同淨行者。於我戒所復無嫌",
    "T32n1660_005:0535a24": "不。我已與諸恩愛其相別異。不與共俱。我",
    "T32n1660_005:0535a25": "屬於業。業之所。生受用於業。業是所親依",
    "T32n1660_005:0535a26": "業而行。我所作業。若善若惡我當自受。我於",
    "T32n1660_005:0535a27": "晝夜云何而過。我喜樂空寂不。我有上人",
    "T32n1660_005:0535a28": "法不。能得聖人勝知見不。若當後時同淨行",
    "T32n1660_005:0535a29": "者問我之時說之不慚。應數思念此等十法。",
    "T32n1660_005:0535b01": "所謂定行比丘。應數思念。",
    "T32n1660_005:0535b02": "　觀有為無常　　若無我我所",
    "T32n1660_005:0535b03": "　所有諸魔業　　應覺而捨離",
    "T32n1660_005:0535b04": "有為謂因緣和合生。以因緣和合生故。彼無",
    "T32n1660_005:0535b05": "我所。以有為故彼是無常。若是無常。彼為",
    "T32n1660_005:0535b06": "他所逼迫故苦。若苦彼不自在轉故無我。於",
    "T32n1660_005:0535b07": "有為法應如是觀。所有諸魔業應覺而捨離",
    "T32n1660_005:0535b08": "者。或於菩提心六度相應經中作不欲樂因",
    "T32n1660_005:0535b09": "緣散亂因緣賒緩因緣障礙因緣。若從自起",
    "T32n1660_005:0535b10": "若從他起。皆應覺知。於此諸惡魔業。皆覺知",
    "T32n1660_005:0535b11": "已離之。莫令彼自在行。",
    "T32n1660_005:0535b12": "　根力與覺分　　神足正斷道",
    "T32n1660_005:0535b13": "　及以四念處　　為修發精勤",
    "T32n1660_005:0535b14": "信精進念定慧。是為五根。信精進念定慧。是",
    "T32n1660_005:0535b15": "為五力。念擇法精進喜猗定捨。是為七覺分。",
    "T32n1660_005:0535b16": "欲定精進定心定思惟定。是為四神足。未生",
    "T32n1660_005:0535b17": "惡不善法為令不生。已生惡不善法為令其",
    "T32n1660_005:0535b18": "斷。未生善法為令其生。已生善法為令其住。",
    "T32n1660_005:0535b19": "生欲發勤攝心起願。是為四正斷。正見正分",
    "T32n1660_005:0535b20": "別。正語正業。正命正發行。正念正定。是為八",
    "T32n1660_005:0535b21": "分聖道。身受心法。是為四念處。此等三十七",
    "T32n1660_005:0535b22": "助菩提法。為修習故。發起精勤。",
    "T32n1660_005:0535b23": "　心與利樂善　　作傳傳生處",
    "T32n1660_005:0535b24": "　及諸惡濁根　　彼當善觀察",
    "T32n1660_005:0535b25": "心若調伏守護禁繫。則與諸利益安樂善事。",
    "T32n1660_005:0535b26": "作傳傳生因。若不調伏不守護不修習不禁",
    "T32n1660_005:0535b27": "繫。則與諸無利惡濁為根知已。於彼應極觀",
    "T32n1660_005:0535b28": "察。生住異相故。內外兩間不住故。過去未",
    "T32n1660_005:0535b29": "來現在世不俱故。無處來故。無處去故。剎那",
    "T32n1660_005:0535c01": "羅婆牟呼利多時中不住故。猶如幻故。為修",
    "T32n1660_005:0535c02": "習故。應當觀察。",
    "T32n1660_005:0535c03": "　我於善法中　　日日何增長",
    "T32n1660_005:0535c04": "　復有何損減　　彼應極觀察",
    "T32n1660_005:0535c05": "若佛世尊所說。施等善法能出生菩提者。我",
    "T32n1660_005:0535c06": "於彼諸善法。有何增長有何損減。常應如是",
    "T32n1660_005:0535c07": "專精觀察。日日之中。起而復起。",
    "T32n1660_005:0535c08": "　見他得增長　　利養恭敬名",
    "T32n1660_005:0535c09": "　微小慳嫉心　　皆所不應作",
    "T32n1660_005:0535c10": "若見餘同淨行者。或沙門。或婆羅門。增長",
    "T32n1660_005:0535c11": "利養恭敬名聞之時。亦不應生微小慳嫉。復",
    "T32n1660_005:0535c12": "應思量生如是心。我亦喜得眾生利養衣服",
    "T32n1660_005:0535c13": "飲食臥床病緣藥等眾具。我亦喜得在家出",
    "T32n1660_005:0535c14": "家之所恭敬。我亦喜得具足可讚之法。",
    "T32n1660_005:0535c15": "　不羨諸境界　　行癡盲瘂聾",
    "T32n1660_005:0535c16": "　時復師子吼　　怖諸外道鹿",
    "T32n1660_005:0535c17": "若見他人增長利養恭敬名聞之時。於色等",
    "T32n1660_005:0535c18": "境界中。不應稀羨。於愛不愛色聲香味中。雖",
    "T32n1660_005:0535c19": "非癡盲瘂聾。而作癡盲瘂聾之行。若有力能",
    "T32n1660_005:0535c20": "莫常瘂住。應以正法遣惑破繫時到。為怖",
    "T32n1660_005:0535c21": "外道鹿故。及住持正教故。復當震師子吼。",
    "T32n1660_005:0535c22": "我已解釋修心。今當解釋修相。所謂。",
    "T32n1660_005:0535c23": "　奉迎及將送　　應敬所尊重",
    "T32n1660_005:0535c24": "　於諸法事中　　隨順而佐助",
    "T32n1660_005:0535c25": "於所尊重奉迎將送。於聽法時花鬘供養。修",
    "T32n1660_005:0535c26": "理支提等法事中恭敬作故。當得手足輪相。",
    "T32n1660_005:0535c27": "彼又是大眷屬先相。",
    "T32n1660_005:0535c28": "　救脫被殺者　　自然增不減",
    "T32n1660_005:0535c29": "　善修明巧業　　自學亦教他",
    "T32n1660_005:0536a01": "有被殺者救令解脫。護命因緣離於殺生。受",
    "T32n1660_005:0536a02": "此等業長夜習近故。當得長指相足跟平正",
    "T32n1660_005:0536a03": "相身直相。彼是長壽先相。自所受善法。受",
    "T32n1660_005:0536a04": "已增長不令損減故。當得足趺高如貝相毛",
    "T32n1660_005:0536a05": "上向相。彼二是法無減先相。善修明論工巧",
    "T32n1660_005:0536a06": "等業。自學及教他故。當得伊尼[跳-兆+專]相。彼是速",
    "T32n1660_005:0536a07": "攝先相。",
    "T32n1660_005:0536a08": "　於諸勝善法　　牢固而受之",
    "T32n1660_005:0536a09": "　修行四攝事　　施衣及飲食",
    "T32n1660_005:0536a10": "於諸最勝善法。牢固受之。習近多作故。當",
    "T32n1660_005:0536a11": "得善安立足相。彼是能作事業先相。修行四",
    "T32n1660_005:0536a12": "攝布施愛語利行同事。常習近故。當得手足",
    "T32n1660_005:0536a13": "網相。彼亦是速攝先相。以妙飲食衣服布",
    "T32n1660_005:0536a14": "施。常習近故。當得柔軟手足相七處高相。彼",
    "T32n1660_005:0536a15": "二是得上妙飲食甜味。及衣服等先相。",
    "T32n1660_005:0536a16": "　不違乞求者　　和合諸親慼",
    "T32n1660_005:0536a17": "　眷屬不乖離　　施宅及財物",
    "T32n1660_005:0536a18": "隨所有物。若來求者。即施不違逆故。當得臂",
    "T32n1660_005:0536a19": "髀傭圓相彼是自在調伏先相。和合親眷朋",
    "T32n1660_005:0536a20": "友共住。不令各各乖異。若乖異者亦使和合",
    "T32n1660_005:0536a21": "故。當得陰密藏相。彼是多子先相。布施舍宅",
    "T32n1660_005:0536a22": "財物。及施上妙床敷衣服堂殿宮等故。當得",
    "T32n1660_005:0536a23": "金色相細滑薄皮相。彼二是得上妙床敷衣",
    "T32n1660_005:0536a24": "服堂殿宮等先相。",
    "T32n1660_005:0536a25": "　父母及親友　　隨所應安置",
    "T32n1660_005:0536a26": "　所應安置處　　無上自在主",
    "T32n1660_005:0536a27": "憂波弟邪夜(隋云近誦舊云和上者略而訛)阿遮利夜(隋云正行舊云",
    "T32n1660_005:0536a28": "阿闍梨者亦訛)父母兄弟等。所尊重者。隨所應處安置。",
    "T32n1660_005:0536a29": "為無上自在主故。當得一孔一毛相白毫印",
    "T32n1660_005:0536b01": "面相。彼二是平等先相。",
    "T32n1660_005:0536b02": "　雖復是奴僕　　善說亦受取",
    "T32n1660_005:0536b03": "　應生最尊重　　施藥愈諸病",
    "T32n1660_005:0536b04": "施藥愈諸病者。於病人所。施藥給侍將息飲",
    "T32n1660_005:0536b05": "食。以給侍將息。病即能起故。當得髆間平",
    "T32n1660_005:0536b06": "滿相味中上味相。彼二是少病先相。",
    "T32n1660_005:0536b07": "　前行善業首　　細滑美妙言",
    "T32n1660_005:0536b08": "　善為正意語　　前後無不供",
    "T32n1660_005:0536b09": "前行善業首者。園林會堂義井花池飲食花",
    "T32n1660_005:0536b10": "鬘。於難行處起橋。及造僧坊遊處等中。勸勵",
    "T32n1660_005:0536b11": "他人自為前導。所施過他故。當得尼瞿嚧陀",
    "T32n1660_005:0536b12": "普圓身相頂髻相。彼二是勝主先相。細滑美",
    "T32n1660_005:0536b13": "妙言者。長夜真實細滑語故。當得廣長舌相",
    "T32n1660_005:0536b14": "梵音相。彼二是得五分五分語道具足音先",
    "T32n1660_005:0536b15": "相。五分五分語道具足音者。一者可知。二者",
    "T32n1660_005:0536b16": "易解。三者樂聞。四者不逆。五者深。六者寬",
    "T32n1660_005:0536b17": "遠。七者無嫌。八者悅耳。九者辯正。十者不",
    "T32n1660_005:0536b18": "雜(二種五分故有十也)。善為正意語者。長夜實語正意",
    "T32n1660_005:0536b19": "語故。當得師子牙相。彼是愛語先相。前後無",
    "T32n1660_005:0536b20": "不供者。他人雖有前後。然皆供養無不供養。",
    "T32n1660_005:0536b21": "以如法威儀平等威儀故。當得齊平齒相細",
    "T32n1660_005:0536b22": "滑齒相。彼二是善淨眷屬先相。",
    "T32n1660_005:0536b23": "　不壞他眷屬　　慈眼觀眾生",
    "T32n1660_005:0536b24": "　亦不以嫌心　　皆如善親友",
    "T32n1660_005:0536b25": "於諸眾生。作懷抱慰喻攝受之心。以不貪不",
    "T32n1660_005:0536b26": "瞋不癡眼觀故。當得青眼相牛王眼睫相。彼",
    "T32n1660_005:0536b27": "二是愛眼觀先相。",
    "T32n1660_005:0536b28": "我已解釋三十二大丈夫相出生之業。別有",
    "T32n1660_005:0536b29": "種種菩薩之行。今當解釋。",
    "T32n1660_005:0536c01": "　應當如所言　　即隨如是作",
    "T32n1660_005:0536c02": "　如言若即作　　他人則生信",
    "T32n1660_005:0536c03": "應當如言即如是作。若如所言即如是作。他",
    "T32n1660_005:0536c04": "則生信。隨有言教。即當信受。",
    "T32n1660_005:0536c05": "　應當擁護法　　覺察放逸者",
    "T32n1660_005:0536c06": "　及作金寶網　　羅覆於支提",
    "T32n1660_005:0536c07": "於此法中應自擁護。若有背法放逸眾生。於",
    "T32n1660_005:0536c08": "彼亦應方便覺察令其向法。及於如來支提",
    "T32n1660_005:0536c09": "之所。應以種種寶網羅覆。為令相好滿足故。",
    "T32n1660_005:0536c10": "　有欲求婇女　　莊嚴以施之",
    "T32n1660_005:0536c11": "　亦與說佛德　　及施雜光瓔",
    "T32n1660_005:0536c12": "若有求婇女者。即便莊嚴婇女。而以布施。",
    "T32n1660_005:0536c13": "此諸婇女普皆端正。以此布施。為令自意所",
    "T32n1660_005:0536c14": "求愛事皆滿足故。又以無量異種。說佛功德",
    "T32n1660_005:0536c15": "之法。應在集會之處。高出美妙悅意之聲。而",
    "T32n1660_005:0536c16": "為演說。為得諸聲分清淨故。又以種種光明",
    "T32n1660_005:0536c17": "照曜瓔珞之具。悅彼心眼而以布施。為得諸",
    "T32n1660_005:0536c18": "隨形好滿足故。",
    "T32n1660_005:0536c19": "　造作佛形像　　端坐勝蓮花",
    "T32n1660_005:0536c20": "　及於六法中　　修習同喜樂",
    "T32n1660_005:0536c21": "以金銀真珠貝石等造作佛像。坐勝蓮花。為",
    "T32n1660_005:0536c22": "得化生。及為得佛身故。六種同喜法者。於彼",
    "T32n1660_005:0536c23": "同梵行中。慈身業口業意業。不分受用物。戒",
    "T32n1660_005:0536c24": "具足見具足。此等六種同喜法中。應數習近。",
    "T32n1660_005:0536c25": "為得徒眾。不被諸外論眾所壞故。",
    "T32n1660_005:0536c26": "　可供無不供　　為命亦不謗",
    "T32n1660_005:0536c27": "　佛之所說法　　及以說法人",
    "T32n1660_005:0536c28": "可供無不供者。於中應可供養。所謂和上阿",
    "T32n1660_005:0536c29": "闍梨父母兄等。無不供養者。無不敬畏。雖",
    "T32n1660_005:0537a01": "為活命。終不謗法及此說佛法人。亦不應謗。",
    "T32n1660_005:0537a02": "不應輕欺。為護自善助故。",
    "T32n1660_005:0537a03": "　金寶散教師　　及教師支提",
    "T32n1660_005:0537a04": "　若有忘所誦　　與念令不失",
    "T32n1660_005:0537a05": "應以金銀散於教師。亦應以摩尼金寶散教",
    "T32n1660_005:0537a06": "師寶支提。菩薩有三摩提。名現在佛對面。",
    "T32n1660_005:0537a07": "住此等三摩提。於生生中。現前修習為得聞",
    "T32n1660_005:0537a08": "持故。若有眾生忘失所誦引世利樂經書。於",
    "T32n1660_005:0537a09": "彼眾生。與作憶念。為不忘失菩提心故。及",
    "T32n1660_005:0537a10": "為得憶念現知故。",
    "T32n1660_005:0537a11": "　未思所作已　　勿躁勿隨他",
    "T32n1660_005:0537a12": "　外道天龍神　　於中皆莫信",
    "T32n1660_005:0537a13": "所作業行。若身口意。於中諸處。若未思所作",
    "T32n1660_005:0537a14": "已。勿為躁急。亦勿隨他。應如是行。若異於",
    "T32n1660_005:0537a15": "此則生熱惱亦是悔因。於遊行出家尼揵等",
    "T32n1660_005:0537a16": "諸外道及於天龍夜叉揵闥婆等中。皆不應",
    "T32n1660_005:0537a17": "信。",
    "T32n1660_005:0537a18": "　心應如金剛　　堪能通諸法",
    "T32n1660_005:0537a19": "　心亦應如山　　諸事所不動",
    "T32n1660_005:0537a20": "安置其心應如金剛。有慧力堪能故。於諸世",
    "T32n1660_005:0537a21": "出世法中。如其自性如實通達。於諸事中安",
    "T32n1660_005:0537a22": "置其心。亦應如山。八種世法。所不能動。",
    "T32n1660_005:0537a23": "　憙樂出世語　　莫樂依世言",
    "T32n1660_005:0537a24": "　自受諸功德　　亦應令他受",
    "T32n1660_005:0537a25": "或有言說能出世間。若與佛法僧相應。若與",
    "T32n1660_005:0537a26": "六度相應。若與菩薩地相應。若與聲聞獨覺",
    "T32n1660_005:0537a27": "地相應。彼中應作憙樂。或有言說依止世間。",
    "T32n1660_005:0537a28": "增長世間。與貪瞋癡相應。彼中不應喜樂。若",
    "T32n1660_005:0537a29": "有諸受戒學頭多等殊勝功德善人所讚所受",
    "T32n1660_005:0537b01": "取者。於彼等中皆應受取。亦應令他受此功",
    "T32n1660_005:0537b02": "德。",
    "T32n1660_005:0537b03": "　修五解脫入　　修十不淨想",
    "T32n1660_005:0537b04": "　八大丈夫覺　　亦應分別修",
    "T32n1660_005:0537b05": "於中解脫入者。一者為他說法。二者自說法。",
    "T32n1660_005:0537b06": "三者自誦法。四者於法隨覺隨觀。五者取隨",
    "T32n1660_005:0537b07": "何等三摩提相。此是五解脫入。應當念修。十",
    "T32n1660_005:0537b08": "不淨想者。謂膖脹想。青瘀想。膿爛想。潰出",
    "T32n1660_005:0537b09": "想。噉想。斷解想。分散想。血塗想。肉落想。骨",
    "T32n1660_005:0537b10": "想。此是十不淨想。貪若生時應當念修。本為",
    "T32n1660_005:0537b11": "斷除欲貪故。八大丈夫覺亦應分別修者。於",
    "T32n1660_005:0537b12": "中有八大丈夫覺。謂少欲是法多欲非法。是",
    "T32n1660_005:0537b13": "為初覺。知足是法不知足非法。是為第二。遠",
    "T32n1660_005:0537b14": "離是法雜閙非法。是為第三。發精進是法懈",
    "T32n1660_005:0537b15": "怠非法。是為第四。安住念是法忘失念非法。",
    "T32n1660_005:0537b16": "是為第五。入定是法不入定非法。是為第六。",
    "T32n1660_005:0537b17": "智慧是法無智慧非法。是為第七。不樂戲論",
    "T32n1660_005:0537b18": "是法樂戲論非法。是為第八。此等八大丈夫",
    "T32n1660_005:0537b19": "覺。應當覺之。多欲等八不善助。應當斷除。",
    "T32n1660_005:0537b20": "　天耳與天眼　　神足與他心",
    "T32n1660_005:0537b21": "　及與宿命住　　應修淨五通",
    "T32n1660_005:0537b22": "於中天眼天耳憶念宿住知他心神足。此等",
    "T32n1660_005:0537b23": "五種智通。應當修習。",
    "T32n1660_005:0537b24": "菩提資糧論卷第五"
}