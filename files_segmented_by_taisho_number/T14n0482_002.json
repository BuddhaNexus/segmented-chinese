{
    "T14n0482_002:0648c06": "持世經卷第二",
    "T14n0482_002:0648c07": "姚秦龜茲三藏鳩摩羅什譯",
    "T14n0482_002:0648c08": "持世經五陰品第二之二",
    "T14n0482_002:0648c09": "「持世！何謂菩薩摩訶薩正觀察選擇識",
    "T14n0482_002:0648c10": "陰？菩薩摩訶薩觀非陰是識陰，顛倒陰是識",
    "T14n0482_002:0648c11": "陰，虛妄陰是識陰。何以故？持世！是識陰從顛",
    "T14n0482_002:0648c12": "倒起，虛妄緣所繫，從先業有，現在緣所繫，屬",
    "T14n0482_002:0648c13": "眾因緣，虛妄無所有，憶想分別起，從識而生，",
    "T14n0482_002:0648c14": "有所識故名之為識。從憶想分別覺觀生，假",
    "T14n0482_002:0648c15": "借而有，有所識故數名為識。以識諸物故，以",
    "T14n0482_002:0648c16": "起心業故，以思惟故，眾緣生相故，起種種思",
    "T14n0482_002:0648c17": "惟故，數名識陰。從有所識，有識像出，示心業",
    "T14n0482_002:0648c18": "故，攝思惟故，數名識陰。或名為心，或名為",
    "T14n0482_002:0648c19": "意，或名為識，皆是意業分別故，識陰所攝，識",
    "T14n0482_002:0648c20": "相識行識性示故，數名識陰。如是非陰是識",
    "T14n0482_002:0648c21": "陰，不生不起不作，但以顛倒相應緣虛妄識",
    "T14n0482_002:0648c22": "故，數名識陰。何以故？是識陰從眾因緣生無",
    "T14n0482_002:0648c23": "自性，次第相續生，念念生滅，是識緣不生",
    "T14n0482_002:0648c24": "陰相。何以故？是識陰生相不可得，決定相亦",
    "T14n0482_002:0648c25": "不可得。生相不可得故，決定相不可得故，根",
    "T14n0482_002:0648c26": "本無所有故，自相無故，牢堅不可得故，智",
    "T14n0482_002:0648c27": "者正觀察選擇通達非陰是識陰。「凡夫於非",
    "T14n0482_002:0648c28": "識陰生識陰相，以覺觀分別憶想顛倒相應",
    "T14n0482_002:0648c29": "虛妄所縛，強名為識陰，貪著是識陰，依止所",
    "T14n0482_002:0649a01": "識，依止識種種示思惟故生起識陰。是人種",
    "T14n0482_002:0649a02": "種分別，貪著內識，貪著外識，貪著內外識，貪",
    "T14n0482_002:0649a03": "著遠識，貪著近識，以識相故分別起識陰。是",
    "T14n0482_002:0649a04": "人以憶想分別若心若意若識，假借強名是心",
    "T14n0482_002:0649a05": "是意是識，如是知種種心相生。是凡夫貪著",
    "T14n0482_002:0649a06": "識陰，為識陰所縛，心意識合故，起種種識陰。",
    "T14n0482_002:0649a07": "分別虛妄事故，以一相故，以決定相故，能得",
    "T14n0482_002:0649a08": "是心是意是識，能得分別愛著。是人依止識",
    "T14n0482_002:0649a09": "陰深貪識故，亦得過去識陰貪著念有，亦得",
    "T14n0482_002:0649a10": "未來識陰貪著念有，亦得現在識陰貪著念",
    "T14n0482_002:0649a11": "有。「諸凡夫於見聞覺知法中，計得識陰貪著",
    "T14n0482_002:0649a12": "念有，是人貪著見聞覺知法，為識陰所縛，貴",
    "T14n0482_002:0649a13": "其所知，以心意識合繫故馳走往來。所謂從",
    "T14n0482_002:0649a14": "此世至彼世，從彼世至此世，皆識陰所縛故。",
    "T14n0482_002:0649a15": "不能如實知識陰，識陰是虛妄不實顛倒相",
    "T14n0482_002:0649a16": "應，因見聞覺知法起，此中無有實識者；若不",
    "T14n0482_002:0649a17": "能如是實觀，或起善識，或起不善識，或起善",
    "T14n0482_002:0649a18": "不善識，是人常隨識行，不知識所生處，不知",
    "T14n0482_002:0649a19": "識如實相。「持世！菩薩摩訶薩於此中如是正",
    "T14n0482_002:0649a20": "觀，知識陰從虛妄識起，所謂見聞覺知法中",
    "T14n0482_002:0649a21": "眾因緣生，無法生法想故貪著識陰。我等不",
    "T14n0482_002:0649a22": "應隨凡夫學人，我等當如實正觀察選擇識，",
    "T14n0482_002:0649a23": "如實正觀察選擇識陰。是諸菩薩如實觀時，",
    "T14n0482_002:0649a24": "知識陰虛妄不實，從本已來常不生相，知非",
    "T14n0482_002:0649a25": "陰是識陰，像陰是識陰，幻陰是識陰。譬如幻",
    "T14n0482_002:0649a26": "所化人，識不在內亦不在外，亦不在中間，",
    "T14n0482_002:0649a27": "識性亦如是；如幻性虛妄緣生，從憶想分別",
    "T14n0482_002:0649a28": "起，無有實事如機關木人，識亦如是，從顛倒",
    "T14n0482_002:0649a29": "起虛妄因緣和合故有。如是觀時，知識皆無",
    "T14n0482_002:0649b01": "常苦不淨無我，知識相如幻，觀識性如幻。「菩",
    "T14n0482_002:0649b02": "薩爾時作是念：『世間甚為狂癡，所謂從憶想",
    "T14n0482_002:0649b03": "分別識起於世間，與心意識合，三界但皆是",
    "T14n0482_002:0649b04": "識，是心意識亦無形無方，不在法內不在法",
    "T14n0482_002:0649b05": "外。凡夫為虛妄相應所縛故，於識陰中貪著",
    "T14n0482_002:0649b06": "若我若我所，是人貪著識陰在內，貪著識陰",
    "T14n0482_002:0649b07": "在外，貪著識陰在內外，貪著識陰在彼我，是",
    "T14n0482_002:0649b08": "人貴此識陰，為識陰所縛，受識陰味，說識陰",
    "T14n0482_002:0649b09": "相，所謂若心若意若識，隨味行故貪受識陰，",
    "T14n0482_002:0649b10": "是人為識所縛，識陰合故為心意識所牽。以",
    "T14n0482_002:0649b11": "心意識因緣力故生是凡夫，若起下思得下",
    "T14n0482_002:0649b12": "身，若起上思得上身，若起中思得中身，是人",
    "T14n0482_002:0649b13": "隨心意識力故生，依止諸入，貪著識陰故，不",
    "T14n0482_002:0649b14": "脫生老病死憂悲苦惱。』「菩薩於此中如實正",
    "T14n0482_002:0649b15": "觀選擇識陰，如實正觀識陰無常相故，過",
    "T14n0482_002:0649b16": "去識陰不貪不著不念，知非陰是識陰。未來",
    "T14n0482_002:0649b17": "世識陰亦不貪不著不念，知非陰是識陰。現",
    "T14n0482_002:0649b18": "在識陰亦不依止。如實知識陰無常相，如實",
    "T14n0482_002:0649b19": "知識陰生滅相。若如是思惟正觀識陰，是名",
    "T14n0482_002:0649b20": "正觀入識陰道。所謂如實知識，如實知識集，",
    "T14n0482_002:0649b21": "如實知識滅，如實知識滅道，是人如實觀識",
    "T14n0482_002:0649b22": "陰集滅相，能壞識陰，能斷一切相，知識陰集",
    "T14n0482_002:0649b23": "滅相，亦通達識陰集滅相。菩薩爾時亦不生",
    "T14n0482_002:0649b24": "識陰，亦不滅識陰，是識陰從本已來無生，如",
    "T14n0482_002:0649b25": "是觀時不分別識滅相，通達識陰無生相。何",
    "T14n0482_002:0649b26": "以故？持世！是識陰無生無相無成，是識陰生",
    "T14n0482_002:0649b27": "性虛妄故，入在無生相中。持世！識陰終不有",
    "T14n0482_002:0649b28": "生成相，是識陰相從眾因緣生。「持世！菩薩",
    "T14n0482_002:0649b29": "摩訶薩如是觀因緣法，非陰是識陰，觀察選",
    "T14n0482_002:0649c01": "擇信解證知通達諸所有識悉皆知實。菩薩",
    "T14n0482_002:0649c02": "知識陰實故，如是一切所緣知皆破壞。「持",
    "T14n0482_002:0649c03": "世！菩薩摩訶薩如是觀識陰，知是識陰無生",
    "T14n0482_002:0649c04": "者，無作者無起者，無受者無所受者，但以",
    "T14n0482_002:0649c05": "眾緣生，眾緣合故有，緣見聞覺識法故繫有，",
    "T14n0482_002:0649c06": "從本已來常畢竟空。如是觀識陰時，即知識",
    "T14n0482_002:0649c07": "陰是無作無起相，不貴不著。「持世！菩薩摩",
    "T14n0482_002:0649c08": "訶薩如是正觀察選擇入識陰。若菩薩能如",
    "T14n0482_002:0649c09": "是方便入五陰，能如是方便正觀五陰，是名",
    "T14n0482_002:0649c10": "通達入五陰集滅道，皆能斷諸陰相，真知五",
    "T14n0482_002:0649c11": "陰方便。以是方便故，於五受陰中，不貪不",
    "T14n0482_002:0649c12": "著不縛不繫，如實知色無常相，是菩薩若於",
    "T14n0482_002:0649c13": "色有欲染則能除斷；亦如實知受想行識，亦",
    "T14n0482_002:0649c14": "如實知受想行識無常相，若於受想行識中，",
    "T14n0482_002:0649c15": "有欲染則能除斷。菩薩於五受陰中除斷欲",
    "T14n0482_002:0649c16": "染故，隨順通達決定五陰方便，如是觀時，能",
    "T14n0482_002:0649c17": "知五受陰細微生滅相。",
    "T14n0482_002:0649c18": "「持世！何謂菩薩摩訶薩能觀察選擇五受陰",
    "T14n0482_002:0649c19": "細微生滅相？菩薩摩訶薩觀眾生初入胎歌",
    "T14n0482_002:0649c20": "羅羅時，先五陰滅即更有五陰生。從是已來",
    "T14n0482_002:0649c21": "觀五陰生滅相，雖先識滅亦知五陰非斷滅",
    "T14n0482_002:0649c22": "相識，雖依止歌羅羅，亦知五陰不至不常。",
    "T14n0482_002:0649c23": "如是觀初入胎一念五受陰生滅相，從歌羅",
    "T14n0482_002:0649c24": "羅乃至出生，及後增長乃至死時，觀此五受",
    "T14n0482_002:0649c25": "陰念念生滅相，如是觀察選擇五受陰微細",
    "T14n0482_002:0649c26": "生滅相。「持世！是五受陰微細生滅相者，所",
    "T14n0482_002:0649c27": "謂先五受陰滅，次第無物有至胎，識初合時",
    "T14n0482_002:0649c28": "五陰即有生滅，因歌羅羅五受陰假名為人。",
    "T14n0482_002:0649c29": "所以者何？持世！識無所依則不能住，識所依",
    "T14n0482_002:0650a01": "者五受陰是。持世！又無色界中諸天，五受",
    "T14n0482_002:0650a02": "陰細微生滅相亦應如是知。「持世！如是細微",
    "T14n0482_002:0650a03": "五受陰生滅相，辟支佛智慧所不能及，何況",
    "T14n0482_002:0650a04": "聲聞智慧？惟諸佛如來善知五受陰，從初入",
    "T14n0482_002:0650a05": "胎細微生滅相，及無色天諸陰念念生滅，所",
    "T14n0482_002:0650a06": "謂一切智慧，出一切世間智慧。菩薩摩訶薩",
    "T14n0482_002:0650a07": "得無生法忍，至佛慧境界，是人雖如是觀察",
    "T14n0482_002:0650a08": "選擇五受陰細微相，從初入胎乃至無色天，",
    "T14n0482_002:0650a09": "亦不能究盡如諸佛所知。「持世！諸佛如來無",
    "T14n0482_002:0650a10": "有隨他智慧，自然得一切智慧方便，得阿耨",
    "T14n0482_002:0650a11": "多羅三藐三菩提。諸佛智慧無所不達，諸佛",
    "T14n0482_002:0650a12": "無礙智慧於一切法中得決定慧，於一切法",
    "T14n0482_002:0650a13": "中得自在力。何以故？於無量無數千萬億阿",
    "T14n0482_002:0650a14": "僧祇劫行於深法故。「持世！一切凡夫不能如",
    "T14n0482_002:0650a15": "是方便觀五受陰，何況觀五受陰細微生滅",
    "T14n0482_002:0650a16": "相？何以故？諸凡夫人不能知五受陰如實，",
    "T14n0482_002:0650a17": "凡夫不知取，不知受陰。",
    "T14n0482_002:0650a18": "「持世！何謂為取？取名我取、眾生取、見取、戒取、",
    "T14n0482_002:0650a19": "五陰取、十八性取、十二因緣取，是名為取。乃",
    "T14n0482_002:0650a20": "至所有法，若內若外，所謂欲取，有取，見聞覺",
    "T14n0482_002:0650a21": "識取，我我所取。「持世！凡夫於此虛妄取不知",
    "T14n0482_002:0650a22": "不見，顛倒因緣而取諸法，是人為取所繫，無",
    "T14n0482_002:0650a23": "明因緣取諸行，諸行因緣取識，識因緣取名",
    "T14n0482_002:0650a24": "色，名色麁相眾生染著歸趣。所謂色取色合",
    "T14n0482_002:0650a25": "色縛，及取四無色陰，受想行識分別為名。「持",
    "T14n0482_002:0650a26": "世！若無諸佛，眾生則無所知無所見，不能正",
    "T14n0482_002:0650a27": "觀五受陰。諸佛出於世間，壞眾生依止色，壞",
    "T14n0482_002:0650a28": "依止受想行識，壞和合一相故。諸佛如來作",
    "T14n0482_002:0650a29": "如是分別說：『汝等所依所歸，是名為色，是",
    "T14n0482_002:0650b01": "色但以四大和合，受想行識但有名字，名色",
    "T14n0482_002:0650b02": "相成就故說五受陰；汝等眾生莫貪歸此不",
    "T14n0482_002:0650b03": "牢堅五受陰。』「持世！如來何故說五受陰？持世！",
    "T14n0482_002:0650b04": "是凡夫人從顛倒生入無明網，馳走往來何",
    "T14n0482_002:0650b05": "所歸趣？貪受五受陰相，作是念：『我依止此當",
    "T14n0482_002:0650b06": "以得樂。』是人以是樂想貪歸五陰，以苦想",
    "T14n0482_002:0650b07": "以不苦不樂想貪歸五陰。凡夫人所歸所依",
    "T14n0482_002:0650b08": "止處，是名五陰。「持世！諸凡夫人從生以來，",
    "T14n0482_002:0650b09": "盲不知五陰為是何等，不知五陰從何所來，",
    "T14n0482_002:0650b10": "不知五陰如實故，貪受五陰，是故說名受陰。",
    "T14n0482_002:0650b11": "於此中誰有受者？此中受者不可得，但以",
    "T14n0482_002:0650b12": "顛倒貪著分別虛妄自縛無明癡闇故，取我",
    "T14n0482_002:0650b13": "取我所，取此彼，是故說受陰是五陰，無有",
    "T14n0482_002:0650b14": "取者亦無決定相。是故，智者知非陰是五受",
    "T14n0482_002:0650b15": "陰，顛倒陰是五受陰，無明陰是五受陰，凡夫",
    "T14n0482_002:0650b16": "於此為所繫縛，貪歸五取陰。以貪歸故不知",
    "T14n0482_002:0650b17": "何等是取？何等是取陰？但為貪著所歸五陰，",
    "T14n0482_002:0650b18": "往來生死，貪著是五陰故馳走諸趣。「貪歸何",
    "T14n0482_002:0650b19": "等？貪歸見、貪歸聞、貪歸覺、貪歸識、貪歸愛、貪",
    "T14n0482_002:0650b20": "歸無明。是諸凡夫為愛縛所縛，貪愛五受陰，",
    "T14n0482_002:0650b21": "為諸蓋所覆入無明闇冥，不知不覺我等今",
    "T14n0482_002:0650b22": "為貪歸何處？繫縛何處？以不知故，往來地獄、",
    "T14n0482_002:0650b23": "畜生、餓鬼、人天道中，生死所縛，貪歸生死不",
    "T14n0482_002:0650b24": "放不捨，不斷五陰亦不能知五陰如實相。不",
    "T14n0482_002:0650b25": "如實知故，為種種苦惱所害，墮虛空獄不知",
    "T14n0482_002:0650b26": "出處。是人不見出道故，於無始生死道中受",
    "T14n0482_002:0650b27": "諸生死，是故不能得脫生老病死憂悲苦惱，",
    "T14n0482_002:0650b28": "亦不得度無量生死險道，亦不得脫諸大苦",
    "T14n0482_002:0650b29": "聚，還復歸趣於苦，貪著於苦，為苦所使。何等",
    "T14n0482_002:0650c01": "為苦？五受陰是，生時但苦生，滅時但苦滅。「持",
    "T14n0482_002:0650c02": "世！我以是因緣故，為弟子說法。汝等比丘！當",
    "T14n0482_002:0650c03": "正觀色陰，亦當如實知色無常相。汝等！若於",
    "T14n0482_002:0650c04": "色中有欲染者，當疾除斷；汝等當正觀受想",
    "T14n0482_002:0650c05": "行識，亦當如實知受想行識無常相，若於受",
    "T14n0482_002:0650c06": "想行識中有欲染者，當疾除斷，除斷欲染故",
    "T14n0482_002:0650c07": "心得正解脫。「持世！若有人知我所說法義如",
    "T14n0482_002:0650c08": "是，能如說修行，當得脫生老病死憂悲苦惱。",
    "T14n0482_002:0650c09": "若人不能如說修行，為色縛所縛，為愛繫所",
    "T14n0482_002:0650c10": "繫，入無明闇冥貪取五陰，是人貪取五陰故，",
    "T14n0482_002:0650c11": "不能得脫生死險道。「持世！以是義故，我說",
    "T14n0482_002:0650c12": "世間與我諍，我不與世間諍。何等為世間？所",
    "T14n0482_002:0650c13": "謂貪著五受陰者，為世間所攝，是人貪歸五",
    "T14n0482_002:0650c14": "陰，為五陰所縛。不知五陰性，不知五陰空相，",
    "T14n0482_002:0650c15": "而與我諍。是人違逆佛語，與佛共諍，故墮大",
    "T14n0482_002:0650c16": "衰惱。若有人於佛在世若佛滅後，能如是觀",
    "T14n0482_002:0650c17": "虛妄五受陰空無所有，從顛倒無明闇冥起，",
    "T14n0482_002:0650c18": "虛誑妄想但誑凡夫，非五陰似五陰，如是",
    "T14n0482_002:0650c19": "之人不與佛諍，不逆佛語故，得脫地獄、畜生、",
    "T14n0482_002:0650c20": "餓鬼、苦惱。「持世！諸佛不與人諍，斷一切諍訟",
    "T14n0482_002:0650c21": "名之為佛，但為眾生演說實法，作是言：『汝等！",
    "T14n0482_002:0650c22": "先所取者皆是顛倒，一切眾生顛倒力故，貪",
    "T14n0482_002:0650c23": "歸五陰往來世間。』是人貪歸五陰已，起種種",
    "T14n0482_002:0650c24": "邪見，貪歸種種名字，貪歸種種憂悲苦惱，是",
    "T14n0482_002:0650c25": "人為種種邪見煩惱、種種憂悲苦惱之所殘",
    "T14n0482_002:0650c26": "害，無有能為作救作舍作歸作趣，唯佛能",
    "T14n0482_002:0650c27": "救。凡夫小心小智慧故貪嗜五欲，依止多過",
    "T14n0482_002:0650c28": "五陰，是凡夫人與救者歸者依者脫一切苦",
    "T14n0482_002:0650c29": "惱者，而共諍訟。「持世！我今舉手其有見五陰",
    "T14n0482_002:0651a01": "者，見陰相者，貪五陰者，我則不與是人為",
    "T14n0482_002:0651a02": "師，是人亦非我弟子，不隨我出家，不隨我",
    "T14n0482_002:0651a03": "行，不歸依我，是人入於邪道，入虛妄道取",
    "T14n0482_002:0651a04": "不實者，是為顛倒不知佛意，不知佛隨宜說",
    "T14n0482_002:0651a05": "五陰，不知佛第一義，是人不受佛教，不應受",
    "T14n0482_002:0651a06": "供養而受。是人我尚不聽出家，何況當得受",
    "T14n0482_002:0651a07": "人供養？何以故？如是之人是外道徒黨，所謂",
    "T14n0482_002:0651a08": "生五陰相者，貪著歸趣五陰者。「持世！當來之",
    "T14n0482_002:0651a09": "世後五百歲法欲滅時，於我法中出家多是",
    "T14n0482_002:0651a10": "生五陰相者，決定說五陰相，深著五陰入虛",
    "T14n0482_002:0651a11": "妄邪道，於我法中而得出家，袈裟繞咽，常",
    "T14n0482_002:0651a12": "樂往來白衣居家，當知是人與外道無異，亦",
    "T14n0482_002:0651a13": "以我法多為眾人恭敬供養。「持世！我說是",
    "T14n0482_002:0651a14": "見五陰者，決定說五陰者，貪著五陰者，不",
    "T14n0482_002:0651a15": "聽受人一㮎之水。所以者何？是人於我法",
    "T14n0482_002:0651a16": "中，乃至無有柔順法忍，是人違逆我法，背捨",
    "T14n0482_002:0651a17": "聖行。「持世！是故菩薩摩訶薩於後惡世，應",
    "T14n0482_002:0651a18": "如是發大誓願，於我如是甚深經典當共護",
    "T14n0482_002:0651a19": "持，亦斷眾生五陰見故而為說法。",
    "T14n0482_002:0651a20": "「持世！我是經中說破一切陰相、離貪著陰相。",
    "T14n0482_002:0651a21": "爾時，多有在家出家聞如是等經，起於諍訟",
    "T14n0482_002:0651a22": "不生實相。菩薩摩訶薩於此中應發大誓願：",
    "T14n0482_002:0651a23": "『我等於後惡世貪著五陰邪見眾生，作大利",
    "T14n0482_002:0651a24": "益，所謂度脫貪著見五陰眾生，隨宜方便以",
    "T14n0482_002:0651a25": "法利益。』是故，持世！菩薩摩訶薩若欲得善知",
    "T14n0482_002:0651a26": "諸法實相，亦善分別諸法章句，欲得念力，",
    "T14n0482_002:0651a27": "欲得轉身成就不斷念，乃至得阿耨多羅三",
    "T14n0482_002:0651a28": "藐三菩提，應常觀是五陰無常相、苦相、無",
    "T14n0482_002:0651a29": "我相、虛妄相、不堅牢相、畢竟空相、從本已",
    "T14n0482_002:0651b01": "來不生相。常正觀時，五受陰中所有欲染則",
    "T14n0482_002:0651b02": "能除斷，亦得如是等深法中方便。「持世！過去",
    "T14n0482_002:0651b03": "無量阿僧祇劫，爾時有佛名大意山王如來、",
    "T14n0482_002:0651b04": "應供、正遍知、明行足、善逝、世間解、無上士、調",
    "T14n0482_002:0651b05": "御丈夫、天人師、佛、世尊。持世！是大意山王佛，",
    "T14n0482_002:0651b06": "有八十億那由他聲聞眾，皆是阿羅漢，諸漏",
    "T14n0482_002:0651b07": "已盡，及八十億那由他學地阿那含。謂菩薩",
    "T14n0482_002:0651b08": "摩訶薩眾四十億那由他。是大意山王佛",
    "T14n0482_002:0651b09": "壽八萬歲。「持世！爾時有王名為德益，是德",
    "T14n0482_002:0651b10": "益王有二萬大城，具足豐樂人民充滿。其城",
    "T14n0482_002:0651b11": "七重縱廣十二由旬，四寶合成有七重塹，皆",
    "T14n0482_002:0651b12": "有欄楯七重行樹，諸寶羅網遍覆其上。城塹",
    "T14n0482_002:0651b13": "諸樹及上羅網，皆以黃金琉璃車渠馬瑙四",
    "T14n0482_002:0651b14": "寶合成。一一大城各有五百園林，皆有七寶",
    "T14n0482_002:0651b15": "衣樹充滿其中。一一園林各有五百寶池，八",
    "T14n0482_002:0651b16": "功德水皆滿其中。「持世！是德益王有八萬婇",
    "T14n0482_002:0651b17": "女，其大夫人有二子：一名無量意、二名無量",
    "T14n0482_002:0651b18": "力。持世！是二王子各年十六，夢中見佛端正",
    "T14n0482_002:0651b19": "無比如閻浮檀金幢，見大歡喜，覺已各說偈",
    "T14n0482_002:0651b20": "曰，其一人言：",
    "T14n0482_002:0651b21": "「『我今夢見二足尊，　　金色百福相莊嚴，",
    "T14n0482_002:0651b22": "成就無量諸功德，　　見已心得大歡喜。』",
    "T14n0482_002:0651b23": "「第二人言：",
    "T14n0482_002:0651b24": "「『我夢見佛明如日，　　端正姝妙第一尊，",
    "T14n0482_002:0651b25": "猶如須彌眾山王，　　巍巍高顯見歡喜。』",
    "T14n0482_002:0651b26": "「持世！即時無量意、無量力二子，詣父母所具",
    "T14n0482_002:0651b27": "說是事，白父母言：『今我二人於夢中見佛，惟",
    "T14n0482_002:0651b28": "願父母，當聽我等俱詣佛所。佛久出世，我等",
    "T14n0482_002:0651b29": "放逸不能覺知，沒五欲泥，為色縛所縛，為",
    "T14n0482_002:0651c01": "受想行識縛所縛。我等在家，以放逸故，不能",
    "T14n0482_002:0651c02": "見佛。』「持世！是二王子為父母說是事已，即",
    "T14n0482_002:0651c03": "詣大意山王佛所。到已，頭面禮佛足，請佛及",
    "T14n0482_002:0651c04": "僧三月四事供養衣服飲食臥具醫藥。於大",
    "T14n0482_002:0651c05": "城邊莊嚴德益王所遊園林，懸繒幡蓋寶華",
    "T14n0482_002:0651c06": "覆地，奉佛及僧令止其中。其二王子三月之",
    "T14n0482_002:0651c07": "中，以一切樂具供佛及僧，供養已畢，於佛",
    "T14n0482_002:0651c08": "法中俱共出家。「持世！其大意山王佛知此二",
    "T14n0482_002:0651c09": "王子深心所願，而為廣說是五陰十二入十",
    "T14n0482_002:0651c10": "八性菩薩方便經，於四萬歲中終不睡眠，常",
    "T14n0482_002:0651c11": "不滿腹食亦不傾臥，若坐若經行。又於四",
    "T14n0482_002:0651c12": "萬歲中不念餘事，但念五受陰虛妄空相，知",
    "T14n0482_002:0651c13": "是五受陰從顛倒起，通達是五受陰相畢，",
    "T14n0482_002:0651c14": "其年壽常修梵行，命終即生兜率天上。於佛",
    "T14n0482_002:0651c15": "滅後，還生閻浮提大居士家。至年十六復夢",
    "T14n0482_002:0651c16": "見佛，為說五陰十八性菩薩從方便經。聞",
    "T14n0482_002:0651c17": "是法已，即覺驚怖，復於佛法滿萬歲中常",
    "T14n0482_002:0651c18": "修梵行；亦復方便深觀五陰十二入十八性",
    "T14n0482_002:0651c19": "菩薩所行方便經，命終生於忉利天上。畢天",
    "T14n0482_002:0651c20": "之壽，生閻浮提大姓婆羅門家。大意山王佛",
    "T14n0482_002:0651c21": "法末後千歲之中，其二人以本因緣故復得",
    "T14n0482_002:0651c22": "出家，學問廣博其智如海，亦善觀察選擇是",
    "T14n0482_002:0651c23": "五陰性入法，如實通了，於其世中教化二萬",
    "T14n0482_002:0651c24": "人及二十億天於阿耨多羅三藐三菩提。「持",
    "T14n0482_002:0651c25": "世！是二菩薩從是已後，世世同心，共值十億",
    "T14n0482_002:0651c26": "那由他佛，然後乃得無生法忍。得法忍已，復",
    "T14n0482_002:0651c27": "值一億那由他佛，然後得阿耨多羅三藐三",
    "T14n0482_002:0651c28": "菩提。二人共劫次第作佛：一名無量音、二",
    "T14n0482_002:0651c29": "名無量光。「持世！是故菩薩摩訶薩，若欲疾",
    "T14n0482_002:0652a01": "得阿耨多羅三藐三菩提，當於是清淨無染",
    "T14n0482_002:0652a02": "法中，勤行修集此陰入性，及餘有為法中說",
    "T14n0482_002:0652a03": "實知見相。",
    "T14n0482_002:0652a04": "3 十八性品持世經十八性品第三",
    "T14n0482_002:0652a05": "「持世！何謂菩薩摩訶薩善知十八性？菩薩",
    "T14n0482_002:0652a06": "摩訶薩方便正觀十八性，作是念：『眼性，眼性",
    "T14n0482_002:0652a07": "中不可得，是眼性無我無我所，無常無堅自",
    "T14n0482_002:0652a08": "性空故，眼性中眼性不可得故，眼性虛妄無",
    "T14n0482_002:0652a09": "所有，從憶想分別起，眼性無有決定相，虛空",
    "T14n0482_002:0652a10": "性是眼性。譬如虛空無決定相，無根本故，眼",
    "T14n0482_002:0652a11": "性亦如是，無決定相亦無根本故。何以故？眼",
    "T14n0482_002:0652a12": "性中實事不可得故。眼性無處無方，不在內",
    "T14n0482_002:0652a13": "不在外不在中間，眼性無決定相，以無事故。",
    "T14n0482_002:0652a14": "眼性事不可得，眾因緣生故。眼性不過去不",
    "T14n0482_002:0652a15": "未來不現在，眼性眼相不可得，眼性但以",
    "T14n0482_002:0652a16": "先業果報，屬現在緣故數名眼性。眼性者",
    "T14n0482_002:0652a17": "即是無性，眼性中眼性不可得，識行處故數",
    "T14n0482_002:0652a18": "名眼性。",
    "T14n0482_002:0652a19": "「『若眼根清淨，色在可見處，意根相應，以三事",
    "T14n0482_002:0652a20": "因緣合，說名為眼性；眼性中無決定眼性",
    "T14n0482_002:0652a21": "相，智者通達無眼性是眼性性。』",
    "T14n0482_002:0652a22": "「持世！菩薩摩訶薩若能如是觀察選擇眼",
    "T14n0482_002:0652a23": "性，即通達無性是色性。何以故？色性中色性",
    "T14n0482_002:0652a24": "不可得，是色性不合不散，色無決定相故說",
    "T14n0482_002:0652a25": "名色性。色無根本、無分別，何況色性？色性則",
    "T14n0482_002:0652a26": "是亦無根本，色性不在色內、不在色外、不在",
    "T14n0482_002:0652a27": "中間，但以憶想分別。色在可見處，眼根清淨，",
    "T14n0482_002:0652a28": "以意識相應，見現在色故數名色性。譬如鏡",
    "T14n0482_002:0652a29": "中面像，若鏡明淨則生色相，鏡中色無決定",
    "T14n0482_002:0652b01": "相。鏡中無人而見色像，但以外有鏡，內起色",
    "T14n0482_002:0652b02": "相，如是眼性清淨所緣之色在可見處。如",
    "T14n0482_002:0652b03": "鏡中像數名色性，色無性相無形性，無決定",
    "T14n0482_002:0652b04": "性是名色性，諸色相無我故數名色性，隨眾",
    "T14n0482_002:0652b05": "生所知故，說名色性。「若菩薩知是色性，即",
    "T14n0482_002:0652b06": "知無性是色性，無生性是色性，無作性是色",
    "T14n0482_002:0652b07": "性。何以故？是色性不過去不未來不現在，示",
    "T14n0482_002:0652b08": "無所有性，示虛妄性，示假名性，名為色",
    "T14n0482_002:0652b09": "性。如是觀察選擇色性，是菩薩正觀察選擇",
    "T14n0482_002:0652b10": "眼識性。「所謂眼識中無眼識，無眼識性無有",
    "T14n0482_002:0652b11": "常性，眼識性無有根本、無決定法，眼識性無",
    "T14n0482_002:0652b12": "所示。是眼識性非合非散無有根本，但以先",
    "T14n0482_002:0652b13": "業因緣起，屬現在緣，繫色緣故數名眼識性，",
    "T14n0482_002:0652b14": "隨凡夫顛倒心故數名眼識性，賢聖通達眼",
    "T14n0482_002:0652b15": "識性即是非性。何以故？眼識性無決定故，從",
    "T14n0482_002:0652b16": "眾因緣生，屬諸因緣故數名眼識性。識所",
    "T14n0482_002:0652b17": "行處是眼識性，是識無決定故。說無決定相，",
    "T14n0482_002:0652b18": "無生故，示虛妄故，能分別色相故，能示緣故。",
    "T14n0482_002:0652b19": "「說是眼識性，隨眾生所知，如來方便分別，破",
    "T14n0482_002:0652b20": "壞和合一相故。說是十八性示識無決定相，",
    "T14n0482_002:0652b21": "但眼清淨能知色相，二法和合故說眼識性，",
    "T14n0482_002:0652b22": "示眼識實相故說眼識性。眼識性者示眼所",
    "T14n0482_002:0652b23": "行處，能識色是眼識，性即是說無性。何以故？",
    "T14n0482_002:0652b24": "智者眼識性中，求眼識性相不可得，眼識性",
    "T14n0482_002:0652b25": "中，亦不得眼識性根本。所以者何？無決定性",
    "T14n0482_002:0652b26": "是眼識性，眼識性者以假名說，所說性者即",
    "T14n0482_002:0652b27": "是說不取義，能有所見處是眼識，意業起是",
    "T14n0482_002:0652b28": "眼識相，故名為眼識。「眼性、色性、眼識性，以",
    "T14n0482_002:0652b29": "是性門，說三事和合，以知諸緣相故，即是離",
    "T14n0482_002:0652c01": "諸性義。所謂是眼性、是色性、是眼識性，有如",
    "T14n0482_002:0652c02": "是數，得令眾生入於實道。此中實無眼性、色",
    "T14n0482_002:0652c03": "性、眼識性，諸如來說是知見諸性相，方便分",
    "T14n0482_002:0652c04": "別說是諸性。若人通達是諸性方便者，則知",
    "T14n0482_002:0652c05": "三性無性。何以故？諸性中無性相故，諸性中",
    "T14n0482_002:0652c06": "相不可得故。耳性、聲性、耳識性，鼻性、香性、鼻",
    "T14n0482_002:0652c07": "識性，舌性、味性、舌識性，身性、觸性、身識性，皆",
    "T14n0482_002:0652c08": "亦如是。",
    "T14n0482_002:0652c09": "「持世！何謂菩薩摩訶薩觀擇意性？菩薩作是",
    "T14n0482_002:0652c10": "念：『意性無決定，根本無所有故，意性中無意",
    "T14n0482_002:0652c11": "性，無決定性是意性。』譬如諸種子種於大地，",
    "T14n0482_002:0652c12": "因於水潤，得日得風，漸漸芽出。芽不從種子",
    "T14n0482_002:0652c13": "出，種子亦不與芽和合，芽生則種子壞，種子",
    "T14n0482_002:0652c14": "不離芽，芽不離種子，芽中無種子。意性亦如",
    "T14n0482_002:0652c15": "是，能起意業故，示意識故，如種示芽，得名",
    "T14n0482_002:0652c16": "意性。離意性則無意，意性不能知意，假名",
    "T14n0482_002:0652c17": "字故說為意性。是意性不在意內、不在意外、",
    "T14n0482_002:0652c18": "不在中間，但以先業因緣故起，識是意業",
    "T14n0482_002:0652c19": "故，知所緣故，諸性名字合故，現在緣起故，數",
    "T14n0482_002:0652c20": "名意性，即是不決定意業相，即是眾緣和合",
    "T14n0482_002:0652c21": "相。亦說意性從和合起，隨眾生所知，於第一",
    "T14n0482_002:0652c22": "義中無有意性。何以故？根本無所有故，無生",
    "T14n0482_002:0652c23": "是意性，生無所有故。意性即是世俗語，第一",
    "T14n0482_002:0652c24": "義中決定無意性，過去未來現在不可得。智",
    "T14n0482_002:0652c25": "者通達無性是意性。「諸菩薩觀擇法性，無性",
    "T14n0482_002:0652c26": "是法性，法性無自性，自性不可得，無決定",
    "T14n0482_002:0652c27": "性是法性，法性根本不可得故，決定事亦不",
    "T14n0482_002:0652c28": "可得故。但為起顛倒眾生虛妄結縛，有所知",
    "T14n0482_002:0652c29": "故，說言法性，欲令眾生入無性故，故說是",
    "T14n0482_002:0653a01": "法性。何以故？法性中無法性相，是法性從眾",
    "T14n0482_002:0653a02": "緣生，眾緣生法即無自性，諸因緣中無有自",
    "T14n0482_002:0653a03": "性，諸因緣皆從眾緣和合顛倒故相續而生。",
    "T14n0482_002:0653a04": "如來於此欲教化眾生說是法性，以世俗語",
    "T14n0482_002:0653a05": "言示無性法，是法性不在內不在外不在中",
    "T14n0482_002:0653a06": "間，但令眾生知見善不善法，以法性說離一",
    "T14n0482_002:0653a07": "切法相知見，畢竟空相故。說畢竟空即是法",
    "T14n0482_002:0653a08": "性。何以故？無所有是法性，法性中無決定有",
    "T14n0482_002:0653a09": "相。譬如虛空無決定相而數名虛空，法性亦",
    "T14n0482_002:0653a10": "如是無決定相。破法相故說名法性，法性即",
    "T14n0482_002:0653a11": "是無性。何以故？是法性不在過去不在未來",
    "T14n0482_002:0653a12": "不在現在，但屬眾緣與緣合故，數名法性說",
    "T14n0482_002:0653a13": "名法性，如眾生所知故。智者證知無性是法",
    "T14n0482_002:0653a14": "性，法性非合非散，法性中無法性相無多無",
    "T14n0482_002:0653a15": "少，以示性方便故，說法性名為性。「若行者實",
    "T14n0482_002:0653a16": "通達是法性相，即知見無性，是三界法性中",
    "T14n0482_002:0653a17": "無分別相，眾因緣和合故，分別諸法故，說",
    "T14n0482_002:0653a18": "是法性，示無決定性是法性。智者非以法性",
    "T14n0482_002:0653a19": "相故見法性，法性是無生相。何以故？法性中",
    "T14n0482_002:0653a20": "無有相。智者通達無相是法性，法性中無分",
    "T14n0482_002:0653a21": "別相，無相無分別故說名法性。法性中無有",
    "T14n0482_002:0653a22": "住處，無處無起無住無依止，是法性從本已",
    "T14n0482_002:0653a23": "來不生故，是法性無有生者。何以故？法性中",
    "T14n0482_002:0653a24": "無性故。又法性不以合故有，無合無散，無作",
    "T14n0482_002:0653a25": "無決定，名為法性。菩薩摩訶薩觀擇法性如",
    "T14n0482_002:0653a26": "是，所謂無性是法性。",
    "T14n0482_002:0653a27": "「持世！何謂菩薩摩訶薩觀擇意識性？菩薩摩",
    "T14n0482_002:0653a28": "訶薩作是念：『不生性是意識性，不決定性是",
    "T14n0482_002:0653a29": "意識性，意識性無根本，無有定法，以意識性",
    "T14n0482_002:0653b01": "示無性相。何以故？意識性中，意識性不可",
    "T14n0482_002:0653b02": "得，是意識性虛妄無所有，顛倒相應以意為",
    "T14n0482_002:0653b03": "首，識諸法故名為意識，隨凡夫所行故，說意",
    "T14n0482_002:0653b04": "識性。』賢聖觀知非性是意識性，虛妄無所有",
    "T14n0482_002:0653b05": "是意識性。但示因緣法故，以意為首故，識諸",
    "T14n0482_002:0653b06": "緣合故，說為意識性，隨眾生所知故如是說。",
    "T14n0482_002:0653b07": "「智者知非性是意識性，從眾因緣生，憶想分",
    "T14n0482_002:0653b08": "別起，無有性相，即是第一義中無性相義。世",
    "T14n0482_002:0653b09": "俗法中為引導眾生故，說是意識性，欲令眾",
    "T14n0482_002:0653b10": "生知無性是意識性，但以小法壞離諸性故，",
    "T14n0482_002:0653b11": "說是意識性。何以故？聖人求之不可得，意",
    "T14n0482_002:0653b12": "識性不在意識性內，不在意識性外，不在中",
    "T14n0482_002:0653b13": "間，智者通達不合性是意識，意識不知意",
    "T14n0482_002:0653b14": "性，意性不知意識，但眾因緣生，從顛倒起，",
    "T14n0482_002:0653b15": "以意為首，知於諸緣二事和合故，著虛妄",
    "T14n0482_002:0653b16": "故，從覺觀起示眾生識相故，說名意識性。是",
    "T14n0482_002:0653b17": "意識不在過去不在未來不在現在，是意識",
    "T14n0482_002:0653b18": "無所從來亦無所去無有住處，從本已來不",
    "T14n0482_002:0653b19": "生相。意識中無根本定法。何以故？是意識性",
    "T14n0482_002:0653b20": "相即是無二相，即是無相，是相不以二相故",
    "T14n0482_002:0653b21": "有，無所示性是意識性。「智者通達意識性，",
    "T14n0482_002:0653b22": "是意識性，不在一切法中，無處無方，不與法",
    "T14n0482_002:0653b23": "若合若散。聖人通達不生相是意識性，是意",
    "T14n0482_002:0653b24": "識性無來無去無緣。何以故？第一義中意識",
    "T14n0482_002:0653b25": "性無緣，不可得不可示故。智者通達意識性，",
    "T14n0482_002:0653b26": "是不作是意識性，作者不可得故，無生是",
    "T14n0482_002:0653b27": "意識性，生相無所有故。「持世！菩薩摩訶薩如",
    "T14n0482_002:0653b28": "是觀擇意識性。諸菩薩作是觀時，觀擇欲界、",
    "T14n0482_002:0653b29": "色界、無色界，皆是無生性無所有性。云何為",
    "T14n0482_002:0653c01": "觀？所謂欲界中無欲界，色界中無色界，無色",
    "T14n0482_002:0653c02": "界中無無色界。以界示無界法，為取欲界相",
    "T14n0482_002:0653c03": "者示是欲界，為取色界相者示是色界，為取",
    "T14n0482_002:0653c04": "無色界相者示是無色界。以界寄說無界，如",
    "T14n0482_002:0653c05": "智者所知，無所有界是欲界、色界、無色界。智",
    "T14n0482_002:0653c06": "者不得欲界、色界、無色界，是三界皆無根本",
    "T14n0482_002:0653c07": "無有定法，從眾緣起，是故智者知見無界是",
    "T14n0482_002:0653c08": "三界。此中無有界相，是三界皆虛妄合顛倒",
    "T14n0482_002:0653c09": "行。何以故？智者不得三界，不說三界，若",
    "T14n0482_002:0653c10": "過去若未來若現在。賢聖通達是三界虛妄",
    "T14n0482_002:0653c11": "無所有，無自性離諸法，但是顛倒起，為斷",
    "T14n0482_002:0653c12": "眾生顛倒故，知見三界故，如來分別說三",
    "T14n0482_002:0653c13": "界相，欲令眾生知無界義故，說三界非以性",
    "T14n0482_002:0653c14": "相有，智者知見三界相是無界相。「持世！菩",
    "T14n0482_002:0653c15": "薩摩訶薩如是觀時，觀眾生性、我性即是虛",
    "T14n0482_002:0653c16": "空性、無所有性、無生性。何以故？眾生性、我性、",
    "T14n0482_002:0653c17": "虛空性無別無異，如是諸性皆虛空出，但從",
    "T14n0482_002:0653c18": "眾緣生故名之為性，此中決定無性相。何以",
    "T14n0482_002:0653c19": "故？虛空中無一定性相，是諸性相皆入虛",
    "T14n0482_002:0653c20": "空，是無所有義。譬如虛空無性，是法畢竟離",
    "T14n0482_002:0653c21": "相無所有相，一切諸性亦如是離性相，諸性",
    "T14n0482_002:0653c22": "中無性相，性相不在內不在外不在中間。性",
    "T14n0482_002:0653c23": "中無有性，性中不攝性，性不依止性，一切性",
    "T14n0482_002:0653c24": "無所依止，一切性不生。智者於諸性中，不",
    "T14n0482_002:0653c25": "得生性，不得滅性，不得住性，一切諸性，不生",
    "T14n0482_002:0653c26": "不起不住，從本已來不可得。智者不貪不著",
    "T14n0482_002:0653c27": "諸性假名，不受不念，是故智者，通達知見一",
    "T14n0482_002:0653c28": "切諸性皆是無生相。若是無生相即無有滅，",
    "T14n0482_002:0653c29": "第一義中一切諸性不可得，世俗法故分別",
    "T14n0482_002:0654a01": "說諸性，第一義中不說諸性，智者知見通達",
    "T14n0482_002:0654a02": "一切諸性如第一義。「持世！菩薩摩訶薩如是",
    "T14n0482_002:0654a03": "觀擇通達十八性，及三界眾生性、我性、虛空",
    "T14n0482_002:0654a04": "性。諸菩薩如是觀擇通達時，不得性不見性，",
    "T14n0482_002:0654a05": "亦通達一切諸性假名字，亦信解諸入一",
    "T14n0482_002:0654a06": "切性是無性，亦知分別諸性。以世俗故分別",
    "T14n0482_002:0654a07": "說諸性，令一切諸性入第一義中，亦善通達",
    "T14n0482_002:0654a08": "無性方便，亦為眾生分別說諸性，亦令眾生",
    "T14n0482_002:0654a09": "善住諸性。以世俗語言為眾生說無性法，亦",
    "T14n0482_002:0654a10": "不以二相示諸性，雖知一切諸性無二，亦以方",
    "T14n0482_002:0654a11": "便說諸性從因緣起。雖以世俗言說引導眾",
    "T14n0482_002:0654a12": "生，而示眾生第一義，雖善知分別諸性，而信",
    "T14n0482_002:0654a13": "解通達一切諸性無所有。何以故？持世！如來",
    "T14n0482_002:0654a14": "以第一義故，於性無所得，亦不得諸性相。",
    "T14n0482_002:0654a15": "「持世！我於諸性無所斷無所壞，得阿耨多羅",
    "T14n0482_002:0654a16": "三藐三菩提。何以故？第一義中無諸性，一切",
    "T14n0482_002:0654a17": "諸性無所有無決定，一切性同虛空，一切性",
    "T14n0482_002:0654a18": "入虛空，一切性無生相，如來通達一切性如",
    "T14n0482_002:0654a19": "是。「持世！如來不說諸性相，亦不說諸法力勢。",
    "T14n0482_002:0654a20": "何以故？若法無所有，不應更說無所有性相。",
    "T14n0482_002:0654a21": "持世！如來亦說無所有性相，此中實無所說",
    "T14n0482_002:0654a22": "性相。持世！是名善分別諸性。菩薩摩訶薩得",
    "T14n0482_002:0654a23": "是善分別，能知一切諸性假名，能知世俗相，",
    "T14n0482_002:0654a24": "能知第一義相，能知諸性決定，能知世諦，能",
    "T14n0482_002:0654a25": "分別諸相，能知隨宜，能知諸相合，能知諸相",
    "T14n0482_002:0654a26": "旨趣，能知諸相所入，能分別諸相，能知諸",
    "T14n0482_002:0654a27": "相無性，能令一切諸性同虛空性，亦於諸性",
    "T14n0482_002:0654a28": "不作差別。於諸性中不得差別不說差別，亦",
    "T14n0482_002:0654a29": "為眾生善說破壞諸性。「持世！譬如工幻師能",
    "T14n0482_002:0654b01": "示眾生種種幻事，令知種種幻相。若有知識",
    "T14n0482_002:0654b02": "親友，語言是幻，說幻實事，是幻虛妄，示顛",
    "T14n0482_002:0654b03": "倒眾生，若有智者則知是幻。「持世！世間性如",
    "T14n0482_002:0654b04": "幻，諸菩薩摩訶薩入此幻法中，知世間是幻",
    "T14n0482_002:0654b05": "性，世間所行如幻，是人以方便力，示眾生世",
    "T14n0482_002:0654b06": "間如幻。若有知此世間如實相，為說世間虛",
    "T14n0482_002:0654b07": "妄如幻。若有深智利根，不開示之自能得知，",
    "T14n0482_002:0654b08": "知諸法空如幻無實無有根本，知一切法皆",
    "T14n0482_002:0654b09": "誑凡夫，一切法皆繫虛妄緣中。「持世！是故諸",
    "T14n0482_002:0654b10": "菩薩摩訶薩若欲入如是諸性方便，於如是",
    "T14n0482_002:0654b11": "等深經無染無得，說一切諸性知見相，說一",
    "T14n0482_002:0654b12": "切諸性無文字無和合，亦說諸性方便智慧，",
    "T14n0482_002:0654b13": "亦說因緣所作旨趣，亦說一切諸法如實相。",
    "T14n0482_002:0654b14": "所謂世間出世間，有為無為，繫不繫，善知方",
    "T14n0482_002:0654b15": "便旨趣，說第一義世俗義，了義經未了義經，",
    "T14n0482_002:0654b16": "種種因緣解說，於是甚深經中，應勤精進。」",
    "T14n0482_002:0654b17": "持世經卷第二"
}