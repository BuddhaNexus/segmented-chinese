{
    "T26n1521_001:0020a05": "十住毘婆沙論卷第一",
    "T26n1521_001:0020a07": "聖者龍樹造",
    "T26n1521_001:0020a08": "後秦龜茲國三藏鳩摩羅什譯",
    "T26n1521_001:0020a09": "序品第一",
    "T26n1521_001:0020a10": "　敬禮一切佛　　無上之大道",
    "T26n1521_001:0020a11": "　及諸菩薩眾　　堅心住十地",
    "T26n1521_001:0020a12": "　聲聞辟支佛　　無我我所者",
    "T26n1521_001:0020a13": "　今解十地義　　隨順佛所說",
    "T26n1521_001:0020a14": "問曰汝欲解菩薩十地義。以何因緣故說。",
    "T26n1521_001:0020a15": "答曰。地獄畜生餓鬼人天阿修羅六趣險難",
    "T26n1521_001:0020a16": "恐怖大畏。是眾生生死大海旋流洄澓。隨",
    "T26n1521_001:0020a17": "業往來是其濤波。涕淚乳汁流汗膿血是",
    "T26n1521_001:0020a18": "惡水聚。瘡癩乾枯嘔血淋瀝。上氣熱病瘭疽",
    "T26n1521_001:0020a19": "癰漏吐逆脹滿。如是等種種惡病為惡羅剎。",
    "T26n1521_001:0020a20": "憂悲苦惱為水。嬈動啼哭悲號為波浪聲。苦",
    "T26n1521_001:0020a21": "惱諸受以為沃焦。死為崖岸無能越者。諸",
    "T26n1521_001:0020a22": "結煩惱有漏業風鼓扇不定。諸四顛倒以為",
    "T26n1521_001:0020a23": "欺誑。愚癡無明為大黑闇。隨愛凡夫無始已",
    "T26n1521_001:0020a24": "來常行其中。如是往來生死大海。未曾有",
    "T26n1521_001:0020a25": "得到於彼岸。或有到者兼能濟渡無量眾",
    "T26n1521_001:0020a26": "生。以是因緣說菩薩十地義。問曰。若人不",
    "T26n1521_001:0020a27": "能修行菩薩十地。不得度生死大海耶。",
    "T26n1521_001:0020a28": "答曰。若有人行聲聞辟支佛乘者。是人得",
    "T26n1521_001:0020a29": "度生死大海。若人欲以無上大乘度生死",
    "T26n1521_001:0020b01": "大海者。是人必當具足修行十地。問曰。行",
    "T26n1521_001:0020b02": "聲聞辟支佛乘者。幾時得度生死大海。答",
    "T26n1521_001:0020b03": "曰。行聲聞乘者。或以一世得度。或以二",
    "T26n1521_001:0020b04": "世。或過是數。隨根利鈍。又以先世宿行因",
    "T26n1521_001:0020b05": "緣行辟支佛乘者。或以七世得度。或以",
    "T26n1521_001:0020b06": "八世。若行大乘者。或一恒河沙大劫。或二",
    "T26n1521_001:0020b07": "三四至十百千萬億。或過是數。然後乃",
    "T26n1521_001:0020b08": "得具足修行菩薩十地而成佛道。亦隨根",
    "T26n1521_001:0020b09": "之利鈍。又以先世宿行因緣。問曰。聲聞辟支",
    "T26n1521_001:0020b10": "佛佛。俱到彼岸。於解脫中有差別不。答",
    "T26n1521_001:0020b11": "曰。是事應當分別。於諸煩惱得解脫是中",
    "T26n1521_001:0020b12": "無差別。因是解脫入無餘涅槃。是中亦無",
    "T26n1521_001:0020b13": "差別。無有相故。但諸佛甚深禪定障解脫。",
    "T26n1521_001:0020b14": "一切法障解脫。於諸聲聞辟支佛。有差別",
    "T26n1521_001:0020b15": "非說所盡。亦不可以譬喻為比。問曰。三",
    "T26n1521_001:0020b16": "乘所學皆為無餘涅槃。若無餘涅槃中無差",
    "T26n1521_001:0020b17": "別者。我等何用於恒河沙等大劫。往來生",
    "T26n1521_001:0020b18": "死具足十地。不如以聲聞辟支佛乘速滅",
    "T26n1521_001:0020b19": "諸苦。答曰。是語弱劣。非是大悲有益之言。",
    "T26n1521_001:0020b20": "若諸菩薩効汝小心無慈悲意。不能精勤",
    "T26n1521_001:0020b21": "修十地者。諸聲聞辟支佛何由得度。亦復",
    "T26n1521_001:0020b22": "無有三乘差別。所以者何。一切聲聞辟支",
    "T26n1521_001:0020b23": "佛皆由佛出。若無諸佛。何由而出。若不修",
    "T26n1521_001:0020b24": "十地何有諸佛。若無諸佛亦無法僧。是故",
    "T26n1521_001:0020b25": "汝所說者則斷三寶種。非是大人有智之言。",
    "T26n1521_001:0020b26": "不可聽察。所以者何。世間有四種人。一者",
    "T26n1521_001:0020b27": "自利二者利他三者共利四者不共利。是中",
    "T26n1521_001:0020b28": "共利者。能行慈悲饒益於他。名為上人。",
    "T26n1521_001:0020b29": "如說。",
    "T26n1521_001:0020c01": "　世間可愍傷　　常背於自利",
    "T26n1521_001:0020c02": "　一心求富樂　　墮於邪見網",
    "T26n1521_001:0020c03": "　常懷於死畏　　流轉六道中",
    "T26n1521_001:0020c04": "　大悲諸菩薩　　能極為希有",
    "T26n1521_001:0020c05": "　眾生死至時　　無能救護者",
    "T26n1521_001:0020c06": "　沒在深黑闇　　煩惱網所纏",
    "T26n1521_001:0020c07": "　若有能發行　　大悲之心者",
    "T26n1521_001:0020c08": "　荷負眾生故　　為之作重任",
    "T26n1521_001:0020c09": "　若人決定心　　獨受諸勤苦",
    "T26n1521_001:0020c10": "　所獲安隱果　　而與一切共",
    "T26n1521_001:0020c11": "　諸佛所稱歎　　第一最上人",
    "T26n1521_001:0020c12": "　亦是希有者　　功德之大藏",
    "T26n1521_001:0020c13": "　世間有常言　　家不生惡子",
    "T26n1521_001:0020c14": "　但能成己利　　不能利於人",
    "T26n1521_001:0020c15": "　若生於善子　　能利於人者",
    "T26n1521_001:0020c16": "　是則如滿月　　照明於其家",
    "T26n1521_001:0020c17": "　有諸福德人　　以種種因緣",
    "T26n1521_001:0020c18": "　饒益如大海　　又亦如大地",
    "T26n1521_001:0020c19": "　無求於世間　　以慈愍故住",
    "T26n1521_001:0020c20": "　此人生為貴　　壽命第一最",
    "T26n1521_001:0020c21": "如是聲聞辟支佛佛煩惱解脫雖無差別。",
    "T26n1521_001:0020c22": "以度無量眾生久住生死多所利益具",
    "T26n1521_001:0020c23": "足菩薩十地故有大差別。問曰。佛有大悲。",
    "T26n1521_001:0020c24": "汝為弟子種種稱讚慈愍眾生誠如所說。",
    "T26n1521_001:0020c25": "汝以種種因緣明了分別開悟引導。行慈",
    "T26n1521_001:0020c26": "悲者聞則心淨我甚欣悅。汝先偈說十地之",
    "T26n1521_001:0020c27": "義。願為解釋。答曰。敬名恭敬心。禮名曲身",
    "T26n1521_001:0020c28": "接足。一切諸佛者。三世十方佛。無上大道者。",
    "T26n1521_001:0020c29": "一切諸法如實知見通達無餘。更無勝者。故",
    "T26n1521_001:0021a01": "曰無上。大人所行故曰大道。菩薩眾者。為",
    "T26n1521_001:0021a02": "無上道發心名曰菩薩。問曰。但發心便是菩",
    "T26n1521_001:0021a03": "薩耶。答曰。何有但發心而為菩薩。若人發",
    "T26n1521_001:0021a04": "心必能成無上道乃名菩薩。或有但發心",
    "T26n1521_001:0021a05": "亦名菩薩。何以故。若離初發心則不成無",
    "T26n1521_001:0021a06": "上道。如大經說。新發意者名為菩薩。猶如",
    "T26n1521_001:0021a07": "比丘雖未得道亦名道人。是名字菩薩。漸",
    "T26n1521_001:0021a08": "漸修習轉成實法。後釋歡喜地中。當廣說",
    "T26n1521_001:0021a09": "如實菩薩相。眾者從初發心。至金剛無礙",
    "T26n1521_001:0021a10": "解脫道。於其中間過去未來現在菩薩。名",
    "T26n1521_001:0021a11": "之為眾。堅心者。心如須彌山王不可沮壞。",
    "T26n1521_001:0021a12": "亦如大地不可傾動。住十地者。歡喜等十",
    "T26n1521_001:0021a13": "地。後當廣說。問曰。若菩薩更有殊勝功德。",
    "T26n1521_001:0021a14": "何故但稱堅心。答曰。菩薩有堅心功德能",
    "T26n1521_001:0021a15": "成大業。不墮二乘。軟心者怖畏生死。自念",
    "T26n1521_001:0021a16": "何為久在生死受諸苦惱。不如疾以聲聞",
    "T26n1521_001:0021a17": "辟支佛乘速滅諸苦。又軟心者。於活地獄",
    "T26n1521_001:0021a18": "黑繩地獄眾合地獄叫喚地獄大叫喚地獄燒",
    "T26n1521_001:0021a19": "炙地獄大燒炙地獄無間大地獄。及眷屬炭",
    "T26n1521_001:0021a20": "火地獄沸屎地獄燒林地獄劍樹地獄刀道地",
    "T26n1521_001:0021a21": "獄銅柱地獄刺棘地獄鹹河地獄。其中斧鉞",
    "T26n1521_001:0021a22": "刀矟矛戟弓箭鐵剗椎棒鐵鏘[金*疾]鏫鐵[矛*贊]刀",
    "T26n1521_001:0021a23": "鐵臼鐵杵鐵輪以如是等治罪器物斬斫割",
    "T26n1521_001:0021a24": "刺打棒剝裂繫縛枷鎖燒煮考掠。磨碎其",
    "T26n1521_001:0021a25": "身擣令爛熟。狐狗虎狼師子惡獸競來[齒*(虎-儿+且)]掣",
    "T26n1521_001:0021a26": "食噉其身。烏鵄鵰鷲鐵[口*(隹/乃)]所啄。惡鬼驅逼",
    "T26n1521_001:0021a27": "令緣劍樹。上下火山以鐵火車加其頸領。",
    "T26n1521_001:0021a28": "以熱鐵杖而隨捶之。千釘鏒身剗刀刮削。",
    "T26n1521_001:0021a29": "入黑闇中熢勃臭處熱鐵鍱身臠割其肉",
    "T26n1521_001:0021b01": "剝其身皮還繫手足。鑊湯涌沸炮煮其身。",
    "T26n1521_001:0021b02": "鐵棒棒頭腦壞眼出。貫著鐵丳舉身火燃",
    "T26n1521_001:0021b03": "血流澆地。或沒屎河。行於刀劍鏘刺惡道。",
    "T26n1521_001:0021b04": "自然刀劍從空而下。猶如駛雨割截支體。",
    "T26n1521_001:0021b05": "辛鹹苦臭穢惡之河浸漬其身。肌肉爛壞舉",
    "T26n1521_001:0021b06": "身墮落唯有骨在。獄卒牽抴蹴蹋搥撲。有",
    "T26n1521_001:0021b07": "如是等無量苦毒。壽命極長求死不得。若",
    "T26n1521_001:0021b08": "見若聞如是之事何得不怖求聲聞辟支",
    "T26n1521_001:0021b09": "佛乘。又於寒氷地獄。頞浮陀地獄。尼羅浮陀",
    "T26n1521_001:0021b10": "地獄。阿波波地獄。阿羅羅地獄阿睺睺地獄。",
    "T26n1521_001:0021b11": "青蓮華地獄。白蓮華地獄。雜色蓮華地獄。紅",
    "T26n1521_001:0021b12": "蓮華地獄。赤蓮華地獄。常在幽闇大怖畏處。",
    "T26n1521_001:0021b13": "謗毀賢聖生在其中。形如屋舍山陵埠阜。",
    "T26n1521_001:0021b14": "麁惡冷風聲猛可畏。悲激吹身如轉枯草。",
    "T26n1521_001:0021b15": "肌肉墮落猶如冬葉。凍剝創夷膿血流出。",
    "T26n1521_001:0021b16": "身體不淨臭處難忍。寒風切裂苦毒辛酸。",
    "T26n1521_001:0021b17": "唯有憂悲啼哭更無餘心。號咷煢獨無所",
    "T26n1521_001:0021b18": "依恃。斯罪皆由誹謗賢聖。其軟心者見聞",
    "T26n1521_001:0021b19": "此事。何得不怖求聲聞辟支佛乘。又於畜",
    "T26n1521_001:0021b20": "生猪狗野干猫狸狖鼠獼猴[狂-王+加]玃虎狼師子兕",
    "T26n1521_001:0021b21": "豹熊羆象馬牛羊蜈蚣蚰蜒蚖蛇蝮蝎黿龜",
    "T26n1521_001:0021b22": "魚鼈蛟虬螺蜯烏鵲鵄梟鷹鴿之類。如是",
    "T26n1521_001:0021b23": "鳥獸共相殘害。又弶網伺捕屠割不一。生",
    "T26n1521_001:0021b24": "則羇絆穿鼻絡首。負乘捶杖鉤刺其身皮",
    "T26n1521_001:0021b25": "肉破裂痛不可忍。煙熏火燒苦毒萬端。死則",
    "T26n1521_001:0021b26": "剝皮食噉其肉。有如是等無量苦痛。其軟",
    "T26n1521_001:0021b27": "心者聞見此事。何得不怖求聲聞辟支佛",
    "T26n1521_001:0021b28": "乘。又於鍼頸餓鬼火口餓鬼火癭餓鬼食",
    "T26n1521_001:0021b29": "吐餓鬼食盪滌餓鬼食膿餓鬼食屎餓鬼浮",
    "T26n1521_001:0021c01": "陀鬼鳩槃茶鬼夜叉鬼羅剎鬼毘舍闍鬼富單",
    "T26n1521_001:0021c02": "那鬼迦羅富單那鬼等諸鬼。鬚髮蓬亂長爪",
    "T26n1521_001:0021c03": "大鼻。身中多虫臭穢可畏。眾惱所切常",
    "T26n1521_001:0021c04": "有慳嫉飢渴苦患。未曾得食得不能咽。",
    "T26n1521_001:0021c05": "常求膿血屎尿涕唾盪滌不淨。有力者奪",
    "T26n1521_001:0021c06": "而不得食。裸形無衣寒熱倍甚。惡風吹",
    "T26n1521_001:0021c07": "身宛轉苦痛。蚊虻毒蟲唼食其體。腹中飢熱",
    "T26n1521_001:0021c08": "常如火然。其軟心者見聞此事。何得不怖",
    "T26n1521_001:0021c09": "求聲聞辟支佛乘。又於人中恩愛別苦怨憎",
    "T26n1521_001:0021c10": "會苦老病死苦貧窮求苦。有如是等無量眾",
    "T26n1521_001:0021c11": "苦。及諸天阿修羅退沒時苦。其軟心者見此",
    "T26n1521_001:0021c12": "諸苦。何得不怖求聲聞辟支佛乘。若堅心",
    "T26n1521_001:0021c13": "者見地獄畜生餓鬼天人阿修羅中受諸苦",
    "T26n1521_001:0021c14": "惱。生大悲心無有怖畏。作是願言。是諸",
    "T26n1521_001:0021c15": "眾生深入衰惱。無有救護無所歸依。我",
    "T26n1521_001:0021c16": "得滅度當度此等。以大悲心勤行精進。不",
    "T26n1521_001:0021c17": "久得成所願。是故我說。菩薩諸功德中堅",
    "T26n1521_001:0021c18": "心第一。復次菩薩有八法能集一切功德。",
    "T26n1521_001:0021c19": "一者大悲。二者堅心。三者智慧。四者方便。五",
    "T26n1521_001:0021c20": "者不放逸。六者勤精進。七者常攝念。八者善",
    "T26n1521_001:0021c21": "知識。是故初發心者疾行八法如救頭然。",
    "T26n1521_001:0021c22": "然後當修諸餘功德。又依此八法故。有一",
    "T26n1521_001:0021c23": "切聲聞眾四雙八輩。所謂須陀洹向須陀洹",
    "T26n1521_001:0021c24": "等。辟支佛無我我所者。世間無佛無佛法",
    "T26n1521_001:0021c25": "時有得道者名辟支佛。諸賢聖離我我所",
    "T26n1521_001:0021c26": "貪著故。名為無我我所者。今解十地義",
    "T26n1521_001:0021c27": "隨順佛所說者。十地經中次第說。今當隨",
    "T26n1521_001:0021c28": "次具解。問曰。汝所說者不異於經。經義已",
    "T26n1521_001:0021c29": "成何須更說。為欲自現所能求名利耶。",
    "T26n1521_001:0022a01": "答曰。",
    "T26n1521_001:0022a02": "　我不為自現　　莊嚴於文辭",
    "T26n1521_001:0022a03": "　亦不貪利養　　而造於此論",
    "T26n1521_001:0022a04": "問曰。若不爾者。何以造此論。答曰。",
    "T26n1521_001:0022a05": "　我為欲慈悲　　饒益於眾生",
    "T26n1521_001:0022a06": "　不以餘因緣　　而造於此論",
    "T26n1521_001:0022a07": "見眾生於六道受苦無有救護。為欲度",
    "T26n1521_001:0022a08": "此等故。以智慧力而造此論。不為自現",
    "T26n1521_001:0022a09": "智力求於名利。亦無嫉妬自高之心求於",
    "T26n1521_001:0022a10": "供養。問曰。慈愍饒益眾生事。經中已說。何",
    "T26n1521_001:0022a11": "須復解徒自疲苦。答曰。",
    "T26n1521_001:0022a12": "　有但見佛經　　通達第一義",
    "T26n1521_001:0022a13": "　有得善解釋　　而解實義者",
    "T26n1521_001:0022a14": "有利根深智之人。聞佛所說諸深經。即能",
    "T26n1521_001:0022a15": "通達第一義。所謂深經者。即是菩薩十地。第",
    "T26n1521_001:0022a16": "一義者即是十地如實義。有諸論師有慈悲",
    "T26n1521_001:0022a17": "心。隨佛所說造作論議莊嚴辭句。有人",
    "T26n1521_001:0022a18": "因是而得通達十地義者。如說。",
    "T26n1521_001:0022a19": "　有人好文飾　　莊嚴章句者",
    "T26n1521_001:0022a20": "　有好於偈頌　　有好雜句者",
    "T26n1521_001:0022a21": "　有好於譬喻　　因緣而得解",
    "T26n1521_001:0022a22": "　所好各不同　　我隨而不捨",
    "T26n1521_001:0022a23": "章句名莊嚴句義。不為偈頌。偈名義趣。",
    "T26n1521_001:0022a24": "言辭在諸句中。或四言五言七言等。偈有二",
    "T26n1521_001:0022a25": "種。一者四句偈名為波蔗。二者六句偈名",
    "T26n1521_001:0022a26": "祇夜。雜句者名直說語言。譬喻者。以人不",
    "T26n1521_001:0022a27": "解深義故。假喻令解。喻有或實或假。因緣",
    "T26n1521_001:0022a28": "者。推尋所由隨其所好而不捨之。問曰。",
    "T26n1521_001:0022a29": "眾生自所樂不同。於汝何事。答曰。我發",
    "T26n1521_001:0022b01": "無上道心故。不捨一切隨力饒益。或以財",
    "T26n1521_001:0022b02": "或以法。如說。",
    "T26n1521_001:0022b03": "　若有大智人　　得聞如是經",
    "T26n1521_001:0022b04": "　不復須解釋　　則解十地義",
    "T26n1521_001:0022b05": "若有福德利根者。但直聞是十地經。即解",
    "T26n1521_001:0022b06": "其義不須解釋。不為是人而造此論。問",
    "T26n1521_001:0022b07": "曰。云何為善人。答曰。若聞佛語即能自解。",
    "T26n1521_001:0022b08": "如丈夫能服苦藥。小兒則以蜜和。善人者",
    "T26n1521_001:0022b09": "略說有十法。何等為十。一者信。二者精進。",
    "T26n1521_001:0022b10": "三者念。四者定。五者善身業。六者善口業。七",
    "T26n1521_001:0022b11": "者善意業。八者無貪。九者無恚。十者無癡。如",
    "T26n1521_001:0022b12": "說。",
    "T26n1521_001:0022b13": "　若人以經文　　難可得讀誦",
    "T26n1521_001:0022b14": "　若作毘婆沙　　於此人大益",
    "T26n1521_001:0022b15": "若人鈍根懈慢。以經文難故。不能讀誦。難",
    "T26n1521_001:0022b16": "者文多難誦難說難諳。若有好樂莊嚴語",
    "T26n1521_001:0022b17": "言雜飾譬喻諸偈頌等。為利益此等故造",
    "T26n1521_001:0022b18": "此論。是故汝先說但佛經便足利益眾生。何",
    "T26n1521_001:0022b19": "須解釋者。是語不然。如說。",
    "T26n1521_001:0022b20": "　思惟造此論　　深發於善心",
    "T26n1521_001:0022b21": "　以然此法故　　無比供養佛",
    "T26n1521_001:0022b22": "我造此論時思惟分別。多念三寶及菩薩",
    "T26n1521_001:0022b23": "眾。又念布施持戒忍辱精進禪定智慧故。深",
    "T26n1521_001:0022b24": "發善心則是自利。又演說照明此正法",
    "T26n1521_001:0022b25": "故。名為無比供養諸佛。則是利他。如說。",
    "T26n1521_001:0022b26": "　說法然法燈　　建立於法幢",
    "T26n1521_001:0022b27": "　此幢是賢聖　　妙法之印相",
    "T26n1521_001:0022b28": "　我今造此論　　諦捨及滅慧",
    "T26n1521_001:0022b29": "　是四功德處　　自然而修集",
    "T26n1521_001:0022c01": "今造此論。是四種功德自然修集。是故心無",
    "T26n1521_001:0022c02": "有倦。諦者一切真實名之為諦。一切實中",
    "T26n1521_001:0022c03": "佛語為真實。不變壞故。我解說此佛法即",
    "T26n1521_001:0022c04": "集諦處。捨名布施。施有二種。法施財施。二",
    "T26n1521_001:0022c05": "種施中法施為勝。如佛告諸比丘。一當法",
    "T26n1521_001:0022c06": "施二當財施。二施之中法施為勝。是故我",
    "T26n1521_001:0022c07": "法施時即集捨處。我若義說十地時。無",
    "T26n1521_001:0022c08": "有身口意惡業。又亦不起欲恚癡念及諸",
    "T26n1521_001:0022c09": "餘結。障此罪故即名集滅處。為他解說",
    "T26n1521_001:0022c10": "法得大智報。以是說法故即集慧處。如是",
    "T26n1521_001:0022c11": "造此論。集此四功德處。復次。",
    "T26n1521_001:0022c12": "　我說十地論　　其心得清淨",
    "T26n1521_001:0022c13": "　深貪是心故　　精勤而不倦",
    "T26n1521_001:0022c14": "　若人聞受持　　心有清淨者",
    "T26n1521_001:0022c15": "　我亦深樂此　　一心造此論",
    "T26n1521_001:0022c16": "此二偈其義已顯不須復說。但以自心他心",
    "T26n1521_001:0022c17": "清淨故。造此十地義。清淨心至所應至處",
    "T26n1521_001:0022c18": "得大果報。如佛語迦留陀夷。勿恨阿難。若",
    "T26n1521_001:0022c19": "我不記阿難。於我滅後作阿羅漢者。以",
    "T26n1521_001:0022c20": "是清淨心業因緣故。當於他化自在天七",
    "T26n1521_001:0022c21": "反為王。如經中廣說。",
    "T26n1521_001:0022c22": "入初地品第二",
    "T26n1521_001:0022c23": "問曰。汝說此語開悟我心甚以欣悅。今解",
    "T26n1521_001:0022c24": "十地必多所利益。何等為十。答曰。",
    "T26n1521_001:0022c25": "　此中十地法　　去來今諸佛",
    "T26n1521_001:0022c26": "　為諸佛子故　　已說今當說",
    "T26n1521_001:0022c27": "　初地名歡喜　　第二離垢地",
    "T26n1521_001:0022c28": "　三名為明地　　第四名焰地",
    "T26n1521_001:0022c29": "　五名難勝地　　六名現前地",
    "T26n1521_001:0023a01": "　第七深遠地　　第八不動地",
    "T26n1521_001:0023a02": "　九名善慧地　　十名法雲地",
    "T26n1521_001:0023a03": "　分別十地相　　次後當廣說",
    "T26n1521_001:0023a04": "此中者大乘義中。十者數法。地者菩薩善根",
    "T26n1521_001:0023a05": "階級住處。諸佛者。十方三世諸如來。說者。開",
    "T26n1521_001:0023a06": "示解釋。諸佛子者。諸佛真實子諸菩薩是。是",
    "T26n1521_001:0023a07": "故菩薩名為佛子。過去未來現在諸佛。皆說",
    "T26n1521_001:0023a08": "此十地。是故言已說今說當說。菩薩在初",
    "T26n1521_001:0023a09": "地始得善法味心多歡喜故名歡喜地。",
    "T26n1521_001:0023a10": "第二地中行十善道離諸垢故名離垢地。",
    "T26n1521_001:0023a11": "第三地中廣博多學為眾說法能作照明故",
    "T26n1521_001:0023a12": "名為明地。第四地中布施持戒多聞轉增。威",
    "T26n1521_001:0023a13": "德熾盛故名為炎地。第五地中功德力盛。一",
    "T26n1521_001:0023a14": "切諸魔不能壞故名難勝地。第六地中障",
    "T26n1521_001:0023a15": "魔事已。諸菩薩道法皆現在前故名現前地。",
    "T26n1521_001:0023a16": "第七地中去三界遠近法王位故名深遠",
    "T26n1521_001:0023a17": "地。第八地中若天魔梵沙門婆羅門無能動",
    "T26n1521_001:0023a18": "其願故名不動地。第九地中其慧轉明調柔",
    "T26n1521_001:0023a19": "增上故名善慧地。第十地中菩薩於十方無",
    "T26n1521_001:0023a20": "量世界。能一時雨法雨如劫燒已普澍大",
    "T26n1521_001:0023a21": "雨名法雲地。問曰。已聞十地名。今云何入",
    "T26n1521_001:0023a22": "初地。得地相貌及修習地。答曰。",
    "T26n1521_001:0023a23": "　若厚種善根　　善行於諸行",
    "T26n1521_001:0023a24": "　善集諸資用　　善供養諸佛",
    "T26n1521_001:0023a25": "　善知識所護　　具足於深心",
    "T26n1521_001:0023a26": "　悲心念眾生　　信解無上法",
    "T26n1521_001:0023a27": "　具此八法已　　當自發願言",
    "T26n1521_001:0023a28": "　我得自度已　　當復度眾生",
    "T26n1521_001:0023a29": "　為得十力故　　入於必定聚",
    "T26n1521_001:0023b01": "　則生如來家　　無有諸過咎",
    "T26n1521_001:0023b02": "　即轉世間道　　入出世上道",
    "T26n1521_001:0023b03": "　是以得初地　　此地名歡喜",
    "T26n1521_001:0023b04": "厚種善根者。如法修集諸功德。名為厚種",
    "T26n1521_001:0023b05": "善根。善根者不貪不恚不癡。一切善法從此",
    "T26n1521_001:0023b06": "三生故名為善根。如一切惡法皆從貪恚",
    "T26n1521_001:0023b07": "癡生。是故此三名不善根。阿毘曇中種種分",
    "T26n1521_001:0023b08": "別。欲界繫色界繫無色界繫不繫合為十二。",
    "T26n1521_001:0023b09": "有心相應有心不相應合二十四。此中無漏善",
    "T26n1521_001:0023b10": "根得阿耨多羅三藐三菩提時修集。餘九菩",
    "T26n1521_001:0023b11": "薩地中修集。又未發心時久修集。或一心中",
    "T26n1521_001:0023b12": "有三。或一心中有六。或一心中有九。或一",
    "T26n1521_001:0023b13": "心中有十二。或但集心相應不集心不相",
    "T26n1521_001:0023b14": "應。或集心不相應不集心相應。或集心相",
    "T26n1521_001:0023b15": "應亦心不相應。或不集心相應心不相應。是",
    "T26n1521_001:0023b16": "諸善根分別。如阿毘曇中廣說。此中善根為",
    "T26n1521_001:0023b17": "眾生求無上道故。所行諸善法皆名善根。",
    "T26n1521_001:0023b18": "能生薩婆若智故名為善根。行於諸行者。",
    "T26n1521_001:0023b19": "善行名清淨。諸行名持戒。清淨持戒次第",
    "T26n1521_001:0023b20": "而行。是持戒與七法和合故名為善行。何",
    "T26n1521_001:0023b21": "等為七。一慚二愧三多聞四精進五念六慧",
    "T26n1521_001:0023b22": "七淨命淨身口業。行此七法具持諸戒。是",
    "T26n1521_001:0023b23": "名善行諸行。又經說諸禪為行處。是故得",
    "T26n1521_001:0023b24": "禪者名為善行諸行。此論中不必以禪乃",
    "T26n1521_001:0023b25": "得發心。所以者何。佛在世時無量眾生皆亦",
    "T26n1521_001:0023b26": "發心不必有禪。又白衣在家亦名為行。善",
    "T26n1521_001:0023b27": "集資用者。上偈中所說。厚種善根善行諸",
    "T26n1521_001:0023b28": "行多供養佛善知識護具足深心悲念眾",
    "T26n1521_001:0023b29": "生信解上法。是名資用。又本行善法必應",
    "T26n1521_001:0023c01": "修行亦名資用。所謂布施忍辱質直不諂心",
    "T26n1521_001:0023c02": "柔和同止。樂無慍恨性殫盡不隱過。不偏",
    "T26n1521_001:0023c03": "執不佷戾。不諍訟不自恃不放逸。捨憍",
    "T26n1521_001:0023c04": "慢。離矯異。不讚身堪忍事。決定心能果敢",
    "T26n1521_001:0023c05": "受。不捨易教授。少欲知足樂於獨處。如是",
    "T26n1521_001:0023c06": "等諸法隨行已。漸能具足殊勝功德。是法",
    "T26n1521_001:0023c07": "味堅牢故名為本行。若離是法不能進",
    "T26n1521_001:0023c08": "得勝妙功德。是故此本行法與八法和合",
    "T26n1521_001:0023c09": "故。為初地資用。善供養諸佛者。若菩薩世",
    "T26n1521_001:0023c10": "世。如法常多供養諸佛。供養有二種。一者",
    "T26n1521_001:0023c11": "善聽大乘正法若廣若略。二者四事供養恭",
    "T26n1521_001:0023c12": "敬禮侍等。具此二法供養諸佛。名為善供",
    "T26n1521_001:0023c13": "養諸佛。善知識者。菩薩雖有四種善知識。",
    "T26n1521_001:0023c14": "此中所說能教入大乘。具諸波羅蜜。能令",
    "T26n1521_001:0023c15": "住十地者。所謂諸佛菩薩及諸聲聞。能示",
    "T26n1521_001:0023c16": "教利喜大乘之法令不退轉。守護者。常能",
    "T26n1521_001:0023c17": "慈愍教誨。令得增長善根。是名守護。具足",
    "T26n1521_001:0023c18": "深心者。深樂佛乘無上大乘一切智乘。名",
    "T26n1521_001:0023c19": "為具足深心。問曰。無盡意菩薩。於和合品",
    "T26n1521_001:0023c20": "中。告舍利弗。諸菩薩所有發心皆名深心。",
    "T26n1521_001:0023c21": "從一地至一地故名為趣心。增益功德故",
    "T26n1521_001:0023c22": "名為過心。得無上事故名為頂心。攝取",
    "T26n1521_001:0023c23": "上法故名為上心。現前得諸佛法故名為",
    "T26n1521_001:0023c24": "現前心。集利益法故名為緣心。通達一切",
    "T26n1521_001:0023c25": "法故名為度心。所願不倦故名為決定心。",
    "T26n1521_001:0023c26": "滿所願故名為喜心。身自成辦故名無侶",
    "T26n1521_001:0023c27": "心。離敗壞相故名調和心。無諸惡故名為",
    "T26n1521_001:0023c28": "善心。遠離惡人故名不雜心。以頭施故名",
    "T26n1521_001:0023c29": "難捨心。救破戒人故名持難戒心。能受下",
    "T26n1521_001:0024a01": "劣加惡故名難忍心。得涅槃能捨故名難",
    "T26n1521_001:0024a02": "精進心。不貪禪故名難禪定心。助道善根",
    "T26n1521_001:0024a03": "無厭足故名難慧心。能成一切事故。名度",
    "T26n1521_001:0024a04": "諸行心。智慧善思惟故名離慢大慢我慢心。",
    "T26n1521_001:0024a05": "不望報故是一切眾生福田心。觀諸佛深",
    "T26n1521_001:0024a06": "法故名無畏心。不障閡故名增功德心。",
    "T26n1521_001:0024a07": "常發精進故名無盡心。能荷受重擔故名",
    "T26n1521_001:0024a08": "不悶心。又深心義者。等念眾生普慈一切。",
    "T26n1521_001:0024a09": "供養賢善悲念惡人尊敬師長。救無救",
    "T26n1521_001:0024a10": "者無歸作歸無洲作洲。無究竟者為作",
    "T26n1521_001:0024a11": "究竟。無有侶者能為作侶。曲人中行於",
    "T26n1521_001:0024a12": "直心。敗壞人中行真正心。諛諂人中行",
    "T26n1521_001:0024a13": "無諂心。不知恩中行於知恩。不知作中而",
    "T26n1521_001:0024a14": "行知作。無利益中能行利益。邪眾生中行",
    "T26n1521_001:0024a15": "於正行。憍慢人中行無慢行。不隨教中而",
    "T26n1521_001:0024a16": "不慍恚罪眾生中常作守護。眾生所有過不",
    "T26n1521_001:0024a17": "見其失。供養福田隨順教誨受化不難。",
    "T26n1521_001:0024a18": "阿練若處一心精進。不求利養不惜身命。",
    "T26n1521_001:0024a19": "復次內心清淨故無有誑惑。善口業故不自",
    "T26n1521_001:0024a20": "稱歎。知止足故不行威迫。心無垢故行於",
    "T26n1521_001:0024a21": "柔和。集善根故能入生死。為眾生故忍一",
    "T26n1521_001:0024a22": "切苦。菩薩有如是等深心相。故不可窮",
    "T26n1521_001:0024a23": "盡。汝今但說深心相何得不少。答曰。不少",
    "T26n1521_001:0024a24": "也。無盡意。總一切深心相在一處說。而此",
    "T26n1521_001:0024a25": "中分布諸地。此十住經。地地別說深心相。",
    "T26n1521_001:0024a26": "是故菩薩隨諸地中皆得深心深心之義即",
    "T26n1521_001:0024a27": "在其地。今初地中說二深心。一者發大願。",
    "T26n1521_001:0024a28": "二者在必定地。是故當知隨在十地善說",
    "T26n1521_001:0024a29": "深心。汝說何得不少。是事不然。悲心於眾",
    "T26n1521_001:0024b01": "生者。成就悲故名為悲者。何謂為悲。悼愍",
    "T26n1521_001:0024b02": "眾生救濟苦難。信解諸上法者。於諸佛法",
    "T26n1521_001:0024b03": "信力通達。發願我得自度已當度眾生者。",
    "T26n1521_001:0024b04": "一切諸法願為其本。離願則不成。是故",
    "T26n1521_001:0024b05": "發願。問曰。何故不言我當度眾生。而言",
    "T26n1521_001:0024b06": "自得度已當度眾生。答曰。自未得度不",
    "T26n1521_001:0024b07": "能度彼。如人自沒淤泥。何能拯拔餘人。",
    "T26n1521_001:0024b08": "又如為水所漂不能濟溺。是故說我度",
    "T26n1521_001:0024b09": "已當度彼。如說。",
    "T26n1521_001:0024b10": "　若人自度畏　　能度歸依者",
    "T26n1521_001:0024b11": "　自未度疑悔　　何能度所歸",
    "T26n1521_001:0024b12": "　若人自不善　　不能令人善",
    "T26n1521_001:0024b13": "　若不自寂滅　　安能令人寂",
    "T26n1521_001:0024b14": "是故先自善寂而後化人。又如法句偈說。",
    "T26n1521_001:0024b15": "　若能自安身　　在於善處者",
    "T26n1521_001:0024b16": "　然後安餘人　　自同於所利",
    "T26n1521_001:0024b17": "凡物皆先自利後能利人。何以故。如說。",
    "T26n1521_001:0024b18": "　若自成己利　　乃能利於彼",
    "T26n1521_001:0024b19": "　自捨欲利他　　失利後憂悔",
    "T26n1521_001:0024b20": "是故說自度已當度眾生。問曰。得何利故",
    "T26n1521_001:0024b21": "能成此事入必定地。又以何心能發是願。",
    "T26n1521_001:0024b22": "答曰。得佛十力能成此事。入必定地能發",
    "T26n1521_001:0024b23": "是願。問曰。何等是佛十力。答曰。佛悉了達",
    "T26n1521_001:0024b24": "一切法因果名為初力。如實知去來今所",
    "T26n1521_001:0024b25": "起業果報處名為二力。如實知諸禪定三",
    "T26n1521_001:0024b26": "昧分別垢淨入出相名為三力。如實知眾",
    "T26n1521_001:0024b27": "生諸根利鈍名為四力。如實知眾生所樂",
    "T26n1521_001:0024b28": "不同名為五力。如實知世間種種異性名",
    "T26n1521_001:0024b29": "為六力。如實知至一切處道名為七力。如",
    "T26n1521_001:0024c01": "實知宿命事名為八力。如實知生死事名",
    "T26n1521_001:0024c02": "為九力。如實知漏盡事。名為十力。為得",
    "T26n1521_001:0024c03": "如是佛十力故。大心發願即入必定聚。問",
    "T26n1521_001:0024c04": "曰。凡初發心皆有如是相耶。答曰。或有人",
    "T26n1521_001:0024c05": "說。初發心便有如是相。而實不爾。何以故。",
    "T26n1521_001:0024c06": "是事應分別不應定答。所以者何。一切菩",
    "T26n1521_001:0024c07": "薩初發心時。不應悉入於必定。或有初發",
    "T26n1521_001:0024c08": "心時即入必定。或有漸修功德。如釋迦牟",
    "T26n1521_001:0024c09": "尼佛。初發心時不入必定。後修集功德值",
    "T26n1521_001:0024c10": "燃燈佛得入必定。是故汝說一切菩薩初",
    "T26n1521_001:0024c11": "發心便入必定是為邪論。問曰。若是邪論",
    "T26n1521_001:0024c12": "者。何故汝說以是心入必定。答曰。有菩",
    "T26n1521_001:0024c13": "薩初發心即入必定。以是心能得初地。因",
    "T26n1521_001:0024c14": "是人故說初發心入必定中。問曰。是菩薩",
    "T26n1521_001:0024c15": "初心。釋迦牟尼佛初發心。是心云何。答曰。是",
    "T26n1521_001:0024c16": "心不雜一切煩惱。是心相續不貪異乘。是",
    "T26n1521_001:0024c17": "心堅牢一切外道無能勝者。是心一切眾魔",
    "T26n1521_001:0024c18": "不能破壞。是心為常能集善根。是心能知",
    "T26n1521_001:0024c19": "有為無常。是心無動能攝佛法。是心無覆",
    "T26n1521_001:0024c20": "離諸邪行。是心安住不可動故。是心無比",
    "T26n1521_001:0024c21": "無相違故。是心如金剛通達諸法故。是心",
    "T26n1521_001:0024c22": "不盡集無盡福德故。是心平等等一切眾",
    "T26n1521_001:0024c23": "生故。是心無高下無差別故。是心清淨性",
    "T26n1521_001:0024c24": "無垢故。是心離垢慧炤明故。是心無垢不",
    "T26n1521_001:0024c25": "捨深心故。是心為廣慈如虛空故。是心為",
    "T26n1521_001:0024c26": "大受一切眾生故。是心無閡至無障智故。",
    "T26n1521_001:0024c27": "是心遍到不斷大悲故。是心不斷能正迴",
    "T26n1521_001:0024c28": "向故。是心眾所趣向。智者所讚故。是心可",
    "T26n1521_001:0024c29": "觀小乘瞻仰故。是心難見。一切眾生不能",
    "T26n1521_001:0025a01": "覩故。是心難破能善入佛法故。是心為住",
    "T26n1521_001:0025a02": "一切樂具所住處故。是心莊嚴福德資用故。",
    "T26n1521_001:0025a03": "是心選擇智慧資用故。是心淳厚以布施為",
    "T26n1521_001:0025a04": "資用故。是心大願持戒資用故。是心難沮忍",
    "T26n1521_001:0025a05": "辱資用故。是心難勝精進資用故。是心寂滅",
    "T26n1521_001:0025a06": "禪定資用故。是心無惱害慧資用故。是心",
    "T26n1521_001:0025a07": "無瞋閡慈心深故。是心根深悲心厚故。是心",
    "T26n1521_001:0025a08": "悅樂喜心厚故。是心苦樂不動捨心厚故。是",
    "T26n1521_001:0025a09": "心護念諸佛神力故。是心相續三寶不斷故。",
    "T26n1521_001:0025a10": "如是等無量功德莊嚴初必定心。如無盡意",
    "T26n1521_001:0025a11": "品中廣說。是心不雜一切煩惱者。見諦思",
    "T26n1521_001:0025a12": "惟所斷二百九十四煩惱不與心和合故名",
    "T26n1521_001:0025a13": "為不雜。是心相續不貪異乘者。從初心相",
    "T26n1521_001:0025a14": "續來。不貪聲聞辟支佛乘。但為阿耨多羅",
    "T26n1521_001:0025a15": "三藐三菩提故。名為相續不貪異乘。如是",
    "T26n1521_001:0025a16": "等四十句論。應如是知。問曰。汝說是心常。",
    "T26n1521_001:0025a17": "一切有為法皆無常。如法印經中說。行者觀",
    "T26n1521_001:0025a18": "世間空無有常而不變壞。是事何得不相",
    "T26n1521_001:0025a19": "違耶。答曰。汝於是義不得正理故作此",
    "T26n1521_001:0025a20": "難。是中不說心為常。此中雖口說常。常義",
    "T26n1521_001:0025a21": "名必定初心生必能常集諸善根不休不",
    "T26n1521_001:0025a22": "息故名為常。生如來家者。如來家則是佛",
    "T26n1521_001:0025a23": "家。如來者。如名為實。來名為至。至真實中",
    "T26n1521_001:0025a24": "故名為如來。何等為真實所謂涅槃。不虛",
    "T26n1521_001:0025a25": "誑故是名如實。如經中說。佛告比丘。第一",
    "T26n1521_001:0025a26": "聖諦無有虛誑涅槃是也。復次如名不壞",
    "T26n1521_001:0025a27": "相。所謂諸法實相是。來名智慧。到實相中",
    "T26n1521_001:0025a28": "通達其義故名為如來。復次空無相無作名",
    "T26n1521_001:0025a29": "為如。諸佛來至三解脫門。亦令眾生到此",
    "T26n1521_001:0025b01": "門故。名為如來。復次如名四諦。以一切種",
    "T26n1521_001:0025b02": "見四諦故名為如來。復次如名六波羅蜜",
    "T26n1521_001:0025b03": "所謂布施持戒忍辱精進禪定智慧。以是六",
    "T26n1521_001:0025b04": "法來至佛地故名為如來。復次諦捨滅慧四",
    "T26n1521_001:0025b05": "功德處。名為如來。以是四法來至佛地",
    "T26n1521_001:0025b06": "故名為如來。復次一切佛法名為如。是如",
    "T26n1521_001:0025b07": "來至諸佛故。名為如來。復次一切菩薩地",
    "T26n1521_001:0025b08": "喜淨明炎難勝現前深遠不動善慧法雲名為",
    "T26n1521_001:0025b09": "如。諸菩薩以是十地來至阿耨多羅三藐",
    "T26n1521_001:0025b10": "三菩提故名為如來。又以如實八聖道分",
    "T26n1521_001:0025b11": "來故名為如來。復次權智二足來至佛故名",
    "T26n1521_001:0025b12": "為如來。如去不還故名為如來。如來者。所",
    "T26n1521_001:0025b13": "謂十方三世諸佛是。是諸佛家名為如來家。",
    "T26n1521_001:0025b14": "今是菩薩行如來道。相續不斷故名為生",
    "T26n1521_001:0025b15": "如來家。又是菩薩必成如來故。名為生如",
    "T26n1521_001:0025b16": "來家。譬如生轉輪聖王家有轉輪聖王相。",
    "T26n1521_001:0025b17": "是人必作轉輪聖王。是菩薩亦如是生如來",
    "T26n1521_001:0025b18": "家。發是心故必成如來。是名生如來家。如",
    "T26n1521_001:0025b19": "來家者。有人言。是四功德處所謂諦捨滅慧。",
    "T26n1521_001:0025b20": "諸如來從此中生故。名為如來家。有人言。",
    "T26n1521_001:0025b21": "般若波羅蜜及方便。是如來家。如助道經中",
    "T26n1521_001:0025b22": "說。",
    "T26n1521_001:0025b23": "　智度無極母　　善權方便父",
    "T26n1521_001:0025b24": "　生故名為父　　養育故名母",
    "T26n1521_001:0025b25": "一切世間以父母為家。是二似父母故名",
    "T26n1521_001:0025b26": "之為家。有人言。善慧名諸佛家。從是二法",
    "T26n1521_001:0025b27": "出生諸佛。是二則是一切善法之根本。如經",
    "T26n1521_001:0025b28": "中說。是二法俱行能成正法。善是父慧是母。",
    "T26n1521_001:0025b29": "是二和合名為諸佛家。如說。",
    "T26n1521_001:0025c01": "　菩薩善法父　　智慧以為母",
    "T26n1521_001:0025c02": "　一切諸如來　　皆從是二生",
    "T26n1521_001:0025c03": "有人言。般舟三昧及大悲名諸佛家。從此二",
    "T26n1521_001:0025c04": "法生諸如來。此中般舟三昧為父。大悲為",
    "T26n1521_001:0025c05": "母。復次般舟三昧是父。無生法忍是母。如",
    "T26n1521_001:0025c06": "助菩提中說。",
    "T26n1521_001:0025c07": "　般舟三昧父　　大悲無生母",
    "T26n1521_001:0025c08": "　一切諸如來　　從是二法生",
    "T26n1521_001:0025c09": "家無過咎者。家清淨故。清淨者。六波羅蜜",
    "T26n1521_001:0025c10": "四功德處方便般若波羅蜜善慧般舟三昧大",
    "T26n1521_001:0025c11": "悲諸忍。是諸法清淨無有過故名家清淨。",
    "T26n1521_001:0025c12": "是菩薩以此諸法為家故無有過咎。轉於",
    "T26n1521_001:0025c13": "過咎轉於世間道入出世上道者。世間道",
    "T26n1521_001:0025c14": "名即是凡夫所行道轉名休息。凡夫道者不",
    "T26n1521_001:0025c15": "能究竟至涅槃常往來生死。是名凡夫道。",
    "T26n1521_001:0025c16": "出世間者。因是道得出三界故名世間",
    "T26n1521_001:0025c17": "道。上者妙故名為上。入者正行道故名為",
    "T26n1521_001:0025c18": "入。以是心入初地名歡喜地。問曰。初地",
    "T26n1521_001:0025c19": "何故名為歡喜。答曰。",
    "T26n1521_001:0025c20": "　如得於初果　　究竟至涅槃",
    "T26n1521_001:0025c21": "　菩薩得是地　　心常多歡喜",
    "T26n1521_001:0025c22": "　自然得增長　　諸佛如來種",
    "T26n1521_001:0025c23": "　是故如此人　　得名賢善者",
    "T26n1521_001:0025c24": "如得初果者。如人得須陀洹道。善閉三",
    "T26n1521_001:0025c25": "惡道門。見法入法得法。住堅牢法不可",
    "T26n1521_001:0025c26": "傾動。究竟至涅槃。斷見諦所斷法故心大",
    "T26n1521_001:0025c27": "歡喜。設使睡眠嬾惰不至二十九有。如以",
    "T26n1521_001:0025c28": "一毛為百分。以一分毛分取大海水若二",
    "T26n1521_001:0025c29": "三渧。苦已滅者如大海水。餘未滅者如二",
    "T26n1521_001:0026a01": "三渧。心大歡喜。菩薩如是得初地已。名生",
    "T26n1521_001:0026a02": "如來家。一切天龍夜叉乾闥婆阿修羅迦樓",
    "T26n1521_001:0026a03": "羅緊那羅摩睺羅伽天王梵王沙門婆羅門一",
    "T26n1521_001:0026a04": "切聲聞辟支佛等所共供養恭敬。何以故。是",
    "T26n1521_001:0026a05": "家無有過咎故。轉世間道入出世間道。",
    "T26n1521_001:0026a06": "但樂敬佛得四功德處得六波羅蜜果報滋",
    "T26n1521_001:0026a07": "味。不斷諸佛種故心大歡喜。是菩薩所有",
    "T26n1521_001:0026a08": "餘苦如二三水渧。雖百千億劫得阿耨多羅",
    "T26n1521_001:0026a09": "三藐三菩提。於無始生死苦。如二三水渧。",
    "T26n1521_001:0026a10": "所可滅苦如大海水。是故此地名為歡喜。",
    "T26n1521_001:0026a11": "十住毘婆沙論卷第一"
}