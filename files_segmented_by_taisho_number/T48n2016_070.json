{
    "T48n2016_070:0807b08": "10宗鏡錄卷第七十",
    "T48n2016_070:0807b10": "慧日永明寺主智覺禪師延壽集",
    "T48n2016_070:0807b11": "夫祖佛正意。本顯一心。何必教中。更談陰界。",
    "T48n2016_070:0807b12": "答。隨妄心而破妄境。謂顯人空。除異執。而說",
    "T48n2016_070:0807b13": "異門。成法解脫。無有定法故。號之為阿耨菩",
    "T48n2016_070:0807b14": "提。病差藥消。如筏喻之法尚應捨。識論問云。",
    "T48n2016_070:0807b15": "以有阿含證驗知故。若但心識虛妄分別見",
    "T48n2016_070:0807b16": "外境界。不從色等外境界生眼識等者。以何",
    "T48n2016_070:0807b17": "義故。如來說眼色等十二種入。明知有色香",
    "T48n2016_070:0807b18": "味等外境界也。答曰。偈言。說色等諸入。為可",
    "T48n2016_070:0807b19": "化眾生。依前人受法。說言有化生。如來依",
    "T48n2016_070:0807b20": "彼心業相續。不斷不絕。是故說有化生眾生。",
    "T48n2016_070:0807b21": "又說言。無我無眾生無壽者。唯因緣和合有",
    "T48n2016_070:0807b22": "諸法生。如來如是說色等入。為令前人得受",
    "T48n2016_070:0807b23": "法故。以彼前人未解因緣諸法體空。非謂實",
    "T48n2016_070:0807b24": "有色香味等外諸境界。問。若實無有色等入",
    "T48n2016_070:0807b25": "者。以何義故。如來經中作如是說。答曰。偈",
    "T48n2016_070:0807b26": "言。依彼本心智。識妄取外境。是故如來說。有",
    "T48n2016_070:0807b27": "內外諸入。此依無始心意識等種子轉變。虛",
    "T48n2016_070:0807b28": "妄見彼色香味等外諸境界。是故如來依此",
    "T48n2016_070:0807b29": "虛妄二種法故。作如是說。一本識種子。二虛",
    "T48n2016_070:0807c01": "妄外境界等。依此二法。如來說有眼色等入。",
    "T48n2016_070:0807c02": "問。依如是偈說。有何功德利益。答。偈曰。觀虛",
    "T48n2016_070:0807c03": "妄無實。如是入我空。觀知諸法異。入諸法無",
    "T48n2016_070:0807c04": "我。為令聲聞解知。因彼六根六塵。生六種識。",
    "T48n2016_070:0807c05": "無有一法是實覺者。乃至無有一法是實見",
    "T48n2016_070:0807c06": "者。為令可化眾生等。作是觀察。入人無我空。",
    "T48n2016_070:0807c07": "觀於諸法異者。謂菩薩觀實無色等外塵一",
    "T48n2016_070:0807c08": "法可見。乃至實無一觸可覺。如是觀察。得入",
    "T48n2016_070:0807c09": "因緣諸法體空。為欲遮彼虛妄分別故。說色",
    "T48n2016_070:0807c10": "等一切諸法。畢竟空無。非無言處。皆悉空無。",
    "T48n2016_070:0807c11": "無言處者。所謂諸佛如來行處。如是唯有真",
    "T48n2016_070:0807c12": "識。更無餘識。不能如是分別觀察。入於識空。",
    "T48n2016_070:0807c13": "如是依識。說入一切諸法無我。非謂一向謗",
    "T48n2016_070:0807c14": "真識我。說言無有佛性實我。又如來方便。漸",
    "T48n2016_070:0807c15": "令眾生得入我空。及法空故。說有內識。而識",
    "T48n2016_070:0807c16": "無有內識可取。若不如是。則不得說我法空。",
    "T48n2016_070:0807c17": "以是義故。虛妄分別。此心於彼心。彼心知此",
    "T48n2016_070:0807c18": "心。辯中邊頌云。識生變似義。有情我及了。此",
    "T48n2016_070:0807c19": "境實非有。境無故識無。變似義者。謂似色",
    "T48n2016_070:0807c20": "等諸境性現。變似有情者。謂似自他身五根",
    "T48n2016_070:0807c21": "性現。變似我者。謂染污末那。與我癡等恒相",
    "T48n2016_070:0807c22": "應故。變似了者。諸餘六識。了別相麁故。此境",
    "T48n2016_070:0807c23": "實非有者。謂似義似相。無行相故。似我似了。",
    "T48n2016_070:0807c24": "非真現故。皆非實有。境無故識無者。謂所取",
    "T48n2016_070:0807c25": "義。有情。我。了別等。四境無故。能取諸識。亦非",
    "T48n2016_070:0807c26": "實有。是以若約大根頓悟之人。尚不得一。何",
    "T48n2016_070:0807c27": "況說多。何以故。以執多故。迷了一故。悟於迷",
    "T48n2016_070:0807c28": "多中。根有不同。遂開陰處界。若迷心不迷色。",
    "T48n2016_070:0807c29": "則數為五陰。若迷色不迷心。則數為十二處。",
    "T48n2016_070:0808a01": "若心色俱迷者。則數為十八界。若直見真心",
    "T48n2016_070:0808a02": "神解之性。則非一非多。非法非數。其餘能詮",
    "T48n2016_070:0808a03": "之教。皆是善巧之門。將逗機宜。廣申破立。欲",
    "T48n2016_070:0808a04": "顯真空之理。先明幻有之端。究竟指歸一",
    "T48n2016_070:0808a05": "心之海。問。於世間法。五蘊身中。作何見解",
    "T48n2016_070:0808a06": "成外道義。云何通達成佛法義。答。外道不",
    "T48n2016_070:0808a07": "達諸法因緣和合成諸蘊。凡有所為。皆是識",
    "T48n2016_070:0808a08": "陰。便於蘊上。執有實我。受用自在。名為神主。",
    "T48n2016_070:0808a09": "於似常似一相續之中。說有神性。是外道義。",
    "T48n2016_070:0808a10": "若了內外和合因緣所成。唯識所變。似境所",
    "T48n2016_070:0808a11": "現。即第八識任持不斷。似有相續。即佛法義。",
    "T48n2016_070:0808a12": "外道不知。將為實有。迷無性之理。執身見之",
    "T48n2016_070:0808a13": "愚。問。前破五陰。六入。十八界。七大性。識義",
    "T48n2016_070:0808a14": "俱無。云何建立唯識。答。一為遣境故立識。",
    "T48n2016_070:0808a15": "何者。若不因識。何以立境。若不顯識。何以遣",
    "T48n2016_070:0808a16": "境。二為以有妄想心故。能知名義。何者。若無",
    "T48n2016_070:0808a17": "妄則不能顯真。若無真則不能破惑。故知破",
    "T48n2016_070:0808a18": "立在我。染淨由心。三無性論云。今為成就此",
    "T48n2016_070:0808a19": "依他性故。說成立道理。此性不但以言說為",
    "T48n2016_070:0808a20": "體。何以故。言說必有所依故。若不依亂識品",
    "T48n2016_070:0808a21": "類。名言得立。無有是處。若不爾。所依品類既",
    "T48n2016_070:0808a22": "無有。所說名言則不得立。若爾。則無二性。無",
    "T48n2016_070:0808a23": "二性故。則無惑品。無惑品故。則有二過。一不",
    "T48n2016_070:0808a24": "由功用。自然解脫。二則生死涅槃。不可顯現。",
    "T48n2016_070:0808a25": "由無此二過。失故。是故應知。決有依他性。有",
    "T48n2016_070:0808a26": "此性故。世諦立。若不立世諦。亦不得真諦。何",
    "T48n2016_070:0808a27": "者。以了俗無性故。即成真諦。若擬無二諦。是",
    "T48n2016_070:0808a28": "惡取邪空。非善通正理。又若無真諦之本。何",
    "T48n2016_070:0808a29": "以垂俗諦之跡。本迹雖殊。不思議一。如法華",
    "T48n2016_070:0808b01": "玄義。廣釋本迹為六本者。理本。即是實相一究",
    "T48n2016_070:0808b02": "竟道。迹者。除諸法實相。其餘種種。皆名為迹。",
    "T48n2016_070:0808b03": "又理之與事。皆名為本。說理說事。皆名教迹",
    "T48n2016_070:0808b04": "也。又理事之教皆為本。稟教修行名為迹。如",
    "T48n2016_070:0808b05": "人依處。則有行迹。尋迹得處也。又行能證體。",
    "T48n2016_070:0808b06": "體為本。依體起用。用為迹。又實得體用名為",
    "T48n2016_070:0808b07": "本。權施體用名為迹。又今日所顯者為本。先",
    "T48n2016_070:0808b08": "來已說者為迹。約此六義。以明本迹也。一又",
    "T48n2016_070:0808b09": "約理事明本迹者。從無住本。立一切法。無住",
    "T48n2016_070:0808b10": "之理。即是本時實相真諦也。一切法。即是本",
    "T48n2016_070:0808b11": "時森羅俗諦也。由實相真本。垂於俗迹。尋於",
    "T48n2016_070:0808b12": "俗迹。即顯真本。本迹雖殊。不思議一。故經云。",
    "T48n2016_070:0808b13": "觀一切法空。如實相。但以因緣有。從顛倒生。",
    "T48n2016_070:0808b14": "二理教明本迹者。即是本時所照二諦。俱不",
    "T48n2016_070:0808b15": "可說故。皆名本也。昔佛方便說之。即是二諦",
    "T48n2016_070:0808b16": "之教。教名為迹。若無二諦之本。則無二種",
    "T48n2016_070:0808b17": "之教。若無教迹。豈顯諦本。本迹雖殊。不思議",
    "T48n2016_070:0808b18": "一也。經偈云。是法不可示。言詞相寂滅。以方",
    "T48n2016_070:0808b19": "便力故。為五比丘說。三約教行為本迹者。最",
    "T48n2016_070:0808b20": "初稟昔佛之教以為本。則有修因致果之行。",
    "T48n2016_070:0808b21": "由教詮理而得起行。由行會教而得顯理。本",
    "T48n2016_070:0808b22": "迹雖殊。不思議一也。經偈云。諸法從本來。常",
    "T48n2016_070:0808b23": "自寂滅相。佛子行道已。來世得作佛。四約體",
    "T48n2016_070:0808b24": "用明本迹者。由昔最初修行契理。證於法身",
    "T48n2016_070:0808b25": "為本。初得法身本故。即體起應身之用。由於",
    "T48n2016_070:0808b26": "應身。得顯法身。本迹雖殊。不思議一也。經云。",
    "T48n2016_070:0808b27": "吾從成佛已來。甚大久遠。若斯。但以方便教",
    "T48n2016_070:0808b28": "化眾生。作如此說。五約權實明本迹者。實者。",
    "T48n2016_070:0808b29": "最初久遠。實得法應二身。皆名為本。中間數",
    "T48n2016_070:0808c01": "數唱生唱滅。種種施權法應二身。故名為迹。",
    "T48n2016_070:0808c02": "非初得法應之本。則無中間法應之迹。由迹",
    "T48n2016_070:0808c03": "顯本。本迹雖殊。不思議一也。經云。是我方便。",
    "T48n2016_070:0808c04": "諸佛亦然。六約今已論本迹者。前來諸教已",
    "T48n2016_070:0808c05": "說理事。乃至權實者。皆是迹也。今經所說久",
    "T48n2016_070:0808c06": "遠理事。乃至權實者。皆名為本。非今所明久",
    "T48n2016_070:0808c07": "遠之本。無以垂於已說之迹。非已說迹。豈顯",
    "T48n2016_070:0808c08": "今本。本迹雖殊。不思議一也。經偈云。諸佛法",
    "T48n2016_070:0808c09": "久後。要當說真實。問。世間無有一法不從",
    "T48n2016_070:0808c10": "緣生。具幾因緣。能生萬法。答。曾無心外法。",
    "T48n2016_070:0808c11": "能與心為緣。但是自心生。還與心為相。義海",
    "T48n2016_070:0808c12": "云。明緣起者。如見塵時。此塵是自心現。由自",
    "T48n2016_070:0808c13": "心現。即與自心為緣。由緣現前。心法方起。故",
    "T48n2016_070:0808c14": "名為緣起法也。經云。諸法從緣起。無緣即不",
    "T48n2016_070:0808c15": "起。乃至則知塵體。空無所有。今悟緣非緣。起",
    "T48n2016_070:0808c16": "無不妙。但緣起體寂。起恒不起。達體隨緣。不",
    "T48n2016_070:0808c17": "起恒起。如是見者。名實知見。何謂實知見。若",
    "T48n2016_070:0808c18": "見緣而不見體。即是常見。若見體而不見緣。",
    "T48n2016_070:0808c19": "即是斷見。今從因緣而見性。則不落常。於真",
    "T48n2016_070:0808c20": "性中而緣起。則不墮斷。名實知見。所以廣辯",
    "T48n2016_070:0808c21": "因緣行相者。謂因事而顯理。令理不孤。因理",
    "T48n2016_070:0808c22": "而成事。令事融即。然約經論。隨順世諦所立。",
    "T48n2016_070:0808c23": "有四因緣。內外假立。不無行相。一因緣者。論",
    "T48n2016_070:0808c24": "云。一因緣。謂有為法親辦自果。此體有二。一",
    "T48n2016_070:0808c25": "種子。二現行。釋云。若一切煩惱種。被加行智",
    "T48n2016_070:0808c26": "折伏已。永無生現行用。雖種子是因緣法。以",
    "T48n2016_070:0808c27": "不能生現行故。不得名因緣。又如將心種望",
    "T48n2016_070:0808c28": "色現。亦不名因緣。若心種生心現。色種生色",
    "T48n2016_070:0808c29": "現等。皆是因緣。此雙通新本二類種子故。二。",
    "T48n2016_070:0809a01": "等無間緣。謂八現識。及彼心所。前聚。於後。自",
    "T48n2016_070:0809a02": "類無間。等而開導。令彼定生。釋云。八現識及",
    "T48n2016_070:0809a03": "心所者。出緣體。唯見自證。此是緣體總名現",
    "T48n2016_070:0809a04": "識。簡色。不相應。種子。無為。非此緣性。論說。等",
    "T48n2016_070:0809a05": "無間緣。唯望一切心心所說。以前生開導所",
    "T48n2016_070:0809a06": "攝受故。開者。避義。與彼處義。導者。招引義。即",
    "T48n2016_070:0809a07": "前往避其處。招引後法令生。前聚於後者。簡",
    "T48n2016_070:0809a08": "俱時及後為前緣義。非開導故。自類者。顯非",
    "T48n2016_070:0809a09": "他識為緣。無間者。顯雖前無間為後緣。非中",
    "T48n2016_070:0809a10": "間隔要無間者。等。而開導者。顯緣義。令彼定",
    "T48n2016_070:0809a11": "生。即顯後果。雖經久遠。如經八萬劫。前眼識。",
    "T48n2016_070:0809a12": "望後亦為此緣。以彼後果當定生故。即簡入",
    "T48n2016_070:0809a13": "無餘依最後心。無果定生。故非此緣。雖有開",
    "T48n2016_070:0809a14": "義。無導引力故。問。心與心所。既非自類。如八",
    "T48n2016_070:0809a15": "種識。恒時俱轉。體用各殊。如何俱起望後。並",
    "T48n2016_070:0809a16": "得互為緣義。答。論云。心與心所。雖恒俱轉。而",
    "T48n2016_070:0809a17": "相應故。和合似一。不可施設離別殊異故。得",
    "T48n2016_070:0809a18": "互作等無間緣。和合似一者。同一所緣。及同",
    "T48n2016_070:0809a19": "一依。同一時轉。同一性攝。不可離別令其殊",
    "T48n2016_070:0809a20": "異。不同八識行相所緣。及依。各不等故。非互",
    "T48n2016_070:0809a21": "為緣。又但除却入無餘依者外。餘一切心心",
    "T48n2016_070:0809a22": "所。皆是等無間緣。以力用齊等。無自類間隔",
    "T48n2016_070:0809a23": "故。三所緣緣。謂若有法。是帶己相。心。或相應。",
    "T48n2016_070:0809a24": "所慮所託。此體有二。一親。二疎。若與能緣體",
    "T48n2016_070:0809a25": "不相離。是見分等內所慮託。應知彼是親所",
    "T48n2016_070:0809a26": "緣緣。若與能緣體雖相離。為質能起內所慮",
    "T48n2016_070:0809a27": "託。應知彼是疎所緣緣。親所緣緣。能緣皆有。",
    "T48n2016_070:0809a28": "離內所慮託。必不生故。疎所緣緣。能緣或有。",
    "T48n2016_070:0809a29": "離外所慮託。亦得生故。釋云。謂若有法者。謂",
    "T48n2016_070:0809b01": "非遍計所執。所執無體。不能發生能緣之識。",
    "T48n2016_070:0809b02": "故非是緣。緣者。必是依他。今此必是有體方",
    "T48n2016_070:0809b03": "緣。是帶己相者。謂能緣心等。帶此色等己之",
    "T48n2016_070:0809b04": "相也。帶者。是挾帶義。相者。體相。非相狀義。謂",
    "T48n2016_070:0809b05": "正智等生時。挾帶真如之體相起。與真不一",
    "T48n2016_070:0809b06": "不異。非相非非相。若挾帶所緣之己以為境",
    "T48n2016_070:0809b07": "相者。是所緣故。若相言體。即有同時心心所",
    "T48n2016_070:0809b08": "之體相。亦心挾帶而有。相者。分義。或體相義。",
    "T48n2016_070:0809b09": "真如亦名為相。無相之相。所以經言。皆同",
    "T48n2016_070:0809b10": "一相。所謂無相。親所緣緣者。若與見分等體",
    "T48n2016_070:0809b11": "不相離者。簡他識所變。及自八識各各所緣",
    "T48n2016_070:0809b12": "別。唯是見分內所慮託。此有二種。一是有為。",
    "T48n2016_070:0809b13": "即識所變。名內所慮託。二是無為。真如體不",
    "T48n2016_070:0809b14": "離識。名所慮託。即如自證緣見分等。並是此",
    "T48n2016_070:0809b15": "例。此說親緣。疎所緣緣。與能緣心相離法是。",
    "T48n2016_070:0809b16": "謂即他識所變。及自身中別識所變。仗為質",
    "T48n2016_070:0809b17": "者是。又親所緣者。即謂見分。是帶己相。此疎",
    "T48n2016_070:0809b18": "中即影像相分。是帶本質之相。故名所緣。又",
    "T48n2016_070:0809b19": "親所緣緣。但是能緣之心。皆有。離內所慮託",
    "T48n2016_070:0809b20": "之相分。一切心等。必不行故。今大乘中。若緣",
    "T48n2016_070:0809b21": "無法。不生心也。疎所緣緣。能緣之法。或有或",
    "T48n2016_070:0809b22": "無。以是心外法故。如執實我法。雖無本質。然",
    "T48n2016_070:0809b23": "離彼法。心亦生故。又觀所緣緣論頌云。內色",
    "T48n2016_070:0809b24": "如外現。為識所緣緣。許彼相在識。及能生識",
    "T48n2016_070:0809b25": "故。以自內識所變之色。為所緣緣。是依他性。",
    "T48n2016_070:0809b26": "有體法故。不緣心外所執無法故。論云。見託",
    "T48n2016_070:0809b27": "彼生。帶彼相起。見託彼生。即是緣義。然心",
    "T48n2016_070:0809b28": "起時。帶彼相起。名為所緣。帶是挾帶逼附之",
    "T48n2016_070:0809b29": "義。百法云。護法明此所緣。如見相。無定相",
    "T48n2016_070:0809c01": "分。以本智親證如體。不取相故。與如體冥合",
    "T48n2016_070:0809c02": "故。即無相狀之相。即但有體相之相。即挾帶",
    "T48n2016_070:0809c03": "之義。亦所緣緣。難云。若有見分。即有分別",
    "T48n2016_070:0809c04": "相。何名無分別相也。又云。無能取耶。答。雖",
    "T48n2016_070:0809c05": "有見分而無分別。復無能取。正智緣如。親挾",
    "T48n2016_070:0809c06": "附體相緣故。更無相狀之相。說。無相分。言無",
    "T48n2016_070:0809c07": "能取者。即無分別妄執實能取故。不無內分",
    "T48n2016_070:0809c08": "能緣見分。又難。若言無相分者。所緣緣論云。",
    "T48n2016_070:0809c09": "依彼生。帶彼相。故名所緣相。若無真如相分",
    "T48n2016_070:0809c10": "者。即無所緣。護法云。亦有所緣緣義。雖見相",
    "T48n2016_070:0809c11": "分。而可有帶如相起。不離故。即本智見分。親",
    "T48n2016_070:0809c12": "挾帶真如之體相起故。名所緣緣。如自證",
    "T48n2016_070:0809c13": "分親帶見分。名所緣緣。此亦應爾。實無變帶",
    "T48n2016_070:0809c14": "之義。唯有挾帶。名所緣緣。故與後得別也。若",
    "T48n2016_070:0809c15": "變相分緣者。便非親證。即如後得智。應有分",
    "T48n2016_070:0809c16": "別。既異後得。即明知有見分無相分也。又一",
    "T48n2016_070:0809c17": "切見分。皆有挾帶境相義者。由相不離見故。",
    "T48n2016_070:0809c18": "即是挾帶之義。不離有二。一者有為相分。望",
    "T48n2016_070:0809c19": "自能變之識。血脈相連。猶如父子。故名不離。",
    "T48n2016_070:0809c20": "二者真如等境。雖非識變。然是識等實體。故",
    "T48n2016_070:0809c21": "名不離。問。所緣緣論偈云。內色如外現。為",
    "T48n2016_070:0809c22": "識所緣緣。許彼相在識。及能生識故。是以外",
    "T48n2016_070:0809c23": "境雖無。而有內色。似外境現。為所緣緣。既外",
    "T48n2016_070:0809c24": "相在識。即是俱起。以相在故。云何復能生識。",
    "T48n2016_070:0809c25": "能作識緣。答。如眼等識。帶彼相起。雖即同",
    "T48n2016_070:0809c26": "時。不礙前後。以展轉相因。成所緣緣之理。論",
    "T48n2016_070:0809c27": "問云。此內境相。既不離識。如何俱起。能作識",
    "T48n2016_070:0809c28": "緣。頌答云。決定相隨故。俱時亦作緣。或前為",
    "T48n2016_070:0809c29": "後緣。引彼功能故。境相與識。定相隨故。雖俱",
    "T48n2016_070:0810a01": "時起。亦作識緣。而外諸法。理非有故。定應許",
    "T48n2016_070:0810a02": "在識非餘。此根功能。與前境色。從無始際。展",
    "T48n2016_070:0810a03": "轉為因。如是諸識。唯內境相。為所緣緣。理善",
    "T48n2016_070:0810a04": "成立。問。所明挾帶。是親所緣緣者。為復挾",
    "T48n2016_070:0810a05": "體挾用。答。應作四句分別。一體挾體者。即",
    "T48n2016_070:0810a06": "自證分緣證自證分。證自證分却緣自證分。",
    "T48n2016_070:0810a07": "是也。二用挾用者。即八識心心所見分。緣自",
    "T48n2016_070:0810a08": "親相分。是也。三用挾體者。即根本智見分緣",
    "T48n2016_070:0810a09": "真如。是也。四體挾用者。即自證分緣見分也。",
    "T48n2016_070:0810a10": "問。所緣緣義。於八識如何料簡親疎。答。",
    "T48n2016_070:0810a11": "百法云。護法解。此第八心及心所。名此品。若",
    "T48n2016_070:0810a12": "因若果。疎所緣有無不定。若因中第八識。託",
    "T48n2016_070:0810a13": "他人扶塵。器世間境。自變相分緣。即可互受",
    "T48n2016_070:0810a14": "用。有疎所緣義。若是自他緣義。五根及種",
    "T48n2016_070:0810a15": "子。不互變緣。即無疎所緣緣義也。又有色界。",
    "T48n2016_070:0810a16": "即有扶塵。器世間可互。扶塵即有疎所緣",
    "T48n2016_070:0810a17": "緣。若無色界。即無色可扶託故。即無疎所緣",
    "T48n2016_070:0810a18": "緣義也。若自第八識緣自三境。唯有親所緣",
    "T48n2016_070:0810a19": "緣也。此是因中料簡。若至佛果位中。第八識。",
    "T48n2016_070:0810a20": "若緣自境。及緣真如。及緣過未一切無體法",
    "T48n2016_070:0810a21": "時。即無疎所緣緣也。若緣他佛身土。即變影",
    "T48n2016_070:0810a22": "而緣。亦有疎義。即第八識心王自。果位中。疎",
    "T48n2016_070:0810a23": "所緣緣有無不定。若第八五心所因果位中。",
    "T48n2016_070:0810a24": "皆有疎所緣緣也。若為託第八心王三境為",
    "T48n2016_070:0810a25": "質而緣故。若第七識者。論云。第七心品未轉",
    "T48n2016_070:0810a26": "依位。是俱生故。必扶外質故。亦定有疎所緣",
    "T48n2016_070:0810a27": "緣。於轉依位。此非定有。緣真如。無外質故。今",
    "T48n2016_070:0810a28": "言。此第七識有漏位中者。體是俱生。任運無",
    "T48n2016_070:0810a29": "力。必扶第八識以為外質故。自方變影緣故。",
    "T48n2016_070:0810b01": "即定有疎所緣緣。若約無漏時。即疎所緣緣。",
    "T48n2016_070:0810b02": "有無不定。若第七根本智相應心品。緣真如。",
    "T48n2016_070:0810b03": "即無疎緣。若後得智緣如。即有疎緣。若是無",
    "T48n2016_070:0810b04": "漏第七緣過未及諸無體法。皆無疎所緣緣。",
    "T48n2016_070:0810b05": "問。何故有漏第七起執事。須扶託本質起耶。",
    "T48n2016_070:0810b06": "夫是執者構畫所生。即不合假於外質而起。",
    "T48n2016_070:0810b07": "答。執有二。一有強思分別計度而起執者。即",
    "T48n2016_070:0810b08": "所託外質。有無不定。如第六識獨生散意是",
    "T48n2016_070:0810b09": "也。二者有任運起執。即第七識是。為第七",
    "T48n2016_070:0810b10": "心心所是俱生任運。自無力起。要假外質。自",
    "T48n2016_070:0810b11": "方起執也。故知第七有漏位中疎所緣緣。有",
    "T48n2016_070:0810b12": "無不定。若第六識者。此識身心品。行相猛利。",
    "T48n2016_070:0810b13": "於一切位能自在轉。所仗外質。或有或無。疎",
    "T48n2016_070:0810b14": "所緣緣。有無不定。於因果位中。皆自在轉。或",
    "T48n2016_070:0810b15": "分別起。或俱生故。緣一切法時。有仗質起。有",
    "T48n2016_070:0810b16": "不仗質起。緣境最廣故。疎所緣緣。有無不定。",
    "T48n2016_070:0810b17": "若前五轉識者。未轉依麁觀劣故。必仗外",
    "T48n2016_070:0810b18": "質故。即定有疎所緣緣。若轉依位。此非定有。",
    "T48n2016_070:0810b19": "緣過未等。無外質故。前五轉識因果位中。約",
    "T48n2016_070:0810b20": "諸根互用。亦須仗質而起。定有疎所緣緣。若",
    "T48n2016_070:0810b21": "至果位。有無不定。又諸識互緣者。第八識與",
    "T48n2016_070:0810b22": "前七為所緣緣。即八識相分。與五識為所緣",
    "T48n2016_070:0810b23": "緣。第六識緣第八四分為所緣緣。第七即唯",
    "T48n2016_070:0810b24": "託第八見分為所緣緣。即第八識四分為本",
    "T48n2016_070:0810b25": "質。即前七識見分變相分緣。即第八與前七",
    "T48n2016_070:0810b26": "為所緣義。故八於七有也。即第八與前七為",
    "T48n2016_070:0810b27": "疎所緣緣。七於八無者。即前七不與第八為",
    "T48n2016_070:0810b28": "所緣緣。以第八不緣前七故。不託前七生故。",
    "T48n2016_070:0810b29": "唯緣自三境為所緣緣。又廣釋云。古大乘師",
    "T48n2016_070:0810c01": "立所緣緣義者。彼云。謂若有法者。即有體本",
    "T48n2016_070:0810c02": "質法。名緣。言是帶己相者。即相分。名所緣相。",
    "T48n2016_070:0810c03": "相質合說。名所緣緣。所言帶己相者。帶字屬",
    "T48n2016_070:0810c04": "心。己字屬本質。相即相分。謂能緣心。緣所緣",
    "T48n2016_070:0810c05": "境時。帶起本質家己有之相分。故名是帶己",
    "T48n2016_070:0810c06": "相。被小乘正量部。般若毱多不立相分師。造",
    "T48n2016_070:0810c07": "謗大乘論七百偈。破古大乘師所緣緣義云。",
    "T48n2016_070:0810c08": "汝若言已相是相分。將為所緣者。且如汝大",
    "T48n2016_070:0810c09": "乘宗。無分別智緣真如時。不帶起真如相分。",
    "T48n2016_070:0810c10": "其真如望能緣智見分。應無所緣緣義。必若",
    "T48n2016_070:0810c11": "言本智緣如。亦有相分者。即違汝自宗一切",
    "T48n2016_070:0810c12": "經論。如何通會。古大乘師被此一難。當時絕",
    "T48n2016_070:0810c13": "救。經一十二年。無人救得大乘所緣緣義。唐",
    "T48n2016_070:0810c14": "三藏救云。我宗大乘解帶有二義。一者變帶",
    "T48n2016_070:0810c15": "變。二者挾帶變。若變帶者。即變帶似質之",
    "T48n2016_070:0810c16": "已相起。是相狀之相。令根本智緣如時即無。",
    "T48n2016_070:0810c17": "若挾帶者。即有。根本智親挾帶真如體相。而",
    "T48n2016_070:0810c18": "緣。更不變相分故。亦成所緣緣。三藏云。謂若",
    "T48n2016_070:0810c19": "有法。即真如是有體法。名緣。即此真如。是本",
    "T48n2016_070:0810c20": "智所慮處。又名所緣。二勢合說。名所緣緣。所",
    "T48n2016_070:0810c21": "緣即緣。持業釋。亦如八識見分。各緣自親相",
    "T48n2016_070:0810c22": "分時。皆是挾帶。乃至內二分相緣亦爾。故",
    "T48n2016_070:0810c23": "知本智緣如。雖不變相分。然親挾帶真如體",
    "T48n2016_070:0810c24": "相而緣。亦成所緣緣。古大乘師錯解所緣緣",
    "T48n2016_070:0810c25": "義者。夫所緣緣義者。以有體法是緣。即此有",
    "T48n2016_070:0810c26": "體法。是能緣心所慮處故。便名所緣。今古大",
    "T48n2016_070:0810c27": "乘師。既唯將實相分為所緣者。錯之甚矣。正",
    "T48n2016_070:0810c28": "解所緣緣義者。謂若有法。是帶已相者。謂若",
    "T48n2016_070:0810c29": "有法者。即有實法。簡於假法。及遍計相分無",
    "T48n2016_070:0811a01": "體法。無體法。但是所緣。不成緣。夫為緣者。須",
    "T48n2016_070:0811a02": "是有體實法。有力用故。能牽生識。即實圓成",
    "T48n2016_070:0811a03": "依他。是有體法。言是帶已相者。帶有二義。一",
    "T48n2016_070:0811a04": "者變帶。即八箇識。有疎所緣緣本質。是為託。",
    "T48n2016_070:0811a05": "此有體境為本質。變似質之相起。名為變帶。",
    "T48n2016_070:0811a06": "二者挾帶。即一切親所緣緣實相分是。為此",
    "T48n2016_070:0811a07": "相分十離能緣心故。其能緣心。親挾此相分",
    "T48n2016_070:0811a08": "而緣。名為挾帶。言已相者。亦有二義。且第一",
    "T48n2016_070:0811a09": "於變帶疎所緣緣上說者。即變似質之己相。",
    "T48n2016_070:0811a10": "已者。體也。即相分似本質已體。此是相狀之",
    "T48n2016_070:0811a11": "相。二於挾帶親所緣緣上說者。即能緣心上",
    "T48n2016_070:0811a12": "親挾帶所緣相分之已相。此是境相之相。即",
    "T48n2016_070:0811a13": "不同於疎所緣緣。帶本質家之已相起。忽有",
    "T48n2016_070:0811a14": "人問云。言是帶已相者。未審能緣心。帶誰家",
    "T48n2016_070:0811a15": "之已相而緣。應答云。若疎所緣緣。即變帶本",
    "T48n2016_070:0811a16": "質家之已相緣。若親所緣緣。即挾帶相分家",
    "T48n2016_070:0811a17": "之已相緣。又疎所緣緣。是帶相狀之相。即",
    "T48n2016_070:0811a18": "帶似質之相狀。若親所緣緣。即帶境相之相。",
    "T48n2016_070:0811a19": "以親挾境相而緣故。有人云。帶能緣心之已",
    "T48n2016_070:0811a20": "相者。此人不會所緣義。問。若言親挾帶境相。",
    "T48n2016_070:0811a21": "及變帶似質之相狀起。成親疎二緣者。即外",
    "T48n2016_070:0811a22": "色法。亦成親疎二緣。且如將鏡照人時。於鏡",
    "T48n2016_070:0811a23": "面上。亦能親挾於人影像。以人影不離於鏡",
    "T48n2016_070:0811a24": "面故。應成親所緣緣。又鏡面望外邊人本質。",
    "T48n2016_070:0811a25": "應成疎所緣緣。答。將所慮簡之。意云。夫為所",
    "T48n2016_070:0811a26": "緣緣者。須對能緣慮法。所慮。方名所緣緣。今",
    "T48n2016_070:0811a27": "鏡面既非能緣慮法者。即鏡中人影。及外邊",
    "T48n2016_070:0811a28": "人本質。亦不得名所慮法。既闕所慮義者。不",
    "T48n2016_070:0811a29": "成所緣緣。外人又難。若爾者。且如第六識緣",
    "T48n2016_070:0811b01": "空華無體法時。有所慮義。應成所緣緣。為識",
    "T48n2016_070:0811b02": "是能緣慮故。答。將所託簡之。意云。其意緣無",
    "T48n2016_070:0811b03": "體法時。雖有所慮義。又闕所託義。以空華",
    "T48n2016_070:0811b04": "等無體。不與能緣心為所託。不妨但成所緣。",
    "T48n2016_070:0811b05": "即不成緣。由是應須四句分別。一有所慮。非",
    "T48n2016_070:0811b06": "所託。即遍計妄執我法等是。以無體故。但為",
    "T48n2016_070:0811b07": "所慮。不為所託。二有所託。非所慮。即鏡水所",
    "T48n2016_070:0811b08": "照人等是。此但有所託。而無所慮。以鏡水等",
    "T48n2016_070:0811b09": "非能慮故。三俱句。即一切所緣緣實相分是。",
    "T48n2016_070:0811b10": "四俱非。即除鏡水等所照外。餘不緣者是。又",
    "T48n2016_070:0811b11": "親緣者。是逼附義。近義。即如相分。親逼附近",
    "T48n2016_070:0811b12": "於見分。更無餘分間隔故。言疎者。是遠義。被",
    "T48n2016_070:0811b13": "相分隔故。即本質法是。又親所緣緣。都有四",
    "T48n2016_070:0811b14": "類。一有親所緣緣。從質及心而變起。即五識",
    "T48n2016_070:0811b15": "緣五塵境所緣相分是。二有親所緣緣。但從",
    "T48n2016_070:0811b16": "心變。不仗質起。即第八識緣三境相分是。三",
    "T48n2016_070:0811b17": "有親所緣緣。不由心變。亦不由質起。即根本",
    "T48n2016_070:0811b18": "智所證真如是。四有親所緣緣。而非相分。即",
    "T48n2016_070:0811b19": "內二分互相緣是。慈恩云。若與能緣體不",
    "T48n2016_070:0811b20": "相離。是見分等內所慮託。應知彼是親所緣",
    "T48n2016_070:0811b21": "緣者。若與能緣者。是見分。體不相離者。即",
    "T48n2016_070:0811b22": "與自證分體不相離。意云。相分是見分親所",
    "T48n2016_070:0811b23": "緣緣。見分是自證分親所緣緣。皆不離自證",
    "T48n2016_070:0811b24": "分體。此正簡疎所緣緣。本質法。望能緣見分。",
    "T48n2016_070:0811b25": "有相離八識故。此亦簡他人所變相分。及自",
    "T48n2016_070:0811b26": "身八識。各各所變相分。更互相望。皆不是親。",
    "T48n2016_070:0811b27": "今唯取自識所變相分。名親。望能變見分。體",
    "T48n2016_070:0811b28": "不相離。中間更無物隔礙。方是親義。言是見",
    "T48n2016_070:0811b29": "分等內所慮託者。言見分等者。即等取自證",
    "T48n2016_070:0811c01": "分及第四分。并本智緣如等。此皆成親所緣",
    "T48n2016_070:0811c02": "緣。且如相分。是見分家親所緣緣。見分。即自",
    "T48n2016_070:0811c03": "證分親所緣緣。自證分。是證自證分親所緣",
    "T48n2016_070:0811c04": "緣。又真如。是根本智親所緣緣。又等取心心",
    "T48n2016_070:0811c05": "所緣親相分。亦是親所緣緣。此上皆是挾帶",
    "T48n2016_070:0811c06": "而緣。",
    "T48n2016_070:0811c07": "宗鏡錄卷第七十",
    "T48n2016_070:0811c08": "　　　　　　戊申歲分司大藏都監開板"
}