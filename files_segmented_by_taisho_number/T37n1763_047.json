{
    "T37n1763_047:0522b12": "3大般涅槃經集解卷第四十七",
    "T37n1763_047:0522b14": "　辨護法等四種罪人不定義",
    "T37n1763_047:0522b15": "　論闡提斷善根義",
    "T37n1763_047:0522b16": "　廣辯諸佛非天非非天等事",
    "T37n1763_047:0522b17": "　辨三漏義　辨七漏義",
    "T37n1763_047:0522b18": "德王品之第三",
    "T37n1763_047:0522b19": "善男子！云何菩薩摩訶薩至是名不聞而聞。",
    "T37n1763_047:0522b20": "案僧亮曰：上說有為作因無常，涅槃從了因",
    "T37n1763_047:0522b21": "得則常。若爾者，十二部經皆是涅槃了因。即",
    "T37n1763_047:0522b22": "是經也，文深義奧，非二乘所聞也，聲聞緣覺",
    "T37n1763_047:0522b23": "經中，無闡提有佛性。所以重說此事者，欲發",
    "T37n1763_047:0522b24": "德王問也。",
    "T37n1763_047:0522b25": "光明遍照高貴德王至何故名為一闡提耶。",
    "T37n1763_047:0522b26": "案僧亮曰：德王以二難，初以佛性一難，成前",
    "T37n1763_047:0522b27": "第五涅槃不定之義。若佛性是善，應遮地獄",
    "T37n1763_047:0522b28": "及闡提也；性若常者，應遮令不無常也。僧宗",
    "T37n1763_047:0522b29": "曰：此問之生，由前而來。前六難，初句令本無",
    "T37n1763_047:0522c01": "今有。如來已釋此義，明非是始有。言佛性之",
    "T37n1763_047:0522c02": "理，萬化之表、生死之外，其旨已彰。其令承本",
    "T37n1763_047:0522c03": "有之言，便謂與陰為一。陰既無常，使性亦無",
    "T37n1763_047:0522c04": "常。此中有八句，前三句難使不得已有。若有",
    "T37n1763_047:0522c05": "則應見用，無則金剛謝時方有，還復成本無",
    "T37n1763_047:0522c06": "今有。若本無今有，便是無常也。下五句不定",
    "T37n1763_047:0522c07": "難。大意皆欲佛果是無常，成前六句無常難",
    "T37n1763_047:0522c08": "也。尋不定難之來，由前佛答高貴、明不定之",
    "T37n1763_047:0522c09": "理。今難言：若以不定使不問可得聞者，便",
    "T37n1763_047:0522c10": "應還生也。初難言：若有佛性則應有用，便應",
    "T37n1763_047:0522c11": "遮地獄；而令四禁五逆之人不免惡道，當",
    "T37n1763_047:0522c12": "知身中非是本有，若非本有則無常也。第二",
    "T37n1763_047:0522c13": "難言：若身有性，此性既常，便應有常樂之",
    "T37n1763_047:0522c14": "用，何故復言無常樂我耶？若無常我，則身中",
    "T37n1763_047:0522c15": "不得有性也。第三難言：闡提斷善，而佛性既",
    "T37n1763_047:0522c16": "云已有，便應為闡提所斷。若汝言雖有不可",
    "T37n1763_047:0522c17": "斷者，復不得言無常樂我。若言即時未有，則",
    "T37n1763_047:0522c18": "是本無之義。又且若有性不可令斷者，即",
    "T37n1763_047:0522c19": "闡提之義。不定，反覆致難也。犯四重名不定",
    "T37n1763_047:0522c20": "者，先就邪定中，四種人是不定，故無常也。第",
    "T37n1763_047:0522c21": "二就正定聚中，二乘人是不定，故無常也。第",
    "T37n1763_047:0522c22": "三就如來明不定。第四就涅槃明不定。第五",
    "T37n1763_047:0522c23": "總舉一切法通因果皆為不定，下至闡提、上",
    "T37n1763_047:0522c24": "至諸佛。闡提窮惡之原，以其不定，得成佛者，",
    "T37n1763_047:0522c25": "如來是盡善之極，亦以不定之義，還為生死。",
    "T37n1763_047:0522c26": "雖有五句，意在難果也。寶亮曰：德王第二問，",
    "T37n1763_047:0522c27": "後卷方答。何故爾？向答初問後，言：犯重",
    "T37n1763_047:0522c28": "禁人及一闡提盡有佛性。今於此經而得",
    "T37n1763_047:0522c29": "聞之。德王今因斯語，復更作二難。佛正得先",
    "T37n1763_047:0523a01": "遣此義，故來假答向大小涅槃之相也。後二",
    "T37n1763_047:0523a02": "難中，初難有五關。若使犯重及一闡提等有",
    "T37n1763_047:0523a03": "佛性者，佛性是善，何故墮於地獄？第二關言：",
    "T37n1763_047:0523a04": "若使是等，必有佛性，不應言無有常樂我淨。",
    "T37n1763_047:0523a05": "第三關言：若斷善根名一闡提，佛性是善，何",
    "T37n1763_047:0523a06": "故不斷？第四關言：若佛性果斷，復云何言是",
    "T37n1763_047:0523a07": "常樂我淨？第五關言：若佛性不斷，則不應",
    "T37n1763_047:0523a08": "得受一闡提名也。雖有此五關，皆展轉相成",
    "T37n1763_047:0523a09": "共結一難。智秀曰：由佛答前難云涅槃非本",
    "T37n1763_047:0523a10": "無今有，體非聞法。此第三翻，更復設難，執闡",
    "T37n1763_047:0523a11": "提無性及以不定，使涅槃體還成本無今有，",
    "T37n1763_047:0523a12": "便是無常可聞之法也。初三句為難雖異，意",
    "T37n1763_047:0523a13": "正欲令佛性非是本有，涅槃應是本無今有，",
    "T37n1763_047:0523a14": "不得非是聞法。後五句作不定難責，使諸法",
    "T37n1763_047:0523a15": "皆悉不定。涅槃既爾，應還為無常、成聞法也。",
    "T37n1763_047:0523a16": "世尊！犯四重禁名為不定至一闡提等當得涅",
    "T37n1763_047:0523a17": "槃。案僧亮曰：第二難闡提不應成佛。何者？",
    "T37n1763_047:0523a18": "四人是邪定。若邪定不定，正定亦應不定。",
    "T37n1763_047:0523a19": "若不定者，涅槃則非常。若有常樂，則闡提不",
    "T37n1763_047:0523a20": "應成佛也。寶亮曰：此下作不定難。且前并",
    "T37n1763_047:0523a21": "列不定之事，然後結難。若闡提不定，後還成",
    "T37n1763_047:0523a22": "佛者，萬法皆然。涅槃既是萬法之數，亦應不",
    "T37n1763_047:0523a23": "定，還可作生死。法瑤曰：若更是不定，當知",
    "T37n1763_047:0523a24": "無有常樂也。",
    "T37n1763_047:0523a25": "爾時世尊告光明遍照至吾當為汝分別演",
    "T37n1763_047:0523a26": "說。案寶亮曰：將欲答難，先讚其得理兼",
    "T37n1763_047:0523a27": "識之也。",
    "T37n1763_047:0523a28": "善男子！一闡提者亦不決定至以不決定是故",
    "T37n1763_047:0523a29": "能得。案僧亮曰：先答後問也。僧宗曰：就答",
    "T37n1763_047:0523b01": "中先答第四。其前引四種邪定為難，令且",
    "T37n1763_047:0523b02": "舉闡提，後更歷四人出也。次答第三，義勢",
    "T37n1763_047:0523b03": "兼答第一第二。下答二乘竟，未答第五，先",
    "T37n1763_047:0523b04": "答涅槃第六句也。初句實如汝語，正以不",
    "T37n1763_047:0523b05": "定故得佛。但法不可一類，欲使涅槃亦是不",
    "T37n1763_047:0523b06": "定。何以故爾？夫法有有同異。若是有為，則",
    "T37n1763_047:0523b07": "備三種，以其體無常故，是相續假。以其無自",
    "T37n1763_047:0523b08": "性故，有一時，因成假也。相待得稱故，有相待",
    "T37n1763_047:0523b09": "假。答涅槃唯可名中相待耳。以如此義故，",
    "T37n1763_047:0523b10": "亦義稱不定。以其是常，免二假之相，故可為",
    "T37n1763_047:0523b11": "實不定也。僧亮曰：未是正答，且略舉第二問，",
    "T37n1763_047:0523b12": "以虛眾人之心，令體萬法無定相也。智秀曰：",
    "T37n1763_047:0523b13": "所以別答前問難者，欲明闡提成佛，知所斷",
    "T37n1763_047:0523b14": "之善非是佛性，為成答前三難義耳。此第一，",
    "T37n1763_047:0523b15": "先舉第四難。第四事偏別答第四難者，欲明",
    "T37n1763_047:0523b16": "闡提後得成佛。故知因中所斷之善，非是佛",
    "T37n1763_047:0523b17": "性，為成答前三難義耳。",
    "T37n1763_047:0523b18": "如汝所言佛性不斷至非有漏非無漏是故不",
    "T37n1763_047:0523b19": "斷。案僧亮曰：答第三也。從理名內，不從理",
    "T37n1763_047:0523b20": "名外。內外皆是性，不可斷也。僧宗曰：此下答",
    "T37n1763_047:0523b21": "前三中第三句。其前難意，欲闡提善根既",
    "T37n1763_047:0523b22": "斷，性亦應斷。今答言善有二種，內之與外，",
    "T37n1763_047:0523b23": "意業善為內、身口業善為外。佛性非內外，故",
    "T37n1763_047:0523b24": "非無常也。闡提佛性既是當有，非為已有，豈",
    "T37n1763_047:0523b25": "可責令遮地獄？既言當有，豈得有常樂我淨",
    "T37n1763_047:0523b26": "義？勢可得兼當第一第二難也。復有二種，",
    "T37n1763_047:0523b27": "更廣明佛性不同此也。此言無漏，是因地無",
    "T37n1763_047:0523b28": "漏也。非常者，佛性不同三心滅處及三無為",
    "T37n1763_047:0523b29": "常也。若斷已得名闡提者，言起作之善是可",
    "T37n1763_047:0523c01": "斷，後復還得故。以斷起作之善，故稱闡提。佛",
    "T37n1763_047:0523c02": "性理常，性相恒爾，豈可斷耶？寶亮曰：正舉第",
    "T37n1763_047:0523c03": "一問來答。我上言譬提有佛性，唯有正因性，",
    "T37n1763_047:0523c04": "本不論有緣因。何故作此之難，而令斷生已",
    "T37n1763_047:0523c05": "得善故，受闡提名也。善有二種一內二外者，",
    "T37n1763_047:0523c06": "若意地所生善名內，從身口所生善為外。正",
    "T37n1763_047:0523c07": "因之性，非此內外善攝，故不斷也。漏有漏",
    "T37n1763_047:0523c08": "者，若狹相所起之善名有漏；若於緣中稱境",
    "T37n1763_047:0523c09": "解、不與惑俱，名之無漏。明正因性亦非此二",
    "T37n1763_047:0523c10": "善，是故不斷也。常無常者，昔於滅諦中善",
    "T37n1763_047:0523c11": "名常，從緣中所起者名無常。正因性亦非常",
    "T37n1763_047:0523c12": "善無常善，所以不斷也。而正因佛性若可斷，",
    "T37n1763_047:0523c13": "則應同上所列善；而今不然，故知不斷。正斷",
    "T37n1763_047:0523c14": "緣中所生善故，得一闡提名也。",
    "T37n1763_047:0523c15": "復有二種一者常至佛性非常非無常是故不",
    "T37n1763_047:0523c16": "斷。案僧亮曰：正因是常，緣因是無常也。",
    "T37n1763_047:0523c17": "若是斷者則應還得至若斷已得名一闡提。",
    "T37n1763_047:0523c18": "案僧亮曰：明起作法，力相傾奪。起邪見斷",
    "T37n1763_047:0523c19": "善根入地獄，起正見則斷闡提遮地獄。佛性",
    "T37n1763_047:0523c20": "非起作，不能遮地獄、無常及闡提，通答前三",
    "T37n1763_047:0523c21": "難也。",
    "T37n1763_047:0523c22": "犯四重者亦是不定至見一切法是無常相。",
    "T37n1763_047:0523c23": "案僧亮曰：犯四重者，更稱後難答也。寶亮",
    "T37n1763_047:0523c24": "曰。此下答第二問，明闡提雖當時斷善根，後",
    "T37n1763_047:0523c25": "若善根發時，其必成佛。無有中間停者，若是",
    "T37n1763_047:0523c26": "定者，云何成佛耶？涅槃乃可是萬法之數，其",
    "T37n1763_047:0523c27": "體用是定故，不得同生死虛偽也。真體不動，",
    "T37n1763_047:0523c28": "迹無定相，先說十譬明萬法是虛，後廣明化",
    "T37n1763_047:0523c29": "物也。",
    "T37n1763_047:0524a01": "善男子！亦有定相至得阿耨多羅三藐三菩提",
    "T37n1763_047:0524a02": "心。案僧亮曰：謂涅槃者，對二十五有，故為",
    "T37n1763_047:0524a03": "定也。",
    "T37n1763_047:0524a04": "善男子！如來今於拘尸城至如來涅槃亦復如",
    "T37n1763_047:0524a05": "是。案僧亮曰：涅槃有大小，亦多義。今唯大",
    "T37n1763_047:0524a06": "涅槃常樂我淨四義是定，餘義皆不定也。如",
    "T37n1763_047:0524a07": "有為法，無常苦定，餘義不定也。二端不可燒",
    "T37n1763_047:0524a08": "者，明其應二身不可滅也。寶亮曰：此下乃",
    "T37n1763_047:0524a09": "至非說非非說，當知如來之身，非如來、非不",
    "T37n1763_047:0524a10": "如來，是故如來不定。",
    "T37n1763_047:0524a11": "善男子！當知如來亦復不定至以是義故如來",
    "T37n1763_047:0524a12": "不定。案僧亮曰：前非天一句，四種天明如",
    "T37n1763_047:0524a13": "來並非也。從非人以下，先列竟，後次第釋也。",
    "T37n1763_047:0524a14": "善男子！何故如來不名世天至是故如來亦非",
    "T37n1763_047:0524a15": "非定。案僧亮曰：說眾生相者，自言我是人",
    "T37n1763_047:0524a16": "中師子。諸法各各別異相者，如眼不見香、耳",
    "T37n1763_047:0524a17": "不覩色，諸佛不爾也。唯有一相者，可以法身",
    "T37n1763_047:0524a18": "為目，不可以六根分別也。〈金剛身品〉云「除一",
    "T37n1763_047:0524a19": "法相」，不可以人天一相而名也。如來法界者，",
    "T37n1763_047:0524a20": "如來法性也。久已遠離諸相者，上明三十二",
    "T37n1763_047:0524a21": "相，下明如來久離此事也。善知諸相者，隨眾",
    "T37n1763_047:0524a22": "生應見諸相，善知應之也。虛空相故者，空無",
    "T37n1763_047:0524a23": "分別，如來不爾。",
    "T37n1763_047:0524a24": "如來非有漏何以故至如來永斷是故非漏。",
    "T37n1763_047:0524a25": "案僧宗曰：此下釋非漏。先總明非三漏。從三",
    "T37n1763_047:0524a26": "漏後起七漏，二是漏，五是助漏因緣，其或",
    "T37n1763_047:0524a27": "有從治道制名、或從因受稱。將說起見，故",
    "T37n1763_047:0524a28": "先明疑心，此是見之所由也。又一釋：生六",
    "T37n1763_047:0524a29": "種見者，此正見見漏，體無別有。思惟漏，義",
    "T37n1763_047:0524b01": "剋可知。寶亮曰：諸佛所以能如此乘迹體",
    "T37n1763_047:0524b02": "盡，無一切漏、具一切德，故有所運為，絕人天",
    "T37n1763_047:0524b03": "之境。而凡夫具諸漏故，故無此神德，下去因",
    "T37n1763_047:0524b04": "即廣明凡夫起漏之過患。若尋其漏，原不出",
    "T37n1763_047:0524b05": "見諦思惟兩漏為本。正有此兩漏，能廣生諸",
    "T37n1763_047:0524b06": "漏。今一方明漏，大分七種。若離三漏為七，亦",
    "T37n1763_047:0524b07": "終不離見諦思惟。七漏者，第一見諦漏、第二",
    "T37n1763_047:0524b08": "思惟漏、第三根漏、第四離漏、第五親近漏、",
    "T37n1763_047:0524b09": "第六受漏、第七念漏。下去次第解此七門，述",
    "T37n1763_047:0524b10": "其過患。行人若當依此大涅槃作觀解，其漏",
    "T37n1763_047:0524b11": "即滅，常昇無為也。智秀曰：此下明七漏中，始",
    "T37n1763_047:0524b12": "舉三漏，正出見諦思惟為正漏體，次出疑見，",
    "T37n1763_047:0524b13": "是別顯見諦漏也。",
    "T37n1763_047:0524b14": "復次一切凡夫不見有漏至常修聖行是故無",
    "T37n1763_047:0524b15": "漏。案僧亮曰：下釋七漏也。有漏見漏是實",
    "T37n1763_047:0524b16": "漏，餘五是漏因說也。於有漏中，分為見漏，",
    "T37n1763_047:0524b17": "從疑生故先明也，以凡夫不見有漏過故也。",
    "T37n1763_047:0524b18": "僧宗曰：前二為章門。言我見我者，是假我，",
    "T37n1763_047:0524b19": "而見為實我。亦可佛地是真我，而計為麻麥",
    "T37n1763_047:0524b20": "我也。我見無我者，佛實是我，計為無我也。無",
    "T37n1763_047:0524b21": "我計我者，於生死常計我也。生六種見決",
    "T37n1763_047:0524b22": "定有我者，起身見也。無我者，斷見也。無我見",
    "T37n1763_047:0524b23": "我者，如眠是無我，見於淨色也。我見我者，以",
    "T37n1763_047:0524b24": "定力見未來相續不斷。我見無我者，若以捉",
    "T37n1763_047:0524b25": "四陰為我，見色為非我，可舉一我自釋無在",
    "T37n1763_047:0524b26": "也。我作受知，此三句為一，此用為小異，不出",
    "T37n1763_047:0524b27": "身見也。若不爾，前決定為章門，後分我、作、知",
    "T37n1763_047:0524b28": "更為三句也。寶亮曰：此下正出漏體，明此七",
    "T37n1763_047:0524b29": "漏皆不離見諦思惟。然眾生癡重，種種妄計，",
    "T37n1763_047:0524c01": "皆不得法實。因是疑見生六種心者，在始二",
    "T37n1763_047:0524c02": "心，決定有我、決定無我，是總句，恐非六之",
    "T37n1763_047:0524c03": "數。我見我者，第一心。但有假名我，以凡夫",
    "T37n1763_047:0524c04": "計有一性我之法也。我見無我者，第二心，佛",
    "T37n1763_047:0524c05": "實是真我，橫計為無我也。無我見我者，第三",
    "T37n1763_047:0524c06": "心，實無神我，然是假名。假名我執者，言是",
    "T37n1763_047:0524c07": "實性我也。下餘三心，謂作者、受者、知者。而凡",
    "T37n1763_047:0524c08": "夫妄計，所以成邪見；如來永斷此漏源，是故",
    "T37n1763_047:0524c09": "非漏。",
    "T37n1763_047:0524c10": "善男子！凡夫不能善攝五根至觀欲如是多諸",
    "T37n1763_047:0524c11": "過患。案僧亮曰：下次明根漏。依六根所起，",
    "T37n1763_047:0524c12": "名曰根漏。若能攝六根靜三業，制不為非，其",
    "T37n1763_047:0524c13": "惡則止。若就所對治，名曰戒漏也。",
    "T37n1763_047:0524c14": "復次菩薩摩訶薩觀諸眾生至永斷根本是故",
    "T37n1763_047:0524c15": "非漏。案僧亮曰：二十五里譬二界，以攝相",
    "T37n1763_047:0524c16": "為喻也。王譬佛，一臣譬菩薩，油鉢譬念慧。",
    "T37n1763_047:0524c17": "斷汝命者，失念慧故，慧命斷也。一人拔刀者，",
    "T37n1763_047:0524c18": "譬精進見淨，不生色相，至識亦如是。明真俗，",
    "T37n1763_047:0524c19": "觀真則無色、觀俗則見苦，不作生相，至不作",
    "T37n1763_047:0524c20": "因相。生滅是行苦，因是集也。釋真中，尚無苦",
    "T37n1763_047:0524c21": "集，況淨色觀也。和合相者，釋俗和合，是苦是",
    "T37n1763_047:0524c22": "集也。",
    "T37n1763_047:0524c23": "復次善男子！復有離漏至思惟其義是名為",
    "T37n1763_047:0524c24": "離。案僧亮曰：離者，以行經為離。先說離體",
    "T37n1763_047:0524c25": "也。寶亮曰：此下明惡漏。若從治道，名為離",
    "T37n1763_047:0524c26": "漏。如昔教明惡生惡馬惡知識等，若能長人",
    "T37n1763_047:0524c27": "惡法，教令避也。就今經為論，直覩之為生死",
    "T37n1763_047:0524c28": "無我，即得遠離。何以然？既體諸佛所師法，便",
    "T37n1763_047:0524c29": "知生死是虛妄，依如來藏有故，不假遠避也。",
    "T37n1763_047:0525a01": "從云何親近漏下，第五，若親近衣服飲食，則",
    "T37n1763_047:0525a02": "生人貪染，斷於慧命。若不著此四事，便善日",
    "T37n1763_047:0525a03": "夜增、惡法稍斷。若據所對治，名之近漏。",
    "T37n1763_047:0525a04": "何以故？善男子！我都不見至亦復如是心不造",
    "T37n1763_047:0525a05": "惡。案僧亮曰：上說行經者，此說經是離也。",
    "T37n1763_047:0525a06": "善男子！譬如世間有善呪術至有如是等無量",
    "T37n1763_047:0525a07": "功德。案僧亮曰：師教長良弟子恭，由此",
    "T37n1763_047:0525a08": "二事能滅惡也。呪術以下，廣譬經能者也。",
    "T37n1763_047:0525a09": "大般涅槃經集解卷第四十七"
}