{
    "T01n0024_003:0321c27": "起世經卷第三",
    "T01n0024_003:0321c29": "隋天竺三藏闍那崛多等譯",
    "T01n0024_003:0322a01": "地獄品第四之二",
    "T01n0024_003:0322a02": "「復次，諸比丘！彼地獄中諸眾生等，經無量",
    "T01n0024_003:0322a03": "時受極苦已，然後從此五百由旬燋渴獄出，",
    "T01n0024_003:0322a04": "奔走如前，略說乃至，求救護處。即復往詣",
    "T01n0024_003:0322a05": "膿血地獄，其地獄亦廣五百由旬，膿血遍",
    "T01n0024_003:0322a06": "滿，深至咽喉，悉皆熱沸。地獄眾生入其中",
    "T01n0024_003:0322a07": "已，東西南北，交橫馳走。彼諸眾生，如是走",
    "T01n0024_003:0322a08": "時，燒手燒足、燒耳燒鼻；手足耳鼻，既被燒",
    "T01n0024_003:0322a09": "已，一切支節，皆亦燒燃；其身支節，被燒",
    "T01n0024_003:0322a10": "燃時，諸罪人等，受大苦惱，嚴酷重切，不可",
    "T01n0024_003:0322a11": "思議。乃至人非人身所造所作惡不善業，",
    "T01n0024_003:0322a12": "未畢已來，命亦不盡。",
    "T01n0024_003:0322a13": "「復次，諸比丘！膿血地獄復有諸蟲，名最猛",
    "T01n0024_003:0322a14": "勝，此諸蟲等，為彼地獄受罪眾生，大作惱",
    "T01n0024_003:0322a15": "害。從身外入，先破其皮；既破皮已，次破其",
    "T01n0024_003:0322a16": "肉；既破肉已，次破其筋；既破筋已，次破其",
    "T01n0024_003:0322a17": "骨；既破骨已，拔出其髓，隨而食之。彼諸眾",
    "T01n0024_003:0322a18": "生，當於是時受極重苦。乃至若人非人所造",
    "T01n0024_003:0322a19": "所作惡不善業，未盡未滅，壽命不盡，皆悉",
    "T01n0024_003:0322a20": "具受。",
    "T01n0024_003:0322a21": "「復次，諸比丘！膿血地獄所有眾生，飢渴逼",
    "T01n0024_003:0322a22": "急，或時以手掬取如是熱沸膿血，置於口",
    "T01n0024_003:0322a23": "中，置口中已，彼人脣口，應時燒燃；燒脣口",
    "T01n0024_003:0322a24": "時，即燒其腭；既燒腭已，即燒其喉；如是燒",
    "T01n0024_003:0322a25": "胸，燒心燒腸燒胃；既燒胃已，直過小腸，從",
    "T01n0024_003:0322a26": "下分出。彼諸眾生，於此地獄，受如是等嚴",
    "T01n0024_003:0322a27": "切重苦，命報未終。乃至未盡人非人身，曾",
    "T01n0024_003:0322a28": "所造作惡不善業，如是次第，具足受之。",
    "T01n0024_003:0322a29": "「復次，諸比丘！彼地獄中諸眾生等，經無量時",
    "T01n0024_003:0322b01": "受極苦已，然後從此五百由旬膿血獄出，如",
    "T01n0024_003:0322b02": "前馳走，乃至追求救護之處。即復來入一",
    "T01n0024_003:0322b03": "銅釜獄，其獄亦廣五百由旬。罪人入已，獄",
    "T01n0024_003:0322b04": "卒見之，即前捉取，擲置釜內，頭皆向下，脚",
    "T01n0024_003:0322b05": "皆在上。是諸眾生在湯中時，地獄猛火極",
    "T01n0024_003:0322b06": "相煎迫。逐沸上時，亦煎亦煑；逐沸下時，亦",
    "T01n0024_003:0322b07": "煎亦煑；在中間時，亦煎亦煑；交橫往來，隨",
    "T01n0024_003:0322b08": "轉動時，亦煎亦煑；湯沫覆時，亦煎亦煑；若",
    "T01n0024_003:0322b09": "見不見，一切時煑。譬如世間或煑小豆大豆",
    "T01n0024_003:0322b10": "豌豆，置之釜內，著水令滿，下燃大火，於是",
    "T01n0024_003:0322b11": "涌沸，湯豆和合。浮向上時，亦煎亦煑；沈向",
    "T01n0024_003:0322b12": "下時，亦煎亦煑；住於中時，亦煎亦煑；交橫",
    "T01n0024_003:0322b13": "動時，亦煎亦煑；為沫覆時，亦煎亦煑；若見",
    "T01n0024_003:0322b14": "不見，一切時煑。諸比丘！如是如是，一銅釜",
    "T01n0024_003:0322b15": "獄，其中守卒，取彼罪人，以頭向下，以脚向",
    "T01n0024_003:0322b16": "上，擲置銅釜。在釜中時，地獄猛火之所煎",
    "T01n0024_003:0322b17": "逼，熱沸既盛，罪人逐沸或上或下，隨煑隨",
    "T01n0024_003:0322b18": "煎，略說乃至若見不見，一切時煑，亦復如",
    "T01n0024_003:0322b19": "是。彼諸眾生，於此獄中，受嚴劇苦。乃至往",
    "T01n0024_003:0322b20": "昔人非人身所作惡業，如是次第，於此地",
    "T01n0024_003:0322b21": "獄，具足而受。",
    "T01n0024_003:0322b22": "「諸比丘！彼地獄中諸眾生等，經無量時受",
    "T01n0024_003:0322b23": "此苦已，從一銅釜五百由旬小地獄出，奔走",
    "T01n0024_003:0322b24": "如前，乃至欲求救護之處。爾時，即入眾多銅",
    "T01n0024_003:0322b25": "釜小地獄中，其獄亦廣五百由旬。罪人入",
    "T01n0024_003:0322b26": "已，時守獄者即來執之，捉取罪人，以脚向",
    "T01n0024_003:0322b27": "上，以頭向下，擲銅釜中，地獄猛火，熾燃煎",
    "T01n0024_003:0322b28": "逼，湯沸上時，亦煎亦煑；湯沸下時，亦煎亦",
    "T01n0024_003:0322b29": "煑；在中間時，亦煎亦煑；縱橫掩覆，若見不",
    "T01n0024_003:0322c01": "見，一切煎煑。譬如煮豆，以火煎逼，涌沸上",
    "T01n0024_003:0322c02": "時，亦煎亦煮，略說乃至，若見不見，一切煎",
    "T01n0024_003:0322c03": "煑。諸比丘！如是如是，此多銅釜五百由旬",
    "T01n0024_003:0322c04": "小地獄中，諸眾生等，為守獄卒，捉其兩脚，",
    "T01n0024_003:0322c05": "到竪其身，以頭向下，擲銅釜內。彼人于時",
    "T01n0024_003:0322c06": "被地獄火之所煎逼，或上或下，縱橫轉動，",
    "T01n0024_003:0322c07": "略說乃至若見不見，一切煎煑，亦復如是。",
    "T01n0024_003:0322c08": "諸比丘！此多銅釜五百由旬小地獄中，諸眾",
    "T01n0024_003:0322c09": "生等，又為獄卒，以其鐵爪，漉取罪人，從",
    "T01n0024_003:0322c10": "釜至釜，次第煑之。從此釜出，詣餘釜時，膿",
    "T01n0024_003:0322c11": "血皮肉，縱橫流散，於是皆盡，唯餘骸骨。",
    "T01n0024_003:0322c12": "罪人爾時，受極重苦，仍未命終。乃至若人",
    "T01n0024_003:0322c13": "非人一切身中所作惡業，不盡不滅，於此獄",
    "T01n0024_003:0322c14": "中，一切悉受。",
    "T01n0024_003:0322c15": "「諸比丘！彼地獄中諸眾生等，經無量時受",
    "T01n0024_003:0322c16": "此苦已，從多銅釜五百由旬小地獄出，馳走",
    "T01n0024_003:0322c17": "如前，乃至欲求救護之處。爾時，即入鐵磑地",
    "T01n0024_003:0322c18": "獄，其獄亦廣五百由旬。既入中已，時守獄",
    "T01n0024_003:0322c19": "卒即前捉取受罪眾生，仰撲置於鐵砧之上，",
    "T01n0024_003:0322c20": "熾燃猛焰，一時洞燃，於是罪人，悶絕仰臥。",
    "T01n0024_003:0322c21": "時，守獄卒更取大石，從上壓之；壓已復壓，",
    "T01n0024_003:0322c22": "因更研之；研已復研，遂成碎末；成碎末已，",
    "T01n0024_003:0322c23": "又更重末，末已復末，轉成細末；取其細末，又",
    "T01n0024_003:0322c24": "更研之，研已復研，於是乃成末中之末，最微",
    "T01n0024_003:0322c25": "細末。當於爾時，罪人身體，膏血腦髓，一邊",
    "T01n0024_003:0322c26": "橫流，微細骨末，猶尚存在，而於其間，命報",
    "T01n0024_003:0322c27": "未終，一切時中，受極重苦。乃至人非人身，",
    "T01n0024_003:0322c28": "所作惡業，未失未滅，如是次第具足受之。",
    "T01n0024_003:0322c29": "「諸比丘！彼地獄中諸眾生等，經無量時受",
    "T01n0024_003:0323a01": "此苦已，乃從鐵磑五百由旬小地獄出，馳走",
    "T01n0024_003:0323a02": "如前，欲求室宅，欲求歸依覆護之處。爾時，",
    "T01n0024_003:0323a03": "即入凾量地獄，其獄亦廣五百由旬。既入中",
    "T01n0024_003:0323a04": "已，時守獄卒執取罪人，付以鐵凾，令其量",
    "T01n0024_003:0323a05": "火，其凾猛熱，光焰熾燃，地獄罪人，量彼火",
    "T01n0024_003:0323a06": "時，燒手燒脚、燒耳燒鼻、燒諸支節，乃至",
    "T01n0024_003:0323a07": "遍燒一切身分。於被燒時，此諸罪人，受極",
    "T01n0024_003:0323a08": "重苦、受重痛苦，然其壽命，未得終盡。乃至",
    "T01n0024_003:0323a09": "往昔若人非人一切身中，有所造作惡不善",
    "T01n0024_003:0323a10": "業，不滅不沒、不離不失，如是次第，具足受",
    "T01n0024_003:0323a11": "之。",
    "T01n0024_003:0323a12": "「諸比丘！彼地獄中所有眾生，經無量時受",
    "T01n0024_003:0323a13": "此苦已，得從凾量五百由旬小地獄出，馳",
    "T01n0024_003:0323a14": "走如前，求室求覆、求救求洲、求歸依處。爾時，",
    "T01n0024_003:0323a15": "即入雞小地獄，其獄亦廣五百由旬。彼地獄",
    "T01n0024_003:0323a16": "中，純生諸雞，遍滿彼獄，其雞身分，乃至膝",
    "T01n0024_003:0323a17": "脛，一切猛熱，光焰熾燃。是諸眾生，處在其",
    "T01n0024_003:0323a18": "中，東西馳走，足蹈熱焰，四向顧望，無處可",
    "T01n0024_003:0323a19": "依，大火熾燃，燒手燒脚、燒耳燒鼻，如是次",
    "T01n0024_003:0323a20": "第，燒諸支節，大小身分，一時洞燃。罪人",
    "T01n0024_003:0323a21": "爾時，受極重苦，痛切荼毒，然於其處，命報",
    "T01n0024_003:0323a22": "未終。乃至人非人身所造惡業，未滅未盡，",
    "T01n0024_003:0323a23": "如是次第，一切具受。",
    "T01n0024_003:0323a24": "「諸比丘！彼地獄中諸眾生等，經無量時受",
    "T01n0024_003:0323a25": "此苦已，得從如是雞地獄出，馳走如前，乃",
    "T01n0024_003:0323a26": "至欲求救護之處。爾時，即入灰河地獄，其獄",
    "T01n0024_003:0323a27": "亦廣五百由旬。諸比丘！時彼灰河，流注漂",
    "T01n0024_003:0323a28": "疾，波浪騰涌，其聲吼震，灰水沸溢，彌盈兩",
    "T01n0024_003:0323a29": "岸。罪人入已，隨流出沒，灰河之底，悉是鐵",
    "T01n0024_003:0323b01": "刺，其鋒纖利，皆若新磨。於河兩岸，復有",
    "T01n0024_003:0323b02": "刀林，森竦稠密，極可怖畏。刀林之中，復有",
    "T01n0024_003:0323b03": "諸狗，其形烟黑，皮毛垢汙，又甚可畏。岸上",
    "T01n0024_003:0323b04": "復有眾多獄卒，守彼地獄。又其兩岸，別生",
    "T01n0024_003:0323b05": "無量奢摩羅樹，其樹多刺，並皆纖長，其鋒",
    "T01n0024_003:0323b06": "若磨。爾時，地獄諸眾生等，既入河中，欲趣",
    "T01n0024_003:0323b07": "彼岸。當於是時，便為大波之所淪沒，遂至",
    "T01n0024_003:0323b08": "河底，即為河中所有鐵刺，仰刺其身，舉體周",
    "T01n0024_003:0323b09": "遍，不得移動，罪人在中，受大重苦、受嚴毒",
    "T01n0024_003:0323b10": "苦；受之既久，方得浮出，從沸灰河，渡至彼",
    "T01n0024_003:0323b11": "岸。既上岸已，復入刀林，其林甚闊，枝莖",
    "T01n0024_003:0323b12": "稠密，經歷林間，[曰/見]突利刀，處處經過，去",
    "T01n0024_003:0323b13": "去不已，割手割脚、割耳割鼻、割支割節，",
    "T01n0024_003:0323b14": "遍割身體，無處不破。爾時，彼人受荼毒苦、",
    "T01n0024_003:0323b15": "受極重苦，乃至未盡人非人身往昔所作",
    "T01n0024_003:0323b16": "一切惡業，命亦未終，於此林中，皆悉受之。",
    "T01n0024_003:0323b17": "「復次，諸比丘！灰河兩岸，諸守獄者，見彼罪",
    "T01n0024_003:0323b18": "人，即前問言：『汝等今者欲得何物？』時，彼罪",
    "T01n0024_003:0323b19": "人，同聲答言：『我等甚飢！我等甚飢！』時，守獄",
    "T01n0024_003:0323b20": "者即捉罪人，撲置地上，其地猛熱，光焰熾",
    "T01n0024_003:0323b21": "燃，罪人在中，悶絕仰臥。又以鐵鉗，開張其",
    "T01n0024_003:0323b22": "口，持熱鐵丸，置其口內，應時燒爍，彼諸眾",
    "T01n0024_003:0323b23": "生，脣口燋破，略說乃至從咽喉下，徑至",
    "T01n0024_003:0323b24": "小腸，直過無礙。彼人爾時，受嚴切苦、受極",
    "T01n0024_003:0323b25": "重苦，命亦未終。乃至未盡往昔所作人非",
    "T01n0024_003:0323b26": "人身惡不善業，即於此中，具足皆受。",
    "T01n0024_003:0323b27": "「復次，諸比丘！又此灰河兩岸之上，所有諸狗",
    "T01n0024_003:0323b28": "其身烟黑，垢汙可畏，睚眥嘷吠，出大惡",
    "T01n0024_003:0323b29": "聲，噉彼地獄眾生身分，舉體支節，所有肌",
    "T01n0024_003:0323c01": "肉，段段齧食，不令遺餘。彼人在中，受嚴切",
    "T01n0024_003:0323c02": "苦，乃至受於最極重苦，未得命終。乃至未",
    "T01n0024_003:0323c03": "盡惡不善業，往昔人身及非人身有所作者，",
    "T01n0024_003:0323c04": "一切具受。",
    "T01n0024_003:0323c05": "「諸比丘！彼地獄中諸眾生等，既為如是熱沸",
    "T01n0024_003:0323c06": "灰河之所逼切，又復困於纖利鐵刺刀刃稠",
    "T01n0024_003:0323c07": "林、諸守獄者、烟黑垢汙惡狗之類，種種厄",
    "T01n0024_003:0323c08": "急，無處隱藏。乃復走上奢摩羅樹，彼樹枝",
    "T01n0024_003:0323c09": "莖，純是鐵刺，其鋒纖利，皆若新磨，頭悉",
    "T01n0024_003:0323c10": "向下，劖刺其身。欲下樹時，是諸鐵刺，頭則",
    "T01n0024_003:0323c11": "向上。彼諸眾生，在奢摩羅樹上時，復有諸",
    "T01n0024_003:0323c12": "烏，名為鐵[此/束]，飛來樹上，啄彼罪人。先啄其",
    "T01n0024_003:0323c13": "頭，破陷頂骨，唼食其腦。彼人爾時受極重",
    "T01n0024_003:0323c14": "苦、受痛切苦，不堪忍故，即還墮落沸灰河",
    "T01n0024_003:0323c15": "中。彼人於是，還為波浪之所漂沒，直至河",
    "T01n0024_003:0323c16": "底。至河底已，復為鐵刺之所劖刺。既被刺",
    "T01n0024_003:0323c17": "已，鐵刺遍身，不能復去，還於其中，受極重",
    "T01n0024_003:0323c18": "苦、大猛酷苦，不能堪忍。困苦多時，力極得",
    "T01n0024_003:0323c19": "起，從灰河渡，走趣此岸。到此岸已，得入",
    "T01n0024_003:0323c20": "刀林。入刀林時，復為刀刃，割其身體，割手",
    "T01n0024_003:0323c21": "割脚，乃至遍割一切支節，復於其中，具足",
    "T01n0024_003:0323c22": "受苦，命亦未終。略說乃至，從於往昔人非",
    "T01n0024_003:0323c23": "人身所作惡業，未滅未盡，次第悉受。",
    "T01n0024_003:0323c24": "「復次，諸比丘！灰河此岸諸守獄者，既見地",
    "T01n0024_003:0323c25": "獄受罪眾生從彼岸來，即前問言：『汝等今",
    "T01n0024_003:0323c26": "者何為遠來？欲得何物？』彼諸眾生，各各答",
    "T01n0024_003:0323c27": "言：『我等渴乏。』時，守獄者即復捉取彼諸眾",
    "T01n0024_003:0323c28": "生，撲置熾燃熱鐵地上，推令仰臥。於仰臥",
    "T01n0024_003:0323c29": "時，彼人身上，火焰洞起，便以鐵鉗，開張其",
    "T01n0024_003:0324a01": "口，融赤銅汁，灌其口中。時，彼地獄諸眾生",
    "T01n0024_003:0324a02": "等，既飲銅汁，即燒唇口乃至小腸，直過無",
    "T01n0024_003:0324a03": "礙，從下部出。彼人爾時受極重苦，乃至壽",
    "T01n0024_003:0324a04": "命，未盡未滅，彼於過去人非人身，所作惡",
    "T01n0024_003:0324a05": "業未滅盡者，悉皆受之。",
    "T01n0024_003:0324a06": "「復次，諸比丘！彼地獄中諸眾生等，受此罪",
    "T01n0024_003:0324a07": "報經無量時，苦惱長遠，乃有風來，名為和",
    "T01n0024_003:0324a08": "合，吹彼地獄諸眾生等，至於岸邊，如是次",
    "T01n0024_003:0324a09": "第，乃得從彼灰河獄出，出已馳走，乃至求於",
    "T01n0024_003:0324a10": "救護之處。爾時，即入斫截地獄，其獄亦廣五",
    "T01n0024_003:0324a11": "百由旬。罪人入已，其守獄者即取罪人，撲",
    "T01n0024_003:0324a12": "置熾燃熱鐵地上，乃至推令仰臥於地，執大",
    "T01n0024_003:0324a13": "鐵鈇，熾燃猛熱，炎赫可畏，斫彼地獄受罪",
    "T01n0024_003:0324a14": "眾生，斫手斫脚，并斫手脚，斫耳斫鼻，并斫",
    "T01n0024_003:0324a15": "耳鼻，斫支斫節，并斫支節，如是次第，舉",
    "T01n0024_003:0324a16": "身皆斫。彼諸眾生，當於爾時，受極重苦，命",
    "T01n0024_003:0324a17": "亦未終。乃至未盡惡不善業，人非人身所造",
    "T01n0024_003:0324a18": "作者，如是次第，一切具受。",
    "T01n0024_003:0324a19": "「復次，諸比丘！彼地獄中諸眾生等，經無量時",
    "T01n0024_003:0324a20": "受此苦已，得從斫截小地獄出，出已馳走，",
    "T01n0024_003:0324a21": "求歸依處，乃至求室求宅、求覆求洲、求救護",
    "T01n0024_003:0324a22": "處。爾時，即入劍葉地獄，其獄亦廣五百由",
    "T01n0024_003:0324a23": "旬。入其中已，惡業果故，忽有風來，吹諸鐵",
    "T01n0024_003:0324a24": "葉，猶如利劍，從空而墮，割截罪人一切身",
    "T01n0024_003:0324a25": "分，所謂截手截脚、并截手脚，截耳截鼻、并",
    "T01n0024_003:0324a26": "截耳鼻，截支截節、并截支節。爾時罪人，",
    "T01n0024_003:0324a27": "受極重苦、受嚴切苦，命亦未終，略說如上。",
    "T01n0024_003:0324a28": "乃至人非人身所作惡業，未滅未盡，於此",
    "T01n0024_003:0324a29": "地獄，一切具受。",
    "T01n0024_003:0324b01": "「復次，諸比丘！又彼劍葉小地獄中諸眾生等，",
    "T01n0024_003:0324b02": "惡業果故，有鐵[此/束]烏忽然飛來，在彼眾生",
    "T01n0024_003:0324b03": "兩膊之上，足蹈其膊，翅覆其頭，便以鐵[此/束]",
    "T01n0024_003:0324b04": "啄彼罪人兩眼之睛，口銜而去。爾時，罪人",
    "T01n0024_003:0324b05": "受極重苦，痛惱嚴切，不可思議，然其壽命，",
    "T01n0024_003:0324b06": "亦未終盡，略說如上。乃至人非人身，所作",
    "T01n0024_003:0324b07": "惡業，如是次第，一切悉受。",
    "T01n0024_003:0324b08": "「復次，諸比丘！彼地獄中諸眾生等，經無量",
    "T01n0024_003:0324b09": "時受此苦已，乃從劍葉小地獄出，出已馳",
    "T01n0024_003:0324b10": "走，欲求室宅、求覆求洲、求歸依處、求救護處。",
    "T01n0024_003:0324b11": "爾時，復入狐狼地獄，亦廣五百由旬。是諸眾",
    "T01n0024_003:0324b12": "生入此獄已，惡業果故，於地獄中出生狐",
    "T01n0024_003:0324b13": "狼，嚴熾猛惡，睚眥號吼，所出音聲，甚可",
    "T01n0024_003:0324b14": "怖畏，[齒*齊]齧地獄諸眾生身，所有肌肉及諸筋",
    "T01n0024_003:0324b15": "脈，脚蹋口掣，臠而食之。爾時罪人，受極",
    "T01n0024_003:0324b16": "重苦，痛惱酸切，命亦未終，略說如前。人",
    "T01n0024_003:0324b17": "非人身所作惡業，如是次第，皆於其中，一切",
    "T01n0024_003:0324b18": "具受。",
    "T01n0024_003:0324b19": "「復次，諸比丘！彼地獄中諸眾生等，經無量",
    "T01n0024_003:0324b20": "時受此苦已，得從狐狼小地獄出，出已馳",
    "T01n0024_003:0324b21": "走，乃至求室求宅、求覆求洲、求救護處、求歸",
    "T01n0024_003:0324b22": "依處。爾時，復入寒氷地獄，其獄亦廣五百由",
    "T01n0024_003:0324b23": "旬。是諸罪人入彼獄已，惡業果故，忽有冷",
    "T01n0024_003:0324b24": "風從四面來，吹大寒氣，麤澁嚴毒，觸彼地",
    "T01n0024_003:0324b25": "獄眾生身分。隨觸著處，皮即破裂；皮破裂",
    "T01n0024_003:0324b26": "已，次破其肉；破裂肉已，次破其筋；破裂筋",
    "T01n0024_003:0324b27": "已，次破其骨；破裂骨已，次破其髓。破裂髓",
    "T01n0024_003:0324b28": "時，彼諸眾生，受極重苦、最嚴切苦，乃至大",
    "T01n0024_003:0324b29": "苦，不可堪耐，便於彼中，壽命終盡。是為第",
    "T01n0024_003:0324c01": "一活大地獄及餘十六諸小地獄。",
    "T01n0024_003:0324c02": "「復次，諸比丘！第二黑繩大地獄者，亦有十六",
    "T01n0024_003:0324c03": "五百由旬諸小地獄而相圍繞，從黑雲沙，",
    "T01n0024_003:0324c04": "乃至最後第十六者，名寒氷獄，為一眷屬。",
    "T01n0024_003:0324c05": "諸比丘！如是地獄，有何因緣，名為黑繩大",
    "T01n0024_003:0324c06": "地獄也？",
    "T01n0024_003:0324c07": "「諸比丘！於彼黑繩大地獄中所有眾生，生",
    "T01n0024_003:0324c08": "者有者出者住者，以其往昔不善之業，得",
    "T01n0024_003:0324c09": "果報故，於虛空中忽然出生麤大黑繩，熾",
    "T01n0024_003:0324c10": "燃猛熱，譬如黑雲，從空中出，黤黮充塞，下",
    "T01n0024_003:0324c11": "接於地。如是如是，於彼黑繩大地獄中所",
    "T01n0024_003:0324c12": "有眾生，以其宿世不善之業得果報故，從虛",
    "T01n0024_003:0324c13": "空中出大黑繩，熾燃猛熱，亦復如是。此諸",
    "T01n0024_003:0324c14": "黑繩，墮在地獄眾生身上，墮身上時，即燒",
    "T01n0024_003:0324c15": "罪人，一切身分。先燒其皮；既燒皮已，次燒",
    "T01n0024_003:0324c16": "其肉；既燒肉已，次燒其筋；既燒筋已，次燒",
    "T01n0024_003:0324c17": "其骨；於燒骨時，徹至其髓；髓即流出，為火",
    "T01n0024_003:0324c18": "所燃，骨髓燃時，出大猛焰。爾時罪人，受嚴",
    "T01n0024_003:0324c19": "切苦、受極重苦，以罪業故，命亦未終。乃至",
    "T01n0024_003:0324c20": "往昔人非人身，所有造作惡不善業，未滅",
    "T01n0024_003:0324c21": "未變、未除未畢，於此獄中，一切悉受。",
    "T01n0024_003:0324c22": "「復次，諸比丘！又彼黑繩大地獄中所有眾生，",
    "T01n0024_003:0324c23": "生者有者住者化者，以其宿世不善果",
    "T01n0024_003:0324c24": "故，諸守獄者執取罪人，撲置熾燃熱鐵地",
    "T01n0024_003:0324c25": "上，光焰猛盛，舉身燋熱，推令仰臥，以熱鐵",
    "T01n0024_003:0324c26": "繩，處處拼度，拼度訖已，以熱鐵鈇熾燃赫",
    "T01n0024_003:0324c27": "奕，交橫而斫彼地獄中眾生身分，或作二",
    "T01n0024_003:0324c28": "分，或作三分，四分五分乃至十分，或二十",
    "T01n0024_003:0324c29": "分或五十分，或復百分。譬如世間善巧木匠、",
    "T01n0024_003:0325a01": "若木匠弟子，取諸材木，安置平地，便用墨",
    "T01n0024_003:0325a02": "繩縱橫拼度，拼度既訖，即以利鈇，隨而斫",
    "T01n0024_003:0325a03": "之，或作二分，或作三分，四分五分乃至十",
    "T01n0024_003:0325a04": "分，或二十分，或復百分。如是如是，諸比丘！",
    "T01n0024_003:0325a05": "於彼黑繩大地獄中所有眾生，亦復如是，",
    "T01n0024_003:0325a06": "諸守獄者執取罪人，撲置熾燃熱鐵地上，",
    "T01n0024_003:0325a07": "推令仰臥，以黑鐵繩，拼度開解，即以鐵鈇，",
    "T01n0024_003:0325a08": "斫破其身，作諸分段，亦復如是。爾時罪人，",
    "T01n0024_003:0325a09": "乃至痛惱酸切，受極重苦，命亦未終。若未",
    "T01n0024_003:0325a10": "盡彼人非人身，往昔所造不善諸業，於此獄",
    "T01n0024_003:0325a11": "中，一切具受。",
    "T01n0024_003:0325a12": "「復次，諸比丘！又彼黑繩大地獄中所有眾",
    "T01n0024_003:0325a13": "生，有者化者乃至住者，諸守獄卒執取彼",
    "T01n0024_003:0325a14": "人，撲置熾燃熱鐵地上，乃至推令仰臥於",
    "T01n0024_003:0325a15": "地，以黑鐵繩拼度其身，既拼度已，又以鐵",
    "T01n0024_003:0325a16": "鋸熾燃猛熱，依所拼處鋸解其身，鋸已復",
    "T01n0024_003:0325a17": "鋸，乃至大鋸，次更破已復破，乃至大破，或",
    "T01n0024_003:0325a18": "割或截，既割截已，復更割截，極細割截。譬",
    "T01n0024_003:0325a19": "如世間善巧鋸師、若鋸師弟子，取諸材木，",
    "T01n0024_003:0325a20": "安置平地，即以黑繩，縱橫拼度，拼度訖已，",
    "T01n0024_003:0325a21": "便以利鋸，隨而鋸之，鋸已復鋸，乃至大鋸，",
    "T01n0024_003:0325a22": "次復細破，破已復破，乃至大破，又更割截，",
    "T01n0024_003:0325a23": "既割截已，復重割截，極細割截。如是如是，",
    "T01n0024_003:0325a24": "諸比丘！於彼黑繩大地獄中所有眾生，生",
    "T01n0024_003:0325a25": "者有者乃至住者，諸守獄卒執取彼人，撲",
    "T01n0024_003:0325a26": "置熾燃熱鐵地上，乃至推令仰臥於地，以黑",
    "T01n0024_003:0325a27": "鐵繩拼度開解，即以鐵鋸熾燃猛焰，鋸解",
    "T01n0024_003:0325a28": "其身，鋸已復鋸，乃至大鋸，破已復破，乃至",
    "T01n0024_003:0325a29": "大破，割已復割，乃至大割，截已復截，乃至",
    "T01n0024_003:0325b01": "大截。彼人爾時乃至具受極嚴重苦，命亦未",
    "T01n0024_003:0325b02": "終。略說如上，乃至人非人身所作惡業，於",
    "T01n0024_003:0325b03": "中備受。",
    "T01n0024_003:0325b04": "「復次，諸比丘！又彼黑繩大地獄中所有眾",
    "T01n0024_003:0325b05": "生，生者有者乃至住者，諸守獄卒，以大鐵",
    "T01n0024_003:0325b06": "椎熾燃猛熱光焰暉赫，付諸罪人，令其各各",
    "T01n0024_003:0325b07": "自相椎打。於相打時，燒手燒脚，遍燒手脚；",
    "T01n0024_003:0325b08": "燒耳燒鼻，遍燒耳鼻；燒支燒節，遍燒支節。",
    "T01n0024_003:0325b09": "彼人爾時乃至受於極嚴重苦，命亦未終。略",
    "T01n0024_003:0325b10": "說如上，乃至往昔人非人身所作之業，一切",
    "T01n0024_003:0325b11": "具受。",
    "T01n0024_003:0325b12": "「復次，諸比丘！又彼黑繩大地獄中所有眾",
    "T01n0024_003:0325b13": "生，生者有者乃至住者，惡業果故，於虛空",
    "T01n0024_003:0325b14": "中有大黑繩從空而出，烟焰熾燃，極大猛",
    "T01n0024_003:0325b15": "熱，乃至墮在地獄眾生身分之上。黑繩著",
    "T01n0024_003:0325b16": "時，隨即絞縛罪人身體，絞已復絞，乃至大",
    "T01n0024_003:0325b17": "絞；縛已復縛，乃至大縛。既絞縛已，復有風",
    "T01n0024_003:0325b18": "來吹令開解。繩開解時，彼諸眾生身皮皆",
    "T01n0024_003:0325b19": "剝；皮既剝已肉亦隨剝；肉既剝已，次抽其",
    "T01n0024_003:0325b20": "筋，乃至破骨；筋骨破已，吹其精髓，隨風而",
    "T01n0024_003:0325b21": "去。罪人爾時，乃至受於極嚴重苦，命亦未",
    "T01n0024_003:0325b22": "終。略說如上，乃至未盡惡不善業，如是次",
    "T01n0024_003:0325b23": "第，一切具受。",
    "T01n0024_003:0325b24": "「復次，諸比丘！彼地獄中所有眾生，經無量",
    "T01n0024_003:0325b25": "時受長遠苦，乃從黑繩大地獄出，出已馳",
    "T01n0024_003:0325b26": "走，乃至求室求宅、求覆求洲、求歸依處、求救",
    "T01n0024_003:0325b27": "護處。爾時，復入黑雲沙獄，其獄縱廣五百由",
    "T01n0024_003:0325b28": "旬。罪人入已，略說如上，乃至次第入第十六",
    "T01n0024_003:0325b29": "寒冰地獄。入諸獄已，乃至命終，受種種苦。",
    "T01n0024_003:0325c01": "「復次，諸比丘！合大地獄，亦有十六諸小地獄，",
    "T01n0024_003:0325c02": "並皆縱廣五百由旬，自相圍遶，從黑雲沙，",
    "T01n0024_003:0325c03": "略說乃至最後，名為寒氷地獄。諸比丘！有",
    "T01n0024_003:0325c04": "何因緣，彼大地獄說名為合？諸比丘！彼地",
    "T01n0024_003:0325c05": "獄中所有眾生，生者有者出者化者，乃至",
    "T01n0024_003:0325c06": "住者，由彼眾生惡業果故。有兩大山，名白",
    "T01n0024_003:0325c07": "羊口，熾燃猛熱，光焰炎赫。爾時，獄卒驅逼",
    "T01n0024_003:0325c08": "罪人入此山內，入山間已兩山遂合，更互",
    "T01n0024_003:0325c09": "相突，更互相打，更互相磨。時彼二山如是",
    "T01n0024_003:0325c10": "共合，相突相打，相揩磨已，還住本處。譬如",
    "T01n0024_003:0325c11": "毘佉[少/兔]與囉毘佉[少/兔](此二是閃電之名)，相合相突，相打",
    "T01n0024_003:0325c12": "相磨；彼既相合相突相打磨已，各還本處。",
    "T01n0024_003:0325c13": "如是如是，諸比丘！彼之二山，相合相突，相",
    "T01n0024_003:0325c14": "打相磨，極揩磨已，各還本處，亦復如是。",
    "T01n0024_003:0325c15": "彼地獄中所有眾生，被山合突打磨之時，身",
    "T01n0024_003:0325c16": "體一切膿血流迸，唯碎骨在。彼人爾時乃",
    "T01n0024_003:0325c17": "至受於極嚴重苦，命亦未終。略說如上，次",
    "T01n0024_003:0325c18": "第皆受，當如是知。",
    "T01n0024_003:0325c19": "「復次，諸比丘！又彼眾合大地獄中所有眾",
    "T01n0024_003:0325c20": "生，生者住者，其守獄卒，取彼地獄諸眾生",
    "T01n0024_003:0325c21": "等，撲置熾燃大熱鐵上，其焰猛盛，暉赫可",
    "T01n0024_003:0325c22": "畏。推令仰臥，更取大鐵，亦甚猛熾，以覆其",
    "T01n0024_003:0325c23": "上，猶如世間磑磨之法，如是磨之。磨已復",
    "T01n0024_003:0325c24": "磨，又更大磨；末已復末，又更大末；研已復",
    "T01n0024_003:0325c25": "研，又更細研，遂成塵末；既作塵已，又復細",
    "T01n0024_003:0325c26": "塵，如是展轉，成極微塵。作塵末時，一切身",
    "T01n0024_003:0325c27": "分，皆為膿血，流迸出盡，唯有骨塵，猶在",
    "T01n0024_003:0325c28": "彼處。爾時彼人，乃至受於極嚴重苦，命亦",
    "T01n0024_003:0325c29": "未終。略說如上，次第應知。",
    "T01n0024_003:0326a01": "「復次，諸比丘！又彼眾合大地獄中所有眾",
    "T01n0024_003:0326a02": "生，生者有者乃至住者，其守獄卒取彼眾",
    "T01n0024_003:0326a03": "生，撲置猛熱大鐵槽中，其槽熾燃，一向炎",
    "T01n0024_003:0326a04": "赫。置槽中已，猶如世間壓諸甘蔗及胡麻",
    "T01n0024_003:0326a05": "法，如是壓時，壓已復壓，遂至大壓。既被壓",
    "T01n0024_003:0326a06": "已，唯見膿血流在一邊，所有骸骨皆為末",
    "T01n0024_003:0326a07": "滓。罪人爾時乃至受於極嚴重苦。略說如",
    "T01n0024_003:0326a08": "上，命亦未終，隨其所作，一切具受。",
    "T01n0024_003:0326a09": "「復次，諸比丘！又彼眾合大地獄中所有眾",
    "T01n0024_003:0326a10": "生，生者有者乃至住者，其守獄卒，取彼眾",
    "T01n0024_003:0326a11": "生擲鐵臼中，其臼熾燃，猛焰赫奕，又熱鐵",
    "T01n0024_003:0326a12": "杵，亦甚猛熾，擣彼罪人。擣已復擣，乃至大",
    "T01n0024_003:0326a13": "擣；研已復研，乃至大研。既擣研已，遂成研",
    "T01n0024_003:0326a14": "末。如是等末，末已復末，更為微末。於研",
    "T01n0024_003:0326a15": "末時，唯見膿血一畔滂流，一邊猶有碎骨",
    "T01n0024_003:0326a16": "末在。爾時，罪人乃至極受嚴切重苦。略說",
    "T01n0024_003:0326a17": "如上，乃至爾時命亦未終，具受眾苦。",
    "T01n0024_003:0326a18": "「復次，諸比丘！又彼眾合大地獄中所有眾生，",
    "T01n0024_003:0326a19": "生者有者乃至住者，爾時於上虛空之中，有",
    "T01n0024_003:0326a20": "大鐵象自然出生，熾燃猛壯，乃至光焰一",
    "T01n0024_003:0326a21": "向赫奕。以其兩脚，蹋彼地獄諸眾生身，從",
    "T01n0024_003:0326a22": "頭至足，次第蹋之。先蹋髑髏，後蹋餘處，",
    "T01n0024_003:0326a23": "蹋已復蹋，乃至大蹋。於象蹋時，彼地獄中",
    "T01n0024_003:0326a24": "眾生身分，膿血迸流，散在諸處，唯有碎骨",
    "T01n0024_003:0326a25": "獨在一邊。爾時，罪人受大重苦。略說如上，",
    "T01n0024_003:0326a26": "命亦未終。如是次第，於中具受。",
    "T01n0024_003:0326a27": "「復次，諸比丘！又彼眾合大地獄中諸眾生",
    "T01n0024_003:0326a28": "等，經無量時受長遠苦。此苦畢已，乃從眾",
    "T01n0024_003:0326a29": "合大地獄出，出已一向馳奔而走，乃至求於",
    "T01n0024_003:0326b01": "救護之處。爾時，復入彼黑雲沙五百由旬小",
    "T01n0024_003:0326b02": "地獄中，入已復入諸餘小獄，如是乃至寒氷",
    "T01n0024_003:0326b03": "地獄，具足受苦。",
    "T01n0024_003:0326b04": "「復次，諸比丘！又更入於叫喚地獄，此地獄中",
    "T01n0024_003:0326b05": "亦有十六五百由旬諸小地獄以為眷屬，從",
    "T01n0024_003:0326b06": "黑雲沙，乃至最後寒氷地獄。諸比丘！如是",
    "T01n0024_003:0326b07": "地獄有何因緣，名為叫喚？諸比丘！如是叫喚",
    "T01n0024_003:0326b08": "大地獄中所有眾生，生者有者乃至住者，",
    "T01n0024_003:0326b09": "其守獄卒，一時驅逼是諸眾生，令入鐵城，",
    "T01n0024_003:0326b10": "其城熾燃，熱鐵猛焰，光甚炎赫。爾時，罪人",
    "T01n0024_003:0326b11": "在鐵城中，乃至受於極嚴重苦，眾苦逼切，不",
    "T01n0024_003:0326b12": "堪忍故，恒常叫喚，是故名為叫喚地獄。又",
    "T01n0024_003:0326b13": "彼獄中以鐵為屋，房室輦輿亦皆是鐵，樓觀",
    "T01n0024_003:0326b14": "園池，一切皆是猛熱炭火，熾燃光曜，上下",
    "T01n0024_003:0326b15": "洞徹，獄卒駈逐受罪眾生，令入其中，諸苦",
    "T01n0024_003:0326b16": "逼切，不可忍耐，即便叫喚，是故名為叫喚",
    "T01n0024_003:0326b17": "地獄。罪人在中，受大重苦，略說如上，命亦",
    "T01n0024_003:0326b18": "未終。若未盡彼惡不善業，如是次第，具足",
    "T01n0024_003:0326b19": "而受。「諸比丘！彼地獄中諸眾生等，受苦長",
    "T01n0024_003:0326b20": "遠經無量時，乃得從此叫喚獄出，出已馳",
    "T01n0024_003:0326b21": "走，略說如前，乃至求於救護之處。即復往",
    "T01n0024_003:0326b22": "詣黑雲沙等五百由旬諸小地獄，入已如前，",
    "T01n0024_003:0326b23": "具受諸罪，略說乃至最後方入寒氷地獄，",
    "T01n0024_003:0326b24": "具受眾苦，乃得命終。」",
    "T01n0024_003:0326b25": "「復次，諸比丘！彼大叫喚大地獄中，亦有十六",
    "T01n0024_003:0326b26": "諸小地獄、以為眷屬，皆悉縱廣五百由旬，",
    "T01n0024_003:0326b27": "從黑雲沙，乃至最後寒氷地獄。諸比丘！如",
    "T01n0024_003:0326b28": "是地獄有何因緣，而得名為大叫喚也？諸比",
    "T01n0024_003:0326b29": "丘！彼大叫喚大地獄中所有眾生，生者有",
    "T01n0024_003:0326c01": "者乃至住者，諸守獄卒取彼眾生，亦皆擲",
    "T01n0024_003:0326c02": "置鐵城之中，熾燃大熱，乃至上下光焰猛",
    "T01n0024_003:0326c03": "徹，罪人在中受極重苦，眾惱逼切不堪忍",
    "T01n0024_003:0326c04": "故，遂大叫喚。以是因緣，名彼地獄為大叫",
    "T01n0024_003:0326c05": "喚。彼地獄中亦以熱鐵為屋宇，房舍輦閣樓",
    "T01n0024_003:0326c06": "觀悉皆是鐵，炭火熾燃，充滿炎赫，罪人在",
    "T01n0024_003:0326c07": "中，受極重苦，略說如前，命亦未盡。如是次",
    "T01n0024_003:0326c08": "第，具足受之。「諸比丘！又彼地獄諸眾生等，",
    "T01n0024_003:0326c09": "受長遠苦經無量時，乃得從此大叫喚大地",
    "T01n0024_003:0326c10": "獄出，出已馳走，乃至略說，求救護處。於是",
    "T01n0024_003:0326c11": "復詣黑雲沙等小地獄中，入已受苦，乃至最",
    "T01n0024_003:0326c12": "後寒氷地獄，具受眾苦，乃得命終。",
    "T01n0024_003:0326c13": "「復次，諸比丘！於彼熱惱大地獄中，亦有十六",
    "T01n0024_003:0326c14": "諸小地獄以為眷屬，其獄各各如前，縱廣五",
    "T01n0024_003:0326c15": "百由旬，從黑雲沙乃至最後寒氷地獄。諸比",
    "T01n0024_003:0326c16": "丘！如是地獄有何因緣，名為熱惱大地獄",
    "T01n0024_003:0326c17": "耶？」",
    "T01n0024_003:0326c18": "「諸比丘！於此熱惱大地獄中所有眾生，生",
    "T01n0024_003:0326c19": "者有者乃至住者，諸守獄卒取彼眾生，擲",
    "T01n0024_003:0326c20": "置熾燃熱鐵鑊中，頭皆向下，脚皆向上，騰",
    "T01n0024_003:0326c21": "波沸涌，一向猛熱。罪人於中，被煎被煮，極",
    "T01n0024_003:0326c22": "受熱惱，是故名為熱惱地獄。又彼獄中，多",
    "T01n0024_003:0326c23": "諸鐵釜鐵甕、鐵盆鐵瓨、鐵鑊鐵鼎，及諸鐵鏊，",
    "T01n0024_003:0326c24": "並皆熾燃，一向猛熱。罪人在中，被燒被煑，",
    "T01n0024_003:0326c25": "是故名為熱惱地獄。於此獄中，乃至受於",
    "T01n0024_003:0326c26": "極嚴重苦，命亦未終。未盡彼人惡不善業，",
    "T01n0024_003:0326c27": "如是次第，一切悉受。",
    "T01n0024_003:0326c28": "「諸比丘！彼地獄中諸眾生等，經無量時受",
    "T01n0024_003:0326c29": "長遠苦，乃從熱惱大地獄出，出已乃至馳奔",
    "T01n0024_003:0327a01": "而走，欲求救護歸依之處。爾時，復入黑雲沙",
    "T01n0024_003:0327a02": "等小地獄中，略說乃至寒氷地獄，具受眾",
    "T01n0024_003:0327a03": "苦，乃得命終。",
    "T01n0024_003:0327a04": "「復次，諸比丘！彼大熱惱大地獄中，亦有十六",
    "T01n0024_003:0327a05": "諸小地獄，各各縱廣五百由旬，從黑雲沙小",
    "T01n0024_003:0327a06": "地獄為始，乃至最後寒氷地獄。諸比丘！如",
    "T01n0024_003:0327a07": "是地獄，有何因緣，名大熱惱大地獄耶？諸",
    "T01n0024_003:0327a08": "比丘！彼大熱惱大地獄中諸眾生等，生者",
    "T01n0024_003:0327a09": "有者乃至住者，諸守獄卒取彼眾生，以頭",
    "T01n0024_003:0327a10": "向下，以脚向上，到擲釜中。其釜猛熱，湯",
    "T01n0024_003:0327a11": "火俱熾，衝擊罪人，隨沸上下。當於是時，受",
    "T01n0024_003:0327a12": "極熱惱、極大熱惱、大大熱惱，是故名為大熱",
    "T01n0024_003:0327a13": "惱獄。又彼獄中，所有鐵甕鐵盆鐵鑊鐵鼎鐵",
    "T01n0024_003:0327a14": "鐺，亦皆熾燃，極大猛熱，又以罪人擲置其",
    "T01n0024_003:0327a15": "中。罪人爾時，為地獄火或煮或煎，受諸苦",
    "T01n0024_003:0327a16": "惱，惱已復惱，極大逼惱，是故名為最熾猛",
    "T01n0024_003:0327a17": "熱極惱地獄。罪人於中受極重苦，略說如",
    "T01n0024_003:0327a18": "前。乃至命終，如是次第具受眾苦。「諸比",
    "T01n0024_003:0327a19": "丘！彼地獄中諸眾生等，經無量時長遠道",
    "T01n0024_003:0327a20": "中。受諸苦已，乃從如是熾燃猛盛極大熱惱",
    "T01n0024_003:0327a21": "大地獄出，出已馳走，乃至略說，欲求救護",
    "T01n0024_003:0327a22": "歸依之處。於是復詣黑雲沙等小地獄中，乃",
    "T01n0024_003:0327a23": "至最後寒氷地獄，命若未盡，受諸苦惱，次",
    "T01n0024_003:0327a24": "第如前。",
    "T01n0024_003:0327a25": "起世經卷第三"
}