{
    "T11n0320_012:0952a22": "父子合集經卷第十二",
    "T11n0320_012:0952a24": "西天譯經三藏朝散大夫",
    "T11n0320_012:0952a25": "試鴻臚卿宣梵大師賜紫",
    "T11n0320_012:0952a26": "沙門臣日稱等奉　詔譯",
    "T11n0320_012:0952a27": "廣果天授記品之餘",
    "T11n0320_012:0952a28": "「世尊！如是色蘊無有分量，無所住持，亦非入",
    "T11n0320_012:0952a29": "解。何以故？以色自性不可得故。若諸法非作",
    "T11n0320_012:0952b01": "則無積聚，由積聚故說名為蘊。猶如世間造",
    "T11n0320_012:0952b02": "立舍宅，宮殿、樓閣、戶牖、軒檻、園林、渠流、牆墉",
    "T11n0320_012:0952b03": "圍遶，多物積聚，名為城邑。當知彼色本來非",
    "T11n0320_012:0952b04": "有，復以何法名為積聚？以無積聚，亦無彼蘊；",
    "T11n0320_012:0952b05": "受、想、行、識亦復如是。若於諸蘊各得入解，所",
    "T11n0320_012:0952b06": "造淨色任持自性皆不可得；當知地界、地界",
    "T11n0320_012:0952b07": "性畢竟清淨，乃至風界、風界性皆畢竟清淨。",
    "T11n0320_012:0952b08": "何以故？自性離故。復何說有過現未來生滅",
    "T11n0320_012:0952b09": "等相？是故色蘊不可分別，受、想、行、識亦不可",
    "T11n0320_012:0952b10": "分別。世尊！又若眼處自性非有，本來清淨亦",
    "T11n0320_012:0952b11": "無有苦，但是世俗假名顯示，彼名及體俱不",
    "T11n0320_012:0952b12": "可得。何以故？實無少法得名為眼，亦無少法",
    "T11n0320_012:0952b13": "得名為處，如是耳、鼻、舌、身、意，色、聲、香、味、觸、法",
    "T11n0320_012:0952b14": "等處，自性非有，本來清淨，苦及苦名，皆不可",
    "T11n0320_012:0952b15": "得。世尊！又彼眼界，無少可得。何以故？若眼離",
    "T11n0320_012:0952b16": "眼性故，若界離界性故，乃至法界亦復如是。",
    "T11n0320_012:0952b17": "由自性離彼則非物，以非物故則非所作，非",
    "T11n0320_012:0952b18": "所作者則無有生，若無生者亦無有滅，若不",
    "T11n0320_012:0952b19": "生不滅即無過去現在未來建立施設。當知",
    "T11n0320_012:0952b20": "諸法本離自性，若法離自性者，無名相、無",
    "T11n0320_012:0952b21": "作用、無可說、無稱讚、無授記。」彼諸天子作是",
    "T11n0320_012:0952b22": "說已，時會聞者心生愛樂，歡喜踊躍，快得善",
    "T11n0320_012:0952b23": "利。時彼天主，即從座起，前詣佛所，白言：「世",
    "T11n0320_012:0952b24": "尊！有三摩地名無量義門，若菩薩摩訶薩能",
    "T11n0320_012:0952b25": "修習是三摩地者，則能獲得無量辯才，所謂",
    "T11n0320_012:0952b26": "相續辯才、相應辯才、正說辯才、無著辯才、不",
    "T11n0320_012:0952b27": "謬辯才、微密辯才、甚深辯才、善巧辯才、美妙",
    "T11n0320_012:0952b28": "辯才、正論辯才。得如是等殊勝辯才，各各入",
    "T11n0320_012:0952b29": "解無量法門，具足正見達諸法性，捨離攀緣",
    "T11n0320_012:0952c01": "滅除癡暗，了勝義法，入總持門，入解蘊，入解",
    "T11n0320_012:0952c02": "處，入解界，入解諸根，入解四諦，入解緣生，入",
    "T11n0320_012:0952c03": "解眾生，入解無眾生，入解有想，入解無想，入",
    "T11n0320_012:0952c04": "解有形，入解無形，入解我，入解無我，入解空，入",
    "T11n0320_012:0952c05": "解不空，入解相，入解無相，入解願，入解無願，",
    "T11n0320_012:0952c06": "入解出離，入解不出離，入解有為，入解無為。",
    "T11n0320_012:0952c07": "於如來教，不可詮表，但唯假名，世俗分別，非",
    "T11n0320_012:0952c08": "言說、非無言說，非思議、非無思議，非見、非無",
    "T11n0320_012:0952c09": "見，非聞、非無聞，非覺、非無覺，非知、非無知，非",
    "T11n0320_012:0952c10": "了別、非無了別，非悟、非不悟，非得、非無得，非",
    "T11n0320_012:0952c11": "對、非無對，非證、非無證，非白非黑，非明非暗，",
    "T11n0320_012:0952c12": "非淺非深，非清非濁，非安非動，非縛非解，非",
    "T11n0320_012:0952c13": "順非違，非染非淨，非去非來，非生非滅，非智",
    "T11n0320_012:0952c14": "非愚，非成非壞，非道非非道，非執非離執，非",
    "T11n0320_012:0952c15": "眾生、非無眾生，非壽者、非無壽者，非我、非無",
    "T11n0320_012:0952c16": "我，非有、非不有，非空、非不空，非相、非無相，非",
    "T11n0320_012:0952c17": "願、非無願，非出離、非無出離，非有為、非無為，",
    "T11n0320_012:0952c18": "非斷非常，非邪非正，非真非假，非實非妄，非",
    "T11n0320_012:0952c19": "住、非無住，非依止、非無依止，非解脫非離解",
    "T11n0320_012:0952c20": "脫，非觀察非現證，非輪迴非涅盤，非凡夫境",
    "T11n0320_012:0952c21": "界，非聲聞境界，非緣覺境界，非菩薩境界，非",
    "T11n0320_012:0952c22": "佛境界，非境界非非境界。若能如是入解法",
    "T11n0320_012:0952c23": "界，則能入解十二緣生；所謂無明緣行，行緣",
    "T11n0320_012:0952c24": "識，乃至憂悲苦惱為大苦聚。「世尊！又彼無明",
    "T11n0320_012:0952c25": "性不可得。何以故？自性離故。若法自性離者",
    "T11n0320_012:0952c26": "彼則非物，以非物故則畢竟清淨，亦無生滅",
    "T11n0320_012:0952c27": "非三世攝，無名、無相不可顯示，亦無記別。但",
    "T11n0320_012:0952c28": "為成熟愚夫、異生，假名安立生諸戲論，於勝",
    "T11n0320_012:0952c29": "義中實不可得。世尊！又若無明無自性者，云",
    "T11n0320_012:0953a01": "何能生彼行支耶？以無明無故，行支亦無；乃",
    "T11n0320_012:0953a02": "至無彼生緣老死。世尊！若法不生，云何有老？",
    "T11n0320_012:0953a03": "若無老者，亦無有病及以滅故。即彼三世諸",
    "T11n0320_012:0953a04": "佛菩提，但唯世俗，名字施設；非勝義諦，作如",
    "T11n0320_012:0953a05": "是說，所言無明即是菩提，諸有支等亦即菩",
    "T11n0320_012:0953a06": "提。如是入解十二緣生，即是入解真實法界。",
    "T11n0320_012:0953a07": "世尊！如來不生，一切法亦不生；是故無生法",
    "T11n0320_012:0953a08": "即是如來。世尊！如來不滅，一切法亦不滅；是",
    "T11n0320_012:0953a09": "故不滅法即是如來。世尊！如來無相，一切法",
    "T11n0320_012:0953a10": "亦無相，是故無相法即是如來。舉要言之，如",
    "T11n0320_012:0953a11": "是無名無相，不垢不淨，非愛非憎，法界不可",
    "T11n0320_012:0953a12": "識，亦復不可知。世尊！真如者即是如來，一切",
    "T11n0320_012:0953a13": "諸法即是真如，是故一切法即是如來。世尊！",
    "T11n0320_012:0953a14": "實際者即是如來，一切諸法即是實際，是故",
    "T11n0320_012:0953a15": "一切法即是如來。世尊！隨所有法即是如來，",
    "T11n0320_012:0953a16": "於其法中即有一切法，是故一切法即是如",
    "T11n0320_012:0953a17": "來。世尊！若有人言：『如來得阿耨多羅三藐三",
    "T11n0320_012:0953a18": "菩提者。』當知此人是執著見。何以故？如來無",
    "T11n0320_012:0953a19": "二，菩提亦無二，以無二故而無所得。世尊！若",
    "T11n0320_012:0953a20": "有人言：『如來轉於無上法輪。』當知是人為執",
    "T11n0320_012:0953a21": "著見。何以故？實無少法如來可得，以諸法性",
    "T11n0320_012:0953a22": "非隨轉故。世尊！若有人言：『如來化度無量眾",
    "T11n0320_012:0953a23": "生。』當知是人是執著見。何以故？實無眾生如",
    "T11n0320_012:0953a24": "來度者。世尊！若有人言：『如來緣盡入般涅盤。』",
    "T11n0320_012:0953a25": "當知是人是執著見。何以故？法性常住，非生",
    "T11n0320_012:0953a26": "滅故。若有眾生，於我所說如是法要，能信解",
    "T11n0320_012:0953a27": "者，當知是人於阿耨多羅三藐三菩提得不",
    "T11n0320_012:0953a28": "退轉。世尊！假使法界有其變異，若善男子、善",
    "T11n0320_012:0953a29": "女人深信是法，於佛菩提而退轉者，無有是",
    "T11n0320_012:0953b01": "處。」時諸廣果天子於如來前，說己所證勝義",
    "T11n0320_012:0953b02": "法已，頭面禮足，右遶三匝，一心合掌，以偈讚",
    "T11n0320_012:0953b03": "佛：",
    "T11n0320_012:0953b04": "「歸命牟尼大聖主，　　具足勝慧無過上，",
    "T11n0320_012:0953b05": "　憐愍世間諸有情，　　常說如是第一義。",
    "T11n0320_012:0953b06": "　成就無量功德聚，　　救拔輪迴諸苦因，",
    "T11n0320_012:0953b07": "　既自了達諸法性，　　復能開示於群品。",
    "T11n0320_012:0953b08": "　五蘊自性本非有，　　應知但誑彼愚夫，",
    "T11n0320_012:0953b09": "　譬如膠著獼猴身，　　無智疑惑不能脫。",
    "T11n0320_012:0953b10": "　蘊體求之不可得，　　無所依止絕攀緣，",
    "T11n0320_012:0953b11": "　如以瓔珞飾虛空，　　智者於斯得解脫。",
    "T11n0320_012:0953b12": "　又復牟尼作是說，　　諸入自性悉皆無，",
    "T11n0320_012:0953b13": "　猶如深谷傳於聲，　　彼響尋之何所有。",
    "T11n0320_012:0953b14": "　愚癡凡夫由此縛，　　於真諦法不了知，",
    "T11n0320_012:0953b15": "　如持珠寶莊嚴風，　　智者觀之無所著。",
    "T11n0320_012:0953b16": "　彼一切智作是說，　　諸界本來常空寂，",
    "T11n0320_012:0953b17": "　如示空拳但有名，　　誑誘愚童實無得。",
    "T11n0320_012:0953b18": "　凡愚妄想執為有，　　由於勝義不能解，",
    "T11n0320_012:0953b19": "　展轉輪迴三有中，　　譬如商人迷巨海。",
    "T11n0320_012:0953b20": "　又復如來作是說，　　諸根自性常清淨，",
    "T11n0320_012:0953b21": "　如諸影像現鏡中，　　畢竟尋之本非有。",
    "T11n0320_012:0953b22": "　無智疑惑不能了，　　迷真實法妄生愛，",
    "T11n0320_012:0953b23": "　猶如深淵墮網魚，　　為彼纏縛何由脫。",
    "T11n0320_012:0953b24": "　眾生本空法亦空，　　依真勝義無所得，",
    "T11n0320_012:0953b25": "　如依壁繪士夫形，　　智者觀之非有我。",
    "T11n0320_012:0953b26": "　愚夫執著生愛樂，　　皆由不達於正教，",
    "T11n0320_012:0953b27": "　因緣自性無所依，　　如彼卵生出其[穀-禾+卵]。",
    "T11n0320_012:0953b28": "　緣生之法剎那有，　　暫起即滅匪堅牢，",
    "T11n0320_012:0953b29": "　如人夢中受五欲，　　覺位推求何有樂。",
    "T11n0320_012:0953c01": "　無始有情妄分別，　　常為境界之所縛，",
    "T11n0320_012:0953c02": "　若能達彼法性空，　　如彼飛禽脫籠網。",
    "T11n0320_012:0953c03": "　諸法寂靜離言說，　　佛能於此證法性，",
    "T11n0320_012:0953c04": "　諸法寂靜本來空，　　佛能如是歸圓寂。",
    "T11n0320_012:0953c05": "　諸法寂靜離諸相，　　佛能宣暢第一義，",
    "T11n0320_012:0953c06": "　佛於三界無所著，　　如來由是出於世。",
    "T11n0320_012:0953c07": "　佛於諸法離諸怖，　　由不起彼自他想，",
    "T11n0320_012:0953c08": "　廣宣正教破群迷，　　故稱善導眾生者。",
    "T11n0320_012:0953c09": "　佛於諸法離分別，　　而能助顯第一義，",
    "T11n0320_012:0953c10": "　此唯如來方便門，　　非是凡夫之境界。",
    "T11n0320_012:0953c11": "　或有眾生作是說，　　如來已證大菩提；",
    "T11n0320_012:0953c12": "　或有眾生作是說，　　如來能轉妙法輪；",
    "T11n0320_012:0953c13": "　或有眾生作是說，　　如來已度河沙眾；",
    "T11n0320_012:0953c14": "　或有人作如是說，　　佛於輪迴久解脫，",
    "T11n0320_012:0953c15": "　饒益無量眾生已，　　入於寂靜大涅盤。",
    "T11n0320_012:0953c16": "　皆是凡夫所執見，　　為彼魔黨之所持，",
    "T11n0320_012:0953c17": "　於勝義法不了知，　　以不了故不知佛。",
    "T11n0320_012:0953c18": "　若有達斯正法者，　　是人決定得菩提，",
    "T11n0320_012:0953c19": "　廣能救度諸世間，　　具足最上功德聚。",
    "T11n0320_012:0953c20": "　如是吉祥寂靜法，　　體即真如無變異，",
    "T11n0320_012:0953c21": "　唯有牟尼能證知，　　我已善達實相義。",
    "T11n0320_012:0953c22": "　今此廣果諸天子，　　於甚深法心決了，",
    "T11n0320_012:0953c23": "　恭敬合掌無異緣，　　住立佛前廣宣說。」",
    "T11n0320_012:0953c24": "爾時世尊知彼廣果諸天子等，畢竟悟入第",
    "T11n0320_012:0953c25": "一義諦，亦能增長時眾善根，即於口中放大",
    "T11n0320_012:0953c26": "光明。時尊者馬勝，矚斯相已，合掌向佛，以偈",
    "T11n0320_012:0953c27": "問曰：",
    "T11n0320_012:0953c28": "「具足福智無上士，　　何因現此神變相？",
    "T11n0320_012:0953c29": "　我曾往昔從佛聞，　　若放淨光為大利。",
    "T11n0320_012:0954a01": "　如來現此奇相已，　　能令眾會心泰然，",
    "T11n0320_012:0954a02": "　諸天及人阿脩羅，　　咸願親聞佛所說。",
    "T11n0320_012:0954a03": "　牟尼今者有何故，　　口中忽放清涼光？",
    "T11n0320_012:0954a04": "　大眾合掌住佛前，　　瞻仰尊顏無暫捨。",
    "T11n0320_012:0954a05": "　佛為無上天人師，　　願速演斯希有相，",
    "T11n0320_012:0954a06": "　一切世間諸有情，　　若聞佛說除猶豫。",
    "T11n0320_012:0954a07": "　今此廣果天人眾，　　各各自知成佛事，",
    "T11n0320_012:0954a08": "　彼無所證亦無修，　　何人所作何所得。",
    "T11n0320_012:0954a09": "　如來八種梵音聲，　　眾生聞已咸忻慶，",
    "T11n0320_012:0954a10": "　隨順正理如法行，　　悉能護持於佛教。",
    "T11n0320_012:0954a11": "　我等眾會生渴仰，　　冀於佛所得親聞，",
    "T11n0320_012:0954a12": "　若蒙佛說宿修因，　　增長人天諸善利。",
    "T11n0320_012:0954a13": "　彼諸天子久植本，　　決定成就一切智，",
    "T11n0320_012:0954a14": "　當度無量苦眾生，　　令悟真如法自性。」",
    "T11n0320_012:0954a15": "爾時世尊為馬勝比丘說伽陀曰：",
    "T11n0320_012:0954a16": "「善哉馬勝發斯問，　　我當為汝分別說，",
    "T11n0320_012:0954a17": "　為利廣果諸天人，　　於大眾中現此瑞。",
    "T11n0320_012:0954a18": "　如來具足一切智，　　有三種因放光明，",
    "T11n0320_012:0954a19": "　隨順觀察彼機緣，　　現此吉祥神變事。",
    "T11n0320_012:0954a20": "　或有樂住涅盤者，　　小智求彼聲聞乘；",
    "T11n0320_012:0954a21": "　或有愛樂默然者，　　志求緣覺菩提果；",
    "T11n0320_012:0954a22": "　或樂為世大導師，　　求佛菩提利含識。",
    "T11n0320_012:0954a23": "　故我觀察彼善根，　　隨其樂欲而施設。",
    "T11n0320_012:0954a24": "　若求聲聞得度者，　　即為彼放下品光；",
    "T11n0320_012:0954a25": "　為求緣覺解脫人，　　放中品光而濟度。",
    "T11n0320_012:0954a26": "　馬勝當知最上光，　　與諸天子授佛記。",
    "T11n0320_012:0954a27": "　如其次第下中上，　　顯示三乘得果證。",
    "T11n0320_012:0954a28": "　若為聲聞放光明，　　其光出已從足沒；",
    "T11n0320_012:0954a29": "　若為辟支佛淨光，　　現已即向臍中隱；",
    "T11n0320_012:0954b01": "　若為求彼無上道，　　其光從佛頂門入。",
    "T11n0320_012:0954b02": "　隨其勝劣有所表，　　今與諸天記佛果。",
    "T11n0320_012:0954b03": "　馬勝比丘當了知，　　我今復說光明相，",
    "T11n0320_012:0954b04": "　若光漸次復增廣，　　從空宛轉而右旋，",
    "T11n0320_012:0954b05": "　等佛身量遍莊嚴，　　赫奕猶若融金聚，",
    "T11n0320_012:0954b06": "　如是變現淨光明，　　當知記別佛剎土。",
    "T11n0320_012:0954b07": "　若光出已猶如蓋，　　於上遍覆如來身，",
    "T11n0320_012:0954b08": "　有光如華住空中，　　煥然顯發端嚴相，",
    "T11n0320_012:0954b09": "　或光三匝入佛身，　　斯皆記別佛壽命。",
    "T11n0320_012:0954b10": "　當知如來所現相，　　善應群機信樂心。",
    "T11n0320_012:0954b11": "　今此廣果諸天子，　　滿足八十俱胝數，",
    "T11n0320_012:0954b12": "　已經那由他劫中，　　承事供養於諸佛。",
    "T11n0320_012:0954b13": "　常樂說是勝義法，　　化利含識不疲勞，",
    "T11n0320_012:0954b14": "　誓求無上大菩提，　　勇猛勤修無退屈。",
    "T11n0320_012:0954b15": "　過三十六俱胝劫，　　具修福慧植善根，",
    "T11n0320_012:0954b16": "　救度無邊諸有情，　　悉令離苦獲安隱。",
    "T11n0320_012:0954b17": "　然後皆當得作佛，　　同名號曰那羅延，",
    "T11n0320_012:0954b18": "　其劫稱為勝金幢，　　各於異剎成正覺。",
    "T11n0320_012:0954b19": "　一一如來出於世，　　國土清淨妙莊嚴，",
    "T11n0320_012:0954b20": "　佛身猶若淨日輪，　　具智光明功德聚。",
    "T11n0320_012:0954b21": "　彼諸如來壽長遠，　　住世過於那由劫，",
    "T11n0320_012:0954b22": "　各各化度諸聲聞，　　其數廣多無有量。",
    "T11n0320_012:0954b23": "　假使算師及弟子，　　比喻校計不能知，",
    "T11n0320_012:0954b24": "　化菩薩眾亦無邊，　　與聲聞數等無異。",
    "T11n0320_012:0954b25": "　如是此諸菩薩眾，　　一同先佛所修行，",
    "T11n0320_012:0954b26": "　由是堅固菩提心，　　皆能成就一切智。",
    "T11n0320_012:0954b27": "　彼諸如來化緣畢，　　正法久住於世間，",
    "T11n0320_012:0954b28": "　十二那由他劫中，　　為諸佛子常守護。",
    "T11n0320_012:0954b29": "　當其正法廣流布，　　有發菩提大心者，",
    "T11n0320_012:0954c01": "　數量猶如殑伽沙，　　各各勤修菩薩行。",
    "T11n0320_012:0954c02": "　如是彼佛滅度已，　　所有證悟聲聞人，",
    "T11n0320_012:0954c03": "　悉皆求趣於涅盤，　　猶如薪盡火隨滅。",
    "T11n0320_012:0954c04": "　大眾今聞佛所說，　　咸發淨心生信解，",
    "T11n0320_012:0954c05": "　歡喜住立於佛前，　　一心頂禮如來足。",
    "T11n0320_012:0954c06": "　以無與等妙供養，　　奉上調御天人師，",
    "T11n0320_012:0954c07": "　咸發堅勇精進心，　　如救頭然求出離。",
    "T11n0320_012:0954c08": "　勤修勝慧波羅蜜，　　常樂親近說法師，",
    "T11n0320_012:0954c09": "　此是最上真實門，　　汝等比丘善修學。」",
    "T11n0320_012:0954c10": "父子合集經卷第十二"
}