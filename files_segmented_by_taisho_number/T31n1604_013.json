{
    "T31n1604_013:0656c13": "大乘莊嚴經論卷第十三",
    "T31n1604_013:0656c15": "無著菩薩造",
    "T31n1604_013:0656c16": "大唐天竺三藏波羅頗蜜多羅譯",
    "T31n1604_013:0656c17": "23 行住品行住品第二十三",
    "T31n1604_013:0656c18": "釋曰：已說菩薩功德，次說菩薩五種相。偈",
    "T31n1604_013:0656c19": "曰：",
    "T31n1604_013:0656c20": "內心有憐愍，　　愛語及勇健，",
    "T31n1604_013:0656c21": "開手并釋義，　　此五菩薩相。",
    "T31n1604_013:0656c22": "釋曰：菩薩有五種相，一憐愍、二愛語、三勇",
    "T31n1604_013:0656c23": "健、四開手、五釋義。憐愍者，以菩提心攝利",
    "T31n1604_013:0656c24": "眾生故。愛語者，令於佛法得正信故。勇健者，",
    "T31n1604_013:0656c25": "難行苦行不退屈故。開手者，以財攝故。釋義",
    "T31n1604_013:0656c26": "者，以法攝故。此五種相，應知初一是心、後四",
    "T31n1604_013:0656c27": "是行。已說菩薩五種相，次說菩薩在家出家",
    "T31n1604_013:0656c28": "分。偈曰：",
    "T31n1604_013:0656c29": "菩薩一切時，　　恒居輪王位，",
    "T31n1604_013:0657a01": "利益眾生作，　　在家分如此。",
    "T31n1604_013:0657a02": "釋曰：菩薩在家恒作輪王，化行十善，離於十",
    "T31n1604_013:0657a03": "惡，此是利益。偈曰：",
    "T31n1604_013:0657a04": "受得及法得，　　及以示現成，",
    "T31n1604_013:0657a05": "三種出家分，　　在於一切地。",
    "T31n1604_013:0657a06": "釋曰：菩薩出家有三分，一受得分，謂從他受",
    "T31n1604_013:0657a07": "護；二法得分，謂得無流護；三示現分，謂變化",
    "T31n1604_013:0657a08": "作受。得分謂信行地，法得分及示現分謂入",
    "T31n1604_013:0657a09": "大地。偈曰：",
    "T31n1604_013:0657a10": "應知出家分，　　無量功德具，",
    "T31n1604_013:0657a11": "欲比在家分，　　最勝彼無等。",
    "T31n1604_013:0657a12": "釋曰：二分挍量出家分勝，由無量功德具足",
    "T31n1604_013:0657a13": "故。已說菩薩在家出家分，次說菩薩五種極",
    "T31n1604_013:0657a14": "大心。偈曰：",
    "T31n1604_013:0657a15": "愛果及善根，　　涅槃欲令得，",
    "T31n1604_013:0657a16": "未淨淨極淨，　　謂在諸地中。",
    "T31n1604_013:0657a17": "釋曰：五極大心者，一樂極大心、二利極大心、",
    "T31n1604_013:0657a18": "三未淨極大心、四已淨極大心、五極淨極大",
    "T31n1604_013:0657a19": "心。愛果者，謂樂極大心，令諸眾生得後世愛",
    "T31n1604_013:0657a20": "果故。善根者，謂利極大心，令諸眾生現行諸",
    "T31n1604_013:0657a21": "善及得涅槃故。未淨者，謂未淨極大心，即信",
    "T31n1604_013:0657a22": "行地菩薩。淨者，謂已淨極大心，即初地至七",
    "T31n1604_013:0657a23": "地菩薩。極淨者，謂極淨極大心，即後三地菩",
    "T31n1604_013:0657a24": "薩。已說菩薩五種極大心，次說菩薩四種攝",
    "T31n1604_013:0657a25": "眾生。偈曰：",
    "T31n1604_013:0657a26": "欲樂及平等，　　增上與徒眾，",
    "T31n1604_013:0657a27": "四心於諸地，　　攝受一切生。",
    "T31n1604_013:0657a28": "釋曰：四種攝眾生者，一欲樂心攝，由以菩提",
    "T31n1604_013:0657a29": "心攝故；二平等心攝，由入初地得自他平等",
    "T31n1604_013:0657b01": "心攝故；三增上心攝，由居主位以自在力攝",
    "T31n1604_013:0657b02": "故；四徒眾心攝，由攝成自弟子故。已說菩薩",
    "T31n1604_013:0657b03": "四種攝眾生，次說菩薩四種受生。偈曰：",
    "T31n1604_013:0657b04": "業力及願力，　　定力亦通力，",
    "T31n1604_013:0657b05": "依此四種力，　　菩薩而受生。",
    "T31n1604_013:0657b06": "釋曰：四種受生者，一業力生、二願力生、三定",
    "T31n1604_013:0657b07": "力生、四通力生。業力生者，謂信行地菩薩業",
    "T31n1604_013:0657b08": "力自在，隨所欲處而受生故。願力生者，謂入",
    "T31n1604_013:0657b09": "大地菩薩願力自在，為成熟他受畜生等生",
    "T31n1604_013:0657b10": "故。定力生者，謂得定菩薩定力自在，捨於上",
    "T31n1604_013:0657b11": "界下受生故。通力生者，謂得神通菩薩通力",
    "T31n1604_013:0657b12": "自在，能於兜率天等示現諸相而受生故。已",
    "T31n1604_013:0657b13": "說菩薩四種受生，次說菩薩十一住相。偈",
    "T31n1604_013:0657b14": "曰：",
    "T31n1604_013:0657b15": "證空證業果，　　住禪住覺分，",
    "T31n1604_013:0657b16": "觀諦觀緣起，　　無相無功用，",
    "T31n1604_013:0657b17": "化力淨二門，　　及以菩提淨，",
    "T31n1604_013:0657b18": "以此諸所說，　　立地相應知。",
    "T31n1604_013:0657b19": "釋曰：十一住者即十一地，住者名地故。證空",
    "T31n1604_013:0657b20": "者顯初住相，多住人法二無我故。證業果者",
    "T31n1604_013:0657b21": "顯第二住相，證業及果不壞，能護戒故。住禪",
    "T31n1604_013:0657b22": "者顯第三住相，能生欲界而不退禪故。住覺",
    "T31n1604_013:0657b23": "分者顯第四住相，能入生死而不捨覺分故。",
    "T31n1604_013:0657b24": "觀諦者顯第五住相，以明教化惱唯惱心，以",
    "T31n1604_013:0657b25": "我無故。觀緣起者顯第六住相，能不起染心",
    "T31n1604_013:0657b26": "而依緣起受生故。無相者顯第七住相，行雖",
    "T31n1604_013:0657b27": "功用而上參一道，多住無相故。無功用者顯",
    "T31n1604_013:0657b28": "第八住相，雖淨佛土而無起作，多住無功用",
    "T31n1604_013:0657b29": "故。化力者顯第九住相，四辯自在能成熟一",
    "T31n1604_013:0657c01": "切眾生故。淨二門者顯第十住相，三昧門、",
    "T31n1604_013:0657c02": "陀羅尼門極清淨故。淨菩提者顯第十一住",
    "T31n1604_013:0657c03": "相，一切智障斷究竟故。已說菩薩十一住相，",
    "T31n1604_013:0657c04": "次說菩薩依地立名。偈曰：",
    "T31n1604_013:0657c05": "初三三行淨，　　次三三慢斷，",
    "T31n1604_013:0657c06": "後三覺捨化，　　第十有四名。",
    "T31n1604_013:0657c07": "釋曰：於十地中建立十菩薩名。初三三行淨",
    "T31n1604_013:0657c08": "者，初地名見淨，菩薩得人法二見對治智故。",
    "T31n1604_013:0657c09": "第二地名戒淨，菩薩微細犯垢永無體故。第",
    "T31n1604_013:0657c10": "三地名定淨，菩薩諸禪三昧得不退故。次三",
    "T31n1604_013:0657c11": "三慢斷者，第四地名斷法門異慢，菩薩於諸",
    "T31n1604_013:0657c12": "經法破起差別慢故。第五地名斷相續異慢，",
    "T31n1604_013:0657c13": "菩薩入十平等心於一切相續得平等故。第",
    "T31n1604_013:0657c14": "六地名斷染淨異慢，菩薩如性本淨、客塵故",
    "T31n1604_013:0657c15": "染能住緣起法，如不起黑白差別見故。後三",
    "T31n1604_013:0657c16": "覺捨化者，第七地名得覺，菩薩住無相力，能",
    "T31n1604_013:0657c17": "念念中修三十七覺分故。第八地名行捨，菩",
    "T31n1604_013:0657c18": "薩住無功用無相故；亦名淨土，菩薩方便行",
    "T31n1604_013:0657c19": "與不退地菩薩合故。第九地名化眾生，菩薩",
    "T31n1604_013:0657c20": "能成熟一切眾生故。第十有四名者，一名大",
    "T31n1604_013:0657c21": "神通，菩薩得大神通故；二名滿法身，菩薩",
    "T31n1604_013:0657c22": "具無量三昧門陀羅尼門故；三名能現身，菩",
    "T31n1604_013:0657c23": "薩住兜率天等示相身故；四名受職，菩薩於",
    "T31n1604_013:0657c24": "諸佛所得受職故。已說菩薩依地立名，次說",
    "T31n1604_013:0657c25": "菩薩隨地修學及學果。偈曰：",
    "T31n1604_013:0657c26": "隨次依前六，　　見性修三學，",
    "T31n1604_013:0657c27": "隨次依後四，　　得果有四種。",
    "T31n1604_013:0657c28": "釋曰：隨次依前六見性修三學者，菩薩於初",
    "T31n1604_013:0657c29": "地通達真如，第二地學增上戒，第三地學增",
    "T31n1604_013:0658a01": "上心，第四第五第六地學增上慧。慧有二境，",
    "T31n1604_013:0658a02": "一法實，謂苦等四諦；二緣起，謂逆順觀十",
    "T31n1604_013:0658a03": "二因緣。此二境亦在第二第三地中，是故彼",
    "T31n1604_013:0658a04": "地亦增上慧建立。然第四地中菩提分慧增",
    "T31n1604_013:0658a05": "上，第五地中諦觀慧增上，第六地中緣起觀",
    "T31n1604_013:0658a06": "慧增上，故此三地建立增上慧學。隨次依後",
    "T31n1604_013:0658a07": "四得果有四種者，依第七地得無相有功用",
    "T31n1604_013:0658a08": "住，為第一果。依第八地得無相無功用住，為",
    "T31n1604_013:0658a09": "第二果。依第九地得成熟眾生，為第三果。依",
    "T31n1604_013:0658a10": "第十地得二門成熟，為第四果。已說隨地修",
    "T31n1604_013:0658a11": "學及學果，次說菩薩隨地修習無流五陰。偈",
    "T31n1604_013:0658a12": "曰：",
    "T31n1604_013:0658a13": "見性淨三身，　　亦在前六地，",
    "T31n1604_013:0658a14": "餘地淨餘二，　　遠離五障故。",
    "T31n1604_013:0658a15": "釋曰：初地見性如前解，第二地中戒身清淨，",
    "T31n1604_013:0658a16": "第三地中定身清淨，第四第五第六地中慧",
    "T31n1604_013:0658a17": "身清淨。後四地及佛地，解脫身、解脫知見身",
    "T31n1604_013:0658a18": "清淨，由離五障故。五障者，第七地中以執相",
    "T31n1604_013:0658a19": "無知為障，第八地中以功用無知為障，第九",
    "T31n1604_013:0658a20": "地中以不能化生無知為障，第十地中以未",
    "T31n1604_013:0658a21": "淨二門無知為障。佛地中以礙障無知為障，",
    "T31n1604_013:0658a22": "謂此無知能礙聲聞緣覺境界智，諸佛知一",
    "T31n1604_013:0658a23": "切境無礙，由解脫此障故。已說菩薩隨地修",
    "T31n1604_013:0658a24": "無流五陰，次說菩薩隨地成就未成就。偈曰：",
    "T31n1604_013:0658a25": "未成就成就，　　成復未成成，",
    "T31n1604_013:0658a26": "如地建立知，　　分別無分別。",
    "T31n1604_013:0658a27": "釋曰：未成就成就者，彼信行地是未成就，自",
    "T31n1604_013:0658a28": "餘諸地是名成就。成復未成成者，於前成就",
    "T31n1604_013:0658a29": "地中復有未成就成就，七地已還名未成就，",
    "T31n1604_013:0658b01": "有功用故。八地已上是名成就，無功用故。問：",
    "T31n1604_013:0658b02": "前說歡喜地亦是成就，此義云何？答：如地建",
    "T31n1604_013:0658b03": "立知分別無分別，此由於地建立中知唯分",
    "T31n1604_013:0658b04": "別，於此分別亦無分別，所執能執俱無體故，",
    "T31n1604_013:0658b05": "約此義故說名成就。偈曰：",
    "T31n1604_013:0658b06": "應知諸地中，　　修習及成就，",
    "T31n1604_013:0658b07": "此二不思議，　　諸佛境界故。",
    "T31n1604_013:0658b08": "釋曰：菩薩於諸地中各有修習及成就，應知",
    "T31n1604_013:0658b09": "地地皆不可思議，由諸菩薩內自證覺是諸",
    "T31n1604_013:0658b10": "佛所知非餘人境界故。已說菩薩隨地成就",
    "T31n1604_013:0658b11": "未成就，次說菩薩入地十種相。偈曰：",
    "T31n1604_013:0658b12": "明信及無劣，　　無怯亦無待，",
    "T31n1604_013:0658b13": "通達及平等，　　離偏亦離著，",
    "T31n1604_013:0658b14": "及以知方便，　　亦在聖眾生，",
    "T31n1604_013:0658b15": "如此十種相，　　地地皆圓滿。",
    "T31n1604_013:0658b16": "釋曰：入地菩薩地地皆有十相。何者為十？一",
    "T31n1604_013:0658b17": "明信、二無劣、三無怯、四無待、五通達、六平",
    "T31n1604_013:0658b18": "等、七離偏、八離著、九知方便、十聖眾生。明",
    "T31n1604_013:0658b19": "信者，於自地得明，於諸法中除無知故；於",
    "T31n1604_013:0658b20": "他地得信，於後諸地生願樂故。無劣者，聞深",
    "T31n1604_013:0658b21": "妙法不驚怖故。無怯者，行難行行，極勇猛故。",
    "T31n1604_013:0658b22": "無待者，起自地行不待教故。通達者，他地方",
    "T31n1604_013:0658b23": "便能起故。平等者，普於眾生同自心故。離偏",
    "T31n1604_013:0658b24": "者，耳聞毀譽無高下故。離著者，得輪王等位",
    "T31n1604_013:0658b25": "無愛染故。知方便者，知諸法不可得，為佛方",
    "T31n1604_013:0658b26": "便故。聖眾生者，諸佛徒眾恒在生故。此等十",
    "T31n1604_013:0658b27": "相地地皆具應知。已說菩薩入地十種相，次",
    "T31n1604_013:0658b28": "說菩薩地中十度相。偈曰：",
    "T31n1604_013:0658b29": "有欲無六障，　　其次無亂慧，",
    "T31n1604_013:0658c01": "不漂亦不迴，　　事友及供養，",
    "T31n1604_013:0658c02": "迴向將生勝，　　修善與戲通，",
    "T31n1604_013:0658c03": "功德藏如是，　　佛子十六相。",
    "T31n1604_013:0658c04": "釋曰：諸菩薩於諸地中得十度，有十六相。何",
    "T31n1604_013:0658c05": "者十六？一有欲樂，行諸度故。二無慳，離施障",
    "T31n1604_013:0658c06": "故。三無違，離戒障故。四無恚，離忍障故。五",
    "T31n1604_013:0658c07": "無懈，離進障故。六慈悲，離定障故。慈悲能與",
    "T31n1604_013:0658c08": "樂拔苦，是瞋惱對治，由定得故。七無惡慧，離",
    "T31n1604_013:0658c09": "慧障故。惡慧有三，謂自性分別、隨憶分別、顯",
    "T31n1604_013:0658c10": "示分別，此能斷故。八無亂慧，離異乘心故。九",
    "T31n1604_013:0658c11": "不漂，不為人天勝樂醉其心故。十不迴，不為",
    "T31n1604_013:0658c12": "不成就苦及難行苦退其心故。十一事友，依",
    "T31n1604_013:0658c13": "佛所示善知識聞大乘故。十二供養，供養三",
    "T31n1604_013:0658c14": "寶故。十三迴向，善巧方便故。十四生勝，此顯",
    "T31n1604_013:0658c15": "願波羅蜜相，離八難處不離諸佛菩薩故。十",
    "T31n1604_013:0658c16": "五修善，此顯力波羅蜜相，無間修諸善根故。",
    "T31n1604_013:0658c17": "十六戲通，此顯智波羅蜜相，遊戲諸大神通",
    "T31n1604_013:0658c18": "功德故。菩薩若得此相，則為一切眾中上首，",
    "T31n1604_013:0658c19": "是名佛子十六相。已說菩薩地中十度相，次",
    "T31n1604_013:0658c20": "說菩薩度度五功德。偈曰：",
    "T31n1604_013:0658c21": "地地昇進時，　　度度有五德，",
    "T31n1604_013:0658c22": "二及二及一，　　應知止觀俱。",
    "T31n1604_013:0658c23": "釋曰：地地昇進時度度有五德者，菩薩於一",
    "T31n1604_013:0658c24": "一地修一一度，於一一度皆具五種功德。何",
    "T31n1604_013:0658c25": "者為五？一滅習、二得猗、三圓明、四相起、五",
    "T31n1604_013:0658c26": "廣因。滅習者，一一剎那滅除依中習氣聚故。",
    "T31n1604_013:0658c27": "得猗者，離種種相得法樂故。圓明者，遍知一",
    "T31n1604_013:0658c28": "切種不作分段故。相起者，由入大地無分別",
    "T31n1604_013:0658c29": "相生故。廣因者，為滿為淨一切種法身福聚",
    "T31n1604_013:0659a01": "智聚攝令增長故。二及二及一應知止觀俱",
    "T31n1604_013:0659a02": "者，此中應知，初二功德是奢摩他分，次二功",
    "T31n1604_013:0659a03": "德是毘鉢舍那分，第五功德是俱分。已說菩",
    "T31n1604_013:0659a04": "薩度度五功德，次釋菩薩十地名。偈曰：",
    "T31n1604_013:0659a05": "見真見利物，　　此處得歡喜；",
    "T31n1604_013:0659a06": "出犯出異心，　　是名離垢地；",
    "T31n1604_013:0659a07": "求法持法力，　　作明故名明；",
    "T31n1604_013:0659a08": "惑障智障薪，　　能燒是焰慧；",
    "T31n1604_013:0659a09": "難退有二種，　　能退故難勝；",
    "T31n1604_013:0659a10": "不住二法觀，　　恒現名現前；",
    "T31n1604_013:0659a11": "雜道隣一道，　　遠去名遠行；",
    "T31n1604_013:0659a12": "相想無相想，　　動無不動地；",
    "T31n1604_013:0659a13": "四辯智力巧，　　說善稱善慧；",
    "T31n1604_013:0659a14": "二門如雲遍，　　雨法名法雲。",
    "T31n1604_013:0659a15": "釋曰：見真見利物此處得歡喜者，菩薩於初",
    "T31n1604_013:0659a16": "地中一見真如，謂見自利，昔曾未見今時始",
    "T31n1604_013:0659a17": "見，去菩提近故。二見利物，謂見利他，一一剎",
    "T31n1604_013:0659a18": "那能成熟百眾生故。由此二見起勝歡喜，故名",
    "T31n1604_013:0659a19": "歡喜地。出犯出異心是名離垢地者，菩薩於",
    "T31n1604_013:0659a20": "二地中出二種垢，一出犯戒垢、二出起異乘",
    "T31n1604_013:0659a21": "心垢。由出二垢故，名離垢地。如《十地經》說：我",
    "T31n1604_013:0659a22": "等應得應淨一切種智故勤精進。求法持法",
    "T31n1604_013:0659a23": "力作明故名明者，菩薩於三地中得三昧自",
    "T31n1604_013:0659a24": "在力，於無量佛法能求能持，得大法明為他",
    "T31n1604_013:0659a25": "作明。由能以法自明明他，故名明地。惑障智",
    "T31n1604_013:0659a26": "障薪能燒是焰慧者，菩薩於四地中以菩提",
    "T31n1604_013:0659a27": "分慧為焰自性，以惑智二障為薪自性。此地",
    "T31n1604_013:0659a28": "菩薩能起慧焰燒二障薪故，名焰慧地。難退",
    "T31n1604_013:0659a29": "有二種能退故難勝者，菩薩於五地中有二",
    "T31n1604_013:0659b01": "種難，一勤化眾生心無惱難、二眾生不從化",
    "T31n1604_013:0659b02": "心無惱難。此地菩薩能退二難、於難得勝故，",
    "T31n1604_013:0659b03": "名難勝地。不住二法觀恒現名現前者，菩薩",
    "T31n1604_013:0659b04": "於六地中依般若力，能不住生死涅槃二法。",
    "T31n1604_013:0659b05": "如此觀慧恒現在前故，名現前地。雜道隣",
    "T31n1604_013:0659b06": "一道遠去名遠行者，菩薩於七地中近一乘",
    "T31n1604_013:0659b07": "道，故名遠去。問：誰是遠去？答：功用方便究竟",
    "T31n1604_013:0659b08": "此遠能去，由此遠去故名遠行地。相想無相",
    "T31n1604_013:0659b09": "想動無不動地者，菩薩於八地中有相想及",
    "T31n1604_013:0659b10": "無相有功用想，二想俱不能動，由無此動故，",
    "T31n1604_013:0659b11": "故名不動地。四辯智力巧說善稱善慧者，菩",
    "T31n1604_013:0659b12": "薩於九地中四無礙慧最為殊勝，於一剎那",
    "T31n1604_013:0659b13": "頃三千世界所有人天異類異音異義異問，",
    "T31n1604_013:0659b14": "此地菩薩能以一音普答眾問遍斷眾疑，由",
    "T31n1604_013:0659b15": "此說善故名善慧地。二門如雲遍雨法名法",
    "T31n1604_013:0659b16": "雲者，菩薩於十地中，由三昧門及陀羅尼門",
    "T31n1604_013:0659b17": "攝一切聞熏習因，遍滿阿梨耶識中，譬如浮",
    "T31n1604_013:0659b18": "雲遍滿虛空，能以此聞熏習雲，於一一剎那、",
    "T31n1604_013:0659b19": "於一一相、於一一好、於一一毛孔，雨無量無",
    "T31n1604_013:0659b20": "邊法雨，充足一切可化眾生。由能如雲雨法",
    "T31n1604_013:0659b21": "故，名法雲地。問：釋別名已，云何名住？云何名",
    "T31n1604_013:0659b22": "地？偈曰：",
    "T31n1604_013:0659b23": "為集諸善根，　　樂住故說住，",
    "T31n1604_013:0659b24": "數數數無畏，　　復以地為名。",
    "T31n1604_013:0659b25": "釋曰：為集諸善根樂住故名住者，諸菩薩",
    "T31n1604_013:0659b26": "為成就種種善根，於一切時樂住一切地，是",
    "T31n1604_013:0659b27": "故諸地說名為住。數數數無畏復以地為名",
    "T31n1604_013:0659b28": "者，步彌耶名為地。步者，數數義。彌者，實數",
    "T31n1604_013:0659b29": "義。耶者，無畏義。諸菩薩欲進上地，於一一地",
    "T31n1604_013:0659c01": "中數數斷障礙、數數得功德，是名數數義。地",
    "T31n1604_013:0659c02": "以十數為量，諸菩薩於一一地中知斷爾所",
    "T31n1604_013:0659c03": "障礙、知得爾所功德、知此不虛，是名實數義。",
    "T31n1604_013:0659c04": "上地是無畏處，諸菩薩畏於自地中退失自",
    "T31n1604_013:0659c05": "他利功德進求上地，是名無畏義。由此三義，",
    "T31n1604_013:0659c06": "故名為地。已說菩薩十地名，次說菩薩四種",
    "T31n1604_013:0659c07": "得地差別。偈曰：",
    "T31n1604_013:0659c08": "由信及由行，　　由達亦由成，",
    "T31n1604_013:0659c09": "應知諸菩薩，　　得地有四種。",
    "T31n1604_013:0659c10": "釋曰：四種得地者，一由信得、二由行得、三由",
    "T31n1604_013:0659c11": "通達得、四由成就得。由信者，以信得諸地故，",
    "T31n1604_013:0659c12": "如信地中說。由行者，以正行得諸地故。諸菩",
    "T31n1604_013:0659c13": "薩於大乘法有十種正行：一書寫、二供養、三",
    "T31n1604_013:0659c14": "流傳、四聽受、五轉讀、六教他、七習誦、八解",
    "T31n1604_013:0659c15": "說、九思擇、十修習。此十正行能生無量功德",
    "T31n1604_013:0659c16": "聚，此行得地故名行得。通達者，通達第一義",
    "T31n1604_013:0659c17": "諦，乃至七地名通達。得成就者，八地至佛地",
    "T31n1604_013:0659c18": "名成就得。已說菩薩四種得地，差別次說菩",
    "T31n1604_013:0659c19": "薩四種修行差別。偈曰：",
    "T31n1604_013:0659c20": "諸度諸覺分，　　諸通及諸攝，",
    "T31n1604_013:0659c21": "為大亦為小，　　俱入亦俱成。",
    "T31n1604_013:0659c22": "釋曰：總說一切菩薩行不過四種，一波羅蜜",
    "T31n1604_013:0659c23": "行、二菩提分行、三神通行、四攝生行。說波羅",
    "T31n1604_013:0659c24": "蜜行為求大乘眾生，說菩提分行為求小乘",
    "T31n1604_013:0659c25": "眾生，說神通行為令二種眾生得入佛法，說",
    "T31n1604_013:0659c26": "攝生行為令二種眾生成熟佛法。行住品究",
    "T31n1604_013:0659c27": "竟。",
    "T31n1604_013:0659c28": "24 敬佛品大乘莊嚴經論敬佛品第二十四",
    "T31n1604_013:0659c29": "釋曰：已說菩薩行住，次說禮佛功德。偈曰：",
    "T31n1604_013:0660a01": "合心及離心，　　不離利益心，",
    "T31n1604_013:0660a02": "憐愍諸眾生，　　救世我頂禮。",
    "T31n1604_013:0660a03": "釋曰：此偈禮如來無量勝功德。合心者，是慈",
    "T31n1604_013:0660a04": "心，由與樂故。離心者，是悲心，由拔苦故。不",
    "T31n1604_013:0660a05": "離心者，是喜心，由恒悅故。利益心者，是捨",
    "T31n1604_013:0660a06": "心，由無染故。偈曰：",
    "T31n1604_013:0660a07": "一切障解脫，　　一切世間勝，",
    "T31n1604_013:0660a08": "一切處遍滿，　　心脫我頂禮。",
    "T31n1604_013:0660a09": "釋曰：此偈禮如來三處勝功德。一切障解脫",
    "T31n1604_013:0660a10": "者，顯解脫勝，由一切惑障、一切智障得解脫",
    "T31n1604_013:0660a11": "故。一切世間勝者，顯制入勝，由心自在，隨其",
    "T31n1604_013:0660a12": "所緣隨意轉故。一切處遍滿者，顯遍入勝，由",
    "T31n1604_013:0660a13": "一切境中智遍滿故。由此三義，心於三處而",
    "T31n1604_013:0660a14": "得解脫，故說心解脫。偈曰：",
    "T31n1604_013:0660a15": "能遮彼惑起，　　亦能害彼惑，",
    "T31n1604_013:0660a16": "染污諸眾生，　　悲者我頂禮。",
    "T31n1604_013:0660a17": "釋曰：此偈禮如來無諍勝功德。能遮彼惑起",
    "T31n1604_013:0660a18": "者，一切眾生應起煩惱，如來凡所作業能令",
    "T31n1604_013:0660a19": "不起。亦能害彼惑者，彼惑若已起，如來亦",
    "T31n1604_013:0660a20": "能令起對治方便。若餘人無諍，但能令他緣",
    "T31n1604_013:0660a21": "自不起煩惱，而不能令他起對治。如來無諍",
    "T31n1604_013:0660a22": "則不爾，非但令彼不起，亦能令彼起對治，是",
    "T31n1604_013:0660a23": "故為勝。染污諸眾生悲者我頂禮者，如來無",
    "T31n1604_013:0660a24": "諍三昧於一切染污眾生偏起憐愍，是故於",
    "T31n1604_013:0660a25": "彼名為悲者。偈曰：",
    "T31n1604_013:0660a26": "無功用無著，　　無礙恒寂靜，",
    "T31n1604_013:0660a27": "能釋一切疑，　　勝智我頂禮。",
    "T31n1604_013:0660a28": "釋曰：此偈禮如來願智勝功德。如來願智由",
    "T31n1604_013:0660a29": "五事勝：一於起無功用、二於境不著、三於中",
    "T31n1604_013:0660b01": "無礙、四恒時寂靜、五能釋眾疑。由此五義，是",
    "T31n1604_013:0660b02": "故為勝。餘人願智，一非無功用，作意起故；二",
    "T31n1604_013:0660b03": "非無著，假定力故；三非無礙，少分知故；四非",
    "T31n1604_013:0660b04": "恒靜，非常定故；五不釋疑，有無知故。偈曰：",
    "T31n1604_013:0660b05": "所依及能依，　　於言及於智，",
    "T31n1604_013:0660b06": "說者無礙慧，　　善說我頂禮。",
    "T31n1604_013:0660b07": "釋曰：此偈禮如來無礙勝功德。所說有二種：",
    "T31n1604_013:0660b08": "一所依、謂法；二能依，謂義。說具有二種：一方",
    "T31n1604_013:0660b09": "言、二巧智。如來於此所說及說具，慧常無礙，",
    "T31n1604_013:0660b10": "是故為勝。說者，即顯無礙業。開示有方，故名",
    "T31n1604_013:0660b11": "善說。偈曰：",
    "T31n1604_013:0660b12": "能去及能聞，　　知行知來去，",
    "T31n1604_013:0660b13": "令彼得出離，　　教授我頂禮。",
    "T31n1604_013:0660b14": "釋曰：此偈禮如來神通勝功德。能去者，是",
    "T31n1604_013:0660b15": "如意通，能往彼彼所故。能聞者，是天耳通，",
    "T31n1604_013:0660b16": "能聞彼彼音故。知行者，是他心通，能知彼",
    "T31n1604_013:0660b17": "人心行差別故。知來者，是宿住通，能知彼",
    "T31n1604_013:0660b18": "人前世從此因來故。知去者，是生死通，能",
    "T31n1604_013:0660b19": "知彼人今世從此因去故。令彼得出離者，是",
    "T31n1604_013:0660b20": "漏盡通，能如實為彼說法故。偈曰：",
    "T31n1604_013:0660b21": "眾生若有見，　　知定是丈夫，",
    "T31n1604_013:0660b22": "深起淨信心，　　方便我頂禮。",
    "T31n1604_013:0660b23": "釋曰：此偈禮如來相好勝功德。一切眾生若",
    "T31n1604_013:0660b24": "有見者，即知如來是大丈夫，及於如來起淨",
    "T31n1604_013:0660b25": "信業，由以相好為方便故。偈曰：",
    "T31n1604_013:0660b26": "取捨住變化，　　定智得自在，",
    "T31n1604_013:0660b27": "如此四清淨，　　世尊我頂禮。",
    "T31n1604_013:0660b28": "釋曰：此偈禮如來清淨勝功德。清淨四種：一",
    "T31n1604_013:0660b29": "身清淨、二緣清淨、三心清淨、四智清淨。取捨",
    "T31n1604_013:0660c01": "住者，顯身清淨，能於自身壽中若取若捨若",
    "T31n1604_013:0660c02": "住得自在故。變化者，顯緣清淨，能於諸境轉",
    "T31n1604_013:0660c03": "變起化得自在故。定者，顯心清淨，能於諸定",
    "T31n1604_013:0660c04": "出入得自在故。智者，顯智清淨，能知諸境無",
    "T31n1604_013:0660c05": "礙得自在故。偈曰：",
    "T31n1604_013:0660c06": "方便及歸依，　　清淨與出離，",
    "T31n1604_013:0660c07": "於此破四誑，　　降魔我頂禮。",
    "T31n1604_013:0660c08": "釋曰：此偈禮如來力勝功德。魔依四事破壞",
    "T31n1604_013:0660c09": "眾生。何者四事？一依方便誑惑眾生，言受",
    "T31n1604_013:0660c10": "用五塵得生善道不墮惡道。二依歸依誑惑",
    "T31n1604_013:0660c11": "眾生，言自在天等是歸依處餘處則非。三依",
    "T31n1604_013:0660c12": "清淨誑惑眾生，言世間諸定唯此清淨餘非",
    "T31n1604_013:0660c13": "清淨。四依出離誑惑眾生，言小乘道果唯此",
    "T31n1604_013:0660c14": "出離非有大乘。佛為破魔四事顯己十力。一",
    "T31n1604_013:0660c15": "以是非智力破魔第一事，由善方便可得生",
    "T31n1604_013:0660c16": "天，非惡方便故。二以自業智力破魔第二事，",
    "T31n1604_013:0660c17": "由自業生天，非依自在天等力故。三以禪定",
    "T31n1604_013:0660c18": "智力破魔第三事，由具知禪定解脫三昧",
    "T31n1604_013:0660c19": "三摩跋提故。四以後七智力破魔第四事，由",
    "T31n1604_013:0660c20": "下根等令離、上根等安置故。偈曰：",
    "T31n1604_013:0660c21": "於智亦於斷，　　於離亦於障，",
    "T31n1604_013:0660c22": "能說自他利，　　摧邪我頂禮。",
    "T31n1604_013:0660c23": "釋曰：此偈禮如來無畏勝功德。於智者，是",
    "T31n1604_013:0660c24": "說一切智無畏。於斷者，是說漏盡無畏。於離",
    "T31n1604_013:0660c25": "者，是說盡苦道無畏。於障者，是說障道無畏。",
    "T31n1604_013:0660c26": "此中智及斷是說自利功德，離及障是說利",
    "T31n1604_013:0660c27": "他功德。若諸外道難言：瞿曇非具一切智、非",
    "T31n1604_013:0660c28": "盡一切漏、說道不能盡苦、說障不能妨道。如",
    "T31n1604_013:0660c29": "來於此四難而能摧伏，故名無畏。偈曰：",
    "T31n1604_013:0661a01": "在眾極治罰，　　自無所護故，",
    "T31n1604_013:0661a02": "離二染正住，　　攝眾我頂禮。",
    "T31n1604_013:0661a03": "釋曰：在眾極治罰自無所護故者，此禮如來",
    "T31n1604_013:0661a04": "不護勝功德，若自有所護，在眾不能說極治",
    "T31n1604_013:0661a05": "罰故。離二染正住者，此禮如來念處勝功",
    "T31n1604_013:0661a06": "德，離二染者無喜憂故。正住者，不忘念故。由",
    "T31n1604_013:0661a07": "此二種功德勝故，能攝於一切徒眾，此即是",
    "T31n1604_013:0661a08": "業。偈曰：",
    "T31n1604_013:0661a09": "行住一切處，　　無非一切智，",
    "T31n1604_013:0661a10": "由斷一切習，　　實義我頂禮。",
    "T31n1604_013:0661a11": "釋曰：此偈禮如來斷習勝功德。如來於一切",
    "T31n1604_013:0661a12": "處一切時行住等事，無非一切智威儀，由具",
    "T31n1604_013:0661a13": "斷一切煩惱習故。若無一切智者，煩惱雖盡",
    "T31n1604_013:0661a14": "而習不盡，於行住時或逢奔車逸馬即被損",
    "T31n1604_013:0661a15": "害，由非一切智威儀故。如來無此事，由實有",
    "T31n1604_013:0661a16": "一切智故。偈曰：",
    "T31n1604_013:0661a17": "利益眾生事，　　隨時不過時，",
    "T31n1604_013:0661a18": "所作恒無謬，　　不忘我頂禮。",
    "T31n1604_013:0661a19": "釋曰：此偈禮如來不忘勝功德。如來作利益",
    "T31n1604_013:0661a20": "眾生事，恒得其時不過其時，此是不忘法業。",
    "T31n1604_013:0661a21": "如來所作，一切時皆實不虛，此是不忘法自",
    "T31n1604_013:0661a22": "性。偈曰：",
    "T31n1604_013:0661a23": "晝夜六時觀，　　一切眾生界，",
    "T31n1604_013:0661a24": "大悲具足故，　　利意我頂禮。",
    "T31n1604_013:0661a25": "釋曰：此偈禮如來大悲勝功德。如來以大悲",
    "T31n1604_013:0661a26": "故，晝夜六時觀察眾生誰退誰進，未起善根",
    "T31n1604_013:0661a27": "者令其得起、已起善根者令其增進。雖日六",
    "T31n1604_013:0661a28": "時，而實一切時恒轉法輪，由大悲具足故，此",
    "T31n1604_013:0661a29": "即大悲業。於一切眾生常起利益意，此是大",
    "T31n1604_013:0661b01": "悲自性。偈曰：",
    "T31n1604_013:0661b02": "由行及由得，　　由智及由業，",
    "T31n1604_013:0661b03": "於一切二乘，　　最上我頂禮。",
    "T31n1604_013:0661b04": "釋曰：此偈禮如來不共勝功德。如來有十八",
    "T31n1604_013:0661b05": "不共法：一身無失、二口無失、三念無失、四無",
    "T31n1604_013:0661b06": "異想、五無不定心、六無不知已捨、七欲無減、",
    "T31n1604_013:0661b07": "八精進無減、九念無減、十慧無減、十一解脫",
    "T31n1604_013:0661b08": "無減、十二解脫知見無減、十三智知過去無",
    "T31n1604_013:0661b09": "著無礙、十四智知未來無著無礙、十五智知",
    "T31n1604_013:0661b10": "現在無著無礙、十六身業隨智慧行、十七口",
    "T31n1604_013:0661b11": "業隨智慧行、十八意業隨智慧行。此中由行",
    "T31n1604_013:0661b12": "者，攝初節六不共。由得者，攝第二節六不共。",
    "T31n1604_013:0661b13": "由智者，攝第三節三不共。由業者，攝第四節",
    "T31n1604_013:0661b14": "三不共。一切聲聞緣覺於餘一切眾生為上，",
    "T31n1604_013:0661b15": "如來由此四事不共故於彼上復上，故名最",
    "T31n1604_013:0661b16": "上。偈曰：",
    "T31n1604_013:0661b17": "三身大菩提，　　一切種得故，",
    "T31n1604_013:0661b18": "眾生諸處疑，　　能除我頂禮。",
    "T31n1604_013:0661b19": "釋曰：此偈禮如來種智勝功德。三身者，一",
    "T31n1604_013:0661b20": "自性身、二受用身、三化身，此說種智自",
    "T31n1604_013:0661b21": "性。問：此智於一切境知一切種復云何？答：一",
    "T31n1604_013:0661b22": "切眾生於一切處生疑，此智能斷，此說種智",
    "T31n1604_013:0661b23": "業。偈曰：",
    "T31n1604_013:0661b24": "無著及無過，　　無穢亦無息，",
    "T31n1604_013:0661b25": "無動無戲論，　　清淨我頂禮。",
    "T31n1604_013:0661b26": "釋曰：此偈禮如來度滿勝功德。無著者，於",
    "T31n1604_013:0661b27": "諸資財無所染故。無過者，於身等業永無垢",
    "T31n1604_013:0661b28": "故。無穢者，世法諸苦不濁心故。無息者，少",
    "T31n1604_013:0661b29": "有所得不即住故。無動者，心恒寂靜不散亂",
    "T31n1604_013:0661c01": "故。無戲論者，一切法中所有分別皆不行故。",
    "T31n1604_013:0661c02": "如來此六圓滿，具離六障，故名清淨。偈曰：",
    "T31n1604_013:0661c03": "成就第一義，　　出離一切地，",
    "T31n1604_013:0661c04": "於他得尊極，　　解脫諸眾生，",
    "T31n1604_013:0661c05": "無盡等功德，　　現在皆具足，",
    "T31n1604_013:0661c06": "世見眾亦見，　　不見人天等。",
    "T31n1604_013:0661c07": "釋曰：此二偈禮如來佛相勝功德。此中略說",
    "T31n1604_013:0661c08": "佛相有六種：一體、二因、三果、四業、五相應、六差",
    "T31n1604_013:0661c09": "別。由此六種表知是佛，故說佛相。成就第一",
    "T31n1604_013:0661c10": "義者，此是體相，由真如最清淨第一義成就",
    "T31n1604_013:0661c11": "故。出離一切地者，此是因相，由出離一切菩",
    "T31n1604_013:0661c12": "薩地故。於他得尊極者，此是果相，由於一",
    "T31n1604_013:0661c13": "切眾生中得第一故。解脫諸眾生者，此是業",
    "T31n1604_013:0661c14": "相，由能令一切眾生得解脫故。無盡等功德",
    "T31n1604_013:0661c15": "現世皆具足者，此是相應相。世見眾亦見不",
    "T31n1604_013:0661c16": "見人天等者，此是差別相。世見者，謂種種世",
    "T31n1604_013:0661c17": "界皆見，此是化身。眾亦見者，謂佛大弟子眾",
    "T31n1604_013:0661c18": "亦見，此是受用身。不見者，謂人天等一切時",
    "T31n1604_013:0661c19": "不見，此是自性身。此即三身差別。敬佛品究",
    "T31n1604_013:0661c20": "竟。大乘修多羅莊嚴論極清淨時說已究竟。",
    "T31n1604_013:0661c21": "大乘莊嚴經論卷第十三",
    "T31n1604_013:如0591a29": "文義",
    "T31n1604_013:世0597c02": "俗",
    "T31n1604_013:自0599c16": "在，",
    "T31n1604_013:出0600c13": "世般若",
    "T31n1604_013:一切0602a08": "種智",
    "T31n1604_013:五0604b16": "濁多故",
    "T31n1604_013:不般涅0605a26": "槃",
    "T31n1604_013:下0609a29": "劣心",
    "T31n1604_013:釋義0610a14": "法",
    "T31n1604_013:客0611b08": "塵",
    "T31n1604_013:資0627b21": "生成就",
    "T31n1604_013:真實空0649b25": "經》"
}