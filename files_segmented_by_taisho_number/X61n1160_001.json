{
    "X61n1160_001:0513c06": "西方願文科",
    "X61n1160_001:0513c09": "大文分二",
    "X61n1160_001:0513c10": "初總序歸敬二正述願文",
    "X61n1160_001:0513c11": "初總序歸敬三",
    "X61n1160_001:0513c12": "初標主二明願三請加",
    "X61n1160_001:0513c13": "二正述願文三",
    "X61n1160_001:0513c14": "初求生西方正因二得生西方明驗",
    "X61n1160_001:0513c15": "三已生淨土大用",
    "X61n1160_001:0513c16": "初求生西方正因五",
    "X61n1160_001:0513c17": "初發起大心二懺悔業障",
    "X61n1160_001:0513c18": "三立願自要四求佛冥加",
    "X61n1160_001:0513c19": "五淨業成就",
    "X61n1160_001:0513c20": "二得生西方明驗三",
    "X61n1160_001:0513c21": "初臨終正念二感佛來迎三往生極樂",
    "X61n1160_001:0513c22": "三已生淨土大用四",
    "X61n1160_001:0513c23": "初見佛得記二蒙記具德三成德利生",
    "X61n1160_001:0513c24": "四普皆回向",
    "X61n1160_001:0514a06": "西方願文解",
    "X61n1160_001:0514a08": "淨業弟子　袾宏　著并釋",
    "X61n1160_001:0514a09": "△初總序歸敬三初標主二明願三請加初標主。",
    "X61n1160_001:0514a10": "　稽首西方安樂國　　接引眾生大導師",
    "X61n1160_001:0514a11": "稽首者以首叩地敬之至也西方國土無量今歸",
    "X61n1160_001:0514a12": "敬者西方之安樂國也安樂極樂之異名也或名",
    "X61n1160_001:0514a13": "安養或名清泰其義一也接攝取也引指導也眾",
    "X61n1160_001:0514a14": "生沉淪接取置之善地眾生迷昧指導歸之正途",
    "X61n1160_001:0514a15": "凡知識羅漢菩薩如來皆接引導師如畋獵之有",
    "X61n1160_001:0514a16": "虞人涉川之有舟長問路之有土民也惟佛為群",
    "X61n1160_001:0514a17": "導師之中大導師也大二意一普度群靈無遺失",
    "X61n1160_001:0514a18": "故二究竟成佛無退轉故。△二明願。",
    "X61n1160_001:0514a19": "　我今發願願往生",
    "X61n1160_001:0514a20": "信行願三淨土資糧但言願者惟信故願願之切",
    "X61n1160_001:0514a21": "者必其信之真也行以願立願之切者自能行之",
    "X61n1160_001:0514a22": "力也是以彌陀經中專說發願願往不一而足。△",
    "X61n1160_001:0514a23": "三請加。",
    "X61n1160_001:0514a24": "　維願慈悲哀攝受",
    "X61n1160_001:0514b01": "願文備矣或問古云把手牽他行不得惟人自肯",
    "X61n1160_001:0514b02": "乃相應何乃求佛攝受耶答一者彌陀本願力故",
    "X61n1160_001:0514b03": "二者求佛攝受正自肯故三者感應道交正相應",
    "X61n1160_001:0514b04": "故(何乃下三十六字未完今續)。△二正述願文分三初求生西",
    "X61n1160_001:0514b05": "方正因二得生西方明驗三已生淨土大用初求",
    "X61n1160_001:0514b06": "生西方正因五初發起大心二懺除業障三立願",
    "X61n1160_001:0514b07": "自要四求佛冥加五淨業成就初發起大心。",
    "X61n1160_001:0514b08": "弟子(某甲眾等)普為四恩三有法界眾生求於諸佛一乘",
    "X61n1160_001:0514b09": "無上菩提道故專心持念阿彌陀佛萬德洪名期生",
    "X61n1160_001:0514b10": "淨土。",
    "X61n1160_001:0514b11": "先出念佛求生淨土之本志也普為者兼利為懷",
    "X61n1160_001:0514b12": "不為自身獨求解脫也一乘者佛果為期不於餘",
    "X61n1160_001:0514b13": "乘妄有希冀也發如是心乃修淨土是謂正因苟",
    "X61n1160_001:0514b14": "為不然雖勤念佛因地不真果招迂曲○四恩者",
    "X61n1160_001:0514b15": "在家則父母眾生國王三寶出家則父母師長國",
    "X61n1160_001:0514b16": "王施主也三有者欲有色有無色有也。△二懺除",
    "X61n1160_001:0514b17": "業障。",
    "X61n1160_001:0514b18": "又以業重福輕障深慧淺染心易熾淨德難成今於",
    "X61n1160_001:0514b19": "佛前翹勤五體披瀝一心投誠懺悔我及眾生曠劫",
    "X61n1160_001:0514b20": "至今迷本淨心縱貪瞋痴染穢三業無量無邊所作",
    "X61n1160_001:0514b21": "罪垢無量邊所結冤業願悉消滅。",
    "X61n1160_001:0514b22": "承上雖發大心恐宿世今生業障多而福慧少欲",
    "X61n1160_001:0514b23": "淨偏染故須懺悔本淨者心本自淨因迷成染今",
    "X61n1160_001:0514b24": "始覺知慚愧脩省若本不淨如銷頑鐵欲成真金",
    "X61n1160_001:0514c01": "縱經百鍊終不成就○三業者身業意業口業也",
    "X61n1160_001:0514c02": "三業各具貪瞋痴故。△三立願自要。",
    "X61n1160_001:0514c03": "從於今日立深誓願遠離惡法誓不更造勤修聖道",
    "X61n1160_001:0514c04": "誓不退惰誓成正覺誓度眾生。",
    "X61n1160_001:0514c05": "雖已懺悔不發誓願是謂有懺無悔要者猶俗云",
    "X61n1160_001:0514c06": "脅制古曰要君今自要故四句即四弘誓也○遠",
    "X61n1160_001:0514c07": "離句即煩惱無盡誓願斷也勤修句即法門無量",
    "X61n1160_001:0514c08": "誓願學也誓成句即佛道無上誓願成也誓度句",
    "X61n1160_001:0514c09": "即眾生無邊誓願度也。△四求佛冥加。",
    "X61n1160_001:0514c10": "阿彌陀佛以慈悲願力當證知我當哀憫我當加被",
    "X61n1160_001:0514c11": "我願禪觀之中夢寐之際得見阿彌陀佛金色之身",
    "X61n1160_001:0514c12": "得歷阿彌陀佛寶嚴之土得蒙阿彌陀佛甘露灌頂",
    "X61n1160_001:0514c13": "光明照身手摩我頭衣覆我體。",
    "X61n1160_001:0514c14": "古淨土文謂佛以天眼遙觀天耳遙聞他心速見",
    "X61n1160_001:0514c15": "故行人既發大心佛必證知既證知已佛大慈悲",
    "X61n1160_001:0514c16": "必垂哀憫既哀憫已佛大威神必垂加被顯如禪",
    "X61n1160_001:0514c17": "觀幽如夢寐所云金色寶嚴甘露光明手摩衣覆",
    "X61n1160_001:0514c18": "精誠之極感應自然或不精誠與精誠未極則不",
    "X61n1160_001:0514c19": "能也然行人但須一心精誠不必因此生著作意",
    "X61n1160_001:0514c20": "求現。△五淨業成就。",
    "X61n1160_001:0514c21": "使我宿障自除善根增長疾空煩惱頓破無明圓覺",
    "X61n1160_001:0514c22": "妙心廓然開悟寂光真境常得現前。",
    "X61n1160_001:0514c23": "既以自力又蒙佛力內外交資故障滅善生有如",
    "X61n1160_001:0514c24": "是等大利益事空而曰疾不勞肯綮修證也破而",
    "X61n1160_001:0515a01": "曰頓不歷階級次第也了悟圓覺常住寂光至是",
    "X61n1160_001:0515a02": "得本淨心故曰淨業成就○宿障者貪嗔痴等善",
    "X61n1160_001:0515a03": "根者戒定慧等妙心真境言之似分實則即心即",
    "X61n1160_001:0515a04": "境即境即心二而不二。△二得生西方明驗三初",
    "X61n1160_001:0515a05": "臨終正念二感佛來迎三往生極樂初臨終正念。",
    "X61n1160_001:0515a06": "至於臨欲命終預知時至身無一切病苦厄難心無",
    "X61n1160_001:0515a07": "一切貪戀迷惑諸根悅豫正念分明捨報安詳如入",
    "X61n1160_001:0515a08": "禪定。",
    "X61n1160_001:0515a09": "至於者前修淨因故至臨終感斯淨報也平日散",
    "X61n1160_001:0515a10": "心雜念臨行揮霍慞惶念佛若至一心臨終安得",
    "X61n1160_001:0515a11": "不定然行人但貴已離貪戀迷惑勿慮或遭病苦",
    "X61n1160_001:0515a12": "厄難倘遭病厄當知念佛人死此往生如脫敝衣",
    "X61n1160_001:0515a13": "得換珍服如出牢獄得還故家不亦樂乎況古云",
    "X61n1160_001:0515a14": "還有不病者麼則亦有不厄者復何慮哉○病苦",
    "X61n1160_001:0515a15": "者身所生厄難者身所遇貪戀者或貪眷屬或貪",
    "X61n1160_001:0515a16": "財產不能捨故迷惑者心念顛倒如不知地獄而",
    "X61n1160_001:0515a17": "曰我欲往中我欲往中故。△二感佛來迎。",
    "X61n1160_001:0515a18": "阿彌陀佛與觀音勢至諸聖賢眾放光接引垂手提",
    "X61n1160_001:0515a19": "携樓閣幢幡異香天樂西方聖境昭示目前令諸眾",
    "X61n1160_001:0515a20": "生見者聞者歡喜感歎發菩提心。",
    "X61n1160_001:0515a21": "經云執持名號一心不亂其人臨命終時阿彌陀",
    "X61n1160_001:0515a22": "佛與諸聖眾現在其前是也眾見發心則自他兼",
    "X61n1160_001:0515a23": "利矣又眾人皆見其事乃真獨己見之或是魔事。",
    "X61n1160_001:0515a24": "△三往生極樂。",
    "X61n1160_001:0515b01": "我於爾時乘金剛臺隨從佛後如彈指頃生極樂國",
    "X61n1160_001:0515b02": "七寶池內勝蓮華中。",
    "X61n1160_001:0515b03": "上見佛來今隨佛去無來去中而來去也勝蓮花",
    "X61n1160_001:0515b04": "者上上品也。△三已生淨土大用四初見佛得記",
    "X61n1160_001:0515b05": "二蒙記具德三成德利生四普皆回向初見佛得",
    "X61n1160_001:0515b06": "記。",
    "X61n1160_001:0515b07": "花開見佛見諸菩薩聞妙法音獲無生忍於須臾間",
    "X61n1160_001:0515b08": "承事諸佛親蒙授記。",
    "X61n1160_001:0515b09": "上言平日求生臨終得生然豈徒得生而已乎今",
    "X61n1160_001:0515b10": "言得生之後親蒙佛記具足功德廣度眾生有如",
    "X61n1160_001:0515b11": "是等大用也凡生西方者花開有遲速見佛有早",
    "X61n1160_001:0515b12": "晚悟道有先後今是舉念即生生已即花開即見",
    "X61n1160_001:0515b13": "佛即聞法即得忍即授記也皆上上品事。△二蒙",
    "X61n1160_001:0515b14": "記具德。",
    "X61n1160_001:0515b15": "得授記已三身四智五眼六通無量百千陀羅尼門",
    "X61n1160_001:0515b16": "一切功德皆悉成就。",
    "X61n1160_001:0515b17": "或疑如是廣大功德累劫修習未必能得云何一",
    "X61n1160_001:0515b18": "生西方皆悉成就不知萬法唯心既得一心何法",
    "X61n1160_001:0515b19": "不得文殊般若稱念佛為一行三昧得此三昧所",
    "X61n1160_001:0515b20": "有多聞智慧辨才遠過阿難百千萬億倍餘可知",
    "X61n1160_001:0515b21": "矣○三身者法報化身也四智者大圓鏡平等性",
    "X61n1160_001:0515b22": "妙觀察成所作智也五眼者肉眼天眼慧眼法眼",
    "X61n1160_001:0515b23": "佛眼也六通者天眼天耳他心宿命神足漏盡通",
    "X61n1160_001:0515b24": "也陀羅尼者此云總持。△三成德利生。",
    "X61n1160_001:0515c01": "然後不違安養回入娑婆分身無數徧十方剎以不",
    "X61n1160_001:0515c02": "可思議自在神力種種方便度脫眾生咸令離染還",
    "X61n1160_001:0515c03": "得淨心同生西方入不退地如是大願世界無盡眾",
    "X61n1160_001:0515c04": "生無盡業及煩惱一切無盡我願無盡。",
    "X61n1160_001:0515c05": "然後者古所謂既生西方得無生忍已還來此世",
    "X61n1160_001:0515c06": "救苦眾生也不違而入者常居九品常在十方時",
    "X61n1160_001:0515c07": "時堪忍度眾生刻刻西方入正定也還得淨心者",
    "X61n1160_001:0515c08": "上言迷本淨心此言昔迷今悟如久失方得得其",
    "X61n1160_001:0515c09": "本有之淨心非新得也願無盡者前來發起無上",
    "X61n1160_001:0515c10": "大心故今成滿無盡大願也。△四普皆回向。",
    "X61n1160_001:0515c11": "願今禮佛發願修持功德回施有情四恩普報三有",
    "X61n1160_001:0515c12": "均資法界眾生同圓種智。",
    "X61n1160_001:0515c13": "初始發心求生淨土本為四恩三有法界眾生故",
    "X61n1160_001:0515c14": "今回向亦如是。",
    "X61n1160_001:0515c16": "西方願文解(終)",
    "X61n1160_001:0515c22": "原刻西方願文跋",
    "X61n1160_001:0515c24": "余自癸卯抄秋。獲侍　慈顏。說此願文。開我迷雲。甞",
    "X61n1160_001:0516a01": "訊金剛何以一切盡攝。　師曰。說無無所不無。說有",
    "X61n1160_001:0516a02": "無所不有。言下頓覺有省。又訊應無所住而生其心。",
    "X61n1160_001:0516a03": "　師云。此有作一句讀者。有作兩句讀者。於義皆通。",
    "X61n1160_001:0516a04": "又為我旁引曲喻。豁般若一部之全旨。亶甫知嚮[遄-而+王]。",
    "X61n1160_001:0516a05": "荷　師為無量壽。而遽爾示寂。不勝哀悼。　金容雖",
    "X61n1160_001:0516a06": "杳。金口常宣。刻此願文。以志皈依之始因。願與盡未",
    "X61n1160_001:0516a07": "來際學人見聞隨喜者。念念無量壽覺。一心不亂。皆",
    "X61n1160_001:0516a08": "入雲棲大誓海者。",
    "X61n1160_001:0516a09": "雲棲大師像贊附",
    "X61n1160_001:0516a10": "禪之髓。儒之通。律之虎。教之龍。一行三昧折攝為宗。",
    "X61n1160_001:0516a11": "莊嚴萬善權實參同。且道參同伺處聻。咦。水底月為",
    "X61n1160_001:0516a12": "天上月。谷中風作隴頭風。",
    "X61n1160_001:0516a13": "昔端木氏之於儒童菩薩也。日以予言贊夫子。猶以",
    "X61n1160_001:0516a14": "兩手捧土加泰山也。亶於　大師。猶以一指拈微塵。",
    "X61n1160_001:0516a15": "颺妙高山上。聊以寄其跂仰之恍云爾。",
    "X61n1160_001:0516a16": "萬歷四十三年孟冬日弟子廣亶和南述"
}