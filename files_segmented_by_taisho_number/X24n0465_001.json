{
    "X24n0465_001:0632a07": "金剛般若波羅蜜經采微餘釋",
    "X24n0465_001:0632a09": "金剛般若波羅蜜經",
    "X24n0465_001:0632a10": "世傳。有加佛說二字。謂佛說金剛般若等。此後人",
    "X24n0465_001:0632a11": "謬加。須知經通五人說。謂佛菩薩弟子天仙化人",
    "X24n0465_001:0632a12": "五人也。若部內兼四人說者。題中不稱佛說。若一",
    "X24n0465_001:0632a13": "經始終。金口所說者。題標佛說字。揀非兼四人所",
    "X24n0465_001:0632a14": "說也。然何以稱經。須知雖四人所說。為佛印定。即",
    "X24n0465_001:0632a15": "同佛說。故得稱經。大論云。下四印定。通云佛說。若",
    "X24n0465_001:0632a16": "爾既通云佛說。題標佛說。有何不可。須知。通云佛",
    "X24n0465_001:0632a17": "說。乃得稱經。非金口所說。若金口所說。唯一席而",
    "X24n0465_001:0632a18": "已。且此經凡有六譯。若什公與魏菩提流支。及陳",
    "X24n0465_001:0632a19": "真諦。此三譯。同名金剛般若等。若隋笈多。謂金剛",
    "X24n0465_001:0632a20": "能斷般若。其大唐奘法師。與大周義淨。此二譯同",
    "X24n0465_001:0632a21": "名能斷金剛般若。是即由立題不同。遂釋義有異。",
    "X24n0465_001:0632a22": "笈多以能斷二字。在金剛後。則取金剛堅利。以喻",
    "X24n0465_001:0632a23": "般若。曰金剛能斷般若。乃喻法立題。若奘師義淨。",
    "X24n0465_001:0632a24": "以能斷二字。在金剛前。如云菩薩堅執猶如金剛。",
    "X24n0465_001:0632b01": "以般若空慧。能斷此執故。云能斷金剛般若。(如慈恩傳)",
    "X24n0465_001:0632b02": "乃成單法立題。既以般若空慧為能斷。金剛為所",
    "X24n0465_001:0632b03": "斷。豈非單法。相傳海東曉師。亦有疏釋此經。乃同",
    "X24n0465_001:0632b04": "奘師之說。皆無取也。無著論。以法喻立題。而什公",
    "X24n0465_001:0632b05": "等。皆符合論意。",
    "X24n0465_001:0632b06": "百鍊不消。",
    "X24n0465_001:0632b07": "須知非但金剛。只如此間邠鐵。亦百鍊不消也(筆談)。",
    "X24n0465_001:0632b08": "顯示不共。",
    "X24n0465_001:0632b09": "此對初義。別在此經。故云不共。然與下文。文相有",
    "X24n0465_001:0632b10": "異。不可一例。",
    "X24n0465_001:0632b11": "波羅蜜。",
    "X24n0465_001:0632b12": "梵語波羅。此云彼岸。蜜此云到。若回文順俗。故云",
    "X24n0465_001:0632b13": "到彼岸。準諸文。略云三飜。諸經多飜為到彼岸。生",
    "X24n0465_001:0632b14": "死此岸。涅槃彼岸。煩惱中流。菩薩以無相妙慧。乘",
    "X24n0465_001:0632b15": "禪定舟航。從生死此岸。渡涅槃彼岸。或飜事究竟。",
    "X24n0465_001:0632b16": "如摩訶衍論云。天竺語法。凡所作事畢。則云波羅",
    "X24n0465_001:0632b17": "蜜。或飜度無極通。論事理悉有幽遠之義。合而言",
    "X24n0465_001:0632b18": "之。故云度無極。此約事理行滿。曰無極。",
    "X24n0465_001:0632b19": "三一總別。",
    "X24n0465_001:0632b20": "然總別。不應雙舉。譬如拳指。言總則總無別。總覧",
    "X24n0465_001:0632b21": "別為總。如合指為拳。唯拳無指。言別則別無別。別",
    "X24n0465_001:0632b22": "開總為別。如開拳為指。唯指無拳。若爾。如何總別",
    "X24n0465_001:0632b23": "雙存。謂三一總別耶。須知一是總題。乃總覽一經",
    "X24n0465_001:0632b24": "大義。則題中義含體宗用。故云總也。三是所詮別",
    "X24n0465_001:0632c01": "文。就別文說出體宗用。故云別也。有此文義兩途。",
    "X24n0465_001:0632c02": "故云三一總別。乃得雙舉。",
    "X24n0465_001:0632c03": "慈氏。",
    "X24n0465_001:0632c04": "彌勒號慈氏。如華嚴法界品云。或見彌勒。最初證",
    "X24n0465_001:0632c05": "慈心三昧。從是已來號慈氏。",
    "X24n0465_001:0632c06": "何意復造論作十八住釋經。",
    "X24n0465_001:0632c07": "淨覺。謂八十頌。在十八住論後者。非也。義淨三藏",
    "X24n0465_001:0632c08": "云。此經西方乃有多釋。考其始也。此頌最先。則八",
    "X24n0465_001:0632c09": "十頌。",
    "X24n0465_001:0632c10": "事必屬正。",
    "X24n0465_001:0632c11": "亦如法華謂。從三昧安詳而起。雖未彰言。事必屬",
    "X24n0465_001:0632c12": "正。",
    "X24n0465_001:0632c13": "三疑兢起。",
    "X24n0465_001:0632c14": "自舊反於此。有總別兩疑。且總疑者。既集一千無",
    "X24n0465_001:0632c15": "疑羅漢。何故却有疑耶。別疑者。且小乘灰斷。如何",
    "X24n0465_001:0632c16": "却疑釋尊重出耶。小乘無它佛之談。如何疑它方",
    "X24n0465_001:0632c17": "佛來耶。小乘無作佛之分。如何疑阿難成佛耶。今",
    "X24n0465_001:0632c18": "為伸釋。且總疑者。羅漢於四諦理上。決定無疑。於",
    "X24n0465_001:0632c19": "事上不了。故有疑耳。如羅漢不識赤鹽等。若別疑",
    "X24n0465_001:0632c20": "者。以小教不詮。故云無也。所以懷疑者。由迦葉禮",
    "X24n0465_001:0632c21": "敬而生。一千羅漢。各各懷猶豫疑情。共有此三。非",
    "X24n0465_001:0632c22": "謂唱起所疑也。(且小乘亦知有他方佛。但謂一佛各化一方。而不知十方諸佛。悉是",
    "X24n0465_001:0632c23": "釋迦分身。謂無它佛之談。此乃四明答楊大年書語)自舊或謂。權疑。為啟當",
    "X24n0465_001:0632c24": "來誠信者。若爾。阿難被黜出。乃見經論所說。再來",
    "X24n0465_001:0633a01": "入窟。亦經論明文。何以却不見再來之文。謂事非",
    "X24n0465_001:0633a02": "彰灼。故設權疑。或謂實疑。謂形容似佛。眾不識故",
    "X24n0465_001:0633a03": "疑。且大論。明結集時。迦葉單白和僧。阿難方登寶",
    "X24n0465_001:0633a04": "座。若爾。何人不知高座是阿難。而却云不識故疑",
    "X24n0465_001:0633a05": "耶。況佛乃黃金色相。大眾一覩便了。若微細律。(合論",
    "X24n0465_001:0633a06": "引)未見其律本文。恐阿難結集時。形容精爽。威儀",
    "X24n0465_001:0633a07": "似佛。諸天奉侍。如奉世尊。故云似佛。",
    "X24n0465_001:0633a08": "多聞聞物。",
    "X24n0465_001:0633a09": "此兩聞字。須知。多聞乃知聞。屬自。聞物乃傳聞。屬",
    "X24n0465_001:0633a10": "他。",
    "X24n0465_001:0633a11": "不仰不下不方不維。",
    "X24n0465_001:0633a12": "不仰。則不仰口食。仰觀星宿。占相吉凶也。不下。則",
    "X24n0465_001:0633a13": "不下口食。墾土掘地。種植田園也。不方。則不方口",
    "X24n0465_001:0633a14": "食。通致使命。馳走四方也。不維。維不正四維也。謂",
    "X24n0465_001:0633a15": "醫藥卜算。小術而求食。此四曰四種邪食。",
    "X24n0465_001:0633a16": "四王所奉鉢。",
    "X24n0465_001:0633a17": "四天王。各奉一鉢。佛不偏故。俱受所獻。遂拍為一。",
    "X24n0465_001:0633a18": "今鉢盂有四。",
    "X24n0465_001:0633a19": "除慢。",
    "X24n0465_001:0633a20": "佛乃淨飯王之子。既行乞食。教中所制。若見餘比",
    "X24n0465_001:0633a21": "丘行乞。無輕慢也。",
    "X24n0465_001:0633a22": "初廣大心。",
    "X24n0465_001:0633a23": "即弘誓心。弘者。大也。所有一切眾之類。則三界四",
    "X24n0465_001:0633a24": "生。並入弘誓願數。而滅度之。有人。認作如來度生",
    "X24n0465_001:0633b01": "者。謬矣。",
    "X24n0465_001:0633b02": "唯然。",
    "X24n0465_001:0633b03": "唯者。諾禮對。然者。領受。",
    "X24n0465_001:0633b04": "為欲審是所以斥非。",
    "X24n0465_001:0633b05": "欲審其是義。須反顯。若菩薩。於一切眾生所。不起",
    "X24n0465_001:0633b06": "它相。皆如自體。則信解自它平等故。豈有我人等",
    "X24n0465_001:0633b07": "見。真是菩薩。如是則心不顛倒也。",
    "X24n0465_001:0633b08": "寶積經等。",
    "X24n0465_001:0633b09": "經云。正法滅時。對邪稱正。則佛法滅時也。三不現",
    "X24n0465_001:0633b10": "前。則三寶隱沒時也。此須末法最後時。謂五百歲。",
    "X24n0465_001:0633b11": "應以大集為正。有人。謂後五百歲。指正法一千年",
    "X24n0465_001:0633b12": "後五百年。對前為後。應分二五。此說有違寶積。",
    "X24n0465_001:0633b13": "事福本空。",
    "X24n0465_001:0633b14": "本空。即妙性也。若爾。下文較量何似。",
    "X24n0465_001:0633b15": "至於極少首題一句。",
    "X24n0465_001:0633b16": "一部同詮實相。豈可只四句有功德耶。大師云。文",
    "X24n0465_001:0633b17": "文之下。通結妙名。句句之中。咸具體等。可以比知。",
    "X24n0465_001:0633b18": "初果後進斷欲思六品。",
    "X24n0465_001:0633b19": "下地思有九品。共潤七番生死。九品者。上中下大",
    "X24n0465_001:0633b20": "三品。每一品。開三成九。則上上一品。能潤二生。上",
    "X24n0465_001:0633b21": "中上下及中上三品。各潤一生。其中中中下。共潤",
    "X24n0465_001:0633b22": "一生。是即斷六品。盡能潤六番生死。乃證二果。",
    "X24n0465_001:0633b23": "羅漢有二種。",
    "X24n0465_001:0633b24": "即慧俱二種也。有退不退。若俱人得滅盡定。則不",
    "X24n0465_001:0633c01": "退。慧人不得滅盡定則退。但是以聖退聖。終無以",
    "X24n0465_001:0633c02": "聖退凡。譬如沙井中間若墮。真至於底方住。乃從",
    "X24n0465_001:0633c03": "四果退。至初果而住。作初果人所為事。且退者即",
    "X24n0465_001:0633c04": "生再得。無有隔生。得者。多是慧解脫人。",
    "X24n0465_001:0633c05": "論牒文。",
    "X24n0465_001:0633c06": "論中凡兩番牒文。一如七義句於發啟行相中。次",
    "X24n0465_001:0633c07": "正釋經。並以恒河沙數為句逗。依論讀文。方為允",
    "X24n0465_001:0633c08": "當。",
    "X24n0465_001:0633c09": "以佛世為別相等。",
    "X24n0465_001:0633c10": "別相者。三相各別。如淨名經云。始坐道樹力降魔。",
    "X24n0465_001:0633c11": "得甘露滅覺道成。三轉法輪於大千。其輪本來常",
    "X24n0465_001:0633c12": "清淨。人天得道此為證。於是。三寶現世間。故知自",
    "X24n0465_001:0633c13": "迦葉佛入滅之後。三寶隱沒。人天減少。三惡道充",
    "X24n0465_001:0633c14": "滿。釋迦如來出世。方始三寶出現世間。故云於是",
    "X24n0465_001:0633c15": "三寶現世間也此云別相。對一體得名。二住持滅",
    "X24n0465_001:0633c16": "後說。由如來成道。已思報母恩。其母摩耶夫人。已",
    "X24n0465_001:0633c17": "入滅生忉利天。而如來九十日昇天。為母說法。蔽",
    "X24n0465_001:0633c18": "諸大眾。皆不令知。時國主優填王憶佛故。以紫檀",
    "X24n0465_001:0633c19": "香。時毗首羯摩。化作人匠。為王雕造如來形像。自",
    "X24n0465_001:0633c20": "此有刻檀佛像。九十日夏滿。佛化三道寶堦。從天",
    "X24n0465_001:0633c21": "降下。是時國王人民。皆來迎佛。時旃檀像。亦塗步",
    "X24n0465_001:0633c22": "來迎。如來為摩旃檀像頂云。我滅度後。汝當住持",
    "X24n0465_001:0633c23": "世間。廣為人天。而作佛事。自此有住持之名。阿闍",
    "X24n0465_001:0633c24": "世王造逆。身瘡發動。於涅槃會。遇佛聞法。身瘡即",
    "X24n0465_001:0634a01": "俞。獲無根信忍。遂發心日供千僧。如來滅後。迦葉",
    "X24n0465_001:0634a02": "欲結集法藏。擬行乞食。恐外道惡人難問。妨廢光",
    "X24n0465_001:0634a03": "陰。不如就闍王千分之供。遂集一千羅漢。於畢鉢",
    "X24n0465_001:0634a04": "羅窟結集。自此有教法。住持世間。阿育王。造八萬",
    "X24n0465_001:0634a05": "四千寶塔。度八萬四千人為僧。自此有剃染之僧。",
    "X24n0465_001:0634a06": "住持世間。且相從三寶。須知此一種三寶。別無有",
    "X24n0465_001:0634a07": "法。只是以佛世滅後。合而言之。由佛世三故。有滅",
    "X24n0465_001:0634a08": "後三。故曰相從。此並屬事。",
    "X24n0465_001:0634a09": "論云如我昔為歌利王等。",
    "X24n0465_001:0634a10": "此由安住實相理故不愁惱。故云爾時無有我人",
    "X24n0465_001:0634a11": "等相也。既住實相。則實相無相。故云及無相也。無",
    "X24n0465_001:0634a12": "相不相。無生死相。不涅槃相。離二邊故。故云亦非",
    "X24n0465_001:0634a13": "無相也。",
    "X24n0465_001:0634a14": "大論引迦旃延子等。",
    "X24n0465_001:0634a15": "迦旃延子。依阿含經說。菩薩三祇百劫不斷惑。所",
    "X24n0465_001:0634a16": "謂迦旃延子。自以聰明利根。不讀衍經。非大菩薩。",
    "X24n0465_001:0634a17": "是故龍樹於大論。處處以衍斥之。如云菩薩不斷",
    "X24n0465_001:0634a18": "結。是名大錯等。然則旃延。既準阿含經。說菩薩不",
    "X24n0465_001:0634a19": "斷結。乃有憑據。所以荊溪云。阿含既云菩薩不斷",
    "X24n0465_001:0634a20": "結。而大論斥權。非謂全無。則亦有菩薩不斷結義",
    "X24n0465_001:0634a21": "故。著非謂全無之語。但旃延子。不合專憑小教。是",
    "X24n0465_001:0634a22": "以大論處處破之。乃破其偏執小耳。",
    "X24n0465_001:0634a23": "於中略說有四種眼。",
    "X24n0465_001:0634a24": "論釋有二意。一通釋。二辯折。於辯折。有四種眼。四",
    "X24n0465_001:0634b01": "種俱約五眼。",
    "X24n0465_001:0634b02": "色攝復有二種。",
    "X24n0465_001:0634b03": "世智。第一義智。二種也。問。論中而於色攝中。復開",
    "X24n0465_001:0634b04": "二種智者何耶。答。有二意。一者顯事必即理故。二",
    "X24n0465_001:0634b05": "明二智一體故。然此二義。實一意耳。由事即理故。",
    "X24n0465_001:0634b06": "二諦一體。且初義者。色是事。於中開出第一義。理",
    "X24n0465_001:0634b07": "者。顯事必即理故。若事不即理。世智九界。則顛倒",
    "X24n0465_001:0634b08": "轉。論云第一義智力故。世智不顛倒轉。由即理故。",
    "X24n0465_001:0634b09": "不顛倒轉。二二智一體者。此約圓詮事理體一故。",
    "X24n0465_001:0634b10": "以世智全是第一義智。第一義智。全是世智。雖分",
    "X24n0465_001:0634b11": "二智。實無二體。蓋一體相即。是故。於色攝一法中。",
    "X24n0465_001:0634b12": "開此二種也。譬如波水。全波是水。全水是波。波水",
    "X24n0465_001:0634b13": "雖異。而無二也。須知五眼者。實果佛所證法門。而",
    "X24n0465_001:0634b14": "無著菩薩。釋此以四種五眼辯折。雖文約而。義周",
    "X24n0465_001:0634b15": "妙盡圓旨。與今天台所說符契。自非內證本同所",
    "X24n0465_001:0634b16": "覧怜然。焉以臻此。",
    "X24n0465_001:0634b17": "法界修果等。",
    "X24n0465_001:0634b18": "法界即十法界。果曰修果。修則屬事。五眼麤境界",
    "X24n0465_001:0634b19": "故色攝。十界者。肉天二眼。則六凡界。慧眼則二乘",
    "X24n0465_001:0634b20": "界。法眼則菩薩界。佛眼則佛界。問。若以十界釋佛",
    "X24n0465_001:0634b21": "眼者。以下凡地獄等界。如何以釋佛眼耶。答。十法",
    "X24n0465_001:0634b22": "界果。實由佛果五眼能具故。約十法界。以釋五眼。",
    "X24n0465_001:0634b23": "則不可以下凡地獄等界為妨難。故止觀云。佛具",
    "X24n0465_001:0634b24": "五眼。豈可人天果報釋佛眼。輔行釋云。舉一佛果。",
    "X24n0465_001:0634c01": "具於十界。然不可以聖陰(陰即果也)同凡。自是佛果能",
    "X24n0465_001:0634c02": "具十界。終不可以佛地獄界。以為凡夫地獄界。用",
    "X24n0465_001:0634c03": "釋佛眼也。若爾。且十界俱屬佛果。以何受稱。當知。",
    "X24n0465_001:0634c04": "十界既由佛果能具。還從佛果。果德受稱。果德者。",
    "X24n0465_001:0634c05": "常樂我淨四德也。如荊溪云。二千果成。咸稱常樂。",
    "X24n0465_001:0634c06": "斯之謂歟。三千則十界。然若不得今家祖意。消釋",
    "X24n0465_001:0634c07": "而論文便見沈匿。",
    "X24n0465_001:0634c08": "論謂在先。",
    "X24n0465_001:0634c09": "即指前經文五眼。即是為令知見淨勝義。即第一",
    "X24n0465_001:0634c10": "義。更不重述。故指在先。",
    "X24n0465_001:0634c11": "三世諦攝。",
    "X24n0465_001:0634c12": "論中不釋。而次第一義者。由世諦分別故。所以佛",
    "X24n0465_001:0634c13": "之肉眼。雖同凡夫所見。佛過彼所見。佛之天眼。同",
    "X24n0465_001:0634c14": "天所見。佛過彼所見。所謂真天眼也。佛之慧眼。同",
    "X24n0465_001:0634c15": "二乘見空。而佛過彼所見。佛之法眼。同菩薩見假。",
    "X24n0465_001:0634c16": "而佛過彼所見。佛之佛眼。圓照無私。對五境異。遂",
    "X24n0465_001:0634c17": "有五用謂之五眼。",
    "X24n0465_001:0634c18": "以菩提法得知是佛。",
    "X24n0465_001:0634c19": "菩提法者。謂十界三諦平等之法。唯佛與佛乃能",
    "X24n0465_001:0634c20": "究顯。",
    "X24n0465_001:0634c21": "不受苦惱。",
    "X24n0465_001:0634c22": "受人天富樂故。",
    "X24n0465_001:0634c23": "雖不說亦自知是聚等。",
    "X24n0465_001:0634c24": "雖不說微塵眾。亦自知是眾塵。聚集何義。須說所",
    "X24n0465_001:0635a01": "以說者。為顯無所見方便空義故。謂即非微塵眾",
    "X24n0465_001:0635a02": "也。",
    "X24n0465_001:0635a03": "由上但觀名色等。",
    "X24n0465_001:0635a04": "上但約色及眾生身。摶取中觀破相應行。斯即名",
    "X24n0465_001:0635a05": "色身合說。不開摶取。此中為破妄報。而名色之外。",
    "X24n0465_001:0635a06": "別報名色之身。是故別開摶取。故云世界實有者。",
    "X24n0465_001:0635a07": "即是一合相。且一合相者空也。而不知四蘊。及眾",
    "X24n0465_001:0635a08": "塵摶取和合。謂一合相。豈是真實。如此顯之。名色",
    "X24n0465_001:0635a09": "身報。情可以遣蕩。是故。須菩提為安立第一義空",
    "X24n0465_001:0635a10": "故。說一合相。世尊為成就空生所說故。謂即非一",
    "X24n0465_001:0635a11": "合相也。",
    "X24n0465_001:0635a12": "若智依止奢摩他故知。",
    "X24n0465_001:0635a13": "奢摩他。此云止。所謂以止止散。即散而寂。散動則",
    "X24n0465_001:0635a14": "不知。寂靜則能知。",
    "X24n0465_001:0635a15": "依止毗鉢舍那故見。",
    "X24n0465_001:0635a16": "毗鉢舍那。此云見。由觀能見。所謂以觀觀(平聲)昏。即",
    "X24n0465_001:0635a17": "昏而即。昏暗則不見。明即則能見。吾祖云。明靜者。",
    "X24n0465_001:0635a18": "止觀之體也。是則止觀等持。乃知見實理。非見實",
    "X24n0465_001:0635a19": "不能知。乃見實理。而能證知。故於一切法。無所分",
    "X24n0465_001:0635a20": "別。",
    "X24n0465_001:0635a21": "采微。其有缺辯及文略者。所以再行料理。補餘未",
    "X24n0465_001:0635a22": "釋。區區但欲結般若良緣耳。乾道陸年太歲庚寅",
    "X24n0465_001:0635a23": "仲夏　曇應題",
    "X24n0465_001:0635b01": "金剛經集解四卷",
    "X24n0465_001:0635b02": "宋　楊圭編",
    "X24n0465_001:0635b03": "金剛經四十二分說一卷"
}