{
    "T23n1442_042:0856b13": "根本說一切有部毘奈耶卷第四",
    "T23n1442_042:0856b14": "十二",
    "T23n1442_042:0856b16": "三藏法師義淨奉　制譯",
    "T23n1442_042:0856b17": "不與欲默然起去學處第七十七",
    "T23n1442_042:0856b18": "爾時薄伽梵在室羅伐城逝多林給孤獨園。",
    "T23n1442_042:0856b19": "時鄔陀夷斷諸結惑，廣說如上，乃至十七眾",
    "T23n1442_042:0856b20": "共為籌議，集苾芻眾已，詣上座前作如是白：",
    "T23n1442_042:0856b21": "「我今有所詰問，乃至欲與鄔波難陀作捨置羯",
    "T23n1442_042:0856b22": "磨。」時上座難陀作如是語：「鄔波難陀是老上",
    "T23n1442_042:0856b23": "座，寧容輒與作捨置事？」十七眾白大眾曰：「若",
    "T23n1442_042:0856b24": "與惡人為朋扇者，眾亦與作捨置羯磨。」難陀",
    "T23n1442_042:0856b25": "聞已遂生怖懼，以己毛緂聚在座上，狀似人",
    "T23n1442_042:0856b26": "形默而起去。時眾不知，遂與鄔波難陀作捨",
    "T23n1442_042:0856b27": "置羯磨已，便詣難陀泣而告曰：「何期黑鉢忽",
    "T23n1442_042:0856b28": "然與我作捨置事？」難陀報曰：「汝不須憂，彼眾",
    "T23n1442_042:0856b29": "不集，作法不成。」鄔波難陀曰：「誰不集耶？」答曰：",
    "T23n1442_042:0856c01": "「我不在眾。」少欲苾芻聞是語已共生嫌恥：「云",
    "T23n1442_042:0856c02": "何苾芻知眾集已作如法事，默然起去？」諸苾",
    "T23n1442_042:0856c03": "芻以緣白佛，佛言乃至「我觀十利，為諸苾芻",
    "T23n1442_042:0856c04": "制其學處，應如是說：",
    "T23n1442_042:0856c05": "「若復苾芻知眾如法評論事時，默然從座起",
    "T23n1442_042:0856c06": "去者，波逸底迦。」如是世尊為諸苾芻制學處",
    "T23n1442_042:0856c07": "已。時諸苾芻久在眾中，其看病人及授事人",
    "T23n1442_042:0856c08": "事有廢闕。由此為緣佛更聽許，若有緣者應",
    "T23n1442_042:0856c09": "囑授去。世尊讚歎持戒，乃至廣說：「前是創",
    "T23n1442_042:0856c10": "制，此是隨開，應如是說：",
    "T23n1442_042:0856c11": "「若復苾芻知眾如法評論事時，默然從座起",
    "T23n1442_042:0856c12": "去，有苾芻不囑授者除餘緣故，波逸底迦。」若",
    "T23n1442_042:0856c13": "復苾芻者，謂是難陀，餘義如上。眾謂佛弟子。",
    "T23n1442_042:0856c14": "如法評論者，謂是如法單白、白二、白四羯磨。",
    "T23n1442_042:0856c15": "默然從座起去者，謂出勢分外。不囑授者，有",
    "T23n1442_042:0856c16": "苾芻不語知而去。釋罪同前。",
    "T23n1442_042:0856c17": "此中犯相其事云何？若苾芻知眾有如法事",
    "T23n1442_042:0856c18": "言論決擇，有苾芻不囑授默然從座而起去",
    "T23n1442_042:0856c19": "者，乃至言聲所及處來，得惡作罪；捨此處時",
    "T23n1442_042:0856c20": "得根本罪。又無犯者，謂初犯人，廣說如上。",
    "T23n1442_042:0856c21": "不恭敬學處第七十八",
    "T23n1442_042:0856c22": "佛在王舍城羯蘭鐸迦池竹林園中。時有二",
    "T23n1442_042:0856c23": "苾芻：一名雜色、二名象師子，知諸苾芻集食",
    "T23n1442_042:0856c24": "堂中，依世尊教欲殄諍事。斯之二人，一順眾",
    "T23n1442_042:0856c25": "命；一便違教不赴眾所，眾評論已不生恭",
    "T23n1442_042:0856c26": "敬，令事紛擾。少欲苾芻共生嫌賤：「云何苾芻",
    "T23n1442_042:0856c27": "眾殄諍時自不赴集，見評論已不存恭敬？」諸",
    "T23n1442_042:0856c28": "苾芻以緣白佛。佛言，廣說乃至「我觀十利，為",
    "T23n1442_042:0856c29": "諸苾芻制其學處，應如是說：",
    "T23n1442_042:0857a01": "「若復苾芻不恭敬者，波逸底迦。」",
    "T23n1442_042:0857a02": "若復苾芻者，謂雜色，餘義如上。不恭敬者，有",
    "T23n1442_042:0857a03": "其二種：一謂大眾、二是別人。於此二處不恭",
    "T23n1442_042:0857a04": "敬時，皆得墮罪。",
    "T23n1442_042:0857a05": "此中犯相其事云何？若苾芻知大眾集評論",
    "T23n1442_042:0857a06": "事時，喚令赴集而不來者，便得墮罪。喚住不",
    "T23n1442_042:0857a07": "住、遣去不去，遣取臥具而不肯取、不遣取時",
    "T23n1442_042:0857a08": "即便強取，遣請房等事皆同此，違眾教時皆",
    "T23n1442_042:0857a09": "得墮罪。若苾芻見鄔波馱耶、阿遮利耶作如",
    "T23n1442_042:0857a10": "是語，喚來不來乃至房等事，違別人教時皆",
    "T23n1442_042:0857a11": "得惡作。若依道理而白知者，非不恭敬，此皆",
    "T23n1442_042:0857a12": "無犯。又無犯者，謂初犯人，廣說如上。",
    "T23n1442_042:0857a13": "飲酒學處第七十九",
    "T23n1442_042:0857a14": "佛在室羅伐城逝多林給孤獨園。時憍閃毘",
    "T23n1442_042:0857a15": "失收摩羅山，於此山下多諸聚落。有一長者，",
    "T23n1442_042:0857a16": "名曰浮圖，大富多財衣食豐足，娶妻未久誕",
    "T23n1442_042:0857a17": "生一女，顏貌端正人所樂觀。至年長大，娉與",
    "T23n1442_042:0857a18": "給孤獨長者男為妻。浮圖長者未久之間，復",
    "T23n1442_042:0857a19": "誕一息，容儀可愛，初生之日父見歡喜，唱言：",
    "T23n1442_042:0857a20": "「善來！善來！」時諸親族因與立名，號曰善來。由",
    "T23n1442_042:0857a21": "此孩兒薄福力故，所有家產日就銷亡，父母",
    "T23n1442_042:0857a22": "俱喪投竄無所。時諸人眾見其如此，遂號惡",
    "T23n1442_042:0857a23": "來。與乞匃人共為伴侶，以乞活命。時有一人",
    "T23n1442_042:0857a24": "是惡來父故舊知識，見其貧苦遂與金錢一文",
    "T23n1442_042:0857a25": "令充衣食。從此離別漸至室羅伐城。其姊從",
    "T23n1442_042:0857a26": "婢見而記識，歸報大家曰：「我適出外逢見惡",
    "T23n1442_042:0857a27": "來，非常貧窶。」其姊聞已深生惻隱，便令使者",
    "T23n1442_042:0857a28": "送白疊金錢權充虛乏。彼薄福故便被賊偷，",
    "T23n1442_042:0857a29": "姊聞此事而嗟歎曰：「我今何用如此惡業薄",
    "T23n1442_042:0857b01": "福人耶？」即棄而不問。時給孤獨長者請佛及",
    "T23n1442_042:0857b02": "僧就舍而食，備辦種種上妙香饌，瞻望佛僧",
    "T23n1442_042:0857b03": "渴仰而住。是時惡來并諸乞侶，聞長者設供",
    "T23n1442_042:0857b04": "冀拾遺喰，遂共相携詣設食處。長者遙見貧",
    "T23n1442_042:0857b05": "人，命使者曰：「佛僧將至，驅出貧人。」時諸乞伴",
    "T23n1442_042:0857b06": "各生此念：「斯大長者先有悲心，我等孤獨常",
    "T23n1442_042:0857b07": "為依怙，何故今時苦見驅逐？豈非惡來惡業",
    "T23n1442_042:0857b08": "之力殃及我等？」即便共舉擲之糞聚。惡來既",
    "T23n1442_042:0857b09": "被同伴所輕，遂於糞聚啼泣而臥。長者令使",
    "T23n1442_042:0857b10": "往白時至，爾時世尊於日初分執持衣鉢，大",
    "T23n1442_042:0857b11": "眾圍繞往長者家欲詣食所。爾時世尊由大",
    "T23n1442_042:0857b12": "悲力引向惡來處立，告諸苾芻曰：「汝等當厭",
    "T23n1442_042:0857b13": "流轉諸有無邊苦海，復厭生死資生之具。汝",
    "T23n1442_042:0857b14": "等觀此最後生人，更不流轉受斯苦惱，不自",
    "T23n1442_042:0857b15": "支濟。」即告阿難陀曰：「汝於今日為善來故應",
    "T23n1442_042:0857b16": "留半食。」爾時世尊入長者家就座而坐。長者",
    "T23n1442_042:0857b17": "既見大眾坐定，即以種種淨妙飲食，供佛及",
    "T23n1442_042:0857b18": "僧皆令飽足。時阿難陀由彼善來惡業力故，",
    "T23n1442_042:0857b19": "所許半食忘不為留。世尊大師得無忘念，知",
    "T23n1442_042:0857b20": "阿難陀忘不留食，即於己鉢留其半分。時阿",
    "T23n1442_042:0857b21": "難陀食已生念：「我於今日情有擾亂，違世尊",
    "T23n1442_042:0857b22": "教。」佛告阿難陀：「假使贍部洲四至大海滿中",
    "T23n1442_042:0857b23": "諸佛，然此諸佛各說深法，汝悉受持無有遺",
    "T23n1442_042:0857b24": "忘。今由善來薄福力故，令汝不憶。汝今可去",
    "T23n1442_042:0857b25": "喚彼善來。」時阿難陀奉教而去，至彼告曰：「善",
    "T23n1442_042:0857b26": "來！善來！」彼不自憶善來之名，默爾無對。阿難",
    "T23n1442_042:0857b27": "陀復更唱言：「是浮圖之子先號善來，非餘人",
    "T23n1442_042:0857b28": "也。」善來聞已作如是念，說伽他曰：",
    "T23n1442_042:0857b29": "「我失善來名，　　今從何所至？",
    "T23n1442_042:0857c01": "　豈非惡報盡，　　善業此時生！",
    "T23n1442_042:0857c02": "　佛具一切智，　　一切眾所歸；",
    "T23n1442_042:0857c03": "　由彼愛善言，　　名善來應理。",
    "T23n1442_042:0857c04": "　我是無福人，　　諸親皆棄捨；",
    "T23n1442_042:0857c05": "　禍哉眾苦逼，　　豈名為善來。」",
    "T23n1442_042:0857c06": "時阿難陀即引善來往詣佛所，禮佛足已在",
    "T23n1442_042:0857c07": "一面坐，佛告阿難陀：「與其半食。」阿難陀取鉢",
    "T23n1442_042:0857c08": "授與。是時善來見半食已遂便流淚，作如是",
    "T23n1442_042:0857c09": "語：「雖佛世尊為我留分，但唯片許寧足我",
    "T23n1442_042:0857c10": "飢？」世尊了知善來所念，以慰喻言告善來曰：",
    "T23n1442_042:0857c11": "「假令汝腹寬如大海，噉一一口摶若妙高，隨",
    "T23n1442_042:0857c12": "汝幾時食終不盡。汝今應食，勿起憂懷。」善來",
    "T23n1442_042:0857c13": "便食，食已歡喜。世尊告曰：「汝之衣角是何",
    "T23n1442_042:0857c14": "物耶？」即便開解見一金錢，白佛言：「此一金錢",
    "T23n1442_042:0857c15": "是父知識見我貧苦持以相贈，由薄福故忘",
    "T23n1442_042:0857c16": "而不憶。」世尊告曰：「汝可持此金錢買青蓮花",
    "T23n1442_042:0857c17": "來。」善來去後，佛及僧眾俱還本處。是時善來",
    "T23n1442_042:0857c18": "奉佛教已，遂詣賣花人藍婆住處入彼園中。",
    "T23n1442_042:0857c19": "園主見已報曰：「惡來可去，莫入我園，勿由",
    "T23n1442_042:0857c20": "汝故樹池枯燥。」善來報白：「世尊使我買青蓮",
    "T23n1442_042:0857c21": "花。」說伽他曰：",
    "T23n1442_042:0857c22": "「我於青蓮花，　　其實無所用；",
    "T23n1442_042:0857c23": "　大師一切智，　　遣我買將來。」",
    "T23n1442_042:0857c24": "爾時藍婆聞是佛使，心生敬仰即說伽他曰：",
    "T23n1442_042:0857c25": "「牟尼大寂靜，　　天人咸供養；",
    "T23n1442_042:0857c26": "　汝為佛使者，　　須花任意將。」",
    "T23n1442_042:0857c27": "是時善來與金錢已，多取青蓮花還詣佛所。",
    "T23n1442_042:0857c28": "世尊見已告言：「善來！汝可持此蓮花行與僧",
    "T23n1442_042:0857c29": "眾。」善來持花從佛及僧次第行與。時諸苾芻",
    "T23n1442_042:0858a01": "皆不敢受，佛言：「於此施主生憐愍心當為受",
    "T23n1442_042:0858a02": "用，然諸香物皆益眼根，嗅之無過。」時諸苾芻",
    "T23n1442_042:0858a03": "悉皆為受，花乃開敷。善來既見青蓮花已，憶",
    "T23n1442_042:0858a04": "昔前身曾諸佛所修青處觀影像現前，世尊",
    "T23n1442_042:0858a05": "復為演說法要，示教利喜便證見諦。是時善",
    "T23n1442_042:0858a06": "來獲初果已，即說伽他自申慶讚：",
    "T23n1442_042:0858a07": "「佛以方便勝羂索，　　牽我令住於見諦；",
    "T23n1442_042:0858a08": "　於惡趣中興愍念，　　如拔老象出深泥。",
    "T23n1442_042:0858a09": "　我於昔時名善來，　　後時人號惡來者；",
    "T23n1442_042:0858a10": "　今是善來名不謬，　　由住牟尼聖教中。」",
    "T23n1442_042:0858a11": "說是頌已即從座起，禮佛雙足白言：「世尊！我",
    "T23n1442_042:0858a12": "今欲於如來善說法律之中出家離俗修持",
    "T23n1442_042:0858a13": "梵行。」世尊以梵音聲告言：「善來苾芻！汝修梵",
    "T23n1442_042:0858a14": "行。」說是語已即便出家，鬚髮自落法服著身，",
    "T23n1442_042:0858a15": "具足近圓成苾芻性。是時善來從此已後，發",
    "T23n1442_042:0858a16": "大勇猛守堅固心，於初後夜思惟忘倦，斷除",
    "T23n1442_042:0858a17": "結惑證阿羅漢果，說伽他曰：",
    "T23n1442_042:0858a18": "「昔於諸佛所，　　但持瓦鐵身；",
    "T23n1442_042:0858a19": "　今聞世尊教，　　轉作真金體。",
    "T23n1442_042:0858a20": "　我於生死中，　　更不受後有；",
    "T23n1442_042:0858a21": "　奉持無漏法，　　安趣涅槃城。",
    "T23n1442_042:0858a22": "　若人樂珍寶，　　及生天解脫；",
    "T23n1442_042:0858a23": "　當近善知識，　　所願皆隨意。」",
    "T23n1442_042:0858a24": "從佛世尊度舍利子、大目乾連、大迦攝波、畢隣",
    "T23n1442_042:0858a25": "陀伐蹉等已，諸世間人不信敬者，便生嫌議",
    "T23n1442_042:0858a26": "作如是語：「沙門喬答摩是盜世間珍寶之賊，",
    "T23n1442_042:0858a27": "於大地內時有如斯人中龍象間出於世，",
    "T23n1442_042:0858a28": "悉皆竊誘令其出家以充給侍。」佛亦曾度尼",
    "T23n1442_042:0858a29": "他賤人、小路、牛主、勝惠、河側五百漁人及善來",
    "T23n1442_042:0858b01": "等，不信敬人復生譏謗：「沙門喬答摩貪覓弟",
    "T23n1442_042:0858b02": "子無有休息，世有貧賤愚癡之人，亦度出家",
    "T23n1442_042:0858b03": "以為走使。」世尊聞已作如是念：「我大弟子德",
    "T23n1442_042:0858b04": "若妙高，時眾無知輒為輕忽，無故招罪自害",
    "T23n1442_042:0858b05": "其軀。今我宜應發起善來殊勝之德。」世尊法",
    "T23n1442_042:0858b06": "爾，諸弟子中實有勝德人不知者，佛即方便",
    "T23n1442_042:0858b07": "彰顯其德。爾時世尊為欲發起善來德故，命",
    "T23n1442_042:0858b08": "阿難陀曰：「我今欲往失收摩羅山，若諸苾芻",
    "T23n1442_042:0858b09": "樂隨逐者可持衣鉢。」廣說乃至到失收摩羅",
    "T23n1442_042:0858b10": "山。時彼住處有一毒龍，於菴婆林依止而住，",
    "T23n1442_042:0858b11": "近此山邊所有穀稼常被傷損。此山諸人聞",
    "T23n1442_042:0858b12": "佛來至，悉皆雲集行詣佛所，頂禮佛足在一",
    "T23n1442_042:0858b13": "面坐。爾時世尊為諸人眾演說妙法，示教利",
    "T23n1442_042:0858b14": "喜默然而住。時諸人眾即從座起，禮佛足已",
    "T23n1442_042:0858b15": "白言：「世尊！唯願哀愍，明當就舍受我微供。」世",
    "T23n1442_042:0858b16": "尊知已默然而受。",
    "T23n1442_042:0858b17": "時諸人等知佛受已從座而去，即於其夜備",
    "T23n1442_042:0858b18": "辦種種上妙供養，并貯水器敷設既訖，旦令",
    "T23n1442_042:0858b19": "使者往白時至。世尊於日初分執持衣鉢，大",
    "T23n1442_042:0858b20": "眾圍繞往設供處，便於眾首就座而坐，山下",
    "T23n1442_042:0858b21": "諸人婆羅門等具設供養。佛及眾僧各飽足",
    "T23n1442_042:0858b22": "已，乃至俱詣佛所隨處而坐，佛為說法深心",
    "T23n1442_042:0858b23": "歡喜，白佛言：「世尊！我等常聞世尊善能調伏",
    "T23n1442_042:0858b24": "極惡藥叉，謂曠野藥叉、箭毛藥叉、驢像藥叉",
    "T23n1442_042:0858b25": "等；又女藥叉亦皆調伏，謂阿力迦、訶利底等；",
    "T23n1442_042:0858b26": "又諸毒龍亦皆降伏，謂難陀、鄔波難陀、阿鉢",
    "T23n1442_042:0858b27": "羅龍王等。世尊！然此山下菴婆毒龍，常於",
    "T23n1442_042:0858b28": "我等枉作怨讎橫為損害，每日三時恒吐惡",
    "T23n1442_042:0858b29": "氣，齊至百里所有禽獸，聞其毒氣皆悉命終，",
    "T23n1442_042:0858c01": "諸男女等形色黧變盡無光彩。唯願世尊哀",
    "T23n1442_042:0858c02": "愍我等降此毒龍。」爾時世尊聞是語已，告阿",
    "T23n1442_042:0858c03": "難陀曰：「汝可將籌行與大眾，能伏龍者當可",
    "T23n1442_042:0858c04": "取之。」于時大眾竟無取者，世尊即命善來曰：",
    "T23n1442_042:0858c05": "「汝可取籌為眾伏彼菴婆毒龍。」是時善來聞",
    "T23n1442_042:0858c06": "佛命已，即便取籌於日初分執持衣鉢，入聚",
    "T23n1442_042:0858c07": "落中巡行乞食，飯食訖往菴婆龍所住之處。",
    "T23n1442_042:0858c08": "時彼龍王遙見善來入其住處，發大瞋恚騰",
    "T23n1442_042:0858c09": "雲晝昏，雷霆震地便下雨雹欲害善來。是時",
    "T23n1442_042:0858c10": "善來便入慈定，所有風雨降注之物，悉皆變",
    "T23n1442_042:0858c11": "成沈水香粖、栴檀香粖、耽摩羅香粖，從",
    "T23n1442_042:0858c12": "空而下。時菴婆龍轉更瞋發，復下劍輪矛槊",
    "T23n1442_042:0858c13": "等物，至善來上無不皆成天妙蓮花，從空而",
    "T23n1442_042:0858c14": "下。龍復放烟、善來亦放煙，龍復放火、善來即",
    "T23n1442_042:0858c15": "便入火光定，以神通力身如火聚，周遍龍宮",
    "T23n1442_042:0858c16": "及餘住處火焰充塞。時彼毒龍見大焰火心",
    "T23n1442_042:0858c17": "極驚怖，身毛遍竪便欲逃竄，遂見餘方猛焰",
    "T23n1442_042:0858c18": "俱遍，唯善來處寂靜清涼。毒龍遂往禮善來",
    "T23n1442_042:0858c19": "足作如是語：「願為救護！願為救護！」善來告曰：",
    "T23n1442_042:0858c20": "「汝於前身作垢穢業墮傍生中，復於今時更",
    "T23n1442_042:0858c21": "為惱害作眾不善，從此命終當墮何處？欲何",
    "T23n1442_042:0858c22": "所依？必墮地獄，此不須疑。」是時毒龍白善來",
    "T23n1442_042:0858c23": "曰：「大德！幸賜言教，我於今時欲何所作？」善來",
    "T23n1442_042:0858c24": "答曰：「當受三歸并五學處，至盡形壽要心莫",
    "T23n1442_042:0858c25": "犯。」是時毒龍即受三歸并五學處，至盡形壽",
    "T23n1442_042:0858c26": "不殺生、不偷盜、不欲邪行、不飲酒、不妄語。為",
    "T23n1442_042:0858c27": "要契已頂禮善來忽然不現。爾時善來既伏",
    "T23n1442_042:0858c28": "毒龍，往詣佛所禮佛足已白言：「世尊！彼之毒",
    "T23n1442_042:0858c29": "龍我已伏訖，為受三歸并五學處。」佛告諸苾",
    "T23n1442_042:0859a01": "芻：「我諸弟子聲聞之中，降伏毒龍善來第一。」",
    "T23n1442_042:0859a02": "爾時失收摩羅山遠近諸人婆羅門等，見伏",
    "T23n1442_042:0859a03": "毒龍眾無惱害，皆大歡悅得未曾有。各持香",
    "T23n1442_042:0859a04": "花供養之具，往詣佛所以申慶悅，禮佛足已",
    "T23n1442_042:0859a05": "各住一面，白言：「世尊！幸蒙聖力除彼毒龍，欲",
    "T23n1442_042:0859a06": "申供養願垂納受。」佛告諸婆羅門居士男女：",
    "T23n1442_042:0859a07": "「汝等當知，彼之毒龍乃是浮圖之子善來苾",
    "T23n1442_042:0859a08": "芻令其改惡為受歸戒，非是我力。汝等宜應",
    "T23n1442_042:0859a09": "持此諸物供養善來以申報德。」是時諸人奉",
    "T23n1442_042:0859a10": "佛教已，便持供養詣善來所，頂禮其足白言：",
    "T23n1442_042:0859a11": "「聖者！仁於我等降大慈悲施以無畏，能令品",
    "T23n1442_042:0859a12": "彙并皆穌息，願垂教命欲何所為？」善來告",
    "T23n1442_042:0859a13": "曰：「各隨所依供養三寶。」時婆羅門等由善來",
    "T23n1442_042:0859a14": "故，請佛及僧七日設食，佛默然受。時諸人",
    "T23n1442_042:0859a15": "等知佛受已禮足而去，即於其夜具辦種種",
    "T23n1442_042:0859a16": "上妙飲食，敷設座褥，旦令使者往白時至：「供",
    "T23n1442_042:0859a17": "養備辦願佛知時。」",
    "T23n1442_042:0859a18": "爾時世尊於日初分將諸大眾，往施主家設",
    "T23n1442_042:0859a19": "食之處。諸婆羅門居士等見坐定已，即以種",
    "T23n1442_042:0859a20": "種上妙飲食供佛及僧，皆飽足已，便於佛前",
    "T23n1442_042:0859a21": "聽說法要。初日既然，乃至七日悉皆如是。有",
    "T23n1442_042:0859a22": "婆羅門，是善來父先舊知識，能呪毒龍，為怖",
    "T23n1442_042:0859a23": "龍故遂往室羅伐城，改名而住。時勝光王立",
    "T23n1442_042:0859a24": "為主象大臣，此人因事來至山下，既聞善來",
    "T23n1442_042:0859a25": "降毒龍已生大歡喜。往善來處禮雙足已白",
    "T23n1442_042:0859a26": "言：「聖者！我輩有怖多並逃避，今聞大德興",
    "T23n1442_042:0859a27": "悲愍心為除怨害，不任欣喜，欲申供養，願降",
    "T23n1442_042:0859a28": "哀憐明當就食。」善來不受。時婆羅門重更請",
    "T23n1442_042:0859a29": "曰：「若不肯者，唯願大德還城之日先受我供。」",
    "T23n1442_042:0859b01": "是時善來哀愍為受。是時山下諸施主等，供",
    "T23n1442_042:0859b02": "佛僧眾滿七日已，俱禮佛足聽說妙法。爾時",
    "T23n1442_042:0859b03": "世尊為說法要示教利喜，即於座上無量有",
    "T23n1442_042:0859b04": "情除疑獲果。佛與僧眾漸至室羅伐城，時給",
    "T23n1442_042:0859b05": "孤獨長者便往佛所，禮佛雙足在一面坐。爾",
    "T23n1442_042:0859b06": "時世尊為說法已默然而住，時彼長者即從",
    "T23n1442_042:0859b07": "坐起白言：「世尊願佛及僧明就我家為受微",
    "T23n1442_042:0859b08": "供。」世尊默然為受。長者知已作禮而去。時",
    "T23n1442_042:0859b09": "婆羅門詣善來處白言：「聖者！我先已請，若至",
    "T23n1442_042:0859b10": "本城先受我食。」善來白佛，佛言：「汝已先受，今",
    "T23n1442_042:0859b11": "宜赴請。」善來詣彼婆羅門舍，時婆羅門以上",
    "T23n1442_042:0859b12": "妙飲食至誠供養，令飽食已，欲使善來食速",
    "T23n1442_042:0859b13": "消化，便以少許飲象之酒置飲漿中，善來不",
    "T23n1442_042:0859b14": "知飲此漿已，尋嚼齒木澡漱而去。既至中路",
    "T23n1442_042:0859b15": "被日光所炙醉臥于地。諸佛世尊於一切時",
    "T23n1442_042:0859b16": "得不忘念，便於善來臥處化為草庵，蓋覆",
    "T23n1442_042:0859b17": "其身不令人見。爾時世尊於長者舍。飯食訖，",
    "T23n1442_042:0859b18": "為說法已還至善來處。告諸苾芻曰：「汝等當",
    "T23n1442_042:0859b19": "觀善來所作，昔於江猪山處降伏菴婆毒龍。",
    "T23n1442_042:0859b20": "豈復今時能調小鱓。汝諸苾芻若飲酒者，有",
    "T23n1442_042:0859b21": "斯大失。」爾時世尊即以無量百千網鞔輪相",
    "T23n1442_042:0859b22": "福德殊勝莊嚴王手，摩善來頂告言：「善來！何",
    "T23n1442_042:0859b23": "不觀察受斯困頓？」爾時善來得少醒悟，隨從",
    "T23n1442_042:0859b24": "佛後至逝多林。佛洗足已於如常座就之而",
    "T23n1442_042:0859b25": "坐，告諸苾芻曰：「汝等當觀，諸飲酒者有斯",
    "T23n1442_042:0859b26": "過失。」讚歎持戒，廣說乃至「我觀十利，為諸弟",
    "T23n1442_042:0859b27": "子制其學處應如是說：",
    "T23n1442_042:0859b28": "「若復苾芻飲諸酒者，波逸底迦。」",
    "T23n1442_042:0859b29": "若復苾芻者，謂是善來，餘義如上。言諸酒",
    "T23n1442_042:0859c01": "者，謂米麴酒，或以根莖皮葉花果相和成",
    "T23n1442_042:0859c02": "酒，此等諸酒飲時令人惛醉。飲者，謂吞咽也。",
    "T23n1442_042:0859c03": "釋罪如前。此中犯相其事云何？若苾芻飲諸",
    "T23n1442_042:0859c04": "酒時，能令人醉波逸底迦；若不醉人，飲得惡",
    "T23n1442_042:0859c05": "作罪。若苾芻見彼諸酒有酒色、酒氣、酒味，若",
    "T23n1442_042:0859c06": "能醉者波逸底迦；若不醉者，得三惡作。若苾",
    "T23n1442_042:0859c07": "芻飲諸酒時有酒色、酒氣，若能醉者波逸底",
    "T23n1442_042:0859c08": "迦；若不醉者，得二惡作罪。若苾芻飲諸酒時",
    "T23n1442_042:0859c09": "但有酒色，若能醉者波逸底迦；若不醉者，得",
    "T23n1442_042:0859c10": "一惡作罪。若食酒糟，醉者波逸底迦；若不醉",
    "T23n1442_042:0859c11": "者，得惡作罪。若食麴塊者，得惡作罪。若苾芻",
    "T23n1442_042:0859c12": "食諸根莖葉花果，能醉人者皆得惡作罪。佛",
    "T23n1442_042:0859c13": "告諸苾芻：「汝等若以我為師者，凡是諸酒不",
    "T23n1442_042:0859c14": "應自飲，亦不與人，乃至不以茅端渧酒而著",
    "T23n1442_042:0859c15": "口中。若故違者得越法罪。」若苾芻飲醋之時",
    "T23n1442_042:0859c16": "有酒色者，飲之無犯。若飲熟煮酒者，此亦無",
    "T23n1442_042:0859c17": "犯。若是醫人令含酒或塗身者無犯。又無犯",
    "T23n1442_042:0859c18": "謂初犯人，廣說如上。",
    "T23n1442_042:0859c19": "時諸苾芻見是事已咸皆有疑，請問世尊：「善",
    "T23n1442_042:0859c20": "來苾芻先作何業生富樂家，後遭貧苦常為",
    "T23n1442_042:0859c21": "乞匃號曰惡來，被諸同伴棄之糞聚？復由何",
    "T23n1442_042:0859c22": "業逢值世尊，斷諸煩惱得阿羅漢？」佛告諸苾",
    "T23n1442_042:0859c23": "芻：「汝等善聽！乃往古昔無佛出世，有獨覺者",
    "T23n1442_042:0859c24": "出現世間，心懷哀愍口不說法。時有長者，詣",
    "T23n1442_042:0859c25": "芳園中欲為歡戲。有獨覺尊身嬰疾病，為乞",
    "T23n1442_042:0859c26": "食故，著麁弊服來入園中。長者見已便起瞋",
    "T23n1442_042:0859c27": "恚，生不忍心告使者曰：『此之惡來勿令進入。』",
    "T23n1442_042:0859c28": "使者愍念未即前驅，長者自起扼尊者頸推之",
    "T23n1442_042:0859c29": "糞聚，告言：『汝何不往乞匃人中以為朋類？』爾",
    "T23n1442_042:0860a01": "時尊者為愍彼故，猶若鵝王騰身空界作十",
    "T23n1442_042:0860a02": "八變。凡夫之類見神通者，疾起悔心如大",
    "T23n1442_042:0860a03": "樹崩，遙禮尊足唱言：『善來聖者，真實福田，願",
    "T23n1442_042:0860a04": "縱身下哀愍於我無識之人為受懺謝，勿令",
    "T23n1442_042:0860a05": "永劫受苦沈淪。』時彼尊者見其至心，即放身",
    "T23n1442_042:0860a06": "下。長者禮已為辦種種上妙飲食花香供養，",
    "T23n1442_042:0860a07": "悔除惡業發弘誓願：『今我所作供養善根，",
    "T23n1442_042:0860a08": "於未來世生大富家，得勝上導師承事無倦，",
    "T23n1442_042:0860a09": "開悟於我趣解脫門。』汝等苾芻！昔時長者即",
    "T23n1442_042:0860a10": "善來是，曾於獨覺尊所為惱害事，喚作惡來",
    "T23n1442_042:0860a11": "推之糞聚。由斯業故於五百生中常為乞匃，",
    "T23n1442_042:0860a12": "人名作惡來，被諸同伴棄於糞聚。由昔供養",
    "T23n1442_042:0860a13": "發願力故，生大富家，於我法中出家斷惑成",
    "T23n1442_042:0860a14": "阿羅漢。汝諸苾芻自所作業，還須自受果報",
    "T23n1442_042:0860a15": "不亡。是故汝等當修善行勿為惡業，如是應",
    "T23n1442_042:0860a16": "學。」",
    "T23n1442_042:0860a17": "非時入聚落不囑授苾芻學處第八十",
    "T23n1442_042:0860a18": "爾時佛在室羅伐城逝多林給孤獨園。時有",
    "T23n1442_042:0860a19": "餘處婆羅門，來此城中娶婦共歸故宅。未經",
    "T23n1442_042:0860a20": "多時誕生一女，年漸長大，其父將至舅家。此",
    "T23n1442_042:0860a21": "女情願欲禮逝多林，纔出門時，見諸婆羅門",
    "T23n1442_042:0860a22": "居士婦女欲往禮敬，入報其父。父見伴去，即",
    "T23n1442_042:0860a23": "令童女隨逐而行至寺門前。時鄔陀夷見諸",
    "T23n1442_042:0860a24": "女人引入寺中，次第禮拜至己房中，我說",
    "T23n1442_042:0860a25": "妙法廣說如上。時鄔陀夷覩彼童女顏容姿",
    "T23n1442_042:0860a26": "媚，遂起染心即摩觸彼身嗚唼其口。是時童女",
    "T23n1442_042:0860a27": "欲行非法，鄔陀夷不然其事。女懷瞋忿遂以",
    "T23n1442_042:0860a28": "指甲自爴身形，既還家已，告其父曰：「鄔陀夷",
    "T23n1442_042:0860a29": "苾芻損我童女。」其父即告五百婆羅門知。時",
    "T23n1442_042:0860b01": "彼諸人聞斯事已各懷瞋忿，共集一處欲打",
    "T23n1442_042:0860b02": "鄔陀夷。時五百人既至其所，俱共牽曳，乃至",
    "T23n1442_042:0860b03": "移足亦不能令動。世尊知已作如是念：「此是",
    "T23n1442_042:0860b04": "最後教誡鄔陀夷事。」佛衰其力令無所堪，諸",
    "T23n1442_042:0860b05": "婆羅門見其力弱即共熟打，幾將至死，曳至",
    "T23n1442_042:0860b06": "王門。時王於高樓上晝日而睡。",
    "T23n1442_042:0860b07": "爾時世尊以神通力舒百福莊嚴手，至王寢",
    "T23n1442_042:0860b08": "處彈指作聲，令王警覺告言：「大王！於斷事處",
    "T23n1442_042:0860b09": "善為觀察、善為觀察，不應造次。」王聞驚覺知",
    "T23n1442_042:0860b10": "是佛聲。時婆羅門於王門下作大叫聲：「有非",
    "T23n1442_042:0860b11": "理事！有非理事！」王令使問曰：「有何非理？」使者",
    "T23n1442_042:0860b12": "詣門審問其事，具以白王。王聞語已便作是",
    "T23n1442_042:0860b13": "念：「世尊令我善為觀察，不應造次者，意為斯",
    "T23n1442_042:0860b14": "事。」王喚童女問其虛實，答言：「是實。」時王遣入",
    "T23n1442_042:0860b15": "宮，令勝鬘夫人親自觀察身有損不？時勝鬘",
    "T23n1442_042:0860b16": "夫人即喚童女，臥在懷中以實而問，女復言",
    "T23n1442_042:0860b17": "實。夫人乃命年老宮人解試驗者目撿虛實，",
    "T23n1442_042:0860b18": "宮人觀已告夫人曰：「此女元無損處。」即以事",
    "T23n1442_042:0860b19": "白王。王大瞋怒，令婆羅門及此女子總付法",
    "T23n1442_042:0860b20": "官極苦治罰。時勝光王即三反呵責鄔陀夷",
    "T23n1442_042:0860b21": "已，欲顯如來聖教尊重故，遂便釋放。勝鬘夫",
    "T23n1442_042:0860b22": "人覆令使者命鄔陀夷至，告言：「大德！無上世",
    "T23n1442_042:0860b23": "尊大慈悲父，於無數劫誓願要期，發勤苦心",
    "T23n1442_042:0860b24": "堅修梵行，捨輪王位國城妻子，志存離欲拔",
    "T23n1442_042:0860b25": "濟三界愚癡有情。我輩俗流尚希出離，況復",
    "T23n1442_042:0860b26": "仁等善說法律而為出家，剃髮染衣年衰朽",
    "T23n1442_042:0860b27": "邁，於罪累法不能棄捨，以染愛心躬行惡事，",
    "T23n1442_042:0860b28": "令諸俗旅息信敬心。苦哉！痛哉！鄙惡之極。從",
    "T23n1442_042:0860b29": "今已往可宜改悔。」時鄔陀夷聞斯責已，極生",
    "T23n1442_042:0860c01": "慚恥，措身無地，遂往具壽舍利子所，頂禮雙",
    "T23n1442_042:0860c02": "足即以上事具悉白知。時舍利子觀彼根性",
    "T23n1442_042:0860c03": "隨機說法，并與教授。彼既聞已深心剋責發",
    "T23n1442_042:0860c04": "勇猛心，未久之間眾惑皆斷證阿羅漢果。",
    "T23n1442_042:0860c05": "根本說一切有部毘奈耶卷第四十二"
}