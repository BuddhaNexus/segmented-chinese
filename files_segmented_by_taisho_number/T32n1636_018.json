{
    "T32n1636_018:0123b02": "大乘集菩薩學論卷第十八",
    "T32n1636_018:0123b04": "西天譯經三藏朝散大夫",
    "T32n1636_018:0123b05": "試鴻臚少卿宣梵大師賜紫",
    "T32n1636_018:0123b06": "沙門臣日稱等奉　詔譯",
    "T32n1636_018:0123b07": "2自性清淨品第十四之二",
    "T32n1636_018:0123b08": "「『大王！是外地界堅硬性者，爾時世間初建梵",
    "T32n1636_018:0123b09": "天所居宮殿，大寶所成。復生他化自在諸天",
    "T32n1636_018:0123b10": "所居宮殿，皆七寶成。大王！若無地界堅硬性",
    "T32n1636_018:0123b11": "生，彼何所來？復成大地，厚八萬四千踰繕那、",
    "T32n1636_018:0123b12": "縱廣六萬踰繕那。復生輪圍大輪圍山，堅固",
    "T32n1636_018:0123b13": "安住同一金剛。復生蘇彌盧山、庾健陀山、𩕳",
    "T32n1636_018:0123b14": "泯陀山、伊舍陀山乃至黑山。如是三千大千",
    "T32n1636_018:0123b15": "世界次第成已，堅固安住。若無地界堅硬性",
    "T32n1636_018:0123b16": "生，彼何所來？大王！又此世界欲壞滅時，或為",
    "T32n1636_018:0123b17": "火焚、或為水漂、或為風吹。而此大地為火燒",
    "T32n1636_018:0123b18": "時，譬然酥油其焰彌熾，乃至煤燼不復可見。",
    "T32n1636_018:0123b19": "若為水漂，如投鹽水中，尋即消壞。若為毘嵐",
    "T32n1636_018:0123b20": "風所吹時，彼三千大千世界悉皆散壞，淨盡",
    "T32n1636_018:0123b21": "無餘。大王！此外地界生時本空、滅時亦空，",
    "T32n1636_018:0123b22": "自性空故，無有男相亦無女相，但唯言說之",
    "T32n1636_018:0123b23": "所顯示。如是地界與地界性皆不可得，如實",
    "T32n1636_018:0123b24": "正慧而能了知。云何內水界？若此身內所有",
    "T32n1636_018:0123b25": "執受濕潤等性。彼復云何？所謂涎汗涕唾、脂",
    "T32n1636_018:0123b26": "髓膿血、溲便等物，為內水界。大王！若時忽見",
    "T32n1636_018:0123b27": "親愛人等眼中流淚、或為苦惱所逼流淚、或",
    "T32n1636_018:0123b28": "聞深法信重流淚、或為寒風所吹流淚，如",
    "T32n1636_018:0123b29": "是水界從何所來？水相乾時復何所去？乃至",
    "T32n1636_018:0123c01": "此界壞時遍興黑雲三十二重，彌覆三千大",
    "T32n1636_018:0123c02": "千世界，於虛空中降澍洪雨，點大如象，晝夜",
    "T32n1636_018:0123c03": "傾注相續不絕。如是時分經五中劫，其水積",
    "T32n1636_018:0123c04": "滿上至梵世。大王！此大水界從何所來？又",
    "T32n1636_018:0123c05": "此世界將欲壞時有二日出，二日出已，小河",
    "T32n1636_018:0123c06": "泉源悉皆乾竭。三日出時，無熱惱池流出四",
    "T32n1636_018:0123c07": "河亦皆枯涸。四日出時，大海水減一踰繕那、",
    "T32n1636_018:0123c08": "或二或三，漸次減少至十踰繕那或二十踰繕",
    "T32n1636_018:0123c09": "那，次第枯竭至八十踰繕那。有餘水在，或深",
    "T32n1636_018:0123c10": "一多羅樹、或深至胸臆、或深如牛跡，乃至少",
    "T32n1636_018:0123c11": "水深一指面。當爾之時，大海中水悉皆乾竭，",
    "T32n1636_018:0123c12": "淨盡無餘。大王！此水界相，生無所來、滅無所",
    "T32n1636_018:0123c13": "去，生時本空、滅時亦空，自性空故，無有男相",
    "T32n1636_018:0123c14": "亦無女相，但唯言說之所顯示。如是水界與",
    "T32n1636_018:0123c15": "水界性皆不可得。云何身內火界？若此身中",
    "T32n1636_018:0123c16": "所有執受溫熱等性。彼復云何？所謂溫暖蒸",
    "T32n1636_018:0123c17": "熱、咀嚼飲食成熟變壞使令安樂，入熱數者",
    "T32n1636_018:0123c18": "名內火界。云何外火界？謂不執受溫熱相生。",
    "T32n1636_018:0123c19": "若復有人於曠野中尋求火緣，或以蒿艾、或",
    "T32n1636_018:0123c20": "牛糞屑、或兜羅綿引火生已，或燒草木山林",
    "T32n1636_018:0123c21": "聚落，及餘方處皆為所燒。大王！如是火界，生",
    "T32n1636_018:0123c22": "無所來、滅無所去，從本已來自性離故。云何",
    "T32n1636_018:0123c23": "身內風界？輕動等性。彼復云何？謂此內風，或",
    "T32n1636_018:0123c24": "時上行、或時下行，或住腹間、或脇或背、或發",
    "T32n1636_018:0123c25": "隱疹、或聚成塊、或如刀裂、或如針刺，出入",
    "T32n1636_018:0123c26": "息等遍滿身肢。外風界者，謂若此風從四方",
    "T32n1636_018:0123c27": "來，或緊如箭、或利如刃。若狂暴起，摧折林木",
    "T32n1636_018:0123c28": "墮裂山峯；若微細起，飄舉身衣動多羅樹，名",
    "T32n1636_018:0123c29": "外風界，餘如前說。云何內空界？若此身內皮",
    "T32n1636_018:0124a01": "肉血等，顯現增長離質礙性。彼復云何？謂若",
    "T32n1636_018:0124a02": "眼竅耳穴面門咽喉、嚥噉飲食所引滋味，於",
    "T32n1636_018:0124a03": "腸胃間通徹而出。若時業緣引生六處，諸處",
    "T32n1636_018:0124a04": "生已圍繞空界，此說名入內空界數。然彼空",
    "T32n1636_018:0124a05": "界從何所來？若復外所顯現離質礙性，名外",
    "T32n1636_018:0124a06": "空界。大王！若色變壞一切皆空。所以者何？",
    "T32n1636_018:0124a07": "是虛空界本無盡故，安住不動猶如涅盤，遍",
    "T32n1636_018:0124a08": "一切處無有障礙。大王！譬如有人於彼高原",
    "T32n1636_018:0124a09": "穿鑿池井。於意云何？是池井中所有空相從",
    "T32n1636_018:0124a10": "何所來？』王言：『無所從來。』佛言：『大王！設使彼",
    "T32n1636_018:0124a11": "人復填以土，於意云何？空何所去？』王言：『空無",
    "T32n1636_018:0124a12": "所去。所以者何？是虛空界無去來故，不住男",
    "T32n1636_018:0124a13": "相不住女相。』『大王！外虛空界本來無動。所以",
    "T32n1636_018:0124a14": "者何？自性離故，如實正慧而能了知。』",
    "T32n1636_018:0124a15": "「『復次大王！云何識界？謂若眼根為主，各別所",
    "T32n1636_018:0124a16": "緣顯色、形色及以表色，名眼識界。若六根為",
    "T32n1636_018:0124a17": "主，緣於六境各別建立，名六識界。又此識界",
    "T32n1636_018:0124a18": "不著於根、不住境界，非內非外及二中間。然",
    "T32n1636_018:0124a19": "此識界各各了別彼彼事已即便滅謝，生",
    "T32n1636_018:0124a20": "無所來、滅無所去。大王！識生時空、滅時亦空，",
    "T32n1636_018:0124a21": "自性空故，不住男相亦非女相，但唯言說之",
    "T32n1636_018:0124a22": "所顯示。如是識界與識界性皆不可得，如實",
    "T32n1636_018:0124a23": "正慧而能了知。大王！云何眼處？謂四大種",
    "T32n1636_018:0124a24": "地界水界火界風界所造淨色。若地界清淨",
    "T32n1636_018:0124a25": "則眼處清淨，若水火風界清淨則眼處清淨。",
    "T32n1636_018:0124a26": "何以故？由地界清淨，眼處得生，是中無有",
    "T32n1636_018:0124a27": "少法可得。如是乃至由風界清淨，眼處得生，",
    "T32n1636_018:0124a28": "是中無有少法可得。何以故？無主宰故、無",
    "T32n1636_018:0124a29": "造作故，猶如涅盤自性淨故。大王！如是眼",
    "T32n1636_018:0124b01": "處各各尋求皆不可得。所以者何？由地界",
    "T32n1636_018:0124b02": "空故則地界清淨，乃至風界空故則風界清",
    "T32n1636_018:0124b03": "淨。若諸法自性本空，則彼界何有清淨亦無",
    "T32n1636_018:0124b04": "忿諍，若淨若諍皆不可得，復有何色而可",
    "T32n1636_018:0124b05": "見耶？當知眼處畢竟空故自性亦空，前際",
    "T32n1636_018:0124b06": "後際皆不可得，未來所造亦不可得。何以",
    "T32n1636_018:0124b07": "故？自性離故。若自性無有則無男相亦無女",
    "T32n1636_018:0124b08": "相，何有愛樂？若生愛樂是魔境界，若無愛樂",
    "T32n1636_018:0124b09": "是佛境界。何以故？若無愛樂則能遠離一",
    "T32n1636_018:0124b10": "切諸法。』",
    "T32n1636_018:0124b11": "「『大王！云何耳處？謂四大種所造淨色。乃至大",
    "T32n1636_018:0124b12": "王！諸法解脫決定現前如法界空，不可施設、",
    "T32n1636_018:0124b13": "不可顯示、不可記別、無所希望。大王！諸根各",
    "T32n1636_018:0124b14": "各樂著境界，眼緣色時而生樂著，是故說色",
    "T32n1636_018:0124b15": "為眼境界。又此眼根緣於色境有三種相矚，",
    "T32n1636_018:0124b16": "可愛色起於貪想、不可愛色起於瞋想、非愛",
    "T32n1636_018:0124b17": "非惡而起捨想。如是乃至意著法處為意境",
    "T32n1636_018:0124b18": "界，若彼意處緣可愛色極生樂著，為彼所牽",
    "T32n1636_018:0124b19": "引生貪行，不可愛色生於瞋行，於愛非愛起",
    "T32n1636_018:0124b20": "於癡行。如是聲等三種攀緣領納等相，准前",
    "T32n1636_018:0124b21": "應說。大王！當知諸根如幻、境界如夢，譬如有",
    "T32n1636_018:0124b22": "人於睡夢中與諸婇女共相娛樂。大王！於意",
    "T32n1636_018:0124b23": "云何？彼夢覺已，憶念夢中婇女娛樂為實有",
    "T32n1636_018:0124b24": "不？』王言：『不也。世尊！』『大王！於意云何？是人所",
    "T32n1636_018:0124b25": "夢執謂為實，為智者不？』『不也。世尊！何以故？夢",
    "T32n1636_018:0124b26": "中所見眾人婇女畢竟無有，何況與之共相",
    "T32n1636_018:0124b27": "娛樂？當知是人徒自疲勞，念夢中境不復可",
    "T32n1636_018:0124b28": "得。』佛言：『大王！如是如是。愚癡異生眼見色",
    "T32n1636_018:0124b29": "已，心生愛樂復起執著，為彼所牽造貪業行，",
    "T32n1636_018:0124c01": "身業三種、語業四種、意業三種，最初造作剎",
    "T32n1636_018:0124c02": "那滅謝，不依東方南西北方、四維上下中間",
    "T32n1636_018:0124c03": "而住。於死邊際命根滅時，自分業報皆悉現",
    "T32n1636_018:0124c04": "前，猶如夢覺念夢中事。大王！識為其主、業為",
    "T32n1636_018:0124c05": "攀緣，二種相因初識生起，或趣地獄、或墮傍",
    "T32n1636_018:0124c06": "生、琰摩羅界及阿蘇囉、若人若天。初識生名，",
    "T32n1636_018:0124c07": "各受其報，同分心品相續隨轉。最後識滅名",
    "T32n1636_018:0124c08": "為死蘊，最初識起名為生蘊。大王當知，無有",
    "T32n1636_018:0124c09": "少法從於此世得至他世。所以者何？性生滅",
    "T32n1636_018:0124c10": "故。大王！身識生時，無所從來、滅無所去；彼業",
    "T32n1636_018:0124c11": "生時，無所從來、滅無所去；初識生時，無所從",
    "T32n1636_018:0124c12": "來滅無所去。何以故？自性離故。如是了知身",
    "T32n1636_018:0124c13": "識身識空、自業自業空、初識初識空，若滅滅",
    "T32n1636_018:0124c14": "空、若生生空，了知業縛無有作者亦無受者",
    "T32n1636_018:0124c15": "但名想耳。復次大王！譬若有人於睡夢中與",
    "T32n1636_018:0124c16": "諸冤對共相鬪戰。於意云何？是人覺已，憶念",
    "T32n1636_018:0124c17": "夢中鬪戰等事，為實有不？』王言：『不也。世尊！』佛",
    "T32n1636_018:0124c18": "言：『大王！於意云何？是人所夢執謂為實，為智",
    "T32n1636_018:0124c19": "者不？』『不也。世尊！何以故？夢中畢竟無有冤對，",
    "T32n1636_018:0124c20": "何況與之共相鬪戰。是人徒自憂惱都無有",
    "T32n1636_018:0124c21": "實。』佛言：『大王！如是如是。愚癡異生眼見惡",
    "T32n1636_018:0124c22": "色即生於惱，厭離破壞毀呰過失造瞋業行，",
    "T32n1636_018:0124c23": "餘同前說。復次大王！譬若有人於睡夢中為",
    "T32n1636_018:0124c24": "毘舍遮之所嬈害，心生怖畏癡迷悶絕。大王！",
    "T32n1636_018:0124c25": "於意云何？是人覺已，憶念夢中為鬼所嬈，為",
    "T32n1636_018:0124c26": "實爾不？』『不也。世尊！夢中畢竟無鬼所惱，況癡",
    "T32n1636_018:0124c27": "迷耶？』佛言：『大王！如是如是。愚癡異生眼見是",
    "T32n1636_018:0124c28": "色，癡迷不了造癡業行，餘如前說。復次大王！",
    "T32n1636_018:0124c29": "譬如夢中得聞眾人美妙謌聲、箜篌絃管諸音",
    "T32n1636_018:0125a01": "樂等。大王！於意云何？是人覺已，憶念夢中",
    "T32n1636_018:0125a02": "所有歌樂，為實爾不？』王曰：『不也。世尊！』佛言：",
    "T32n1636_018:0125a03": "『大王！於意云何？是人所夢執謂為實，是為智",
    "T32n1636_018:0125a04": "不？』『不也。世尊！何以故？夢中眾人尚不可得，何",
    "T32n1636_018:0125a05": "況美妙諸樂音聲。是人徒自疲勞畢竟無有。』",
    "T32n1636_018:0125a06": "佛言：『大王！如是如是。愚癡異生聞可意聲，",
    "T32n1636_018:0125a07": "聞已適悅復生樂著造貪業行。如是香等各",
    "T32n1636_018:0125a08": "各三種，准前應知。乃至大王！於此法中善自",
    "T32n1636_018:0125a09": "安意應作是念：「我當云何於人天中為作眼目、",
    "T32n1636_018:0125a10": "為大燈炬而作照明、為作船師令渡彼岸、為",
    "T32n1636_018:0125a11": "大商主引至寶處，未解脫者令得解脫、未安",
    "T32n1636_018:0125a12": "隱者令其安隱、未涅盤者令證涅盤。」大王",
    "T32n1636_018:0125a13": "當知，諸根如幻、境界如夢，凡夫縛著無有厭",
    "T32n1636_018:0125a14": "足。乃往過去無量世時，有轉輪王名無量稱，",
    "T32n1636_018:0125a15": "威德名聞富貴自在，統四大洲獨為尊勝，隨",
    "T32n1636_018:0125a16": "所意樂而得受用，一切林樹常有花果。時世人",
    "T32n1636_018:0125a17": "民安隱無惱，復能降雨眾妙香水、金銀珍寶",
    "T32n1636_018:0125a18": "種種資具，諸有所須普皆充足。忽於一時昇",
    "T32n1636_018:0125a19": "忉利天，帝釋天主分座令坐。貪欲無厭欲侵",
    "T32n1636_018:0125a20": "其位，作是念已即便退沒，群臣圍繞咸共見",
    "T32n1636_018:0125a21": "之。譬如生酥置熱沙中不得久住，將趣命終。",
    "T32n1636_018:0125a22": "爾時有王名曰作愛，見是事已而作是言：「我",
    "T32n1636_018:0125a23": "當云何於諸世間善說斯事？」時無量稱語作",
    "T32n1636_018:0125a24": "愛言：「汝於未來當如是說：『彼無量稱貪無厭",
    "T32n1636_018:0125a25": "故自取命終。』」乃至是故大王！諸根如幻、境界",
    "T32n1636_018:0125a26": "如夢，當自安意勿生信順。身如陽焰自性無",
    "T32n1636_018:0125a27": "有，色受想行自性不實亦復如是。』」",
    "T32n1636_018:0125a28": "大乘集菩薩學論卷第十八"
}