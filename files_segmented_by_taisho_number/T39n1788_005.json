{
    "T39n1788_005:0286b11": "金光明最勝王經疏卷第五(本)(王法正論品竟)",
    "T39n1788_005:0286b13": "翻經沙門慧沼撰",
    "T39n1788_005:0286b14": "四天王觀察人天品第十一",
    "T39n1788_005:0286b15": "四天王觀察人天品三門分別。一來意。二釋",
    "T39n1788_005:0286b16": "名。三解妨。言來意者。上來九品明經正宗利",
    "T39n1788_005:0286b17": "益時會。自下二十一品並是流通利益末葉。",
    "T39n1788_005:0286b18": "正宗之內有果行境三。今流通中亦有三種。",
    "T39n1788_005:0286b19": "初十六品學行流通。十女菩薩等四讚歎品",
    "T39n1788_005:0286b20": "讚歎流通。付屬一品付授流通。初學行中分",
    "T39n1788_005:0286b21": "五。初觀察品勸修行。二四天王無染著如意",
    "T39n1788_005:0286b22": "三品明守護。三大辯才吉祥女增長財堅牢",
    "T39n1788_005:0286b23": "地神正了知五品增福智。四王法正論善生",
    "T39n1788_005:0286b24": "王諸天藥叉護持品正明持學。五授記等四",
    "T39n1788_005:0286b25": "品成前勸意。諸佛說法令生得樂。三身壽量",
    "T39n1788_005:0286b26": "是樂果。懺悔滅障等是樂因。二是所行法學",
    "T39n1788_005:0286b27": "行意者明能學人。既由勝法成其勝人。又由",
    "T39n1788_005:0286b28": "人故能弘正法故。次讚歎人及於法。說讚既",
    "T39n1788_005:0286b29": "周付授傳習。然正宗已明樂果及樂因竟。今",
    "T39n1788_005:0286c01": "此一品觀察人天令除障惱常得安樂故。勸",
    "T39n1788_005:0286c02": "應可弘於此經。故此品起。釋名者。觀謂慧照",
    "T39n1788_005:0286c03": "察謂察視。人天是所觀。四天王是能觀。此則",
    "T39n1788_005:0286c04": "人法帶數為名。此品廣明彼事。故云四天王",
    "T39n1788_005:0286c05": "觀察人天品。解妨者。問。經云觀察擁護此贍",
    "T39n1788_005:0286c06": "部洲我等諸王名護世者。能行之者通於三",
    "T39n1788_005:0286c07": "洲及欲色天。何故但唯觀勸此洲。答。就佛所",
    "T39n1788_005:0286c08": "住且言觀此。實通於餘。又餘三洲及欲色天",
    "T39n1788_005:0286c09": "苦事既微厭慧不猛。惡趣雖苦無勝慧心。創",
    "T39n1788_005:0286c10": "能發心必須厭深慧猛。是故偏說觀贍部洲。",
    "T39n1788_005:0286c11": "問。四天護境各有封疆。何故四王俱言護此。",
    "T39n1788_005:0286c12": "答。據世俗境各護一洲。敬法尊人同護於此。",
    "T39n1788_005:0286c13": "又所住境雖各一方。攝諸龍鬼通為護四。據",
    "T39n1788_005:0286c14": "護勝法偏言觀此。問。此與後品俱四天王二",
    "T39n1788_005:0286c15": "品何別。答。此品四王讚勸行經發願護持。後",
    "T39n1788_005:0286c16": "品世尊讚美令廣願護。故二品別。",
    "T39n1788_005:0286c17": "經。爾時多聞天王持國天王增長天王廣目天",
    "T39n1788_005:0286c18": "王俱從座起偏袒右肩右膝著地合掌向佛禮",
    "T39n1788_005:0286c19": "佛足已。贊曰。此品之文大分為四。一四王",
    "T39n1788_005:0286c20": "讚經尊勝。二世尊我等四王下四王述自修",
    "T39n1788_005:0286c21": "行。三又復於此下四王勸人弘經。四大眾聞",
    "T39n1788_005:0286c22": "已下時會依教修學。初文有四。一四王虔敬。",
    "T39n1788_005:0286c23": "二讚法為尊。三彰經力能。四請佛恒說。此初",
    "T39n1788_005:0286c24": "也。初列四名。持國．增長．廣目．多聞如次東",
    "T39n1788_005:0286c25": "南西北典領。大都妙高第四層級。時復亦住",
    "T39n1788_005:0286c26": "持雙山頂。今此先列多聞王者。以其深信有",
    "T39n1788_005:0286c27": "勝名故。持國王領健達縛畢舍遮。增長王領",
    "T39n1788_005:0286c28": "鳩畔荼薜荔多。廣目王領一切諸龍及布呾",
    "T39n1788_005:0286c29": "那。多聞王領一切藥叉及羅剎婆。後虔敬。",
    "T39n1788_005:0287a01": "經。白言世尊是金光明最勝王經一切諸佛常",
    "T39n1788_005:0287a02": "念觀察一切菩薩之所恭敬一切天龍常所供",
    "T39n1788_005:0287a03": "養及諸天眾常生歡喜一切護世稱揚讚歎聲",
    "T39n1788_005:0287a04": "聞獨覺皆共受持。贊曰。讚法為尊。一切佛",
    "T39n1788_005:0287a05": "所護念即是佛所護念。一切大乘根品熟者",
    "T39n1788_005:0287a06": "為說此經。一切菩薩下顯聖敬重。",
    "T39n1788_005:0287a07": "經。悉能明照諸天宮殿能與一切眾生殊勝安",
    "T39n1788_005:0287a08": "樂止息地獄餓鬼傍生諸趣苦惱一切怖畏悉",
    "T39n1788_005:0287a09": "能除殄所有怨敵尋即退散饑饉惡時皆令豐",
    "T39n1788_005:0287a10": "稔疾疫病苦皆令蠲愈一切災變百千苦惱咸",
    "T39n1788_005:0287a11": "悉消滅。下彰經力能。初與人天樂。止息下",
    "T39n1788_005:0287a12": "息除六苦。一止息四惡趣苦。二止息五怖畏",
    "T39n1788_005:0287a13": "苦。三止息刀兵苦。四止息飢饉苦。五止息疫",
    "T39n1788_005:0287a14": "病苦。六止息災變苦。",
    "T39n1788_005:0287a15": "經。世尊是金光明最勝王經能為如是安穩利",
    "T39n1788_005:0287a16": "樂饒益我等。下請佛恒說。初牒前勝能。為",
    "T39n1788_005:0287a17": "請說由。安穩是總。利樂是與樂。饒益是息苦。",
    "T39n1788_005:0287a18": "經。惟願世尊於大眾中廣為宣說我等四王并",
    "T39n1788_005:0287a19": "諸眷屬聞此甘露無上法味氣力充實增益威",
    "T39n1788_005:0287a20": "光精進勇猛神通倍勝。下正請恒宣說。初",
    "T39n1788_005:0287a21": "請說。我等四王下明利益。",
    "T39n1788_005:0287a22": "經。世尊。我等四王修行正法常說正法以法化",
    "T39n1788_005:0287a23": "世。我等令彼天龍藥叉健闥婆阿蘇羅揭路荼",
    "T39n1788_005:0287a24": "俱槃荼緊那羅莫呼羅伽及諸人王常以王法",
    "T39n1788_005:0287a25": "而化於世。遮去諸惡所有鬼神吸人精氣無慈",
    "T39n1788_005:0287a26": "悲者悉令遠去。世尊。我等四王與二十八部藥",
    "T39n1788_005:0287a27": "叉大將并與無量百千藥叉以淨天眼過於世",
    "T39n1788_005:0287a28": "人觀察擁護此贍部洲。世尊。以此因緣我等諸",
    "T39n1788_005:0287a29": "王名護世者。下述自修行有四。一王自正",
    "T39n1788_005:0287b01": "化能自弘經。二我等令彼下諸臣佐隨同修",
    "T39n1788_005:0287b02": "正行。三遮去下法王能除惡。四世尊下明王",
    "T39n1788_005:0287b03": "得名。意明由弘正法以化眾生名行不虛故",
    "T39n1788_005:0287b04": "名護世。二十八部者如孔雀王經說。四方各",
    "T39n1788_005:0287b05": "四四維各一上下各四成二十八部。以淨天",
    "T39n1788_005:0287b06": "眼者非是修生。此是報得。能過於人故。",
    "T39n1788_005:0287b07": "經。又復於此洲中若有國王被他怨賊常來侵",
    "T39n1788_005:0287b08": "擾及多饑饉疾疫流行無量百千災厄之事。",
    "T39n1788_005:0287b09": "贊曰。第三勸人弘經有三。初覩世間難生。",
    "T39n1788_005:0287b10": "二勸人弘經對遣。三令人王保國敬重修行。",
    "T39n1788_005:0287b11": "初覩難生也。",
    "T39n1788_005:0287b12": "經。世尊我等四王於此金光明最勝王經恭敬",
    "T39n1788_005:0287b13": "供養若有苾芻法師受持讀誦我等四王共往",
    "T39n1788_005:0287b14": "覺悟勸請其人時彼法師由我神通覺悟力故",
    "T39n1788_005:0287b15": "往彼國界廣宣流布是金光明微妙經典由經",
    "T39n1788_005:0287b16": "力故令彼無量百千衰惱災厄之事悉皆除遣。",
    "T39n1788_005:0287b17": "下弘經對遣有四。一指能除法。二若有下",
    "T39n1788_005:0287b18": "勸人流行。三時彼法師下正弘此經。四由經",
    "T39n1788_005:0287b19": "力故下除難安樂。",
    "T39n1788_005:0287b20": "經。世尊若諸人王於其國內有持是經苾芻法",
    "T39n1788_005:0287b21": "師至彼國時當知此經亦至其國。下令人王",
    "T39n1788_005:0287b22": "保國敬重修行有二。一德人至國。二令王敬",
    "T39n1788_005:0287b23": "重。人能弘道。人至法隨。非道弘人。人無法",
    "T39n1788_005:0287b24": "滅。法既弘益。故應敬重持人。初也。",
    "T39n1788_005:0287b25": "經。世尊時彼國王應往法師處聽其所說聞已",
    "T39n1788_005:0287b26": "歡喜於彼法師恭敬供養深心擁護令無憂惱",
    "T39n1788_005:0287b27": "演說此經利益一切世尊以是緣故我等四王",
    "T39n1788_005:0287b28": "皆共一心護是人王及國人民令離災患常得",
    "T39n1788_005:0287b29": "安穩。下令王敬重有三。初勸往聽除災。次",
    "T39n1788_005:0287c01": "勸供給得樂。後勸敬重他附。初文有五。一令",
    "T39n1788_005:0287c02": "尊法往聽。二令聞已慶喜。三於彼法師下令",
    "T39n1788_005:0287c03": "敬養衛護。四演說此經下令演法利人。五以",
    "T39n1788_005:0287c04": "是緣故下四王為除災難。",
    "T39n1788_005:0287c05": "經。世尊若有苾芻苾芻尼鄔波索迦鄔波斯迦",
    "T39n1788_005:0287c06": "持是經者時彼人王隨其所須供給供養令無",
    "T39n1788_005:0287c07": "乏少我等四王令彼國王及以國人悉皆安穩",
    "T39n1788_005:0287c08": "遠離災患。下勸供給得樂有三。初明行法",
    "T39n1788_005:0287c09": "人。次時彼人王下令供給。後我等四王下明",
    "T39n1788_005:0287c10": "王臣得樂。",
    "T39n1788_005:0287c11": "經。世尊若有受持讀誦是經典者人王於此供",
    "T39n1788_005:0287c12": "養恭敬尊重讚歎我等當令彼王於諸王中恭",
    "T39n1788_005:0287c13": "敬尊重最為第一諸餘國王共所稱歎。下勸",
    "T39n1788_005:0287c14": "敬重他附有四。初舉所敬者。二人王於此下",
    "T39n1788_005:0287c15": "勸應敬讚。三我等當令彼下明其敬讚。四我",
    "T39n1788_005:0287c16": "當令彼下明敬者得尊他附。",
    "T39n1788_005:0287c17": "經。大眾聞已歎喜受持。下第四時會依學。",
    "T39n1788_005:0287c19": "金光明最勝王經卷第六",
    "T39n1788_005:0287c20": "　　　　唐三藏法師義淨奉　制譯",
    "T39n1788_005:0287c21": "四天王護國品第十二",
    "T39n1788_005:0287c22": "四天王護國品三門分別。一來意。二釋名。三",
    "T39n1788_005:0287c23": "解妨。言來意者。前品讚經勝妙勸他弘持。此",
    "T39n1788_005:0287c24": "下三品明經可尊行者得護。初一天護後二",
    "T39n1788_005:0287c25": "呪護。又前品四王勸他。此品願自守護。前品",
    "T39n1788_005:0287c26": "令他行二利。此品明自行二利。前品自意勸",
    "T39n1788_005:0287c27": "持。此品佛勸廣護。故前品後有此品生。釋名",
    "T39n1788_005:0287c28": "者。自在光潔神用名天。眾天所歸為君統攝",
    "T39n1788_005:0287c29": "稱為王也。天之王故依士釋。方城不同統領",
    "T39n1788_005:0288a01": "分四。復帶數名。護謂防禦攝養防禦為彼除",
    "T39n1788_005:0288a02": "災攝養增其福慧。四天為能護。國者是所護。",
    "T39n1788_005:0288a03": "能所合稱。此廣明彼名四天王護國品。解妨",
    "T39n1788_005:0288a04": "者。問。此品守護亦通人王并餘神眾。何故但",
    "T39n1788_005:0288a05": "云四王護國。答。人王行法護國因彼四王。餘",
    "T39n1788_005:0288a06": "神是四王臣故但說四王護國。問。行法四王",
    "T39n1788_005:0288a07": "守護則是護人。何名護國。答。人為國本。如說",
    "T39n1788_005:0288a08": "有情名為佛土。故雖護人則名護國。問。三乘",
    "T39n1788_005:0288a09": "聖眾釋梵諸天見行法人咸應衛護。何故但",
    "T39n1788_005:0288a10": "說四王護國。答。理應皆有。且說宜聞人。復四",
    "T39n1788_005:0288a11": "王標名。護世為顯名行相符。故標四王不說",
    "T39n1788_005:0288a12": "餘護。問。天人敬重四眾弘經亦護正法。何故",
    "T39n1788_005:0288a13": "唯言四王護國。答。護法意為益物。法住能令",
    "T39n1788_005:0288a14": "國安。為彰利他大悲偏言護國。非法。",
    "T39n1788_005:0288a15": "經。爾時世尊聞四天王恭敬供養金光明經及",
    "T39n1788_005:0288a16": "能擁護諸持經者讚言善哉善哉。贊曰。就",
    "T39n1788_005:0288a17": "此品中大分為六。初世尊讚歎令修。二四王",
    "T39n1788_005:0288a18": "奉教願護。三時四天王下四王荷恩歎佛。四",
    "T39n1788_005:0288a19": "佛更勸護結成。五聞是頌下四王慶喜護持。",
    "T39n1788_005:0288a20": "六大眾聞經得益。初段分二。初讚成後勸護。",
    "T39n1788_005:0288a21": "讚中初總讚後別讚。此總也。一讚護法。二讚",
    "T39n1788_005:0288a22": "護人。又一讚勸他。二讚自護。又一讚宿世善",
    "T39n1788_005:0288a23": "因。二讚今護人法。故重言善哉。",
    "T39n1788_005:0288a24": "經。汝等四王已於過去無量百千萬億佛所恭",
    "T39n1788_005:0288a25": "敬供養尊重讚歎植諸善根修行正法常說正",
    "T39n1788_005:0288a26": "法以法化世。贊曰。別讚。初讚福業。次修行",
    "T39n1788_005:0288a27": "正法等讚智業。後汝等長夜下讚悲業。此初",
    "T39n1788_005:0288a28": "二也。於諸佛所修於三業。供養恭敬身業。尊",
    "T39n1788_005:0288a29": "重意業。讚歎語業。依仁王般若經。以一僧祇",
    "T39n1788_005:0288b01": "供養諸佛得至初地為四天王。",
    "T39n1788_005:0288b02": "經。汝等長夜於諸眾生常思利益起大慈心願",
    "T39n1788_005:0288b03": "與安樂以是因緣能令汝等現受勝報。贊",
    "T39n1788_005:0288b04": "曰。行悲業。初讚。以是因緣下結。",
    "T39n1788_005:0288b05": "經。若有人王恭敬供養此金光明最勝經典。汝",
    "T39n1788_005:0288b06": "等應當勤加守護。令得安穩。汝諸四王及餘眷",
    "T39n1788_005:0288b07": "屬無量無數百千藥叉護是經者。即是護持去",
    "T39n1788_005:0288b08": "來現在諸佛正法。汝等四王及餘天眾并諸藥",
    "T39n1788_005:0288b09": "叉與阿蘇羅共鬪戰時常得勝利。汝等若能護",
    "T39n1788_005:0288b10": "持是經由經力故。能除眾苦怨賊饑饉及諸疾",
    "T39n1788_005:0288b11": "疫。是故汝等若見四眾受持讀誦此經王者。亦",
    "T39n1788_005:0288b12": "應勤心共加守護。為除衰惱施與安樂。贊",
    "T39n1788_005:0288b13": "曰。勸護有三。初勸護人王。汝諸四王下勸護",
    "T39n1788_005:0288b14": "正法。是故汝等下勸護四眾持經之人。勸護",
    "T39n1788_005:0288b15": "法中初護法汝等四王及餘天眾下明護法益。",
    "T39n1788_005:0288b16": "護法益中初降自勝怨。汝等若能下除他三",
    "T39n1788_005:0288b17": "難。一怨賊。二飢饉。三疫病。護四眾文可知。",
    "T39n1788_005:0288b18": "經。爾時四天王即從座起偏袒右肩右膝著地",
    "T39n1788_005:0288b19": "合掌恭敬白佛言世尊此金光明最勝經王於",
    "T39n1788_005:0288b20": "未來世若有國土城邑聚落山林曠野隨所至",
    "T39n1788_005:0288b21": "處流布之時。贊曰。第二四王奉教願護有",
    "T39n1788_005:0288b22": "二。初願以身護法。後爾時世尊復若四天",
    "T39n1788_005:0288b23": "王下願以呪護。願身護中有二。初願身護人。",
    "T39n1788_005:0288b24": "後爾時四天王下願身護法。法藉人以弘宣。",
    "T39n1788_005:0288b25": "故先護人。人由法以成德。次須護法。護",
    "T39n1788_005:0288b26": "人之中雖亦護法。意明護人故讚護法。或",
    "T39n1788_005:0288b27": "可。初願雙護人法。後重校量重勸護法。法是",
    "T39n1788_005:0288b28": "佛師故更重勸。且依初釋。護人分四。一四王",
    "T39n1788_005:0288b29": "願護。二爾時佛告下世尊讚成。三爾時四天",
    "T39n1788_005:0288c01": "王下教人王弘法之儀。四爾時四天王下明",
    "T39n1788_005:0288c02": "人王依法修行得護。初願護有二。初標願守",
    "T39n1788_005:0288c03": "護。後世尊若彼國王下正願守護。標中一願",
    "T39n1788_005:0288c04": "護之儀。二明所護法。三明所護法時。四明護",
    "T39n1788_005:0288c05": "法處。五明所護人。六明擁護相。此初四也。",
    "T39n1788_005:0288c06": "經。若彼國王於此經典至心聽受稱歎供養并",
    "T39n1788_005:0288c07": "復供給受持是經四部之眾深心擁護令離衰",
    "T39n1788_005:0288c08": "惱。下明所護人。初明所護人。於此經典下",
    "T39n1788_005:0288c09": "明護所以。",
    "T39n1788_005:0288c10": "經。以是因緣我護彼王及諸人眾皆令安穩遠",
    "T39n1788_005:0288c11": "離憂苦增益壽命威德具足。下明擁護相。",
    "T39n1788_005:0288c12": "經。世尊若彼國王見於四眾受持經者恭敬守",
    "T39n1788_005:0288c13": "護猶如父母一切所須悉皆供給。贊曰。正",
    "T39n1788_005:0288c14": "願守護有三。一所護之人。二見於四眾下明",
    "T39n1788_005:0288c15": "得護所以。三我等四王下廣明護相。得護因",
    "T39n1788_005:0288c16": "中有二。初明王得遇勝緣。二恭敬下明正修",
    "T39n1788_005:0288c17": "勝行。",
    "T39n1788_005:0288c18": "經。我等四王常為守護令諸有情無不尊敬是",
    "T39n1788_005:0288c19": "故我等并與無量藥叉諸神隨此經王所流布",
    "T39n1788_005:0288c20": "處潛身擁護令無留難。贊曰。廣明護相。初",
    "T39n1788_005:0288c21": "護法後護人。此護法。令他敬法必須自尊。自",
    "T39n1788_005:0288c22": "若不行何以勸物。是故我等潛護斯經。",
    "T39n1788_005:0288c23": "經。亦當護念聽是經人諸國王等除其衰患悉",
    "T39n1788_005:0288c24": "令安穩他方怨賊皆使退散。贊曰。後護人",
    "T39n1788_005:0288c25": "有二。初標守護。若有人王下重成護人。初",
    "T39n1788_005:0288c26": "也。",
    "T39n1788_005:0288c27": "經。若有人王聽是經時隣國怨敵興如是念當",
    "T39n1788_005:0288c28": "具四兵壞彼國土。贊曰。重成護人有四。一",
    "T39n1788_005:0288c29": "隣敵心念興兵。二經威彼自潰。三此王命師",
    "T39n1788_005:0289a01": "討罰。四神助令彼歸降。初也。",
    "T39n1788_005:0289a02": "經。世尊以是經王威神力故是時隣敵更有異",
    "T39n1788_005:0289a03": "怨而來侵擾於其境界多諸災變疫病流行。",
    "T39n1788_005:0289a04": "下是第二彼潰有二緣。一他寇來侵。有鍾鼓",
    "T39n1788_005:0289a05": "日侵。二自境災疫。",
    "T39n1788_005:0289a06": "經。時王見已即嚴四兵發向彼國欲為討伐。",
    "T39n1788_005:0289a07": "下第三命師討罰。討者除也誅也。伐者征也",
    "T39n1788_005:0289a08": "敗也。欲敗去之。今經作罰。說文罪之小者曰",
    "T39n1788_005:0289a09": "罰。廣雅罰折伏也。今既興兵應為伐字。或彼",
    "T39n1788_005:0289a10": "但興念未集兵戈。此王興師欲折伏之。故為",
    "T39n1788_005:0289a11": "罰也。",
    "T39n1788_005:0289a12": "經。我等爾時當與眷屬無量無邊藥叉諸神各",
    "T39n1788_005:0289a13": "自隱形為作護助令彼怨敵自然降伏尚不敢",
    "T39n1788_005:0289a14": "來至其國界豈復得有兵戈相伐。下第四神",
    "T39n1788_005:0289a15": "助令彼歸降有二。初興念則降。二尚不敢來",
    "T39n1788_005:0289a16": "下永無相討。",
    "T39n1788_005:0289a17": "經。爾時佛告四天王善哉善哉汝等四王乃能",
    "T39n1788_005:0289a18": "擁護如是經典。贊曰。就護人中第二世尊",
    "T39n1788_005:0289a19": "讚成有三。初讚天護法。二讚法難聞。三明弘。",
    "T39n1788_005:0289a20": "經。利益。初也。",
    "T39n1788_005:0289a21": "經。我於過去百千俱胝那庾多劫修諸苦行得",
    "T39n1788_005:0289a22": "阿耨多羅三藐三菩提證一切智今說是法。",
    "T39n1788_005:0289a23": "下讚法難聞。多劫修行方得成佛。成佛已久",
    "T39n1788_005:0289a24": "今說是經。故難聞也。",
    "T39n1788_005:0289a25": "經。若有人王受持是經恭敬供養者為消衰患",
    "T39n1788_005:0289a26": "令其安穩亦復擁護城邑聚落乃至怨賊悉令",
    "T39n1788_005:0289a27": "退散亦令一切贍部洲內所有諸王永無衰惱",
    "T39n1788_005:0289a28": "鬪諍之事。贊曰。弘經利益有二。初明現弘",
    "T39n1788_005:0289a29": "經益。二大王若求來下明未來弘益。初中但",
    "T39n1788_005:0289b01": "說人王自聽。後文并勸供養持者。現在佛自",
    "T39n1788_005:0289b02": "弘經不假他力。未來餘人持讀須王加護。師",
    "T39n1788_005:0289b03": "資別故此明現益。初王得益。後人得益。王得",
    "T39n1788_005:0289b04": "益中初明王行行。後為消衰患下明得益。得",
    "T39n1788_005:0289b05": "益中初總後別。總中有二。初舉一。後亦令下",
    "T39n1788_005:0289b06": "例餘。初中有四。一除衰。二得益。三得護。四",
    "T39n1788_005:0289b07": "無怨。",
    "T39n1788_005:0289b08": "經。四王當知此贍部洲八萬四千城邑聚落八",
    "T39n1788_005:0289b09": "萬四千諸人王等各於其國受諸快樂皆得自",
    "T39n1788_005:0289b10": "在所有財寶豐足受用不相侵奪隨彼宿因而",
    "T39n1788_005:0289b11": "受其報不起惡念貪求他國咸生少欲利樂之",
    "T39n1788_005:0289b12": "心無有鬪戰擊縛等苦。下別得益有十。一",
    "T39n1788_005:0289b13": "得益境。二得益果。三受安樂。四豐珍財。五無",
    "T39n1788_005:0289b14": "相奪。六任宿業。七無現貪。八皆少欲。九無怨",
    "T39n1788_005:0289b15": "敵。十無諸苦。約得益中初總後別。此總也。",
    "T39n1788_005:0289b16": "經。其土人民自然受樂上下和穆猶如水乳情",
    "T39n1788_005:0289b17": "相愛重歡喜遊戲慈悲謙讓增長善根。下國",
    "T39n1788_005:0289b18": "人益。初行行。",
    "T39n1788_005:0289b19": "經。以是因緣此贍部洲安穩豐樂人民熾盛大",
    "T39n1788_005:0289b20": "地沃壤寒暑調和時不乖序日月星宿常度無",
    "T39n1788_005:0289b21": "虧風雨隨時離諸災橫資產財寶皆悉豐盈心",
    "T39n1788_005:0289b22": "無慳鄙常行惠施具十善業若人命終多生天",
    "T39n1788_005:0289b23": "上增益天眾。下明益。初現得益有十一。一",
    "T39n1788_005:0289b24": "無兵戈故安穩。二足五穀故豐樂。三人物慇",
    "T39n1788_005:0289b25": "繁。四土地爽愷。五四時順序。六七耀依度。",
    "T39n1788_005:0289b26": "七風雨隨時。八無諸災橫。九資琉侓盈。十",
    "T39n1788_005:0289b27": "無貪樂施。十一常行十善。若人命終下死後",
    "T39n1788_005:0289b28": "益。",
    "T39n1788_005:0289b29": "經。大王。若未來世有諸人王聽受是經恭敬供",
    "T39n1788_005:0289c01": "養并受持經。四部之眾尊重稱讚復欲安樂饒",
    "T39n1788_005:0289c02": "益汝等及諸眷屬無量百千諸藥叉眾。是故彼",
    "T39n1788_005:0289c03": "王常當聽受是妙經。王由得聞此正法之水甘",
    "T39n1788_005:0289c04": "露上味增益汝等身心勢力精進勇猛福德威",
    "T39n1788_005:0289c05": "光悉令充滿。是諸人王若能至心聽受是經則",
    "T39n1788_005:0289c06": "為廣大希有供養。供養於我釋迦牟尼應正等",
    "T39n1788_005:0289c07": "覺。若供養我則是供養過去未來現在百千俱",
    "T39n1788_005:0289c08": "胝那庾多佛。若能供養三世諸佛則得無量不",
    "T39n1788_005:0289c09": "可思議功德之聚。贊曰。明未來益有二。初",
    "T39n1788_005:0289c10": "行勝行。後由得聞此下成勝因。勝因有二。初",
    "T39n1788_005:0289c11": "益天勢力。後為供養佛。供養佛中初明正行",
    "T39n1788_005:0289c12": "供養。能供養下明得大福聚勸成弘經。",
    "T39n1788_005:0289c13": "經。以是因緣汝等應當擁護彼王后妃眷屬令",
    "T39n1788_005:0289c14": "無衰惱及宮宅神常受安樂功德難思是諸國",
    "T39n1788_005:0289c15": "土所有人民亦受種種五欲之樂一切惡事皆",
    "T39n1788_005:0289c16": "令消殄。下明弘經得益有二。初四王衛護",
    "T39n1788_005:0289c17": "眷屬。二是諸國土下國福人安。",
    "T39n1788_005:0289c18": "經。爾時四天王白佛言世尊於未來世若有人",
    "T39n1788_005:0289c19": "王樂聽如是金光明經為欲擁護自身后妃王",
    "T39n1788_005:0289c20": "子乃至內宮諸婇女等城邑宮殿皆得第一不可",
    "T39n1788_005:0289c21": "思議最上歡喜寂靜安樂於現世中王位尊高",
    "T39n1788_005:0289c22": "自在昌盛常得增長復欲攝受無量無邊難思",
    "T39n1788_005:0289c23": "福聚於自國土令無怨敵及諸憂惱災厄事者。",
    "T39n1788_005:0289c24": "贊曰。教人王弘法之儀有四。一標王願心。",
    "T39n1788_005:0289c25": "二世尊如是下教其軌則。三世尊時彼香烟",
    "T39n1788_005:0289c26": "下依行感瑞。四時彼諸佛聞此妙香下明諸",
    "T39n1788_005:0289c27": "佛讚揚。此標王願心。",
    "T39n1788_005:0289c28": "經。世尊如是人王不應放逸令心散亂當生恭",
    "T39n1788_005:0289c29": "敬至誠殷重聽受如是最勝經王。下教其軌",
    "T39n1788_005:0290a01": "則有三。初天教聽軌。次佛教令迎。後天教為",
    "T39n1788_005:0290a02": "我。初天教聽軌中。初總教後別示。此總也。",
    "T39n1788_005:0290a03": "經。欲聽之時先當莊嚴最上宮室。王所愛重顯",
    "T39n1788_005:0290a04": "敞之處。香水灑地散眾名華。安置師子殊勝法",
    "T39n1788_005:0290a05": "座。以諸珍寶而為校飾。張施種種寶蓋幢旛。燒",
    "T39n1788_005:0290a06": "無價香奏諸音樂。其王爾時當淨澡浴。以香塗",
    "T39n1788_005:0290a07": "身著新淨衣及諸瓔珞。坐小卑座不生高舉。捨",
    "T39n1788_005:0290a08": "自在位離諸憍慢。端心正念聽是經王。於法師",
    "T39n1788_005:0290a09": "所起大師想。復於宮內后妃王子婇女眷屬生",
    "T39n1788_005:0290a10": "慈愍心。喜悅相視和顏軟語。於自身心大喜充",
    "T39n1788_005:0290a11": "遍。下別示。別示中一示所嚴處。二香水下",
    "T39n1788_005:0290a12": "示嚴處軌。三其王爾時下示嚴王身。四不生",
    "T39n1788_005:0290a13": "高舉下示嚴王心。五作如是念下示王安穩",
    "T39n1788_005:0290a14": "想。示嚴心中一令除掉舉。二令捨憍慢。三端",
    "T39n1788_005:0290a15": "心聽法。四恭敬法師。五等起慈心。六喜悅相",
    "T39n1788_005:0290a16": "視。七和顏軟語。八身心遍喜。",
    "T39n1788_005:0290a17": "經。作如是念我今獲得難思殊勝廣大利益於",
    "T39n1788_005:0290a18": "此經王盛興供養既敷設已見法師至當起虔",
    "T39n1788_005:0290a19": "敬渴仰之心。下示王安想。初於法起想。既",
    "T39n1788_005:0290a20": "敷設已下於法師起想。此聽法軌則如瑜伽",
    "T39n1788_005:0290a21": "論三十八說。菩薩如是於善說法深生敬重。",
    "T39n1788_005:0290a22": "常樂聽聞諸善說法無有勞倦。亦無厭足。淨",
    "T39n1788_005:0290a23": "信深厚其性柔和。心直見直愛敬德故愛敬",
    "T39n1788_005:0290a24": "法故。往法師所無詰難心有敬重心。無高慢",
    "T39n1788_005:0290a25": "心。專為求善非顯己德。為欲安立自他善根。",
    "T39n1788_005:0290a26": "不為利養恭敬因緣。菩薩具足如是功德往",
    "T39n1788_005:0290a27": "法師所。無雜染心無散亂心聽聞正法。云何",
    "T39n1788_005:0290a28": "無染心。謂聽法時其心遠離貢高輕慢怯弱",
    "T39n1788_005:0290a29": "雜染。由六相故離貢高染。謂聽法時應時而",
    "T39n1788_005:0290b01": "聽。慇重而聽。恭敬而聽不為損害。不為隨順",
    "T39n1788_005:0290b02": "不求過失。由其四相離輕慢染。於聽法時恭",
    "T39n1788_005:0290b03": "敬正法。恭敬說法補特伽羅。不輕正法不輕",
    "T39n1788_005:0290b04": "說者。於聽法時不自輕蔑。由此一相離怯弱",
    "T39n1788_005:0290b05": "染。云何無散亂心。謂由五相。一者求悟解心。",
    "T39n1788_005:0290b06": "二專一趣心。三聽者屬耳。四掃滌其心。五攝",
    "T39n1788_005:0290b07": "一切心聽聞正法。說法軌則略如法華經第",
    "T39n1788_005:0290b08": "四法師品。有三種。一入如來室。二著如來衣。",
    "T39n1788_005:0290b09": "三坐如來座。如來室者一切眾生中大慈悲",
    "T39n1788_005:0290b10": "心是。如來衣者柔和忍辱心是。如來座者一",
    "T39n1788_005:0290b11": "切法空是。說法之心欲與生樂拔眾生苦故",
    "T39n1788_005:0290b12": "起慈悲。慈悲說法他害不瞋。遭苦能受深理",
    "T39n1788_005:0290b13": "能印方能相續。覩三事空無染無著方能實",
    "T39n1788_005:0290b14": "益。",
    "T39n1788_005:0290b15": "經。爾時佛告四天王不應如是不迎法師時彼",
    "T39n1788_005:0290b16": "人王應著純淨鮮潔之衣種種瓔珞以為嚴飾",
    "T39n1788_005:0290b17": "自持白蓋及以香華備整軍儀盛陳音樂步出",
    "T39n1788_005:0290b18": "城闕迎彼法師運想虔恭為吉祥事。贊曰。",
    "T39n1788_005:0290b19": "下佛教令迎有二。初誡不應不迎。時彼人王",
    "T39n1788_005:0290b20": "下示正軌。正軌中有五。初明迎軌則。二四王",
    "T39n1788_005:0290b21": "以何因緣下釋迎所以。三於說法師下明迎",
    "T39n1788_005:0290b22": "心想。四後宮眷屬下明得利益。五四王當知",
    "T39n1788_005:0290b23": "下結成勸意。此初也。",
    "T39n1788_005:0290b24": "經。四王以何因緣令彼人王親作如是恭敬供",
    "T39n1788_005:0290b25": "養。下第二釋迎所以有三。初徵。次由彼人",
    "T39n1788_005:0290b26": "王下釋。後四王當知下結迎遠近。此初也。",
    "T39n1788_005:0290b27": "經。由彼人王舉足下足步步即是恭敬供養承",
    "T39n1788_005:0290b28": "事尊重百千萬億那庾多諸佛世尊復得超越",
    "T39n1788_005:0290b29": "如是劫數生死之苦復於來世如是劫數當受",
    "T39n1788_005:0290c01": "輪王殊勝尊位。贊曰。釋迎所以有二。此總",
    "T39n1788_005:0290c02": "釋有三。一成勝因。二越諸苦。三得勝報。",
    "T39n1788_005:0290c03": "經。隨其步步亦於現世福德增長自在為王感",
    "T39n1788_005:0290c04": "應難思眾所欽重。當於無量百千億劫人天受",
    "T39n1788_005:0290c05": "用七寶宮殿所在生處常得為王。增益壽命言",
    "T39n1788_005:0290c06": "詞辯了。人天信受無所畏懼。有大名稱咸共瞻",
    "T39n1788_005:0290c07": "仰。天上人中受勝妙樂。獲大力勢有大威德。身",
    "T39n1788_005:0290c08": "相奇妙端嚴無比。值天人師遇善知識。成就具",
    "T39n1788_005:0290c09": "足無量福聚。贊曰。別釋初現益。次當於無",
    "T39n1788_005:0290c10": "量下後益。後益有十三。一得勝處。二受勝報。",
    "T39n1788_005:0290c11": "三得辨才。四他信受。五離怖畏。六得名聞。七",
    "T39n1788_005:0290c12": "得敬奉。八受勝樂。九成大力。十有威嚴。十一",
    "T39n1788_005:0290c13": "得相好。十二遇善友。十三具福德。",
    "T39n1788_005:0290c14": "經。四王當知彼諸人王見如是等種種無量功",
    "T39n1788_005:0290c15": "德利益故應自往奉迎法師若一踰繕那乃至",
    "T39n1788_005:0290c16": "百千踰繕那。下結迎遠近。",
    "T39n1788_005:0290c17": "經。於說法師應生佛想。贊曰。第三明迎心",
    "T39n1788_005:0290c18": "想。初得見益。",
    "T39n1788_005:0290c19": "經。還至城已作如是念。今日釋迦牟尼如來應",
    "T39n1788_005:0290c20": "正等覺入我宮中受我供養為我說法我聞法",
    "T39n1788_005:0290c21": "已即於阿耨多羅三藐三菩提不復退轉。即是",
    "T39n1788_005:0290c22": "值遇百千萬億那庾多諸佛世尊。我於今日即",
    "T39n1788_005:0290c23": "是種種廣大殊勝上妙樂具供養過去未來現",
    "T39n1788_005:0290c24": "在諸佛。我於今日即是永拔琰摩王界地獄餓",
    "T39n1788_005:0290c25": "鬼傍生之苦。便為已種無量百千萬億轉輪聖",
    "T39n1788_005:0290c26": "王釋梵天主善根種子。當令無量百千萬億眾",
    "T39n1788_005:0290c27": "生出生死苦得涅槃樂。積集無量無邊不可思",
    "T39n1788_005:0290c28": "議福德之聚。還宮生想有七。一得見本師",
    "T39n1788_005:0290c29": "想。二我聞法已下得大菩提想。三即是值遇",
    "T39n1788_005:0291a01": "下得見諸佛想。四我於今日下供養諸佛想。",
    "T39n1788_005:0291a02": "五我於今日下永離惡趣想。得越惡趣琰魔",
    "T39n1788_005:0291a03": "王界。即三惡分判彼趣正鬼趣攝。瑜伽論云。",
    "T39n1788_005:0291a04": "生那落迦作靜息王者化王界生。不爾何故",
    "T39n1788_005:0291a05": "生最下化獄。又違二十唯識。不許同彼受苦",
    "T39n1788_005:0291a06": "故。長阿含十九約他相故說王受苦想。六便",
    "T39n1788_005:0291a07": "為已種下得諸王位想。七當令無量下令他",
    "T39n1788_005:0291a08": "得利想。",
    "T39n1788_005:0291a09": "經。後宮眷屬及諸人民皆蒙安穩國土清泰無",
    "T39n1788_005:0291a10": "諸災厄毒害惡人他方怨敵不來侵擾遠離憂",
    "T39n1788_005:0291a11": "患。下第四明得利益。",
    "T39n1788_005:0291a12": "經。四王當知時彼人王應作如是尊重正法亦",
    "T39n1788_005:0291a13": "於受持是妙經典苾芻苾芻尼鄔波索迦鄔波",
    "T39n1788_005:0291a14": "斯迦供養恭敬尊重讚歎所獲善根先以勝福",
    "T39n1788_005:0291a15": "施與汝等及諸眷屬。下結成誡勸　初結誡",
    "T39n1788_005:0291a16": "勸。後結得益。結勸中初結敬法師。次結敬四",
    "T39n1788_005:0291a17": "眾。後令迴施。",
    "T39n1788_005:0291a18": "經。彼之人王有大福德善業因緣於現世中得",
    "T39n1788_005:0291a19": "大自在增益威光吉祥妙相皆悉莊嚴一切怨",
    "T39n1788_005:0291a20": "敵能以正法而摧伏之。下結得益。可知。",
    "T39n1788_005:0291a21": "經。爾時四天王白佛言。世尊。若有人王能作如",
    "T39n1788_005:0291a22": "是恭敬正法聽此經王并於四眾持經之人恭",
    "T39n1788_005:0291a23": "敬供養尊重讚歎。時彼人王欲為我等生歡喜",
    "T39n1788_005:0291a24": "故當在一邊近於法座。香水灑地散眾名華安",
    "T39n1788_005:0291a25": "置處所設四王座。我與彼王共聽正法。其王所",
    "T39n1788_005:0291a26": "有自利善根亦以福分施及我等。世尊。時彼人",
    "T39n1788_005:0291a27": "王請說法者昇座之時便為我等燒眾名香供",
    "T39n1788_005:0291a28": "養是經。下後天教為我有二。初牒彼所行。",
    "T39n1788_005:0291a29": "時彼人王下次教為我軌則。軌則中有六。一",
    "T39n1788_005:0291b01": "示嚴處所。二令淨莊嚴。三令敷四座。四我與",
    "T39n1788_005:0291b02": "同聽。五令彼福施。六令供養。",
    "T39n1788_005:0291b03": "經。世尊時彼香煙於一念頃上昇虛空即至我",
    "T39n1788_005:0291b04": "等諸天宮殿於虛空中變成香蓋。下明依行",
    "T39n1788_005:0291b05": "感瑞有二。初四天述感應。後佛告四天王下",
    "T39n1788_005:0291b06": "佛述感應。天述中初總後別。總中有二。初香",
    "T39n1788_005:0291b07": "煙至處。二香煙祥瑞。",
    "T39n1788_005:0291b08": "經。我等天眾聞彼妙香。香有金光照曜我等所",
    "T39n1788_005:0291b09": "居宮殿。乃至梵宮及以帝釋大辯才天大吉祥",
    "T39n1788_005:0291b10": "天堅牢地神正了知大將二十八部諸藥叉神。",
    "T39n1788_005:0291b11": "大自在天金剛密主寶賢大將。訶利底母五百",
    "T39n1788_005:0291b12": "眷屬。無熱惱池龍王大海龍王所居之處。世尊。",
    "T39n1788_005:0291b13": "如是等眾於自宮殿。見彼香煙一剎那頃變成",
    "T39n1788_005:0291b14": "香蓋聞香芬馥覩色光明遍至一切諸天神宮。",
    "T39n1788_005:0291b15": "下別明。約香所依烟說有金色光。不爾香",
    "T39n1788_005:0291b16": "塵鼻根所得。如何言見。",
    "T39n1788_005:0291b17": "經。佛告四天王。是香光明非但至此宮殿變成",
    "T39n1788_005:0291b18": "香蓋放大光明。由彼人王手執香爐燒眾名香",
    "T39n1788_005:0291b19": "供養經時。其香煙氣於一念頃遍至三千大千",
    "T39n1788_005:0291b20": "世界。百億日月。百億妙高山王。百億四洲。於此",
    "T39n1788_005:0291b21": "三千大千世界。一切天龍藥叉健闥婆阿蘇羅",
    "T39n1788_005:0291b22": "揭路茶緊那羅莫呼洛伽宮殿之所。於虛空中",
    "T39n1788_005:0291b23": "充滿而住。種種香煙變成雲蓋。其蓋金色普照",
    "T39n1788_005:0291b24": "天宮。如是三千大千世界所有種種香雲香蓋。",
    "T39n1788_005:0291b25": "皆是金光明最勝王經威神之力。下佛述感",
    "T39n1788_005:0291b26": "應有二。一香烟遍至大千是諸人王下明香",
    "T39n1788_005:0291b27": "周十方界。初中有四。一非局情。二由彼人王",
    "T39n1788_005:0291b28": "下明香周遍。三種種香烟下明祥瑞。四如是",
    "T39n1788_005:0291b29": "三千下結歸經力。",
    "T39n1788_005:0291c01": "經。是諸人王手持香罏供養經時種種香氣非",
    "T39n1788_005:0291c02": "但遍此三千大千世界於一念頃亦遍十方無",
    "T39n1788_005:0291c03": "量無邊恒河沙等百千萬億諸佛國土於諸佛",
    "T39n1788_005:0291c04": "上虛空之中變成香蓋金色普照亦復如是。",
    "T39n1788_005:0291c05": "下明周十方界有二。初至處於諸佛上下後",
    "T39n1788_005:0291c06": "祥瑞。",
    "T39n1788_005:0291c07": "經。時彼諸佛聞此妙香覩斯雲蓋及以金色於",
    "T39n1788_005:0291c08": "十方界恒河沙等諸佛世尊現神變已彼諸世",
    "T39n1788_005:0291c09": "尊悉共觀察異口同音讚法師曰善哉善哉汝",
    "T39n1788_005:0291c10": "大丈夫能廣流布如是甚深微妙經典則為成",
    "T39n1788_005:0291c11": "就無量無邊不可思議福德之聚。贊曰。教",
    "T39n1788_005:0291c12": "弘經軌中。第四諸佛讚揚有二。初讚現成勝",
    "T39n1788_005:0291c13": "因。爾時十方下讚未來果。讚因果者欲令人",
    "T39n1788_005:0291c14": "王依教行故。初讚因中初讚法師因。後讚聽",
    "T39n1788_005:0291c15": "者因。此法師者通其說法者。亦通供養者。十",
    "T39n1788_005:0291c16": "種法行皆名法師。由王能為供養廣流此經。",
    "T39n1788_005:0291c17": "法師正能流通此法。然準文勢合但讚王。舉",
    "T39n1788_005:0291c18": "見瑞應而讚歎故。或復瑞應由經威力。故讚",
    "T39n1788_005:0291c19": "法師通二處好。有三。初覩瑞。次彼諸佛下讚",
    "T39n1788_005:0291c20": "流通經。後則為成就下讚成因。文顯可知。",
    "T39n1788_005:0291c21": "經。若有聽聞如是經者所獲功德其量甚多何",
    "T39n1788_005:0291c22": "況書寫受持讀誦為他敷演如說修行何以故",
    "T39n1788_005:0291c23": "善男子若有眾生聞此金光明最勝王經者即",
    "T39n1788_005:0291c24": "於阿耨多羅三藐三菩提不復退轉。下讚聽",
    "T39n1788_005:0291c25": "者有三。初舉劣況勝。次徵所以。後正為釋。",
    "T39n1788_005:0291c26": "經。爾時十方有百千俱胝那庾多無量無數恒",
    "T39n1788_005:0291c27": "河沙等諸佛剎土彼諸剎土一切如來異口同",
    "T39n1788_005:0291c28": "音於法座上讚彼法師言善哉善哉。下讚未",
    "T39n1788_005:0291c29": "來果有二。初諸佛同總讚。",
    "T39n1788_005:0292a01": "經。善男子汝於來世以精勤力當修無量百千",
    "T39n1788_005:0292a02": "苦行具足資糧超諸聖眾出過三界為最勝尊。",
    "T39n1788_005:0292a03": "下別讚。別讚中初讚因益。",
    "T39n1788_005:0292a04": "經。當坐菩提樹王之下。殊勝莊嚴。能救三千大",
    "T39n1788_005:0292a05": "千世界有緣眾生。善能摧伏可畏形儀諸魔軍",
    "T39n1788_005:0292a06": "眾。覺了諸法最勝清淨。甚深無上正等菩提。善",
    "T39n1788_005:0292a07": "男子。汝當坐於金剛之座。轉於無上諸佛所讚",
    "T39n1788_005:0292a08": "十二妙行甚深法輪。能擊無上最大法鼓。能吹",
    "T39n1788_005:0292a09": "無上極妙法螺。能建無上殊勝法幢。能然無上",
    "T39n1788_005:0292a10": "極明法炬。能降無上甘露法雨。能斷無量煩惱",
    "T39n1788_005:0292a11": "怨結。下讚果。讚果中有四。一坐道樹。二善",
    "T39n1788_005:0292a12": "能摧伏下降天魔。三覺了諸法下得菩提。四",
    "T39n1788_005:0292a13": "善男子下轉法輪。轉法輪有八。初一法輪體。",
    "T39n1788_005:0292a14": "中六法輪義。能令無量下法輪用。輪義中",
    "T39n1788_005:0292a15": "六。一開權。二法螺立教。三法幢得菩提智。",
    "T39n1788_005:0292a16": "四法炬得涅槃理。五法雨能生善。六斷煩惱",
    "T39n1788_005:0292a17": "能破惡。",
    "T39n1788_005:0292a18": "經。能令無量百千萬億那庾多有情度於無涯",
    "T39n1788_005:0292a19": "可畏大海解脫生死無際輪迴值遇無量百千",
    "T39n1788_005:0292a20": "萬億那庾多佛。贊曰。法輪用有三。渡大海離",
    "T39n1788_005:0292a21": "苦諦。脫生死斷集諦。由惑繫縛輪迴生死。故",
    "T39n1788_005:0292a22": "斷集諦云解脫也。業非縛義。非生死本故不",
    "T39n1788_005:0292a23": "云業。或亦攝業。同集諦故。值遇佛下得善友。",
    "T39n1788_005:0292a24": "經。爾時四天王復白佛言。世尊。是金光明最勝",
    "T39n1788_005:0292a25": "王經能於未來現在成就如是無量功德。是故",
    "T39n1788_005:0292a26": "人王若得聞是微妙經典。即是已於百千萬億",
    "T39n1788_005:0292a27": "無量佛所種諸善根。於彼人王我當護念。復見",
    "T39n1788_005:0292a28": "無量福德利故。我等四王及餘眷屬無量百千",
    "T39n1788_005:0292a29": "萬億諸神。於自宮殿見是種種香煙雲蓋神變",
    "T39n1788_005:0292b01": "之時。我當隱蔽不現其身。為聽法故。當至是王",
    "T39n1788_005:0292b02": "清淨嚴飾所止宮殿講法之處。如是乃至梵宮",
    "T39n1788_005:0292b03": "帝釋大辯才天。大吉祥天。堅牢地神正了知大",
    "T39n1788_005:0292b04": "將二十八部諸藥叉神。大自在天。金剛密主寶",
    "T39n1788_005:0292b05": "賢大將訶利底母五百眷屬。無熱惱池龍王大",
    "T39n1788_005:0292b06": "海龍王無量百千萬億那庾多諸天藥叉。如是",
    "T39n1788_005:0292b07": "等眾。為聽法故。皆不現身。至彼人王殊勝宮殿",
    "T39n1788_005:0292b08": "莊嚴高座說法之所。世尊。我等四王及餘眷屬",
    "T39n1788_005:0292b09": "藥叉諸神。皆當一心共彼人王為善知識。因是",
    "T39n1788_005:0292b10": "無上大法施主以甘露味充足於我。是故我等",
    "T39n1788_005:0292b11": "擁護是王。除其衰患。令得安穩。及其宮殿城邑",
    "T39n1788_005:0292b12": "國土諸惡災變悉令消滅。下願護中第四人",
    "T39n1788_005:0292b13": "王修行得益前佛說行經益。此下人王依修",
    "T39n1788_005:0292b14": "得益有三。初讚法。二是故人王下讚人。三於",
    "T39n1788_005:0292b15": "彼人王下守護。初出守護所因。我等四王下",
    "T39n1788_005:0292b16": "正明守護有四。一明守護時。二我當隱蔽下",
    "T39n1788_005:0292b17": "天等來降王宮。三世尊我等下諸天共結善",
    "T39n1788_005:0292b18": "友。四是故我等下正明守護。第二段中初四",
    "T39n1788_005:0292b19": "天王來。後如是乃至下明梵釋等至。餘段可",
    "T39n1788_005:0292b20": "知。",
    "T39n1788_005:0292b21": "經。爾時四天王俱共合掌白佛言。世尊。若有人",
    "T39n1788_005:0292b22": "王於其國土雖有此經未甞流布。心生捨離不",
    "T39n1788_005:0292b23": "樂聽聞。亦不供養尊重讚歎。見四部眾持經之",
    "T39n1788_005:0292b24": "人亦復不能尊重供養。遂令我等及餘眷屬無",
    "T39n1788_005:0292b25": "量諸天不得聞此甚深妙法。背甘露味失正法",
    "T39n1788_005:0292b26": "流。無有威光及以勢力。增長惡趣損減人天。墜",
    "T39n1788_005:0292b27": "生死河乖涅槃路。贊曰。第二明令人王護",
    "T39n1788_005:0292b28": "法。於中有三。一不護有損。二世尊若有人王",
    "T39n1788_005:0292b29": "下明弘護得益。三世尊如大梵天下校量明",
    "T39n1788_005:0292c01": "勝勸令弘經。初中有二。初棄法不弘。有二。初",
    "T39n1788_005:0292c02": "棄法。次棄人。後遂令我等下明由斯有損。復",
    "T39n1788_005:0292c03": "二。初天損後人損。天損中有五。初失法利。二",
    "T39n1788_005:0292c04": "失威光。三增惡趣。四感人天。五失正路。如文",
    "T39n1788_005:0292c05": "可知。",
    "T39n1788_005:0292c06": "經。世尊。我等四王并諸眷屬及藥叉等見如斯",
    "T39n1788_005:0292c07": "事。捨其國土無擁護心。非但我等捨棄是王。亦",
    "T39n1788_005:0292c08": "有無量守護國土諸大善神悉皆捨去。既捨離",
    "T39n1788_005:0292c09": "已其國當有種種災禍。喪失國位。一切人眾皆",
    "T39n1788_005:0292c10": "無善心。唯有繫縛殺害瞋諍互相讒諂枉及無",
    "T39n1788_005:0292c11": "辜疾疫流行。彗星數出。兩日竝現。薄蝕無恒。黑",
    "T39n1788_005:0292c12": "白二虹表不祥相。星流地動。井內發聲。暴雨惡",
    "T39n1788_005:0292c13": "風不依時節。常遭饑饉苗實不成。多有他方怨",
    "T39n1788_005:0292c14": "賊侵掠。國內人民受諸苦惱。土地無有可樂之",
    "T39n1788_005:0292c15": "處。下人損有二。初天神捨離。二既捨離已",
    "T39n1788_005:0292c16": "下國土衰損。於中有三。初標次辨。世尊我等",
    "T39n1788_005:0292c17": "四王下結。辨中有四。一失國位。二一切人眾",
    "T39n1788_005:0292c18": "下人行惡。三疾疫生。四彗星下惡相現。有十",
    "T39n1788_005:0292c19": "一。一彗星橫數流。二兩日竝現。三日月薄蝕。",
    "T39n1788_005:0292c20": "四虹表不祥。五星流失常。六大地振動。七井",
    "T39n1788_005:0292c21": "出異聲。八風雨乖度。九苗稼不實。十他方賊",
    "T39n1788_005:0292c22": "侵。十一自國不樂。",
    "T39n1788_005:0292c23": "經。世尊我等四王及與無量百千天神并護國",
    "T39n1788_005:0292c24": "土諸舊善神遠離去時生如是等無量百千災",
    "T39n1788_005:0292c25": "怪惡事。結。",
    "T39n1788_005:0292c26": "經。世尊若有人王欲護國土常受快樂。欲令眾",
    "T39n1788_005:0292c27": "生咸蒙安穩。欲得摧伏一切外敵。於自國境永",
    "T39n1788_005:0292c28": "得昌盛。欲令正教流布世間。苦惱惡法皆除滅",
    "T39n1788_005:0292c29": "者。世尊。是諸國王必當聽受是妙經王。亦應恭",
    "T39n1788_005:0293a01": "敬供養讀誦。受持經者。我等及餘無量天眾以",
    "T39n1788_005:0293a02": "是聽法善根威力得服無上甘露法味。增益我",
    "T39n1788_005:0293a03": "等所有眷屬并餘天神皆得勝利。何以故。以是",
    "T39n1788_005:0293a04": "人王至心聽受是經典故。贊曰。下明弘護得",
    "T39n1788_005:0293a05": "益有三。初王起善願。二世尊是諸國王下教",
    "T39n1788_005:0293a06": "使弘經。三我等及餘下四王蒙益有三。初標。",
    "T39n1788_005:0293a07": "何以故者反徵。以是人王下後釋。標中云以",
    "T39n1788_005:0293a08": "是聽法等。由人王聽法。我等已下明我四天",
    "T39n1788_005:0293a09": "王等得益。",
    "T39n1788_005:0293a10": "經。世尊。如大梵天於諸有情常為宣說世出世",
    "T39n1788_005:0293a11": "論。帝釋復說種種諸論。五通神仙亦說諸論。世",
    "T39n1788_005:0293a12": "尊。梵天帝釋五通仙人雖有百千俱胝那庾多",
    "T39n1788_005:0293a13": "無量諸論。然佛世尊慈悲哀愍為人天眾說金",
    "T39n1788_005:0293a14": "光明微妙經典。比前所說勝彼百千俱胝那庾",
    "T39n1788_005:0293a15": "多倍不可為喻。何以故。由此能令諸贍部洲所",
    "T39n1788_005:0293a16": "有王等正法化世。能與眾生安樂之事。為護自",
    "T39n1788_005:0293a17": "身及諸眷屬令無苦惱。又無他方怨賊侵害。所",
    "T39n1788_005:0293a18": "有諸惡悉皆遠去。亦令國土災厄屏除。化以正",
    "T39n1788_005:0293a19": "法無有諍訟。是故人王各於國土當然法炬。明",
    "T39n1788_005:0293a20": "照無邊。增益天眾并諸眷屬。下第三校量明",
    "T39n1788_005:0293a21": "勝勸令弘經。有三。初校量明勝。次四王領益",
    "T39n1788_005:0293a22": "後勸弘經。初中有四。初舉劣。二世尊梵天下",
    "T39n1788_005:0293a23": "明勝。三何以故下釋所以。四是故下結應持",
    "T39n1788_005:0293a24": "經。",
    "T39n1788_005:0293a25": "經。世尊我等四王無量天神藥叉之眾。贍部洲",
    "T39n1788_005:0293a26": "內所有天神。以是因緣得服無上甘露法味。獲",
    "T39n1788_005:0293a27": "大威德勢力光明無不具足。一切眾生皆得安",
    "T39n1788_005:0293a28": "穩。復於來世無量百千不可思議那庾多劫常",
    "T39n1788_005:0293a29": "受快樂。復得值遇無量諸佛種諸善根。然後證",
    "T39n1788_005:0293b01": "得阿耨多羅三藐三菩提。如是無量無邊勝利。",
    "T39n1788_005:0293b02": "皆是如來應正等覺以大慈悲過諸梵眾。以大",
    "T39n1788_005:0293b03": "智慧逾於帝釋。修諸苦行勝五通仙。百千萬億",
    "T39n1788_005:0293b04": "那庾多倍不可稱計。為諸眾生演說如是微妙",
    "T39n1788_005:0293b05": "經典。下領益有二。初天得益。次令贍部洲",
    "T39n1788_005:0293b06": "下明人得益。天得益中初得益。後皆是如來",
    "T39n1788_005:0293b07": "下讚。",
    "T39n1788_005:0293b08": "經。令贍部洲一切國主及諸人眾明了世間所",
    "T39n1788_005:0293b09": "有法式治國化人勸導之事由此經王流通力",
    "T39n1788_005:0293b10": "故普得安樂此等福利皆是釋迦大師於此經",
    "T39n1788_005:0293b11": "典廣為流通慈悲力故。下結人益。於中但",
    "T39n1788_005:0293b12": "明得因益。不言其果。以前明故。一得因益。二",
    "T39n1788_005:0293b13": "結由經。",
    "T39n1788_005:0293b14": "經。世尊以是因緣諸人王等皆應受持供養恭",
    "T39n1788_005:0293b15": "敬尊重讚歎此妙經王何以故如是等不可思",
    "T39n1788_005:0293b16": "議殊勝功德利益一切是故名曰最勝經王。",
    "T39n1788_005:0293b17": "下後勸弘經有三。標徵釋別。",
    "T39n1788_005:0293b18": "經。爾時世尊復告四天王汝等四王及餘眷屬",
    "T39n1788_005:0293b19": "無量百千俱胝那庾多諸天大眾見彼人王若",
    "T39n1788_005:0293b20": "能至心聽是經典供養恭敬尊重讚歎者應當",
    "T39n1788_005:0293b21": "擁護除其衰患能令汝等亦受安樂。贊曰。大",
    "T39n1788_005:0293b22": "段第二四王奉教願護。中有二。初身護後法",
    "T39n1788_005:0293b23": "護。上明身護。此下明法護。前明身護護弘法",
    "T39n1788_005:0293b24": "人。及護國土。此但護於弘法之者。又身護除",
    "T39n1788_005:0293b25": "諸衰禍災疫一切不安。此除貧苦。令得財故",
    "T39n1788_005:0293b26": "佛讚云。汝能破裂一切眾生貧窮苦網令得",
    "T39n1788_005:0293b27": "福樂。得福樂已即能弘經。故次云。亦令此經",
    "T39n1788_005:0293b28": "廣行於世。於中有三。初世尊重勸。次四王法",
    "T39n1788_005:0293b29": "護。後時多聞天王說此呪下世尊讚歎。此初。",
    "T39n1788_005:0293c01": "有二。初勸護人王。後勸護四眾。此護人王。文",
    "T39n1788_005:0293c02": "中有四。初勅四王眾。二所護之者。三正令擁",
    "T39n1788_005:0293c03": "護。四能令汝等下明令護所以。",
    "T39n1788_005:0293c04": "經。若四部眾能廣流布是經王者於人天中廣",
    "T39n1788_005:0293c05": "作佛事普能利益無量眾生如是之人汝等四",
    "T39n1788_005:0293c06": "王常當擁護如是四眾勿使他緣共相侵擾令",
    "T39n1788_005:0293c07": "彼身心寂靜安樂於此經王廣宣流布令不斷",
    "T39n1788_005:0293c08": "絕利益有情盡未來際。下勸護四眾文中有",
    "T39n1788_005:0293c09": "四。一所護者。二於人天中下歎功能。三如是",
    "T39n1788_005:0293c10": "之人下正令擁護。四於此經已下明令護意。",
    "T39n1788_005:0293c11": "經。爾時多聞天王從座而起白佛言世尊我有",
    "T39n1788_005:0293c12": "如意寶珠陀羅尼法若有眾生樂受持者功德",
    "T39n1788_005:0293c13": "無量我常擁護令彼眾生離苦得樂能成福智",
    "T39n1788_005:0293c14": "二種資糧。贊曰。第二四王法護分四。初標",
    "T39n1788_005:0293c15": "呪功能。次欲受持下二持呪方軌。三時有薜",
    "T39n1788_005:0293c16": "室囉下明得呪益。四假使日月下立誓守護。",
    "T39n1788_005:0293c17": "初文有三。初說呪人。次標呪名。後若有眾生",
    "T39n1788_005:0293c18": "下說呪能。",
    "T39n1788_005:0293c19": "經。欲受持者先當誦此護身之呪即說呪曰。",
    "T39n1788_005:0293c20": "南謨薜室囉末拏也莫訶曷羅闍也(但是也上之字皆須引聲)",
    "T39n1788_005:0293c21": "怛姪他囉囉囉囉　矩怒矩怒　區怒區怒",
    "T39n1788_005:0293c22": "　寠怒寠怒　颯縛颯縛　羯囉羯囉　莫訶毘",
    "T39n1788_005:0293c23": "羯喇麼　莫訶毘羯喇麼　莫訶曷囉社曷[口*洛]",
    "T39n1788_005:0293c24": "又曷[口*洛]又　覩漫(自稱己名)薩婆薩埵難者　莎",
    "T39n1788_005:0293c25": "訶(此之二字皆長引聲)世尊誦此呪者當以白線呪之七",
    "T39n1788_005:0293c26": "遍一遍一結繫之肘後其事必成應取諸香所",
    "T39n1788_005:0293c27": "謂安息栴檀龍腦蘇合多揭羅薰陸皆須等分",
    "T39n1788_005:0293c28": "和合一處手執香罏燒香供養清淨澡浴著鮮",
    "T39n1788_005:0293c29": "潔衣於一靜室可誦神呪。下明持呪方軌。",
    "T39n1788_005:0294a01": "方軌有三。初教護身。次教請護。後正教本呪。",
    "T39n1788_005:0294a02": "初教護身有三。初標呪名。次正說。後世尊誦。",
    "T39n1788_005:0294a03": "此呪下教誦軌。薜室羅末拏也(此云多聞)莫訶(此云大)",
    "T39n1788_005:0294a04": "曷羅闍也(此云王)餘文可知。言多揭羅者此云",
    "T39n1788_005:0294a05": "零凌香。",
    "T39n1788_005:0294a06": "經。請我薜室羅末拏天王即說呪曰。南謨薜",
    "T39n1788_005:0294a07": "室囉末拏(引)也　南謨檀那馱也　檀泥說囉",
    "T39n1788_005:0294a08": "(引)也　阿揭撦　阿鉢唎弭多　檀泥說囉",
    "T39n1788_005:0294a09": "　鉢囉麼　迦留尼迦　薩婆薩埵呬哆振哆",
    "T39n1788_005:0294a10": "　麼麼(己名)檀那　末奴鉢喇拽撦碎閻摩揭撦",
    "T39n1788_005:0294a11": "　莎訶此呪誦滿一七遍已。下教請護。初",
    "T39n1788_005:0294a12": "標請。次說呪。後此呪誦滿一七遍下結誦法。",
    "T39n1788_005:0294a13": "經。次誦本呪欲誦呪時先當稱名敬禮三寶及",
    "T39n1788_005:0294a14": "薜室羅末拏大王能施財物令諸眾生所求願",
    "T39n1788_005:0294a15": "滿悉能成就與其安樂如是禮已次誦薜室囉",
    "T39n1788_005:0294a16": "末拏王如意末尼寶心神呪能施眾生隨意安",
    "T39n1788_005:0294a17": "樂爾時多聞天王即於佛前說如意末尼寶心",
    "T39n1788_005:0294a18": "呪曰。南謨曷喇怛娜　怛喇夜(引)也　南謨",
    "T39n1788_005:0294a19": "薜室囉末拏(引)也　莫訶囉闍(引)也　怛姪他",
    "T39n1788_005:0294a20": "四弭四弭　蘇母蘇母　栴荼栴荼　折囉折",
    "T39n1788_005:0294a21": "囉　薩囉薩囉　羯囉羯囉　枳哩枳哩　矩",
    "T39n1788_005:0294a22": "嚕矩嚕　母嚕母嚕　主嚕主嚕　娑大也頞",
    "T39n1788_005:0294a23": "貪　我名某甲　昵店頞他　達達覩莎訶",
    "T39n1788_005:0294a24": "　南謨薜室囉末拏也　莎訶　檀那馱也　莎",
    "T39n1788_005:0294a25": "訶　曼奴喇他鉢唎脯喇迦(引)也　莎訶受",
    "T39n1788_005:0294a26": "持呪持先誦千遍然後於淨室中瞿摩塗地作",
    "T39n1788_005:0294a27": "小壇場隨時飲食一心供養常然妙香令烟不",
    "T39n1788_005:0294a28": "絕誦前心呪晝夜繫心唯自耳聞勿令他解。",
    "T39n1788_005:0294a29": "下第三正教本呪有四。初標示。二先當下令",
    "T39n1788_005:0294b01": "歸禮發願。三令誦本呪。如是禮已次誦薜室",
    "T39n1788_005:0294b02": "羅下是。四爾時多聞天王下正說呪。曷喇怛",
    "T39n1788_005:0294b03": "那此云寶。怛喇夜也云三。即禮三寶。後云檀",
    "T39n1788_005:0294b04": "那云財。馱也云施。曼奴云意。喇他鉢咤云我。",
    "T39n1788_005:0294b05": "晡喇迦也云滿。總意云。財施滿我意。受持呪",
    "T39n1788_005:0294b06": "時下明持呪法。",
    "T39n1788_005:0294b07": "經。時有薜室囉末拏王子名禪膩師。現童子形",
    "T39n1788_005:0294b08": "來至其所。問言。何故須喚我父。即可報言。我為",
    "T39n1788_005:0294b09": "供養三寶事須財物。願當施與。時禪膩師聞是",
    "T39n1788_005:0294b10": "語已即還父所。白其父言。今有善人發至誠心",
    "T39n1788_005:0294b11": "供養三寶少乏財物。為斯請召。其父報曰。汝可",
    "T39n1788_005:0294b12": "速去。日日與彼一百迦利沙波拏(此是根本梵音唯見目齒而",
    "T39n1788_005:0294b13": "隨方不定。或是貝齒。或是金銀銅鐵等錢。然摩揭陀現今通用一迦利沙波拏有一千六百貝齒總數可以準知。若準物",
    "T39n1788_005:0294b14": "直隨處不定。若人持呪得成就者。獲物之時自知其數。有本云每日與一百陳那羅即金錢也。乃至盡形日日常得。西方",
    "T39n1788_005:0294b15": "求者多有神驗除不志心也)其持呪者見是相已知事得成當",
    "T39n1788_005:0294b16": "須獨處淨室燒香而臥可於床邊置一香篋每",
    "T39n1788_005:0294b17": "至天曉觀其篋中獲所求物每得物時當日即",
    "T39n1788_005:0294b18": "須供養三寶香華飲食兼施貧乏皆令罄盡不",
    "T39n1788_005:0294b19": "得停留於諸有情起慈悲念勿生瞋誑諂害之",
    "T39n1788_005:0294b20": "心若起瞋者即失神驗常可護心勿令瞋恚。",
    "T39n1788_005:0294b21": "下明得呪益有二。初見多聞子益。後見多聞",
    "T39n1788_005:0294b22": "王益。見子益中有五。一王子來問。二即可報",
    "T39n1788_005:0294b23": "下持呪者答。三時禪膩師下子還白父。四其",
    "T39n1788_005:0294b24": "父報曰下父令子與。五其持呪者下行者得",
    "T39n1788_005:0294b25": "益。有九。一見驗。二當須獨處下得財。三得",
    "T39n1788_005:0294b26": "護。四延壽。五離難。六得寶藏。七得神通。八",
    "T39n1788_005:0294b27": "得遂願。九解異語。得財中初受財之儀。二每",
    "T39n1788_005:0294b28": "得物時下得已供養。三於諸有情下起慈悲。",
    "T39n1788_005:0294b29": "四勿生下令離惡。",
    "T39n1788_005:0294c01": "經。又持此呪者。於每日中憶我多聞天王及男",
    "T39n1788_005:0294c02": "女眷屬。稱揚讚歎恒以十善共相資助。令彼天",
    "T39n1788_005:0294c03": "等福力增明眾善普臻證菩提處。彼諸天眾見",
    "T39n1788_005:0294c04": "是事已皆大歡喜共來擁衛。持呪之人又持呪",
    "T39n1788_005:0294c05": "者。壽命長遠經無量歲。永離三塗常無災厄。亦",
    "T39n1788_005:0294c06": "令護得如意寶珠。及以伏藏神通自在。所願皆",
    "T39n1788_005:0294c07": "成。若求官榮無不稱意。亦解一切禽獸之語。",
    "T39n1788_005:0294c08": "下明得護中有四。初令念讚。二恒以十善下",
    "T39n1788_005:0294c09": "令修善資。三令彼天等下令天善資。亦令得",
    "T39n1788_005:0294c10": "樂。四彼諸天眾下得守。餘文段顯。",
    "T39n1788_005:0294c11": "經。世尊若持呪時欲得見我自身現者。可於月",
    "T39n1788_005:0294c12": "八日或十五日於白[疊*毛]上畫佛形像。當用木膠",
    "T39n1788_005:0294c13": "雜彩莊飾其畫像。人為受八戒。於佛左邊作吉",
    "T39n1788_005:0294c14": "祥天女像。於佛右邊作我多聞天像。并畫男女",
    "T39n1788_005:0294c15": "眷屬之類安置坐處咸令如法。布列華彩燒眾",
    "T39n1788_005:0294c16": "名香然燈續明。晝夜無歇。上妙飲食種種珍",
    "T39n1788_005:0294c17": "奇發殷重心隨時供養。贊曰。下見多聞王",
    "T39n1788_005:0294c18": "益有五。初標欲求見。二教求見儀。三令誦神",
    "T39n1788_005:0294c19": "呪。四王為現身。五遂其所願。教求見儀中。一",
    "T39n1788_005:0294c20": "時節二畫佛。三畫法。四者持戒。五畫侍者身。",
    "T39n1788_005:0294c21": "六布列下令修供養。",
    "T39n1788_005:0294c22": "經。受持神呪不得輕心請召我時應誦此呪。",
    "T39n1788_005:0294c23": "南謨室唎健那(引)也　勃陀(引)也　南無薜室",
    "T39n1788_005:0294c24": "囉末拏也　藥叉囉闍(引下同)也　莫訶囉闍",
    "T39n1788_005:0294c25": "　阿地囉闍也　南麼室唎耶裔　莫訶提弊(引)",
    "T39n1788_005:0294c26": "裔　怛姪他　怛囉怛囉　咄嚕咄嚕　末囉",
    "T39n1788_005:0294c27": "末囉　窣率吐窣率吐　漢娜漢娜　末尼羯",
    "T39n1788_005:0294c28": "諾迦　跋折囉薜瑠璃也　目底迦楞訖[口*栗]多",
    "T39n1788_005:0294c29": "設唎囉裔蒲(引)　薩婆薩埵呬哆迦(引)摩　薜室",
    "T39n1788_005:0295a01": "囉末拏　室唎夜提鼻跋[口*臘]婆(引)也　瞖呬瞖",
    "T39n1788_005:0295a02": "呬　麼毘藍婆　瞿[口*栗]拏瞿[口*栗]拏　袜(麻八切)喇",
    "T39n1788_005:0295a03": "娑袜喇娑　達馱呬麼麼　阿目迦那末寫(自稱",
    "T39n1788_005:0295a04": "己名)達哩設那迦末寫　達哩設南　麼麼末那",
    "T39n1788_005:0295a05": "　鉢喇曷羅大也　莎訶下令誦呪。初教",
    "T39n1788_005:0295a06": "誦軌。次正說呪。",
    "T39n1788_005:0295a07": "經。世尊我若見此誦呪之人復見如是盛興供",
    "T39n1788_005:0295a08": "養即生慈愛歡喜之心我即變身作小兒形或",
    "T39n1788_005:0295a09": "作老人苾芻之像手持如意末尼寶珠并時金",
    "T39n1788_005:0295a10": "囊入道場內身現恭敬口稱佛名。下王為現",
    "T39n1788_005:0295a11": "身有五。初見其求軌。二內起歡心。三所現之",
    "T39n1788_005:0295a12": "形。四至求請所。五禮敬三寶。配文可知。",
    "T39n1788_005:0295a13": "經。語持呪者曰隨汝所求皆令如願或隱林藪",
    "T39n1788_005:0295a14": "或造寶珠或欲眾人愛寵或求金銀等物欲持",
    "T39n1788_005:0295a15": "諸呪皆令有驗或欲神通壽命長遠及勝妙樂",
    "T39n1788_005:0295a16": "無不稱心我今且說如是之事若更求餘皆隨",
    "T39n1788_005:0295a17": "所願悉得成就寶藏無盡功德無窮。下遂其",
    "T39n1788_005:0295a18": "所願有三。初總標。次或隱林藪下別。後我今",
    "T39n1788_005:0295a19": "且說下結略。",
    "T39n1788_005:0295a20": "經。假使日月墜墮于地或可大地有時移轉我",
    "T39n1788_005:0295a21": "此實語終不虛然常得安穩隨心快樂。下立",
    "T39n1788_005:0295a22": "誓守護。文段有三。初總立誓願。次別明獲益。",
    "T39n1788_005:0295a23": "後我說實語下結不虛妄。",
    "T39n1788_005:0295a24": "經。世尊。若有人能受持讀誦是經王者。誦此呪",
    "T39n1788_005:0295a25": "時不假疲勞法速成就。世尊。我今為彼貧窮困",
    "T39n1788_005:0295a26": "厄苦惱眾生說此神呪。令獲大利皆得富樂自",
    "T39n1788_005:0295a27": "在無患。乃至盡形我當擁護。隨逐是人。為除災",
    "T39n1788_005:0295a28": "厄。亦復令此持金光明最勝王經流通之者。及",
    "T39n1788_005:0295a29": "持呪人。於百步內光明照燭。我之所有千藥叉",
    "T39n1788_005:0295b01": "神亦常侍衛。隨欲驅使無不遂心。我說實語無",
    "T39n1788_005:0295b02": "有虛誑。唯佛證知。下別明獲益中有五。初",
    "T39n1788_005:0295b03": "明行法易成。二世尊我今下舉呪利益。三乃",
    "T39n1788_005:0295b04": "至盡形下明身守護。四亦復令此下益其光",
    "T39n1788_005:0295b05": "明。五我之所有下眷屬侍衛。結不虛妄文相",
    "T39n1788_005:0295b06": "可知。",
    "T39n1788_005:0295b07": "經。時多聞天王說此呪已佛言善哉大王汝能",
    "T39n1788_005:0295b08": "破裂一切眾生貧窮若網令得富樂說是神呪",
    "T39n1788_005:0295b09": "復令此經廣行於世。贊曰。就護法中第三",
    "T39n1788_005:0295b10": "大段世尊讚歎。讚歎有二。初讚利生。復令此",
    "T39n1788_005:0295b11": "經。下讚利法。",
    "T39n1788_005:0295b12": "經。時四天王俱從座起。偏袒一肩頂禮雙足。右",
    "T39n1788_005:0295b13": "膝著地。合掌恭敬。以妙伽他讚佛功德。佛面猶",
    "T39n1788_005:0295b14": "如淨滿月。亦如千日放光明。目淨修廣若青蓮。",
    "T39n1788_005:0295b15": "齒白齊密猶珂雪。佛德無邊如大海。無限妙寶",
    "T39n1788_005:0295b16": "積其中。智慧德水鎮恒盈。百千勝定咸充滿。足",
    "T39n1788_005:0295b17": "下輪相皆嚴飾。轂輞千輻悉齊平。手足縵網遍",
    "T39n1788_005:0295b18": "莊嚴。猶如鵝王相具足。佛身光耀等金山。清淨",
    "T39n1788_005:0295b19": "殊特無倫匹。亦如妙高功德滿。故我稽首佛山",
    "T39n1788_005:0295b20": "王。相好如空不可測。逾於千月放光明。皆如焰",
    "T39n1788_005:0295b21": "幻不思議。故我稽首心無著。贊曰。品大段",
    "T39n1788_005:0295b22": "中第三四王荷恩。歎佛有二。初長行歎佛儀",
    "T39n1788_005:0295b23": "軌。後正頌。讚前說呪但說多聞。今讚歎即通",
    "T39n1788_005:0295b24": "四王。欲令專心祈請易成故。呪但一說。聞法",
    "T39n1788_005:0295b25": "得益通故所以四王俱讚。又佛能說經故唯",
    "T39n1788_005:0295b26": "讚佛。不讚餘也。總有五頌。初四頌別讚相好。",
    "T39n1788_005:0295b27": "後一頌總讚申禮。別中有二。初讚後一句禮",
    "T39n1788_005:0295b28": "讚中有七。半頌讚面相。一句眼相一句齒相。",
    "T39n1788_005:0295b29": "一頌定慧大海是總。十力無畏等為妙寶。智",
    "T39n1788_005:0295c01": "慧為本。如水定依於智。據在佛果智為主故。",
    "T39n1788_005:0295c02": "如大法智雲含眾德水等。半頌輪相半頌鞔",
    "T39n1788_005:0295c03": "網相。三句身光相。一句申禮。經相好下總讚",
    "T39n1788_005:0295c04": "有二。初三句讚。後一句禮。三句中初一句總。",
    "T39n1788_005:0295c05": "後兩句光。又解。初一頌化身。次一頌報身。次",
    "T39n1788_005:0295c06": "兩頌合讚報化。後一頌法身。法身中一句體。",
    "T39n1788_005:0295c07": "兩句起報化用。後一句申禮。",
    "T39n1788_005:0295c08": "經。爾時四天王讚歎佛已。世尊亦以伽他而答",
    "T39n1788_005:0295c09": "之曰。此金光明最勝經。無上十力之所說。汝等",
    "T39n1788_005:0295c10": "四王常擁衛。應生勇猛不退心。此妙經寶極甚",
    "T39n1788_005:0295c11": "深。能與一切有情樂。由彼有情安樂故。常得流",
    "T39n1788_005:0295c12": "通贍部洲。於此大千世界中。所有一切有情類。",
    "T39n1788_005:0295c13": "餓鬼傍生及地獄。如是苦趣悉皆除。住此南洲",
    "T39n1788_005:0295c14": "諸國王。及餘一切有情類。由經威力常歡喜。皆",
    "T39n1788_005:0295c15": "蒙擁護得安寧。亦使此中諸有情。除眾病苦無",
    "T39n1788_005:0295c16": "賊盜。賴此國土弘經故。安穩豐樂無違惱。下",
    "T39n1788_005:0295c17": "品大段第四佛更勸讚結成。文分為二。初結",
    "T39n1788_005:0295c18": "集家敘結前生後。後佛正說。有十五頌分之",
    "T39n1788_005:0295c19": "為四。初五頌讚經。次五頌勸人護。次二頌勸",
    "T39n1788_005:0295c20": "天護。次三頌結。初中有三。初半頌讚經勝。次",
    "T39n1788_005:0295c21": "半頌勅令護。後四頌明經用。於中初二頌總",
    "T39n1788_005:0295c22": "明大千。後二頌別明贍部。總明中初半頌能",
    "T39n1788_005:0295c23": "與樂。次半頌生善。即弘經故。後一頌拔苦。別",
    "T39n1788_005:0295c24": "明此洲中初一頌得樂。次半頌離苦。後半頌",
    "T39n1788_005:0295c25": "結。",
    "T39n1788_005:0295c26": "經。若人聽受此經王欲求尊貴及財利國土豐",
    "T39n1788_005:0295c27": "樂無違諍隨心所願悉皆從能令他方賊退散",
    "T39n1788_005:0295c28": "於自國界常安穩由此最勝經王力離諸苦惱",
    "T39n1788_005:0295c29": "無憂怖。下勸人護。通王及人。此中勤護令",
    "T39n1788_005:0296a01": "聽受等皆是能讚經能。意令弘護。於中分二。",
    "T39n1788_005:0296a02": "初二頌法說。後三頌喻。合法中初一頌聽受",
    "T39n1788_005:0296a03": "得樂。有三。一得樂。一無違。一隨心。後一頌",
    "T39n1788_005:0296a04": "離苦。一離怨賊侵敗苦。故得國安。二離諸災",
    "T39n1788_005:0296a05": "疫苦。則離苦惱等。",
    "T39n1788_005:0296a06": "經。如寶樹王在宅內能生一切諸樂具最勝經",
    "T39n1788_005:0296a07": "王亦復然能與人王勝功德譬如澄潔清冷水",
    "T39n1788_005:0296a08": "能除饑渴諸熱惱最勝經王亦復然令樂福者",
    "T39n1788_005:0296a09": "心滿足如人室有妙寶篋隨所受用悉從心最",
    "T39n1788_005:0296a10": "勝經王亦復然福德隨心無所乏。下喻合中",
    "T39n1788_005:0296a11": "但喻合得樂。於中三。初寶樹合得樂。次冷水",
    "T39n1788_005:0296a12": "合無違。後寶篋合隨心。",
    "T39n1788_005:0296a13": "經。汝等天主及天眾應當供養此經王若能依",
    "T39n1788_005:0296a14": "教奉持經智慧威神皆具足現在十方一切佛",
    "T39n1788_005:0296a15": "咸共護念此經王見有讀誦及受持稱歎善哉",
    "T39n1788_005:0296a16": "甚希有。下勸天護。亦通臣主分二。初一頌",
    "T39n1788_005:0296a17": "增福智。後一頌佛所護。",
    "T39n1788_005:0296a18": "經。若有人能聽此經身心踊躍生歡喜常有百",
    "T39n1788_005:0296a19": "千藥叉眾隨所住處護斯人於此世界諸天眾",
    "T39n1788_005:0296a20": "其數無量不思議悉共聽受此經王歡喜護持",
    "T39n1788_005:0296a21": "無退轉若人聽受此經王威德勇猛常自在增",
    "T39n1788_005:0296a22": "益一切人天眾令離衰惱益光明。下三行結。",
    "T39n1788_005:0296a23": "初一頌人聽得護。次一頌天得不退。非但聽",
    "T39n1788_005:0296a24": "受等不退。亦令諸天威德無退。後一頌合結。",
    "T39n1788_005:0296a25": "王得色力福智故。威德勇猛常得自在。天得",
    "T39n1788_005:0296a26": "增益故離大小五衰惱相常益光明。",
    "T39n1788_005:0296a27": "經。爾時四天王聞是頌已歡喜踊躍白佛言。世",
    "T39n1788_005:0296a28": "尊。我從昔來未曾得聞如是甚深微妙之音。心",
    "T39n1788_005:0296a29": "生悲喜涕淚交流。舉身戰動。證不思議希有之",
    "T39n1788_005:0296b01": "事。以天曼陀羅華摩訶曼陀羅華而散佛上。作",
    "T39n1788_005:0296b02": "是殊勝供養佛已。白佛言。世尊。我等四王各有",
    "T39n1788_005:0296b03": "五百藥叉眷屬常當處處擁護是經及說法師。",
    "T39n1788_005:0296b04": "以智光明而為助衛。若於此經所有句義忘失",
    "T39n1788_005:0296b05": "之處。我皆令彼憶念不忘。并與陀羅尼殊勝法",
    "T39n1788_005:0296b06": "門令得具足。復欲令此最勝經王所在之處為",
    "T39n1788_005:0296b07": "諸眾生廣宣流布。不速隱沒。贊曰。品大段",
    "T39n1788_005:0296b08": "第五四王慶喜護持有四。初聞頌心歡。即心",
    "T39n1788_005:0296b09": "歡身躍。二白佛下發言陳白有三。一聞未曾",
    "T39n1788_005:0296b10": "聞。二身心歡喜。準仁王經。初地菩薩為四天",
    "T39n1788_005:0296b11": "王。得證不退故聞深法悲喜流淚舉身戰動。",
    "T39n1788_005:0296b12": "三者得未曾得即證不思議事。三以天曼陀",
    "T39n1788_005:0296b13": "羅下散華供養。四作是殊勝下請願護持有",
    "T39n1788_005:0296b14": "二。初身護。後以智光明下智護有三。一令憶",
    "T39n1788_005:0296b15": "念。二與總持。三令弘法流通不絕。",
    "T39n1788_005:0296b16": "經。爾時世尊於大眾中說是法時無量眾生皆",
    "T39n1788_005:0296b17": "得大智聰叡辯才攝受無量福德之聚離諸憂",
    "T39n1788_005:0296b18": "惱發喜樂心善明眾論登出離道不復退轉速",
    "T39n1788_005:0296b19": "證菩提。下品大段第六大眾聞經得益。有",
    "T39n1788_005:0296b20": "九。一得智。二得辨。三得福。四離苦。五得樂。",
    "T39n1788_005:0296b21": "六得五明。七得涅槃路。八得不退轉。九速證",
    "T39n1788_005:0296b22": "菩提。文顯可知。",
    "T39n1788_005:0296b23": "金光明最勝王經卷第七",
    "T39n1788_005:0296b24": "　　　　唐三藏法師義淨奉　制譯",
    "T39n1788_005:0296b25": "無染著陀羅尼品第十三",
    "T39n1788_005:0296b26": "無染著陀羅尼品三門分別。一來意。二釋名。",
    "T39n1788_005:0296b27": "三解難。言來意者。四天王觀察人天品下十",
    "T39n1788_005:0296b28": "六品。初明學行流通有五。初觀察品勸修行。",
    "T39n1788_005:0296b29": "二四天王護國品下三品明守護。三大辨才",
    "T39n1788_005:0296c01": "下五品明為增弘經行人福智。四王法正論",
    "T39n1788_005:0296c02": "下三品明正持學。五授記等四品成前勸修",
    "T39n1788_005:0296c03": "守護等意。就四王護國等三品明守護中有",
    "T39n1788_005:0296c04": "三。一令守護供養。二令離染不退。三令離障",
    "T39n1788_005:0296c05": "如意。上已明守護供養。此明令離染不退。若",
    "T39n1788_005:0296c06": "有染著即有退屈。以執著故。如無著菩薩般",
    "T39n1788_005:0296c07": "若論解離不忍苦障中云。不住一切法發阿",
    "T39n1788_005:0296c08": "耨菩提等。為對治不忍流轉苦眾生相違苦",
    "T39n1788_005:0296c09": "匱乏受用苦等。今此亦爾。故下文云。若諸菩",
    "T39n1788_005:0296c10": "薩能安住者。於無上菩提不復退轉。成就正",
    "T39n1788_005:0296c11": "願得無所依自性辨才獲希有事。安住聖道",
    "T39n1788_005:0296c12": "故說此呪護令離染不退修行。有此品生。二",
    "T39n1788_005:0296c13": "釋名者。梵云仳[跳-兆+東]黎沙。此云無染著。舊云銀",
    "T39n1788_005:0296c14": "主者非也。所弘之法從最清淨法界平等所",
    "T39n1788_005:0296c15": "流。復由呪力能令離染無所住著故云無染",
    "T39n1788_005:0296c16": "著。陀羅尼者義如常辨。三解難者。問。總持有",
    "T39n1788_005:0296c17": "四。此無染著何陀羅尼。答。是能令菩薩得無",
    "T39n1788_005:0296c18": "生忍陀羅尼故。瑜伽四十五云。云何菩薩能",
    "T39n1788_005:0296c19": "得菩薩忍陀羅尼。謂諸菩薩成就自體堅固",
    "T39n1788_005:0296c20": "忍行具足妙智。乃至言不從他聞自正通達",
    "T39n1788_005:0296c21": "一切法義。謂於此義如是通達。一切言說所",
    "T39n1788_005:0296c22": "說諸法自性之義皆不成實。唯有諸法離言",
    "T39n1788_005:0296c23": "自性等。此經既云陀羅尼者非方處。乃至云",
    "T39n1788_005:0296c24": "無有法生亦無有法滅等。故知是也。或是神",
    "T39n1788_005:0296c25": "呪總持。菩薩地云。云何菩薩呪陀羅尼。謂諸",
    "T39n1788_005:0296c26": "菩薩獲得如是等持自在。加被能除有情災",
    "T39n1788_005:0296c27": "患諸呪章句。令彼章句悉皆神驗。能除非一",
    "T39n1788_005:0296c28": "種種災患。此經復云。身亦不被刀杖毒藥水",
    "T39n1788_005:0296c29": "火猛獸之所損害。故神呪攝。或可。通二。文",
    "T39n1788_005:0297a01": "無簡故。問。準瑜伽說。四總持體非皆念慧。神",
    "T39n1788_005:0297a02": "呪總持即說是定。得忍總持說是妙慧。云何",
    "T39n1788_005:0297a03": "爾耶。答。體性不同。有依因出體。即說是定。",
    "T39n1788_005:0297a04": "有依能簡擇出體。即說是智。有依記憶出體。",
    "T39n1788_005:0297a05": "即說是念。有依果出體。即以所持之法名為",
    "T39n1788_005:0297a06": "總持。各據一義皆悉不違。故智度論解總持",
    "T39n1788_005:0297a07": "云。以禪定得智慧火故。又云。智慧在菩薩心",
    "T39n1788_005:0297a08": "中名般若。小乘人之心中名道品。不忘人心",
    "T39n1788_005:0297a09": "中名陀羅尼。故知瑜伽云。呪總持說定。得忍",
    "T39n1788_005:0297a10": "總持云慧。各隨義說。又呪持中云。得如是等",
    "T39n1788_005:0297a11": "持自在故。令神呪神驗等者據因而說。非是",
    "T39n1788_005:0297a12": "剋體。故大莊嚴論云。得有三種。一報得。二習",
    "T39n1788_005:0297a13": "得。由現聞持力得故。三修得。由依定力得故。",
    "T39n1788_005:0297a14": "由此故知。云獲得如是等持自在加被神呪",
    "T39n1788_005:0297a15": "皆悉神驗者。由得定故發勝念慧能持諸呪。",
    "T39n1788_005:0297a16": "是約因出體。得忍總持者。忍是果呪是忍因。",
    "T39n1788_005:0297a17": "由念慧力持此得忍呪故。名能得菩薩無生",
    "T39n1788_005:0297a18": "忍陀羅尼。所持之呪及能持體俱以念慧為",
    "T39n1788_005:0297a19": "體。或但能持以念慧為體。所持呪非。如以總",
    "T39n1788_005:0297a20": "持持於文義。所持文義非念慧故。或呪是因。",
    "T39n1788_005:0297a21": "由此呪力能得四種總持。持彼四法令不忘",
    "T39n1788_005:0297a22": "失。又瑜伽說。得忍總持是妙慧者亦從因說",
    "T39n1788_005:0297a23": "云。諸菩薩成就自體堅固忍行具足妙慧。獨",
    "T39n1788_005:0297a24": "處空閑寂無言說。乃至云。於佛所說得菩薩",
    "T39n1788_005:0297a25": "忍諸呪章句能諦思惟。如是句義不從他聞。",
    "T39n1788_005:0297a26": "自在通達了知如是諸呪章句都無有義等。言",
    "T39n1788_005:0297a27": "成就堅固忍行。行者是因。因即妙慧。得妙慧",
    "T39n1788_005:0297a28": "故獨處空閑寂無言說等。是修行處及修行",
    "T39n1788_005:0297a29": "儀。於佛所說得菩薩忍諸呪章句等。是得忍",
    "T39n1788_005:0297b01": "因所學之法。能思惟者是能修行即因也。故",
    "T39n1788_005:0297b02": "莊嚴論云。由現聞持力得故。故知羅陀尼名",
    "T39n1788_005:0297b03": "非唯目於總持念慧。總持念慧因及所持法",
    "T39n1788_005:0297b04": "皆亦名總持故。定及呪皆名總持。又所持法",
    "T39n1788_005:0297b05": "義是總。神呪與忍是別。以神呪及得忍呪亦",
    "T39n1788_005:0297b06": "俱有法義故。問。若云定慧是總持因。云何菩",
    "T39n1788_005:0297b07": "薩地云若諸菩薩具四功德方獲總持非隨闕",
    "T39n1788_005:0297b08": "一。答。因有遠近。定慧近因。彼四因者。一於欲",
    "T39n1788_005:0297b09": "不貪。二他勝不妬。三等施無悔。四於正法深",
    "T39n1788_005:0297b10": "生忻樂。此四遠因。問。此四總持於何位得。",
    "T39n1788_005:0297b11": "答。準瑜伽云。得此忍故是諸菩薩不久當得",
    "T39n1788_005:0297b12": "淨勝意樂地菩薩法陀羅尼義陀羅尼。若過",
    "T39n1788_005:0297b13": "第一無數大劫已入淨勝意樂地所得決定。",
    "T39n1788_005:0297b14": "已下雖得而不決定如說法義。呪陀羅尼當",
    "T39n1788_005:0297b15": "知亦爾。準此即是得忍總持在地前得。餘入",
    "T39n1788_005:0297b16": "地得。據實而言。若約勝劣圓缺所得位不定",
    "T39n1788_005:0297b17": "爾。如解深密經等。於第三地得聞持陀羅尼。",
    "T39n1788_005:0297b18": "亦云。於第九地得四陀羅尼。若約初證理得",
    "T39n1788_005:0297b19": "俱在初地。約修習得俱通地前。約任運得俱",
    "T39n1788_005:0297b20": "八地上。今瑜伽言忍地前得餘入地得。互影",
    "T39n1788_005:0297b21": "彰爾。",
    "T39n1788_005:0297b22": "經。爾時世尊告具壽舍利子今有法門名無染",
    "T39n1788_005:0297b23": "著陀羅尼是諸菩薩所修行法過去菩薩之所",
    "T39n1788_005:0297b24": "受持是菩薩母說是語已。贊曰。大文分六。",
    "T39n1788_005:0297b25": "一佛標名宗。二問答名體。三請佛陳說。四讚",
    "T39n1788_005:0297b26": "仰為宣。五顯勝勸修。六聞教喜學。此即初也。",
    "T39n1788_005:0297b27": "有七。一明教主。二所逗機。三標呪名。四指應",
    "T39n1788_005:0297b28": "學。五舉曾勸。六明學意。以是菩薩母故。過去",
    "T39n1788_005:0297b29": "菩薩皆悉已學故。今菩薩所應修行。七結前",
    "T39n1788_005:0297c01": "標。文段可悉。",
    "T39n1788_005:0297c02": "經。具壽舍利子白佛言世尊陀羅尼者是何句",
    "T39n1788_005:0297c03": "義世尊陀羅尼者非方處非非方處作是語已。",
    "T39n1788_005:0297c04": "下問答名體。初問後答。問中有二。一問名",
    "T39n1788_005:0297c05": "義是何句義。是意云何名無著等。復因何義。",
    "T39n1788_005:0297c06": "句是能詮之名非名句中名。已下問體。以諸",
    "T39n1788_005:0297c07": "法體即是真如。非有非空等不可言說。如何",
    "T39n1788_005:0297c08": "可說此陀羅尼。非方處者離有。非非方處者",
    "T39n1788_005:0297c09": "離空。準下佛答有其七句。此略舉初句為問。",
    "T39n1788_005:0297c10": "以影於餘。或舍利分悟世尊具悟故說有多",
    "T39n1788_005:0297c11": "少。",
    "T39n1788_005:0297c12": "經。佛告舍利子善哉善哉舍利子汝於大乘已",
    "T39n1788_005:0297c13": "能發趣信解大乘尊重大乘。下答有二。初",
    "T39n1788_005:0297c14": "讚後答。此讚也。有二。言善哉者讚問。汝於大",
    "T39n1788_005:0297c15": "乘下讚德有三。初讚捨小。已能發趣故。次讚",
    "T39n1788_005:0297c16": "悟大。信解大乘故。以信得解。非智證入。故法",
    "T39n1788_005:0297c17": "華經云。汝舍利弗尚於此經以信得入。況餘",
    "T39n1788_005:0297c18": "聲聞。趣大以後經二萬劫始到十信初心故。",
    "T39n1788_005:0297c19": "故涅槃經云。阿羅漢人二萬劫到。所言到者",
    "T39n1788_005:0297c20": "到阿耨心故未證悟。若約七地過種姓地。得",
    "T39n1788_005:0297c21": "在勝解行地。若約五位未住資糧位。但在善",
    "T39n1788_005:0297c22": "法欲。十信方得在資糧故後讚堅固。尊重大",
    "T39n1788_005:0297c23": "乘故。",
    "T39n1788_005:0297c24": "經。如汝所言陀羅尼者非方處非非方處非",
    "T39n1788_005:0297c25": "法非非法非過去非未來非現在非事非非事",
    "T39n1788_005:0297c26": "非緣非非緣非行非非行無有法生亦無法滅。",
    "T39n1788_005:0297c27": "下答有二。初答體。即是諸佛下答名義。初",
    "T39n1788_005:0297c28": "中有二。初述成。後然為下答說所以。初述成",
    "T39n1788_005:0297c29": "也。非方處等如前已解。第二非法等離詮非",
    "T39n1788_005:0298a01": "詮。非法非所詮。非非法非是不離非詮之法。",
    "T39n1788_005:0298a02": "是智證故。第三離三世以常故。非三世應有",
    "T39n1788_005:0298a03": "非非過去等。非離世法故。以影略故。第七句",
    "T39n1788_005:0298a04": "經亦同此解。第四事理對。是理非事。又云非",
    "T39n1788_005:0298a05": "非事者不離事法故。第五為無為對。非有為",
    "T39n1788_005:0298a06": "緣生非非有為。了因顯故。或不離緣生法故。",
    "T39n1788_005:0298a07": "第六常無常對。行者遷流。真如非行非非行。",
    "T39n1788_005:0298a08": "同前釋。第七相非相對。以真如理離生滅等",
    "T39n1788_005:0298a09": "十相故。諸法體生後無名滅。如既不生故無",
    "T39n1788_005:0298a10": "法滅。舉此例餘。第七離生滅相。此約三性中",
    "T39n1788_005:0298a11": "歸圓成實解。一切諸法所歸趣故。若約遍計",
    "T39n1788_005:0298a12": "及勝義勝義七句總遮。若約二諦相形總通",
    "T39n1788_005:0298a13": "遮表。如初非方處。據勝義遮方處表非方處",
    "T39n1788_005:0298a14": "非非方處。約俗諦中以總持體所持之法是",
    "T39n1788_005:0298a15": "依聲故。總持自性是念慧故。念慧非方。以依",
    "T39n1788_005:0298a16": "方處故。餘準可知。然據經意約真勝義心言",
    "T39n1788_005:0298a17": "路絕。總取遮表不依依他及遍計。或通依三",
    "T39n1788_005:0298a18": "性。俱得無失。",
    "T39n1788_005:0298a19": "經。然為利益諸菩薩故作如是說於此陀羅尼",
    "T39n1788_005:0298a20": "功用正道理趣勢力安立。下答說所以。然",
    "T39n1788_005:0298a21": "據勝義。非方處非非方處等忘言絕相。然今",
    "T39n1788_005:0298a22": "為利益諸菩薩故。於方便道理依俗諦中作",
    "T39n1788_005:0298a23": "如是說。依何說法耶。謂於此陀羅尼即指所",
    "T39n1788_005:0298a24": "說法體。依四種義安立施設。名之為說。下言",
    "T39n1788_005:0298a25": "安立者施設別名。依此四義而安立故。言四",
    "T39n1788_005:0298a26": "種義者。一功用即依總持有能得果之功用",
    "T39n1788_005:0298a27": "說。二正道即此功用體。離二邊證正理故名",
    "T39n1788_005:0298a28": "為正道。即念慧等。三理趣則是真如及所持",
    "T39n1788_005:0298a29": "法義等是念智等境總名理趣。四勢力由此",
    "T39n1788_005:0298b01": "法義能念慧等滅惡生善證理得果故名勢",
    "T39n1788_005:0298b02": "力。即法威力。欲明能詮契順諸法故。或即總",
    "T39n1788_005:0298b03": "持念慧法二。有能攝持生善滅惡之勢力也。",
    "T39n1788_005:0298b04": "經。即是諸佛功德諸佛禁戒諸佛所學諸佛祕",
    "T39n1788_005:0298b05": "意諸佛生處故名無染著陀羅尼最妙法門作",
    "T39n1788_005:0298b06": "是語已。下答問句義。初答義。故名無染著",
    "T39n1788_005:0298b07": "下答句。句即名也。前功用等四義在佛。即俱",
    "T39n1788_005:0298b08": "名功德等。或能為因。依此能得佛不共法等",
    "T39n1788_005:0298b09": "名功德。能令離過名禁戒。為佛師故名所學。",
    "T39n1788_005:0298b10": "法身妙理深難測故名祕意。成報化佛故名",
    "T39n1788_005:0298b11": "生處。由能詮教詮此義故名無染著法門等。",
    "T39n1788_005:0298b12": "或即念慧名為法門。與所持法為門。即法之",
    "T39n1788_005:0298b13": "門。或依此總持能出生功德等。妙法即妙法",
    "T39n1788_005:0298b14": "之門。或此妙法通能所出。即通依主持業兩",
    "T39n1788_005:0298b15": "釋。",
    "T39n1788_005:0298b16": "經。舍利子白佛言世尊唯願善逝為我說此陀",
    "T39n1788_005:0298b17": "羅尼法若諸菩薩能安住者於無上菩提不復",
    "T39n1788_005:0298b18": "退轉成就正願得無所依自性辯才獲希有事",
    "T39n1788_005:0298b19": "安住聖道皆由得此陀羅尼故。下第三請佛",
    "T39n1788_005:0298b20": "陳說有二。初請說。若諸菩薩下第二請意。請",
    "T39n1788_005:0298b21": "意有二。初能學人。二能安住者下明修教得",
    "T39n1788_005:0298b22": "利益有六。一得不退。隨信住等四種不退。二",
    "T39n1788_005:0298b23": "得正願。謂十大願。發菩提心論云。一者願。我",
    "T39n1788_005:0298b24": "先世及以今身所種善根。施與一切悉共迴",
    "T39n1788_005:0298b25": "向無上菩提。令我此願念念增長生生不忘",
    "T39n1788_005:0298b26": "為陀羅尼之所守護。二願。我迴向大菩提已。",
    "T39n1788_005:0298b27": "以此善根於一切生處常得供養一切諸佛。",
    "T39n1788_005:0298b28": "恒常不生無佛國土。三願。我得生諸佛國已。",
    "T39n1788_005:0298b29": "常得親近隨侍左右。如影隨形無剎那頃遠",
    "T39n1788_005:0298c01": "離諸佛。四者願。我得近佛已隨我所應為我",
    "T39n1788_005:0298c02": "說法。即得成就菩薩五通。五願。得通已即達",
    "T39n1788_005:0298c03": "世諦。假名流布了第一義得正法智。六願。我",
    "T39n1788_005:0298c04": "得正法智已以無厭心為生說法。示教利喜",
    "T39n1788_005:0298c05": "皆令開解。七願。我開解諸眾生已。以佛神",
    "T39n1788_005:0298c06": "力遍至十方無餘世界。供養諸佛聽受正法",
    "T39n1788_005:0298c07": "廣攝眾生。八願。諸佛所聽正法已。即能隨轉",
    "T39n1788_005:0298c08": "清淨法輪。十方世界一切眾生。聽我法者聞",
    "T39n1788_005:0298c09": "我名者。即得捨離一切煩惱發菩提心。九願。",
    "T39n1788_005:0298c10": "我能令一切眾生發菩提心已。常隨將護除",
    "T39n1788_005:0298c11": "無利益。與無量樂捨身命財。攝受眾生荷負",
    "T39n1788_005:0298c12": "正法。十者願。我能荷負正法已。雖行正法心",
    "T39n1788_005:0298c13": "無所行。如諸菩薩行於正法而無所行亦無",
    "T39n1788_005:0298c14": "不行。為化眾生不捨正願。與菩薩地願大意",
    "T39n1788_005:0298c15": "同。三得無所依即無住涅槃。四自性辨才即",
    "T39n1788_005:0298c16": "四無礙辨。不由師悟故名自性。或非有因緣",
    "T39n1788_005:0298c17": "為他利起此四辨故名自性。五獲希有事。準",
    "T39n1788_005:0298c18": "菩薩地四十六云。菩薩修習無上菩提有五",
    "T39n1788_005:0298c19": "希奇。一於有情非有因緣而生親愛。二唯為",
    "T39n1788_005:0298c20": "饒益諸有情故。常處生死忍無量苦。三於多",
    "T39n1788_005:0298c21": "煩惱難伏有情。善能解了調伏方便。四於極",
    "T39n1788_005:0298c22": "難解真實義理能隨悟入。五具不思議大威",
    "T39n1788_005:0298c23": "神力。六安住聖道住極喜地。得二空智名安",
    "T39n1788_005:0298c24": "住聖道。或可為五。得無所依自性辨才合之",
    "T39n1788_005:0298c25": "為一。不由他緣云無所依。性能利他云自性。",
    "T39n1788_005:0298c26": "或初得住不退。二於初地得正願。三於五地",
    "T39n1788_005:0298c27": "得無差別道云得無所依。四於第九地得四",
    "T39n1788_005:0298c28": "自性辨才。五於第十地獲希有事。如十地經。",
    "T39n1788_005:0298c29": "於第十地有希奇事。三昧現前時有大寶華",
    "T39n1788_005:0299a01": "王。周圓如十阿僧祇。一切眾寶間錯莊嚴。是",
    "T39n1788_005:0299a02": "時菩薩其身殊妙稱可華座等故。六於佛地",
    "T39n1788_005:0299a03": "安住聖道。安住以無進求故名安住。皆由得",
    "T39n1788_005:0299a04": "此等者結。",
    "T39n1788_005:0299a05": "經。佛告舍利子善哉善哉如是如是如汝所說。",
    "T39n1788_005:0299a06": "下第四讚印為宣有三。初讚印。次更歎。後",
    "T39n1788_005:0299a07": "正宣。此初可知。",
    "T39n1788_005:0299a08": "經。若有菩薩得此陀羅尼者應知是人與佛無",
    "T39n1788_005:0299a09": "異若有供養尊重承事供給此菩薩者應知即",
    "T39n1788_005:0299a10": "是供養於佛。下更歎有三。初歎能證得。次",
    "T39n1788_005:0299a11": "若有供養者下歎能供養者。以證得者如佛",
    "T39n1788_005:0299a12": "所得。必當得故。理平等故。應取下文以是因",
    "T39n1788_005:0299a13": "緣獲無上果釋與佛無異及即是供養佛。",
    "T39n1788_005:0299a14": "經。舍利子若有餘人聞此陀羅尼受持讀誦生",
    "T39n1788_005:0299a15": "信解者亦應如是恭敬供養與佛無異以是因",
    "T39n1788_005:0299a16": "緣獲無上果。下歎能學及供養者。釋文準",
    "T39n1788_005:0299a17": "知。",
    "T39n1788_005:0299a18": "經。爾時世尊即為演說陀羅尼曰。怛姪他",
    "T39n1788_005:0299a19": "　珊陀喇儞　嗢多喇儞　蘇三鉢囉底瑟恥哆",
    "T39n1788_005:0299a20": "　蘇那麼　蘇鉢喇底瑟恥哆鼻逝也跋羅",
    "T39n1788_005:0299a21": "　薩底也鉢喇底慎若　蘇阿嚧訶　慎若那末",
    "T39n1788_005:0299a22": "底　嗢波彈儞　阿伐那末儞　阿毘師彈儞",
    "T39n1788_005:0299a23": "　阿鞞毘耶訶羅　輸婆伐底　蘇尼室唎多(引)",
    "T39n1788_005:0299a24": "　薄虎郡社(引)　阿毘婆馱　莎訶下正宣。",
    "T39n1788_005:0299a25": "經。佛告舍利子此無染著陀羅尼句若有菩薩",
    "T39n1788_005:0299a26": "能善安住能正受持者當知是人若於一劫若",
    "T39n1788_005:0299a27": "百劫若千劫若百千劫所發正願無有窮盡身",
    "T39n1788_005:0299a28": "亦不被刀杖毒藥水火猛獸之所損害何以故",
    "T39n1788_005:0299a29": "舍利子此無染著陀羅尼是過去諸佛母未來",
    "T39n1788_005:0299b01": "諸佛母現在諸佛母。下第五顯勝勸修有",
    "T39n1788_005:0299b02": "二。初讚法功能。後校量勝劣。初中有七。一",
    "T39n1788_005:0299b03": "告所被機。二此呪染著下指所讚法。三若菩",
    "T39n1788_005:0299b04": "薩下明能學人。四能善安住下明依修學。能",
    "T39n1788_005:0299b05": "善安住以此呪為所依。能正受持依起法行。",
    "T39n1788_005:0299b06": "正受聞慧。正持思修慧。五當知是人下得益",
    "T39n1788_005:0299b07": "有二。一攝內能令發願無有窮盡。得不退故。",
    "T39n1788_005:0299b08": "二身亦不被。又防外非惡所侵。六何以故徵",
    "T39n1788_005:0299b09": "所因。七舍利子下解所以。",
    "T39n1788_005:0299b10": "經。舍利子若復有人以十阿僧企耶三千大千",
    "T39n1788_005:0299b11": "世界滿中七寶奉施諸佛及以上妙衣服飲食",
    "T39n1788_005:0299b12": "種種供養經無數劫若復有人於此陀羅尼乃",
    "T39n1788_005:0299b13": "至一句能受持者所生之福倍多於彼何以故",
    "T39n1788_005:0299b14": "舍利子此無染著陀羅尼甚深法門是諸佛母",
    "T39n1788_005:0299b15": "故。下校量勝劣。於中分四。一舉施福。二正",
    "T39n1788_005:0299b16": "校量。三徵勝由。四答所以。文準可知。",
    "T39n1788_005:0299b17": "經。時具壽舍利子及諸大眾聞是法已皆大歡",
    "T39n1788_005:0299b18": "喜咸願受持。下第六大段聞教喜學。",
    "T39n1788_005:0299b19": "如意寶珠品第十四",
    "T39n1788_005:0299b20": "如意寶珠品三門分別。一來意者。就流通中",
    "T39n1788_005:0299b21": "有其三種。第一學行流通有五。於中第二守",
    "T39n1788_005:0299b22": "護流通。於中復三。第一令守護供養。第二",
    "T39n1788_005:0299b23": "守護令離染不退。第三此呪守護令離災難",
    "T39n1788_005:0299b24": "所求如意。如文具彰故此品生。二釋名者。梵",
    "T39n1788_005:0299b25": "云震多此云如意。本音但名意。心思量義。如",
    "T39n1788_005:0299b26": "者義加。末尼者此云寶珠。此是喻。陀羅尼者",
    "T39n1788_005:0299b27": "是法。如珠能令離諸災難所求遂心。此呪亦",
    "T39n1788_005:0299b28": "爾。從喻為名。應云如意寶珠陀羅尼品。故下",
    "T39n1788_005:0299b29": "云如意寶珠神呪。以文略故。又釋。即此總持",
    "T39n1788_005:0299c01": "名為如意寶珠。法從喻名。故云有陀羅尼名",
    "T39n1788_005:0299c02": "如意寶珠。此名非六釋。三釋難者。問。執金剛",
    "T39n1788_005:0299c03": "主所說神呪名曰無勝。餘說亦別。云何但云",
    "T39n1788_005:0299c04": "如意寶珠品。答有二解。一云。品名從初不可",
    "T39n1788_005:0299c05": "具辨。二云。初二得其總名。餘者從其別稱。據",
    "T39n1788_005:0299c06": "實總得名如意珠。問。四持之內是何總持。答。",
    "T39n1788_005:0299c07": "是呪陀羅尼。問。四天王品中四王所說亦名",
    "T39n1788_005:0299c08": "如意寶。初中此何別。答。同名義別。如文可",
    "T39n1788_005:0299c09": "知。",
    "T39n1788_005:0299c10": "經。爾時世尊於大眾中告阿難陀曰汝等當知",
    "T39n1788_005:0299c11": "有陀羅尼名如意寶珠遠離一切災厄亦能遮",
    "T39n1788_005:0299c12": "止諸惡雷電。贊曰。品文分四。一佛說。二眾",
    "T39n1788_005:0299c13": "說。三佛印。四奉行。佛說有三。一標示許說。",
    "T39n1788_005:0299c14": "二大眾樂聞。三佛正為說。初中有四。一標呪",
    "T39n1788_005:0299c15": "名。二示功用。三告同說。四許為陳。此初二",
    "T39n1788_005:0299c16": "也。",
    "T39n1788_005:0299c17": "經。過去如來應正等覺所共宣說。下第三告",
    "T39n1788_005:0299c18": "同說。",
    "T39n1788_005:0299c19": "經。我於今時於此經中亦為汝等大眾宣說能",
    "T39n1788_005:0299c20": "於人天為大利益哀愍世間擁護一切令得安",
    "T39n1788_005:0299c21": "樂。下第四許為陳有二。初許陳。二能於下",
    "T39n1788_005:0299c22": "明利益。",
    "T39n1788_005:0299c23": "經。時諸大眾及阿難陀聞佛語已各各至誠瞻",
    "T39n1788_005:0299c24": "仰世尊聽受神呪。下大眾樂聞。",
    "T39n1788_005:0299c25": "經。佛言汝等諦聽於此東方有光明電王名阿",
    "T39n1788_005:0299c26": "揭多南方有光明電王名設羝嚕西方有光明",
    "T39n1788_005:0299c27": "電王名主多光北方有光明電王名蘇多末尼。",
    "T39n1788_005:0299c28": "下佛正為說有四。一說電王名。二聞得益。",
    "T39n1788_005:0299c29": "三正說呪。四誦呪法。此說電名。雲相擊出聲",
    "T39n1788_005:0300a01": "名雷。故俱舍論云。如雲聲。是出光名電。即",
    "T39n1788_005:0300a02": "主電神名王故。準起世經云。東方無厚閉電",
    "T39n1788_005:0300a03": "共於西方墮光明電相觸相著相揩相打。以",
    "T39n1788_005:0300a04": "如是故於虛空雲際之中出生光明名曰閉電。",
    "T39n1788_005:0300a05": "東方閉電名無厚。南曰順流。西曰墮光明。北",
    "T39n1788_005:0300a06": "曰百千樹電光。從其主神以立名也。與此經",
    "T39n1788_005:0300a07": "名別者。或神有多或翻譯別。阿揭多者此云",
    "T39n1788_005:0300a08": "來。蘇多(此云如)末尼(如前)。",
    "T39n1788_005:0300a09": "經。若有善男子善女人得聞如是電王名字及",
    "T39n1788_005:0300a10": "知方處者此人即便遠離一切怖畏之事及諸",
    "T39n1788_005:0300a11": "災橫悉皆消殄若於住處書此四方電王名者",
    "T39n1788_005:0300a12": "於所住處無雷電怖亦無災厄及諸障惱非時",
    "T39n1788_005:0300a13": "枉死悉皆遠離。下明得益有二。初聞名益。",
    "T39n1788_005:0300a14": "二若於住處下明書名益。問。聞電王名已離",
    "T39n1788_005:0300a15": "恐怖何假說呪方離怖耶。答。由持呪力能令",
    "T39n1788_005:0300a16": "彼王守護離怖。又復初神護離怖。後呪護離",
    "T39n1788_005:0300a17": "怖。然呪護勝經品得名。",
    "T39n1788_005:0300a18": "經。爾時世尊即說呪曰。怛姪他　儞弭儞",
    "T39n1788_005:0300a19": "　弭儞弭　尼民達哩　窒哩盧迦盧羯儞　窒",
    "T39n1788_005:0300a20": "哩輸攞波儞　曷[口*洛]叉曷[口*洛]叉　我某甲及此",
    "T39n1788_005:0300a21": "住處一切恐怖所有苦惱雷電霹靂乃至枉死",
    "T39n1788_005:0300a22": "悉皆遠離　莎訶下說呪及誦呪法。",
    "T39n1788_005:0300a23": "經。爾時觀自在菩薩摩訶薩在大眾中即從座",
    "T39n1788_005:0300a24": "起偏袒右肩合掌恭敬白佛言世尊我今亦於",
    "T39n1788_005:0300a25": "佛前略說如意寶珠神呪於諸人天為大利益",
    "T39n1788_005:0300a26": "哀愍世間擁護一切令得安樂有大威力所求",
    "T39n1788_005:0300a27": "如願即說呪曰。怛姪他　喝帝毘喝帝儞喝",
    "T39n1788_005:0300a28": "帝　鉢喇窒體雞　鉢喇底(丁里切)蜜窒囇　戍",
    "T39n1788_005:0300a29": "提目羝毘末麗　鉢喇婆莎(蘇活切)囇　安荼(入聲)",
    "T39n1788_005:0300b01": "囇般荼麗稅(平聲)帝　槃荼囉婆死儞　曷囇羯",
    "T39n1788_005:0300b02": "荼(引)囇劫畢麗　氷揭羅惡綺　達地目企",
    "T39n1788_005:0300b03": "　曷[口*洛]叉曷[口*洛]叉　我某甲及此住處一切恐怖",
    "T39n1788_005:0300b04": "所有苦惱乃至枉死悉皆遠離願我莫見罪惡",
    "T39n1788_005:0300b05": "之事常蒙聖觀自在菩薩大悲威光之所護念",
    "T39n1788_005:0300b06": "　莎訶下眾說呪有六。初觀音說。文有三。",
    "T39n1788_005:0300b07": "初請說。次正說。後誦呪法。初請中有三。一請",
    "T39n1788_005:0300b08": "儀。二請說。三述益。梵云阿縛盧枳帝濕筏邏",
    "T39n1788_005:0300b09": "耶。阿縛盧枳帝此云觀。餘云自在。以天眼耳",
    "T39n1788_005:0300b10": "及他心通恒觀世間。隨皆能救云觀自在。云",
    "T39n1788_005:0300b11": "觀世音從一說也。其名不具非正翻也。配文",
    "T39n1788_005:0300b12": "可知。",
    "T39n1788_005:0300b13": "經。爾時執金剛祕密主菩薩即從座起合掌恭",
    "T39n1788_005:0300b14": "敬白佛言世尊我今亦說陀羅尼呪名曰無勝",
    "T39n1788_005:0300b15": "於諸人天為大利益哀愍世間擁護一切有大",
    "T39n1788_005:0300b16": "威力所求如願即說呪曰。怛姪他　母儞母",
    "T39n1788_005:0300b17": "儞　母尼麗末底末底　蘇末底莫訶末底",
    "T39n1788_005:0300b18": "　訶訶訶磨婆以那悉底帝(引)波跋　跋折攞波",
    "T39n1788_005:0300b19": "儞　惡蚶(火舍切)姪[口*栗]荼(上)莎訶世尊我此神",
    "T39n1788_005:0300b20": "呪名曰無勝擁護若有男女一心受持書寫讀",
    "T39n1788_005:0300b21": "誦憶念不忘我於晝夜常護是人於一切恐怖",
    "T39n1788_005:0300b22": "乃至枉死悉皆遠離。下第二文亦有三。初",
    "T39n1788_005:0300b23": "請說。次正說。後誦持益。配文可知。言執金",
    "T39n1788_005:0300b24": "剛祕密主者有云。觀音異形稱為祕密。常執",
    "T39n1788_005:0300b25": "金剛杵守護三寶。依自并所持為名。依密迹",
    "T39n1788_005:0300b26": "金剛力士經說。此執金剛及梵王各是賢劫",
    "T39n1788_005:0300b27": "千佛之一佛也。廣如彼說。",
    "T39n1788_005:0300b28": "經。爾時索訶世界主梵天王即從座起合掌恭",
    "T39n1788_005:0300b29": "敬白佛言世尊我亦有陀羅尼微妙法門於諸",
    "T39n1788_005:0300c01": "人天為大利益哀愍世間擁護一切有大威力",
    "T39n1788_005:0300c02": "所求如願即說呪曰。怛姪他　醯里弭里地",
    "T39n1788_005:0300c03": "里莎訶　跋囉蚶魔布麗　跋囉蚶麼末尼跋",
    "T39n1788_005:0300c04": "囉蚶麼揭鞞　補澁跛僧悉怛囇莎訶世尊",
    "T39n1788_005:0300c05": "我此神呪名曰梵治悉能擁護持是呪者令離",
    "T39n1788_005:0300c06": "憂惱及諸罪業乃至枉死悉皆遠離。下第三",
    "T39n1788_005:0300c07": "說。文段同前。",
    "T39n1788_005:0300c08": "經。爾時帝釋天主即從座起合掌恭敬白佛言",
    "T39n1788_005:0300c09": "世尊我亦有陀羅尼名跋折羅扇儞是大明呪",
    "T39n1788_005:0300c10": "能除一切恐怖厄難乃至枉死悉皆遠離拔苦",
    "T39n1788_005:0300c11": "與樂利益人天即說呪曰。怛姪他　毘儞婆",
    "T39n1788_005:0300c12": "唎儞　畔柁磨彈滯　磨膩儞[打-丁+致][打-丁+致]儞瞿哩",
    "T39n1788_005:0300c13": "　揵陀哩栴荼哩　摩登蓍(上)十羯死　薩羅跋",
    "T39n1788_005:0300c14": "喇鞞(去)呬娜末住答磨嗢多喇儞　莫呼刺儞",
    "T39n1788_005:0300c15": "達刺儞計斫羯囉婆枳　捨伐哩奢伐哩　莎",
    "T39n1788_005:0300c16": "訶下第四說。文亦同前。言帝釋天主者。帝",
    "T39n1788_005:0300c17": "即是主。釋者是能。此云能帝。是總言也。後云",
    "T39n1788_005:0300c18": "天主者能作天主。",
    "T39n1788_005:0300c19": "經。爾時多聞天王持國天王增長天王廣目天",
    "T39n1788_005:0300c20": "王俱從座起合掌恭敬白佛言世尊我今亦有",
    "T39n1788_005:0300c21": "神呪名施一切眾生無畏於諸苦惱常為擁護",
    "T39n1788_005:0300c22": "令得安樂增益壽命無諸患苦乃至枉死悉皆",
    "T39n1788_005:0300c23": "遠離即說呪曰。怛姪他　補澁閉　蘇補澁",
    "T39n1788_005:0300c24": "閉　度麼鉢喇訶囇　阿囄耶鉢喇設悉帝",
    "T39n1788_005:0300c25": "　扇帝涅目帝忙揭例窣覩帝　悉哆鼻帝　莎",
    "T39n1788_005:0300c26": "訶下第五說。文段有二。略無誦益。初段中",
    "T39n1788_005:0300c27": "初列名。次請儀後述益。指文可知。",
    "T39n1788_005:0300c28": "經。爾時復有諸大龍王。所謂末那斯龍王。電光",
    "T39n1788_005:0300c29": "龍王。無熱池龍王。電舌龍王。妙光龍王。俱從座",
    "T39n1788_005:0301a01": "起合掌恭敬白佛言。世尊。我亦有如意寶珠陀",
    "T39n1788_005:0301a02": "羅尼能遮惡電除諸恐怖。能於人天為大利益。",
    "T39n1788_005:0301a03": "哀愍世間擁護一切有大威力所求如願。乃至",
    "T39n1788_005:0301a04": "枉死悉皆遠離。一切毒藥皆令止息。一切造作",
    "T39n1788_005:0301a05": "蠱道呪術不吉祥事悉令除滅。下第六說。",
    "T39n1788_005:0301a06": "文三如前。初段有五。此初列名。俱從座起下。",
    "T39n1788_005:0301a07": "二請儀。三述益。",
    "T39n1788_005:0301a08": "經。我今以此神呪奉獻世尊唯願哀愍慈悲納",
    "T39n1788_005:0301a09": "受。下四請納。",
    "T39n1788_005:0301a10": "經。當令我等離此龍趣永捨慳貪何以故由此",
    "T39n1788_005:0301a11": "慳貪於生死中受諸苦惱我等願斷慳貪種子",
    "T39n1788_005:0301a12": "即說呪曰。怛姪他　阿折囇　阿末囇阿蜜",
    "T39n1788_005:0301a13": "[口*栗]帝　惡叉裔阿幣裔　奔尼鉢唎耶法帝",
    "T39n1788_005:0301a14": "　薩婆波跛　鉢喇苫摩尼裔　莎訶　阿離裔",
    "T39n1788_005:0301a15": "般豆蘇波尼裔　莎訶世尊若有善男子善",
    "T39n1788_005:0301a16": "女人口中說此陀羅尼明呪或書經卷受持讀",
    "T39n1788_005:0301a17": "誦恭敬供養者終無雷電霹靂及諸恐怖苦惱",
    "T39n1788_005:0301a18": "憂患乃至枉死皆悉遠離所有毒藥蠱魅厭禱",
    "T39n1788_005:0301a19": "害人虎狼師子毒蛇之類乃至蚊虻悉不為害。",
    "T39n1788_005:0301a20": "下五發願。於中有四。初標。二徵。三釋。四",
    "T39n1788_005:0301a21": "我等願斷下結。餘文可知。",
    "T39n1788_005:0301a22": "經。爾時世尊普告大眾善哉善哉此等神呪皆",
    "T39n1788_005:0301a23": "有大力能隨眾生心所求事悉令圓滿為大利",
    "T39n1788_005:0301a24": "益除不至心汝等勿疑。下佛印。",
    "T39n1788_005:0301a25": "經。時諸大眾聞佛語已歡喜信受。下品第四",
    "T39n1788_005:0301a26": "段奉行。",
    "T39n1788_005:0301a27": "大辯才天女品第十五之一",
    "T39n1788_005:0301a28": "大辨才天女品三門分別。來意釋名解難。言",
    "T39n1788_005:0301a29": "來意者。流通分中有三。初修行流通。於中復",
    "T39n1788_005:0301b01": "云。此下五品則是第三令增福智。增福智中",
    "T39n1788_005:0301b02": "有四。一增辨才。二增衣服。三增飲食。四增智",
    "T39n1788_005:0301b03": "慧。何故如是。欲流通法以利於他必藉辨才",
    "T39n1788_005:0301b04": "為生說故。雖有妙辨若無衣服相不端嚴。如",
    "T39n1788_005:0301b05": "闕飲食四大虛惙。又恐不能忍匱乏苦退行",
    "T39n1788_005:0301b06": "二利。設復能行恐有怖求染心而說。故增飲",
    "T39n1788_005:0301b07": "食。令離斯緣雖有資緣。若無智慧不能了達",
    "T39n1788_005:0301b08": "世俗勝義。倒說法故故增智慧。然二利行他",
    "T39n1788_005:0301b09": "利為先。說法利生必資四辨。故先明辨。有此",
    "T39n1788_005:0301b10": "品生。釋名者梵云摩訶(此云大)薩羅悉知婆底(此云",
    "T39n1788_005:0301b11": "辨才)提婆仳(此云天女)初散釋大義略四。如大莊嚴",
    "T39n1788_005:0301b12": "論云。復有四大。一勝出大。於三有五趣中而",
    "T39n1788_005:0301b13": "勝出故。二寂靜大。隨向無住處涅槃故。三功",
    "T39n1788_005:0301b14": "德大。福智二聚增長故。四者利物大。常依大",
    "T39n1788_005:0301b15": "悲不捨眾生故。辨才即四辨才即捷智。才即",
    "T39n1788_005:0301b16": "藝能。有捷智藝能故云辨才。即此辨才為四",
    "T39n1788_005:0301b17": "種大之所攝故名為大辨。神用自在光潔名",
    "T39n1788_005:0301b18": "天。亦即第一義天。天有大辨才。大辨才天即",
    "T39n1788_005:0301b19": "女故云大辨才天女。真諦三藏云。此第九地",
    "T39n1788_005:0301b20": "菩薩具四辨才。復能施他故立此號。三解難",
    "T39n1788_005:0301b21": "者。問。四辨才中為是何耶。答。具足有四。何",
    "T39n1788_005:0301b22": "以得知。下云具足莊嚴言說之辨詞無礙辨。",
    "T39n1788_005:0301b23": "於此經中文字句義即法義二辨。經體有二。",
    "T39n1788_005:0301b24": "一能詮文。二所詮義。俱名經也。能善開悟即",
    "T39n1788_005:0301b25": "樂說無礙辨故。總結云復與陀羅尼總持無",
    "T39n1788_005:0301b26": "礙。陀羅尼即四能持。無礙即所持四無礙辨。",
    "T39n1788_005:0301b27": "問。四無礙解與四無礙辨有何差別。答。了四",
    "T39n1788_005:0301b28": "無滯名解。說四無滯名辨。辨依解起。解藉辨",
    "T39n1788_005:0301b29": "彰。體是慧故。諸經論中或互相從但合說四。",
    "T39n1788_005:0301c01": "持四不忘名四總持。即兼念慧。問。今此天女",
    "T39n1788_005:0301c02": "具辨總持。何不名大總持天女。答。總持是因。",
    "T39n1788_005:0301c03": "所持四法是果。從果勝號不依因名。又解。辨",
    "T39n1788_005:0301c04": "為利他。持自利勝故從他勝名大辨才。故下",
    "T39n1788_005:0301c05": "陳如請云。唯願智慧辨才天以妙言詞施一",
    "T39n1788_005:0301c06": "切。下教請中亦云。敬禮辨才天令我詞無礙",
    "T39n1788_005:0301c07": "等。據實祈求能施一切。",
    "T39n1788_005:0301c08": "經。爾時大辯才天女於大眾中即從座起頂禮",
    "T39n1788_005:0301c09": "佛足白佛言世尊。贊曰。就此品文大分為",
    "T39n1788_005:0301c10": "三。一標益辦才。二世尊我當下示求方軌。三",
    "T39n1788_005:0301c11": "爾時佛告下世尊讚勸。就初段中復分為二。",
    "T39n1788_005:0301c12": "初請說之儀。後益修行者。此即初也。",
    "T39n1788_005:0301c13": "經。若有法師說是金光明最勝王經者。下第",
    "T39n1788_005:0301c14": "二有二。初益持說之人。後又此金光明下益",
    "T39n1788_005:0301c15": "聞學之者。此初。復有二。一應益人。",
    "T39n1788_005:0301c16": "經。我當益其智慧具足莊嚴言說之辯。下二",
    "T39n1788_005:0301c17": "所益法有三。一總標。二具足下別舉。三總持",
    "T39n1788_005:0301c18": "無礙者結。別中初與詞無礙辨。二若彼法師",
    "T39n1788_005:0301c19": "下與餘辨才及陀羅尼。此即總標及別詞無",
    "T39n1788_005:0301c20": "礙辨也。此九地上得四辨才。十八變中施他",
    "T39n1788_005:0301c21": "辨才故也。云具足莊嚴即八語具等。",
    "T39n1788_005:0301c22": "經。若彼法師於此經中文字句義所有忘失皆",
    "T39n1788_005:0301c23": "令憶持能善開悟復與陀羅尼總持無礙。下",
    "T39n1788_005:0301c24": "第二與餘辨才等。於文字句即法。文即是字",
    "T39n1788_005:0301c25": "體用合明。此能詮依。體非能詮。句是能詮詮",
    "T39n1788_005:0301c26": "於諸義。略名不說。皆令憶持即法義持。文義",
    "T39n1788_005:0301c27": "是所持。能憶持者即總持也。因果合說。能善",
    "T39n1788_005:0301c28": "開悟即樂說辨。復與陀羅者即呪及忍二總",
    "T39n1788_005:0301c29": "持也。總持無礙者結也。",
    "T39n1788_005:0302a01": "經。又此金光明最勝王經為彼有情已於百千",
    "T39n1788_005:0302a02": "佛所種諸善根當受持者於贍部洲廣行流布",
    "T39n1788_005:0302a03": "不速隱沒。下第二益聞學之者。於中分二。",
    "T39n1788_005:0302a04": "一明為應修行者法久流行。二復令下明能",
    "T39n1788_005:0302a05": "令學者得大利益。初文有二。初明所為。次法",
    "T39n1788_005:0302a06": "久流行此同般若能生一念淨信之心當知已",
    "T39n1788_005:0302a07": "曾供養多佛。",
    "T39n1788_005:0302a08": "經。復令無量有情聞是經典皆得不可思議捷",
    "T39n1788_005:0302a09": "利辯才無盡大慧善解眾論及諸技術。下學",
    "T39n1788_005:0302a10": "得益有三。初現得辨才。次當證佛果。後現增",
    "T39n1788_005:0302a11": "壽等。得辨中初得捷利辨才。即樂說及詞辨。",
    "T39n1788_005:0302a12": "以一剎那能現諸聲名為捷利。樂說辨中復",
    "T39n1788_005:0302a13": "有七種。一迅辨。懸河連冷不遲[口*納]故。二捷辨。",
    "T39n1788_005:0302a14": "須言即言不謇吃故。三應辨。應時機故。四無",
    "T39n1788_005:0302a15": "疎謬辨。說的當故。五無斷盡辨。連環不絕故。",
    "T39n1788_005:0302a16": "六豐義味辨。足義理故。七最上妙辨。世莫過",
    "T39n1788_005:0302a17": "故。捷利即初二辨。無盡即第五。大慧即所餘。",
    "T39n1788_005:0302a18": "善解眾論等即法義辨。不思議者是通四句",
    "T39n1788_005:0302a19": "也。妙用莫測名不思議。",
    "T39n1788_005:0302a20": "經。能出生死速趣無上正等菩提。下當證佛",
    "T39n1788_005:0302a21": "果。",
    "T39n1788_005:0302a22": "經。於現世中增益壽命資身之具悉令圓滿。",
    "T39n1788_005:0302a23": "下後增現壽等。",
    "T39n1788_005:0302a24": "經。世尊我當為彼持經法師及餘有情於此經",
    "T39n1788_005:0302a25": "典樂聽聞者說其呪藥洗浴之法。贊曰。下",
    "T39n1788_005:0302a26": "示求方軌有二。初示持經及求辨方便。二爾",
    "T39n1788_005:0302a27": "時法師授記下正求辨才。初段有四。初總標",
    "T39n1788_005:0302a28": "示法。二別教其方。三天女勸行。四世尊讚勅。",
    "T39n1788_005:0302a29": "初復有四。初標舉行人。二標所示法。三標法",
    "T39n1788_005:0302b01": "功能。四標勸修學。此即初二。",
    "T39n1788_005:0302b02": "經。彼人所有惡星災變與初生時星屬相違疫",
    "T39n1788_005:0302b03": "病之苦鬪諍戰陣惡夢鬼神蠱毒厭魅呪術起",
    "T39n1788_005:0302b04": "屍如是諸惡為障難者悉令除滅諸有智者應",
    "T39n1788_005:0302b05": "作如是洗浴之法。下標法功能。言星屬者凡",
    "T39n1788_005:0302b06": "人生日屬二十八宿。於中或有星度相違。雖",
    "T39n1788_005:0302b07": "人不解行斯洗法障難亦除。云呪術起屍者",
    "T39n1788_005:0302b08": "西方呪術能起死屍遊行處處。或半全用損",
    "T39n1788_005:0302b09": "害於人。依斯洗法此等皆除。餘文可解。此即",
    "T39n1788_005:0302b10": "總教說聽二人及求辨者皆應依此洗浴之法。",
    "T39n1788_005:0302b11": "經。當取香藥三十二味所謂昌蒲(坡者)．牛黃(瞿盧折娜)．",
    "T39n1788_005:0302b12": "苜蓿香(塞畢力迦)．麝香(莫訶婆伽)．雄黃(末[木*柰]眵羅)．合昏樹(尸利灑)．",
    "T39n1788_005:0302b13": "白及(因達羅喝悉哆)．芎藭(闍莫迦)．苟杞根(苫弭)．松脂(室利薛瑟得迦)．桂",
    "T39n1788_005:0302b14": "皮(咄者)．香附子(目窣哆)．沈香(惡揭嚕)．栴檀(栴檀娜)．零婆香(多揭",
    "T39n1788_005:0302b15": "羅)．丁子(索瞿者)．欝金(荼矩麼)．婆律膏(揭羅娑)．葦香([木*奈]剌柁)．竹",
    "T39n1788_005:0302b16": "黃(鶻路戰娜)．細豆蔲(蘇泣迷羅)．甘松(弭苫哆)．藿香(鉢怛羅)．茅根香",
    "T39n1788_005:0302b17": "(嗢尸羅)．叱[口*旨](薩洛計)．艾納(世黎也)．安息香(寠具攞)．芥子(薩利殺跛)．",
    "T39n1788_005:0302b18": "馬芹(葉婆儞)．龍華鬚(那加雞薩羅)．白膠(薩折羅婆)．青木(矩瑟他)皆",
    "T39n1788_005:0302b19": "等分。下別教其方文分為四。一教洗法。二",
    "T39n1788_005:0302b20": "如是浴已下教令發願。三復說頌曰下明依",
    "T39n1788_005:0302b21": "得益。四次誦護身下教其護身。洗法有八。一",
    "T39n1788_005:0302b22": "標列洗方。二示[打-丁+鳥]篩日。三教呪香藥。四教作",
    "T39n1788_005:0302b23": "壇場。五教作香湯。六教其結界。七正教洗法。",
    "T39n1788_005:0302b24": "八示洗竟法。此初也。初標次列。婆律膏者是",
    "T39n1788_005:0302b25": "龍腦香脂。葦香者葦內有此香。竹黃者竹內",
    "T39n1788_005:0302b26": "所出。細豆蔻者中有麁細故。茅根香者似兜",
    "T39n1788_005:0302b27": "婁婆香。叱脂(此云)龍華鬚(此云)。",
    "T39n1788_005:0302b28": "經。以布灑星日一處擣篩取其香末。下第二",
    "T39n1788_005:0302b29": "示[打-丁+鳥]篩日。二十八宿中南方星名。即舊經云",
    "T39n1788_005:0302c01": "於鬼星日。",
    "T39n1788_005:0302c02": "經。當以此呪呪一百八遍呪曰。怛姪他　蘇",
    "T39n1788_005:0302c03": "訖栗帝　訖栗帝訖栗計　劫摩怛里　繕怒",
    "T39n1788_005:0302c04": "羯[口*闌]滯　郝羯喇滯　因達囉闍利膩　鑠羯",
    "T39n1788_005:0302c05": "[口*闌]滯　鉢設姪囇　阿伐底羯細　計娜矩覩",
    "T39n1788_005:0302c06": "矩覩　脚迦鼻麗　劫鼻囇劫鼻麗　劫毘羅",
    "T39n1788_005:0302c07": "末底(丁里切)尸羅末底刪底度囉末底里　波伐",
    "T39n1788_005:0302c08": "矩畔稚囇　室囇室囇　薩底悉體羝　莎訶",
    "T39n1788_005:0302c09": "下第三教化香藥。",
    "T39n1788_005:0302c10": "經。若樂如法洗浴時。應作壇場方八肘。可於寂",
    "T39n1788_005:0302c11": "靜定穩處。念所求事不離心。應塗牛糞作其壇。",
    "T39n1788_005:0302c12": "於上普散諸華彩。當以淨潔金銀器。盛滿美味",
    "T39n1788_005:0302c13": "并乳蜜。於彼壇場四門所。四人守護法如常。令",
    "T39n1788_005:0302c14": "四童子好嚴身。各於一角持瓶水。於此常燒安",
    "T39n1788_005:0302c15": "息香。五音之樂聲不絕。旛蓋莊嚴懸繒綵。安在",
    "T39n1788_005:0302c16": "壇場之四邊。復於場內置明鏡。利刀兼箭各四",
    "T39n1788_005:0302c17": "枚。於壇中心埋大盆。應以漏版安其上。下第",
    "T39n1788_005:0302c18": "四教作壇場。於中有八。一初半頌示壇量。二",
    "T39n1788_005:0302c19": "可於寂靜下半頌示壇處所。三應塗下半頌",
    "T39n1788_005:0302c20": "示塗壇法。四次半頌教供養。五次半頌教守",
    "T39n1788_005:0302c21": "護。六次一頌半教莊嚴。七次半頌教避惡。八",
    "T39n1788_005:0302c22": "次半頌作洗處。",
    "T39n1788_005:0302c23": "經。用前香抹以和湯亦復安在於壇內。下第",
    "T39n1788_005:0302c24": "五教作浴湯。",
    "T39n1788_005:0302c25": "經。既作如斯布置已然後誦呪結其壇結界呪",
    "T39n1788_005:0302c26": "曰。怛姪他　頞喇計　娜也泥(去)　呬麗",
    "T39n1788_005:0302c27": "　弭麗祇麗企企麗　莎訶下第六教其結界。",
    "T39n1788_005:0302c28": "初半頌結前生後。次正示結呪。",
    "T39n1788_005:0302c29": "經。如是結界已方入於壇內呪水三七遍散灑",
    "T39n1788_005:0303a01": "於四方次可呪香湯滿一百八遍四邊安幔障",
    "T39n1788_005:0303a02": "然後洗浴身呪水呪湯呪曰。怛姪他(一)　索",
    "T39n1788_005:0303a03": "揭智(二)　毘揭智(三)　毘揭荼伐底(四)　莎訶",
    "T39n1788_005:0303a04": "(五)已下第七正教洗法有二。初結前。次方",
    "T39n1788_005:0303a05": "入下作法有四。一呪水作淨。二呪洗浴湯。三",
    "T39n1788_005:0303a06": "教蔽形醜。四却示其呪。",
    "T39n1788_005:0303a07": "經。若洗浴訖其洗浴湯及壇場中供養飲食棄",
    "T39n1788_005:0303a08": "河池內餘皆收攝。下第八示洗竟法。",
    "T39n1788_005:0303a09": "經。如是浴已方著淨衣既出壇場入淨室內呪",
    "T39n1788_005:0303a10": "師教其發弘誓願永斷眾惡常修諸善於諸有",
    "T39n1788_005:0303a11": "情與大悲心以是因緣當獲無量隨心福報。",
    "T39n1788_005:0303a12": "已下別教其方中。第二令發願有五。一結前。",
    "T39n1788_005:0303a13": "二方著淨衣發願儀軌。三既出下發願處所。",
    "T39n1788_005:0303a14": "四呪師教具下依師教。此據初學。五永斷下",
    "T39n1788_005:0303a15": "發願。發願有三。初願修自利。次於諸下願行",
    "T39n1788_005:0303a16": "利他。後以是因緣下修行得果。",
    "T39n1788_005:0303a17": "經。復說頌曰若有病苦諸眾生種種方藥治不",
    "T39n1788_005:0303a18": "差若依如是洗浴法并復讀誦斯經典常於日",
    "T39n1788_005:0303a19": "夜念不散專想慇懃生信心所有患苦盡消除",
    "T39n1788_005:0303a20": "解脫貧窮足財寶四方星辰及日月威神擁護",
    "T39n1788_005:0303a21": "得延年吉祥安穩福德增災變厄難皆除遣。",
    "T39n1788_005:0303a22": "下第三明依修得益。總有三頌分三。初半頌",
    "T39n1788_005:0303a23": "標眾生有苦。次一頌明依法學。後一頌半明",
    "T39n1788_005:0303a24": "學得益。益有八。一離病。二除貧。三豐財。四",
    "T39n1788_005:0303a25": "得護。五延壽。六吉安。七福增。八難盡。如文",
    "T39n1788_005:0303a26": "可知。",
    "T39n1788_005:0303a27": "經。次誦護身呪三七遍呪曰。恒姪他　三謎",
    "T39n1788_005:0303a28": "　毘三謎　莎訶　索揭滯毘揭滯　莎訶",
    "T39n1788_005:0303a29": "　毘揭荼(亭耶切)　伐底　莎訶　娑揭囉　三步",
    "T39n1788_005:0303b01": "多也　莎訶　塞建陀　摩多也　莎訶　尼",
    "T39n1788_005:0303b02": "攞建他也　莎訶　阿鉢囉市哆　毘[口*梨]耶也",
    "T39n1788_005:0303b03": "　莎訶　呬摩槃哆　三步多也　莎訶　阿",
    "T39n1788_005:0303b04": "爾蜜攞　薄怛囉也　莎訶　南謨薄伽伐都",
    "T39n1788_005:0303b05": "　跋囉蚶摩寫　莎訶　南謨薩囉酸(蘇活切)底",
    "T39n1788_005:0303b06": "莫訶提鼻裔　莎訶　悉甸都漫(此云成就我某甲)　曼",
    "T39n1788_005:0303b07": "怛囉鉢柁　莎訶　怛喇都仳姪哆　跋囉蚶",
    "T39n1788_005:0303b08": "摩奴末覩　莎訶下第四教其護身有二。",
    "T39n1788_005:0303b09": "初標教護身。後正說護呪。",
    "T39n1788_005:0303b10": "經。爾時大辯才天女說洗浴法壇場呪已。前禮",
    "T39n1788_005:0303b11": "佛足白佛言。世尊。若有苾芻苾芻尼鄔波索迦",
    "T39n1788_005:0303b12": "鄔波斯迦。受持讀誦書寫流布是妙經王。如說",
    "T39n1788_005:0303b13": "行者。若在城邑聚落曠野山林僧尼住處。我為",
    "T39n1788_005:0303b14": "是人將諸眷屬作天妓樂來詣其所。而為擁護。",
    "T39n1788_005:0303b15": "除諸病苦流星變怪疫疾鬪諍王法所拘惡夢",
    "T39n1788_005:0303b16": "惡神為障礙者蠱道厭術悉皆除殄。饒益是等",
    "T39n1788_005:0303b17": "持經之人苾芻等眾及諸聽者。皆令速渡生死",
    "T39n1788_005:0303b18": "大海不退菩提。下示方便中。第三天女勸",
    "T39n1788_005:0303b19": "行有三。初結前示法。次前禮佛足下陳勸學",
    "T39n1788_005:0303b20": "人有三。初白儀。次啟白。若有苾芻下所陳行",
    "T39n1788_005:0303b21": "人。後若在城邑下明令得益。得益有三。初供",
    "T39n1788_005:0303b22": "養守護。次除諸病苦下為除災殃。後饒益是",
    "T39n1788_005:0303b23": "等下令得勝益。",
    "T39n1788_005:0303b24": "爾時世尊聞是說已讚辯才天女言善哉善哉",
    "T39n1788_005:0303b25": "天女汝能安樂利益無量無邊有情說此神呪",
    "T39n1788_005:0303b26": "及以香水壇場法式果報難思汝當擁護最勝",
    "T39n1788_005:0303b27": "經王勿令隱沒常得流通爾時大辯才天女禮",
    "T39n1788_005:0303b28": "佛足已還復本座。下示方便中。第四世尊",
    "T39n1788_005:0303b29": "讚勅有四。初總相讚。二天女汝能下別指讚",
    "T39n1788_005:0303c01": "有三。初讚示法益。次說此神呪下讚別示方。",
    "T39n1788_005:0303c02": "後果報難思讚當得果。三汝當擁護下勅護",
    "T39n1788_005:0303c03": "法。四經爾時下蒙讚復座。",
    "T39n1788_005:0303c04": "經。爾時法師授記憍陳如婆羅門承佛威力於",
    "T39n1788_005:0303c05": "大眾前讚請辯才天女曰。贊曰。示求方軌",
    "T39n1788_005:0303c06": "中。第二正求辨才。文分為四。一陳如讚請求",
    "T39n1788_005:0303c07": "法。二爾時辨才下天女依請教示。三爾時憍",
    "T39n1788_005:0303c08": "陳下陳如聞法喜讚。四第八卷初陳如教請",
    "T39n1788_005:0303c09": "如被。初中有二。此標請。",
    "T39n1788_005:0303c10": "經。聰明勇進辨才天人天供養悉應受名聞世",
    "T39n1788_005:0303c11": "間遍充滿能與一切眾生願。下正明讚請。",
    "T39n1788_005:0303c12": "三頌分二。初兩頌讚。後一頌請。讚中分三。初",
    "T39n1788_005:0303c13": "一頌讚內德。次半頌讚住處。後半頌讚威儀。",
    "T39n1788_005:0303c14": "此讚內德有四。一句讚智勤德。一句讚福田",
    "T39n1788_005:0303c15": "德。一句讚遠聞德。一句讚滿願德。",
    "T39n1788_005:0303c16": "經。依高山頂勝住處葺茅為室在中居恒結軟",
    "T39n1788_005:0303c17": "草以為衣在處常翹於一足。下讚處及儀。",
    "T39n1788_005:0303c18": "表能出生死云住高山。據實隨處而現。離憍",
    "T39n1788_005:0303c19": "慢故恒居茅室。表和忍故軟草為服。恒勤利",
    "T39n1788_005:0303c20": "物故常翹一足。",
    "T39n1788_005:0303c21": "經。諸天大眾皆來集咸同一心伸讚請唯願智",
    "T39n1788_005:0303c22": "慧辯才天以妙言辭施一切。下申請有二。",
    "T39n1788_005:0303c23": "半頌申同讚請。半頌願惠所求。準下讚求中。",
    "T39n1788_005:0303c24": "不唯詞無礙。就說法利生詞無礙勝故偏陳",
    "T39n1788_005:0303c25": "請。",
    "T39n1788_005:0303c26": "經。爾時辯才天女即便受請為說呪曰。怛姪",
    "T39n1788_005:0303c27": "他　慕囇只囇　阿伐帝　阿伐吒伐底　馨",
    "T39n1788_005:0303c28": "遇隷名具隷　名具羅伐底　鴦具師末唎只",
    "T39n1788_005:0303c29": "三末底　毘三末底　毘三末底惡近(入)唎莫",
    "T39n1788_005:0304a01": "近唎　怛囉只　怛囉者伐底　質質哩室里",
    "T39n1788_005:0304a02": "蜜里　末難地曇(去聲)末唎只八囉拏畢唎裔",
    "T39n1788_005:0304a03": "　盧迦逝瑟跇(丑世切)　盧迦失囇瑟耶　盧迦畢唎",
    "T39n1788_005:0304a04": "裔　悉馱跋唎帝　毘麼目企(輕利切)輸只折唎",
    "T39n1788_005:0304a05": "　阿鉢唎底喝帝　阿鉢唎底喝哆勃地　南",
    "T39n1788_005:0304a06": "母只南母只　莫訶提鼻　鉢唎底近(入)唎昏",
    "T39n1788_005:0304a07": "(火恨切)拏　南摩塞迦囉　我某甲勃地達哩奢",
    "T39n1788_005:0304a08": "呬　勃地阿鉢喇底喝哆　婆(上)跋覩　市婆",
    "T39n1788_005:0304a09": "謎毘輸姪覩　舍悉怛囉輸路迦　曼怛囉畢",
    "T39n1788_005:0304a10": "棏迦　迦婢耶地數　怛姪他　莫訶鉢喇婆",
    "T39n1788_005:0304a11": "鼻　呬里蜜里呬蜜里　毘折喇覩謎勃地",
    "T39n1788_005:0304a12": "　我某甲勃地輸提　薄伽伐點提毘焰　薩羅",
    "T39n1788_005:0304a13": "酸(蘇活切)點(丁焰切)　羯囉滯雞由囇　雞由羅末底",
    "T39n1788_005:0304a14": "　呬里蜜里呬里蜜里　阿婆訶耶弭　莫訶",
    "T39n1788_005:0304a15": "提鼻　勃陀薩帝娜　達摩薩帝[女*耶]　僧伽薩",
    "T39n1788_005:0304a16": "帝娜　因達囉薩帝娜　跋嘍拏薩帝娜　裔",
    "T39n1788_005:0304a17": "盧雞薩底婆地娜　羝釤(引)薩帝娜　薩底伐",
    "T39n1788_005:0304a18": "者泥娜　阿婆訶耶弭　莫訶提鼻　呬里蜜",
    "T39n1788_005:0304a19": "里呬里蜜里　毘折喇覩　我某甲勃地　南",
    "T39n1788_005:0304a20": "謨薄伽伐底(丁利切)莫訶提鼻薩囉酸底　悉甸",
    "T39n1788_005:0304a21": "覩　曼怛囉鉢陀彌　莎訶爾時辯才天女",
    "T39n1788_005:0304a22": "說是呪已告婆羅門言善哉大士能為眾生求",
    "T39n1788_005:0304a23": "妙辯才及諸珍寶神通智慧廣利一切速證菩",
    "T39n1788_005:0304a24": "提。下天女示法有三。一說呪。二爾時辨才",
    "T39n1788_005:0304a25": "下讚請。問。前請唯求辨才。何故天讚通有餘",
    "T39n1788_005:0304a26": "法。答。有二解。一解如前釋願惠所求中辨。一",
    "T39n1788_005:0304a27": "云。雖但求辨因辨得餘因果通讚。取前釋好。",
    "T39n1788_005:0304a28": "經。如是應知受持法式即說頌曰先可誦此陀",
    "T39n1788_005:0304a29": "羅尼令使純熟無謬失。下三教修習法有",
    "T39n1788_005:0304b01": "二。初標舉。二即說頌下教習。總有十九頌半。",
    "T39n1788_005:0304b02": "大分為八。初半頌教先誦呪。",
    "T39n1788_005:0304b03": "經。歸敬三寶諸天眾請求加護願隨心禮敬諸",
    "T39n1788_005:0304b04": "佛及法寶菩薩獨覺聲聞眾次禮梵王并帝釋",
    "T39n1788_005:0304b05": "及護世者四天王一切常修梵行人悉可至誠",
    "T39n1788_005:0304b06": "慇重敬。下第二次有兩頌。歸教求護分三。",
    "T39n1788_005:0304b07": "初半頌標。次一頌一句所歸。後一句結。",
    "T39n1788_005:0304b08": "經。可於寂靜蘭若處大聲誦前呪讚法應在佛",
    "T39n1788_005:0304b09": "像天龍前隨其所有修供養。下第三一頌略",
    "T39n1788_005:0304b10": "示作法。於中有四。一句作法處。一句教誦呪",
    "T39n1788_005:0304b11": "讚。讚即前讚請。一句示坐處。一句教供養。",
    "T39n1788_005:0304b12": "經。於彼一切眾生類發起慈悲哀愍心。下第",
    "T39n1788_005:0304b13": "四半頌起慈悲。",
    "T39n1788_005:0304b14": "經。世尊妙相紫金身繫想正念心無亂世尊護",
    "T39n1788_005:0304b15": "念說教法隨彼根機令習定於其句義善思惟",
    "T39n1788_005:0304b16": "復依空性而修習應在世尊形像前一心正念",
    "T39n1788_005:0304b17": "而安坐即得妙智三摩地并獲最勝陀羅尼。",
    "T39n1788_005:0304b18": "下第五有六頌半。令託境安心修本所求。於",
    "T39n1788_005:0304b19": "中有二。初二頌半求佛總持。次四頌求佛四",
    "T39n1788_005:0304b20": "辨。是佛果故。求總持中有四。初半頌觀佛。二",
    "T39n1788_005:0304b21": "一頌總持。初半頌法及呪忍。次半頌義。三半",
    "T39n1788_005:0304b22": "頌行法處及修法。四半頌得果。以其智定眾",
    "T39n1788_005:0304b23": "德本故。若得總持必成智定。",
    "T39n1788_005:0304b24": "經。如來金口演說法妙響調伏諸人天舌相隨",
    "T39n1788_005:0304b25": "緣現希有廣長能覆三千界。下四頌求辨才",
    "T39n1788_005:0304b26": "也。中復有三。初一頌辨所求辯及辯具。次兩",
    "T39n1788_005:0304b27": "頌令求此二。後一頌所求果遂。此初也。說法",
    "T39n1788_005:0304b28": "即法義二辨。妙響即詞。調伏即樂故。舌相即",
    "T39n1788_005:0304b29": "辨具。",
    "T39n1788_005:0304c01": "經。如是諸佛妙音聲至誠憶念心無畏諸佛皆",
    "T39n1788_005:0304c02": "由發弘願得此舌相不思議宣說諸法皆非有",
    "T39n1788_005:0304c03": "譬如虛空無所著諸佛音聲及舌相繫念思量",
    "T39n1788_005:0304c04": "願圓滿。下令求此二。初半頌求詞無礙辨。",
    "T39n1788_005:0304c05": "半頌求具。半頌求餘三辨。半頌結由願得。",
    "T39n1788_005:0304c06": "經。若見供養辯才天或見弟子隨師教授此祕",
    "T39n1788_005:0304c07": "法令修學尊重隨心皆得成。下後一頌果遂。",
    "T39n1788_005:0304c08": "辨才見有師弟修行。則授法令修必得果遂。",
    "T39n1788_005:0304c09": "經。若人欲得最上智應當一心持此法增長福",
    "T39n1788_005:0304c10": "智諸功德必定成就勿生疑若求財者得多財",
    "T39n1788_005:0304c11": "求名稱者獲名稱求出離者得解脫必定成就",
    "T39n1788_005:0304c12": "勿生疑無量無邊諸功德隨其內心之所願若",
    "T39n1788_005:0304c13": "能如是依行者必得成就勿生疑。下第六三",
    "T39n1788_005:0304c14": "頌別示所求有三。初一頌求智及福。次一頌",
    "T39n1788_005:0304c15": "求世出世。後一頌例求一切。",
    "T39n1788_005:0304c16": "經。當於淨處著淨衣應作壇場隨大小以四淨",
    "T39n1788_005:0304c17": "瓶盛美味香華供養可隨時懸諸繒綵并旛蓋",
    "T39n1788_005:0304c18": "塗香抹香遍嚴飾供養佛及辯才天求見天身",
    "T39n1788_005:0304c19": "皆遂願。下第七兩頌廣作法。",
    "T39n1788_005:0304c20": "經。應三七日誦前呪。可對大辯天佛前。若其不",
    "T39n1788_005:0304c21": "見此天神。應更用心經九日。於後夜中猶不見。",
    "T39n1788_005:0304c22": "更求清淨勝妙處。如法應畫辯才天。供養誦持",
    "T39n1788_005:0304c23": "心無捨。晝夜不生於懈怠。自利利他無窮盡。所",
    "T39n1788_005:0304c24": "獲果報施群生。於所求願皆成就。若不遂意經",
    "T39n1788_005:0304c25": "三月。六月九月或一年。慇懃求請心不移。天眼",
    "T39n1788_005:0304c26": "他心皆悉得。下第八教求時限有三品別。",
    "T39n1788_005:0304c27": "初一頌上品求。次兩頌中品求。後一頌下品",
    "T39n1788_005:0304c28": "求。或由根有上中下。或由障輕重。或由宿智",
    "T39n1788_005:0304c29": "多少。",
    "T39n1788_005:0305a01": "經。爾時憍陳如婆羅門聞是說已歡喜踊躍歎",
    "T39n1788_005:0305a02": "未曾有告諸大眾作如是言汝等人天一切大",
    "T39n1788_005:0305a03": "眾如是當知皆一心聽我今更欲依世諦法讚",
    "T39n1788_005:0305a04": "彼勝妙辯才天女。下第三陳如聞法喜讚。",
    "T39n1788_005:0305a05": "大分為四。初標欲讚。二即說頌下正讚。三若",
    "T39n1788_005:0305a06": "欲祈請下結勸修。四爾時佛告下世尊讚成。",
    "T39n1788_005:0305a07": "初中有三。初聞法心歡。次告大眾下告眾令",
    "T39n1788_005:0305a08": "聽。後我今下陳欲讚歎。勝義絕言故云依俗。",
    "T39n1788_005:0305a09": "經。即說頌曰敬禮天女那羅延於世界中得自",
    "T39n1788_005:0305a10": "在我今讚歎彼尊者皆如往昔仙人說。下正",
    "T39n1788_005:0305a11": "讚有二。初頌讚。後呪讚。初有二十二頌。大分",
    "T39n1788_005:0305a12": "為三。初一頌標讚。次二十頌正讚。後一頌歸",
    "T39n1788_005:0305a13": "禮。初也。",
    "T39n1788_005:0305a14": "經。吉祥成就心安穩聰明慚愧有名聞為母能",
    "T39n1788_005:0305a15": "生於世間勇猛常行大精進。下正讚分二。",
    "T39n1788_005:0305a16": "初三頌總讚內外德。後十七頌別讚內外。初",
    "T39n1788_005:0305a17": "文有三。初一頌內。次一頌半外。後半頌總結。",
    "T39n1788_005:0305a18": "此初也。有四。一句心安吉祥德。一句聰慧名",
    "T39n1788_005:0305a19": "聞德。一句長養有情德。一句常勤無倦德。",
    "T39n1788_005:0305a20": "經。於軍陣處戰恒勝長養調伏心慈忍現為閻",
    "T39n1788_005:0305a21": "羅之長姊常著青色野蠶衣好醜容儀皆具有",
    "T39n1788_005:0305a22": "眼目能令見者怖。下讚外德有三。初半頌",
    "T39n1788_005:0305a23": "戰勝降怨德。半頌隨類受生德。半頌具諸形",
    "T39n1788_005:0305a24": "相德。",
    "T39n1788_005:0305a25": "經。無量勝行超世間歸信之人咸攝受。下總",
    "T39n1788_005:0305a26": "結也。",
    "T39n1788_005:0305a27": "經。或在山巖深險處。或居坎窟及河邊。或在大",
    "T39n1788_005:0305a28": "樹諸叢林。天女多依此中住。假使山林野人輩。",
    "T39n1788_005:0305a29": "亦常供養於天女。以孔雀羽作幢旗。於一切時",
    "T39n1788_005:0305b01": "常護世。師子虎狼恒圍繞。牛羊雞等亦相依。振",
    "T39n1788_005:0305b02": "大鈴鐸出音聲。頻陀山眾皆聞響。或執三戟頭",
    "T39n1788_005:0305b03": "圓髻。左右恒持日月旗。黑月九日十一日。於此",
    "T39n1788_005:0305b04": "時中當供養。或現婆蘇大天妹。見有鬪戰心常",
    "T39n1788_005:0305b05": "愍。下別讚內外有二。初四頌半讚外德。後",
    "T39n1788_005:0305b06": "十二頌半讚內。初中有三。初一頌半住處供",
    "T39n1788_005:0305b07": "養。次兩頌羽儀翼從。後一頌乘便明供養時。",
    "T39n1788_005:0305b08": "及辨形不定。",
    "T39n1788_005:0305b09": "經。觀察一切有情中天女最勝無過者。下讚",
    "T39n1788_005:0305b10": "內德有二。初十頌半讚大智尊勝德。後二頌",
    "T39n1788_005:0305b11": "讚大悲救苦德。初中有三。初半標勝。次九頌",
    "T39n1788_005:0305b12": "別讚。後一頌結勝。此初也。",
    "T39n1788_005:0305b13": "經。權現牧牛歡喜女與天戰時常得勝能久安",
    "T39n1788_005:0305b14": "住於世間亦為和忍及暴惡大婆羅門四明法",
    "T39n1788_005:0305b15": "幻化呪等悉皆通。下別讚有十一。一降怨",
    "T39n1788_005:0305b16": "勝。二能久住下住世勝。三大婆下解了勝。四",
    "T39n1788_005:0305b17": "明法即四薜陀論。舊云韋陀或毘伽羅論。皆",
    "T39n1788_005:0305b18": "訛謬也。一頡力薜陀此云壽明。釋命長短事。",
    "T39n1788_005:0305b19": "二耶樹薜陀此云祠祀明。釋祀祠之事。三婆",
    "T39n1788_005:0305b20": "摩薜陀此云平明。平是非事。四阿達薜陀此",
    "T39n1788_005:0305b21": "云術明。釋伎術事。此經云幻化呪等皆通達",
    "T39n1788_005:0305b22": "者則第四明也。",
    "T39n1788_005:0305b23": "經。於天仙中得自在能為種子及大地。下四",
    "T39n1788_005:0305b24": "仙中勝。能為種等釋勝所以。",
    "T39n1788_005:0305b25": "經。諸天女等集會時如大海潮必來應。下五",
    "T39n1788_005:0305b26": "盟信勝。",
    "T39n1788_005:0305b27": "經。於諸龍神藥叉眾或為上首能調伏。下六",
    "T39n1788_005:0305b28": "調伏勝。",
    "T39n1788_005:0305b29": "經。於諸女中最梵行出言猶如世間主於王位",
    "T39n1788_005:0305c01": "處如蓮華若在河津喻橋栰。下七梵行勝有",
    "T39n1788_005:0305c02": "三。初言無諂妄如世主。二不染世法如蓮華。",
    "T39n1788_005:0305c03": "三常行濟物如橋筏。",
    "T39n1788_005:0305c04": "經。面貌猶如盛滿月具足多聞作依處辯才勝",
    "T39n1788_005:0305c05": "出若高峯念者皆與為洲渚。下八為依勝有",
    "T39n1788_005:0305c06": "三。初端嚴。次多聞。後辨才。具德為依常如洲",
    "T39n1788_005:0305c07": "渚。",
    "T39n1788_005:0305c08": "經。阿蘇羅等諸天眾咸共稱讚其功德乃至千",
    "T39n1788_005:0305c09": "眼帝釋主以慇重心而觀察。下九稱讚勝。",
    "T39n1788_005:0305c10": "經。眾生若有希求事悉能令彼速得成亦令聰",
    "T39n1788_005:0305c11": "辯具聞持持大地中為第一於此十方世界中",
    "T39n1788_005:0305c12": "如大燈明常普照乃至神鬼諸禽獸咸皆遂彼",
    "T39n1788_005:0305c13": "所求心。下十遂求勝有三。謂初半頌標。一",
    "T39n1788_005:0305c14": "頌釋。半頌結。",
    "T39n1788_005:0305c15": "經。於諸女中若山峯同昔仙人久住世如少女",
    "T39n1788_005:0305c16": "天常離欲實語猶如大世王普見世間差別類",
    "T39n1788_005:0305c17": "乃至欲界諸天宮唯有天女獨稱尊不見有情",
    "T39n1788_005:0305c18": "能勝者。下十一德尊勝有二。初頌別明勝。",
    "T39n1788_005:0305c19": "後頌總結指勝。",
    "T39n1788_005:0305c20": "經。若於戰陣恐怖處或見墮在火坑中河津險",
    "T39n1788_005:0305c21": "難賊盜時悉能令彼除怖畏或被王法所枷縛",
    "T39n1788_005:0305c22": "或為怨讎行殺害若能專注心不移決定解脫",
    "T39n1788_005:0305c23": "諸憂苦。下二頌讚內德中。第二讚大悲救",
    "T39n1788_005:0305c24": "苦德有二。初別陳。後半頌結例。",
    "T39n1788_005:0305c25": "經。於善惡人皆擁護慈悲愍念常現前是故我",
    "T39n1788_005:0305c26": "以至誠心稽首歸依大天女。下總結歸禮。",
    "T39n1788_005:0305c27": "經。爾時婆羅門復以呪讚。讚天女曰。敬禮敬禮",
    "T39n1788_005:0305c28": "世間尊。於諸母中最為勝。三種世間咸供養。面",
    "T39n1788_005:0305c29": "貌容儀人樂觀。種種妙德以嚴身。目如修廣青",
    "T39n1788_005:0306a01": "蓮葉。福智光明名稱滿。譬如無價末尼珠。我今",
    "T39n1788_005:0306a02": "讚歎最勝者。悉能成辦所求心。真實功德妙吉",
    "T39n1788_005:0306a03": "祥。譬如蓮華極清淨。身色端嚴皆樂見。眾相希",
    "T39n1788_005:0306a04": "有不思議。能放無垢智光明。於諸念中為最勝。",
    "T39n1788_005:0306a05": "猶如師子獸中上。常以八臂自莊嚴。各持弓箭",
    "T39n1788_005:0306a06": "刀矟斧。長杵鐵輪并羅索。端正樂觀如滿月。",
    "T39n1788_005:0306a07": "言詞無滯出和音。若有眾生心願求。善士隨念",
    "T39n1788_005:0306a08": "令圓滿。帝釋諸天咸供養。皆共稱讚可歸依。眾",
    "T39n1788_005:0306a09": "德能生不思議。一切時中起恭敬。莎訶(此上呪。頌是呪亦",
    "T39n1788_005:0306a10": "是讚。若持呪時必須誦之)。下重以呪讚。文相可知。",
    "T39n1788_005:0306a11": "經。若欲祈請辯才天依此呪讚言詞句晨朝清",
    "T39n1788_005:0306a12": "淨至誠誦於所求事悉隨心。下喜讚中第三",
    "T39n1788_005:0306a13": "結勸修學。",
    "T39n1788_005:0306a14": "經。爾時佛告婆羅門善哉善哉汝能如是利益",
    "T39n1788_005:0306a15": "眾生施與安樂讚彼天女請求加護獲福無邊",
    "T39n1788_005:0306a16": "(此品呪法有略有廣。或開或合前後不同。梵本既多。但依一譯。後勘者知之)。下第四世",
    "T39n1788_005:0306a17": "尊讚成。",
    "T39n1788_005:0306a18": "金光明最勝王經疏卷第五(本尾)",
    "T39n1788_005:0306a21": "金光明最勝王經(卷第八)疏(卷第五末)",
    "T39n1788_005:0306a23": "唐三藏法師義淨奉　制譯",
    "T39n1788_005:0306a24": "大辨才天女品第十五之二",
    "T39n1788_005:0306a25": "經。第八卷大辨才品餘。",
    "T39n1788_005:0306a26": "經。爾時憍陳如婆羅門說上讚歎及呪讚法讚",
    "T39n1788_005:0306a27": "辨才天女已。下第四陳如教請加被。前請",
    "T39n1788_005:0306a28": "求辨才之法。此請求時加被令得。大分為四。",
    "T39n1788_005:0306a29": "初結前生後。二南謨下正教請被。三爾時辨",
    "T39n1788_005:0306b01": "才下天女讚勸修行。四陳如歡喜頂受。初中",
    "T39n1788_005:0306b02": "有二。此初結前。",
    "T39n1788_005:0306b03": "經。告諸大眾仁等若欲請辨才天女哀愍加護",
    "T39n1788_005:0306b04": "於現世中得無礙辨聰明大智巧妙言辭博綜",
    "T39n1788_005:0306b05": "奇才論議文飾隨意成就無疑滯者。下生後",
    "T39n1788_005:0306b06": "有三。初告眾。次仁等下標舉所求。後應當下",
    "T39n1788_005:0306b07": "生啟請。標所求法中初總舉四辨及智。聰謂",
    "T39n1788_005:0306b08": "能領。明謂能悟。智謂能決。巧妙下別舉四辨。",
    "T39n1788_005:0306b09": "巧妙詞無礙。博綜法義無礙。論議文飾樂說",
    "T39n1788_005:0306b10": "無礙。",
    "T39n1788_005:0306b11": "經。應當如是至誠殷重而請召言。下生下。",
    "T39n1788_005:0306b12": "如文。",
    "T39n1788_005:0306b13": "經。南無佛陀也南謨達摩也南謨僧伽也南",
    "T39n1788_005:0306b14": "謨諸菩薩眾獨覺聲聞一切賢聖。下正教請",
    "T39n1788_005:0306b15": "被有二。初請佛加被令得。後敬禮諸佛妙辨",
    "T39n1788_005:0306b16": "才下請辨才天等加被令得。初復有三。初歸",
    "T39n1788_005:0306b17": "敬三寶。次讚佛語等為請所由。後敬禮敬禮",
    "T39n1788_005:0306b18": "下。正請世尊加被令得。此初也。",
    "T39n1788_005:0306b19": "經。過去現在十方諸佛悉皆已習真實之語能",
    "T39n1788_005:0306b20": "隨順說當機實語無虛誑語已於無量俱胝大",
    "T39n1788_005:0306b21": "劫常說實語有實語者悉皆隨喜。下讚佛語",
    "T39n1788_005:0306b22": "等為請所由。初讚實語。次讚語具。後讚利益。",
    "T39n1788_005:0306b23": "讚語有三。初讚因。次已於下讚果。後有實語",
    "T39n1788_005:0306b24": "者下讚隨喜。明世尊等有喜無量不嫉生得。",
    "T39n1788_005:0306b25": "故請加被。",
    "T39n1788_005:0306b26": "經。以不妄語故出廣長舌能覆於面覆贍部洲",
    "T39n1788_005:0306b27": "及四天下能覆一千二千三千世界普覆十方",
    "T39n1788_005:0306b28": "世界圓滿周遍不可思議。下讚語具。初以",
    "T39n1788_005:0306b29": "不妄語故讚因。出廣長舌以下讚果。此意佛",
    "T39n1788_005:0306c01": "說令求定。得不妄故我今請。",
    "T39n1788_005:0306c02": "經。能除一切煩惱炎熱。下讚利益。以能益",
    "T39n1788_005:0306c03": "故所以請加願得佛所得。禮三寶故求語具",
    "T39n1788_005:0306c04": "故重言敬禮。準下諸所有辨皆願求得。以佛",
    "T39n1788_005:0306c05": "勝故是根本故先偏請求。",
    "T39n1788_005:0306c06": "經。敬禮敬禮一切諸佛如是舌相願我某甲皆",
    "T39n1788_005:0306c07": "得成就微妙辨才至心歸命敬禮諸佛妙辨才",
    "T39n1788_005:0306c08": "諸大菩薩妙辨才獨覺聖者妙辨才四向四果",
    "T39n1788_005:0306c09": "妙辨才四聖諦語妙辨才正行正見妙辨才。",
    "T39n1788_005:0306c10": "下請辨天等加被令得。於中有二。初禮所求",
    "T39n1788_005:0306c11": "辨。後敬禮無欺下請加令得。初禮所求辨中。",
    "T39n1788_005:0306c12": "初敬禮二字舉能敬。次世尊下二十二類辨",
    "T39n1788_005:0306c13": "才是所禮求。後所有勝業下即請彼能成之",
    "T39n1788_005:0306c14": "者資我令得。六頌中初一頌半聖者辨才。餘",
    "T39n1788_005:0306c15": "天及神仙辨才。聖中初一頌能成之人。次半",
    "T39n1788_005:0306c16": "頌明辨所說。略舉三類影一切法。正行有六",
    "T39n1788_005:0306c17": "種。一最勝正行。二作意。三隨法。四離二邊。",
    "T39n1788_005:0306c18": "五差別。六無差別。正行依行六度各有六正",
    "T39n1788_005:0306c19": "行。如辨中邊論第三明。正見有十一。則於苦",
    "T39n1788_005:0306c20": "諦觀為如病如癰如箭如障。無常苦空無我",
    "T39n1788_005:0306c21": "為八見。觀集為結見。觀滅為離繫見。觀道為",
    "T39n1788_005:0306c22": "能離繫見。加上十一。",
    "T39n1788_005:0306c23": "經。梵眾諸仙妙辨才。大天烏摩妙辨才。塞建陀",
    "T39n1788_005:0306c24": "天妙辨才。摩那斯王妙辨才。聰明夜天妙辨才。",
    "T39n1788_005:0306c25": "四大天王妙辨才。善住天子妙辨才。金剛密主",
    "T39n1788_005:0306c26": "妙辨才。吠率怒天妙辨才。毘摩天女妙辨才。侍",
    "T39n1788_005:0306c27": "數天神妙辨才。室唎天女妙辨才。室則末多",
    "T39n1788_005:0306c28": "妙辨才。醯哩言辭妙辨才。諸母大母妙辨才。訶",
    "T39n1788_005:0306c29": "哩底母妙辨才。諸藥叉神妙辨才。十方諸王妙",
    "T39n1788_005:0307a01": "辨才。下所餘。梵眾即仙以離欲故。或梵天",
    "T39n1788_005:0307a02": "與仙各別。初解為正。大天烏摩者此是欲界",
    "T39n1788_005:0307a03": "大自在天女名烏摩。烏摩此云止。以女欲嫁",
    "T39n1788_005:0307a04": "其父大天止而不許故云大天止。塞建陀者",
    "T39n1788_005:0307a05": "此云蘊。西方呼腸及肩等名為蘊。謂積物故。",
    "T39n1788_005:0307a06": "摩那斯此云慈心。吠率怒此云多手。那羅延",
    "T39n1788_005:0307a07": "天之別名。毘者此云種種。摩此云業。此則舊",
    "T39n1788_005:0307a08": "云毘首羯摩天也。侍數天者。室利天此云吉",
    "T39n1788_005:0307a09": "祥。室利末多此云吉祥慧。醯哩(此無可翻)。訶里底",
    "T39n1788_005:0307a10": "者此云青色。",
    "T39n1788_005:0307a11": "經。所有勝業資助我令行無窮妙辨才。下請",
    "T39n1788_005:0307a12": "加令得。",
    "T39n1788_005:0307a13": "經。敬禮無欺誑敬禮解脫者敬禮離欲人敬禮",
    "T39n1788_005:0307a14": "捨纏蓋敬禮心清淨敬禮光明者敬禮真實語",
    "T39n1788_005:0307a15": "敬禮無塵習敬禮住勝義敬禮大眾主。下二",
    "T39n1788_005:0307a16": "十五頌請加令得。大分為七。初十二頌歸禮",
    "T39n1788_005:0307a17": "菩薩請加令得。次一頌半請聲聞加。次二頌",
    "T39n1788_005:0307a18": "半請色界天加。次二頌請欲天加。次五頌請",
    "T39n1788_005:0307a19": "八部加。次一頌請餘人天加。次一頌請法界",
    "T39n1788_005:0307a20": "有情加。初中分三。初七頌請加令得菩薩辨。",
    "T39n1788_005:0307a21": "次三頌請加令得如來辨。次二頌請加令得",
    "T39n1788_005:0307a22": "佛及聲聞等辨。初中復二。初二頌半總禮讚",
    "T39n1788_005:0307a23": "一切菩薩請加。次四頌半別禮天女請加。此",
    "T39n1788_005:0307a24": "初總也。讚禮十德。一離慢無誑德。二證真擇",
    "T39n1788_005:0307a25": "滅德。異二乘故。三不染五塵德。四能離纏蓋",
    "T39n1788_005:0307a26": "德。五無漏恒行德。六破愚生智德。七說必契",
    "T39n1788_005:0307a27": "境德。八離諸習氣德。九任運證真德。十將導",
    "T39n1788_005:0307a28": "有情德。十句經文如次配釋。",
    "T39n1788_005:0307a29": "經。敬禮辨才天令我辭無礙願我所求事皆悉",
    "T39n1788_005:0307b01": "速成就無病常安隱壽命得延長善解諸明呪",
    "T39n1788_005:0307b02": "勤修菩提道廣饒益群生求心願早遂我說真",
    "T39n1788_005:0307b03": "實語我說無誑語天女妙辨才令我得成就惟",
    "T39n1788_005:0307b04": "願天女來令我語無滯速入身口內聰明足辨",
    "T39n1788_005:0307b05": "才。下別請天女。分文為五。一請詞無礙。二",
    "T39n1788_005:0307b06": "次一頌請無病延年。為利有情不貪世命。三",
    "T39n1788_005:0307b07": "次一頌請解明呪勤習菩提。四次一頌明己",
    "T39n1788_005:0307b08": "實求請加令得。五次一頌請求天女入身加",
    "T39n1788_005:0307b09": "被。",
    "T39n1788_005:0307b10": "經。願令我舌根當得如來辨由彼語威力調伏",
    "T39n1788_005:0307b11": "諸眾生我所出語時隨事皆成就聞者生恭敬",
    "T39n1788_005:0307b12": "所作不唐捐若我求辨才事不成就者天女之",
    "T39n1788_005:0307b13": "實語皆悉成虛妄。下請如來辨。文分為三。",
    "T39n1788_005:0307b14": "初二句請。次一頌半明求辨意。次一頌反成",
    "T39n1788_005:0307b15": "天語不虛我求必就。",
    "T39n1788_005:0307b16": "經。有作無間罪佛語令調伏及以阿羅漢所有",
    "T39n1788_005:0307b17": "報恩語舍利子目連世尊眾第一斯等真實語",
    "T39n1788_005:0307b18": "願我皆成就。下請加令得佛及聲聞等辨。",
    "T39n1788_005:0307b19": "初半頌請佛辨。一頌半請餘辨佛。調無間語。",
    "T39n1788_005:0307b20": "羅漢報恩語。互相影舉一切諸語。言斯等者",
    "T39n1788_005:0307b21": "或等餘羅漢。或等如前二十二辨。",
    "T39n1788_005:0307b22": "經。我今皆召請佛之聲聞眾皆願速來至成就",
    "T39n1788_005:0307b23": "我求心所求真實語皆願無虛誑。下此請聲",
    "T39n1788_005:0307b24": "聞加。",
    "T39n1788_005:0307b25": "經。上從色究竟及以淨居天大梵及梵輔一切",
    "T39n1788_005:0307b26": "梵王眾乃至遍三千索訶世界主并及諸眷屬",
    "T39n1788_005:0307b27": "我今皆請召惟願降慈悲哀憐同攝受。下請",
    "T39n1788_005:0307b28": "色界天加。",
    "T39n1788_005:0307b29": "經。他化自在天及以樂變化覩史多天眾慈氏",
    "T39n1788_005:0307c01": "當成佛夜摩諸天眾及三十三天四天王眾天",
    "T39n1788_005:0307c02": "一切諸天眾。下請欲界天加。",
    "T39n1788_005:0307c03": "經。地水火風神依妙高山住七海山神眾所有",
    "T39n1788_005:0307c04": "諸眷屬滿財及五頂日月諸星辰如是諸天眾",
    "T39n1788_005:0307c05": "令世間安隱斯等諸天神不樂作罪業敬禮鬼",
    "T39n1788_005:0307c06": "子母及最小愛兒龍天藥叉眾乾闥阿蘇羅及",
    "T39n1788_005:0307c07": "以緊那羅莫呼洛伽等我以世尊力悉皆申請",
    "T39n1788_005:0307c08": "召願降慈悲心與我無礙辨。下請八部加。",
    "T39n1788_005:0307c09": "初四頌標名。後一頌申請。",
    "T39n1788_005:0307c10": "經。一切人天眾能了他心者皆願加神力與我",
    "T39n1788_005:0307c11": "妙辨才乃至盡虛空周遍於法界所有含生類",
    "T39n1788_005:0307c12": "與我妙辨才。下請餘人天及法界生。",
    "T39n1788_005:0307c13": "經。爾時辨才天女聞是請已告婆羅門言善哉",
    "T39n1788_005:0307c14": "大士若有男子女人能依如是呪及呪讚如前",
    "T39n1788_005:0307c15": "所說受持法式歸敬三寶虔心正念於所求事",
    "T39n1788_005:0307c16": "皆不唐捐兼復受持讀誦此金光明微妙經典",
    "T39n1788_005:0307c17": "所願求者無不果遂速得成就除不至心時婆",
    "T39n1788_005:0307c18": "羅門深心歡喜合掌頂受。下第三天女讚勸",
    "T39n1788_005:0307c19": "修行有二。初天女讚歎。次若有男子下印勸",
    "T39n1788_005:0307c20": "令修。後時婆羅門下第四陳如歡喜領受。",
    "T39n1788_005:0307c21": "經。爾時佛告辨才天女善哉善哉善女天汝能",
    "T39n1788_005:0307c22": "流布是妙經王擁護所有受持經者及能利益",
    "T39n1788_005:0307c23": "一切眾生令得安樂說如是法施與辨才不可",
    "T39n1788_005:0307c24": "思議得福無量諸發心者速趣菩提。下品第",
    "T39n1788_005:0307c25": "三大段如來讚勸。初讚天女。諸發心下勸依",
    "T39n1788_005:0307c26": "修學。",
    "T39n1788_005:0307c27": "大吉祥天女品第十六",
    "T39n1788_005:0307c28": "大吉祥天女品三門分別。一來意。二釋名。三",
    "T39n1788_005:0307c29": "解妨。言來意者修行流通有五。此令修福智",
    "T39n1788_005:0308a01": "中第二與其衣服財物。若無福利恐外希求",
    "T39n1788_005:0308a02": "妨其弘經。故教依經修學之時自得衣服。既",
    "T39n1788_005:0308a03": "無外求之患。復得修於福智成斯勝行。故此",
    "T39n1788_005:0308a04": "品來。釋名者梵云摩訶(此云大)室利(此云吉祥)提婆仳",
    "T39n1788_005:0308a05": "此云天女總名大吉祥天女。此品明彼吉祥",
    "T39n1788_005:0308a06": "天女事。故以為名。解妨者前品益其辨才。後",
    "T39n1788_005:0308a07": "品益其飲食皆不別分為品。此益衣服何別",
    "T39n1788_005:0308a08": "分耶。答。前後相準不應別分。但為廣略有殊",
    "T39n1788_005:0308a09": "故開合異。前品略明益辨。文少不可別開。與",
    "T39n1788_005:0308a10": "求辨文合說。後品弘經即增地味。不說求已",
    "T39n1788_005:0308a11": "方加。故亦不別。此益衣服初標益衣服。文既",
    "T39n1788_005:0308a12": "廣長。故開為二。問。俱益弘經何故辨才衣服",
    "T39n1788_005:0308a13": "各待請已方增。後品益於地味不待求而即",
    "T39n1788_005:0308a14": "得。答。化有萬途。理不一準。又益辨衣服為難。",
    "T39n1788_005:0308a15": "待求方得。增地味而為易。故不待求。神自主",
    "T39n1788_005:0308a16": "地故益為易。問。持經之人自應供養所有四",
    "T39n1788_005:0308a17": "事。何故求已方增資財。答。上行持經自應得",
    "T39n1788_005:0308a18": "於四事。欲令成於福行故復令其請求。又自",
    "T39n1788_005:0308a19": "專弘經者。未以求於四事。為求四事者令使",
    "T39n1788_005:0308a20": "行經。故待依經學求方與。問。此吉祥女為天",
    "T39n1788_005:0308a21": "趣攝為鬼趣耶。答。真諦三藏云。此初地菩薩",
    "T39n1788_005:0308a22": "應作樹神王。領諸神隨所至處與他勝樂。勝",
    "T39n1788_005:0308a23": "樂即功德之果故名功德天。外國呼神亦名",
    "T39n1788_005:0308a24": "天也。準此所解即示鬼趣作樹神中王。今解。",
    "T39n1788_005:0308a25": "準經但云天女不說為神。如下地神。即名神",
    "T39n1788_005:0308a26": "故。設有處說名樹神王者如四天王亦名四",
    "T39n1788_005:0308a27": "天神王。以主神故名為神王。非必鬼趣。天女",
    "T39n1788_005:0308a28": "亦爾。是天趣攝。",
    "T39n1788_005:0308a29": "經。爾時大吉祥天女即從座起前禮佛足合掌",
    "T39n1788_005:0308b01": "恭敬白佛言世尊我若見有苾芻苾芻尼鄔波",
    "T39n1788_005:0308b02": "索迦鄔波斯迦受持讀誦為人解說是金光明",
    "T39n1788_005:0308b03": "最勝王經者我當專心恭敬供養此等法師所",
    "T39n1788_005:0308b04": "謂飲食衣服臥具醫藥及餘一切所須資具皆",
    "T39n1788_005:0308b05": "令圓滿無有乏少。讚曰。與財物中分之為",
    "T39n1788_005:0308b06": "二。此初一品明弘經者應得四事。下之一品",
    "T39n1788_005:0308b07": "明得之方。初分為四。一見弘經者能供四事。",
    "T39n1788_005:0308b08": "二世尊下辨能供因。并為報德。三若復下勸",
    "T39n1788_005:0308b09": "應行學。四佛告下佛讚勸成。此即初也。復分",
    "T39n1788_005:0308b10": "為三。一請益儀。二白佛言下見修行。三我當",
    "T39n1788_005:0308b11": "下與其益。益中有二。初與世間益。後亦得值",
    "T39n1788_005:0308b12": "遇下與出世益。世益有二。初與現益。次復於",
    "T39n1788_005:0308b13": "下與後益。現中初與財。",
    "T39n1788_005:0308b14": "經。若晝若夜於此經王所有句義觀察思量安",
    "T39n1788_005:0308b15": "樂而住令此經典於贍部洲廣行流布為彼有",
    "T39n1788_005:0308b16": "情已於無量百千佛所種善根者常使得聞不",
    "T39n1788_005:0308b17": "速隱沒。下與法利。法利有二。一令行法者",
    "T39n1788_005:0308b18": "得安樂住。二令教法為久流行。有三。初令法",
    "T39n1788_005:0308b19": "久住。次辨能信受因。後常聞不沒。",
    "T39n1788_005:0308b20": "經。復於無量百千億劫當受人天種種勝樂常",
    "T39n1788_005:0308b21": "得豐稔永除饑饉一切有情恒受安樂。下與",
    "T39n1788_005:0308b22": "後益有三。一得勝身。二常得豐稔下常豐樂。",
    "T39n1788_005:0308b23": "三一切有情下能利物。",
    "T39n1788_005:0308b24": "經。亦復值遇諸佛世尊於未來世速證無上",
    "T39n1788_005:0308b25": "大菩提果永絕三塗輪迴苦難。下得出世益",
    "T39n1788_005:0308b26": "有三。一值佛。二得菩提。三永絕三塗下證涅",
    "T39n1788_005:0308b27": "槃。",
    "T39n1788_005:0308b28": "經。世尊我念過去有瑠璃金山寶華光照吉祥",
    "T39n1788_005:0308b29": "功德海如來應正等覺十號具足。我於彼所種",
    "T39n1788_005:0308c01": "諸善根。由彼如來慈悲愍念威神力故。令我今",
    "T39n1788_005:0308c02": "日隨所念處。隨所視方。隨所至國。能令無量百",
    "T39n1788_005:0308c03": "千萬億眾生受諸快樂。乃至所須衣服飲食資",
    "T39n1788_005:0308c04": "生之具金銀琉璃硨磲碼碯珊瑚琥珀真珠等",
    "T39n1788_005:0308c05": "寶悉令充足。下辨能供因并為報德有四。",
    "T39n1788_005:0308c06": "一陳往遇佛。二我於下述昔殖因。三由彼下",
    "T39n1788_005:0308c07": "念彼佛恩。四令我下令我能益故。我為報昔",
    "T39n1788_005:0308c08": "佛恩故。供養利益弘經之人故。下佛讚。汝能",
    "T39n1788_005:0308c09": "如是憶念昔因報恩供養等。隨所念他心通",
    "T39n1788_005:0308c10": "所緣。隨所視方天眼通所見。隨所至神境通",
    "T39n1788_005:0308c11": "所至。此中八寶餘多說七。七寶說處亦復不",
    "T39n1788_005:0308c12": "同。準佛地論隨方所重說七。有別故不相",
    "T39n1788_005:0308c13": "違。",
    "T39n1788_005:0308c14": "若復有人至心讀誦是金光明最勝王經亦當",
    "T39n1788_005:0308c15": "日日燒眾名香及諸妙華為我供養彼琉璃金",
    "T39n1788_005:0308c16": "山寶華光照吉祥功德海如來應正等覺復當",
    "T39n1788_005:0308c17": "每日於三時中稱念我名別以香華及諸美食",
    "T39n1788_005:0308c18": "供養於我亦當聽受此妙經王得如是福。下",
    "T39n1788_005:0308c19": "勸應行學。若準真諦前益法師。此益聽者。今",
    "T39n1788_005:0308c20": "意通二。初長行後偈頌。長行有五。一勸自讀",
    "T39n1788_005:0308c21": "誦。二亦當下教讀誦儀。三復當下復應供我。",
    "T39n1788_005:0308c22": "四亦常下勸於聽。此意已解者勸讀誦。未解",
    "T39n1788_005:0308c23": "者勸聽受。五得如是福結得利益。",
    "T39n1788_005:0308c24": "而說頌曰由能如是持經故自身眷屬離諸衰",
    "T39n1788_005:0308c25": "所須衣食無乏時威光壽令難窮盡能命地味",
    "T39n1788_005:0308c26": "常增長諸天降雨隨時節令諸天眾咸歡悅及",
    "T39n1788_005:0308c27": "以園林穀果神叢林果樹竝滋榮所有苗稼咸",
    "T39n1788_005:0308c28": "成就欲求珍財皆滿願隨所念者遂其心。下",
    "T39n1788_005:0308c29": "重頌有八。一身眷無衰。二衣食不乏。三威光",
    "T39n1788_005:0309a01": "長壽。四地味增多。五雨降隨時。六天神歡悅。",
    "T39n1788_005:0309a02": "七百穀滋茂。八所念皆成。",
    "T39n1788_005:0309a03": "經。佛告大吉祥天女善哉善哉汝能如是憶念",
    "T39n1788_005:0309a04": "昔因報恩供養利益安樂無邊眾生流布是經",
    "T39n1788_005:0309a05": "功德無盡。下佛讚勸成。",
    "T39n1788_005:0309a06": "大吉祥天女增長財物品第十七",
    "T39n1788_005:0309a07": "大吉祥天女增長財物品三門分別。來意如",
    "T39n1788_005:0309a08": "前。釋名者。昔少有加多云增。先無令得稱長。",
    "T39n1788_005:0309a09": "財謂七珍。物謂四事。若能弘經天女能令財",
    "T39n1788_005:0309a10": "物增長。此品廣明。故云增長財物品。餘如前",
    "T39n1788_005:0309a11": "解。三解妨者。問。此品亦能與其飲食。增其地",
    "T39n1788_005:0309a12": "味。與後品何別。答。能與者異故。又真諦三藏",
    "T39n1788_005:0309a13": "云。此品正與衣服。珍財飲食是兼。後品正與",
    "T39n1788_005:0309a14": "飲食。餘者是兼。",
    "T39n1788_005:0309a15": "經。爾時大吉祥天女復白佛言世尊北方薜室",
    "T39n1788_005:0309a16": "羅末拏天王城名有財去城不遠有園名曰妙",
    "T39n1788_005:0309a17": "華福光中有勝殿七寶所成世尊我常住彼。",
    "T39n1788_005:0309a18": "下明其得法。品文分四。一明請求之軌。二我",
    "T39n1788_005:0309a19": "於爾時下明其得益。三既得如是下教其受",
    "T39n1788_005:0309a20": "用。四爾時下世尊讚益。就請軌中復分為三。",
    "T39n1788_005:0309a21": "一指住處。欲令標心有在。",
    "T39n1788_005:0309a22": "經。若復有人欲求五穀日日增多倉庫盈溢者。",
    "T39n1788_005:0309a23": "下二舉祈願人。",
    "T39n1788_005:0309a24": "經。應當發起敬信之心。淨治一室瞿摩塗地。應",
    "T39n1788_005:0309a25": "畫我像種種瓔珞周匝莊嚴。當洗浴身著淨衣",
    "T39n1788_005:0309a26": "服。塗以名香入淨室內發心為我每日三時稱",
    "T39n1788_005:0309a27": "彼佛名及此經名號。而申禮敬南謨瑠璃金山",
    "T39n1788_005:0309a28": "寶華光照吉祥功德海如來。持諸香華及以種",
    "T39n1788_005:0309a29": "種甘美飲食至心奉獻。亦以香華及諸飲食供",
    "T39n1788_005:0309b01": "養我像。復持飲食散擲餘方施諸神等實言邀",
    "T39n1788_005:0309b02": "請大吉祥天發所求願。若如所言是不虛者於",
    "T39n1788_005:0309b03": "我所請勿令空爾。于時吉祥天女知是事已。便",
    "T39n1788_005:0309b04": "生愍念令其宅中財穀增長。即當誦呪請召於",
    "T39n1788_005:0309b05": "我。先稱佛名及菩薩名字。下三示其方法。",
    "T39n1788_005:0309b06": "於中復二。初標勸祈修必得願遂。二即當誦",
    "T39n1788_005:0309b07": "呪下正教其法。此初標也。應淨室飾身供養",
    "T39n1788_005:0309b08": "祈求。我必滿願。即下淨室為壇。懺禮供養誦",
    "T39n1788_005:0309b09": "呪敷座。非是前後所明各別。然準經文標示",
    "T39n1788_005:0309b10": "正教。隨便即說不依行次。標中分七。一勸發",
    "T39n1788_005:0309b11": "信心要由信心方能受行故。二淨治下標作",
    "T39n1788_005:0309b12": "壇場。三應當洗浴下令嚴身體。四入淨室下",
    "T39n1788_005:0309b13": "示行法處。五發心為我下示其修法。修法有",
    "T39n1788_005:0309b14": "五。一標心所為。二每日下修之分限。三稱彼",
    "T39n1788_005:0309b15": "名下略示歸禮。四持諸香華下教供養。供養",
    "T39n1788_005:0309b16": "有三。一供三寶。亦以香華下供養天女。三復",
    "T39n1788_005:0309b17": "持飲食下令供養眷屬及一切神。五實言下",
    "T39n1788_005:0309b18": "教令祈請。六于時吉祥下標因修得果。七即",
    "T39n1788_005:0309b19": "當下教誦呪歸禮。",
    "T39n1788_005:0309b20": "經。一心敬禮。南謨一切十方三世諸佛。南謨寶",
    "T39n1788_005:0309b21": "髻佛。南謨無垢光明寶幢佛。南謨金幢光佛。南",
    "T39n1788_005:0309b22": "謨百金光藏佛。南謨金蓋寶積佛。南謨金華光",
    "T39n1788_005:0309b23": "幢佛。南謨大燈光佛。南謨大寶幢佛。南謨東方",
    "T39n1788_005:0309b24": "不動佛。南謨南方寶幢佛。南謨西方無量壽。佛",
    "T39n1788_005:0309b25": "南謨北方天鼓音佛。南謨妙幢菩薩。南謨金光",
    "T39n1788_005:0309b26": "菩薩。南謨金藏菩薩。南謨常啼菩薩。南謨法上",
    "T39n1788_005:0309b27": "菩薩。南謨善安菩薩。下第二正教修法。準",
    "T39n1788_005:0309b28": "依作法有十一種。初應先教誦呪令就。二作",
    "T39n1788_005:0309b29": "壇場。三嚴淨其身。四應受八戒。五二時之中",
    "T39n1788_005:0309b30": "為自及天女供養三寶。及自供養天女。六為",
    "T39n1788_005:0309c01": "天女及以自身三時之中禮佛法僧。七自懺",
    "T39n1788_005:0309c02": "己愆。八普為迴向發所求願。九於天女前歸",
    "T39n1788_005:0309c03": "禮請名。十正誦神呪。十一希天滿願。今文不",
    "T39n1788_005:0309c04": "次。依文分九。一禮敬三寶。此經及寶華佛亦",
    "T39n1788_005:0309c05": "應禮敬。以前標說此略不論。準前求辨才亦",
    "T39n1788_005:0309c06": "禮敬三寶及諸天神皆請加被。今此不請者",
    "T39n1788_005:0309c07": "以增財易故。",
    "T39n1788_005:0309c08": "經。敬禮如是佛菩薩已次當誦呪請召我大吉",
    "T39n1788_005:0309c09": "祥天女由此呪力所求之事皆得成就。下第",
    "T39n1788_005:0309c10": "二教其誦呪者有五。初結前生後。二次當下",
    "T39n1788_005:0309c11": "教其請召。",
    "T39n1788_005:0309c12": "經。即說呪曰。南謨室唎莫訶天女　怛姪他",
    "T39n1788_005:0309c13": "　鉢唎脯[口*律]拏折囇　三曼[多*頁]　達唎設泥",
    "T39n1788_005:0309c14": "(去聲下皆同)　莫訶毘訶囉揭帝　三曼哆毘曇末泥",
    "T39n1788_005:0309c15": "　莫訶迦里也　鉢喇底瑟侘鉢泥　薩婆頞",
    "T39n1788_005:0309c16": "他婆彈泥　蘇鉢喇底脯囇　痾耶娜達摩多",
    "T39n1788_005:0309c17": "　莫訶毘俱比帝　莫訶迷咄嚕　鄔波僧呬",
    "T39n1788_005:0309c18": "羝　莫訶頡唎使　蘇僧近(入)里　呬羝三曼",
    "T39n1788_005:0309c19": "多頞他　阿奴波剌泥　莎訶下三示所誦",
    "T39n1788_005:0309c20": "呪。",
    "T39n1788_005:0309c21": "經。世尊若人誦持如是神呪請召我時我聞請",
    "T39n1788_005:0309c22": "已即至其所令願得遂世尊是灌頂法句定成",
    "T39n1788_005:0309c23": "就句真實之句無虛誑句是平等行於諸眾生",
    "T39n1788_005:0309c24": "是正善根。下四能行願遂。世尊是灌頂下",
    "T39n1788_005:0309c25": "五歎呪功能有六。一灌頂法句明是勝人法。",
    "T39n1788_005:0309c26": "如受王位國師乘象取四海水吉祥茅草以灌",
    "T39n1788_005:0309c27": "其頂示吉祥相。此表得聞此陀羅尼當受佛",
    "T39n1788_005:0309c28": "位。二定成就句者決滿所求。三真實句者說",
    "T39n1788_005:0309c29": "契真故。四無虛誑者不誑他故。五平等行者",
    "T39n1788_005:0310a01": "一切有情皆得行故。六正善根者世出世善",
    "T39n1788_005:0310a02": "之根本故。",
    "T39n1788_005:0310a03": "經。若有受持讀誦呪者應七日七夜受八支戒。",
    "T39n1788_005:0310a04": "下第三教應受戒。此據在家二眾法說。出",
    "T39n1788_005:0310a05": "家五眾不必須受。",
    "T39n1788_005:0310a06": "經。於晨朝時先嚼齒木淨澡漱已。下第四教",
    "T39n1788_005:0310a07": "嚴淨其身。亦應洗浴著淨衣服。",
    "T39n1788_005:0310a08": "經。及於晡後香華供養一切諸佛。下第五教",
    "T39n1788_005:0310a09": "修供養。言及於晡時者明晨朝亦爾。言供養",
    "T39n1788_005:0310a10": "佛法及菩薩并吉祥天。",
    "T39n1788_005:0310a11": "經。自陳其罪。下第六教自懺己愆。",
    "T39n1788_005:0310a12": "經。當為己身及諸含識迴向發願令所希求速",
    "T39n1788_005:0310a13": "得成就。下第七普為發願。",
    "T39n1788_005:0310a14": "經。淨治一室或在空閑阿蘭若處瞿摩為壇燒",
    "T39n1788_005:0310a15": "栴檀香而為供養置一勝座旛蓋莊嚴以諸名",
    "T39n1788_005:0310a16": "華布列壇內。下第八教立壇場。立壇場法",
    "T39n1788_005:0310a17": "有五。一依閑寂清淨之處。二瞿摩塗地。三畫",
    "T39n1788_005:0310a18": "吉祥女形。四為敷高座。五懸列旛蓋燒香散",
    "T39n1788_005:0310a19": "華。",
    "T39n1788_005:0310a20": "經。應當至心誦持前呪希望我至。下第九希",
    "T39n1788_005:0310a21": "天滿願請召天女。示呪中明此至心言。即指",
    "T39n1788_005:0310a22": "前說也。",
    "T39n1788_005:0310a23": "經。我於爾時即便護念觀察是人來入其室就",
    "T39n1788_005:0310a24": "座而坐受其供養。下第二大段依請得益有",
    "T39n1788_005:0310a25": "三。一吉祥來應。",
    "T39n1788_005:0310a26": "經。從是以後當令彼人於睡夢中得見於我。",
    "T39n1788_005:0310a27": "下二令夢得見。",
    "T39n1788_005:0310a28": "經。隨所求事以實告知若聚落空澤及僧住處",
    "T39n1788_005:0310a29": "隨所求者皆令圓滿金銀財寶牛羊穀麥飲食",
    "T39n1788_005:0310b01": "衣服皆得隨心受諸快樂。下三正明得果。",
    "T39n1788_005:0310b02": "經。既得如是勝妙果報當以上分供養三寶及",
    "T39n1788_005:0310b03": "施於我廣修法會設諸飲食布列香華。下第",
    "T39n1788_005:0310b04": "三大段教其受用有六。一應用上好為自及",
    "T39n1788_005:0310b05": "我而修供養。此中文倒。應云可用上分為自",
    "T39n1788_005:0310b06": "及我廣修法會。設諸飲食布列香華供養三",
    "T39n1788_005:0310b07": "寶。",
    "T39n1788_005:0310b08": "經。既供養已所有供養貨之取直復為供養於",
    "T39n1788_005:0310b09": "我。已下二應貿供養餘更為供養。",
    "T39n1788_005:0310b10": "經。我當終身常住於此擁護是人令無闕乏隨",
    "T39n1788_005:0310b11": "所希求悉皆稱意。下三成前勸令供養所以。",
    "T39n1788_005:0310b12": "經。亦當時時給濟貧乏不應慳惜獨為己身。",
    "T39n1788_005:0310b13": "下四應給貧窮不獨供己。",
    "T39n1788_005:0310b14": "經。常讀是經供養不絕。下五既得資緣應正",
    "T39n1788_005:0310b15": "弘經。",
    "T39n1788_005:0310b16": "經。當以此福普施一切迴向菩提願出生死速",
    "T39n1788_005:0310b17": "得解脫。下六總以前福布施迴向。",
    "T39n1788_005:0310b18": "經。爾時世尊讚言善哉吉祥天女汝能如是流",
    "T39n1788_005:0310b19": "布此經不可思議自他俱益。下第四大段世",
    "T39n1788_005:0310b20": "尊讚益。",
    "T39n1788_005:0310b21": "堅牢地神品第十八",
    "T39n1788_005:0310b22": "堅牢地神品三門分別。一來意者。前雖益",
    "T39n1788_005:0310b23": "其衣服。未得飲食資持。此益飲食資身安樂",
    "T39n1788_005:0310b24": "故得弘法。故前品後有此品生。釋品名者。梵",
    "T39n1788_005:0310b25": "云堅牢。是地義。即堅牢地之神。或復由神能",
    "T39n1788_005:0310b26": "令地堅牢名堅牢地之神。亦依主釋。能堅牢",
    "T39n1788_005:0310b27": "地。是神用故。三解妨者。天女益於財物標云",
    "T39n1788_005:0310b28": "增長財物品。此地神加於飲食。何故不言地",
    "T39n1788_005:0310b29": "神益飲食滋味品。答天女分成兩品。故增財",
    "T39n1788_005:0310c01": "物簡之。地神品既不分無濫不言飲食。",
    "T39n1788_005:0310c02": "經爾時堅牢地神即於眾中從座而起合掌恭",
    "T39n1788_005:0310c03": "敬而白佛言。下品文分二。初益飲食資持。",
    "T39n1788_005:0310c04": "後白佛言下與呪現身加被。初中復四。初標",
    "T39n1788_005:0310c05": "益弘經。二若有方處下正明得益。三爾時世",
    "T39n1788_005:0310c06": "尊下佛重述成。四爾時堅牢下地神願護。標",
    "T39n1788_005:0310c07": "中有二。初儀軌後標益。此初也。",
    "T39n1788_005:0310c08": "經。世尊是金光明最勝王經若現在世若未來",
    "T39n1788_005:0310c09": "世若在城邑聚落王宮樓觀及阿蘭若山澤空",
    "T39n1788_005:0310c10": "林有此經王流布之處世尊我當往詣其所供",
    "T39n1788_005:0310c11": "養恭敬擁護流通。下標益有二。初明弘經",
    "T39n1788_005:0310c12": "時處。後世尊我當下標益弘經。",
    "T39n1788_005:0310c13": "經。若有方處為說法師敷置高座演說經者。",
    "T39n1788_005:0310c14": "下第二正明得益有三。初明供養弘經之人。",
    "T39n1788_005:0310c15": "次既受如是下明得供養更廣弘經。後既聽",
    "T39n1788_005:0310c16": "受已下明聞經得益。初復分五。一指弘經人",
    "T39n1788_005:0310c17": "及處。",
    "T39n1788_005:0310c18": "經。我以神力不現本身在於座所頂戴其足。",
    "T39n1788_005:0310c19": "下二明神頂敬。",
    "T39n1788_005:0310c20": "經。我得聞法深心歡喜得餐法味增益威光慶",
    "T39n1788_005:0310c21": "悅無量。下三明神蒙法利。",
    "T39n1788_005:0310c22": "經。自身既得如是利益。亦令大地深十六萬八",
    "T39n1788_005:0310c23": "千踰繕那。至金剛輪際。令其地味悉皆增益。乃",
    "T39n1788_005:0310c24": "至四海所有土地亦使肥濃。田疇沃壤倍勝常",
    "T39n1788_005:0310c25": "日。亦復令此贍部洲中江河池沼所有諸樹藥",
    "T39n1788_005:0310c26": "草叢林。種種華果根莖枝葉及諸苗稼。形相可",
    "T39n1788_005:0310c27": "愛眾所樂觀。色香具足皆堪受用。若諸有情受",
    "T39n1788_005:0310c28": "用如是勝飲食已。長命色力。諸根安隱。增益光",
    "T39n1788_005:0310c29": "暉。無諸痛惱。心慧勇健。無不堪能。又此大地凡",
    "T39n1788_005:0311a01": "有所須。百千事業悉皆周備。下四益其供養。",
    "T39n1788_005:0311a02": "供養有五。一益地味。益地味故令地所生皆",
    "T39n1788_005:0311a03": "悉美好。二乃至下益分限。三亦復下明益百",
    "T39n1788_005:0311a04": "穀。四若諸有情下益受用。若說法師及敷座",
    "T39n1788_005:0311a05": "人聽法之眾咸得此益。故云若諸有情。五又",
    "T39n1788_005:0311a06": "此大地下明益資具。",
    "T39n1788_005:0311a07": "經。世尊以是因緣諸贍部洲安隱豐樂人民熾",
    "T39n1788_005:0311a08": "盛無諸衰惱所有眾生皆受安樂。下五結得",
    "T39n1788_005:0311a09": "益。",
    "T39n1788_005:0311a10": "經。既受如是身心快樂於此經王深加愛敬所",
    "T39n1788_005:0311a11": "在之處皆願受持供養恭敬尊重讚歎。下第",
    "T39n1788_005:0311a12": "二明得供養更廣弘經。於中分三。初明說聽",
    "T39n1788_005:0311a13": "加敬願持。次又復於彼下明其地神請說并",
    "T39n1788_005:0311a14": "益。後是故世尊下後勸聽經。此初也。",
    "T39n1788_005:0311a15": "經。又復於彼說法大師法座之處悉皆往彼為",
    "T39n1788_005:0311a16": "諸眾生勸請說是最勝經王何以故世尊由說",
    "T39n1788_005:0311a17": "此經我之自身并諸眷屬咸蒙利益光暉氣力",
    "T39n1788_005:0311a18": "勇猛威勢顏容端正倍勝於常世尊我堅牢地",
    "T39n1788_005:0311a19": "神蒙法味已令贍部洲縱廣七千踰繕那地皆",
    "T39n1788_005:0311a20": "悉沃壤乃至如前所有眾生皆受安樂。下明",
    "T39n1788_005:0311a21": "地神請說并益復二。初請說。後世尊我堅牢",
    "T39n1788_005:0311a22": "下與益。請說有三。初願請。次何以故徵。後世",
    "T39n1788_005:0311a23": "尊下釋與益。可知。",
    "T39n1788_005:0311a24": "經。是故世尊時彼眾生為報我恩應作是念我",
    "T39n1788_005:0311a25": "當必定聽受是經恭敬供養尊重讚歎作是念",
    "T39n1788_005:0311a26": "已即從住處城邑聚落舍宅空地詣法會所頂",
    "T39n1788_005:0311a27": "禮法師聽受是經。下後勸聽經有三。初念",
    "T39n1788_005:0311a28": "報恩。次應作是念下起決心聽。後作是念下",
    "T39n1788_005:0311a29": "往法會聽。",
    "T39n1788_005:0311b01": "經。既聽受已各還本處心生慶喜共作是言我",
    "T39n1788_005:0311b02": "等今者得聞甚深無上妙法即是攝受不可思",
    "T39n1788_005:0311b03": "議功德之聚由經力故我等當值無量無邊百",
    "T39n1788_005:0311b04": "千俱胝那庾多佛承事供養永離三塗極苦之",
    "T39n1788_005:0311b05": "處復於來世百千生中常生天上及在人間受",
    "T39n1788_005:0311b06": "諸勝樂。下第三明聞經得益有三。初勸慶",
    "T39n1788_005:0311b07": "相賀。次時彼諸人下傳說利他。後世尊隨諸",
    "T39n1788_005:0311b08": "下明其得益。初中復五。一慶聞深法。二即是",
    "T39n1788_005:0311b09": "下慶獲福廣。三由經力下慶當遇佛。四永離",
    "T39n1788_005:0311b10": "下慶免三塗。五復於下慶當勝報。",
    "T39n1788_005:0311b11": "經。時彼諸人各還本處為諸人眾說是經王若",
    "T39n1788_005:0311b12": "一喻一品一昔因緣一如來名一菩薩名一四",
    "T39n1788_005:0311b13": "句頌或復一句為諸眾生說是經典乃至首題",
    "T39n1788_005:0311b14": "名字。下次傳說利他。",
    "T39n1788_005:0311b15": "經。世尊隨諸眾生所住之處其地悉皆沃壤肥",
    "T39n1788_005:0311b16": "濃過於餘處凡是土地所生之物悉得增長滋",
    "T39n1788_005:0311b17": "茂廣大令諸眾生受於快樂多饒珍財好生惠",
    "T39n1788_005:0311b18": "施心常堅固深信三寶作是語已。下明其得",
    "T39n1788_005:0311b19": "益。",
    "T39n1788_005:0311b20": "經。爾時世尊告堅牢地神曰。若有眾生聞是金",
    "T39n1788_005:0311b21": "光明最勝經王乃至一句。命終之後當得往生",
    "T39n1788_005:0311b22": "三十三天及餘天處。若有眾生為欲供養是經",
    "T39n1788_005:0311b23": "王故。莊嚴宅宇乃至張一傘蓋懸一繒旛。由是",
    "T39n1788_005:0311b24": "因緣六天之上如念受生。七寶妙宮隨意受用。",
    "T39n1788_005:0311b25": "各各自然。有七千天女共相娛樂。日夜常受不",
    "T39n1788_005:0311b26": "可思議殊勝之樂。作是語已。下第三佛重述",
    "T39n1788_005:0311b27": "成。於中有二。初述成聞經益。後若有眾生下",
    "T39n1788_005:0311b28": "述成供養益。述聞生上得益。不言受樂者影",
    "T39n1788_005:0311b29": "略故也。",
    "T39n1788_005:0311c01": "經。爾時堅牢地神白佛言世尊以是因緣若有",
    "T39n1788_005:0311c02": "四眾昇於法座說是法時我當晝夜擁護是人",
    "T39n1788_005:0311c03": "自隱其身在於座所頂戴其足。下第四地神",
    "T39n1788_005:0311c04": "願護。於中有三。一願護法師。",
    "T39n1788_005:0311c05": "經。世尊如是經典為彼眾生已於百千佛所種",
    "T39n1788_005:0311c06": "善根者於贍部洲流布不滅是諸眾生聽斯經",
    "T39n1788_005:0311c07": "者於未來世無量百千俱胝那庾多劫天上人",
    "T39n1788_005:0311c08": "中常受勝樂得遇諸佛速成阿耨多羅三藐三",
    "T39n1788_005:0311c09": "菩提不歷三塗生死之苦。下二願護正法。",
    "T39n1788_005:0311c10": "護正法者為利有情。是諸眾生下三明令生",
    "T39n1788_005:0311c11": "得益有二。初得樂果。後離苦報。樂果有二。初",
    "T39n1788_005:0311c12": "受世果。得遇諸佛下得出世果下離苦報。可",
    "T39n1788_005:0311c13": "知。",
    "T39n1788_005:0311c14": "經。爾時堅牢地神白佛言世尊我有心呪能利",
    "T39n1788_005:0311c15": "人天安樂一切。下大段第二與呪現身加",
    "T39n1788_005:0311c16": "被。於中分三。初啟白。次若有下說呪。後佛",
    "T39n1788_005:0311c17": "讚。此初也。",
    "T39n1788_005:0311c18": "經。若有男子女人及諸四眾。欲得親見我真身",
    "T39n1788_005:0311c19": "者。應當至心持此陀羅尼。隨其所願皆悉遂心。",
    "T39n1788_005:0311c20": "所謂資財珍寶伏藏。及求神通長年妙藥。并療",
    "T39n1788_005:0311c21": "眾病降伏怨敵。制諸異論。當於淨室。安置道場。",
    "T39n1788_005:0311c22": "洗浴身已。著鮮潔衣。踞草座上。於有舍利尊像",
    "T39n1788_005:0311c23": "之前。或有舍利制底之所。燒香散華飲食供養。",
    "T39n1788_005:0311c24": "於白月八日布灑星合。下說呪復三。初標",
    "T39n1788_005:0311c25": "告示法。次別說教之。後結勸令學。初中有三。",
    "T39n1788_005:0311c26": "初總告。次隨其所願下述呪功能。後當治淨",
    "T39n1788_005:0311c27": "室下示持呪法。法有六。一皆治淨室立壇場。",
    "T39n1788_005:0311c28": "二洗浴嚴其身。三所居座。四對尊儀。五備供",
    "T39n1788_005:0311c29": "養。六誦呪時白月八日。西方月法黑半左前",
    "T39n1788_005:0312a01": "白半在後。與此不同。但依白月八日誦呪。布",
    "T39n1788_005:0312a02": "灑星者即此鬼星也。然未知月大小殊。若為",
    "T39n1788_005:0312a03": "白八常鬼星合。準應但取白八與鬼星合日。",
    "T39n1788_005:0312a04": "未必白八日常與鬼星合。先誦護身呪。次誦",
    "T39n1788_005:0312a05": "見身呪。後誦共語呪。",
    "T39n1788_005:0312a06": "經。即可誦此請召之呪。怛姪他　只里只里",
    "T39n1788_005:0312a07": "　主嚕主嚕　句嚕句嚕　拘柱拘柱　覩柱",
    "T39n1788_005:0312a08": "覩柱　縛訶(上)縛訶　伐捨伐捨　莎訶世",
    "T39n1788_005:0312a09": "導此之神呪若有四眾誦一百八遍請召於我",
    "T39n1788_005:0312a10": "我為是人即來赴請。下別說教之。三呪即",
    "T39n1788_005:0312a11": "為三段。此初有三。初標次說後誦法。言即可",
    "T39n1788_005:0312a12": "者。不是八日初即誦此誦名神呪。乘文便勢",
    "T39n1788_005:0312a13": "說即可誦此。不爾護身呪何時說。故應先誦",
    "T39n1788_005:0312a14": "護身呪。",
    "T39n1788_005:0312a15": "經。又復世尊若有眾生欲得見我現身共語者",
    "T39n1788_005:0312a16": "亦復如前安置法式誦此神呪。怛姪他　頞",
    "T39n1788_005:0312a17": "折泥(去)　頡力剎泥室尸達哩訶訶呬呬　區",
    "T39n1788_005:0312a18": "嚕　伐囇　莎訶世尊若人持此呪時應誦",
    "T39n1788_005:0312a19": "一百八遍并誦前呪我必現身隨其所願悉得",
    "T39n1788_005:0312a20": "成就終不虛然。下請共語呪文三如前。誦",
    "T39n1788_005:0312a21": "法中云并誦前呪者。不是但誦請語呪時即",
    "T39n1788_005:0312a22": "來共語。要先誦請現身呪方誦此呪。又非先",
    "T39n1788_005:0312a23": "誦請現神呪一百八遍。後誦請語時復誦於",
    "T39n1788_005:0312a24": "前一百八遍。",
    "T39n1788_005:0312a25": "經。若欲誦此呪時先誦護身呪曰。怛姪他",
    "T39n1788_005:0312a26": "　爾室里　未捨羯[打-丁+致]捺[打-丁+致]矩[打-丁+致]　勃地(上)　勃",
    "T39n1788_005:0312a27": "地囇　婢[打-丁+致]婢[打-丁+致]矩句[打-丁+致]　佉婆(上)　只哩",
    "T39n1788_005:0312a28": "　莎訶世尊誦此呪時取五色線誦呪二十一",
    "T39n1788_005:0312a29": "遍作二十一結繫在左臂肘後即便護身無有",
    "T39n1788_005:0312b01": "所懼。下教護身呪。三文如前。",
    "T39n1788_005:0312b02": "經。若有至心誦此呪者所求必遂我不妄語我",
    "T39n1788_005:0312b03": "以佛法僧寶而為要契證知是實。下後結勸",
    "T39n1788_005:0312b04": "令學。",
    "T39n1788_005:0312b05": "經。爾時世尊告地神曰善哉善哉汝能以是實",
    "T39n1788_005:0312b06": "語神呪護此經王及說法者以是因緣令汝獲",
    "T39n1788_005:0312b07": "得無量福報。下後佛讚成也。",
    "T39n1788_005:0312b08": "僧慎爾耶藥叉大將品第十九",
    "T39n1788_005:0312b09": "僧慎爾耶藥叉大將品三門分別。言來意者。",
    "T39n1788_005:0312b10": "五品益福智中前益四辨及以衣服飲食。今此",
    "T39n1788_005:0312b11": "益其智慧。由有智力能正說法受用衣食。若",
    "T39n1788_005:0312b12": "無智慧恐倒說法染著衣食。為離此過與其",
    "T39n1788_005:0312b13": "智慧有此品生。又解。前辨才益辨即智。天女",
    "T39n1788_005:0312b14": "地神益衣食者是福。今為雙益故此品生。此",
    "T39n1788_005:0312b15": "神或是三地菩薩。得智光故。智光炎慧。名義",
    "T39n1788_005:0312b16": "周故。或是五地。了達真俗故。或第十地。難思",
    "T39n1788_005:0312b17": "知。境能通達故。大集經第二十一明。此大士",
    "T39n1788_005:0312b18": "過去尸棄等佛所願作鬼神。即舊經等云散",
    "T39n1788_005:0312b19": "支大將也。釋品名者。僧慎爾耶此云正了知。",
    "T39n1788_005:0312b20": "藥叉此云勇健。威攝諸鬼智異群神統領降",
    "T39n1788_005:0312b21": "怨。故稱大將。今明。此將能益智慧故名此品。",
    "T39n1788_005:0312b22": "解難者。問前與辨才亦是智慧。此云與智與",
    "T39n1788_005:0312b23": "前何別。答雖俱是智而體用別。四辨明用。此",
    "T39n1788_005:0312b24": "明體故。四辨後得智。此通根本故。此依初解",
    "T39n1788_005:0312b25": "品來意。難依第二解總別有殊。亦無前妨。",
    "T39n1788_005:0312b26": "經。爾時僧慎爾耶藥叉大將并與二十八部藥",
    "T39n1788_005:0312b27": "叉諸神於大眾中皆從座起偏袒右肩右膝著",
    "T39n1788_005:0312b28": "地合掌向佛。讚曰。此品分二。初以智慧益。",
    "T39n1788_005:0312b29": "後爾時正了下更以呪力加。初段分三。初標",
    "T39n1788_005:0312c01": "能擁護。次世尊何故下明能護所以。後以是",
    "T39n1788_005:0312c02": "義故下明所護得益。初復分二。此請護儀。",
    "T39n1788_005:0312c03": "經。白言世尊此金光明最勝經王若現在世及",
    "T39n1788_005:0312c04": "未來世所在宣揚流布之處若於城邑聚落山",
    "T39n1788_005:0312c05": "澤空林或王宮殿或僧住處世尊我僧慎爾耶",
    "T39n1788_005:0312c06": "藥叉大將并與二十八部藥叉諸神俱詣其所",
    "T39n1788_005:0312c07": "各自隱形隨處擁護彼說法師令離衰惱常受",
    "T39n1788_005:0312c08": "安樂。下明擁護有二。初護法師。後及聽者",
    "T39n1788_005:0312c09": "下護聽眾等。護法師中有三。一所弘經及時。",
    "T39n1788_005:0312c10": "二所在宣攝下弘經處。三世尊下明擁護。",
    "T39n1788_005:0312c11": "經。及聽法者若男若女童男童女於此經中乃",
    "T39n1788_005:0312c12": "至受持一四句頌或持一句或此經王首題名",
    "T39n1788_005:0312c13": "號及此經中一如來名一菩薩名發心稱念恭",
    "T39n1788_005:0312c14": "敬供養者我當救護攝受令無災橫離苦得樂。",
    "T39n1788_005:0312c15": "下明護聽眾等文亦有三。初聽受人。次於",
    "T39n1788_005:0312c16": "此下所受持法。後我當下明擁護。",
    "T39n1788_005:0312c17": "經。世尊何故我名正了知。下第二明能護所",
    "T39n1788_005:0312c18": "以。於中有三。初徵。次此之因緣下釋。後世尊",
    "T39n1788_005:0312c19": "如我下結。此徵也。",
    "T39n1788_005:0312c20": "經。此之因緣是佛親證我知諸法我曉一切法",
    "T39n1788_005:0312c21": "隨所有一切法如所有一法諸法種類體性差",
    "T39n1788_005:0312c22": "別。下釋有二。初明佛證知。次世尊下自述",
    "T39n1788_005:0312c23": "所以。此佛證也。初明能知二智。隨所有下明",
    "T39n1788_005:0312c24": "所知法。知後得證知。曉本智曉達。隨所有者。",
    "T39n1788_005:0312c25": "隨福所有一切種類。即盡所有性。如所有者。",
    "T39n1788_005:0312c26": "如諸一切所有道理。即如所有性。前諸法體",
    "T39n1788_005:0312c27": "事。後諸法道理。前俗諦法。後真諦法。準解深",
    "T39n1788_005:0312c28": "密。如所有性從勝義性但說真如。如次即前",
    "T39n1788_005:0312c29": "二智所行。上別明所知法。諸法種類下總明",
    "T39n1788_005:0313a01": "所知諸法。若俗諦法有多種類體性差別。真",
    "T39n1788_005:0313a02": "諦雖無體性差別是彼真性。隨彼能依說所",
    "T39n1788_005:0313a03": "依義亦有差別。又準對法。盡所有即蘊處界。",
    "T39n1788_005:0313a04": "如所有即四諦十六行等。故有差別。",
    "T39n1788_005:0313a05": "經。世尊如是諸法我能了知我有難思智光我",
    "T39n1788_005:0313a06": "有難思智炬我有難思智行我有難思智聚我",
    "T39n1788_005:0313a07": "於難思智境而能通達。下自述所以有三。",
    "T39n1788_005:0313a08": "初標。我能了者本智。我能知者後智。次釋能",
    "T39n1788_005:0313a09": "了。智光後智。照了大乘教理行果。非下所測。",
    "T39n1788_005:0313a10": "故曰難思。智炬本智。破無明闇。智行了差別",
    "T39n1788_005:0313a11": "行。智聚了自體聚。後結能了。我於智境。而本",
    "T39n1788_005:0313a12": "智能通後智能達。或智行即行解智用。智聚",
    "T39n1788_005:0313a13": "即體性。故唯識論云。體依聚義名之為身。身",
    "T39n1788_005:0313a14": "即體也。餘如前釋。",
    "T39n1788_005:0313a15": "經。世尊如我於一切法正知正曉正覺能正觀",
    "T39n1788_005:0313a16": "察世尊以是因緣我藥叉大將名正了知。下",
    "T39n1788_005:0313a17": "結成。初牒指前四智。知曉覺察如次配之。此",
    "T39n1788_005:0313a18": "依前解。次世尊以是下結得名所以。",
    "T39n1788_005:0313a19": "經。以是義故我能令彼說法之師言辭辯了具",
    "T39n1788_005:0313a20": "足莊嚴亦令精氣從毛孔入身力充足威光勇",
    "T39n1788_005:0313a21": "健難思智光皆得成就得正憶念無有退屈增",
    "T39n1788_005:0313a22": "益彼身令無衰減諸根安樂常生歡喜。下明",
    "T39n1788_005:0313a23": "所護得益復二。初法師益。後以是因緣下聽",
    "T39n1788_005:0313a24": "者益。法師益中初牒所以。以我有四種智故",
    "T39n1788_005:0313a25": "能益法師。能益法師有八。一益辨才。二亦令",
    "T39n1788_005:0313a26": "下益身力。三益威光。四益智慧。且舉智光餘",
    "T39n1788_005:0313a27": "智俱明故云皆得。五益念力。六益不退。七增",
    "T39n1788_005:0313a28": "彼身下增壽無減。八諸根下益其安樂。",
    "T39n1788_005:0313a29": "經。以是因緣為彼有情已於百千佛所植諸善",
    "T39n1788_005:0313b01": "根修福業者。於贍部洲廣宣流布不速隱沒。彼",
    "T39n1788_005:0313b02": "諸有情聞是經已。得不可思議大智光明。及以",
    "T39n1788_005:0313b03": "無量福智之聚。於未來世當受無量俱胝那庾",
    "T39n1788_005:0313b04": "多劫不可思量人天勝樂。常與諸佛共相值遇",
    "T39n1788_005:0313b05": "速證無上正等菩提。閻羅之界三塗極苦不復",
    "T39n1788_005:0313b06": "經過。下益聽者。於中復二。初由益法師令",
    "T39n1788_005:0313b07": "法久住。亦由聽受者於百千佛所殖諸善根",
    "T39n1788_005:0313b08": "故感說法者及此經法。因緣所以義。以是得",
    "T39n1788_005:0313b09": "智等所以能流布。及由聽受者善根力不速",
    "T39n1788_005:0313b10": "隱沒。次彼諸下明聞法得益有六。一得前四",
    "T39n1788_005:0313b11": "智。二及以下得成福智。三得生人天。四得值",
    "T39n1788_005:0313b12": "諸佛。五證菩提。六離惡道。如文可解。以聽者",
    "T39n1788_005:0313b13": "得此。影知法師亦得此益。以劣影勝。義準定",
    "T39n1788_005:0313b14": "得。",
    "T39n1788_005:0313b15": "經。爾時正了知藥叉大將白佛言世尊我有陀",
    "T39n1788_005:0313b16": "羅尼今對佛前親自陳說為欲饒益憐愍諸有",
    "T39n1788_005:0313b17": "情故即說呪曰。南謨佛陀(引)耶　南謨達摩",
    "T39n1788_005:0313b18": "(引)耶　南謨僧伽(引)耶　南謨跋囉蚶(火含切)摩",
    "T39n1788_005:0313b19": "耶　南謨因達囉耶　南謨折咄喃　莫喝囉",
    "T39n1788_005:0313b20": "闍喃　怛姪他　呬哩呬哩　弭哩弭哩瞿哩",
    "T39n1788_005:0313b21": "　莫訶瞿哩　健陀里　莫訶健陀里達羅弭",
    "T39n1788_005:0313b22": "雉　莫訶達羅弭雉　單荼曲勸第(去音)　訶訶",
    "T39n1788_005:0313b23": "訶訶訶　呬呬呬呬呬　呼呼呼呼呼　漢魯",
    "T39n1788_005:0313b24": "曇謎瞿曇謎　者者者者　只只只只　主主",
    "T39n1788_005:0313b25": "主主　旃荼欇(之涉切)　鉢攞　尸揭囉(上音)　尸揭",
    "T39n1788_005:0313b26": "囉　嗢底瑟他呬　薄伽梵僧慎爾耶莎訶",
    "T39n1788_005:0313b27": "若復有人於此明呪能受持者。我當給與資生",
    "T39n1788_005:0313b28": "樂具飲食衣服華果珍異。或求男女童男童女",
    "T39n1788_005:0313b29": "金銀珍寶諸瓔珞具。我皆供給隨所願求令無",
    "T39n1788_005:0313c01": "闕乏。此之明呪有大威力。若誦呪時。我當速至",
    "T39n1788_005:0313c02": "其所令無障礙。隨意成就。若持此呪時。應知其",
    "T39n1788_005:0313c03": "法。先畫一鋪僧慎爾耶藥叉形像。高四五尺。手",
    "T39n1788_005:0313c04": "執鉾鑹。於此像前作四方壇。安四滿瓶蜜水或",
    "T39n1788_005:0313c05": "沙糖水。塗香末香燒香及諸華鬘。又於壇前作",
    "T39n1788_005:0313c06": "地火鑪中安炭火以蘇摩芥子燒於罏中。口誦",
    "T39n1788_005:0313c07": "前呪一百八遍。一遍一燒。乃至我藥叉大將自",
    "T39n1788_005:0313c08": "來現身問呪人曰。爾何所須。意所求者即以事",
    "T39n1788_005:0313c09": "答。我即隨言於所求事皆令滿足。或須金銀及",
    "T39n1788_005:0313c10": "諸伏藏。或欲神仙乘空而去。或求天眼通。或知",
    "T39n1788_005:0313c11": "他心事。於一切有情隨意自在令斷煩惱速得",
    "T39n1788_005:0313c12": "解脫。皆得成就。下第二以呪力加被有六。",
    "T39n1788_005:0313c13": "一請說顯意。二即說下正說呪。三若復下勸",
    "T39n1788_005:0313c14": "修益。四若持此下示行法。五乃至下明得益",
    "T39n1788_005:0313c15": "有三。一現身。二問答。三或須下隨與。一與七",
    "T39n1788_005:0313c16": "珍。二與伏藏。三與神通。四與自在。五與解",
    "T39n1788_005:0313c17": "脫。準前與辨才。此中得智亦應誦呪請現身",
    "T39n1788_005:0313c18": "加令得智慧。略故不說。云令斷煩惱速得解",
    "T39n1788_005:0313c19": "脫。是令求智意。",
    "T39n1788_005:0313c20": "經。爾時世尊告正了知藥叉大將曰善哉善哉",
    "T39n1788_005:0313c21": "汝能如是利益一切眾生說此神呪擁護正法",
    "T39n1788_005:0313c22": "福利無邊。下六佛讚成也。",
    "T39n1788_005:0313c23": "王法正論品第二十",
    "T39n1788_005:0313c24": "王法正論品三門分別。言來意者。流通有三。",
    "T39n1788_005:0313c25": "初十六品學行流通。中有五。此即第三品正",
    "T39n1788_005:0313c26": "明持學。持學有二。初二舉昔。後一勸今。舉昔",
    "T39n1788_005:0313c27": "有二。一為增上生道。二為決定勝道。此品為",
    "T39n1788_005:0313c28": "初。又解。以四天王護國品說人王若能尊人",
    "T39n1788_005:0313c29": "重法正行弘經天等擁護。若不如是天等捨",
    "T39n1788_005:0314a01": "離故。今此品舉昔人王正行弘經。勸勉時會。",
    "T39n1788_005:0314a02": "有此品起。釋品名者。先離後合。王有三號。一",
    "T39n1788_005:0314a03": "曰皇皇者天王也。二曰帝帝者主也。三曰王",
    "T39n1788_005:0314a04": "王者歸也。為眾所歸。亦通名君。又縱任自在",
    "T39n1788_005:0314a05": "名之為王。法謂軌則。正即簡邪。亦名聖也。如",
    "T39n1788_005:0314a06": "愛語中起四淨語及八聖語。淨語即不妄語",
    "T39n1788_005:0314a07": "等。聖語即見言見等。論謂決擇。循環研覈諸",
    "T39n1788_005:0314a08": "法道理。王即能行法人。法正論者即所行法。",
    "T39n1788_005:0314a09": "應云王正法正論。順天竺語云法正論。論是",
    "T39n1788_005:0314a10": "能論。正法是所論。王之正法。正法之論。竝依",
    "T39n1788_005:0314a11": "主釋。今此正辨王之正法論。不欲別解王及",
    "T39n1788_005:0314a12": "正法論也。解妨者。問地神請佛說王正法。何",
    "T39n1788_005:0314a13": "不自說指住事耶。答欲明三世法皆同故。法",
    "T39n1788_005:0314a14": "尊勝故。不自親說但舉往事。問若爾何故不",
    "T39n1788_005:0314a15": "舉過去佛說而引力尊幢王耶。答理國依俗",
    "T39n1788_005:0314a16": "事。故舉過去梵王所說。據實梵王亦佛邊聞",
    "T39n1788_005:0314a17": "為四王說。如下善生於寶積所聞金光明。不",
    "T39n1788_005:0314a18": "云佛說。問往力尊王并子妙幢今誰是耶。答",
    "T39n1788_005:0314a19": "有釋。妙幢即今妙幢。又云。即釋迦佛。詳此二",
    "T39n1788_005:0314a20": "釋無文遮許。取捨任情。",
    "T39n1788_005:0314a21": "經。爾時此大地神女名曰堅牢於大眾中從座",
    "T39n1788_005:0314a22": "而起頂禮佛足合掌恭敬。讚曰。此之品文",
    "T39n1788_005:0314a23": "大分為三。初地神陳請。次世尊為說。後大眾",
    "T39n1788_005:0314a24": "喜行。初復分四。此一請儀。",
    "T39n1788_005:0314a25": "經。白佛言世尊於諸國中為人王者若無正法",
    "T39n1788_005:0314a26": "不能治國安養眾生及以自身長居勝位。下",
    "T39n1788_005:0314a27": "二舉所為。",
    "T39n1788_005:0314a28": "經。惟願世尊慈悲哀愍當為我說王法正論治",
    "T39n1788_005:0314a29": "國之要。下三陳所請。",
    "T39n1788_005:0314b01": "經。令諸人王得聞法已如說修行正化於世能",
    "T39n1788_005:0314b02": "令勝位永保安寧國內居人咸蒙利益。下四",
    "T39n1788_005:0314b03": "明所益。",
    "T39n1788_005:0314b04": "經。爾時世尊於大眾中告堅牢地神曰。汝當諦",
    "T39n1788_005:0314b05": "聽。過去有王名力尊幢。其王有子名曰妙幢。受",
    "T39n1788_005:0314b06": "灌頂位未久之頃。爾時父王告妙幢言。有王法",
    "T39n1788_005:0314b07": "正論名天主教法。我於昔時受灌頂位而為國",
    "T39n1788_005:0314b08": "主。我之父王名智力尊幢。為我說是王法正論。",
    "T39n1788_005:0314b09": "我依此論於二萬歲善治國土。我不曾憶起一",
    "T39n1788_005:0314b10": "念心行於非法。汝於今日亦應如是。勿以非法",
    "T39n1788_005:0314b11": "而治於國。云何名為王法正論。汝今善聽。當為",
    "T39n1788_005:0314b12": "汝說。下次世尊為說有三。初對眾勅聽。次",
    "T39n1788_005:0314b13": "過去下述昔緣起。後爾時力尊下陳昔正法。",
    "T39n1788_005:0314b14": "述昔緣起有八。一能所教人。二爾時下明所",
    "T39n1788_005:0314b15": "授之法。世主即梵王修四無量方為世主。明",
    "T39n1788_005:0314b16": "教慈悲起必能拔苦與樂。三我於下明得法",
    "T39n1788_005:0314b17": "之緣。四我之父下明得聞法處。五我依下明",
    "T39n1788_005:0314b18": "我能行學。六汝於今下誡子隨修。七云何名",
    "T39n1788_005:0314b19": "為下聞勅請教。八汝今下勅聽許說。此意於",
    "T39n1788_005:0314b20": "父邊聞復教其子者。明父子恩深教必實益。",
    "T39n1788_005:0314b21": "故勸聞者敬重依行。",
    "T39n1788_005:0314b22": "經。爾時力尊幢王即為其子以妙伽他說正論",
    "T39n1788_005:0314b23": "曰。下陳昔正法文分為二。此佛標序。",
    "T39n1788_005:0314b24": "經。我說王法論利安諸有情為斷世間疑滅除",
    "T39n1788_005:0314b25": "眾過失一切諸天王及以人中王當生歡喜心",
    "T39n1788_005:0314b26": "合掌聽我說。下正陳彼說有七十三行頌分",
    "T39n1788_005:0314b27": "二。初二頌力尊勅聽。後七十一頌為陳正論。",
    "T39n1788_005:0314b28": "勅聽中初一行述論益。次三句教所備。後一",
    "T39n1788_005:0314b29": "句勅聽為說。問前長行中但為其子。云何勸",
    "T39n1788_005:0314c01": "聽更有天主人王。答長行文略頌中廣故。又",
    "T39n1788_005:0314c02": "解。正為誡子。意謂。此論稱理廣益天主人王。",
    "T39n1788_005:0314c03": "皆當歡喜。故汝今應合掌聽說。",
    "T39n1788_005:0314c04": "經。往昔諸天眾集在金剛山四王從座起請問",
    "T39n1788_005:0314c05": "於大梵梵主最勝尊天中大自在願哀愍我等",
    "T39n1788_005:0314c06": "為斷諸疑惑。下七十一頌為陳正論。大文",
    "T39n1788_005:0314c07": "分三。初二頌論起所因。次二頌發問生起。後",
    "T39n1788_005:0314c08": "六十七頌正陳其論。初中有五。初二句眾集",
    "T39n1788_005:0314c09": "處。次一句能請人。次一句所問者。次二句讚",
    "T39n1788_005:0314c10": "彼論。次二句請為說。",
    "T39n1788_005:0314c11": "經。云何處人世而得名為天復以何因緣號名",
    "T39n1788_005:0314c12": "曰天子云何生人間獨得為人主云何在天上",
    "T39n1788_005:0314c13": "復得作天王。下發問生起總有四問。如文",
    "T39n1788_005:0314c14": "可知。意各有三。一問其號依德立。即并問立",
    "T39n1788_005:0314c15": "號所由。所由則是問王行何正法得名王等。",
    "T39n1788_005:0314c16": "若不爾者。四天但問其名。云何天主言問我",
    "T39n1788_005:0314c17": "治國法。故薩遮尼乾子經第二云。王言。大師",
    "T39n1788_005:0314c18": "彼諸王等何故名王。答言。大王王者民之父",
    "T39n1788_005:0314c19": "母。以能依法攝護眾生令安樂故名之為王。",
    "T39n1788_005:0314c20": "此即總標。次則釋云。大王當知。王之養民當",
    "T39n1788_005:0314c21": "如赤子移乾去濕不待其言。何以故。大王當",
    "T39n1788_005:0314c22": "知。王者得立。以民為國。民心不安國將滅矣。",
    "T39n1788_005:0314c23": "是故王常當慮民如念赤子不離於心。當知。",
    "T39n1788_005:0314c24": "國內人民苦樂水旱風雨飢飽老少病患獄訟",
    "T39n1788_005:0314c25": "有罪無罪有功無功。如是知者名不離心。如",
    "T39n1788_005:0314c26": "是知已以力將護。所應與者及時給與。所應",
    "T39n1788_005:0314c27": "取者念當籌量。役使知時不奪人利。禁肅貪",
    "T39n1788_005:0314c28": "暴人得安樂。是名護國。名之為王。今此問答",
    "T39n1788_005:0314c29": "意亦同彼。第三問意現在當來由何業行生",
    "T39n1788_005:0315a01": "處人世得名為天等。由何業行生在天上得",
    "T39n1788_005:0315a02": "作天王。故下答云。由先善業力生天得作王",
    "T39n1788_005:0315a03": "等。西方國法是物各有十名。今人王舉三。天",
    "T39n1788_005:0315a04": "王舉一。以影於餘。",
    "T39n1788_005:0315a05": "經。如是護世間問彼梵王已爾時梵天主即便",
    "T39n1788_005:0315a06": "為彼說護世汝當知為利有情故問我治國法",
    "T39n1788_005:0315a07": "我說應善聽。下六十七頌正陳其論有三。",
    "T39n1788_005:0315a08": "初二頌序昔許說。次六十頌半天主正陳。後",
    "T39n1788_005:0315a09": "是故汝人王下四頌半勸勉依學。初中分二。",
    "T39n1788_005:0315a10": "初一頌力尊標序。次一頌天主許說誡聽。",
    "T39n1788_005:0315a11": "經。由先善業力生天得作王若在於人中統領",
    "T39n1788_005:0315a12": "為人主。下天主正陳有二。初三頌答名及",
    "T39n1788_005:0315a13": "業二問。即令修善更作來因。後三十三天主",
    "T39n1788_005:0315a14": "下五十七頌半通答問得號所由。即陳正論。",
    "T39n1788_005:0315a15": "即令修其現益。初復有二。初一頌答後二問。",
    "T39n1788_005:0315a16": "後二頌答初二問。此初也。",
    "T39n1788_005:0315a17": "經。諸天共加護然後入母胎既至母胎中諸天",
    "T39n1788_005:0315a18": "復守護雖生在人世尊勝故名天由諸天護持",
    "T39n1788_005:0315a19": "亦得名天子。下答前有二。初一頌半答第",
    "T39n1788_005:0315a20": "一問。後一半答第二問。然由先善業力言亦",
    "T39n1788_005:0315a21": "流至諸天共加護。",
    "T39n1788_005:0315a22": "經。三十三天主分力助人王及一切諸天亦資",
    "T39n1788_005:0315a23": "自在力除滅諸非法惡業令不生教有情修善",
    "T39n1788_005:0315a24": "使得生天上人及蘇羅眾并健闥婆等羅剎旃",
    "T39n1788_005:0315a25": "荼羅悉皆資半力父母資半力令捨惡修善諸",
    "T39n1788_005:0315a26": "天共護持示其諸善報若造諸惡業令於現世",
    "T39n1788_005:0315a27": "中諸天不護持示其諸惡報。下通答得號所",
    "T39n1788_005:0315a28": "由陳其正論。文復分二。初五頌略標。後五十",
    "T39n1788_005:0315a29": "二頌半廣釋標。中有三。初二頌標諸天助王",
    "T39n1788_005:0315b01": "行正法他益。有三。初一頌天助。次一頌王化。",
    "T39n1788_005:0315b02": "化中初半滅惡。後半生善。次一頌半標人神",
    "T39n1788_005:0315b03": "共護自益。或亦是益他。由人神助力令王化",
    "T39n1788_005:0315b04": "他捨惡修善共護自益。言羅剎旃荼羅者。旃",
    "T39n1788_005:0315b05": "荼羅此云嚴幟執守惡者。即羅剎中執惡之",
    "T39n1788_005:0315b06": "者。此意惡此尚護。況餘善者。後諸天共護下",
    "T39n1788_005:0315b07": "一頌半標由令行善化人得諸天護。初半標",
    "T39n1788_005:0315b08": "示。後一頌別示善惡所得因果。問造善可護。",
    "T39n1788_005:0315b09": "造惡如何護。答由昔修善今得為王。故造惡",
    "T39n1788_005:0315b10": "時天示惡相護令改修。",
    "T39n1788_005:0315b11": "經。國人造惡業。王捨不禁制。斯非順正理。治擯",
    "T39n1788_005:0315b12": "當如法。若見惡不遮。非法便滋長。遂令王國內。",
    "T39n1788_005:0315b13": "姧詐日增多。王見國中人。造惡不遮止。三十三",
    "T39n1788_005:0315b14": "天眾。咸生忿怒心。因此損國政。諂偽行世間。被",
    "T39n1788_005:0315b15": "他怨敵侵。破壞其國土。居家及資具。積財皆散",
    "T39n1788_005:0315b16": "失。種種諂誑生。更互相侵奪。由正法得王。而不",
    "T39n1788_005:0315b17": "行其法。國人皆破散。如象踏蓮池。惡風起無恒。",
    "T39n1788_005:0315b18": "暴雨非時下。妖星多變怪。日月蝕無光。五穀眾",
    "T39n1788_005:0315b19": "華果。苗實皆不成。國土遭饑饉。由王捨正法。",
    "T39n1788_005:0315b20": "下五十二頌半廣釋分二。初三十五頌明王",
    "T39n1788_005:0315b21": "違正法故禍臻。後十七行半明王依正法故",
    "T39n1788_005:0315b22": "福臻。準瑜伽六十一及王法正理論明。王之",
    "T39n1788_005:0315b23": "過失王之功德王衰損門王方便門王可愛法",
    "T39n1788_005:0315b24": "及能引發王可愛法各有多門。廣如彼辨。若",
    "T39n1788_005:0315b25": "別配此行相稍難。問此名王法正論。彼瑜伽",
    "T39n1788_005:0315b26": "同王法正理論名目相順。何不依彼以釋。答",
    "T39n1788_005:0315b27": "理不一途。仁王般若薩遮尼乾子等皆明王",
    "T39n1788_005:0315b28": "行治國之法非彼皆同。然配無違。且依此經",
    "T39n1788_005:0315b29": "分之為二。初三十行廣明違正論。後如是無",
    "T39n1788_005:0315c01": "邊過下五頌結成違正法。廣明分三。初八頌",
    "T39n1788_005:0315c02": "明見人造惡不遮失。次若王捨正法下九頌",
    "T39n1788_005:0315c03": "明王自行非法失。後國中最大臣下十三頌",
    "T39n1788_005:0315c04": "明見臣造過不除失。初中復四。初一頌明見",
    "T39n1788_005:0315c05": "惡應遮。二若見惡下一頌不遮惡廣。三王見",
    "T39n1788_005:0315c06": "國中下因茲天忿。四因此損國政下五頌遂",
    "T39n1788_005:0315c07": "有禍生。禍生有五。一頌怨敵壞國。二財散相",
    "T39n1788_005:0315c08": "侵。三禍起所因。四災變竝現。五國土飢饉。",
    "T39n1788_005:0315c09": "五行如次配準可知。第三禍因中初半因後",
    "T39n1788_005:0315c10": "半喻。",
    "T39n1788_005:0315c11": "經。若王捨正法。以惡法化人。諸天處本宮。見已",
    "T39n1788_005:0315c12": "生憂惱。彼諸天王眾。共作如是言。此王作非法。",
    "T39n1788_005:0315c13": "惡黨相親附。王位不久安。諸天皆忿恨。由彼懷",
    "T39n1788_005:0315c14": "忿故。其國當敗亡。以非法教人。流行於國內。鬪",
    "T39n1788_005:0315c15": "諍多姧偽。疾疫生眾苦。天主不護念。餘天咸捨",
    "T39n1788_005:0315c16": "棄。國土當滅亡。王身受苦厄。父母及妻子。兄弟",
    "T39n1788_005:0315c17": "并姊妹。俱遭愛別離。乃至身亡歿。變怪流星墮。",
    "T39n1788_005:0315c18": "二日俱時出。他方怨賊來。國人遭喪亂。國所重",
    "T39n1788_005:0315c19": "大臣。枉橫而身死。所愛象馬等。亦復皆散失。處",
    "T39n1788_005:0315c20": "處有兵戈。人多非法死。惡鬼來入國。疾疫遍流",
    "T39n1788_005:0315c21": "行。下王自行非失分四。初二句明王捨正",
    "T39n1788_005:0315c22": "法。二次兩句天見心憂。三次兩頌諸天共議。",
    "T39n1788_005:0315c23": "四次六頌災禍遂起。於中復九。初一頌鬪諍",
    "T39n1788_005:0315c24": "等多。次半頌諸天棄捨。次一頌半違迫事生",
    "T39n1788_005:0315c25": "國土滅求不得苦。王身受苦者即怨憎會苦。",
    "T39n1788_005:0315c26": "父母等別離愛別離苦。乃至身亡即是死苦。",
    "T39n1788_005:0315c27": "次半頌災怪竝生。次半頌怨賊來侵。次半頌",
    "T39n1788_005:0315c28": "大臣橫死。次半頌畜產散失。次半頌人非法",
    "T39n1788_005:0315c29": "亡。次半頌疾疫遍國。",
    "T39n1788_005:0316a01": "經。國中最大臣及以諸輔相其心懷諂佞竝悉",
    "T39n1788_005:0316a02": "行非法見行非法者而生於愛敬於行善法人",
    "T39n1788_005:0316a03": "苦楚而治罰。下十三頌見臣造過不除失分",
    "T39n1788_005:0316a04": "四。一頌大臣造過。次一頌倒賞罰。次十頌有",
    "T39n1788_005:0316a05": "惡果生。後若王作非法下一頌結其過失。此",
    "T39n1788_005:0316a06": "初二也。",
    "T39n1788_005:0316a07": "經。由愛敬惡人。治罰善人故。星宿及風雨。皆不",
    "T39n1788_005:0316a08": "以時行。有三種過生。正法當隱沒。眾生無光色。",
    "T39n1788_005:0316a09": "地肥皆下沈。由敬惡輕善。復有三種過。非時降",
    "T39n1788_005:0316a10": "霜雹。饑疫苦流行。穀稼諸果實。滋味皆損減。於",
    "T39n1788_005:0316a11": "其國土中。眾生多疾病。國中諸樹林。先生甘美",
    "T39n1788_005:0316a12": "果。由斯皆損減。苦澁無滋味。先有妙園林。可愛",
    "T39n1788_005:0316a13": "遊戲處。忽然皆枯悴。見者生憂惱。稻麥諸果實。",
    "T39n1788_005:0316a14": "美味漸消亡。食時心不喜。何能長諸大。眾生光",
    "T39n1788_005:0316a15": "色減。勢力盡衰微。食啗雖復多。不能令飽足。於",
    "T39n1788_005:0316a16": "其國界中。所有眾生類。少力無勇勢。所作不堪",
    "T39n1788_005:0316a17": "能。國人多疾患。眾苦逼其身。鬼魅遍流行。隨處",
    "T39n1788_005:0316a18": "生羅剎。下有惡果生。於中分五。初一頌三",
    "T39n1788_005:0316a19": "事乖時。一星二風三雨。二次一頌三種過起。",
    "T39n1788_005:0316a20": "一正法隱歿。二有情無光。三地肥沈減。三次",
    "T39n1788_005:0316a21": "二頌復三惡生。一非時霜雹。二穀稼損減。三",
    "T39n1788_005:0316a22": "眾生疾病。四次三頌外果衰微有三。一頌諸",
    "T39n1788_005:0316a23": "果無味。一頌林樹皆枯。一頌食不資大。五",
    "T39n1788_005:0316a24": "次三頌內報亦退有四。一頌形色飢羸尫微。",
    "T39n1788_005:0316a25": "一頌身無勇勢。半頌疾患苦迫。半頌鬼魅流",
    "T39n1788_005:0316a26": "行。",
    "T39n1788_005:0316a27": "經。若王作非法親近於惡人令三種世間因斯",
    "T39n1788_005:0316a28": "受衰損。下第四結其過失。三種世間者即",
    "T39n1788_005:0316a29": "三界。由王依法增益人天。行非法故三界衰",
    "T39n1788_005:0316b01": "損。或人畜百穀為三世間。人疫畜損百穀不",
    "T39n1788_005:0316b02": "熟。廣如上辨。",
    "T39n1788_005:0316b03": "經。如是無邊過出在於國中皆由見惡人棄捨",
    "T39n1788_005:0316b04": "不治擯由諸天加護得作於國王而不以正法",
    "T39n1788_005:0316b05": "守護於國界若人修善行當得生天上若造惡",
    "T39n1788_005:0316b06": "業者死必墮三塗若王見國人縱其造過失三",
    "T39n1788_005:0316b07": "十三天眾皆生熱惱心不順諸天教及以父母",
    "T39n1788_005:0316b08": "言此是非法人非王非孝子。下五頌大段第",
    "T39n1788_005:0316b09": "二結成違正法有四。一頌結不罰惡。一頌結",
    "T39n1788_005:0316b10": "不修善。一頌結善惡報。二頌結違教非人。",
    "T39n1788_005:0316b11": "經。若於自國中見行非法者如法當治罰不應",
    "T39n1788_005:0316b12": "生捨棄是故諸天眾皆護持此王以滅諸惡法",
    "T39n1788_005:0316b13": "能修善根故王於此世中必招於現報由於善",
    "T39n1788_005:0316b14": "惡業行捨勸眾生為示善惡報故得作人王諸",
    "T39n1788_005:0316b15": "天共護持一切咸隨喜。下十七頌半明依正",
    "T39n1788_005:0316b16": "法故福臻。分之為二。初四頌標行正法。後十",
    "T39n1788_005:0316b17": "三頌半依標廣釋。標中有二。此二頌標罰惡。",
    "T39n1788_005:0316b18": "罰惡有二。初頌罰惡人。後頌得天護。次二頌",
    "T39n1788_005:0316b19": "標勸善。勸善有二。初一頌勸修善。後一頌得",
    "T39n1788_005:0316b20": "菩提。",
    "T39n1788_005:0316b21": "經。由自利利他。治國以正法。見有諂佞者。應當",
    "T39n1788_005:0316b22": "如法治。假使失王位。及以害命緣。終不行惡法。",
    "T39n1788_005:0316b23": "見惡而捨棄。害中極重者。無過失國位。皆因諂",
    "T39n1788_005:0316b24": "佞人。為此當治罰。若友諂誑人。當失於國位。由",
    "T39n1788_005:0316b25": "斯損王政。如象入華園。天主皆瞋恨。阿蘇羅亦",
    "T39n1788_005:0316b26": "然。以彼為人王。不以法治國。是故應如法。治罰",
    "T39n1788_005:0316b27": "於惡人。下廣釋有二。初五頌半釋罰惡。後",
    "T39n1788_005:0316b28": "八頌半釋行善。釋初有五。一頌見惡必治。次",
    "T39n1788_005:0316b29": "一頌是不典捨。次一頌明罰所以。次一頌重",
    "T39n1788_005:0316c01": "更成前。三句法一句喻。次一頌半結應治罰。",
    "T39n1788_005:0316c02": "問行惡有幾。幾種治罰。答準薩遮尼乾子經",
    "T39n1788_005:0316c03": "第四云。行惡眾生有五。一於王無益。二者造",
    "T39n1788_005:0316c04": "作無利。三者起逆。四者邪行。五者邪命。於王",
    "T39n1788_005:0316c05": "無益有十一種。一者返逆。二者教他返逆。三",
    "T39n1788_005:0316c06": "與王毒藥。四奪王資生。五破所應作。六侵奪",
    "T39n1788_005:0316c07": "王妻。七違王命。八出王密語。九覘伺國土。十",
    "T39n1788_005:0316c08": "者罵王。十一毀訾。造作無利復有十種。一迭共",
    "T39n1788_005:0316c09": "相殺。二迭相劫奪。三迭相侵妻。四虛誑證他。",
    "T39n1788_005:0316c10": "五虛妄誑他。六壞他親友。七惡口罵他。八斗",
    "T39n1788_005:0316c11": "稱欺誑。九迭相毀訾。十迭相焚燒。返逆眾生",
    "T39n1788_005:0316c12": "者。謂諸邊地城邑小王聚落主等不順根本",
    "T39n1788_005:0316c13": "大王教命。邪行者。謂諸無戒即諸惡律儀屠",
    "T39n1788_005:0316c14": "兒獵師畜養猪羊雞犬鵝鴨。諸損害他自恣",
    "T39n1788_005:0316c15": "作惡。邪命者。種種非法求諸利養非法活命。",
    "T39n1788_005:0316c16": "各各不能自活中住。治罰有三。一者呵責。二",
    "T39n1788_005:0316c17": "者奪資生。三牢獄打縛呵罵驅擯。五種眾生",
    "T39n1788_005:0316c18": "隨上中下三種治罰。返逆之者行法行王先",
    "T39n1788_005:0316c19": "以善言如法開示。若聞王命即捨逆心請諸",
    "T39n1788_005:0316c20": "罪王前者。王放大恩恕其重罪。依其國土王",
    "T39n1788_005:0316c21": "領之處不減不奪不驅出。何以故。為令知王",
    "T39n1788_005:0316c22": "有三種事故。一者有信。二者有恩。三者大力。",
    "T39n1788_005:0316c23": "未降伏者為令降伏。已降伏者令不更作。欲",
    "T39n1788_005:0316c24": "反逆者令不敢起。彼有罪人得免其罪。還復",
    "T39n1788_005:0316c25": "王位人民安穩。彼如法王得福無量善名流",
    "T39n1788_005:0316c26": "布。若聞命不伏罪。當重治。除不斷命不壞諸",
    "T39n1788_005:0316c27": "根。盡奪資生國土人民。驅擯他處。何以故。為",
    "T39n1788_005:0316c28": "餘眾生不起逆故。是名行法行王治彼起逆",
    "T39n1788_005:0316c29": "眾生之罪。邪行眾生唯呵責治罰。汝若更作",
    "T39n1788_005:0317a01": "與汝重罪。邪命眾生應當隨順。如法僧眾僧",
    "T39n1788_005:0317a02": "當和合喚令現前取其自言。隨犯輕重當如",
    "T39n1788_005:0317a03": "法治拒。違僧命不從師友善知識語惱亂眾",
    "T39n1788_005:0317a04": "僧不得修道者。若彼國王是法王者。僧當往",
    "T39n1788_005:0317a05": "語令王教勅。王應喚彼破戒比丘善言勸喻",
    "T39n1788_005:0317a06": "令順僧命。若其不從。當集二眾現前對實。若",
    "T39n1788_005:0317a07": "得其罪。助如法眾治彼比丘。不得斷命。乃至",
    "T39n1788_005:0317a08": "不得奪其資生。得呵責得驅擯。大王若二朋",
    "T39n1788_005:0317a09": "黨諍訟。應當如法斷諍事。若王不知。當問國",
    "T39n1788_005:0317a10": "內大德沙門知法知義有大智悲當行正法利",
    "T39n1788_005:0317a11": "益眾生善名斷諍能如法語者。問其正法知",
    "T39n1788_005:0317a12": "犯非犯。如是知已如法為滅。問準薩遮經第",
    "T39n1788_005:0317a13": "五云。行法行王行八種心能護眾生。一者念",
    "T39n1788_005:0317a14": "諸眾生如念子想。二者念於惡行眾生如病",
    "T39n1788_005:0317a15": "子想。三者念受苦眾生生大慈心。四者念受",
    "T39n1788_005:0317a16": "勝樂眾生生歡喜心。五者念於怨家眾生生",
    "T39n1788_005:0317a17": "護過想。六者能於親友眾生生覆護想。七者",
    "T39n1788_005:0317a18": "能於資生之中生如藥想。八者能於自身生",
    "T39n1788_005:0317a19": "無我想。既具此八名法行王。云何得行禁閉",
    "T39n1788_005:0317a20": "打縛驅擯等耶。答於諸非法惡行有情愍念",
    "T39n1788_005:0317a21": "令悔方便治罰故不相違。故彼經第三云。譬",
    "T39n1788_005:0317a22": "如父母於惡行子。為念子故欲令改悔方便",
    "T39n1788_005:0317a23": "苦治。除不斷命不壞諸根。餘打罵等從心苦",
    "T39n1788_005:0317a24": "治。不名捨心不名惡心。以念子重為令改悔",
    "T39n1788_005:0317a25": "更不復作。而彼父母不名非法不失慈心。行",
    "T39n1788_005:0317a26": "法行王亦復如是。為令捨惡從善。令其餘惡",
    "T39n1788_005:0317a27": "眾生不作非法。非常惡心捨此眾生。亦不故",
    "T39n1788_005:0317a28": "心為惱眾生而行惱切。以慈悲心行惡口等",
    "T39n1788_005:0317a29": "治罰眾生。不名非法不失慈心。其經亦云。知",
    "T39n1788_005:0317b01": "為政者棄一惡人以成一家。棄一惡家以成",
    "T39n1788_005:0317b02": "一鄉。不知政者人物失所使天下怨訟。問行",
    "T39n1788_005:0317b03": "法行王既有慈悲。以何等心治行惡人。答準",
    "T39n1788_005:0317b04": "薩遮尼第三云。先起慈心智慧觀察思惟五",
    "T39n1788_005:0317b05": "法。然後當治。一依實非不實。二依時非不時。",
    "T39n1788_005:0317b06": "三依義非無義。四依濡語非麁穬。五依慈心",
    "T39n1788_005:0317b07": "悲嗔心。謂依法詰問取自言依實過治。王有",
    "T39n1788_005:0317b08": "力時應治其罪。無力不治從惡心作。當如法",
    "T39n1788_005:0317b09": "治。非此不治。應知其過正說不穩善說苦言。",
    "T39n1788_005:0317b10": "如是呵責。非不呵責。是名濡語。非但呵責斷",
    "T39n1788_005:0317b11": "其罪過。除却斷命割截支體。依慈悲心繫閉",
    "T39n1788_005:0317b12": "打縛呵嘖。奪財驅擯他方為令改悔。非惡心",
    "T39n1788_005:0317b13": "捨。問行法行王既無染慈心治罰惡人。何不",
    "T39n1788_005:0317b14": "斷命割截諸根。答彼經云。以無染心無惡心",
    "T39n1788_005:0317b15": "故。不能得起如是心念斷命截根。應觀眾生",
    "T39n1788_005:0317b16": "至於死時自業過生嗔恨心死。已命斷生惡",
    "T39n1788_005:0317b17": "道中。惡心隨逐長夜不斷。是故不應斷命截",
    "T39n1788_005:0317b18": "根。斷命截根一作已後不可救故。繫閉罵等",
    "T39n1788_005:0317b19": "非永棄故。是故佛聽。又彼經問云。所有臣佐",
    "T39n1788_005:0317b20": "宰官禁司不慮國計。但求利己。或復私忿以",
    "T39n1788_005:0317b21": "害公政。或云受貨賕以抂治之。增長百姓迭",
    "T39n1788_005:0317b22": "相欺亂。以強凌弱。以貴凌賤。以富欺貧。以",
    "T39n1788_005:0317b23": "曲抂直。富者獲甲。貧者受屈。諂佞掌政。忠",
    "T39n1788_005:0317b24": "賢隱退。或時在朝懼罪自默。或行財貨以用",
    "T39n1788_005:0317b25": "安己百姓貧苦不堪充濟。厭苦思亂不聞王",
    "T39n1788_005:0317b26": "命。斯由臣吏不行忠節欺上亂下冐受王祿。",
    "T39n1788_005:0317b27": "如是之人攝在何等眾生數中。答言。大王攝",
    "T39n1788_005:0317b28": "在劫奪眾生數中。上品治罰。何以故。以其受",
    "T39n1788_005:0317b29": "王名官重祿捨公念私不存公政。禍亂之生",
    "T39n1788_005:0317c01": "莫不由之。此是國之最大惡賊。王是法王不",
    "T39n1788_005:0317c02": "得斷命。是故攝在劫奪數中。上品治罰。廣有",
    "T39n1788_005:0317c03": "多門。具如薩遮尼乾子經說。",
    "T39n1788_005:0317c04": "經。以善化眾生不順於非法寧捨於身命不隨",
    "T39n1788_005:0317c05": "非法友於親及非親平等觀一切。下八頌釋",
    "T39n1788_005:0317c06": "行善有二。初一頌半釋行善。後六頌半釋得益。",
    "T39n1788_005:0317c07": "初中復三。初半頌化人不順非法行。次半頌",
    "T39n1788_005:0317c08": "修政不隨非法友。後半頌賞罰不簡親非親。",
    "T39n1788_005:0317c09": "經。若為正法王。國內無偏黨。法王有名稱。普聞",
    "T39n1788_005:0317c10": "三界中。三十三天眾。歡喜作是言。贍部洲法王。",
    "T39n1788_005:0317c11": "彼即是我子。以善化眾生。正法治於國。勸行於",
    "T39n1788_005:0317c12": "正法。當令生我宮。天及諸天子。及以蘇羅眾。因",
    "T39n1788_005:0317c13": "王正法化。常得心歡喜。天眾皆歡喜。共護於人",
    "T39n1788_005:0317c14": "王。眾星依位行。日月無乖度。和風常應節。甘雨",
    "T39n1788_005:0317c15": "順時行。苗實皆成善。人無饑饉者。一切諸天眾。",
    "T39n1788_005:0317c16": "充滿於自宮。下釋得益有六。初一頌得名",
    "T39n1788_005:0317c17": "稱普聞益。次一頌得為天子益。次一頌當得",
    "T39n1788_005:0317c18": "生天益。次一頌半諸天喜護益。次二頌護國",
    "T39n1788_005:0317c19": "益。於中復四。半頌星辰依度益。半頌風調雨",
    "T39n1788_005:0317c20": "順益。半頌人民豐樂益。半頌能護諸天益。能",
    "T39n1788_005:0317c21": "令天眾常充滿故。問王能行善得諸天護。云",
    "T39n1788_005:0317c22": "何能護諸天益。答王行正法即廣流佛教。國",
    "T39n1788_005:0317c23": "泰人安常令修善。故多生天。又弘佛法天聞",
    "T39n1788_005:0317c24": "得益。故薩遮經云。行法行王無量天護。云何",
    "T39n1788_005:0317c25": "護天。由法行王能與諸天正法淨食。所謂為",
    "T39n1788_005:0317c26": "說如來正教甘露法門禪定解脫十善道等。",
    "T39n1788_005:0317c27": "令其得離諸惡道苦。以是為護。故法行王即",
    "T39n1788_005:0317c28": "身能集無量功德資益現在。未來復能集諸",
    "T39n1788_005:0317c29": "善果。此下亦云。是故汝人王忘身弘正法。",
    "T39n1788_005:0318a01": "應尊重法寶。由斯眾安樂。四王護國品亦廣",
    "T39n1788_005:0318a02": "明之。",
    "T39n1788_005:0318a03": "經。是故汝人王忘身弘正法應尊重法寶由斯",
    "T39n1788_005:0318a04": "眾安樂常當親正法功德自莊嚴眷屬常歡喜",
    "T39n1788_005:0318a05": "能遠離諸惡以法化眾生恒令得安隱令彼一",
    "T39n1788_005:0318a06": "切人修行於十善率土常豐樂國土得安寧王",
    "T39n1788_005:0318a07": "以法化人善調於惡行當得好名稱安樂諸眾",
    "T39n1788_005:0318a08": "生。讚曰。明正法中有三。已上第二廣陳正",
    "T39n1788_005:0318a09": "論。下第三勸勉依學分三。初一頌勸弘法利",
    "T39n1788_005:0318a10": "他。次半頌勸親法自利。後三頌明其利益有",
    "T39n1788_005:0318a11": "四。初半頌眷屬離非。次半頌眾生身樂。次一",
    "T39n1788_005:0318a12": "頌國豐人泰。次一頌得好名聞。",
    "T39n1788_005:0318a13": "經。爾時大地一切人王及諸大眾聞佛說此古",
    "T39n1788_005:0318a14": "昔人王治國要法得未曾有皆大歡喜信受奉",
    "T39n1788_005:0318a15": "行。下品第三大段大眾喜行。",
    "T39n1788_005:0318a16": "金光明最勝王經疏卷第五末(終)"
}