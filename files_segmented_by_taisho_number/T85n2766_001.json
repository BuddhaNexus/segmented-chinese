{
    "T85n2766_001:0306a04": "藥師經疏",
    "T85n2766_001:0306a06": "六是五根揵度。七是定揵度。八是見揵度。",
    "T85n2766_001:0306a07": "尋此人□是奢摩達多。何以知之。毘婆沙云。",
    "T85n2766_001:0306a08": "奢摩達多能知是義。其時入定不得諮問。入",
    "T85n2766_001:0306a09": "定已後迦旃延造論。第二是佛滅度後六百",
    "T85n2766_001:0306a10": "年中有五百羅漢。共師迦旃延造毘婆沙有",
    "T85n2766_001:0306a11": "百分。毘婆沙此云眾說。五百羅漢大眾共說。",
    "T85n2766_001:0306a12": "此即解八揵度。荊女五分釋雜揵度。次女五",
    "T85n2766_001:0306a13": "分釋使揵度。次有十分釋智揵度。合有六十",
    "T85n2766_001:0306a14": "分流傳此土。餘四十分釋後諸揵度。涼州亂",
    "T85n2766_001:0306a15": "失本不來。復有鞞婆沙有十四分。不出姓名。",
    "T85n2766_001:0306a16": "似是毘婆沙抄也。第二佛滅度後七百年中。",
    "T85n2766_001:0306a17": "有法勝比丘。造四分毘曇。嫌毘婆沙廣博難",
    "T85n2766_001:0306a18": "尋故。擇採毘婆沙要解。二百五十偈以為四",
    "T85n2766_001:0306a19": "分。即阿毘曇心。此謂為無比法所明無漏慧",
    "T85n2766_001:0306a20": "解隔凡成聖無能比者。王領諸數明其四分",
    "T85n2766_001:0306a21": "領諸論也。第四佛滅度後八百年中。有達摩",
    "T85n2766_001:0306a22": "多羅。造雜心有十四分。即是論主之師。所",
    "T85n2766_001:0306a23": "明眾多不止一義故言雜也。其謂毘婆沙太",
    "T85n2766_001:0306a24": "廣難尋。法勝四分略而難見。取毘婆沙三",
    "T85n2766_001:0306a25": "百五十偈。足法勝為六百偈。故其文云。極",
    "T85n2766_001:0306a26": "略難解知。極廣令智退。我今處中說。廣說",
    "T85n2766_001:0306a27": "義莊嚴。略難解知非毘曇之略。廣令智退",
    "T85n2766_001:0306a28": "斥婆沙太廣。此等四論皆是薩婆多部。皆",
    "T85n2766_001:0306a29": "明見有得道。次有成實論來。有師言。是曇",
    "T85n2766_001:0306b01": "無德部論。或言譬喻部。今謂此論無的譡",
    "T85n2766_001:0306b02": "一部遍採眾家之義釋善者而從之。後佛滅",
    "T85n2766_001:0306b03": "度後五百年中。有人有法名為正法。六百",
    "T85n2766_001:0306b04": "年去此為像法故。言願為未來像法眾生也。",
    "T85n2766_001:0306b05": "又應知五百年後魔王出世欲壞佛法。於時",
    "T85n2766_001:0306b06": "馬鳴龍樹及提婆等更造三論。至今三寶不",
    "T85n2766_001:0306b07": "斷。由三大士魔王不復能壞佛法也。如來",
    "T85n2766_001:0306b08": "滅度千五百年後即是末法。所有大乘經藏",
    "T85n2766_001:0306b09": "皆龍王持去。五濁興行。五濁者。一劫濁。二",
    "T85n2766_001:0306b10": "命濁。三煩惱濁。四眾生濁。五見濁也。濁",
    "T85n2766_001:0306b11": "乃無量。一方化宜且說五種。劫濁眾惡紛",
    "T85n2766_001:0306b12": "馳度虜兵飢餓大劫捋壞大生怖畏也。命濁",
    "T85n2766_001:0306b13": "者。保翫此身謂舉常然無常忽至死至無期",
    "T85n2766_001:0306b14": "迫焉而到可畏怖處。煩惱濁者。煩或纏結",
    "T85n2766_001:0306b15": "繫縛行人排迴色聲沈流香味造惡為盛不能",
    "T85n2766_001:0306b16": "自改。眾生濁者。各各不同讒良賢善有財大",
    "T85n2766_001:0306b17": "慳貪而求施行於欲事不擇親善非謗三保。",
    "T85n2766_001:0306b18": "如是眾惡亦不可樂。廣在釋論。見濁者。起",
    "T85n2766_001:0306b19": "諸邪見專事天神奉養外道殺生求福為惡",
    "T85n2766_001:0306b20": "彌甚為痛可援也。此時欲到人應怒力宣揚",
    "T85n2766_001:0306b21": "顯說。住昔過去諸佛名字者。此下第二請問",
    "T85n2766_001:0306b22": "佛名及以國土。願為解說得聞法要。第三結",
    "T85n2766_001:0306b23": "請也。佛告文殊。此下第二段如來答問。就答",
    "T85n2766_001:0306b24": "中凡有二階。第一欲答先歎善哉。先歎次勅",
    "T85n2766_001:0306b25": "後許。宣說嘆中善哉是總嘆也。善猶好也所",
    "T85n2766_001:0306b26": "讚事好故名為善哉。是助辭乃能為諸菩薩",
    "T85n2766_001:0306b27": "問等出其善事。汝大慈無量者。第二答前下",
    "T85n2766_001:0306b28": "為眾生。上云願為未來像法眾生。今答云汝",
    "T85n2766_001:0306c01": "所以為眾生者。乃是汝慈無量所以歎善哉",
    "T85n2766_001:0306c02": "也。問此往昔諸佛名字此第三答。第二問宣",
    "T85n2766_001:0306c03": "揚顯說往昔過去諸佛名字及清淨國土莊嚴",
    "T85n2766_001:0306c04": "之事。今答云汝所以問諸佛名字及國土者。",
    "T85n2766_001:0306c05": "乃不自為但為眾生身。汝今諦聽。此第四前",
    "T85n2766_001:0306c06": "結請上云願為解說得聞法要。今答言汝審",
    "T85n2766_001:0306c07": "須聞者。汝今諦聽教其安三慧也。汝今諦聽",
    "T85n2766_001:0306c08": "一法戒其安聞慧也。善思思慧也。今之教安",
    "T85n2766_001:0306c09": "修慧汝既能安三慧。乃今分別為汝說之。眾",
    "T85n2766_001:0306c10": "坐諸菩薩。此下第二明時眾渴仰也　佛告",
    "T85n2766_001:0306c11": "東方去此十恒沙。此下第二段正答前問。就",
    "T85n2766_001:0306c12": "正答中凡有三種段。第一想行。第二單廣願。",
    "T85n2766_001:0306c13": "第三單廣行也。就初想明行顯中凡有三階。",
    "T85n2766_001:0306c14": "第一牒他方佛名。即答其上問諸佛名字。既",
    "T85n2766_001:0306c15": "出佛名已。第二歎彼佛德業　第三略明行願",
    "T85n2766_001:0306c16": "也。東方去此佛剎十洹沙。第一明彼佛去近",
    "T85n2766_001:0306c17": "遠也。有佛名藥師。第二句牒彼佛名答文殊。",
    "T85n2766_001:0306c18": "汝問我言。願為未來像法眾生說諸佛名字。",
    "T85n2766_001:0306c19": "今正答汝云。此佛剎十洹河沙有佛名藥師",
    "T85n2766_001:0306c20": "瑠璃光。豈不酬前問耶。解云。藥師者借譬受",
    "T85n2766_001:0306c21": "名。世之藥師能除人病內病。明如來能除眾",
    "T85n2766_001:0306c22": "生三毒四到諸惡重罪教令修行四等六度辟",
    "T85n2766_001:0306c23": "藥師也。瑠璃光世之瑠璃是拘所珍內明明",
    "T85n2766_001:0306c24": "果體具萬德。譬之瑠璃也。光者能除闇冥。欲",
    "T85n2766_001:0306c25": "明佛果具足空有二解喻之光也。十號之中",
    "T85n2766_001:0306c26": "第十號者。一者多他阿伽度。此方譯名曰如",
    "T85n2766_001:0306c27": "來。亦名如去。亦名如住。如來者。此是應佛。",
    "T85n2766_001:0306c28": "是慈悲故。乘婆若乘來化三界故云如來。故",
    "T85n2766_001:0307a01": "法華經論云。一者應佛菩提隨所應見而為",
    "T85n2766_001:0307a02": "示現故。如經皆謂如來出釋氏宮去伽耶城",
    "T85n2766_001:0307a03": "不遠坐于道場得阿耨菩提。故如去者此是",
    "T85n2766_001:0307a04": "報佛也。乘如實道成心覺去故云如去。法華",
    "T85n2766_001:0307a05": "論云。二者報佛菩提。謂十地行滿足得常涅",
    "T85n2766_001:0307a06": "槃證故。如經善男子我實成佛以來無量無",
    "T85n2766_001:0307a07": "邊百千萬億那由他劫故。如住者此是法佛。",
    "T85n2766_001:0307a08": "古一如常住不變故云如住。法華論云。三者",
    "T85n2766_001:0307a09": "法佛菩提。謂如來藏性淨涅槃常恒清淨涼",
    "T85n2766_001:0307a10": "不變易故。如經謂如來實如知見三界之相。",
    "T85n2766_001:0307a11": "乃至不如三界見三界故。第二阿羅訶者。此",
    "T85n2766_001:0307a12": "方住譯名為應供。亦殺賊云。亦云不生。應",
    "T85n2766_001:0307a13": "供者如來堪受世間二乘人天供養故云應供",
    "T85n2766_001:0307a14": "也。能斷五住煩惱及習故名為殺賊也。無明",
    "T85n2766_001:0307a15": "螫皮脫故。於後世田中更不受生死名為不",
    "T85n2766_001:0307a16": "生。具此三義名阿羅訶也。第三三藐三佛陀",
    "T85n2766_001:0307a17": "者。此方住譯名為正遍知也。正者異外道。遍",
    "T85n2766_001:0307a18": "知異二乘。二乘之人俱知有作四諦。不知無",
    "T85n2766_001:0307a19": "作四諦故。不得稱為遍知。如來有作無作但",
    "T85n2766_001:0307a20": "知故。秤為遍知也。故云正遍知　第四毘",
    "T85n2766_001:0307a21": "侈遮羅那三那者。此方住譯名為明行足。明",
    "T85n2766_001:0307a22": "者三明也。行者三業也。小乘者之人宿命明",
    "T85n2766_001:0307a23": "過去。但知八萬劫事。天眼明未來但知八萬",
    "T85n2766_001:0307a24": "劫事。漏盡明現在但知四住煩惱盡以不具",
    "T85n2766_001:0307a25": "足故不稱明行足。乃至諸菩薩等雖知無量",
    "T85n2766_001:0307a26": "恒河沙劫事。由未窮盡。是故不得言足。欲明",
    "T85n2766_001:0307a27": "如來達三世窮盡故稱為足也。行者餘人三業",
    "T85n2766_001:0307a28": "有失故不得稱足。唯佛無失故得稱足也。第",
    "T85n2766_001:0307a29": "五修伽陀者。此方住譯名為善誓。善者名好。",
    "T85n2766_001:0307b01": "誓者三去名為好。說好去者乘如實道成正",
    "T85n2766_001:0307b02": "覺去故云好去。好說者以此實理如實為眾",
    "T85n2766_001:0307b03": "生說故名好說。聲聞之人非究竟去故不名",
    "T85n2766_001:0307b04": "好去。不能深達眾生機根為說法故不名好",
    "T85n2766_001:0307b05": "說。如來一者深達物機。二者去是究竟故云",
    "T85n2766_001:0307b06": "好去說也　第六靈加備心。此方住譯名為",
    "T85n2766_001:0307b07": "世間解。云何世間有三種。一者眾生世間。二",
    "T85n2766_001:0307b08": "者器世間。三者智正覺世間。眾生世間者正",
    "T85n2766_001:0307b09": "報也。器世間者依報也。智正覺世間理也。如",
    "T85n2766_001:0307b10": "於此三種世間。了了解知故名世間解也。",
    "T85n2766_001:0307b11": "第七阿耨羅者。此方住譯名無上士也。云何",
    "T85n2766_001:0307b12": "名無上士。一切眾生中佛為無上。一切法中",
    "T85n2766_001:0307b13": "涅槃為無上。佛何故無上。以證無上法故。法",
    "T85n2766_001:0307b14": "既無上人亦無上。必亦云法何故無上。以無",
    "T85n2766_001:0307b15": "上人證故。人何故無上。證無上法故云無",
    "T85n2766_001:0307b16": "士也　第八富樓沙曇藐波羅提者。此方住",
    "T85n2766_001:0307b17": "譯名為調御丈夫。調御有五種。一者官法調",
    "T85n2766_001:0307b18": "御民。二者父調御其子。三者師調御門徒。四",
    "T85n2766_001:0307b19": "者閻羅王調御諍罪人之業。五種調御中。前",
    "T85n2766_001:0307b20": "三種是現在調御　第四是未來世調御。第五",
    "T85n2766_001:0307b21": "以調御者三世俱調御故。勝鬘經云。我久安",
    "T85n2766_001:0307b22": "立汝前□已開覺。今復攝受。汝未來生亦然。",
    "T85n2766_001:0307b23": "是故得知三世俱調御也。佛以[革*帝]語濡語。以",
    "T85n2766_001:0307b24": "此三種語調御眾生令出生死故。云調御丈",
    "T85n2766_001:0307b25": "夫也　第九舍多提婆摩嵬舍喃者。此方住",
    "T85n2766_001:0307b26": "譯名自天人。何以旦明天人師者。欲明如來",
    "T85n2766_001:0307b27": "乃是一切眾生師。但以六道之中天人為勝。",
    "T85n2766_001:0307b28": "隨勝說故名天人師也。佛陀者第十號也。此",
    "T85n2766_001:0307b29": "方住譯名為覺者。云何覺者。如來於菩提樹",
    "T85n2766_001:0307c01": "下眾生非眾生數了了覺知故名為佛。久自",
    "T85n2766_001:0307c02": "覺覺他故號名佛也。度脫生老病死者。明彼",
    "T85n2766_001:0307c03": "佛救利此病生苦者。其在胎之時去住隨母",
    "T85n2766_001:0307c04": "東西冥冥獨苦家人家人誰能自知。母若飲",
    "T85n2766_001:0307c05": "多則身俘湧。母若飲少則飢腸以閉。母若急",
    "T85n2766_001:0307c06": "行則頸如繩玄。母若安坐則身如山壓無有",
    "T85n2766_001:0307c07": "光明。如黑闇地獄。不得動轉。如鐵網地獄。母",
    "T85n2766_001:0307c08": "若飲熱如濩湯地獄。母若飲冷則如寒氷地",
    "T85n2766_001:0307c09": "獄。千五百歲邊受諸苦乃得出生。出生之",
    "T85n2766_001:0307c10": "苦復難思念。當其出生之時泡帶纏身。猶如",
    "T85n2766_001:0307c11": "被縛血流泛肉何異剎皮當墮草上如墮刀",
    "T85n2766_001:0307c12": "山。風來吹身。若寒氷切體不覺失聲。拔似",
    "T85n2766_001:0307c13": "千錐競琢神慮蒼芒壞抱冥昧不知有天地。",
    "T85n2766_001:0307c14": "不知有日月。不知有父母。不知有兄姉。痛楚",
    "T85n2766_001:0307c15": "常多啼叫無息。三兩年中稍辭乳餔肌宵雖",
    "T85n2766_001:0307c16": "長。而心識尚昏。見水便投死而弗悟。持身赴",
    "T85n2766_001:0307c17": "火。不審誰為引刀自刺痛而啼哭。從高墜下",
    "T85n2766_001:0307c18": "無有畏心。或匍匐路衢不知還返。逢狼過虎",
    "T85n2766_001:0307c19": "不生怖怯。此為生苦實亦難處。老苦者夫物",
    "T85n2766_001:0307c20": "盛必衰。莊年必老。此事曉然。驗由指掌。是以",
    "T85n2766_001:0307c21": "黑鬢輻留絡為空髮所驅。紅顏權寄必為霜",
    "T85n2766_001:0307c22": "眉所奪。脈途稍絕五陰俱空。筋髓漸枯。四支",
    "T85n2766_001:0307c23": "誰安。遂使目清雙膿。耳開兩塞。鼻不嗅香。",
    "T85n2766_001:0307c24": "舌失甘辛。身不覺觸。意識昏癡髮鬌。齒落腰",
    "T85n2766_001:0307c25": "曲。背膢舉步寸遲言不可解。而少年雄勇空",
    "T85n2766_001:0307c26": "道誰知。曩曰豪華今且何在。從使路設高軒",
    "T85n2766_001:0307c27": "而永絕登門。臨駿馬終辭跨躍堂[飢-几+甘]清罇而",
    "T85n2766_001:0307c28": "心無希羨庭歌舜目豈窺瞻。昔日莊年縱欲",
    "T85n2766_001:0307c29": "不修微善泉路方臨猶不改悔。一陷泥津寧",
    "T85n2766_001:0308a01": "布更出。病苦者三毒諸殃遍滿世界四大痛",
    "T85n2766_001:0308a02": "惱偏集閻浮。但業有高低報亦輕重。或晨旦",
    "T85n2766_001:0308a03": "清強而片時病集。遂使連年抱[病-丙+帶]歷歲癭纏。",
    "T85n2766_001:0308a04": "或蟲穿骨畏白節相通。膿流皮外四支參穴。",
    "T85n2766_001:0308a05": "成腹大如鼓。頭尖若錐。叫聲徹路臭氣填門。",
    "T85n2766_001:0308a06": "或手足臃捲。或腰背膒瘻舉步如山。身臂如",
    "T85n2766_001:0308a07": "鐵。或冬溫夏疫。乍熱乍寒命危似電氣喘如",
    "T85n2766_001:0308a08": "截。或值諸毒筋離肉斷求生不得求死無緣。",
    "T85n2766_001:0308a09": "或焦否寒五藏被離歷歲飲膿連年吐血。或",
    "T85n2766_001:0308a10": "瘡廊競生雍疽爭出項羸似綖面腫如囊。或",
    "T85n2766_001:0308a11": "眼裏血流兩耳膿出。天地雖廣熟看不見。雷",
    "T85n2766_001:0308a12": "震破山了然不覺。手床濡褥不得安眠。口異",
    "T85n2766_001:0308a13": "飡糜恒常骨立。或顛狂錯亂意識昏癡。入水",
    "T85n2766_001:0308a14": "如歸赴火寧覺。或口閉如鉗舌強如石。搖頭",
    "T85n2766_001:0308a15": "作語動眼為言。或腦裏一蛇除而復出心中",
    "T85n2766_001:0308a16": "二鬼針。而更生如此。病苦不可思議。雖凔天",
    "T85n2766_001:0308a17": "妙饍無異鐵丸。地上甘蔗劇如銅汁。善神不",
    "T85n2766_001:0308a18": "祐惡鬼競逼。床炴火欲眠不得廗非爐炭願",
    "T85n2766_001:0308a19": "坐無因。如此諸病實為大苦　死苦者。蓋浮",
    "T85n2766_001:0308a20": "生在世徒唱百年長短參差終成謬說。或胎",
    "T85n2766_001:0308a21": "中墮落盛年蕩逝。或絕命私門。或為刀官市。",
    "T85n2766_001:0308a22": "或墜足相川。或縊首荒谷。或裂體五車。或分",
    "T85n2766_001:0308a23": "骸四裔。或入水逢蛟。或遊山遇虎。或蘊中聽",
    "T85n2766_001:0308a24": "火。或懷清受餓。並由因果叢雜業報參差。雖",
    "T85n2766_001:0308a25": "曰百年誰蒙其一。是以笑聲未絕而哭嚮行",
    "T85n2766_001:0308a26": "聞慶容纔移而哀賓已進。遂使繡愰障塵彫",
    "T85n2766_001:0308a27": "階積草歌堂聚狩舞壂栖禽願本室而懷疑。",
    "T85n2766_001:0308a28": "望虛靈而抱畏鍾心之受即見怨家結髮之",
    "T85n2766_001:0308a29": "親。便成讎府當其平昔之時。或趍鏘朱閤雍",
    "T85n2766_001:0308b01": "容紫閨搖玉珮於素裙。照金[狂-王+召]於縣首榮心",
    "T85n2766_001:0308b02": "奪曰宦志陵雲。豈意且發高堂而暮沈丘隴",
    "T85n2766_001:0308b03": "螻蟻飡其軀骸地獄收其魂魄。於是刀鋒鏃",
    "T85n2766_001:0308b04": "背劍刃穿胸鐵蟒纏腰銅蛇繞骨。長鉗出舌",
    "T85n2766_001:0308b05": "利釘刺眼。冷氷徹髓熱炭煎皮。遂致觔碎鋸",
    "T85n2766_001:0308b06": "齒之間血流磨床之外。或舒五藏於析邊。又",
    "T85n2766_001:0308b07": "懸四支於鉤側。牛頭八角觸肉灰離獄卒四",
    "T85n2766_001:0308b08": "牙齒腦糜爛。雖復連年噉鐵不解長飢歷劫",
    "T85n2766_001:0308b09": "欽銅寧知救永渴。此為此苦。亦實難當發心",
    "T85n2766_001:0308b10": "自誓行十二願者。依地持論。是發菩提心。發",
    "T85n2766_001:0308b11": "心有四種。一者大悲發心。二者護法發心。三",
    "T85n2766_001:0308b12": "者觀身過患發心。四者求最勝果發心。大悲",
    "T85n2766_001:0308b13": "發心者。觀六道眾生俱有纏縛。以是之故發",
    "T85n2766_001:0308b14": "菩提心。地獄即有受罪之苦。畜生相殘食之",
    "T85n2766_001:0308b15": "苦。餓鬼即有飢餓之苦。神有闕事之苦。人中",
    "T85n2766_001:0308b16": "即有求欲之苦。天中有捨報之苦。觀此眾生",
    "T85n2766_001:0308b17": "俱沒苦海。雖欲求利不知出路。我今發心盡",
    "T85n2766_001:0308b18": "欲證拔。是名大悲發心　第二護法發心者。",
    "T85n2766_001:0308b19": "法有三種。理教行也。法者是常。但時有通塞",
    "T85n2766_001:0308b20": "人行藏。或值世陵遲正化漸隱。虛言與賓教",
    "T85n2766_001:0308b21": "並流。險逕則與夢途爭徹。眾說紛如異端競",
    "T85n2766_001:0308b22": "作聖雜逼真正道殆亂。菩薩作是念。我師釋",
    "T85n2766_001:0308b23": "迦如來。於無量阿僧祇劫受諸懃苦。集此法",
    "T85n2766_001:0308b24": "寶欲使久住於世道利群生。如何一旦將知",
    "T85n2766_001:0308b25": "沈沒。我今為護法故發菩提心不惜身命。欲",
    "T85n2766_001:0308b26": "使大道隱而更彰悟昏世令諸世間得正見",
    "T85n2766_001:0308b27": "眼。是名菩薩護法發心　第三觀身遇患發",
    "T85n2766_001:0308b28": "心者。菩薩作是念。我此身者乃是生老病死",
    "T85n2766_001:0308b29": "之宅。無常苦空之藪。身為受惱之起心為覺",
    "T85n2766_001:0308c01": "苦之主。處胎十月與不淨同居及其生也。則",
    "T85n2766_001:0308c02": "眾苦所集。或病苦痛切晝夜無聞。或恩愛別",
    "T85n2766_001:0308c03": "離怨憎合會成所求不得煩琬懊惱。或衣食",
    "T85n2766_001:0308c04": "不充。茲茲曉夕略說有八生老病死。恩愛別",
    "T85n2766_001:0308c05": "離怨憎合會求不得苦五盛陰苦。旋還六道",
    "T85n2766_001:0308c06": "受此之苦莫知其齊。若不厭離何由可以我",
    "T85n2766_001:0308c07": "今發心此眾苦難離而得離無上聖道難得而",
    "T85n2766_001:0308c08": "得證。是名觀身過患發心　第四求最勝果",
    "T85n2766_001:0308c09": "發心者。諸佛平等有二種身。一者生身。其足",
    "T85n2766_001:0308c10": "三十二相八十種好。端嚴殊特。世無疇類能",
    "T85n2766_001:0308c11": "使惡心眾生見即和悅。豈況聽善之人覩而",
    "T85n2766_001:0308c12": "無益。二者法身。充滿法界。具足十力四無所",
    "T85n2766_001:0308c13": "畏四無礙智十八不共法大慈大悲一切種",
    "T85n2766_001:0308c14": "智。此者求離生死飢渴寒熱。絕六道之紛羇",
    "T85n2766_001:0308c15": "辭五住之煩穢。即是學者之所以折仰發心",
    "T85n2766_001:0308c16": "者之玄期良由所捨處輕重。是名求最勝果",
    "T85n2766_001:0308c17": "發心也　令一切眾生所求皆得。此下第三",
    "T85n2766_001:0308c18": "雙結行願也　第一願者。此下正說段中。第",
    "T85n2766_001:0308c19": "二階單廣願亦是去其未得義明佛果。於已",
    "T85n2766_001:0308c20": "是未有所以願求。就理論行願買是一時所",
    "T85n2766_001:0308c21": "以人先願後行者理推願先行。據後者何以",
    "T85n2766_001:0308c22": "知之。常言願為慕廓行則闐滿故明願先行",
    "T85n2766_001:0308c23": "在後也。就明願中大分為二。第一出願體。第",
    "T85n2766_001:0308c24": "二結願令買。後就初明願中凡十二願。今為",
    "T85n2766_001:0308c25": "六雙。初上求佛果為一雙。第二功德智慧為",
    "T85n2766_001:0308c26": "一雙。第三自行化他為一雙。第四就慈悲體",
    "T85n2766_001:0308c27": "為一雙。第五制大魔化外道為一雙。第六就",
    "T85n2766_001:0308c28": "慈悲境為一雙也。今置後就初一雙中不自",
    "T85n2766_001:0308c29": "分別以為兩異。何者初願願作穢土佛身。第",
    "T85n2766_001:0309a01": "二願願作淨土佛身。此二願是菩提善善報",
    "T85n2766_001:0309a02": "果身。就初求穢土身中復分為三。第一標數。",
    "T85n2766_001:0309a03": "第二興願。第三迴施眾生也。第一願者第標",
    "T85n2766_001:0309a04": "數也使我來世。第二興願令一切眾生如我",
    "T85n2766_001:0309a05": "無異。第三迴施眾生也。第二願者。此一願願",
    "T85n2766_001:0309a06": "作淨土佛身。就此願中凡有三別。第一標數。",
    "T85n2766_001:0309a07": "第二興願。第三施與眾生。第二願者。初標數",
    "T85n2766_001:0309a08": "使我來世第興願。就興願中復分為二。初第",
    "T85n2766_001:0309a09": "一求未來報果。第二求未來習果也。自身猶",
    "T85n2766_001:0309a10": "如瑠璃淨無瑕穢。豈非淨土身。夫瑠璃之體",
    "T85n2766_001:0309a11": "淨。若無形像淨土之身有虛無之身無極之",
    "T85n2766_001:0309a12": "體也。功德魏魏。此第二明菩提善習果也。如",
    "T85n2766_001:0309a13": "日照世明智慧習果也。幽冥眾生悉蒙開曉。",
    "T85n2766_001:0309a14": "第三下施眾生也。第三願者。此一雙明福德",
    "T85n2766_001:0309a15": "莊嚴智慧。是其智慧莊嚴。此二莊嚴廣如別",
    "T85n2766_001:0309a16": "章。此應具論。然今且可釋其名字。其功德",
    "T85n2766_001:0309a17": "者亦名福德。福謂福利。善能資閏。福利行人",
    "T85n2766_001:0309a18": "故名為福。此福是其善行處德故名福德。如",
    "T85n2766_001:0309a19": "清冷等是水家德。功謂功能。善有資閏利益",
    "T85n2766_001:0309a20": "之功故名為功。此功還是善行處德故名功",
    "T85n2766_001:0309a21": "德。言智慧者依如毘曇決斷名智。對諸忍故。",
    "T85n2766_001:0309a22": "若依成實。無著名智別想識故。通相以論知",
    "T85n2766_001:0309a23": "法名智。觀達秤惠。此智與慧通釋一物隨義",
    "T85n2766_001:0309a24": "別分非無差異。具相如何。依如地持知世諦",
    "T85n2766_001:0309a25": "者。名之為智。知第一義記以為惠。故彼之",
    "T85n2766_001:0309a26": "言於一切法部分知者名智波羅蜜。於第一",
    "T85n2766_001:0309a27": "義開覺名波若波羅蜜。涅槃亦然。若依地論",
    "T85n2766_001:0309a28": "證第一義名隨智者。了達教法名隨惠者。皆",
    "T85n2766_001:0309a29": "得無傷。此二經中名為莊嚴。亦名律儀。亦曰",
    "T85n2766_001:0309b01": "助法。亦復說之為菩提。具言莊嚴者。如涅",
    "T85n2766_001:0309b02": "槃說。能嚴行人故曰莊嚴。又復諸行共相莊",
    "T85n2766_001:0309b03": "飾亦曰莊嚴。如莊嚴具眾寶間錯。言律儀者。",
    "T85n2766_001:0309b04": "如地持說。此二內調故名為律。合法　秤儀。",
    "T85n2766_001:0309b05": "言助法者。望果為言資順菩提故云助法。能",
    "T85n2766_001:0309b06": "為佛因故。復說之為菩提。具使我來世佛道",
    "T85n2766_001:0309b07": "成就。第一願求佛道魏魏堂堂。第二願成佛",
    "T85n2766_001:0309b08": "已功德智慧之所莊嚴也云魏魏堂堂。此明",
    "T85n2766_001:0309b09": "福德莊嚴明照世界。此四字辯智慧莊行者。",
    "T85n2766_001:0309b10": "見道第三下施眾生也。第五願者此下兩段。",
    "T85n2766_001:0309b11": "自行化他以為一雙。初先自行。就明自行中",
    "T85n2766_001:0309b12": "但有兩段。第一標數。第二興願也。第五願",
    "T85n2766_001:0309b13": "者。第一標數。發大精進。第二興願。精進者",
    "T85n2766_001:0309b14": "昔有大杯樹多諸禽獸野火來燒三邊俱起。",
    "T85n2766_001:0309b15": "唯有一邊而隔一水眾獸窮逼逃命無地。我",
    "T85n2766_001:0309b16": "爾時為大身多力鹿。以前脚跨一岸。以後脚",
    "T85n2766_001:0309b17": "距一岸。令眾獸蹈背上而度。皮肉盡壞。以慈",
    "T85n2766_001:0309b18": "愍力忍之。至死最後。一兔來氣力以竭自強",
    "T85n2766_001:0309b19": "怒力。令得過之。背折墮水而死　就此願中分",
    "T85n2766_001:0309b20": "為二別。初明持戒之始第二明持戒之終。發",
    "T85n2766_001:0309b21": "心自誓明持戒之始。所以名戒為地者。經言",
    "T85n2766_001:0309b22": "或為平地能生眾善經戒不犯。此明持戒之",
    "T85n2766_001:0309b23": "終也。第六願者。此明外化盲聾眾生。盲者",
    "T85n2766_001:0309b24": "先世重罪。若破眾生眼。若出眾生眼。若破正",
    "T85n2766_001:0309b25": "見眼故。盲盜塔中珠火燈明亦盲。聾者何因",
    "T85n2766_001:0309b26": "緣故聾。答曰師文教訓不受不行而返瞋恚",
    "T85n2766_001:0309b27": "故聾。復次截眾生耳破眾生耳。若盜佛塔僧",
    "T85n2766_001:0309b28": "塔中物。及揵推鈴故得聾。啞者先世截他舌",
    "T85n2766_001:0309b29": "或塞其口。或與惡藥令不能語。或聞師教父",
    "T85n2766_001:0309c01": "母語而不用言噵非故啞。狂者破他坐禪人",
    "T85n2766_001:0309c02": "破坐禪人含。如婆羅門失稻田其婦復死即",
    "T85n2766_001:0309c03": "時狂教裸形而走。又如翅舍伽憍曇比丘尼。",
    "T85n2766_001:0309c04": "本白衣時七子皆死。大憂愁故失心狂發裸",
    "T85n2766_001:0309c05": "者。問曰先言狂者得正今言裸者得衣除狂",
    "T85n2766_001:0309c06": "云何更有裸。答曰狂有二種。一者人皆知狂。",
    "T85n2766_001:0309c07": "二者惡邪故自裸人不知狂。如說南天竺國",
    "T85n2766_001:0309c08": "中有法師。高坐說五戒義。眾生多有外道來",
    "T85n2766_001:0309c09": "聽。是國王難曰。若如所說。有人施酒及自飲",
    "T85n2766_001:0309c10": "酒得癡狂愚報。當今世人應狂者多正者少。",
    "T85n2766_001:0309c11": "而今狂者便少不狂者多。何以故爾。是時諸",
    "T85n2766_001:0309c12": "外道輩言。善哉斯難甚深。是死禿高聲坐必",
    "T85n2766_001:0309c13": "不能答。以王利智故。是時法師以指指諸外",
    "T85n2766_001:0309c14": "道而更說飾餘事。王時即解諸外道語　諸外",
    "T85n2766_001:0309c15": "道語王言。王難甚深。是不知答。恥所不知。",
    "T85n2766_001:0309c16": "而但舉指更說餘事。王語外道高坐指答以",
    "T85n2766_001:0309c17": "訖持護汝故。不以言說而者指汝言汝等是",
    "T85n2766_001:0309c18": "狂狂不少也。汝等以灰塗身俱形無恥。以人",
    "T85n2766_001:0309c19": "髑髏盛糞而食。拔頭髮臥刺上到懸勳鼻冬",
    "T85n2766_001:0309c20": "則入水夏則火炙。如是種種所行非道皆是",
    "T85n2766_001:0309c21": "狂相。即是法師將護汝故指而不說。是名為",
    "T85n2766_001:0309c22": "裸形狂。依如經論人之所行一不得少。昔有",
    "T85n2766_001:0309c23": "兄弟二人出家求道。一人持戒誦經坐禪。一",
    "T85n2766_001:0309c24": "人廣求檀越修諸福業。至釋迦牟尼佛出世。",
    "T85n2766_001:0309c25": "一人生長者家。一人作大白象力能破賊。長",
    "T85n2766_001:0309c26": "者出家學道得六神通。阿羅漢而以薄福乞",
    "T85n2766_001:0309c27": "食難得。他日持鉢城乞食遍不能得到白象",
    "T85n2766_001:0309c28": "廐見王供。象種種豐足。語此象言。我之與",
    "T85n2766_001:0309c29": "汝俱是有罪逼。象即感結三日不食。守象人",
    "T85n2766_001:0310a01": "怖求覓道人見而問言。汝作何術令王白象",
    "T85n2766_001:0310a02": "病不能食。答曰。此象是我先身時弟。共於迦",
    "T85n2766_001:0310a03": "葉佛時出家求道。我但持戒誦經坐禪不行",
    "T85n2766_001:0310a04": "布施。弟但廣求檀越作諸福業布施不持戒",
    "T85n2766_001:0310a05": "不學。問以其不持戒誦經坐禪故今作此象。",
    "T85n2766_001:0310a06": "大修布施故飲食備具種種豐足。我但行道",
    "T85n2766_001:0310a07": "不修布施故。今雖得道乞食不能得。以是事",
    "T85n2766_001:0310a08": "故因緣不同。病得愈者。病有二。一者內病",
    "T85n2766_001:0310a09": "五藏不調結臥宿疹。二者外病奔者逸馬推押",
    "T85n2766_001:0310a10": "墮落兵刃刀杖種種諸病。亦有先業病者。問",
    "T85n2766_001:0310a11": "曰。以何因緣得病。答曰。先世好行鞭杖考掠",
    "T85n2766_001:0310a12": "繫閉種種惱故。今世得病現世病不知將身",
    "T85n2766_001:0310a13": "飲食不節臥起無常。以是事故得種種病。如",
    "T85n2766_001:0310a14": "是有四百四病。以佛神力故令病者得愈",
    "T85n2766_001:0310a15": "　形殘者得具足。云何名形殘。若有人先世破",
    "T85n2766_001:0310a16": "他身截其頭截手足。或破佛像及父母像故。",
    "T85n2766_001:0310a17": "形殘不具足蒙佛大恩。皆得具足。譬如祇桓",
    "T85n2766_001:0310a18": "中如字揵極。秦言是波斯匿王。兄子端正勇",
    "T85n2766_001:0310a19": "健心性和善王大夫人見之心著即微喚之。",
    "T85n2766_001:0310a20": "欲令從己揵極不從。夫人大怒向王讒之反",
    "T85n2766_001:0310a21": "拔其罪。王聞即節節解之棄於塚間。命未絕",
    "T85n2766_001:0310a22": "頃。其夜虎狼羅剎來欲食之。是時佛到其邊",
    "T85n2766_001:0310a23": "光明照之。身即平服。其心大喜。佛為說法。",
    "T85n2766_001:0310a24": "則得三道。佛幸其手將至祇桓。是人言我身",
    "T85n2766_001:0310a25": "己破己棄佛續我身。今當盡此形壽以身布",
    "T85n2766_001:0310a26": "施　佛及比丘僧明曰。波斯匿王聞是事。來至",
    "T85n2766_001:0310a27": "祇。桓語揵極言向悔過。汝實無罪枉相形害。",
    "T85n2766_001:0310a28": "今當與汝分國半治。揵極言。我亦厭矣。王亦",
    "T85n2766_001:0310a29": "無罪。我宿世殃各罪報應爾。我今己身施佛",
    "T85n2766_001:0310b01": "及僧不復還也。如是若有眾生不具足者。蒙",
    "T85n2766_001:0310b02": "佛光明得具足。就此願中但有二別。第一標",
    "T85n2766_001:0310b03": "數。二出外化之境。即是盲聾眾生何意無興",
    "T85n2766_001:0310b04": "願明公何假興願求病六情不具。所以此中",
    "T85n2766_001:0310b05": "不興也　第七願者。此下兩願就慈悲體為",
    "T85n2766_001:0310b06": "一雙。初一願是悲願。就此中復分為之第標",
    "T85n2766_001:0310b07": "數。第二興願即出悲體。第三下施眾生。第七",
    "T85n2766_001:0310b08": "願初標數使我來世。此下第二興願就興願",
    "T85n2766_001:0310b09": "中復為三。第一出悲家境。第三正明悲體。若",
    "T85n2766_001:0310b10": "有苦惱無救護者。此明悲境。我為此等設大",
    "T85n2766_001:0310b11": "法藥。第二正出悲體令諸疾病。皆得除愈。第",
    "T85n2766_001:0310b12": "三迴施眾生　第八願者。第二明慈體。就明",
    "T85n2766_001:0310b13": "慈體中亦分為三。第一標數。第二興願。即出",
    "T85n2766_001:0310b14": "慈體。第三迴施眾生。第八願者初先標願使",
    "T85n2766_001:0310b15": "我來世。第二興願。就此中復分為二。第一出",
    "T85n2766_001:0310b16": "慈境。第二出慈體也。使我來世。以善業因緣",
    "T85n2766_001:0310b17": "為諸惡業無量眾生。第一出慈家境也。講宣",
    "T85n2766_001:0310b18": "妙法。第二慈體□度脫得實智入智慧門得",
    "T85n2766_001:0310b19": "權智也。普使明了。第三迴施眾生也　第九",
    "T85n2766_001:0310b20": "願者。此是第五制天魔摧外道為一雙置後。",
    "T85n2766_001:0310b21": "就初制天魔願中凡有三階。第一標數。第二",
    "T85n2766_001:0310b22": "興願下制天魔。第三上隆三寶。第九願者。第",
    "T85n2766_001:0310b23": "一標數。使我來世摧伏惡魔。第二下制天魔",
    "T85n2766_001:0310b24": "有兩句。初制天魔下句他外道也。顯揚清淨",
    "T85n2766_001:0310b25": "無上道法。第三上隆三寶。即釋上句云何那",
    "T85n2766_001:0310b26": "若使佛興願。但位心制天魔及外道。此心非",
    "T85n2766_001:0310b27": "善。下釋言所以制天魔本為上隆三寶。並無",
    "T85n2766_001:0310b28": "惠意也　第十願者。第二化諸外道。何意化",
    "T85n2766_001:0310b29": "外道。乃言王法所加解言九十六種道。王亦",
    "T85n2766_001:0310c01": "是一道。豈非化道耶。就此願中復分為二。第",
    "T85n2766_001:0310c02": "一標數。第二興願第三施眾生。第十願者。第",
    "T85n2766_001:0310c03": "一標數。使我來世。此下第二出願家事也。如",
    "T85n2766_001:0310c04": "是諸苦惱眾生等悉令解脫。第三下施眾生",
    "T85n2766_001:0310c05": "耶　第十一願者。此下第六雙出慈悲境。此",
    "T85n2766_001:0310c06": "第一先標悲境。就此中復分為三。第一標數。",
    "T85n2766_001:0310c07": "第二興願。第三出悲境。即下施眾生。第十",
    "T85n2766_001:0310c08": "一願者使我來世。第二興願者若有眾生飢",
    "T85n2766_001:0310c09": "火所惱。此下第三出境。即下施眾生也　第",
    "T85n2766_001:0310c10": "十二願者。此下第二次出慈境。就此凡有五",
    "T85n2766_001:0310c11": "階。第一標數。第二興願。第三出慈境。第四",
    "T85n2766_001:0310c12": "與樂。第五總結。十二願者。第一標數。使我來",
    "T85n2766_001:0310c13": "世。興願若有貧凍裸露。"
}