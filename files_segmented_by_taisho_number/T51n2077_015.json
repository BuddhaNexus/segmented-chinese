{
    "T51n2077_015:0564a12": "續傳燈錄卷第十五",
    "T51n2077_015:0564a14": "大鑑下第十三世",
    "T51n2077_015:0564a15": "1 黃龍慧南禪師法嗣黃龍慧南禪師法嗣",
    "T51n2077_015:0564a16": "黃龍祖心禪師洪州黃龍晦堂寶覺祖心禪師。南雄始興人",
    "T51n2077_015:0564a17": "生於鄔氏。少為書生有聲。年十九而目盲。父",
    "T51n2077_015:0564a18": "母許以出家輒復見物。乃往依龍山寺沙門",
    "T51n2077_015:0564a19": "惠全。明年試經業。而師獨獻詩得剃髮。繼住",
    "T51n2077_015:0564a20": "受業院不奉戒律。一旦棄之入叢林謁雲峯",
    "T51n2077_015:0564a21": "悅禪師。留止三年。苦其孤硬告悅將去。悅云。",
    "T51n2077_015:0564a22": "必往依黃蘗南公。師至黃蘗四年知有而機",
    "T51n2077_015:0564a23": "不發。又辭而上雲峯會悅沒。因就止石霜無",
    "T51n2077_015:0564a24": "所參決。試閱傳燈。至僧問多福禪師。如何是",
    "T51n2077_015:0564a25": "多福一叢竹。多福云。一莖兩莖斜。僧云。不",
    "T51n2077_015:0564a26": "會。多福云。三莖四莖曲。此時頓覺親見二師。",
    "T51n2077_015:0564a27": "徑歸黃蘗方展坐具。南笑云。子入吾室矣。師",
    "T51n2077_015:0564a28": "亦踴躍自喜即應曰。大事本來如是。和尚何",
    "T51n2077_015:0564a29": "用教人看話下語百計搜尋。南云。若不令汝",
    "T51n2077_015:0564b01": "如此究尋到無用心處自見自肯。吾即埋沒",
    "T51n2077_015:0564b02": "汝也。師從容游泳陸沈眾中。時時往決雲門",
    "T51n2077_015:0564b03": "語句。南云。知是邊事便休。汝用許多工夫作",
    "T51n2077_015:0564b04": "什麼。師曰。不然。但有纖疑在。不到無學安能",
    "T51n2077_015:0564b05": "七縱八橫天回地轉哉。南肯之。已而往謁翠",
    "T51n2077_015:0564b06": "岩真禪師。真與語大奇之。依止二年而真沒。",
    "T51n2077_015:0564b07": "乃還黃蘗。南使分座接納後來。及南遷住黃",
    "T51n2077_015:0564b08": "龍。師往謁泐潭月禪師。月以經論精義入神。",
    "T51n2077_015:0564b09": "聞諸方同列笑之。以謂政不自歇去耳。乃下",
    "T51n2077_015:0564b10": "喬木入幽谷乎。師曰。彼以有得之得護前遮",
    "T51n2077_015:0564b11": "後。我以無學之學朝宗百川。中以小疾醫寓",
    "T51n2077_015:0564b12": "章江。轉運判官夏倚公立雅意禪學。見楊傑",
    "T51n2077_015:0564b13": "次公而嘆曰。吾至江西恨不識南公。次公云。",
    "T51n2077_015:0564b14": "有心上座在章江。公能自屈不待見南也。公",
    "T51n2077_015:0564b15": "立見師劇談神思傾豁。至論肇論會萬物為",
    "T51n2077_015:0564b16": "自己者及情與無情共一體。時有狗臥香卓",
    "T51n2077_015:0564b17": "下。師以壓尺擊狗。又擊香卓曰。狗有情即去。",
    "T51n2077_015:0564b18": "香卓無情自住。情與無情安得成一體。公立",
    "T51n2077_015:0564b19": "不能對。師曰。才入思惟便成剩法。何曾會萬",
    "T51n2077_015:0564b20": "物為自己哉。又嘗與僧論維摩。三萬二千師",
    "T51n2077_015:0564b21": "子寶座畫入毘耶小室何故不礙。為是維摩",
    "T51n2077_015:0564b22": "所現神力耶。為別假異術耶。夫難信之法故",
    "T51n2077_015:0564b23": "現此瑞。有能信者始知本來自有之物。何故",
    "T51n2077_015:0564b24": "復令更信。曰若無信入小必妨大。雖然既有",
    "T51n2077_015:0564b25": "信。法何從而起耶。又作偈曰。樓閣門前纔斂",
    "T51n2077_015:0564b26": "念。不須彈指已開扃。善財一去無消息。門外",
    "T51n2077_015:0564b27": "春來草自青。其指法親切方便妙密多類此。",
    "T51n2077_015:0564b28": "南入滅師繼住持十有二年。然性真率不樂",
    "T51n2077_015:0564b29": "從事於務。五求解去乃得謝事閑居。而學者",
    "T51n2077_015:0564c01": "益親。謝景溫師直守潭州虛大溈以致師三",
    "T51n2077_015:0564c02": "辭不往。又囑江西轉運判官彭汝礪器資問",
    "T51n2077_015:0564c03": "所以不赴長沙之意。師曰。願見謝公不願領",
    "T51n2077_015:0564c04": "大溈也。馬祖百丈以前無住持事道人相尋",
    "T51n2077_015:0564c05": "於空閑寂莫之濱而已。其後雖有住持王臣",
    "T51n2077_015:0564c06": "尊禮為天人師。今則不然。挂名官府如有戶",
    "T51n2077_015:0564c07": "籍之民。直遣五伯追之耳。此豈可復為也。師",
    "T51n2077_015:0564c08": "直聞之不敢以院事屈。願一見之。師至長沙。",
    "T51n2077_015:0564c09": "師直願受法要。師為舉其綱。略曰。三乘十",
    "T51n2077_015:0564c10": "二分教還同說食示人食味。既因他說其食。",
    "T51n2077_015:0564c11": "要在自己親嘗。既自親嘗。便能了知其味是",
    "T51n2077_015:0564c12": "甘是辛是鹹是淡。達磨西來直指人心見性",
    "T51n2077_015:0564c13": "成佛。亦復如是。真性既因文字而顯。要在自",
    "T51n2077_015:0564c14": "己親見。若能親見便能了知目前是真是妄",
    "T51n2077_015:0564c15": "是生是死。既能了知真妄生死。反觀一切語",
    "T51n2077_015:0564c16": "言文字。皆是表顯之說都無實義。如今不了",
    "T51n2077_015:0564c17": "病在甚處。病在見聞覺知。為不如實知真際",
    "T51n2077_015:0564c18": "所詣。認此見聞覺知為自己所見。殊不知。此",
    "T51n2077_015:0564c19": "見聞覺知皆因前塵而有分別。若無前塵境",
    "T51n2077_015:0564c20": "界。即此見聞覺知還同龜毛兔角並無所歸。",
    "T51n2077_015:0564c21": "師直聞所未聞。又答韓侍郎。宗古問曰。承諭",
    "T51n2077_015:0564c22": "昔時開悟曠然無疑。但無始已來習氣未能",
    "T51n2077_015:0564c23": "頓盡。然心外無剩法者。不知煩惱習氣是何",
    "T51n2077_015:0564c24": "物而欲盡之。若起此心翻成認賊為子也。從",
    "T51n2077_015:0564c25": "上以來但有言說。乃至隨病設藥。縱有煩惱",
    "T51n2077_015:0564c26": "習氣。但以如來知見治之。皆是善權方便誘",
    "T51n2077_015:0564c27": "引之說。若是定有習氣可治。却是心外有法",
    "T51n2077_015:0564c28": "而可盡之。譬如靈龜曳尾于途拂迹迹生。可",
    "T51n2077_015:0564c29": "謂將心用心轉見病深。苟能明心。心外無法",
    "T51n2077_015:0565a01": "法外無心。心法既無更欲教誰盡耶。師游京",
    "T51n2077_015:0565a02": "師。駙馬都尉王公詵盡禮迎之菴于國門之",
    "T51n2077_015:0565a03": "外。久之南還再游廬山。彭器資守九江。師見",
    "T51n2077_015:0565a04": "之。器資從容問師。人命臨終時有旨決乎。師",
    "T51n2077_015:0565a05": "曰。有之。云願聞其說。師曰。待器資死即道。",
    "T51n2077_015:0565a06": "器資起立增敬云。此事須是和尚始得。蓋於",
    "T51n2077_015:0565a07": "四方公卿合即千里應之。不合則咫尺不往。",
    "T51n2077_015:0565a08": "嘗有偈曰。不住唐朝寺。閑為宋地僧。生涯三",
    "T51n2077_015:0565a09": "事衲。故舊一枝藤。乞食隨緣去。逢山任意登。",
    "T51n2077_015:0565a10": "相逢莫相笑。不是嶺南能。可以想見師人物",
    "T51n2077_015:0565a11": "品格焉。師既臘高復移菴深入棧。絕學者又",
    "T51n2077_015:0565a12": "二十餘年。嘗於南公圓寂之日作偈曰。昔人",
    "T51n2077_015:0565a13": "去時是今日。今日依然人不來。今既不來昔",
    "T51n2077_015:0565a14": "不往。白雲流水空徘徊。誰云秤尺平直中還",
    "T51n2077_015:0565a15": "有曲。誰云物理齊種麻還得粟。可憐馳逐天",
    "T51n2077_015:0565a16": "下人。六六元來三十六。叢林傳之以為克肖",
    "T51n2077_015:0565a17": "南公隨汝顛倒所欲南斗七北斗八之語。元",
    "T51n2077_015:0565a18": "符三年十一月十六日中夜示寂。閱世七十",
    "T51n2077_015:0565a19": "有六。坐五十五夏。賜號寶覺。葬于南公塔之",
    "T51n2077_015:0565a20": "東號雙塔。",
    "T51n2077_015:0565a21": "泐潭克文禪師洪州泐潭真淨克文禪師。出於陝府閿鄉鄭",
    "T51n2077_015:0565a22": "氏。鄭世族多名公卿。師生而傑異。幼孤事後",
    "T51n2077_015:0565a23": "母至孝而失愛。母數困辱之。父悲之使游學",
    "T51n2077_015:0565a24": "四方。至復州北塔聞耆宿廣公說法感泣。裂",
    "T51n2077_015:0565a25": "縫掖而師事之。故北塔以克文名之。年二十",
    "T51n2077_015:0565a26": "五試所習剃髮受具足戒。學經論無不臻妙。",
    "T51n2077_015:0565a27": "游京洛講席。因經行龍門殿廡間。見塑比丘",
    "T51n2077_015:0565a28": "像冥目如在定。翻然自失謂其伴曰。我所負",
    "T51n2077_015:0565a29": "者如吳道子畫人物。雖盡其妙然非活者。於",
    "T51n2077_015:0565b01": "是棄去曰。吾將南游觀道焉。治平二年坐夏",
    "T51n2077_015:0565b02": "於大溈。夜聞僧誦雲門語。僧問。佛法如水中",
    "T51n2077_015:0565b03": "月是否。雲門云。清波無透路。豁然有省。時南",
    "T51n2077_015:0565b04": "禪師在黃蘗師往造焉。適真覺惟勝為首坐。",
    "T51n2077_015:0565b05": "南一日舉古德鐘樓上念讚床脚下種菜話令",
    "T51n2077_015:0565b06": "眾下語。勝云。猛虎當路坐。南喜之遂退院令",
    "T51n2077_015:0565b07": "住。而居于積翠菴。師三到菴語不契。乃曰。",
    "T51n2077_015:0565b08": "此老只是箇修行僧。不會我說話。遂去見翠",
    "T51n2077_015:0565b09": "巖順禪師。順知見甚高而語話好葛藤。諸方",
    "T51n2077_015:0565b10": "號順婆婆是也。問師。近離甚處。師曰。黃蘗。",
    "T51n2077_015:0565b11": "云菴頭老子安樂否。師曰。安樂。云甚處人事。",
    "T51n2077_015:0565b12": "師曰。關西。云說話却不似關西人。師曰。幼曾",
    "T51n2077_015:0565b13": "游學。云甚處為僧。師曰。從北塔廣和尚落髮。",
    "T51n2077_015:0565b14": "廣與秀同參雙泉郁。順笑云。頃與訥祖印參",
    "T51n2077_015:0565b15": "此二大老。不會渠語話。及我如今參得些子",
    "T51n2077_015:0565b16": "禪。要見他却已遷化了。又問。新黃蘗住得如",
    "T51n2077_015:0565b17": "何。師曰。甚好。順云。渠只下得一轉語好。遂",
    "T51n2077_015:0565b18": "住黃蘗。禪即未夢見在。師因此大悟臨濟宗",
    "T51n2077_015:0565b19": "旨。頓見南用處。遂作數頌寄之。南大稱賞。",
    "T51n2077_015:0565b20": "因回參禮。南問。從什麼處來。對曰。翠嶽。南",
    "T51n2077_015:0565b21": "云。恰值老僧不在。進曰。未審向什麼處去。南",
    "T51n2077_015:0565b22": "云。天台普請南嶽雲游。曰若然者學人亦得",
    "T51n2077_015:0565b23": "自在去也。南云。脚下鞋何處得來。曰廬山七",
    "T51n2077_015:0565b24": "伯錢唱得。南云。何曾自在。師指曰。何曾不自",
    "T51n2077_015:0565b25": "在耶。南駭異之。于時洪英首座與師齊名。英",
    "T51n2077_015:0565b26": "乃邵武人也。眾中號英邵武文關西。久之辭",
    "T51n2077_015:0565b27": "去復寓止翠巖順禪師會下。順云。子種性邁",
    "T51n2077_015:0565b28": "往而契悟廣大。臨濟將仆子力能支之厚自",
    "T51n2077_015:0565b29": "愛。南住黃龍師復往焉。南云。適令侍者捲簾",
    "T51n2077_015:0565c01": "問渠。卷起簾時如何。云照見天下。放下簾",
    "T51n2077_015:0565c02": "時如何。云水泄不通。不卷不放時如何。侍者",
    "T51n2077_015:0565c03": "無語汝又作麼生。師曰。和尚替侍者下涅槃",
    "T51n2077_015:0565c04": "堂始得。南厲聲云。關西人果無頭腦乃顧旁",
    "T51n2077_015:0565c05": "僧。師指之曰。只這僧也未夢見。南大笑。自是",
    "T51n2077_015:0565c06": "門下號偉異。雖博學多聞者見之無不讋縮。",
    "T51n2077_015:0565c07": "南入滅遊衡嶽。還首眾於仰山。熙寧五年至",
    "T51n2077_015:0565c08": "高安。太守錢公弋先侯見之。師復謁。有獒逸",
    "T51n2077_015:0565c09": "出屏間。師方趨迎之少避。錢公嘲云。禪者固",
    "T51n2077_015:0565c10": "能教誨蛇虎乃畏狗乎。師曰。易伏隈岩虎難",
    "T51n2077_015:0565c11": "降護宅龍。錢公嘆云。名不虛得。遂挽令住",
    "T51n2077_015:0565c12": "洞山。繼住壽聖。初於洞山開堂示眾曰。問話",
    "T51n2077_015:0565c13": "且止。秖知問佛問法。殊不知佛法來處。且道",
    "T51n2077_015:0565c14": "從什麼處來。乃垂下一足曰。昔日黃龍親行",
    "T51n2077_015:0565c15": "此令。十方諸佛無敢違者。諸代祖師一切賢",
    "T51n2077_015:0565c16": "聖無敢越者。無量法門一切妙義。天下老和",
    "T51n2077_015:0565c17": "尚舌頭始終一印無敢異者。無異即且止。印",
    "T51n2077_015:0565c18": "在什麼處。還見麼。若見非僧非俗無偏無黨",
    "T51n2077_015:0565c19": "一一分付。若不見即我自收。遂收足乃喝一",
    "T51n2077_015:0565c20": "喝曰。兵隨印轉將逐符行。佛手驢脚生緣。老",
    "T51n2077_015:0565c21": "好痛與三十棒。而今會中莫有不甘者麼。若",
    "T51n2077_015:0565c22": "有不妨奇特。若無新長老謾汝諸人去也。故",
    "T51n2077_015:0565c23": "我大覺世尊。昔日於摩謁陀國。十二月八日",
    "T51n2077_015:0565c24": "明星現時豁然悟道。大地有情悉皆成佛。今",
    "T51n2077_015:0565c25": "日有釋子沙門克文。於東震旦國大宋筠陽",
    "T51n2077_015:0565c26": "城中。六月十三日赫日現時。又悟箇什麼。以",
    "T51n2077_015:0565c27": "拂子畫一畫曰。我不敢輕於汝等。汝等皆當",
    "T51n2077_015:0565c28": "作佛。下座。又示眾曰。洞山門下有時和泥合",
    "T51n2077_015:0565c29": "水。有時壁立千仞。汝等諸人。擬向和泥合",
    "T51n2077_015:0566a01": "水處見洞山。洞山且不在和泥合水處。擬向",
    "T51n2077_015:0566a02": "壁立千仞處見洞山。洞山且不在壁立千仞",
    "T51n2077_015:0566a03": "處。擬向一切處見洞山。洞山且不在一切處。",
    "T51n2077_015:0566a04": "汝不要見洞山鼻索。在洞山手裏擬瞌睡。也",
    "T51n2077_015:0566a05": "把鼻索一掣。只見眼孔定動又不相識。也不",
    "T51n2077_015:0566a06": "要爾識洞山。且識得自己也得。又曰。洞山門",
    "T51n2077_015:0566a07": "下要行便行要坐便坐。鉢盂裏痾屎。淨瓶中",
    "T51n2077_015:0566a08": "吐唾執法修行如牛拽磨。復曰。頭陀石被莓",
    "T51n2077_015:0566a09": "苔裹。擲筆峯遭薜荔纏。羅漢院一年度三箇",
    "T51n2077_015:0566a10": "行者。歸宗寺裏參退喫茶。有僧問。如何是佛。",
    "T51n2077_015:0566a11": "師呵呵大笑。僧云。何哂之有。師曰。我笑汝隨",
    "T51n2077_015:0566a12": "語生解。僧云。偶然失利。師遂高聲曰。不得禮",
    "T51n2077_015:0566a13": "拜。僧便歸眾。師復笑曰。隨語生解果然果然。",
    "T51n2077_015:0566a14": "乃曰。洞山門下八凹九凸。交交加加屈屈曲",
    "T51n2077_015:0566a15": "曲崎崎嶇嶇嵲嵲屼屼。水雲掩映煙嵐重疊。",
    "T51n2077_015:0566a16": "一道直路觀者遊者十八九人。舉步早是迷",
    "T51n2077_015:0566a17": "却路頭也。其中莫有不迷者麼。喝一喝曰。且",
    "T51n2077_015:0566a18": "道路頭在什麼處。又曰。佛法二字不用道著。",
    "T51n2077_015:0566a19": "道著則頭角生。古人只解殺人不解活人。何",
    "T51n2077_015:0566a20": "不道佛法二字一一現成。諸仁者。欲知佛麼",
    "T51n2077_015:0566a21": "只諸人是。欲知法麼只諸人日用者是。是不",
    "T51n2077_015:0566a22": "是是即也大奇。不是也大奇。殺也活也一處",
    "T51n2077_015:0566a23": "不通。兩處失功觸途成滯。一日上堂問答罷。",
    "T51n2077_015:0566a24": "乃曰。還有問話底麼。良久曰。三十年弄馬騎",
    "T51n2077_015:0566a25": "却被驢撲。遂撫膝曰。直得須彌岌嶪海水騰",
    "T51n2077_015:0566a26": "波。三十三天一時退位。十八大地獄盡乃停",
    "T51n2077_015:0566a27": "酸。見麼。若這裏見得。釋迦拱手彌勒攢眉。文",
    "T51n2077_015:0566a28": "殊普賢與伊作侍者。若也不見。看我七縱八",
    "T51n2077_015:0566a29": "橫。且向葛藤裏薦取阿呵呵。諸高德且道。我",
    "T51n2077_015:0566b01": "笑箇什麼噫。我笑昔日雲門臨濟德山岩頭",
    "T51n2077_015:0566b02": "螢火之光蚊蚋之解。一人道我呵佛罵祖。一",
    "T51n2077_015:0566b03": "人道我得末後一句。一人道黃蘗佛法無多",
    "T51n2077_015:0566b04": "子。一人道大覺世尊初生下時。一手指天一",
    "T51n2077_015:0566b05": "手指地。天上天下唯吾獨尊。我當時若見一",
    "T51n2077_015:0566b06": "棒打殺與狗子喫。似這一隊掠虛漢。總只一",
    "T51n2077_015:0566b07": "期於無佛處稱尊。若是如今喚來一時與伊",
    "T51n2077_015:0566b08": "生按過。自餘之輩放過即不可。豈不聞。僧問",
    "T51n2077_015:0566b09": "乾峯云。十方薄枷梵一路涅槃門。未審路頭",
    "T51n2077_015:0566b10": "在什麼處。乾峯拈拄杖畫一畫云。在這裏。只",
    "T51n2077_015:0566b11": "如乾峯恁麼曾夢見也未。若是老僧即不然。",
    "T51n2077_015:0566b12": "十方薄伽梵一路涅槃門。未審路頭在什麼",
    "T51n2077_015:0566b13": "處。劈脊便棒。却問伊。路頭在什麼處。待擬",
    "T51n2077_015:0566b14": "開口熱喝出去。更有雲門折脚老比丘。不分",
    "T51n2077_015:0566b15": "緇索不辨正邪。拈扇子云。𨁝跳上三十三天",
    "T51n2077_015:0566b16": "築著帝釋鼻孔。東海鯉魚打一棒雨似盆傾。",
    "T51n2077_015:0566b17": "似這般和泥合水漢。糞掃堆裏埋却十箇五",
    "T51n2077_015:0566b18": "箇。又有甚過。阿呵呵。樂不樂足不足。而今幸",
    "T51n2077_015:0566b19": "對山青水綠。年來是事一時休。信任身心懶",
    "T51n2077_015:0566b20": "拘束。大眾休瞌睡好。又解夏示眾曰。有問話",
    "T51n2077_015:0566b21": "者麼。乃以拂子擊禪床曰。天地造化有陰有",
    "T51n2077_015:0566b22": "陽有生有殺。日月照臨有明有暗有隱有顯。",
    "T51n2077_015:0566b23": "江河流注有高有下有壅有決。明主治化有",
    "T51n2077_015:0566b24": "君有臣有禮有樂有賞有罰。佛法住世有頓",
    "T51n2077_015:0566b25": "有漸有權有實有結有解。結也四月十五十",
    "T51n2077_015:0566b26": "方世界。是聖是凡若草若木。以拂子左邊敲",
    "T51n2077_015:0566b27": "一下曰。從這裏一時結。舉拂子曰。總在拂子",
    "T51n2077_015:0566b28": "頭上。還見麼乃喝曰。解也七月十五日法界",
    "T51n2077_015:0566b29": "若草若木乃聖乃凡。以拂子右邊敲一下曰。",
    "T51n2077_015:0566c01": "從這裏一處解。舉拂子曰。總在拂子頭上。還",
    "T51n2077_015:0566c02": "見麼。乃喝曰。秖如四月十五已前七月十五",
    "T51n2077_015:0566c03": "日已後。且道是解是結舉拂子曰。總在拂子",
    "T51n2077_015:0566c04": "頭上。還見麼。又喝曰。諸高德。此三喝中。有",
    "T51n2077_015:0566c05": "一喝是金剛王寶劍。有一喝是踞地師子。有",
    "T51n2077_015:0566c06": "一喝是探竿影草。若人一一辨得。始見臨濟",
    "T51n2077_015:0566c07": "大師道出常情。黃蘗被掌。大愚遭築。雖相",
    "T51n2077_015:0566c08": "去三二百年許。汝親為嫡子。然後大開不二",
    "T51n2077_015:0566c09": "妙門。權衡諸祖摧邪顯正扶宗立教整頓頹",
    "T51n2077_015:0566c10": "綱。縱大知見耀大法眼。不動本際決勝魔軍。",
    "T51n2077_015:0566c11": "乃喝曰。更須知有一喝不作一喝用。到者裏",
    "T51n2077_015:0566c12": "須是爍迦羅眼向未屙已前驀提得去。諸高",
    "T51n2077_015:0566c13": "德且道提得箇什麼。良久喝一喝下座。師住",
    "T51n2077_015:0566c14": "持凡十有二年。厭繁劇謝事東游三吳。至金",
    "T51n2077_015:0566c15": "陵時王荊公方退閑居定林。聞師來出迎。既",
    "T51n2077_015:0566c16": "是喜甚劇談終日。公問。諸經皆首標時處。圓",
    "T51n2077_015:0566c17": "覺經獨不然何也。師曰。頓乘所演直示眾生。",
    "T51n2077_015:0566c18": "日用現前不屬今古。只今老僧與相公俱入",
    "T51n2077_015:0566c19": "大光明藏。遊戲三昧互為賓主非干時處。又",
    "T51n2077_015:0566c20": "問。經云一切眾生皆證圓覺。而圭峯以證為",
    "T51n2077_015:0566c21": "具。謂譯者之訛何如。師曰。圓覺如可改維摩",
    "T51n2077_015:0566c22": "亦可改也。維摩豈不云。亦不滅受蘊而取證。",
    "T51n2077_015:0566c23": "夫不滅受蘊而取證。與皆證圓覺之意同。蓋",
    "T51n2077_015:0566c24": "眾生現行無明。即是如來根本大智。圭峯之",
    "T51n2077_015:0566c25": "言非是。荊公大悅稱賞者累日。施其第為寶",
    "T51n2077_015:0566c26": "坊。延師為開山第一祖。陞座曰。大眾今日",
    "T51n2077_015:0566c27": "一會要知麼。是大眾成佛時節淨緣。乃今際",
    "T51n2077_015:0566c28": "會大丞相荊國公及判府左丞。施宅捨園林",
    "T51n2077_015:0566c29": "為佛剎請山僧闡揚祖意。諸人還會麼。直指",
    "T51n2077_015:0567a01": "大眾即心見性成佛。大眾信得及麼。若自信",
    "T51n2077_015:0567a02": "得及。即知自性本來成佛。縱有未信亦當成",
    "T51n2077_015:0567a03": "佛。但為迷來日久。乍爾聞說誠難取信。且如",
    "T51n2077_015:0567a04": "古今天下善知識。一切禪道一切語言。並是",
    "T51n2077_015:0567a05": "善知識自佛性中流出建立。而流出者是末",
    "T51n2077_015:0567a06": "佛性是本。近代佛法可傷。多棄本逐末背正",
    "T51n2077_015:0567a07": "投邪。但認古人言句為禪為道有甚干涉。直",
    "T51n2077_015:0567a08": "饒達磨西來亦無禪可說。秖要大眾自證自",
    "T51n2077_015:0567a09": "悟自成佛自建立一切禪道。況神通變化眾",
    "T51n2077_015:0567a10": "生本自具足不假外求。如今人多是外求。蓋",
    "T51n2077_015:0567a11": "根本自無所悟。一向客作數他珍寶。都是虛",
    "T51n2077_015:0567a12": "妄不免生死流轉。大眾。今日二相公特建此",
    "T51n2077_015:0567a13": "大道場作大佛事。出大地眾生生死流轉之",
    "T51n2077_015:0567a14": "苦。顯露本來廣大寂滅妙心。開發本來神通",
    "T51n2077_015:0567a15": "大光明藏。但迷則長居凡下。悟則即今聖賢。",
    "T51n2077_015:0567a16": "大眾。言多則去道轉遠。笑他明眼道人。眾",
    "T51n2077_015:0567a17": "中莫有明眼者麼。今時佛法混濫。要分邪正",
    "T51n2077_015:0567a18": "使大家不墮邪見作人天正眼。有麼有麼。良",
    "T51n2077_015:0567a19": "久曰。我終不敢輕於汝等。汝等皆當作佛。下",
    "T51n2077_015:0567a20": "座。荊公大悅。以師道行奏聞。詔賜真淨禪師。",
    "T51n2077_015:0567a21": "未幾厭繁闠還高安菴于九峯之下。名曰投",
    "T51n2077_015:0567a22": "老。學者自遠而至。六年而復出住歸宗。又二",
    "T51n2077_015:0567a23": "年張天覺由左司謫金陵酒官起帥南昌。過",
    "T51n2077_015:0567a24": "廬山見師。康強盡禮致之以居泐潭。俄退居",
    "T51n2077_015:0567a25": "雲菴。以崇寧元年十月旦日示疾。十五日疾",
    "T51n2077_015:0567a26": "愈。盡出平生玩好道具件件疏之散諸門弟",
    "T51n2077_015:0567a27": "子。十六日中夜沐浴跏趺。眾請說法。師笑",
    "T51n2077_015:0567a28": "曰。今年七十八。四大相離別。風火既離散。臨",
    "T51n2077_015:0567a29": "行休更說。言卒而逝。又七日闍維五色成焰",
    "T51n2077_015:0567b01": "白光上騰。煙之所及皆成舍利。道俗千餘人",
    "T51n2077_015:0567b02": "皆得之。分建塔于泐潭寶蓮峯之下洞山留",
    "T51n2077_015:0567b03": "雲洞之北。",
    "T51n2077_015:0567b04": "泐潭洪英禪師洪州泐潭洪英禪師。姓陳氏邵武軍人。幼警",
    "T51n2077_015:0567b05": "敏讀書五行俱下。父母愛之使為書生習進",
    "T51n2077_015:0567b06": "士。師不食自誓懇求出家。及成大僧即行訪",
    "T51n2077_015:0567b07": "道。東游至曹山依止耆年雅公。久之辭去登",
    "T51n2077_015:0567b08": "雲居。眷岩壑勝絕為終焉之計。閱華嚴十明",
    "T51n2077_015:0567b09": "論。至為真智慧無體性。不能自知無性故為",
    "T51n2077_015:0567b10": "無性之性。不能自知無性故名曰無明。華嚴",
    "T51n2077_015:0567b11": "第六地曰。不了第一義故號曰無明。將知真",
    "T51n2077_015:0567b12": "智慧本無性故不能自了。若遇了緣而了則",
    "T51n2077_015:0567b13": "無明滅矣。是謂成佛要門。願以此法紹隆佛",
    "T51n2077_015:0567b14": "種。然今諸方誰可語此。既而曰。有積翠老子",
    "T51n2077_015:0567b15": "在。即日往黃蘗謁南禪師。夜語達旦。南惟",
    "T51n2077_015:0567b16": "加敬而未許入室。師往往呈語。南惟默然。一",
    "T51n2077_015:0567b17": "日因取經函忽失手而墜。戞然有聲遂頓悟。",
    "T51n2077_015:0567b18": "徑造方丈陳其所解。南曰。汝乃吾家英雄具",
    "T51n2077_015:0567b19": "正眼者善自護持。時會下龍象雜遝。而師議",
    "T51n2077_015:0567b20": "論英發常傾四坐。聲名藉甚。乃游西山遇南",
    "T51n2077_015:0567b21": "昌潘居士同宿雙嶺。居士言。龍潭見天皇時",
    "T51n2077_015:0567b22": "節冥合孔子。師驚問。何以驗之。居士舉孔子",
    "T51n2077_015:0567b23": "曰。二三子以我為隱乎。吾無隱乎爾。吾無",
    "T51n2077_015:0567b24": "行而不與二三子者是丘也。天皇云。汝擎茶",
    "T51n2077_015:0567b25": "來吾與汝接。汝行食來吾與汝受。汝問訊我",
    "T51n2077_015:0567b26": "起手。何嘗不為汝。師以為何如。師笑曰。楚人",
    "T51n2077_015:0567b27": "以山雞為鳳。世傳以為笑。不意居士此語正",
    "T51n2077_015:0567b28": "相類。何也汝擎茶來吾為汝接。汝行食來吾",
    "T51n2077_015:0567b29": "為汝受。汝問訊我起手。若言是說。說箇什麼。",
    "T51n2077_015:0567c01": "若言不說。龍潭何以便悟此。所謂無法可說",
    "T51n2077_015:0567c02": "是名說法。以世尊之辨亦不能加此兩句耳。",
    "T51n2077_015:0567c03": "學者但求解會。譬如五色圖畫虛空。鳥窠無",
    "T51n2077_015:0567c04": "佛法可傳授。不可默坐。只拈布毛吹之。侍者",
    "T51n2077_015:0567c05": "便悟去。學者乃云。拈起布毛全體發露。似此",
    "T51n2077_015:0567c06": "見解未出教乘。其可稱祖師門下客耶。九峯",
    "T51n2077_015:0567c07": "被人問深山裏還有佛法也無。不得已云有。",
    "T51n2077_015:0567c08": "及被窮詰無可有。乃云。石頭大者大小者小。",
    "T51n2077_015:0567c09": "學者乃卜度云。剎說眾生說三世熾然說。審",
    "T51n2077_015:0567c10": "如此教乘自足。何必更問祖師意旨耶。要得",
    "T51n2077_015:0567c11": "脫體明去。譬如病眼人求醫治之。醫者乃能",
    "T51n2077_015:0567c12": "去翳膜。不曾以光明與之。居士推床而起云",
    "T51n2077_015:0567c13": "吾憂積翠法道未有繼者。今知盡在子躬矣。",
    "T51n2077_015:0567c14": "雙嶺順禪師問。菴中老師好問學者。併却咽",
    "T51n2077_015:0567c15": "喉唇吻道取一句。首座曾道得麼。師為之一",
    "T51n2077_015:0567c16": "笑已。而有偈曰。阿家甞醋三尺喙。新婦洗面",
    "T51n2077_015:0567c17": "摸著鼻。道吾答話得腰裩。玄沙開書是白紙。",
    "T51n2077_015:0567c18": "於是順嘆服以為名下無虛士。有同參在石",
    "T51n2077_015:0567c19": "門分座接納。師作偈寄之曰。萬煆爐中鐵蒺",
    "T51n2077_015:0567c20": "藜。直須高價勿饒伊。橫來竪去呵呵笑。一任",
    "T51n2077_015:0567c21": "旁人鼓是非。熙寧元年首眾于廬山圓通寺。",
    "T51n2077_015:0567c22": "學者歸之如南公。明年春南圓寂。十月師徇",
    "T51n2077_015:0567c23": "四眾之請。遂開法于石門僧問。逢場作戲時",
    "T51n2077_015:0567c24": "如何。師曰。紅爐爆出鐵烏龜。僧云。當軒布鼓",
    "T51n2077_015:0567c25": "師親擊。百尺竿頭事若何。師曰。山僧不信這",
    "T51n2077_015:0567c26": "活計。僧擬議。師曰。不唧𠺕漢。僧禮拜起。便",
    "T51n2077_015:0567c27": "垂下袈裟角云。脫衣卸甲時如何。曰喜得狼",
    "T51n2077_015:0567c28": "烟息弓弰壁上懸。僧却攬上袈裟角云。重整",
    "T51n2077_015:0567c29": "衣甲時如何。師曰。不到烏江畔知君未肯休",
    "T51n2077_015:0568a01": "僧便喝。師曰。驚我。僧拍一拍。師曰也是死中",
    "T51n2077_015:0568a02": "得活。僧禮拜。師曰。將謂收燕破趙之才。元來",
    "T51n2077_015:0568a03": "只是販私鹽賊。僧問。如何是佛。師曰。眉分八",
    "T51n2077_015:0568a04": "字眼似流星。僧云。如何是祖師西來意。師曰。",
    "T51n2077_015:0568a05": "一棒一條痕。僧云。大眾證明學人禮謝。師呵",
    "T51n2077_015:0568a06": "呵大笑。僧禮拜起以左手畫一圓相。師以拂",
    "T51n2077_015:0568a07": "子穿向右邊。僧以右手畫一圓相。師以拂子",
    "T51n2077_015:0568a08": "穿向左邊。僧以兩手畫圓相托呈。師以拂子",
    "T51n2077_015:0568a09": "畫一畫曰。三十年來未曾逢溈仰子孫。今日",
    "T51n2077_015:0568a10": "却遇著箇踏土墼漢。還更有問話者麼。良久",
    "T51n2077_015:0568a11": "無問。師乃曰。問也無窮答也無盡。問答去來",
    "T51n2077_015:0568a12": "於道轉遠。何故況為此事。直饒棒頭薦得不",
    "T51n2077_015:0568a13": "是丈夫。喝下承當未為達士。那堪更向言中",
    "T51n2077_015:0568a14": "取則句裏馳求。語路尖新機鋒捷疾。如斯見",
    "T51n2077_015:0568a15": "解盡是埋沒宗旨玷污先賢。於吾祖道何曾",
    "T51n2077_015:0568a16": "夢見。只如我佛如來臨般涅槃。乃云。吾有",
    "T51n2077_015:0568a17": "正法眼藏涅槃妙心。付囑摩訶大迦葉。迦葉",
    "T51n2077_015:0568a18": "遂付阿難。洎商那和修毱多大士諸祖相繼。",
    "T51n2077_015:0568a19": "至于達磨西來。直指人心見性成佛。不立文",
    "T51n2077_015:0568a20": "字語言。豈不是先聖方便之道。自是當人不",
    "T51n2077_015:0568a21": "信却自迷頭認影。奔逐狂途致使伶俜流浪",
    "T51n2077_015:0568a22": "生死。禪德。若能一念回光返照。向自己脚跟",
    "T51n2077_015:0568a23": "下褥剝究竟將來。可謂洞門谿開樓閣重重。",
    "T51n2077_015:0568a24": "十方普現海會齊彰。便乃凡聖賢愚山河大",
    "T51n2077_015:0568a25": "地以海印三昧一印印定。更無纖毫透漏。山",
    "T51n2077_015:0568a26": "僧如是舉唱。若是眾中有本色衲僧。聞之實",
    "T51n2077_015:0568a27": "為掩耳而歸笑破他口。大眾且道。本色衲僧",
    "T51n2077_015:0568a28": "門下一句作麼生道。良久曰。天際雪埋千尺",
    "T51n2077_015:0568a29": "石。洞門凍折數株松。又一日陞堂。僧問。黃",
    "T51n2077_015:0568b01": "龍一曲師親唱。佛手驢脚略借觀。師曰。老",
    "T51n2077_015:0568b02": "僧打退鼓。僧禮拜。師曰。龍頭蛇尾又問。臨",
    "T51n2077_015:0568b03": "濟栽松即不問。百丈開田事若何。師曰。深著",
    "T51n2077_015:0568b04": "鉏頭。僧云。古人猶在。師曰。更添鋤頭。僧禮",
    "T51n2077_015:0568b05": "拜。師擊禪床一下。乃顧視大眾曰。青山重疊",
    "T51n2077_015:0568b06": "疊綠水響潺潺。遂拈拄杖曰。未到懸崖處擡",
    "T51n2077_015:0568b07": "頭仔細看。卓拄杖而起。又曰。寶峯高峻人罕",
    "T51n2077_015:0568b08": "到。岩前雪壓枯松倒。嶺前嶺後野猿啼。一條",
    "T51n2077_015:0568b09": "古路清風掃。禪德。雖然如是。且道山僧拄杖",
    "T51n2077_015:0568b10": "子長多少。遂拈起曰。長者隨長使短者隨短",
    "T51n2077_015:0568b11": "用。卓一下。又上堂良久顧視大眾曰。石門巇",
    "T51n2077_015:0568b12": "嶮鐵關牢。舉目重重萬仞高。無角鐵牛衝得",
    "T51n2077_015:0568b13": "破。毘盧海內作波濤。且道不涉波濤一句作",
    "T51n2077_015:0568b14": "麼生道。良久曰。一句不遑無著問。迄今猶作",
    "T51n2077_015:0568b15": "野盤僧。下座。師住未期年。六月知事紛爭。止",
    "T51n2077_015:0568b16": "之不可。即謂眾曰。領眾不肅正坐無德。吾有",
    "T51n2077_015:0568b17": "媿黃龍。呼維那鳴鐘眾集敘行脚始末曰。吾",
    "T51n2077_015:0568b18": "滅後火化以骨石藏普通塔。明生死不離清",
    "T51n2077_015:0568b19": "眾也。言卒而逝。閱世五十有九。坐四十三夏。",
    "T51n2077_015:0568b20": "門弟子奉師遺誡。茶毘以靈骨入塔。別收舍",
    "T51n2077_015:0568b21": "利供養。",
    "T51n2077_015:0568b22": "仰山行偉禪師袁州仰山行偉禪師河朔人也。東京大佛寺",
    "T51n2077_015:0568b23": "受具。聽習圓覺微有所疑。挈囊游方專扣祖",
    "T51n2077_015:0568b24": "意。至南禪師法席六遷星序。一日扣請尋被",
    "T51n2077_015:0568b25": "喝出。足擬跨門頓省玄旨。出世仰山道風大",
    "T51n2077_015:0568b26": "著。上堂。大眾會麼。古今事掩不得。日用事藏",
    "T51n2077_015:0568b27": "不得。既藏掩不得則日用現前。且問諸人。現",
    "T51n2077_015:0568b28": "前作麼生參。上堂。大眾見麼。開眼則普觀十",
    "T51n2077_015:0568b29": "方。合眼則包含萬有。不開不合是何模樣。還",
    "T51n2077_015:0568c01": "見模樣麼。久參高德舉處便曉。後進初機識",
    "T51n2077_015:0568c02": "取模樣。莫秖管貪睡。睡時眼見箇甚麼。若道",
    "T51n2077_015:0568c03": "不見與死人何別。直饒丹青處士筆頭上畫",
    "T51n2077_015:0568c04": "出。青山綠水夾竹桃花。秖是相似模樣。設",
    "T51n2077_015:0568c05": "使石匠錐頭鑽出群羊走獸。也秖是相似模",
    "T51n2077_015:0568c06": "樣。若是真模樣。任是處士石匠無爾下手處。",
    "T51n2077_015:0568c07": "諸人要見須是著眼始得。良久曰。廣則一線",
    "T51n2077_015:0568c08": "道。狹則一寸半。以拂子擊禪床。鼓聲纔動大",
    "T51n2077_015:0568c09": "眾雲臻。諸人上觀山僧下覷。上觀觀箇甚麼。",
    "T51n2077_015:0568c10": "下覷覷箇甚麼。良久曰。對面不相識。上堂。道",
    "T51n2077_015:0568c11": "不在聲色而不離聲色。凡一語一默一動一",
    "T51n2077_015:0568c12": "靜隱顯縱橫無非佛事。日用現前古今凝然",
    "T51n2077_015:0568c13": "理何差互。師自題其像曰。吾真難貌斑斑駁",
    "T51n2077_015:0568c14": "駁擬欲安排下筆便錯示寂。闍維獲五色舍",
    "T51n2077_015:0568c15": "利骨石栓索句連。塔于寺之東。",
    "T51n2077_015:0568c16": "隆慶慶閑禪師吉州仁山隆慶院慶閑禪師福州卓氏子。母",
    "T51n2077_015:0568c17": "夢胡僧授以明珠吞之而娠。及生白光照室。",
    "T51n2077_015:0568c18": "幼不近酒胾。年十一棄俗。十七得度。二十遍",
    "T51n2077_015:0568c19": "參。後謁黃龍於黃蘗。龍問。甚處來。師曰。百",
    "T51n2077_015:0568c20": "丈。曰幾時離彼。師曰。正月十三。龍曰。脚跟",
    "T51n2077_015:0568c21": "好痛與三十棒。師曰。非但三十棒。龍喝曰。許",
    "T51n2077_015:0568c22": "多時行脚無點氣息。師曰。百千諸佛亦乃如",
    "T51n2077_015:0568c23": "是。曰汝與麼來何曾有纖毫到諸佛境界。師",
    "T51n2077_015:0568c24": "曰。諸佛末必到慶閑境界。龍問。如何是汝生",
    "T51n2077_015:0568c25": "緣處。師曰。早晨喫白粥。如今又覺飢。問我手",
    "T51n2077_015:0568c26": "何似佛手。師曰。月下弄琵琶。問我脚何似驢",
    "T51n2077_015:0568c27": "脚。師曰。鷺鷥立雪非同色。龍嗟咨而視曰。汝",
    "T51n2077_015:0568c28": "剃除鬚髮當為何事。師曰。秖要無事。曰與",
    "T51n2077_015:0568c29": "麼則數聲清磬是非外。一箇閑人天地間也。",
    "T51n2077_015:0569a01": "師曰。是何言歟。曰靈利衲子。師曰。也不消",
    "T51n2077_015:0569a02": "得。龍曰。此間有辨上座者汝著精彩。師曰。他",
    "T51n2077_015:0569a03": "有甚長處。曰他拊汝背一下又如何。師曰。作",
    "T51n2077_015:0569a04": "甚麼。曰他展兩手。師曰。甚處學這虛頭來。龍",
    "T51n2077_015:0569a05": "大笑。師却展兩手。龍喝之。又問。𢤱𢤱鬆鬆兩",
    "T51n2077_015:0569a06": "人共一椀作麼生會。師曰。百雜碎。曰盡大",
    "T51n2077_015:0569a07": "地是箇須彌山。撮來掌中汝又作麼生會。師",
    "T51n2077_015:0569a08": "曰。兩重公案。曰這裏從汝胡言漢語。若到同",
    "T51n2077_015:0569a09": "安如何過得。時英邵武在同安作首座。師欲",
    "T51n2077_015:0569a10": "往見之。師曰。渠也須到這箇田地始得。曰忽",
    "T51n2077_015:0569a11": "被渠指火爐。曰這箇是黑漆火爐。那箇是黑",
    "T51n2077_015:0569a12": "漆香卓。甚處是不到處。師曰慶閑而前且從",
    "T51n2077_015:0569a13": "恁麼說話。若是別人笑和尚去。龍拍一拍。師",
    "T51n2077_015:0569a14": "便喝。明日同看僧堂。曰好僧堂。師曰。極好工",
    "T51n2077_015:0569a15": "夫。曰好在甚處。師曰。一梁拄一柱。曰此未是",
    "T51n2077_015:0569a16": "好處。師曰。和尚又作麼生。龍以手指曰。這柱",
    "T51n2077_015:0569a17": "得與麼圓。那枋得與麼匾。師曰。人天大善知",
    "T51n2077_015:0569a18": "識須是和尚始得。即趨去。明日侍立。龍問。得",
    "T51n2077_015:0569a19": "坐披衣向後如何施設。師曰。遇方即方遇圓",
    "T51n2077_015:0569a20": "即圓。曰汝與麼說話猶帶唇齒在。師曰。慶閑",
    "T51n2077_015:0569a21": "即與麼和尚作麼生。曰近前來與汝說。師拊",
    "T51n2077_015:0569a22": "掌曰。三十年用底今朝捉敗。龍大笑曰。一等",
    "T51n2077_015:0569a23": "是精靈。師拂袖而去。由是學者爭歸之。廬",
    "T51n2077_015:0569a24": "陵太守張公鑒請居隆慶僧問。鋪席新開不",
    "T51n2077_015:0569a25": "可放過。師曰。記取話頭。曰請師高著眼。師",
    "T51n2077_015:0569a26": "曰。蹉過了也。室中垂問曰。祖師心印篆作何",
    "T51n2077_015:0569a27": "文。諸佛本源深之多少。又曰。十二時中上來",
    "T51n2077_015:0569a28": "下去開單展鉢。此是五蘊敗壞之身。那箇是",
    "T51n2077_015:0569a29": "清淨法身。又曰。不用指東畫西。實地上道將",
    "T51n2077_015:0569b01": "一句來。又曰。十二時中著衣喫飯承甚麼人",
    "T51n2077_015:0569b02": "恩力。又曰。魚行水濁鳥飛毛落。亮座主一入",
    "T51n2077_015:0569b03": "西山。為甚麼杳無消息。師居隆慶未期年。鍾",
    "T51n2077_015:0569b04": "陵太守王公韶請居龍泉。不逾年以病求去。",
    "T51n2077_015:0569b05": "廬陵道俗舟載而歸。居隆慶之東堂事之益",
    "T51n2077_015:0569b06": "篤。元豐四年三月七日將示寂。遺偈曰。露質",
    "T51n2077_015:0569b07": "浮世。奄質浮滅。五十三歲。六七八月。南嶽天",
    "T51n2077_015:0569b08": "台。松風㵎雪。珍重知音。紅爐優鉢。泊然坐",
    "T51n2077_015:0569b09": "逝。俾畫工就寫其真。首忽自舉次日仍平視。",
    "T51n2077_015:0569b10": "闍維日雲起風作飛瓦折木。煙氣所至東西",
    "T51n2077_015:0569b11": "南北四十里。凡草木沙礫之間皆得舍利如",
    "T51n2077_015:0569b12": "金色。計其所獲幾數斛。閱世五十五。坐夏三",
    "T51n2077_015:0569b13": "十六。初蘇子由欲為作記而疑其事。方臥痁",
    "T51n2077_015:0569b14": "夢有呵者曰。閑師事何疑哉。疑即病矣。子由",
    "T51n2077_015:0569b15": "夢中作數百言。其銘略曰。稽首三界尊。閑師",
    "T51n2077_015:0569b16": "不止此。憫世狹劣故。聊示其小者。子由其知",
    "T51n2077_015:0569b17": "言哉。",
    "T51n2077_015:0569b18": "雲蓋守智禪師潭州雲蓋守智禪師劍州陳氏子。遊方至豫",
    "T51n2077_015:0569b19": "章大寧。時法昌遇禪師韜藏西山。師聞其飽",
    "T51n2077_015:0569b20": "參即之。昌問曰。汝何所來。師曰。大寧。又問。",
    "T51n2077_015:0569b21": "三門夜來倒汝知麼。師愕然曰。不知。昌曰。吳",
    "T51n2077_015:0569b22": "中石佛大有人不曾得見師惘然即展拜。昌",
    "T51n2077_015:0569b23": "使謁翠岩真禪師。雖久之無省。且不舍寸陰。",
    "T51n2077_015:0569b24": "及謁黃龍於積翠始盡所疑。後首眾石霜遂",
    "T51n2077_015:0569b25": "開法。道吾徙雲蓋。僧問。有一無絃琴。不是世",
    "T51n2077_015:0569b26": "間木。今朝負上來。請師彈一曲。師拊膝一下。",
    "T51n2077_015:0569b27": "僧云。金風颯颯和清韻。請師方便再垂音。師",
    "T51n2077_015:0569b28": "曰。陝府出鐵牛。上堂。緊鞘離水靴。踏破湖湘",
    "T51n2077_015:0569b29": "月。手把鐵蒺藜。打碎龍虎穴。翻身倒上樹。始",
    "T51n2077_015:0569c01": "見無生滅。劫笑老瞿曇。彈指超彌勒。上堂。昨",
    "T51n2077_015:0569c02": "日高山看釣魚。步行騎馬失却驢。有人拾得",
    "T51n2077_015:0569c03": "駱駝去。重賞千金一也無。若向這裏薦得不",
    "T51n2077_015:0569c04": "著還草鞋錢。上堂舉。趙州問僧。向甚麼處去。",
    "T51n2077_015:0569c05": "曰摘茶去。州曰閑。師曰。道著不著何處摸索。",
    "T51n2077_015:0569c06": "背後龍鱗面前驢脚。翻身筋斗孤雲野鶴。阿",
    "T51n2077_015:0569c07": "呵呵。示眾。不離當處常湛然。覓即知君不可",
    "T51n2077_015:0569c08": "見。雖然先德恁麼道。且作箇模子搭却。若",
    "T51n2077_015:0569c09": "也出不得秖抱得古人底。若也出得方有少",
    "T51n2077_015:0569c10": "分相應。雲蓋則不然。騎駿馬繞須彌。過山尋",
    "T51n2077_015:0569c11": "蟻跡。能有幾人知。師居院之東堂。政和辛卯",
    "T51n2077_015:0569c12": "死心謝事黃龍。由湖南入山奉覲日已夕矣。",
    "T51n2077_015:0569c13": "侍僧通謁。師曳履且行且語曰。將燭來看",
    "T51n2077_015:0569c14": "其面目。何似生而致名喧宇宙。死心亦絕叫",
    "T51n2077_015:0569c15": "把近前來。我要照是真師叔是假師叔。師即",
    "T51n2077_015:0569c16": "當胸敺一拳。死心曰。却是真箇遂作禮。賓主",
    "T51n2077_015:0569c17": "相得歡甚。及死心復領黃龍。至政和甲午示",
    "T51n2077_015:0569c18": "寂。時師住開福得訃上堂。法門不幸法幢摧。",
    "T51n2077_015:0569c19": "五蘊山中化作灰。昨夜泥牛通一線。黃龍從",
    "T51n2077_015:0569c20": "此入輪迴。",
    "T51n2077_015:0569c21": "玄沙合文禪師福州玄沙合文明慧禪師。僧問。如何是道。師",
    "T51n2077_015:0569c22": "曰。私通車馬。僧進一步。師曰。官不容針。",
    "T51n2077_015:0569c23": "黃蘗惟勝禪師瑞州黃蘗惟勝真覺禪師潼川羅氏子。居講",
    "T51n2077_015:0569c24": "聚時偶以扇勒窓櫺有聲。忽憶教中道。十方",
    "T51n2077_015:0569c25": "俱擊鼓十處一時聞。因大悟白本講。講令參",
    "T51n2077_015:0569c26": "問。師徑往黃龍。後因瑞州太守委龍遴選黃",
    "T51n2077_015:0569c27": "蘗主人。龍集眾垂語曰。鐘樓上念讚。床脚下",
    "T51n2077_015:0569c28": "種菜。若人道得乃往住持。師出答曰。猛虎當",
    "T51n2077_015:0569c29": "路坐。龍大悅遂令師往。由是諸方宗仰之。上",
    "T51n2077_015:0570a01": "堂。臨濟喝德山棒。留與禪人作模範。歸宗磨",
    "T51n2077_015:0570a02": "雪峯毬。此箇門庭接上流。若是黃蘗即不然。",
    "T51n2077_015:0570a03": "也無喝。也無棒。亦不推磨。亦不輥毬。前面是",
    "T51n2077_015:0570a04": "案山背後是主山。塞却爾眼睛拶破爾面門。",
    "T51n2077_015:0570a05": "於此見得得不退轉地。盡未來際不向他求。",
    "T51n2077_015:0570a06": "若見不得醍醐上味翻成毒藥。上堂。寂兮寥",
    "T51n2077_015:0570a07": "兮蟾蜍皎皎下空谷。寬兮廓兮曦光𦮰𦮰流",
    "T51n2077_015:0570a08": "四海。曹谿路上勦絕人行。多子塔前駢闐如",
    "T51n2077_015:0570a09": "市。直饒這裏薦得倜儻分明。未是衲僧活計。",
    "T51n2077_015:0570a10": "大丈夫漢須是向黑暗獄中敲枷打鎖。餓鬼",
    "T51n2077_015:0570a11": "隊裏放火奪漿。推倒慈氏樓。折却空王殿。靈",
    "T51n2077_015:0570a12": "苗瑞草和根扷。滿地從教荊棘生。",
    "T51n2077_015:0570a13": "百丈元肅禪師洪州百丈元肅禪師上堂。僧問。祖意西來誰",
    "T51n2077_015:0570a14": "家嫡嗣。師曰。面南觀北斗。僧云。黃龍密印親",
    "T51n2077_015:0570a15": "傳得。百丈今朝一派流。曰聽事不真喚鐘作",
    "T51n2077_015:0570a16": "甕。僧云。人天有賴。師曰。七穿八穴。問祖意",
    "T51n2077_015:0570a17": "西來願垂開示。師曰。泥牛吞巨浪。僧云。中下",
    "T51n2077_015:0570a18": "之機如何體究。師曰。木馬踐紅塵。僧云。恁麼",
    "T51n2077_015:0570a19": "則法輪再轉祖道重光。師曰。土上加泥。乃曰。",
    "T51n2077_015:0570a20": "文殊在諸人眼睫上放光。普賢在脚跟下走",
    "T51n2077_015:0570a21": "過。且道觀音大士在什麼處行履。夜聞風水",
    "T51n2077_015:0570a22": "響。日聽嶺猿啼。又謂眾曰。春去秋來始復終。",
    "T51n2077_015:0570a23": "花開花落幾時窮。唯餘林下探玄者。了得無",
    "T51n2077_015:0570a24": "常性自通。復曰。亘古邁今包天括地。豈去來",
    "T51n2077_015:0570a25": "之所易。何新舊之能遷。嶺梅發泄岸柳含煙。",
    "T51n2077_015:0570a26": "榮衰互換前後交參。諸禪者會麼。法爾非爾。",
    "T51n2077_015:0570a27": "不然而然。又曰。動則應用無窮。靜則虛明寥",
    "T51n2077_015:0570a28": "廓。動靜無二物我如如。出家人到這裏阿誰",
    "T51n2077_015:0570a29": "無分。雖然如是。苦瓠連根苦。甜瓜徹蔕甜。",
    "T51n2077_015:0570b01": "大溈懷秀禪師潭州大溈懷秀禪師信州應氏子。僧問。昔日",
    "T51n2077_015:0570b02": "溈山水牯牛。自從放去絕蹤由。今朝幸遇師",
    "T51n2077_015:0570b03": "登座。未審時人何處求。師曰。不得犯人苗稼",
    "T51n2077_015:0570b04": "曰。恁麼則頭角已分明。師曰。空把山童贈鐵",
    "T51n2077_015:0570b05": "鞭。",
    "T51n2077_015:0570b06": "福嚴慈感禪師南嶽福嚴慈感禪師潼川杜氏子。上堂。古佛",
    "T51n2077_015:0570b07": "心祇如今。若不會若沈吟。秋雨微微秋風颯",
    "T51n2077_015:0570b08": "颯。乍此乍彼若為酬答。沙岸蘆花青黃交雜。",
    "T51n2077_015:0570b09": "禪者何依。良久曰。剳。",
    "T51n2077_015:0570b10": "續傳燈錄卷第十五",
    "T51n2077_015:0570b13": "卷第十六目錄續傳燈錄卷第十六目錄",
    "T51n2077_015:0570b15": "大鑑下第十三世",
    "T51n2077_015:0570b16": "黃龍慧南禪師法嗣下五十九人",
    "T51n2077_015:0570b17": "石霜琳禪師開元子琦禪師",
    "T51n2077_015:0570b18": "上藍順禪師三祖法宗禪師",
    "T51n2077_015:0570b19": "四祖法演禪師五祖曉常禪師",
    "T51n2077_015:0570b20": "佛印宣明禪師靈岩重確禪師",
    "T51n2077_015:0570b21": "大溈頴詮禪師九椶法明禪師",
    "T51n2077_015:0570b22": "廉泉曇秀禪師靈鷲慧覺禪師",
    "T51n2077_015:0570b23": "興化法澄禪師花藥元恭禪師",
    "T51n2077_015:0570b24": "興國契雅禪師寶蓋子勤禪師",
    "T51n2077_015:0570b25": "雲峯道圓禪師延慶洪準禪師",
    "T51n2077_015:0570b26": "勝業惟亨禪師登雲超及禪師",
    "T51n2077_015:0570b27": "積翠永菴主靈隱德滋禪師",
    "T51n2077_015:0570b28": "東林常總禪師保寧圓璣禪師",
    "T51n2077_015:0570b29": "雲居元佑禪師報本慧元禪師",
    "T51n2077_015:0570c01": "建隆昭慶禪師清隱清源禪師",
    "T51n2077_015:0570c02": "禾山德普禪師慧林德遜禪師",
    "T51n2077_015:0570c03": "祐聖法𡨢禪師三角慧澤禪師",
    "T51n2077_015:0570c04": "法輪文昱禪師",
    "T51n2077_015:0570c05": "歸宗志芝菴主已上三十四人見錄",
    "T51n2077_015:0570c06": "隆慶利儼禪師黃龍自慶禪師",
    "T51n2077_015:0570c07": "大光應犀禪師水南智祕禪師",
    "T51n2077_015:0570c08": "昇山紹南禪師南華清桂禪師",
    "T51n2077_015:0570c09": "芭蕉仁珂禪師清泉崇雅禪師",
    "T51n2077_015:0570c10": "章法覺信禪師慧日富禪師",
    "T51n2077_015:0570c11": "歸宗進首座湧泉以禪師",
    "T51n2077_015:0570c12": "石鼓洞珠禪師金粟慧英禪師",
    "T51n2077_015:0570c13": "寶勝澄甫禪師慧日普覺禪師",
    "T51n2077_015:0570c14": "西峯正信禪師普寧惠因禪師",
    "T51n2077_015:0570c15": "翠岩寶贇禪師鵝湖崇堅禪師",
    "T51n2077_015:0570c16": "雲門希晏禪師吉祥有臻禪師",
    "T51n2077_015:0570c17": "乾明超瑩禪師景德本隆禪師",
    "T51n2077_015:0570c18": "雲頂清泰禪師已上二十五人無錄",
    "T51n2077_015:0570c19": "慧林若冲禪師法嗣八人",
    "T51n2077_015:0570c20": "華嚴智明禪師永泰智航禪師",
    "T51n2077_015:0570c21": "壽聖子邦禪師廣福曇章禪師",
    "T51n2077_015:0570c22": "揚州石塔戒禪師已上五人見錄",
    "T51n2077_015:0570c23": "福昌義端禪師景德元泰禪師",
    "T51n2077_015:0570c24": "白鹿仲豫禪師已上三人無錄",
    "T51n2077_015:0570c25": "瑞巖子鴻禪師法嗣六人",
    "T51n2077_015:0570c26": "佛窟可英禪師",
    "T51n2077_015:0570c27": "岳林曇振禪師已上二人見錄中竺禪慧禪師",
    "T51n2077_015:0570c28": "景德嵩禪師資聖本禪師",
    "T51n2077_015:0570c29": "壽聖文諒禪師已上四人無錄",
    "T51n2077_015:0571a01": "天鉢重元禪師法嗣六人",
    "T51n2077_015:0571a02": "祖印善丕禪師元豐清滿禪師",
    "T51n2077_015:0571a03": "善勝真悟禪師",
    "T51n2077_015:0571a04": "定慧法本禪師已上四人見錄洞山仙禪師",
    "T51n2077_015:0571a05": "義安慧深禪師已上二人無錄",
    "T51n2077_015:0571a06": "三祖冲會禪師法嗣二人",
    "T51n2077_015:0571a07": "臨安居潤禪師一人見錄甘露明廣禪師一人無錄",
    "T51n2077_015:0571a08": "續傳燈錄卷第十六目錄終"
}