{
    "T22n1421_014:0094c02": "五分律卷第十四彌沙塞",
    "T22n1421_014:0094c04": "宋罽賓三藏佛陀什",
    "T22n1421_014:0094c05": "共竺道生等譯",
    "T22n1421_014:0094c06": "第二分之四",
    "T22n1421_014:0094c07": "爾時諸比丘尼著革屣、持蓋，詣諸白衣。諸白",
    "T22n1421_014:0094c08": "衣譏呵言：「此諸比丘尼如婬女行來！」諸長老",
    "T22n1421_014:0094c09": "比丘尼聞，種種呵責，乃至今為諸比丘尼結",
    "T22n1421_014:0094c10": "戒，亦如上說。「從今是戒應如是說：「若比丘尼，",
    "T22n1421_014:0094c11": "著革屣，捉蓋行來，波逸提。」蓋者：乃至草蓋。革",
    "T22n1421_014:0094c12": "屣者：乃至一重。式叉摩那、沙彌尼，突吉羅。不",
    "T22n1421_014:0094c13": "犯如上。",
    "T22n1421_014:0094c14": "爾時有夫婦二人，俱時出家，彼夫比丘乞食",
    "T22n1421_014:0094c15": "持還，至婦比丘尼住處食；其婦比丘尼捉水",
    "T22n1421_014:0094c16": "瓶立前，以扇扇之，與水，輒問冷暖。彼夫比丘",
    "T22n1421_014:0094c17": "低頭食，不視、不共語。彼比丘先白衣時，有私",
    "T22n1421_014:0094c18": "通女人亦出家，在彼住，來出見之，比丘便",
    "T22n1421_014:0094c19": "笑。其婦比丘尼嫉姤心發，即以水瓶打比丘",
    "T22n1421_014:0094c20": "頭破。諸比丘尼呵言：「云何比丘尼捉水瓶及",
    "T22n1421_014:0094c21": "扇，立比丘前給水及扇？遂復打其頭破！」諸長",
    "T22n1421_014:0094c22": "老比丘尼聞，種種呵責，乃至今為諸比丘尼",
    "T22n1421_014:0094c23": "結戒，亦如上說。「從今是戒應如是說：「若比丘",
    "T22n1421_014:0094c24": "尼，捉水瓶及扇，立比丘前，若給水、若扇，波逸",
    "T22n1421_014:0094c25": "提。」若欲給水，與竟應遠去，不應住前立。式叉",
    "T22n1421_014:0094c26": "摩那、沙彌尼，突吉羅。",
    "T22n1421_014:0094c27": "爾時諸比丘尼誦治病經方，諸白衣譏呵言：",
    "T22n1421_014:0094c28": "「此等但學醫術，無求道意！何不以此誦讀佛",
    "T22n1421_014:0094c29": "經？」諸長老比丘尼聞，種種呵責，乃至今為諸",
    "T22n1421_014:0095a01": "比丘尼結戒，亦如上說。「從今是戒應如是說：",
    "T22n1421_014:0095a02": "「若比丘尼，誦治病經方，波逸提。」式叉摩那、沙",
    "T22n1421_014:0095a03": "彌尼，突吉羅。若為自病，若慈愍，若強力所逼",
    "T22n1421_014:0095a04": "差讀，不犯。",
    "T22n1421_014:0095a05": "爾時諸比丘尼教他誦治病經方，諸白衣譏",
    "T22n1421_014:0095a06": "呵。諸長老比丘尼聞，種種呵責，乃至今為諸",
    "T22n1421_014:0095a07": "比丘尼結戒，亦如上說。「從今是戒應如是說：",
    "T22n1421_014:0095a08": "「若比丘尼，教他誦治病經方，波逸提。」餘如上",
    "T22n1421_014:0095a09": "說。",
    "T22n1421_014:0095a10": "爾時諸比丘尼為人治病，合和煮擣諸藥，初",
    "T22n1421_014:0095a11": "夜、後夜未曾休息。諸白衣見，譏呵言：「此等如",
    "T22n1421_014:0095a12": "醫、如醫弟子！何不求道，療生死病，而反營此",
    "T22n1421_014:0095a13": "世俗事為？」諸長老比丘尼聞，種種呵責，乃至",
    "T22n1421_014:0095a14": "今為諸比丘尼結戒，亦如上說。「從今是戒應",
    "T22n1421_014:0095a15": "如是說：「若比丘尼，為人治病，以為生業，波逸",
    "T22n1421_014:0095a16": "提。」式叉摩那、沙彌尼，突吉羅。若憐愍，若強力",
    "T22n1421_014:0095a17": "所逼，不為利養，不犯。",
    "T22n1421_014:0095a18": "爾時諸比丘尼教人治病，諸白衣來，語言：「為",
    "T22n1421_014:0095a19": "我說法！」便語言：「治熱如是，治冷如是，治風",
    "T22n1421_014:0095a20": "如是，治諸病如是。」諸白衣言：「我為法來，不",
    "T22n1421_014:0095a21": "為治病！」復譏呵言：「此等唯學醫術，不知道法！",
    "T22n1421_014:0095a22": "若不爾者，何不以法教我？」諸長老比丘尼聞，",
    "T22n1421_014:0095a23": "種種呵責，乃至今為諸比丘尼結戒，亦如上",
    "T22n1421_014:0095a24": "說。「從今是戒應如是說：「若比丘尼，教他治病，",
    "T22n1421_014:0095a25": "以為生業，波逸提。」餘如上說。",
    "T22n1421_014:0095a26": "爾時諸比丘尼為知識家作，諸居士譏呵言：",
    "T22n1421_014:0095a27": "「此等捨本家作，為他家作！無沙門行，破沙門",
    "T22n1421_014:0095a28": "法！」諸長老比丘尼聞，種種呵責，乃至今為諸",
    "T22n1421_014:0095a29": "比丘尼結戒，亦如上說。「從今是戒應如是說：",
    "T22n1421_014:0095b01": "「若比丘尼，以飲食故，為白衣家作，波逸提。」式",
    "T22n1421_014:0095b02": "叉摩那、沙彌尼，突吉羅。若憐愍，若強力所逼，",
    "T22n1421_014:0095b03": "不犯。",
    "T22n1421_014:0095b04": "爾時諸比丘尼，與白衣及外道婦女同衣臥，",
    "T22n1421_014:0095b05": "身體相觸，生愛欲心，不樂梵行，遂致反俗、作",
    "T22n1421_014:0095b06": "外道者。諸婦女後隨知識，語言：「某甲比丘尼",
    "T22n1421_014:0095b07": "身體，有如是如是好！」諸白衣後見比丘尼，便",
    "T22n1421_014:0095b08": "指弄言：「好身體者，此比丘尼是！彼比丘尼是！」",
    "T22n1421_014:0095b09": "諸比丘尼以此羞恥。諸長老比丘尼聞，種種",
    "T22n1421_014:0095b10": "呵責，乃至今為諸比丘尼結戒，亦如上說。「從",
    "T22n1421_014:0095b11": "今是戒應如是說：「若比丘尼，共白衣及外道",
    "T22n1421_014:0095b12": "婦女同衣臥，波逸提。」若同床共被，內衣應使",
    "T22n1421_014:0095b13": "有隔。式叉摩那、沙彌尼，突吉羅。",
    "T22n1421_014:0095b14": "爾時諸比丘尼，與比丘尼、式叉摩那、沙彌尼",
    "T22n1421_014:0095b15": "同衣臥，乃至今為諸比丘尼結戒，亦如上說。",
    "T22n1421_014:0095b16": "「從今是戒應如是說：「若比丘尼，與比丘尼、式",
    "T22n1421_014:0095b17": "叉摩那、沙彌尼同衣臥，波逸提。」餘如上說。",
    "T22n1421_014:0095b18": "爾時諸比丘尼，與白衣及外道婦女更相覆",
    "T22n1421_014:0095b19": "眠，相見形體，生愛欲心，乃至今為諸比丘尼",
    "T22n1421_014:0095b20": "結戒，亦如上說。「從今是戒應如是說：「若比丘",
    "T22n1421_014:0095b21": "尼，與白衣及外道婦女更相覆眠，波逸提。」餘",
    "T22n1421_014:0095b22": "如上說。若先已有覆，重覆，不犯。",
    "T22n1421_014:0095b23": "爾時諸比丘尼，與比丘尼、式叉摩那、沙彌尼，",
    "T22n1421_014:0095b24": "更相覆眠，相見形體，乃至今為諸比丘尼結",
    "T22n1421_014:0095b25": "戒，亦如上說。「從今是戒應如是說：「若比丘尼，",
    "T22n1421_014:0095b26": "與比丘尼、式叉摩那、沙彌尼，更相覆眠，波逸",
    "T22n1421_014:0095b27": "提。」餘如上說。一百五十",
    "T22n1421_014:0095b28": "爾時諸比丘尼以香塗身，亦使人塗，生愛欲",
    "T22n1421_014:0095b29": "心，不樂修梵行，遂致反俗、作外道者。諸白衣",
    "T22n1421_014:0095c01": "聞其香氣，譏呵言：「此等以香塗身，同於婬",
    "T22n1421_014:0095c02": "女！無沙門行，破沙門法！」諸長老比丘尼聞，種",
    "T22n1421_014:0095c03": "種呵責，乃至今為諸比丘尼結戒，亦如上說。",
    "T22n1421_014:0095c04": "「從今是戒應如是說：「若比丘尼，以香塗身，波",
    "T22n1421_014:0095c05": "逸提。」香者：根香、莖香、葉香、華香、蟲香、膠香。式",
    "T22n1421_014:0095c06": "叉摩那、沙彌尼，突吉羅。若為治病，若強力所",
    "T22n1421_014:0095c07": "逼塗，不犯。",
    "T22n1421_014:0095c08": "爾時諸比丘尼以澤枯揩身，令有光潤。諸白",
    "T22n1421_014:0095c09": "衣譏呵言：「此等以澤枯揩身，令有光潤，如婬",
    "T22n1421_014:0095c10": "女人！無沙門行，破沙門法！」諸長老比丘尼聞，",
    "T22n1421_014:0095c11": "種種呵責，乃至今為諸比丘尼結戒，亦如上",
    "T22n1421_014:0095c12": "說。「從今是戒應如是說：「若比丘尼，以澤枯揩",
    "T22n1421_014:0095c13": "身，波逸提。」時跋陀迦毘羅比丘尼身體少潤，",
    "T22n1421_014:0095c14": "枯燥擗裂，問醫。醫言：「應用澤枯揩身！」答言：「佛",
    "T22n1421_014:0095c15": "不聽我澤枯揩身，願更思餘治！」醫言：「更無餘",
    "T22n1421_014:0095c16": "治！」比丘尼作是念：「若世尊聽病時澤枯揩身，",
    "T22n1421_014:0095c17": "我乃不復有此苦患！」以是白佛。佛以是事集",
    "T22n1421_014:0095c18": "二部僧，告諸比丘：「今聽比丘尼病時以澤枯",
    "T22n1421_014:0095c19": "揩身。從今是戒應如是說：「若比丘尼，無病",
    "T22n1421_014:0095c20": "以澤枯揩身，波逸提。」式叉摩那、沙彌尼，突吉",
    "T22n1421_014:0095c21": "羅。",
    "T22n1421_014:0095c22": "爾時諸比丘尼畜華鬘、或著，生染著心，不樂",
    "T22n1421_014:0095c23": "修梵行，遂致反俗、作外道者。諸長老比丘尼",
    "T22n1421_014:0095c24": "見，種種呵責，乃至今為諸比丘尼結戒，亦如",
    "T22n1421_014:0095c25": "上說。「從今是戒應如是說：「若比丘尼，畜華鬘、",
    "T22n1421_014:0095c26": "若著，波逸提。」乃至以草葉係頭為好，皆名著",
    "T22n1421_014:0095c27": "華鬘。式叉摩那、沙彌尼，突吉羅。若強力所逼，",
    "T22n1421_014:0095c28": "不犯。",
    "T22n1421_014:0095c29": "爾時比丘尼著寶瓔珞，生愛欲心，不樂修",
    "T22n1421_014:0096a01": "梵行，遂致反俗、作外道者。諸長老比丘尼見，",
    "T22n1421_014:0096a02": "種種呵責，乃至今為諸比丘尼結戒，亦如上",
    "T22n1421_014:0096a03": "說。「從今是戒應如是說：「若比丘尼，著寶瓔珞，",
    "T22n1421_014:0096a04": "波逸提。」乃至以木作瓔珞，亦如是。式叉摩那、",
    "T22n1421_014:0096a05": "沙彌尼，突吉羅。不犯如上。",
    "T22n1421_014:0096a06": "爾時諸比丘尼著卑身衣，使形𦟛纖得中，生",
    "T22n1421_014:0096a07": "愛欲心，乃至今為諸比丘尼結戒，亦如上說。",
    "T22n1421_014:0096a08": "「從今是戒應如是說：「若比丘尼，著卑身衣，波",
    "T22n1421_014:0096a09": "逸提。」式叉摩那、沙彌尼，突吉羅。不犯如上。",
    "T22n1421_014:0096a10": "爾時諸比丘尼畜種種嚴身具，生愛欲心，乃",
    "T22n1421_014:0096a11": "至今為諸比丘尼結戒，亦如上說。「從今是戒",
    "T22n1421_014:0096a12": "應如是說：「若比丘尼，畜種種嚴身具，波逸提。」",
    "T22n1421_014:0096a13": "式叉摩那、沙彌尼，突吉羅。",
    "T22n1421_014:0096a14": "爾時諸比丘尼畜髮，乃至今為諸比丘尼結",
    "T22n1421_014:0096a15": "戒，亦如上說。「從今是戒應如是說：「若比丘尼，",
    "T22n1421_014:0096a16": "畜髮，波逸提。」比丘尼髮長，波逸提。式叉摩那、",
    "T22n1421_014:0096a17": "沙彌尼，畜髮及髮長不剃，突吉羅。半月一剃；",
    "T22n1421_014:0096a18": "過此，名為髮長。若無人剃及強力所逼不得",
    "T22n1421_014:0096a19": "剃，皆不犯。",
    "T22n1421_014:0096a20": "爾時諸比丘尼，著白衣女人嚴身具，生愛欲",
    "T22n1421_014:0096a21": "心。時偷羅難陀比丘尼主人，新取婦，婦以嚴",
    "T22n1421_014:0096a22": "身具與令著。著已，覆頭眠床上。婿從外還，欲",
    "T22n1421_014:0096a23": "近其婦，發頭方知，呵言：「我若不發頭，便行欲",
    "T22n1421_014:0096a24": "者，豈不致大罪耶？云何比丘尼作如此事？無",
    "T22n1421_014:0096a25": "沙門行！破沙門法！」諸長老比丘尼聞，種種呵",
    "T22n1421_014:0096a26": "責，乃至今為諸比丘尼結戒，亦如上說。「從今",
    "T22n1421_014:0096a27": "是戒應如是說：「若比丘尼，著嚴身具，波逸提。」",
    "T22n1421_014:0096a28": "式叉摩那、沙彌尼，突吉羅。不犯如上。",
    "T22n1421_014:0096a29": "爾時諸比丘尼為他作嚴身具，諸白衣譏呵",
    "T22n1421_014:0096b01": "言：「此等如婬女人作嚴身具！」諸長老比丘",
    "T22n1421_014:0096b02": "尼聞，種種呵責，乃至今為諸比丘尼結戒，亦",
    "T22n1421_014:0096b03": "如上說。「從今是戒應如是說：「若比丘尼，為他",
    "T22n1421_014:0096b04": "作嚴身具，波逸提。」式叉摩那、沙彌尼，突吉",
    "T22n1421_014:0096b05": "羅。",
    "T22n1421_014:0096b06": "爾時諸比丘尼績縷，諸白衣譏呵言：「此等衣",
    "T22n1421_014:0096b07": "食仰他，不念行道以報信施，績縷何為？無沙",
    "T22n1421_014:0096b08": "門行！破沙門法！」諸長老比丘尼聞，種種呵責，",
    "T22n1421_014:0096b09": "乃至今為諸比丘尼結戒，亦如上說。「從今是",
    "T22n1421_014:0096b10": "戒應如是說：「若比丘尼，績縷，波逸提。」式叉摩",
    "T22n1421_014:0096b11": "那、沙彌尼，突吉羅。若作腰繩、禪帶、絡囊、縫衣",
    "T22n1421_014:0096b12": "縷，不犯。一百六十",
    "T22n1421_014:0096b13": "爾時諸比丘尼，隨知識白衣家敷臥具住，諸",
    "T22n1421_014:0096b14": "白衣譏呵言：「云何出自家，住他家？我等不喜",
    "T22n1421_014:0096b15": "見此不吉利物！」諸長老比丘尼聞，種種呵責，",
    "T22n1421_014:0096b16": "乃至今為諸比丘尼結戒，亦如上說。「從今是",
    "T22n1421_014:0096b17": "戒應如是說：「若比丘尼，不問白衣，輒在其家",
    "T22n1421_014:0096b18": "敷臥具住，波逸提。」式叉摩那、沙彌尼，突吉羅。",
    "T22n1421_014:0096b19": "若親里家，住，不犯。",
    "T22n1421_014:0096b20": "爾時諸比丘尼，在白衣家敷主人坐臥具，若",
    "T22n1421_014:0096b21": "使人敷。去時，不自舉、不教人舉。諸白衣譏呵",
    "T22n1421_014:0096b22": "言：「云何比丘尼敷人坐臥具，去復不舉！我等",
    "T22n1421_014:0096b23": "常為此等作奴婢！」諸長老比丘尼聞，種種呵",
    "T22n1421_014:0096b24": "責，乃至今為諸比丘尼結戒，亦如上說。「從今",
    "T22n1421_014:0096b25": "是戒應如是說：「若比丘尼，至白衣家，敷主人",
    "T22n1421_014:0096b26": "坐臥具，若使人敷。去時，不自舉、不教人舉，波逸",
    "T22n1421_014:0096b27": "提。」式叉摩那、沙彌尼，突吉羅。若囑舉，不犯。",
    "T22n1421_014:0096b28": "爾時諸比丘尼自煮生物作食，諸白衣譏呵",
    "T22n1421_014:0096b29": "言：「云何比丘尼自煮生物？既自煮作食，何為",
    "T22n1421_014:0096c01": "復就人乞耶？無沙門行，破沙門法！」諸長老比",
    "T22n1421_014:0096c02": "丘尼聞，種種呵責，乃至今為諸比丘尼結戒，",
    "T22n1421_014:0096c03": "亦如上說。「從今是戒應如是說：「若比丘尼，自",
    "T22n1421_014:0096c04": "煮生物作食，波逸提。」若為病，不犯。",
    "T22n1421_014:0096c05": "爾時差摩比丘尼來至舍衛城，旃荼修摩那",
    "T22n1421_014:0096c06": "比丘尼以精舍借令住止。差摩得慈心三昧，",
    "T22n1421_014:0096c07": "有大威德，眷屬成就，旃荼弟子皆共尊重，並",
    "T22n1421_014:0096c08": "欲隨逐。旃荼覺之，便瞋罵言：「我以精舍借汝",
    "T22n1421_014:0096c09": "令住，反更誘人弟子！」諸長老比丘尼聞，種種",
    "T22n1421_014:0096c10": "呵責：「云何借他精舍，而後瞋謗？」乃至今為諸",
    "T22n1421_014:0096c11": "比丘尼結戒，亦如上說。「從今是戒應如是說：",
    "T22n1421_014:0096c12": "「若比丘尼，先聽住，後瞋謗者，波逸提。」式叉摩",
    "T22n1421_014:0096c13": "那、沙彌尼，突吉羅。若有實，而瞋恨，不犯。",
    "T22n1421_014:0096c14": "爾時跋陀伽毘羅比丘尼髀裏生癰，不白僧，",
    "T22n1421_014:0096c15": "輒使男子醫破，出膿、洗訖布藥。諸長老比丘",
    "T22n1421_014:0096c16": "尼見，呵責言：「汝已離欲，故可如此！若未離欲",
    "T22n1421_014:0096c17": "人，不當犯大事耶？」乃至今為諸比丘尼結戒，",
    "T22n1421_014:0096c18": "亦如上說。「從今是戒應如是說：「若比丘尼，不",
    "T22n1421_014:0096c19": "白僧，輒使男子治病，波逸提。」若欲令男子",
    "T22n1421_014:0096c20": "治病，應打犍稚集僧，來在病人前，然後衣",
    "T22n1421_014:0096c21": "裹身體，唯留可應治處。式叉摩那、沙彌尼，突",
    "T22n1421_014:0096c22": "吉羅。若使女人治，不犯。",
    "T22n1421_014:0096c23": "爾時諸比丘尼夜輒開都門出，不語後人令",
    "T22n1421_014:0096c24": "閉，夜有賊來，奪諸比丘尼衣鉢。諸長老比丘",
    "T22n1421_014:0096c25": "尼種種呵責，乃至今為諸比丘尼結戒，亦如",
    "T22n1421_014:0096c26": "上說。「從今是戒應如是說：「若比丘尼，夜輒開",
    "T22n1421_014:0096c27": "都門出，不語餘比丘尼令閉，波逸提。」式叉摩",
    "T22n1421_014:0096c28": "那、沙彌尼，突吉羅。無恐怖處，不犯。",
    "T22n1421_014:0096c29": "爾時諸比丘尼非時到白衣家。有一家大富，",
    "T22n1421_014:0097a01": "賊常欲劫之，而未得便，借問行人：「誰出入此",
    "T22n1421_014:0097a02": "家者？」有人言：「偷羅難陀比丘尼與此家善，數",
    "T22n1421_014:0097a03": "相往返。」賊便往語偷羅難陀言：「阿姨！某甲",
    "T22n1421_014:0097a04": "喚汝。」即從語暮往，主人為開門，賊便突入，",
    "T22n1421_014:0097a05": "劫物蕩盡。主人瞋呵言：「若此比丘尼不非時",
    "T22n1421_014:0097a06": "來，我不開門，不遭此難！供養望福，而反致禍，",
    "T22n1421_014:0097a07": "與養怨家有何等異？」諸長老比丘尼種種呵",
    "T22n1421_014:0097a08": "責，乃至今為諸比丘尼結戒，亦如上說。「從今",
    "T22n1421_014:0097a09": "是戒應如是說：「若比丘尼，非時入白衣家，波",
    "T22n1421_014:0097a10": "逸提。」復有諸比丘尼，白衣呼不敢往，以是白",
    "T22n1421_014:0097a11": "佛。佛以是事集二部僧，告諸比丘：「今聽比丘",
    "T22n1421_014:0097a12": "尼，白衣喚得往。從今是戒應如是說：「若比丘",
    "T22n1421_014:0097a13": "尼，白衣不喚，非時入其家，波逸提。」非時者：從",
    "T22n1421_014:0097a14": "中後，至明相未出。若白衣喚，應詳察，彼使是",
    "T22n1421_014:0097a15": "可信人不？又應審問，知其虛實；若猶有疑，至",
    "T22n1421_014:0097a16": "門，應先問其家：「竟為喚不？」然後乃入。復應籌",
    "T22n1421_014:0097a17": "量，非是可畏時不？若非時往白衣家，一脚出",
    "T22n1421_014:0097a18": "門，突吉羅；兩脚出，波逸提。式叉摩那、沙彌尼，",
    "T22n1421_014:0097a19": "突吉羅。",
    "T22n1421_014:0097a20": "爾時有居士請比丘尼僧食。諸比丘尼食前",
    "T22n1421_014:0097a21": "著衣持鉢往到其家，從作食人索飲、或索釜",
    "T22n1421_014:0097a22": "燋、或索飯。作食人，作是念：「今辦此食，正為此",
    "T22n1421_014:0097a23": "輩，前與、後與，亦復何在？」便盡與之，飯飲都",
    "T22n1421_014:0097a24": "盡。主人至時打犍槌集僧，勅使下食，作食人",
    "T22n1421_014:0097a25": "具以事答，居士便譏呵言：「此諸比丘尼如小",
    "T22n1421_014:0097a26": "兒，不能小忍！貪食如此，何道之有？」諸長老比",
    "T22n1421_014:0097a27": "丘尼聞，種種呵責，乃至今為諸比丘尼結戒，",
    "T22n1421_014:0097a28": "亦如上說。「從今是戒應如是說：「若比丘尼，受",
    "T22n1421_014:0097a29": "請，主人未唱隨意食；食者，波逸提。」若未唱隨",
    "T22n1421_014:0097b01": "意食食，口口波逸提。式叉摩那、沙彌尼，突吉",
    "T22n1421_014:0097b02": "羅。一百七十",
    "T22n1421_014:0097b03": "爾時諸比丘尼如法作驅出羯磨竟，被驅比",
    "T22n1421_014:0097b04": "丘尼不肯去。諸長老比丘尼種種呵責言：「被",
    "T22n1421_014:0097b05": "驅出羯磨與不被驅出羯磨，有何等異？」乃至",
    "T22n1421_014:0097b06": "今為諸比丘尼結戒，亦如上說。「從今是戒應",
    "T22n1421_014:0097b07": "如是說：「若比丘尼，被驅出羯磨，不去者，波逸",
    "T22n1421_014:0097b08": "提。」驅出羯磨者：白四羯磨。式叉摩那、沙彌尼，",
    "T22n1421_014:0097b09": "突吉羅。若病、若八難起、若非法羯磨，皆不犯。",
    "T22n1421_014:0097b10": "爾時諸比丘尼如法集僧時，有比丘尼不即",
    "T22n1421_014:0097b11": "往，諸比丘尼待之，以妨行道。諸長老比丘尼",
    "T22n1421_014:0097b12": "種種呵責，乃至今為諸比丘尼結戒，亦如上",
    "T22n1421_014:0097b13": "說。「從今是戒應如是說：「若比丘尼，僧如法集",
    "T22n1421_014:0097b14": "會，不即往，波逸提。」式叉摩那、沙彌尼，突吉羅。",
    "T22n1421_014:0097b15": "若病，若不聞，若八難起，不犯。",
    "T22n1421_014:0097b16": "爾時諸比丘尼往觀歌舞作伎，生染著心，不",
    "T22n1421_014:0097b17": "復樂道，遂有反俗、作外道者。諸白衣見，譏呵",
    "T22n1421_014:0097b18": "言：「此等觀歌舞作伎，如婬女人！無沙門行，",
    "T22n1421_014:0097b19": "破沙門法！」諸長老比丘尼聞，種種呵責，乃至",
    "T22n1421_014:0097b20": "今為諸比丘尼結戒，亦如上說。「從今是戒應",
    "T22n1421_014:0097b21": "如是說：「若比丘尼，觀歌舞作伎，波逸提。」式叉",
    "T22n1421_014:0097b22": "摩那、沙彌尼，突吉羅。不犯，如上觀王宮、觀",
    "T22n1421_014:0097b23": "畫中說。",
    "T22n1421_014:0097b24": "爾時諸比丘尼往至邊地，邊地人抄取作婢，",
    "T22n1421_014:0097b25": "或奪衣鉢，或破梵行。諸長老比丘尼聞，種種",
    "T22n1421_014:0097b26": "呵責，乃至今為諸比丘尼結戒，亦如上說。「從",
    "T22n1421_014:0097b27": "今是戒應如是說：「若比丘尼，往邊地，波逸提。」",
    "T22n1421_014:0097b28": "邊地者：無比丘、比丘尼處。式叉摩那、沙彌尼，",
    "T22n1421_014:0097b29": "突吉羅。若飛行，不犯。",
    "T22n1421_014:0097c01": "爾時諸比丘尼度二根人，諸白衣譏呵言：「云",
    "T22n1421_014:0097c02": "何比丘尼度二根人？無可度、不可度者！無沙",
    "T22n1421_014:0097c03": "門行，破沙門法！」諸長老比丘尼聞，種種呵責，",
    "T22n1421_014:0097c04": "乃至今為諸比丘尼結戒，亦如上說。「從今是",
    "T22n1421_014:0097c05": "戒應如是說：「若比丘尼，度二根人，波逸提。」若",
    "T22n1421_014:0097c06": "疑，應先看。發心，乃至三羯磨未竟，突吉羅。竟，",
    "T22n1421_014:0097c07": "和尚，波逸提；餘尼師僧，突吉羅。",
    "T22n1421_014:0097c08": "爾時諸比丘尼度二道合作一道女人。諸長",
    "T22n1421_014:0097c09": "老比丘尼種種呵責，乃至今為諸比丘尼結",
    "T22n1421_014:0097c10": "戒，亦如上說。「從今是戒應如是說：「若比丘尼，",
    "T22n1421_014:0097c11": "度二道合作一道女人，波逸提。」若度竟，有是",
    "T22n1421_014:0097c12": "病，不犯。餘如上說。",
    "T22n1421_014:0097c13": "爾時諸比丘尼度常有月水女人，行乞食血",
    "T22n1421_014:0097c14": "流污脚。諸白衣見，惡賤譏呵言：「諸比丘尼無",
    "T22n1421_014:0097c15": "可度、不可度，度如此輩污人床席！無沙門行，",
    "T22n1421_014:0097c16": "破沙門法！」諸長老比丘尼聞，種種呵責，乃至",
    "T22n1421_014:0097c17": "今為諸比丘尼結戒，亦如上說。「從今是戒應",
    "T22n1421_014:0097c18": "如是說：「若比丘尼，度常有月水女人，波逸提。」",
    "T22n1421_014:0097c19": "餘如上說。",
    "T22n1421_014:0097c20": "爾時諸比丘尼不禮比丘，不迎不送，亦不請",
    "T22n1421_014:0097c21": "坐。諸比丘瞋，不復教誡，諸比丘尼愚闇無知",
    "T22n1421_014:0097c22": "不能學戒。諸長老比丘尼見，種種呵責，以是",
    "T22n1421_014:0097c23": "白佛。佛以是事集二部僧，問諸比丘尼：「汝等",
    "T22n1421_014:0097c24": "實爾不？」答言：「實爾。世尊！」佛種種呵責言：「我先",
    "T22n1421_014:0097c25": "不說八敬法，應禮比丘耶？從今是戒應如是",
    "T22n1421_014:0097c26": "說：「若比丘尼，見比丘不起、不禮、不請坐，波逸",
    "T22n1421_014:0097c27": "提。」式叉摩那、沙彌尼，突吉羅。若病；若先有怨",
    "T22n1421_014:0097c28": "嫌，不共語，不犯。",
    "T22n1421_014:0097c29": "爾時諸比丘尼作是念：「佛不聽我等剃隱處",
    "T22n1421_014:0098a01": "毛，今當火燒！」即便燒之。時有婆羅門失羊覓",
    "T22n1421_014:0098a02": "之，到比丘尼巷聞燒毛氣，謂比丘尼偷殺其",
    "T22n1421_014:0098a03": "羊，便至王所，以事白王。王即呼比丘尼問言：",
    "T22n1421_014:0098a04": "「阿姨！殺婆羅門羊不？」答言：「不殺！」問：「若不殺，那",
    "T22n1421_014:0098a05": "得有燒羊毛氣？」便以實答。王聞大笑即放令",
    "T22n1421_014:0098a06": "去，諸臣聞之譏呵言：「云何比丘尼不念行道，",
    "T22n1421_014:0098a07": "乃燒隱處毛？」諸長老比丘尼聞，種種呵責，乃",
    "T22n1421_014:0098a08": "至今為諸比丘尼結戒，亦如上說。「從今是戒",
    "T22n1421_014:0098a09": "應如是說：「若比丘尼，燒隱處毛，波逸提。」餘如",
    "T22n1421_014:0098a10": "剃隱處毛中說。",
    "T22n1421_014:0098a11": "爾時諸比丘尼不著僧祇支往白衣舍，風吹",
    "T22n1421_014:0098a12": "上衣，露其身體。諸白衣見，便弄，共說麁惡語，",
    "T22n1421_014:0098a13": "以此羞恥。諸長老比丘尼聞，種種呵責，乃至",
    "T22n1421_014:0098a14": "今為諸比丘尼結戒，亦如上說。「從今是戒應",
    "T22n1421_014:0098a15": "如是說：「若比丘尼，不著僧祇支入白衣家，波",
    "T22n1421_014:0098a16": "逸提。」式叉摩那、沙彌尼，突吉羅。若浣染打縫，",
    "T22n1421_014:0098a17": "若無，皆不犯。一百八十",
    "T22n1421_014:0098a18": "爾時諸比丘尼與白衣對坐，臨身相近說法，",
    "T22n1421_014:0098a19": "似若私語，於中生染著心，遂致返俗、作外道",
    "T22n1421_014:0098a20": "者，諸白衣譏呵。諸長老比丘尼聞，種種呵責，",
    "T22n1421_014:0098a21": "乃至今為諸比丘尼結戒，亦如上說。「從今是",
    "T22n1421_014:0098a22": "戒應如是說：「若比丘尼，與白衣對坐，臨身相",
    "T22n1421_014:0098a23": "近說法，波逸提。」式叉摩那、沙彌尼，突吉羅。",
    "T22n1421_014:0098a24": "爾時諸比丘尼自歌舞，諸居士譏呵言：「此比",
    "T22n1421_014:0098a25": "丘尼自歌舞，如婬女人！」諸長老比丘尼聞，種",
    "T22n1421_014:0098a26": "種呵責，乃至今為諸比丘尼結戒，亦如上說。",
    "T22n1421_014:0098a27": "「從今是戒應如是說：「若比丘尼，自歌舞，波逸",
    "T22n1421_014:0098a28": "提。」式叉摩那、沙彌尼，突吉羅。",
    "T22n1421_014:0098a29": "爾時諸比丘尼遮受迦絺那衣，諸比丘尼待",
    "T22n1421_014:0098b01": "久不至，妨廢行道。諸長老比丘尼種種呵責，",
    "T22n1421_014:0098b02": "乃至今為諸比丘尼結戒，亦如上說。「從今是",
    "T22n1421_014:0098b03": "戒應如是說：「若比丘尼，遮受迦絺那衣，波逸",
    "T22n1421_014:0098b04": "提。」若病，若不聞，不犯。",
    "T22n1421_014:0098b05": "爾時諸比丘尼遮捨迦絺那衣，乃至今為諸",
    "T22n1421_014:0098b06": "比丘尼結戒，亦如上說。「從今是戒應如是說：",
    "T22n1421_014:0098b07": "「若比丘尼，遮捨迦絺那衣，波逸提。」餘如上說。",
    "T22n1421_014:0098b08": "爾時差摩比丘尼聰明機辯，難問諸比丘。諸",
    "T22n1421_014:0098b09": "比丘不能答，便大羞恥，後見諸比丘尼輒下",
    "T22n1421_014:0098b10": "路避之，遂無復教誡比丘尼者，愚闇無知不",
    "T22n1421_014:0098b11": "能學戒。諸長老比丘尼聞，種種呵責，乃至今",
    "T22n1421_014:0098b12": "為諸比丘尼結戒，亦如上說。「從今是戒應如",
    "T22n1421_014:0098b13": "是說：「若比丘尼，問難比丘，波逸提。」有諸比丘",
    "T22n1421_014:0098b14": "尼有疑，不敢問難，以此復愚闇無知不能學",
    "T22n1421_014:0098b15": "戒。以是白佛。佛以是事集二部僧，告諸比丘：",
    "T22n1421_014:0098b16": "「今聽諸比丘尼先白比丘，聽問者問。從今是",
    "T22n1421_014:0098b17": "戒應如是說：「若比丘尼，不白比丘，輒問義者，",
    "T22n1421_014:0098b18": "波逸提。」式叉摩那、沙彌尼，突吉羅。",
    "T22n1421_014:0098b19": "爾時跋難陀常出入偷羅難陀比丘尼所；後",
    "T22n1421_014:0098b20": "時著衣持鉢往到彼所，坐起輕脫，更相見形。",
    "T22n1421_014:0098b21": "跋難陀遂失不淨，偷羅難陀取內衣浣，以不",
    "T22n1421_014:0098b22": "淨自內形中，遂致有娠。諸比丘尼見，問言：",
    "T22n1421_014:0098b23": "「汝不修梵行耶？」答言：「非不修梵行！我以男子",
    "T22n1421_014:0098b24": "不淨，自內形中，致此娠耳！」諸長老比丘尼聞，",
    "T22n1421_014:0098b25": "種種呵責，乃至今為諸比丘尼結戒，亦如上",
    "T22n1421_014:0098b26": "說。「從今是戒應如是說：「若比丘尼，以男子不",
    "T22n1421_014:0098b27": "淨自內形中，波逸提。」式叉摩那、沙彌尼，突吉",
    "T22n1421_014:0098b28": "羅。",
    "T22n1421_014:0098b29": "爾時諸比丘尼作外道事火法，然火及誦其",
    "T22n1421_014:0098c01": "呪語。諸居士譏呵言：「此等尚不能淨其見，何",
    "T22n1421_014:0098c02": "得有道？無沙門行，破沙門法！」諸長老比丘尼",
    "T22n1421_014:0098c03": "聞，種種呵責，乃至今為，諸比丘尼結戒，亦如",
    "T22n1421_014:0098c04": "上說。「從今是戒應如是說：「若比丘尼，作外道",
    "T22n1421_014:0098c05": "事火法然火，波逸提。」若以邪見作之，偷蘭遮；",
    "T22n1421_014:0098c06": "若作種種諸外道事，皆波逸提。式叉摩那、沙",
    "T22n1421_014:0098c07": "彌尼，突吉羅。",
    "T22n1421_014:0098c08": "爾時諸比丘尼在有人處浴，眾人見之，觀看",
    "T22n1421_014:0098c09": "戲弄。諸長老比丘尼見，種種呵責，乃至今為",
    "T22n1421_014:0098c10": "諸比丘尼結戒，亦如上說。「從今是戒應如是",
    "T22n1421_014:0098c11": "說：「若比丘尼，在有人處浴，波逸提。」式叉摩那、",
    "T22n1421_014:0098c12": "沙彌尼，突吉羅。",
    "T22n1421_014:0098c13": "爾時諸比丘尼誦外道呪術。諸白衣譏呵：「此",
    "T22n1421_014:0098c14": "等誦外道呪，無求道心！」乃至今為諸比丘尼",
    "T22n1421_014:0098c15": "結戒，皆如誦治病經方中說。「從今是戒應如",
    "T22n1421_014:0098c16": "是說：「若比丘尼，誦外道呪術，若教人誦，波逸",
    "T22n1421_014:0098c17": "提。」式叉摩那、沙彌尼，突吉羅。",
    "T22n1421_014:0098c18": "爾時諸比丘尼眾自授具足戒，彼愚闇無知",
    "T22n1421_014:0098c19": "不能學戒。諸長老比丘尼聞，種種呵責，乃至",
    "T22n1421_014:0098c20": "今為諸比丘尼結戒，亦如上說。「從今是戒應",
    "T22n1421_014:0098c21": "如是說：「若比丘尼，一眾授具足戒，波逸提。」發",
    "T22n1421_014:0098c22": "心，乃至白四羯磨未竟，突吉羅。竟，和尚，波逸",
    "T22n1421_014:0098c23": "提；餘師僧，突吉羅。一百九十",
    "T22n1421_014:0098c24": "爾時諸比丘尼自作畜眾羯磨、自作二歲學",
    "T22n1421_014:0098c25": "戒羯磨、自授二歲學戒，不能教誡弟子，愚闇",
    "T22n1421_014:0098c26": "無知不能學戒。諸長老比丘尼聞，種種呵責。",
    "T22n1421_014:0098c27": "乃至今為諸比丘尼結戒，亦如上說。「從今是",
    "T22n1421_014:0098c28": "戒應如是說：「若比丘尼，自作畜眾羯磨，波逸",
    "T22n1421_014:0098c29": "提。」「若比丘尼，自作二歲學戒羯磨，波逸提。」「若",
    "T22n1421_014:0099a01": "比丘尼，自授二歲學戒，波逸提。」餘如上說。",
    "T22n1421_014:0099a02": "爾時諸比丘尼作二歲學戒竟羯磨，經宿乃",
    "T22n1421_014:0099a03": "與授具足戒，中間有難，遂不得受具足戒。諸",
    "T22n1421_014:0099a04": "長老比丘尼聞，種種呵責，乃至今為諸比丘",
    "T22n1421_014:0099a05": "尼結戒，亦如上說。「從今是戒應如是說：「若比",
    "T22n1421_014:0099a06": "丘尼，作二歲學戒竟羯磨，經宿乃授具足戒，波",
    "T22n1421_014:0099a07": "逸提。」發心，乃至明相未出，突吉羅。明相出已，",
    "T22n1421_014:0099a08": "和尚，波逸提；餘師眾，突吉羅。若病，若難起，若",
    "T22n1421_014:0099a09": "僧不集會，不犯。",
    "T22n1421_014:0099a10": "爾時諸比丘尼作二歲學戒羯磨竟，經宿乃",
    "T22n1421_014:0099a11": "授其學戒，其中難起，遂不得受。諸長老比丘",
    "T22n1421_014:0099a12": "尼聞，種種呵責，乃至今為諸比丘尼結戒，亦",
    "T22n1421_014:0099a13": "如上說。「從今是戒應如是說：「若比丘尼，作二",
    "T22n1421_014:0099a14": "歲學戒羯磨竟，經宿乃授其學戒，波逸提。」發",
    "T22n1421_014:0099a15": "心，乃至明相未出，突吉羅。明相出已，和尚，波",
    "T22n1421_014:0099a16": "逸提；餘師眾，突吉羅。不犯如上說。",
    "T22n1421_014:0099a17": "爾時諸比丘尼自織作衣，諸白衣譏呵言：「云",
    "T22n1421_014:0099a18": "何比丘尼，不念行道？身自織作，如餘織師！」諸",
    "T22n1421_014:0099a19": "長老比丘尼聞，種種呵責，乃至今為諸比丘",
    "T22n1421_014:0099a20": "尼結戒，亦如上說。「從今是戒應如是說：「若比",
    "T22n1421_014:0099a21": "丘尼，自織作衣著，波逸提。」若織擲梭，擲擲",
    "T22n1421_014:0099a22": "波逸提。式叉摩那、沙彌尼，突吉羅。若織腰繩、",
    "T22n1421_014:0099a23": "禪帶，不犯。",
    "T22n1421_014:0099a24": "爾時波斯匿王左右人及諸比丘尼，於恐怖",
    "T22n1421_014:0099a25": "處遊看，為賊所剝，或破梵行、或虜將去。餘比",
    "T22n1421_014:0099a26": "丘尼以是白王，王言：「我今不得自在，當奈比",
    "T22n1421_014:0099a27": "丘尼何？」諸長老比丘尼聞，種種呵責言：「何以",
    "T22n1421_014:0099a28": "於恐怖處遊行？」乃至今為諸比丘尼結戒，亦",
    "T22n1421_014:0099a29": "如上說。「從今是戒應如是說：「若比丘尼，國內",
    "T22n1421_014:0099b01": "恐怖處於中遊行，波逸提。」式叉摩那、沙彌尼，",
    "T22n1421_014:0099b02": "突吉羅。若先在路行，後有難起，不犯。",
    "T22n1421_014:0099b03": "爾時諸比丘尼自作己像，亦使人作。時偷羅",
    "T22n1421_014:0099b04": "難陀亦使人作，見己像已，生染著心，作是念：",
    "T22n1421_014:0099b05": "「我色貌如是，云何毀之，修於梵行？」諸長老比",
    "T22n1421_014:0099b06": "丘尼見，種種呵責，乃至今為諸比丘尼結戒，",
    "T22n1421_014:0099b07": "亦如上說。「從今是戒應如是說：「若比丘尼，自",
    "T22n1421_014:0099b08": "作己像，若使人作，波逸提。」作己像者：或畫、或",
    "T22n1421_014:0099b09": "以木、或以泥。式叉摩那、沙彌尼，突吉羅。若人",
    "T22n1421_014:0099b10": "密作示之，不犯。",
    "T22n1421_014:0099b11": "爾時諸比丘尼莊嚴女人，便生不樂道心，遂",
    "T22n1421_014:0099b12": "致反俗、作外道者。諸白衣譏呵言：「云何比丘",
    "T22n1421_014:0099b13": "尼莊嚴女人，如莊母耶？與自莊嚴有何等",
    "T22n1421_014:0099b14": "異？不念行道，但作邪飾，無沙門行，破沙門法！」",
    "T22n1421_014:0099b15": "諸長老比丘尼聞，種種呵責，乃至今為諸比",
    "T22n1421_014:0099b16": "丘尼結戒，亦如上說。「從今是戒應如是說：「若",
    "T22n1421_014:0099b17": "比丘尼，莊嚴女人，波逸提。」莊嚴者：為其梳",
    "T22n1421_014:0099b18": "頭，乃至插一華，著一釧，一一波逸提。式叉摩",
    "T22n1421_014:0099b19": "那、沙彌尼，突吉羅。",
    "T22n1421_014:0099b20": "爾時諸比丘尼水中洗浴，逆流行，為水所觸，",
    "T22n1421_014:0099b21": "生愛欲心，遂致反俗、作外道者。諸長老比丘",
    "T22n1421_014:0099b22": "尼聞，種種呵責，乃至今為諸比丘尼結戒，亦",
    "T22n1421_014:0099b23": "如上說。「從今是戒應如是說：「若比丘尼，水中",
    "T22n1421_014:0099b24": "逆流行，波逸提。」若逆流行，步步波逸提；失不",
    "T22n1421_014:0099b25": "淨，偷羅遮。式叉摩那、沙彌尼，突吉羅。若無欲",
    "T22n1421_014:0099b26": "心，不犯。",
    "T22n1421_014:0099b27": "爾時諸比丘尼仰臥屋溜處，渧入形中，生愛",
    "T22n1421_014:0099b28": "欲心，遂致反俗、作外道者。諸長老比丘尼聞，",
    "T22n1421_014:0099b29": "種種呵責，乃至今為諸比丘尼結戒，亦如上",
    "T22n1421_014:0099c01": "說。「從今是戒應如是說：「若比丘尼，仰臥水來",
    "T22n1421_014:0099c02": "下處，波逸提。」餘如上說。",
    "T22n1421_014:0099c03": "爾時諸比丘尼以繩纏腰，欲使細好，生愛欲",
    "T22n1421_014:0099c04": "心。諸白衣譏呵言：「此等治腰使細，如婬女人！",
    "T22n1421_014:0099c05": "無有道心，但作邪事！」諸長老比丘尼聞，種種",
    "T22n1421_014:0099c06": "呵責，乃至今為諸比丘尼結戒，亦如上說。「從",
    "T22n1421_014:0099c07": "今是戒應如是說：「若比丘尼，治腰使細，波逸",
    "T22n1421_014:0099c08": "提。」式叉摩那、沙彌尼，突吉羅。二百",
    "T22n1421_014:0099c09": "爾時諸比丘尼種種治身令好，生愛欲心，乃",
    "T22n1421_014:0099c10": "至今為諸比丘尼結戒，亦如上說。「從今是戒",
    "T22n1421_014:0099c11": "應如是說：「若比丘尼，種種治身，波逸提。」餘如",
    "T22n1421_014:0099c12": "上說。",
    "T22n1421_014:0099c13": "爾時諸比丘尼如妓女法著衣，生不樂道心，",
    "T22n1421_014:0099c14": "遂至反俗，乃至今為諸比丘尼結戒，亦如上",
    "T22n1421_014:0099c15": "說。「從今是戒應如是說：「若比丘尼，如妓女法",
    "T22n1421_014:0099c16": "著衣，波逸提。」式叉摩那、沙彌尼，突吉羅。",
    "T22n1421_014:0099c17": "爾時諸比丘尼如白衣婦女法著衣，生不樂",
    "T22n1421_014:0099c18": "道心，乃至今為諸比丘尼結戒，亦如上說。「從",
    "T22n1421_014:0099c19": "今是戒應如是說：「若比丘尼，如白衣婦女法",
    "T22n1421_014:0099c20": "著衣，波逸提。」餘如上說。",
    "T22n1421_014:0099c21": "爾時諸比丘尼以欲心，自觀形體，生愛欲意，",
    "T22n1421_014:0099c22": "乃至今為諸比丘尼結戒，亦如上說。「從今是",
    "T22n1421_014:0099c23": "戒應如是說：「若比丘尼，以欲心，自觀形體，波",
    "T22n1421_014:0099c24": "逸提。」式叉摩那、沙彌尼，突吉羅。",
    "T22n1421_014:0099c25": "爾時諸比丘尼照鏡，生不樂道心，乃至今為",
    "T22n1421_014:0099c26": "諸比丘尼結戒，亦如上說。「從今是戒應如是",
    "T22n1421_014:0099c27": "說：「若比丘尼，照鏡，波逸提。」若水中照，突吉羅。",
    "T22n1421_014:0099c28": "式叉摩那、沙彌尼，突吉羅。若面有瘡，照看，不",
    "T22n1421_014:0099c29": "犯。",
    "T22n1421_014:0100a01": "爾時諸比丘尼種種自卜，亦從他卜。諸白衣",
    "T22n1421_014:0100a02": "譏呵言：「此等不捨邪見，何應得道？」諸長老比",
    "T22n1421_014:0100a03": "丘尼聞，種種呵責，乃至今為諸比丘尼結戒，",
    "T22n1421_014:0100a04": "亦如上說。「從今是戒應如是說：「若比丘尼，自",
    "T22n1421_014:0100a05": "卜，若就他卜，波逸提。」式叉摩那、沙彌尼，突吉",
    "T22n1421_014:0100a06": "羅。",
    "T22n1421_014:0100a07": "爾時諸比丘尼共私論議：「我等出家當得究",
    "T22n1421_014:0100a08": "竟？為不得究竟？為應罷道、不應罷道？若罷道",
    "T22n1421_014:0100a09": "者，得好婿不？兒子多少？相祿云何？」因此論說，",
    "T22n1421_014:0100a10": "生世俗情，不復樂道，遂致反俗、作外道者。諸",
    "T22n1421_014:0100a11": "長老比丘尼聞，種種呵責言：「云何比丘尼作",
    "T22n1421_014:0100a12": "世俗論，以忘道意？」乃至今為諸比丘尼結戒，",
    "T22n1421_014:0100a13": "亦如上說。「從今是戒應如是說：「若比丘尼，隨",
    "T22n1421_014:0100a14": "世俗論者，波逸提。」式叉摩那、沙彌尼，突吉羅。",
    "T22n1421_014:0100a15": "二百七竟",
    "T22n1421_014:0100a16": "5 尼律悔過法五分律第二分之五尼律悔過法",
    "T22n1421_014:0100a17": "爾時諸比丘尼好食酥，數從人乞。諸白衣譏",
    "T22n1421_014:0100a18": "呵言：「酥令人悅澤，世人所食。云何比丘尼不",
    "T22n1421_014:0100a19": "求法味？貪著嗜美，求好顏色，與婬女何異？無",
    "T22n1421_014:0100a20": "沙門行！破沙門法！」諸長老比丘尼聞，種種呵",
    "T22n1421_014:0100a21": "責，以是白佛。佛以是事集二部僧，問諸比丘",
    "T22n1421_014:0100a22": "尼：「汝等實爾不？」答言：「實爾。世尊！」佛種種呵責",
    "T22n1421_014:0100a23": "已，告諸比丘：「今為諸比丘尼結波羅提提舍",
    "T22n1421_014:0100a24": "尼法，從今是戒應如是說：「若比丘尼，食酥，應",
    "T22n1421_014:0100a25": "諸比丘尼邊悔過：『我墮可呵法，今向諸阿姨",
    "T22n1421_014:0100a26": "悔過！』是名悔過法。」時諸比丘尼於僧中食、請",
    "T22n1421_014:0100a27": "家食及乞食，得酥不敢噉。以是白佛。佛以是",
    "T22n1421_014:0100a28": "事集二部僧，告諸比丘：「今聽比丘尼不乞，得",
    "T22n1421_014:0100a29": "酥應噉。從今是戒應如是說：「若比丘尼，乞酥",
    "T22n1421_014:0100b01": "食。是比丘尼應諸比丘尼邊悔過：『我墮可呵",
    "T22n1421_014:0100b02": "法，今向諸阿姨悔過！』是名悔過法。」有諸病",
    "T22n1421_014:0100b03": "比丘尼須酥，不敢乞。以是白佛。佛以是事集",
    "T22n1421_014:0100b04": "二部僧，告諸比丘：「今聽病比丘尼乞酥食。",
    "T22n1421_014:0100b05": "從今是戒應如是說：「若比丘尼，無病自為乞",
    "T22n1421_014:0100b06": "酥食。是比丘尼應諸比丘尼邊悔過：『我墮可",
    "T22n1421_014:0100b07": "呵法，今向諸阿姨悔過！』是名悔過法。」式叉",
    "T22n1421_014:0100b08": "摩那、沙彌尼，突吉羅。",
    "T22n1421_014:0100b09": "比丘尼乞油、乞蜜、乞石蜜、乞乳、乞酪、乞",
    "T22n1421_014:0100b10": "魚、乞肉，皆如上說。",
    "T22n1421_014:0100b11": "6 尼律眾學法五分律第二分之六尼律眾學法",
    "T22n1421_014:0100b12": "爾時優波離問佛：「世尊已為諸比丘結應學",
    "T22n1421_014:0100b13": "法：『不高著下衣，應當學。』乃至『樹過人，不得上，",
    "T22n1421_014:0100b14": "除大因緣，應當學。』我當云何持？」佛言：「應作",
    "T22n1421_014:0100b15": "二部僧持。從今是戒應如是說：「不高著下衣，",
    "T22n1421_014:0100b16": "應當學。」「不下著下衣。」「不參差著下衣。」「不如多",
    "T22n1421_014:0100b17": "羅葉著下衣。」「不如象鼻著下衣。」「不如圓㮈著",
    "T22n1421_014:0100b18": "下衣。」「不細襵著下衣。」",
    "T22n1421_014:0100b19": "「不高被衣。」「不下被衣。」「不參差被衣。」",
    "T22n1421_014:0100b20": "「好覆身，入白衣舍。」「好覆身，白衣舍坐。」「不反抄",
    "T22n1421_014:0100b21": "衣著右肩上，入白衣舍。」「不反抄衣著右肩上，",
    "T22n1421_014:0100b22": "白衣舍坐。」「不反抄衣著左肩上，入白衣舍。」「不",
    "T22n1421_014:0100b23": "反抄衣著左肩上，白衣舍坐。」「不左右反抄衣",
    "T22n1421_014:0100b24": "著兩肩上，入白衣舍。」「不左右反抄衣著兩肩",
    "T22n1421_014:0100b25": "上，白衣舍坐。」「不搖身，入白衣舍。」「不搖身，白衣",
    "T22n1421_014:0100b26": "舍坐。」「不搖頭，入白衣舍。」「不搖頭，白衣舍坐。」「不",
    "T22n1421_014:0100b27": "搖肩，入白衣舍。」「不搖肩，入白衣舍坐。」「不携手，",
    "T22n1421_014:0100b28": "入白衣舍。」「不携手，白衣舍坐。」「不隱人，入白衣",
    "T22n1421_014:0100b29": "舍。」「不隱人，白衣舍坐。」「不扠腰，入白衣舍。」「不扠",
    "T22n1421_014:0100c01": "腰，白衣舍坐。」「不拄頰，入白衣舍。」「不拄頰，白衣",
    "T22n1421_014:0100c02": "舍坐。」「不掉臂，入白衣舍。」「不掉臂，白衣舍坐。」",
    "T22n1421_014:0100c03": "「不高視，入白衣舍。」「不高視，白衣舍坐。」「不左右",
    "T22n1421_014:0100c04": "顧視，入白衣舍。」「不左右顧視，白衣舍坐。」「不蹲",
    "T22n1421_014:0100c05": "行，入白衣舍。」「不蹲行，白衣舍坐。」「不企行，入白",
    "T22n1421_014:0100c06": "衣舍。」「不企行，白衣舍坐。」「不覆頭，入白衣舍。」",
    "T22n1421_014:0100c07": "「不覆頭，白衣舍坐。」「不戲笑，入白衣舍。」「不戲笑，",
    "T22n1421_014:0100c08": "白衣舍坐。」「不高聲，入白衣舍。」「不高聲，白衣舍",
    "T22n1421_014:0100c09": "坐。」「庠序，入白衣舍。」「庠序，白衣舍坐。」",
    "T22n1421_014:0100c10": "「一心受食。」「不溢鉢受食。」「羹飯俱食。」「不於鉢",
    "T22n1421_014:0100c11": "中處處取食。」「不刳中央食。」「不曲指收鉢食。」",
    "T22n1421_014:0100c12": "「不嗅食食。」「諦視鉢食。」「不棄飯食。」「不以食手，捉",
    "T22n1421_014:0100c13": "淨飲器。」「不吸食食。」「不嚼食作聲。」「不舐取食。」",
    "T22n1421_014:0100c14": "「不滿手食食。」「不大張口食。」「飯未至，不大張口",
    "T22n1421_014:0100c15": "待。」「不縮鼻食。」「不含食語。」「不脹頰食。」「不嚙半",
    "T22n1421_014:0100c16": "食。」「不舒臂取食。」「不振手食。」「不吐舌食。」「不含",
    "T22n1421_014:0100c17": "吞食。」「不揣飯，遙擲口中。」「不以鉢中，有飯水，",
    "T22n1421_014:0100c18": "灑白衣屋內。」「不以飯覆羹，更望得。」「不嫌呵食。」",
    "T22n1421_014:0100c19": "「不為己索益食。」「不嫌心視比坐鉢食。」",
    "T22n1421_014:0100c20": "「不立大小便，除病。」「不大小便淨水中，除病。」「不",
    "T22n1421_014:0100c21": "大小便，生草菜上，除病。」「人著屐，不應為說法，",
    "T22n1421_014:0100c22": "除病。」「人著革屣，不應為說法，除病。」「人現胸，不",
    "T22n1421_014:0100c23": "應為說法，除病。」「人坐，比丘尼立，不應為說法，",
    "T22n1421_014:0100c24": "除病。」「人在高坐，比丘尼在下，不應為說法，除",
    "T22n1421_014:0100c25": "病。」「人臥，比丘尼坐，不應為說法，除病。」「人在前，",
    "T22n1421_014:0100c26": "比丘尼在後，不應為說法，除病。」「人在道中，比",
    "T22n1421_014:0100c27": "丘尼在道外，不應為說法，除病。」「不為覆頭人",
    "T22n1421_014:0100c28": "說法，除病。」「不為反抄衣人說法，除病。」「不為左",
    "T22n1421_014:0100c29": "右反抄衣人說法，除病。」「不為持蓋覆身人，說",
    "T22n1421_014:0101a01": "法，除病。」「不為騎乘人說法，除病。」「不為拄杖人",
    "T22n1421_014:0101a02": "說法，除病。」「不為捉刀人說法。」「不為捉弓箭人",
    "T22n1421_014:0101a03": "說法。」「樹過人不得上，除大因緣，應當學。大因",
    "T22n1421_014:0101a04": "緣者：惡獸諸難，是名大因緣。」",
    "T22n1421_014:0101a05": "五分律卷第十四"
}