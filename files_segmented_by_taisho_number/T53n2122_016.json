{
    "T53n2122_016:0402a02": "法苑珠林卷第十六",
    "T53n2122_016:0402a04": "西明寺沙門釋道世撰",
    "T53n2122_016:0402a05": "敬佛篇第六之四",
    "T53n2122_016:0402a06": "◎彌勒部第五(此別五部)",
    "T53n2122_016:0402a07": "述意部受戒部讚歎部業因部",
    "T53n2122_016:0402a08": "發願部",
    "T53n2122_016:0402a09": "述意部第一",
    "T53n2122_016:0402a10": "惟大覺世雄隨機利物。巧施現權之教。以救",
    "T53n2122_016:0402a11": "將來之急。時經末代命同風燭。逐要利生無",
    "T53n2122_016:0402a12": "過見佛。以釋尊遺囑。於我法中所修行者。並",
    "T53n2122_016:0402a13": "付慈氏令悟聖果。大聖殷勤理固無妄。一念",
    "T53n2122_016:0402a14": "相值終隔四流。結妙願於華林。感慈顏於兜",
    "T53n2122_016:0402a15": "率。能扣冥機雲龍相會。故上生經云。是諸",
    "T53n2122_016:0402a16": "人等皆於法中種諸善根。釋迦牟尼佛遣來",
    "T53n2122_016:0402a17": "付我。觀此一言實固可祈。自晉代之末始傳",
    "T53n2122_016:0402a18": "斯經。暨乎宋明肇興茲會。起千尺之尊儀。摸",
    "T53n2122_016:0402a19": "萬仞之道樹。設供上林鱗集大眾。於是四部",
    "T53n2122_016:0402a20": "欣躍虔誠弘化。每歲良辰三會無缺。自齊代",
    "T53n2122_016:0402a21": "馭曆法緣增廣。文宣德教彌綸斯業。從此已",
    "T53n2122_016:0402a22": "來大會罕集行者希簡。設有修學安心無法。",
    "T53n2122_016:0402a23": "今錄諸經依之修行。冀通八正則芬列於紫",
    "T53n2122_016:0402a24": "宮。化流十善則暉煥於兜率。功被下生澤均",
    "T53n2122_016:0402a25": "初會也。",
    "T53n2122_016:0402a26": "受戒部第二",
    "T53n2122_016:0402a27": "述曰。若是居家白衣未受戒者。先受翻邪三",
    "T53n2122_016:0402a28": "歸。日別六時隨時便受。顯歸三寶。自誓不",
    "T53n2122_016:0402a29": "迴必得上生。若出家五眾已受得戒。但依修",
    "T53n2122_016:0402b01": "行。不須別受。若無戒行追空念善。亦不得",
    "T53n2122_016:0402b02": "生。故智度論云。我某甲盡形壽。歸依佛歸",
    "T53n2122_016:0402b03": "依法歸依僧(如是三說)我某甲盡形壽歸依佛竟。歸",
    "T53n2122_016:0402b04": "依法竟。歸依僧竟(如是三說)又處胎經。佛告彌勒",
    "T53n2122_016:0402b05": "偈云。",
    "T53n2122_016:0402b06": "　汝所三會人　　是吾先所化",
    "T53n2122_016:0402b07": "　九十六億人　　受吾五戒者",
    "T53n2122_016:0402b08": "　次是三歸人　　九十二億者",
    "T53n2122_016:0402b09": "　一稱南無佛　　皆得成佛道",
    "T53n2122_016:0402b10": "述曰。廣明三歸功力。具如敬福論三卷說。既",
    "T53n2122_016:0402b11": "受得三歸。次須受十善戒法。若不行十善。定",
    "T53n2122_016:0402b12": "不得上生。應具修威儀。至一出家人前誡勗",
    "T53n2122_016:0402b13": "己心至誠懺悔。然後受云。我某甲盡形壽。",
    "T53n2122_016:0402b14": "於一切有情上下不簡凡聖不起殺心。乃至",
    "T53n2122_016:0402b15": "第十。我某甲盡形壽。於一切有情上下不",
    "T53n2122_016:0402b16": "簡凡聖不起邪見(如是三說)。",
    "T53n2122_016:0402b17": "我某甲盡形壽。於一切有情上下不簡凡聖",
    "T53n2122_016:0402b18": "不起殺心竟。乃至第十我某甲盡形壽。於一",
    "T53n2122_016:0402b19": "切有情上下不簡凡聖不起邪見竟(如是三說)此之",
    "T53n2122_016:0402b20": "十善禁防身三過殺盜婬。口四過妄言綺語",
    "T53n2122_016:0402b21": "兩舌惡口。意三過謂貪瞋邪見。此之十種。是",
    "T53n2122_016:0402b22": "眾善之根本。止則是。持作便是犯。犯是十惡",
    "T53n2122_016:0402b23": "之本。亦是萬禍之殃。◎",
    "T53n2122_016:0402b24": "◎讚歎部第三",
    "T53n2122_016:0402b25": "如菩薩本行經云。正使化無數億計人成辟",
    "T53n2122_016:0402b26": "支佛。若有人百歲四事供養。功德甚多。不",
    "T53n2122_016:0402b27": "如有人以歡喜心一四句偈讚歎如來功德",
    "T53n2122_016:0402b28": "無量。又如善戒經云。以四天下寶供養於佛。",
    "T53n2122_016:0402b29": "又以重心讚歎如來。是二福德等無差別。又",
    "T53n2122_016:0402c01": "大悲經云。一稱南無佛名者。以是善根入涅",
    "T53n2122_016:0402c02": "槃界不可盡也。又若能至誠心念佛功德。乃",
    "T53n2122_016:0402c03": "至一華散於空中。於未來世諸天梵王。其",
    "T53n2122_016:0402c04": "福不盡。以其不盡終至涅槃。又涅槃經。迦葉",
    "T53n2122_016:0402c05": "以偈讚佛言。",
    "T53n2122_016:0402c06": "　大悲愍眾生　　故令我歸依",
    "T53n2122_016:0402c07": "　善拔眾毒箭　　故稱大醫王",
    "T53n2122_016:0402c08": "　世醫所療治　　雖差還復生",
    "T53n2122_016:0402c09": "　如來所治者　　畢竟不復發",
    "T53n2122_016:0402c10": "　世尊甘露藥　　以施諸眾生",
    "T53n2122_016:0402c11": "　眾生既服已　　不死亦不生",
    "T53n2122_016:0402c12": "　如來今為我　　演說大涅槃",
    "T53n2122_016:0402c13": "　眾生聞祕藏　　即得不生滅",
    "T53n2122_016:0402c14": "又大方等陀羅尼經。爾時華聚菩薩即讚佛",
    "T53n2122_016:0402c15": "言。",
    "T53n2122_016:0402c16": "　世尊身色如金山　　猶如日光照世間",
    "T53n2122_016:0402c17": "　能拔一切諸苦惱　　我今稽首大法王",
    "T53n2122_016:0402c18": "　世主法王甚希有　　如是妙法復過是",
    "T53n2122_016:0402c19": "　難見難聞亦難遇　　若有覩者成正覺",
    "T53n2122_016:0402c20": "爾時阿須倫以偈讚佛。",
    "T53n2122_016:0402c21": "　世尊面目如日月　　能滅一切諸黑闇",
    "T53n2122_016:0402c22": "　今復拔濟於我等　　我等歸命天中尊",
    "T53n2122_016:0402c23": "文殊師利問經文殊說偈歎佛云。",
    "T53n2122_016:0402c24": "　我禮一切佛　　調御無等雙",
    "T53n2122_016:0402c25": "　丈六真法身　　亦禮於佛塔",
    "T53n2122_016:0402c26": "　生處得道處　　法輪涅槃處",
    "T53n2122_016:0402c27": "　行住坐臥處　　一切皆悉禮",
    "T53n2122_016:0402c28": "　諸佛不思議　　妙法亦如是",
    "T53n2122_016:0402c29": "　能信及果執　　亦不可思議",
    "T53n2122_016:0403a01": "　能以此祇夜　　讚歎如來者",
    "T53n2122_016:0403a02": "　於千萬億劫　　不墮諸惡趣",
    "T53n2122_016:0403a03": "佛言。文殊。善哉善哉。如來不可思議。即說",
    "T53n2122_016:0403a04": "偈言。",
    "T53n2122_016:0403a05": "　佛生甘蔗姓　　滅已更不生",
    "T53n2122_016:0403a06": "　若人歸依佛　　不畏地獄苦(如是三說)",
    "T53n2122_016:0403a07": "又華嚴經偈云。",
    "T53n2122_016:0403a08": "　寧受一切苦　　得聞佛音聲",
    "T53n2122_016:0403a09": "　不受一切樂　　而不聞佛名",
    "T53n2122_016:0403a10": "　所以無量劫　　受此諸苦惱",
    "T53n2122_016:0403a11": "　流轉生死中　　不聞佛名故",
    "T53n2122_016:0403a12": "又彌勒菩薩所問本願經云。佛告阿難。彌勒",
    "T53n2122_016:0403a13": "不獨以偈讚我。乃往過世十無央數劫。爾時",
    "T53n2122_016:0403a14": "有佛。號焰光響作王如來。所有梵志長者。名",
    "T53n2122_016:0403a15": "曰賢行。於此佛所已得不起法忍。爾時梵志",
    "T53n2122_016:0403a16": "賢行者。今彌勒菩薩是。阿難白佛言。彌勒",
    "T53n2122_016:0403a17": "得法忍久遠乃爾。何以不速逮無上正真之",
    "T53n2122_016:0403a18": "道成最正覺耶。佛語阿難。菩薩以四事法",
    "T53n2122_016:0403a19": "不取正覺。何等為四。一淨國土。二護國土。",
    "T53n2122_016:0403a20": "三淨一切。四護一切。是為四事。彌勒本求",
    "T53n2122_016:0403a21": "佛時。以是四事故不取佛。佛語阿難。我本求",
    "T53n2122_016:0403a22": "佛時亦有此四。然彌勒發意。先我之前四十",
    "T53n2122_016:0403a23": "二劫。我於其後乃發道意。於此賢劫以大精",
    "T53n2122_016:0403a24": "進超越九劫。得於無上正真之道致最正覺。",
    "T53n2122_016:0403a25": "佛告阿難我以十事致最正覺。何等為十。一",
    "T53n2122_016:0403a26": "所有一切無所愛惜。二妻妾。三兒子。四頭",
    "T53n2122_016:0403a27": "目。五手足。六國土。七珍寶財物。八髓腦。九",
    "T53n2122_016:0403a28": "血肉。十不惜身命。我以十事疾得佛道。又",
    "T53n2122_016:0403a29": "大悲經云。佛告阿難汝觀如來在路行時。能",
    "T53n2122_016:0403b01": "令大地高處令下下處令高。高下諸處悉得",
    "T53n2122_016:0403b02": "平正。如來過後地輒還復。一切樹林傾側向",
    "T53n2122_016:0403b03": "佛。樹神現身低頭禮拜。如來過後樹輒還復。",
    "T53n2122_016:0403b04": "一切丘陵坑坎屏廁臭穢叢林瓦礫。皆悉掃",
    "T53n2122_016:0403b05": "除平正清淨。馨香芬烈眾華布地。如來足履",
    "T53n2122_016:0403b06": "蹈上而過。無情諸物尚皆傾側。何況有情而",
    "T53n2122_016:0403b07": "不加敬。何以故。我本修行菩薩行時。於一切",
    "T53n2122_016:0403b08": "人所無不傾側謙下禮敬。以是善業得成佛",
    "T53n2122_016:0403b09": "已。有情無情如來行時無不傾側低頭禮拜。",
    "T53n2122_016:0403b10": "我本曾以清淨微妙稱意資產。至心自手施",
    "T53n2122_016:0403b11": "諸眾生。以是業報。如來行時大地平正。掃",
    "T53n2122_016:0403b12": "灑清淨。又無瓦礫。我於無量諸賢聖所在路",
    "T53n2122_016:0403b13": "行時。曾與掃治道路泥治房舍。我以平等心",
    "T53n2122_016:0403b14": "無高下掃治令淨。於一切時常求菩提利益",
    "T53n2122_016:0403b15": "眾生。以是善根。若佛如來在在處處行來路",
    "T53n2122_016:0403b16": "首。自然清淨地平如掌。乃至須彌山王高八",
    "T53n2122_016:0403b17": "萬四千由旬。在大海中亦深爾許。及鐵圍山",
    "T53n2122_016:0403b18": "高十六萬八千由旬。亦是金剛堅固。佛涅槃",
    "T53n2122_016:0403b19": "時無不傾側低頭禮敬。若欲遠避不傾側者。",
    "T53n2122_016:0403b20": "亦無是處。",
    "T53n2122_016:0403b21": "由歎如來故。乃至舍利弗從他聞歎佛偈。亦",
    "T53n2122_016:0403b22": "得道果。故普曜經。安陸比丘以偈報舍利弗",
    "T53n2122_016:0403b23": "言。",
    "T53n2122_016:0403b24": "　吾師天中天　　三界無極尊",
    "T53n2122_016:0403b25": "　相好身丈六　　神通猶虛空",
    "T53n2122_016:0403b26": "　華熏去五陰　　拔十二根本",
    "T53n2122_016:0403b27": "　不貪天世位　　心淨開法門",
    "T53n2122_016:0403b28": "時舍利弗。欣然大悅如冥覩明。口言善哉。昔",
    "T53n2122_016:0403b29": "來抱疑。又吾好學八歲從師。至年十六靡不",
    "T53n2122_016:0403c01": "周綜。行遍天下十六大國自謂已達。今乃聞",
    "T53n2122_016:0403c02": "異無上正真得吾本願。由如來過去心淨離",
    "T53n2122_016:0403c03": "著不害眾生故。所行之處脚足不污蟲蟻不",
    "T53n2122_016:0403c04": "損。故處處經云。佛不著履有三因緣。一使",
    "T53n2122_016:0403c05": "行者少欲。二現足下輪。三令人見之歡喜。佛",
    "T53n2122_016:0403c06": "行足去地四寸有三因緣。一見地有蟲蟻故。",
    "T53n2122_016:0403c07": "二地有生草故。三現神足故。亦欲令人意止。",
    "T53n2122_016:0403c08": "佛行地高下皆平有三因緣。一本行四等心",
    "T53n2122_016:0403c09": "欲令一切安隱。地在水上水中有神。蟲蛾一",
    "T53n2122_016:0403c10": "切值佛足下皆安隱同心立意。是故卑者為",
    "T53n2122_016:0403c11": "高。高者為卑。二諸天鬼神行福為佛除地故",
    "T53n2122_016:0403c12": "高下為平。三佛為菩薩時通利道徑橋梁度",
    "T53n2122_016:0403c13": "人。故從是得福。故高下正平。欲令人意亦",
    "T53n2122_016:0403c14": "爾。",
    "T53n2122_016:0403c15": "又智度論云。世尊身好細薄皮相塵土不著。",
    "T53n2122_016:0403c16": "身如蓮華葉不受塵水。若菩薩在乾土山中",
    "T53n2122_016:0403c17": "經行。土不著足。隨嵐風來吹破土山令散為",
    "T53n2122_016:0403c18": "塵。乃至一塵不著佛身。若菩薩舉食著口中。",
    "T53n2122_016:0403c19": "是時咽喉邊兩處。流注甘露和合諸味。是味",
    "T53n2122_016:0403c20": "清淨。故名味中得上味。",
    "T53n2122_016:0403c21": "又增一阿含經云。無恭敬心於佛者。當生龍",
    "T53n2122_016:0403c22": "蛇中。以過去從中來。今猶無敬多睡癡也。",
    "T53n2122_016:0403c23": "又四分律說偈云。",
    "T53n2122_016:0403c24": "　有敬長老者　　是人能護法",
    "T53n2122_016:0403c25": "　現世得名譽　　將來生善道",
    "T53n2122_016:0403c26": "讚彌勒四禮文(玄奘法師依經翻出)。",
    "T53n2122_016:0403c27": "至心歸命禮當來彌勒佛。",
    "T53n2122_016:0403c28": "　諸佛同證無為體　　真如理實本無緣",
    "T53n2122_016:0403c29": "　為誘諸天現兜率　　其猶幻士出眾形",
    "T53n2122_016:0404a01": "　元無人馬迷將有　　達者知幻未曾然",
    "T53n2122_016:0404a02": "　佛身本淨皆如是　　愚夫不了謂同凡",
    "T53n2122_016:0404a03": "　知佛無來見真佛　　於茲必得永長歡",
    "T53n2122_016:0404a04": "　故我頂禮彌勒佛　　唯願慈尊度有情",
    "T53n2122_016:0404a05": "願共諸眾生上生兜率天奉見彌勒佛。",
    "T53n2122_016:0404a06": "至心歸命禮當來彌勒佛。",
    "T53n2122_016:0404a07": "　佛有難思自在力　　能以多剎內塵中",
    "T53n2122_016:0404a08": "　況今現處兜率殿　　師子床上結跏坐",
    "T53n2122_016:0404a09": "　身如檀金更無比　　相好寶色曜光暉",
    "T53n2122_016:0404a10": "　神通菩薩皆無量　　助佛揚化救含靈",
    "T53n2122_016:0404a11": "　眾生但能至心禮　　無始罪業定不生",
    "T53n2122_016:0404a12": "　故我頂禮彌勒佛　　唯願慈尊度有情",
    "T53n2122_016:0404a13": "願共諸眾生上生兜率天奉見彌勒佛。",
    "T53n2122_016:0404a14": "至心歸命禮當來彌勒佛。",
    "T53n2122_016:0404a15": "　慈尊寶冠多化佛　　其量超過數百千",
    "T53n2122_016:0404a16": "　此土他方菩薩會　　廣現神變寶窓中",
    "T53n2122_016:0404a17": "　佛身白毫光八萬　　常說不退法輪因",
    "T53n2122_016:0404a18": "　眾生但能修福業　　屈伸臂頃值慈尊",
    "T53n2122_016:0404a19": "　河沙諸佛由斯現　　況我本師釋迦文",
    "T53n2122_016:0404a20": "　故我頂禮彌勒佛　　唯願慈尊度有情",
    "T53n2122_016:0404a21": "願共諸眾生上生兜率天奉見彌勒佛。",
    "T53n2122_016:0404a22": "至心歸命禮當來彌勒佛。",
    "T53n2122_016:0404a23": "　諸佛常居清淨剎　　受用報體量無窮",
    "T53n2122_016:0404a24": "　凡夫肉眼未曾識　　為現千尺一金軀",
    "T53n2122_016:0404a25": "　眾生視之無厭足　　令知業果現閻浮",
    "T53n2122_016:0404a26": "　但能聽經勤誦法　　逍遙定往兜率宮",
    "T53n2122_016:0404a27": "　三塗於茲必永絕　　將來同證一法身",
    "T53n2122_016:0404a28": "　故我頂禮彌勒佛　　唯願慈尊度有情",
    "T53n2122_016:0404a29": "願共諸眾生上生兜率天奉見彌勒佛。",
    "T53n2122_016:0404b01": "業因部第四",
    "T53n2122_016:0404b02": "如未曾有經云。下品十善。謂一念頃。中品",
    "T53n2122_016:0404b03": "十善。謂一食頃。上品十善。謂從旦至午。於",
    "T53n2122_016:0404b04": "此時中心念十善止於十惡。亦得往生。故野",
    "T53n2122_016:0404b05": "干心念十善。七日不食生兜率天。又上生經",
    "T53n2122_016:0404b06": "云。我滅度後。四眾八部欲生第四天。當於",
    "T53n2122_016:0404b07": "一日至第七日。繫念彼天持佛禁戒思念十",
    "T53n2122_016:0404b08": "善。行十善道。以此功德廻向願生彌勒佛前。",
    "T53n2122_016:0404b09": "隨念往生(言七日者且從近說尚感彼天何況一生而不剋獲)又上生經云。若",
    "T53n2122_016:0404b10": "有禮敬彌勒佛者。除却百億劫生死之罪。乃",
    "T53n2122_016:0404b11": "至來世龍華樹下亦得見佛。又云。我滅度後。",
    "T53n2122_016:0404b12": "四眾八部聞名禮拜。命終往生兜率天中。若",
    "T53n2122_016:0404b13": "有男女犯諸禁戒造眾惡業。聞是菩薩大悲",
    "T53n2122_016:0404b14": "名字。五體投地誠心懺悔。一切惡業速得清",
    "T53n2122_016:0404b15": "淨。若有歸依彌勒菩薩。當知是人得不退轉。",
    "T53n2122_016:0404b16": "彌勒成佛見佛光明即得受記。又上生經云。",
    "T53n2122_016:0404b17": "佛滅度後。若有精勤修諸功德威儀不缺掃",
    "T53n2122_016:0404b18": "塔塗地華香供養。行諸三昧讀誦經典。如是",
    "T53n2122_016:0404b19": "人等雖不斷結如得六通。應當繫念念佛形",
    "T53n2122_016:0404b20": "像稱彌勒名。若一念頃受八戒齋修諸淨業。",
    "T53n2122_016:0404b21": "命終之時即得往生兜率天上蓮華臺中。應",
    "T53n2122_016:0404b22": "時見佛白毫相光。超越九十億劫生死之罪。",
    "T53n2122_016:0404b23": "隨其宿緣為說妙法令得不退。又增一經云。",
    "T53n2122_016:0404b24": "眾生三業造惡。臨終憶念如來功德者。必離",
    "T53n2122_016:0404b25": "惡道趣得生天上。正使極惡之人。以念佛故",
    "T53n2122_016:0404b26": "亦得生天。又大集經云。若修慈者。當捨身",
    "T53n2122_016:0404b27": "命時見十方佛手摩其頂。蒙手觸故心安快",
    "T53n2122_016:0404b28": "樂。尋得往生清淨佛土。又普賢觀經云。若有",
    "T53n2122_016:0404b29": "晝夜六時禮十方佛誦大乘經。思第一義甚",
    "T53n2122_016:0404c01": "深空法。於一彈指頃。除百萬億那由他恒河",
    "T53n2122_016:0404c02": "沙劫生死之罪。行此法者真是佛子。從諸佛",
    "T53n2122_016:0404c03": "生。十方諸佛及諸菩薩為其和上。是名具足",
    "T53n2122_016:0404c04": "菩薩戒。有不須羯磨自然成就。應受一切",
    "T53n2122_016:0404c05": "人天供養。又法華經云。若有人受持讀誦正",
    "T53n2122_016:0404c06": "憶念解其義趣。是人命終為千佛授手。令不",
    "T53n2122_016:0404c07": "恐怖不墮惡道。即往兜率天上彌勒菩薩所。",
    "T53n2122_016:0404c08": "彌勒菩薩有三十二相大菩薩眾所共圍繞。",
    "T53n2122_016:0404c09": "有百千萬億天女眷屬。而於中生。有如是等",
    "T53n2122_016:0404c10": "功德利益。是故智者。應當一心自書若使人",
    "T53n2122_016:0404c11": "書。受持讀誦正憶念如說修行。又智度論云。",
    "T53n2122_016:0404c12": "若善男子。能行是深般若波羅蜜者。當知是",
    "T53n2122_016:0404c13": "人人道中來。或兜率天來。所以者何。三惡",
    "T53n2122_016:0404c14": "道中罪苦多故不得行深般若。欲界諸天著",
    "T53n2122_016:0404c15": "淨妙五欲心則狂惑故不能行。色界天等深",
    "T53n2122_016:0404c16": "著禪定味故不能行。無色界天無形故故不",
    "T53n2122_016:0404c17": "能行。以兜率天上常有一生補處菩薩。彼中",
    "T53n2122_016:0404c18": "諸天常聞說般若。五欲雖多法力勝故。是故",
    "T53n2122_016:0404c19": "說二處勝。若從他佛國來生此間。斯則轉勝",
    "T53n2122_016:0404c20": "也。",
    "T53n2122_016:0404c21": "又處處經云。佛言。彌勒不來下有四因緣。",
    "T53n2122_016:0404c22": "一有時福應彼間。二是此間人麁無能受經",
    "T53n2122_016:0404c23": "者。三功德未滿。四世間有能說經者。故彌勒",
    "T53n2122_016:0404c24": "不下。若當來下。餘有五十億七千六十萬",
    "T53n2122_016:0404c25": "歲。彌勒時人眼皆見四千里。由本十種因緣",
    "T53n2122_016:0404c26": "得。一不掩人眼明二不損人眼。三不覆人",
    "T53n2122_016:0404c27": "眼。四不藏人善。五不視殺。六不視盜。七不",
    "T53n2122_016:0404c28": "視婬。八不視陰私及人短。九諸惡事不視。",
    "T53n2122_016:0404c29": "十然燈於佛寺。",
    "T53n2122_016:0405a01": "又佛說彌勒來時經云。佛言。彌勒佛欲來出",
    "T53n2122_016:0405a02": "時。閻浮利內地山樹草木皆焦盡。於今閻",
    "T53n2122_016:0405a03": "浮利地周匝六十萬里。彌勒出時閻浮利",
    "T53n2122_016:0405a04": "地。東西長四十萬里。南北廣三十二萬里。",
    "T53n2122_016:0405a05": "地生五菓。四海之內無山陵嵠谷。地平如砥",
    "T53n2122_016:0405a06": "樹木長大。人少三毒民多聚落。城名氾羅那",
    "T53n2122_016:0405a07": "夷。有一婆羅門名須凡。當為彌勒作父。母",
    "T53n2122_016:0405a08": "名摩訶越題。彌勒當為作子。相好具足身長",
    "T53n2122_016:0405a09": "十六丈。生墮城地目徹視萬里內。頭中日",
    "T53n2122_016:0405a10": "光照四千里。彌勒得道為佛時。於龍華樹下",
    "T53n2122_016:0405a11": "坐。樹高四十里。廣亦四十里(大成佛經華枝如龍頭故名龍華樹",
    "T53n2122_016:0405a12": "亦有別傳云子從龍宮出故名龍華樹也)用四月八日明星出時得道。",
    "T53n2122_016:0405a13": "彌勒佛却後六十億殘六十萬歲當來下(自外大同",
    "T53n2122_016:0405a14": "成佛經說)王玄策西國行傳云。唐顯慶二年。勅使",
    "T53n2122_016:0405a15": "王玄策等往西國。送佛袈裟。至泥婆羅國西",
    "T53n2122_016:0405a16": "南。至頗羅度來村東坎下。有一水火池。若",
    "T53n2122_016:0405a17": "將家火照之。其水上即有火焰於水中出。欲",
    "T53n2122_016:0405a18": "滅以水沃之。其焰轉熾。漢使等曾於中架一",
    "T53n2122_016:0405a19": "釜煮飯熟。使問彼國王。國王答使人云。曾",
    "T53n2122_016:0405a20": "經以杖刺著一金匱。令人挽出。一挽一深。相",
    "T53n2122_016:0405a21": "傳云。此是彌勒佛當來成道天冠金。火龍防",
    "T53n2122_016:0405a22": "守之。此池火乃是火龍火也。又智度論云。彌",
    "T53n2122_016:0405a23": "勒菩薩為白衣時。師名婆跋犁。有三種相。一",
    "T53n2122_016:0405a24": "眉間白毫相。二舌覆面相。三陰藏相。如是等",
    "T53n2122_016:0405a25": "非是菩薩時亦皆有此相也。",
    "T53n2122_016:0405a26": "又新婆沙論云。曾聞尊者大迦葉波。入王舍",
    "T53n2122_016:0405a27": "城最後乞食。食已未久登雞足山。山有三峯",
    "T53n2122_016:0405a28": "如仰雞足。尊者入中結跏趺坐。作誠言曰。願",
    "T53n2122_016:0405a29": "我此身并納鉢杖久住不壞。乃至經於五十",
    "T53n2122_016:0405b01": "七俱胝六十百千歲。慈氏如來應正等覺出",
    "T53n2122_016:0405b02": "現世時施作佛事。發此願已尋般涅槃。時彼",
    "T53n2122_016:0405b03": "三峯便合成一。掩蔽尊者儼然而住。及慈氏",
    "T53n2122_016:0405b04": "佛出現世時。將無量人天至此山上。告諸眾",
    "T53n2122_016:0405b05": "曰。汝等欲見釋迦牟尼佛杜多功德弟子眾",
    "T53n2122_016:0405b06": "中第一大弟子迦葉波不。舉眾咸曰。我等欲",
    "T53n2122_016:0405b07": "見。慈氏如來即以右手撫雞足山頂。應時峯",
    "T53n2122_016:0405b08": "坼還為三分。時迦葉波將磨納鉢杖。從中",
    "T53n2122_016:0405b09": "而出。上昇虛空。無量天人覩斯神變。歎未曾",
    "T53n2122_016:0405b10": "有。其心調柔。慈氏世尊如應說法皆得見諦。",
    "T53n2122_016:0405b11": "若無留化如此之事。云何有耶。有說。有留化",
    "T53n2122_016:0405b12": "事。問若爾世尊何故不留化身至涅般後",
    "T53n2122_016:0405b13": "住持說法。答所應作者已究竟故。謂佛所應",
    "T53n2122_016:0405b14": "度皆已度訖。所未度者聖弟子度之。有說。無",
    "T53n2122_016:0405b15": "留化事。問若爾迦葉波事云何得有。答諸",
    "T53n2122_016:0405b16": "信敬天神所任持故。有說。迦葉波爾時未般",
    "T53n2122_016:0405b17": "涅槃。慈氏佛時方取滅度。此不應理。寧可",
    "T53n2122_016:0405b18": "說無。不說彼默然多時。虛住如是說者。有",
    "T53n2122_016:0405b19": "留化事。是故大迦葉波已入涅槃。",
    "T53n2122_016:0405b20": "發願部第五",
    "T53n2122_016:0405b21": "惟凡夫力弱習惡來多。以住娑婆其心怯弱。",
    "T53n2122_016:0405b22": "初學是法恐畏退敗。常發大願扶持此行。乃",
    "T53n2122_016:0405b23": "至命終心無障惱。隨種善根願共含識。自在",
    "T53n2122_016:0405b24": "往生彌勒內眾得至佛前。隨念修學證不退",
    "T53n2122_016:0405b25": "轉。不願往生於外眾中。恐著五欲不得解脫。",
    "T53n2122_016:0405b26": "故智度論云。有人修少福業。聞有福處常願",
    "T53n2122_016:0405b27": "往生。及至命終各生其中。又大莊嚴論云。佛",
    "T53n2122_016:0405b28": "國事大。獨行功德不能成就。要須願力。如",
    "T53n2122_016:0405b29": "牛雖力挽車要須御者能有。所至淨佛國土",
    "T53n2122_016:0405c01": "由願引成。以願力故福德增長。不失不壞常",
    "T53n2122_016:0405c02": "見佛故。又如十住論云。若人發心求佛不休",
    "T53n2122_016:0405c03": "不息。有人以指舉大千世界在空却住不足",
    "T53n2122_016:0405c04": "為難。若發願言。我當作佛。是人希有。何以",
    "T53n2122_016:0405c05": "故。世人心劣無大志故。又發菩提心論有十",
    "T53n2122_016:0405c06": "大願。常悉修行。",
    "T53n2122_016:0405c07": "一者願我先世及以今身所種善根施與一切",
    "T53n2122_016:0405c08": "眾生迴向佛道。令我此願念念增長。世世所",
    "T53n2122_016:0405c09": "生終不忘失。常為陀羅尼之所守護。",
    "T53n2122_016:0405c10": "二者願我以此善根生處值佛常得供養。不",
    "T53n2122_016:0405c11": "生無佛國中。",
    "T53n2122_016:0405c12": "三者願我常近諸佛隨侍左右如影隨形。",
    "T53n2122_016:0405c13": "四者願我既得親近為我說法成就五通。",
    "T53n2122_016:0405c14": "五者願我通達世諦假名流布解第一義得正",
    "T53n2122_016:0405c15": "法智。",
    "T53n2122_016:0405c16": "六者願我以無厭心為眾生說示教利喜皆令",
    "T53n2122_016:0405c17": "開解。",
    "T53n2122_016:0405c18": "七者願我以佛神力遍至十方一切世界。供",
    "T53n2122_016:0405c19": "養諸佛聽受正法廣攝眾生。",
    "T53n2122_016:0405c20": "八者願我隨順清淨法輪。一切眾生聽我法",
    "T53n2122_016:0405c21": "者。聞我名者。即得捨離一切煩惱。",
    "T53n2122_016:0405c22": "九者願我隨逐眾生將護與樂。捨身命財荷",
    "T53n2122_016:0405c23": "負正法除無利益。",
    "T53n2122_016:0405c24": "十者願我雖行正法心無所行亦無不行。為",
    "T53n2122_016:0405c25": "化眾生不捨正願。願我以此十大誓願。遍眾",
    "T53n2122_016:0405c26": "生界攝受一切河沙諸願。若眾生界有盡",
    "T53n2122_016:0405c27": "我願乃盡。然眾生界不可盡故。我此大願亦",
    "T53n2122_016:0405c28": "不可盡。廣度眾生無邊法界所修善根。皆悉",
    "T53n2122_016:0405c29": "迴向無上正覺。生彌勒佛前聞清淨法悟無",
    "T53n2122_016:0406a01": "生忍。但行住坐臥一生已來所修善根。並共",
    "T53n2122_016:0406a02": "法界眾生迴向彌勒佛前速成不退。",
    "T53n2122_016:0406a03": "玄奘法師云。西方道俗並作彌勒業。為同欲",
    "T53n2122_016:0406a04": "界其行易成。大小乘師皆許此法。彌陀淨土",
    "T53n2122_016:0406a05": "恐凡鄙穢修行難成。如舊經論。十地已上菩",
    "T53n2122_016:0406a06": "薩隨分見報佛淨土。依新論意。三地菩薩始",
    "T53n2122_016:0406a07": "可得見報佛淨土。豈容下品凡夫即得往生。",
    "T53n2122_016:0406a08": "此是別時之意。未可為定。所以西方大乘許",
    "T53n2122_016:0406a09": "小乘不許。故法師一生已來常作彌勒業。臨",
    "T53n2122_016:0406a10": "命終時發願上生見彌勒佛。請大眾同時說",
    "T53n2122_016:0406a11": "偈云。",
    "T53n2122_016:0406a12": "南無彌勒如來",
    "T53n2122_016:0406a13": "　應正等覺　　願與含識　　速奉慈顏",
    "T53n2122_016:0406a14": "南無彌勒如來",
    "T53n2122_016:0406a15": "　所居內眾　　願捨命已　　必生其中",
    "T53n2122_016:0406a16": "感應緣(略引六驗)",
    "T53n2122_016:0406a17": "晉譙國戴逵晉沙門釋道安宋尼釋慧玉",
    "T53n2122_016:0406a18": "梁沙門釋僧護隋沙門釋靈幹唐沙門釋",
    "T53n2122_016:0406a19": "善胄",
    "T53n2122_016:0406a20": "夫最勝之相妙出無等。非直光儀莫寫。固亦",
    "T53n2122_016:0406a21": "形好不傳。夫以世俗之指爪。而匠法身之圓",
    "T53n2122_016:0406a22": "極。算數譬喻豈我萬一。自泥洹以來久踰",
    "T53n2122_016:0406a23": "千祀。西方像製流式中夏。雖依經鎔鑄各務",
    "T53n2122_016:0406a24": "髣髴。名士奇匠競心展力。而精分密數未有",
    "T53n2122_016:0406a25": "殊絕。晉世有譙國戴逵字安道者。風清概",
    "T53n2122_016:0406a26": "遠肥遯舊吳。宅性居理游心釋教。且機思",
    "T53n2122_016:0406a27": "通贍巧擬造化。思所以影響法相。咫尺應",
    "T53n2122_016:0406a28": "身乃作無量壽挾侍菩薩。研思致妙精銳定",
    "T53n2122_016:0406a29": "製。潛於帷中密聽眾論。所聞褒貶輒加詳改。",
    "T53n2122_016:0406b01": "覈准度於毫芒。審光色於濃淡。其和墨點彩",
    "T53n2122_016:0406b02": "刻形鏤法。雖周人盡策之微宋客象楮之妙。",
    "T53n2122_016:0406b03": "不能踰也。委心積慮三年方成。振代迄今所",
    "T53n2122_016:0406b04": "未曾有。凡在瞻仰有若至真。俄而迎像入山",
    "T53n2122_016:0406b05": "陰之靈寶寺。道俗觀者皆發菩提心。高平郗",
    "T53n2122_016:0406b06": "超聞而禮覲。遂撮香而誓曰。若使有常復覩",
    "T53n2122_016:0406b07": "聖顏。如其無常願會彌勒。既而手中之香勃",
    "T53n2122_016:0406b08": "焉自然。芳煙直上其氣聯雲。餘熏葳蕤溢於",
    "T53n2122_016:0406b09": "衢路。凡預聞見皆心喜遍身。宋臨川康王撰",
    "T53n2122_016:0406b10": "宣驗記。亦載其顯瑞。戴公居去靈寶寺百",
    "T53n2122_016:0406b11": "餘步。戴甞中夜而起見寺上有光。其明甚熾。",
    "T53n2122_016:0406b12": "謂是燔火。狼狽往起。隣曲知者咸競駿奔",
    "T53n2122_016:0406b13": "至。而寺門靜閉迺像放光。明旦眾聞扣門",
    "T53n2122_016:0406b14": "方起共觀。咸覩佛堂暉焰洞照于天。莫不整",
    "T53n2122_016:0406b15": "躬虔禮歎覺化之無方也。宋文帝迎像供養。",
    "T53n2122_016:0406b16": "常在後堂。齊高帝起正覺寺。欲以勝妙靈",
    "T53n2122_016:0406b17": "像鎮撫法殿。乃奉移此像。舊在正覺寺。逵又",
    "T53n2122_016:0406b18": "造行像五軀。積慮十年。像舊在瓦官寺。逵",
    "T53n2122_016:0406b19": "弟二子顒字仲若。素韻淵澹雅好丘園。既",
    "T53n2122_016:0406b20": "負荷幽貞亦繼志才巧。逵每製像常共參慮。",
    "T53n2122_016:0406b21": "濟陽江夷少與顒友。夷甞託顒造觀世音像。",
    "T53n2122_016:0406b22": "致力罄思欲令盡美。而相好不圓積年無成。",
    "T53n2122_016:0406b23": "後夢有人告之曰。江夷於觀世音無緣。可改",
    "T53n2122_016:0406b24": "為彌勒菩薩。戴即停手馳書報江。信未及發",
    "T53n2122_016:0406b25": "而江書已至。俱於此夕感夢。語事符同。戴",
    "T53n2122_016:0406b26": "喜於神應即改為彌勒。於是觸手成妙。初不",
    "T53n2122_016:0406b27": "稽思。光顏圓滿俄爾而成。有識讚仰咸悟因",
    "T53n2122_016:0406b28": "緣之匪差。此像舊在會稽龍華寺。尋二戴像",
    "T53n2122_016:0406b29": "製歷代獨步。其所造甚多並散在諸寺。難悉",
    "T53n2122_016:0406c01": "詳錄。",
    "T53n2122_016:0406c02": "晉長安五級寺有釋道安。姓衛氏。常山扶柳",
    "T53n2122_016:0406c03": "人也。形雖不逮於人而聰俊罕儔。七歲讀書",
    "T53n2122_016:0406c04": "再覽能誦。年至十三出家。日誦萬言不差一",
    "T53n2122_016:0406c05": "字。師敬異之。為受具戒。恣其游學。至鄴入",
    "T53n2122_016:0406c06": "中寺遇佛圖澄。澄見而嗟異。與語終日。因",
    "T53n2122_016:0406c07": "事澄為師。澄講安覆。疑難鋒起。安挫銳解",
    "T53n2122_016:0406c08": "紛。行有餘力。時人語曰。漆道人驚四隣。安後",
    "T53n2122_016:0406c09": "避地南投襄陽。與弟子釋慧遠等四百餘人",
    "T53n2122_016:0406c10": "度江。夜行值雷雨乘電光而進。前行得入",
    "T53n2122_016:0406c11": "一家。見門裏有一馬[木*昂]。中間懸一馬兜。",
    "T53n2122_016:0406c12": "可容一斛。安呼林伯升。主人驚出。果姓林",
    "T53n2122_016:0406c13": "名伯升。謂是神人厚相奉椄。既而弟子問。何",
    "T53n2122_016:0406c14": "以知其姓字。安曰。兩木為林。兜容百升也。",
    "T53n2122_016:0406c15": "既至襄陽。有一外國銅像。形製古異。時眾",
    "T53n2122_016:0406c16": "不甚恭重。安曰。像形相致佳。但髻形未稱。",
    "T53n2122_016:0406c17": "令弟子鑪冶其髻。既而光焰煥炳曜滿一堂。",
    "T53n2122_016:0406c18": "詳視髻中見一舍利。眾咸愧服。安曰。像既靈",
    "T53n2122_016:0406c19": "異不煩復冶乃止。識者咸謂。安知有舍利。",
    "T53n2122_016:0406c20": "故出以示眾。時襄陽習鑿齒。鋒辯天逸籠罩",
    "T53n2122_016:0406c21": "當時。其先籍安高名。早以致書通好。承應真",
    "T53n2122_016:0406c22": "履正。明白內融。慈訓兼照。道俗齊蔭。自大",
    "T53n2122_016:0406c23": "教東流四百餘年。雖蕃王居士時有奉者。而",
    "T53n2122_016:0406c24": "真丹宿訓先行上世。道運時遷俗未僉悟。自",
    "T53n2122_016:0406c25": "頃道業之隆盛無以匹。所謂月光將出靈",
    "T53n2122_016:0406c26": "鉢應降。法師任當洪範化洽無幽。此方諸僧",
    "T53n2122_016:0406c27": "咸有思慕。若塵靈東徂摩尼迴曜。一躡七寶",
    "T53n2122_016:0406c28": "之座。暫現明哲之燈。雨甘露於豐草。植栴",
    "T53n2122_016:0406c29": "檀於江湄。則如來之教。復崇於今日。玄波",
    "T53n2122_016:0407a01": "溢瀁。重蕩於代矣。文多不悉載。及聞安至",
    "T53n2122_016:0407a02": "止即往修造。既坐稱言。四海習鑿齒。安曰。",
    "T53n2122_016:0407a03": "彌天釋道安。時人以為名答。安常注諸經恐",
    "T53n2122_016:0407a04": "不合理。乃誓曰。若所說不甚遠理願見瑞",
    "T53n2122_016:0407a05": "相。乃夢見梵道人頭白眉毛長。語安云。君",
    "T53n2122_016:0407a06": "所注經殊合道理。我不得入泥洹住在西域。",
    "T53n2122_016:0407a07": "當相助弘通。可時時設食。後十誦律至。遠",
    "T53n2122_016:0407a08": "公乃知。和上所夢賓頭盧也。於是立座飯之。",
    "T53n2122_016:0407a09": "處處成則安既德為物宗學兼三藏。所制僧",
    "T53n2122_016:0407a10": "尼軌範佛法憲章。條為三例。一曰行香定座",
    "T53n2122_016:0407a11": "上經上講之法。二曰常日六時行道飲食唱",
    "T53n2122_016:0407a12": "時法。三曰布薩差使悔過等法。天下寺舍遂",
    "T53n2122_016:0407a13": "則而從之。安每與弟子法遇等。於彌勒像",
    "T53n2122_016:0407a14": "前立誓願生兜率。後至秦建元二十一年正",
    "T53n2122_016:0407a15": "月二十七日。忽有異僧形甚庸陋。來寺寄宿。",
    "T53n2122_016:0407a16": "寺房既窄。處之講堂。時維那直殿。夜見此",
    "T53n2122_016:0407a17": "僧從窓隙出入。遽以白安。安驚起禮訊問其",
    "T53n2122_016:0407a18": "來意。答云。相為而來。安曰。自惟罪深詎可",
    "T53n2122_016:0407a19": "度脫。彼答云。甚可度耳。然須臾浴聖僧情",
    "T53n2122_016:0407a20": "願必果。具示浴法。安請問來生所生之處。彼",
    "T53n2122_016:0407a21": "乃以手虛撥天之西北。即見雲開備都兜率。",
    "T53n2122_016:0407a22": "妙勝之報。爾夕大眾數十人悉皆同見。安後",
    "T53n2122_016:0407a23": "營浴具。見有非常小兒伴侶數十來入寺戲",
    "T53n2122_016:0407a24": "須臾就浴。果是聖應也。至其年二月八日。忽",
    "T53n2122_016:0407a25": "告眾曰。吾當去矣。是日齋畢無疾而卒。葬",
    "T53n2122_016:0407a26": "城內五級寺中。是歲晉太元十年也。年七",
    "T53n2122_016:0407a27": "十二。安未終之前。每先聞羅什在西國思共",
    "T53n2122_016:0407a28": "講析。每勸堅取之。什亦遠聞安風。謂是東",
    "T53n2122_016:0407a29": "方聖人。常遙而禮之。初安生而便左臂有",
    "T53n2122_016:0407b01": "一皮。廣寸許著臂將。可得上下之。唯不得出",
    "T53n2122_016:0407b02": "手。時人謂之為印手菩薩。安既終。後十六",
    "T53n2122_016:0407b03": "年什公方至。什恨不相見悲恨無極。安既篤",
    "T53n2122_016:0407b04": "好經典志在宣法。所請外國沙門僧伽提婆",
    "T53n2122_016:0407b05": "曇摩難提及僧伽跋澄等。譯出眾經百餘萬",
    "T53n2122_016:0407b06": "言。常與沙門法和。詮定音字詳覈文旨。新",
    "T53n2122_016:0407b07": "出眾經於是獲正。孫綽為名德沙門論。目云。",
    "T53n2122_016:0407b08": "釋道安博物多通才經名理。又為之贊曰。",
    "T53n2122_016:0407b09": "物有廣贍。人固多宰。淵淵釋安。專能兼倍。",
    "T53n2122_016:0407b10": "飛聲汧隴。馳名淮海。形雖革化。猶若常在。",
    "T53n2122_016:0407b11": "有別記云。河北別有竺道安。與釋道安齊",
    "T53n2122_016:0407b12": "名。謂習鑿齒致書於竺道安。道安本隨師姓",
    "T53n2122_016:0407b13": "竺。後改為釋。世見其二姓。因謂為兩人謬矣",
    "T53n2122_016:0407b14": "(右此二驗出梁高僧傳)。",
    "T53n2122_016:0407b15": "宋尼釋慧玉。長安人也。行業勤修經戒通備。",
    "T53n2122_016:0407b16": "甞於長安薛尚書寺。見紅白光。十餘日中。至",
    "T53n2122_016:0407b17": "四月八日六重寺沙門來游此寺。於光處得",
    "T53n2122_016:0407b18": "彌勒金像。高一尺餘。慧玉後南渡樊郢住江",
    "T53n2122_016:0407b19": "陵靈收寺。元嘉十四年十月。夜見寺東樹。有",
    "T53n2122_016:0407b20": "紫光爛起暉映一林。以告同學妙光等。而悉",
    "T53n2122_016:0407b21": "弗之見也。二十餘日玉常見焉。後寺主釋法",
    "T53n2122_016:0407b22": "弘將於樹下營築禪基。仰首條間得金坐像。",
    "T53n2122_016:0407b23": "亦高尺許云(右此一驗出冥祥記)。",
    "T53n2122_016:0407b24": "梁剡石城山有釋僧護。本會稽剡人也。少出",
    "T53n2122_016:0407b25": "家便剋意苦節。戒行嚴淨。後居剡石城山隱",
    "T53n2122_016:0407b26": "岳寺。寺北有青壁。直上數十餘丈。當中央",
    "T53n2122_016:0407b27": "有如佛焰光之形。上有叢樹曲幹垂蔭覆護",
    "T53n2122_016:0407b28": "每經行至壁所。輒見光明煥炳聞絃管歌讚",
    "T53n2122_016:0407b29": "之聲。於是擎鑪發誓。願博山鐫造十丈石佛。",
    "T53n2122_016:0407c01": "以敬擬彌勒千尺之容。使凡厥有緣同覩三",
    "T53n2122_016:0407c02": "會。以齊建武中。招結道俗初就彫剪。疏鑿",
    "T53n2122_016:0407c03": "逾年僅成面璞頃之護遘疾而亡。臨終誓",
    "T53n2122_016:0407c04": "曰。吾之所造本不期一生成辨。第二身中",
    "T53n2122_016:0407c05": "其願剋果。後有沙門僧淑。纂襲遺功。而資力",
    "T53n2122_016:0407c06": "莫由未獲成遂。至梁天監六年。有始豐令吳",
    "T53n2122_016:0407c07": "郡陸咸。罷邑還國。夜宿剡溪。值風雨晦冥",
    "T53n2122_016:0407c08": "咸皆危懼。假寐忽夢見三道人。來告云。若",
    "T53n2122_016:0407c09": "誠信堅正自然安隱。有建安殿下感患未瘳。",
    "T53n2122_016:0407c10": "若能治剡縣僧護所造石像得成就者。必獲",
    "T53n2122_016:0407c11": "平愈。冥理非虛宜相開發也。咸還都經年稍",
    "T53n2122_016:0407c12": "忘前夢。後出門乃見一僧云。聽講寄宿。自",
    "T53n2122_016:0407c13": "言去歲剡溪所囑。建安王事猶憶此不。咸當",
    "T53n2122_016:0407c14": "時懼然答云不憶。道人笑曰。宜更思之。仍",
    "T53n2122_016:0407c15": "即辭去。咸寤其非凡。乃倒屣諮訪。追及百",
    "T53n2122_016:0407c16": "步忽然不見。咸豁爾意解。具憶前夢。乃剡溪",
    "T53n2122_016:0407c17": "所見第三僧也。咸即馳啟建安王。王即以上",
    "T53n2122_016:0407c18": "聞。勅遣僧祐律師專任像事。王乃深信益加",
    "T53n2122_016:0407c19": "喜踊充遍。抽捨金貝誓取成畢。初僧祐未至。",
    "T53n2122_016:0407c20": "一日寺僧慧逞夢見黑衣大神。翼從甚壯。立",
    "T53n2122_016:0407c21": "于龕所商略分數。至明旦初祐律師至。其神",
    "T53n2122_016:0407c22": "應若此。初僧護所創鑿龕過淺。乃鏟入五丈。",
    "T53n2122_016:0407c23": "更施頂髻。及身相剋成鎣磨將畢。夜中忽",
    "T53n2122_016:0407c24": "當萬字處色赤而隆起。今像胸萬字處。猶",
    "T53n2122_016:0407c25": "不施金薄而赤色存焉。像以天監十二年春",
    "T53n2122_016:0407c26": "就功。至十五年春竟。坐軀高五丈。立形十",
    "T53n2122_016:0407c27": "丈。龕前架三層臺。又造門閣殿堂。并立眾基",
    "T53n2122_016:0407c28": "業以充供養。其四遠士庶並提挾香華萬里",
    "T53n2122_016:0407c29": "來集。供施往還軌迹填委。自像成之後。建",
    "T53n2122_016:0408a01": "安王所苦消瘳。王後改封。今之南平是也(右一",
    "T53n2122_016:0408a02": "驗出梁高僧傳)。",
    "T53n2122_016:0408a03": "隋西京大禪定道場釋靈幹。俗姓李氏。金城",
    "T53n2122_016:0408a04": "狄道人也。志節恭勤常修淨業。依華嚴經作",
    "T53n2122_016:0408a05": "蓮華藏世界海觀及作彌勒天宮觀。至開皇",
    "T53n2122_016:0408a06": "十七年遇疾暴悶。唯心不冷未敢藏殯。後醒",
    "T53n2122_016:0408a07": "述云。初見兩人。手把文書戶前而立。曰官",
    "T53n2122_016:0408a08": "須見師。俛仰之間乃與俱往。狀如乘空足無",
    "T53n2122_016:0408a09": "所涉。到一大園。七寶樹林端嚴如畫。二人送",
    "T53n2122_016:0408a10": "達便辭而退。幹獨入園東西極目。但見林地",
    "T53n2122_016:0408a11": "山池無非珍寶。焜煌亂目不得正視。樹下花",
    "T53n2122_016:0408a12": "座。或有人坐。或無坐者。忽聞人喚云。靈幹汝",
    "T53n2122_016:0408a13": "來此耶。尋聲就之乃慧遠法師也。禮訊問曰。",
    "T53n2122_016:0408a14": "此為何所。答曰。是兜率陀天。吾與僧休同生",
    "T53n2122_016:0408a15": "於此。次吾南坐上者。是休法師也。遠與休形",
    "T53n2122_016:0408a16": "並非本身。頂戴天冠衣以朱紫。光煒絕世。",
    "T53n2122_016:0408a17": "但語聲似舊依然可識。又謂幹曰。汝與我諸",
    "T53n2122_016:0408a18": "弟子。後皆生此矣。因得覺悟。重增故業。端然",
    "T53n2122_016:0408a19": "觀行絕交人物。至大業三年。禪定初成。勅",
    "T53n2122_016:0408a20": "召為道場上座。僧徒一盛匡救有敘。至於八",
    "T53n2122_016:0408a21": "年。於本房內所患漸重。將欲終卒。目精上",
    "T53n2122_016:0408a22": "視。不與人對。久之乃垂。顏如常日。沙門童真",
    "T53n2122_016:0408a23": "問疾。因見是相。幹謂真曰。向見青衣童子二",
    "T53n2122_016:0408a24": "人來召。相逐而去。至兜率天城外未得入宮。",
    "T53n2122_016:0408a25": "若翹足舉望。則見城中寶樹華蓋。若平立。即",
    "T53n2122_016:0408a26": "無所見也。傍侍疾者。向舉目者。是其相矣。",
    "T53n2122_016:0408a27": "真曰。若即住彼大遂本願。幹曰。天樂非久終",
    "T53n2122_016:0408a28": "墜輪迴。華嚴藏海是所圖也。不久氣絕。須臾",
    "T53n2122_016:0408a29": "復童真問。何所見耶。幹曰。見大水遍滿華",
    "T53n2122_016:0408b01": "如車輪。幹坐其上所願足矣。尋爾便卒(童真法師",
    "T53n2122_016:0408b02": "是隋曰西大禪定寺主武德初亡也)以大業八年正月二十九日卒",
    "T53n2122_016:0408b03": "於本寺。春秋七十有八。",
    "T53n2122_016:0408b04": "唐西京淨影寺釋善胄。俗姓淮氏。瀛州人也。",
    "T53n2122_016:0408b05": "通敏易悟極閑談激。機辯為心美譽聞徹。於",
    "T53n2122_016:0408b06": "仁壽末年。奉勅置塔。送舍利于梓州牛頭",
    "T53n2122_016:0408b07": "山華林寺。嚴輿將達感猪八頭。突到輿下",
    "T53n2122_016:0408b08": "從行至館。驅逐乃走還來如故。漸至城治。黑",
    "T53n2122_016:0408b09": "蜂四枚形甚壯偉隨輿旋繞數匝便去。既至",
    "T53n2122_016:0408b10": "州館。夜放大光明徹屋上。如火焰發。食頃方",
    "T53n2122_016:0408b11": "滅。又掘塔基入深丈餘。正當函處得古甆",
    "T53n2122_016:0408b12": "瓶。無蓋有水。清澄香美。乃用盛於函內。寺九",
    "T53n2122_016:0408b13": "層浮圖。從西南角。第二級放光上照相輪。如",
    "T53n2122_016:0408b14": "五石甕。黃赤如火。良久方隱。又堂內彌勒",
    "T53n2122_016:0408b15": "佛。亦放眉間紫光。并二菩薩亦放赤光。通",
    "T53n2122_016:0408b16": "照寺院。前後七度眾人同見。除不來者。武德",
    "T53n2122_016:0408b17": "三年八月內終於本寺。春秋七十有一(右此二驗",
    "T53n2122_016:0408b18": "出唐高僧傳)◎。",
    "T53n2122_016:0408b19": "法苑珠林卷第十六"
}