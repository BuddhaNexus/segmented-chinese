{
    "T20n1188_002:0817b18": "文殊所說最勝名義經卷下",
    "T20n1188_002:0817b20": "宋西天三藏明因妙善普濟法師",
    "T20n1188_002:0817b21": "金總持等奉　詔譯",
    "T20n1188_002:0817b22": "菩薩妙智身　　出生諸善利",
    "T20n1188_002:0817b23": "譬如大地中　　生種種利益",
    "T20n1188_002:0817b24": "一切佛智藏　　流出大法輪",
    "T20n1188_002:0817b25": "一切法自性　　一切自性生",
    "T20n1188_002:0817b26": "於一剎那中　　出生諸法義",
    "T20n1188_002:0817b27": "即得大智慧　　覺了一切法",
    "T20n1188_002:0817b28": "深入諸三昧　　安住平等理",
    "T20n1188_002:0817b29": "諸法悉清淨　　成正等正覺",
    "T20n1188_002:0817c01": "一切佛現前　　歡喜義成就",
    "T20n1188_002:0817c02": "大智焰光明　　滅除諸罪垢",
    "T20n1188_002:0817c03": "一切眾生中　　作最上利益",
    "T20n1188_002:0817c04": "苦惱為怨賊　　智慧能戰勝",
    "T20n1188_002:0817c05": "精進殊勝相　　微妙大吉祥",
    "T20n1188_002:0817c06": "手臂長百肘　　舉足作無蹈",
    "T20n1188_002:0817c07": "一足按金輪　　下至地絕處",
    "T20n1188_002:0817c08": "一足覆梵際　　但見指爪甲",
    "T20n1188_002:0817c09": "最上勝自在　　法義無差別",
    "T20n1188_002:0817c10": "現種種色相　　起於方便智",
    "T20n1188_002:0817c11": "周遍十方界　　利益無窮盡",
    "T20n1188_002:0817c12": "已離輪迴染　　得三種大樂",
    "T20n1188_002:0817c13": "猶如清淨雲　　亦如秋皎月",
    "T20n1188_002:0817c14": "如日離雲翳　　熾盛大光明",
    "T20n1188_002:0817c15": "帝釋大青寶　　莊嚴色最上",
    "T20n1188_002:0817c16": "及大如意珠　　亦為妙莊嚴",
    "T20n1188_002:0817c17": "所現神通力　　震動百世界",
    "T20n1188_002:0817c18": "住念處正勤　　神足及根力",
    "T20n1188_002:0817c19": "七覺妙意華　　了知八聖道",
    "T20n1188_002:0817c20": "趣正等菩提　　如來功德海",
    "T20n1188_002:0817c21": "諸眾生蘊聚　　猶如於虛空",
    "T20n1188_002:0817c22": "諸眾生心行　　種種相差別",
    "T20n1188_002:0817c23": "了知諸根境　　五蘊悉皆空",
    "T20n1188_002:0817c24": "五蘊義清淨　　諸行無億數",
    "T20n1188_002:0817c25": "了知諸行相　　安住實際中",
    "T20n1188_002:0817c26": "十二緣生法　　體性皆清淨",
    "T20n1188_002:0817c27": "四無量真乘　　八智從覺生",
    "T20n1188_002:0817c28": "了內根外境　　十二真實義",
    "T20n1188_002:0817c29": "祕密十六分　　覺道二十種",
    "T20n1188_002:0818a01": "如是最勝義　　諸佛皆了知",
    "T20n1188_002:0818a02": "佛現無數身　　常在於三昧",
    "T20n1188_002:0818a03": "諸眾生心行　　剎那能了知",
    "T20n1188_002:0818a04": "三乘方便門　　清淨行微妙",
    "T20n1188_002:0818a05": "覺法無自性　　住於一乘道",
    "T20n1188_002:0818a06": "盡諸煩惱結　　出流轉苦海",
    "T20n1188_002:0818a07": "離繫縛稠林　　種種諸苦等",
    "T20n1188_002:0818a08": "方便智大悲　　能普遍饒益",
    "T20n1188_002:0818a09": "攝受諸有情　　令悟無生忍",
    "T20n1188_002:0818a10": "一切眾生心　　了境界清淨",
    "T20n1188_002:0818a11": "一切眾生心　　平等無差別",
    "T20n1188_002:0818a12": "一切眾生心　　歡喜生愛樂",
    "T20n1188_002:0818a13": "令離於散亂　　成就諸功德",
    "T20n1188_002:0818a14": "通達三世法　　一切智慧義",
    "T20n1188_002:0818a15": "五蘊性本空　　三世皆如是",
    "T20n1188_002:0818a16": "一念生信解　　即見諸佛性",
    "T20n1188_002:0818a17": "諸法自性生　　佛身本無著",
    "T20n1188_002:0818a18": "樂見諸佛身　　種種莊嚴相",
    "T20n1188_002:0818a19": "樂聞佛菩提　　最上真實義",
    "T20n1188_002:0818a20": "大呪離文字　　大呪三種性",
    "T20n1188_002:0818a21": "泯覩離文字　　出生一切呪",
    "T20n1188_002:0818a22": "泯覩百字門　　五字門大空",
    "T20n1188_002:0818a23": "祕密十六種　　從泯覩中生",
    "T20n1188_002:0818a24": "葛羅非葛羅　　過去有四種",
    "T20n1188_002:0818a25": "禪義生億數　　一切作非作",
    "T20n1188_002:0818a26": "通達一切禪　　了知根本定",
    "T20n1188_002:0818a27": "三昧身最上　　報化身亦然",
    "T20n1188_002:0818a28": "普遍十方界　　化度諸眾生",
    "T20n1188_002:0818a29": "最後天中天　　吉祥最勝者",
    "T20n1188_002:0818b01": "為天人導師　　降伏諸魔眾",
    "T20n1188_002:0818b02": "如帝釋天王　　能作大布施",
    "T20n1188_002:0818b03": "度一切眾生　　出煩惱稠林",
    "T20n1188_002:0818b04": "十方皆讚歎　　唯一無有二",
    "T20n1188_002:0818b05": "以大慈悲法　　為精進甲冑",
    "T20n1188_002:0818b06": "智慧為弓劍　　滅除煩惱賊",
    "T20n1188_002:0818b07": "最勝威神力　　眾魔皆怖畏",
    "T20n1188_002:0818b08": "降伏魔怨已　　興廣大供養",
    "T20n1188_002:0818b09": "稽首最上師　　諸佛護世者",
    "T20n1188_002:0818b10": "頂禮伸讚歎　　親近而奉事",
    "T20n1188_002:0818b11": "十方虛空界　　供養亦如是",
    "T20n1188_002:0818b12": "文殊大吉祥　　菩薩摩訶薩",
    "T20n1188_002:0818b13": "具六通三明　　六念皆圓滿",
    "T20n1188_002:0818b14": "現大神通力　　智慧到彼岸",
    "T20n1188_002:0818b15": "遠離於輪迴　　永得不退轉",
    "T20n1188_002:0818b16": "勇猛大精進　　了知一切法",
    "T20n1188_002:0818b17": "大補特伽羅　　得超最上地",
    "T20n1188_002:0818b18": "以智慧法雨　　普潤諸眾生",
    "T20n1188_002:0818b19": "宣示四法印　　引導於三乘",
    "T20n1188_002:0818b20": "清淨最上義　　能作大吉祥",
    "T20n1188_002:0818b21": "菩薩所稱讚　　成就金剛尊",
    "T20n1188_002:0818b22": "眾生無億數　　瞻仰歸命禮",
    "T20n1188_002:0818b23": "歸命大空藏　　讚歎大空藏",
    "T20n1188_002:0818b24": "歸命佛覺道　　讚歎佛覺道",
    "T20n1188_002:0818b25": "歸命諸佛身　　讚歎諸佛身",
    "T20n1188_002:0818b26": "歸命佛欣悅　　讚歎佛欣悅",
    "T20n1188_002:0818b27": "歸命佛功德　　讚歎佛功德",
    "T20n1188_002:0818b28": "歸命諸佛念　　讚歎諸佛念",
    "T20n1188_002:0818b29": "歸命佛喜笑　　讚歎佛喜笑",
    "T20n1188_002:0818c01": "歸命諸佛語　　讚歎諸佛語",
    "T20n1188_002:0818c02": "歸命佛所愛　　讚歎佛所愛",
    "T20n1188_002:0818c03": "歸命諸佛生　　讚歎諸佛生",
    "T20n1188_002:0818c04": "歸命佛智生　　讚歎佛智生",
    "T20n1188_002:0818c05": "歸命佛戲舞　　讚歎佛戲舞",
    "T20n1188_002:0818c06": "歸命一切智　　讚歎一切智",
    "T20n1188_002:0818c07": "性空及幻網　　歸讚亦如是",
    "T20n1188_002:0818c08": "爾時金剛掌菩薩摩訶薩。金剛手菩薩摩訶",
    "T20n1188_002:0818c09": "薩。白佛言世尊。如來智觀一切智身甚深微",
    "T20n1188_002:0818c10": "妙。文殊菩薩摩訶薩。為欲利益一切眾生。說",
    "T20n1188_002:0818c11": "此清淨最勝名義。若諸眾生未淨三業。令於",
    "T20n1188_002:0818c12": "佛地波羅蜜門福智藏中。攝持三業圓滿清",
    "T20n1188_002:0818c13": "淨。於最上義未了解者令得了解。乃至一切",
    "T20n1188_002:0818c14": "諸佛法藏。皆為開發令得悟解。出生眾善為",
    "T20n1188_002:0818c15": "功德門。復次金剛掌菩薩摩訶薩金剛手菩",
    "T20n1188_002:0818c16": "薩摩訶薩言。此最勝名義出生一切淨地波",
    "T20n1188_002:0818c17": "羅蜜法祕密神呪圓滿成就一切智智諸功德",
    "T20n1188_002:0818c18": "海。淨身語意三祕密門。觀想諸佛正等正覺。",
    "T20n1188_002:0818c19": "成就佛智大三摩地。一切如來清淨法界。最",
    "T20n1188_002:0818c20": "勝十力破壞魔怨。具一切智一切種智。根本",
    "T20n1188_002:0818c21": "方便饒益眾生。福德智藏清淨圓滿。出生菩",
    "T20n1188_002:0818c22": "薩聲聞緣覺。二乘聖種一切人天。安住大乘",
    "T20n1188_002:0818c23": "諸菩薩行。入正聖道皆得解脫。復能增長菩",
    "T20n1188_002:0818c24": "薩善根。攝受一切外道異論。威德摧伏四種",
    "T20n1188_002:0818c25": "魔怨。令諸眾生同歸聖道。解脫繫縛離諸散",
    "T20n1188_002:0818c26": "亂。具足一切諸善事業。斷除輪迴得真聖道。",
    "T20n1188_002:0818c27": "以妙香華幢幡傘蓋。普遍供養一切如來。速",
    "T20n1188_002:0818c28": "得成就諸呪部門。於諸菩薩生愛樂想。相應",
    "T20n1188_002:0818c29": "般若波羅蜜多。了知菩薩空行無二。具足一",
    "T20n1188_002:0819a01": "切波羅蜜藏。圓滿一切清淨佛地。得四真諦",
    "T20n1188_002:0819a02": "聖智現前。一心安住四正念處。乃至具足諸",
    "T20n1188_002:0819a03": "佛功德。復次金剛掌菩薩摩訶薩金剛手菩",
    "T20n1188_002:0819a04": "薩摩訶薩言。此最勝名義經。能除一切眾生",
    "T20n1188_002:0819a05": "身語意業不善罪垢。令得遠離一切惡道。及",
    "T20n1188_002:0819a06": "得斷除一切業障。八難怖畏皆得消除。離惡",
    "T20n1188_002:0819a07": "眠夢獲大吉祥。及離一切諸魔怨結。修諸善",
    "T20n1188_002:0819a08": "根福德利益。斷除一切增上我慢。永離一切",
    "T20n1188_002:0819a09": "苦惱輪轉。一切佛心了知如實菩薩密行了",
    "T20n1188_002:0819a10": "知如實。三乘聖智了知如實。一切呪印了知",
    "T20n1188_002:0819a11": "如實。最勝法義生大智慧。住安樂行色力自",
    "T20n1188_002:0819a12": "在。獲得清淨大吉祥事。歡喜踴躍以妙句偈。",
    "T20n1188_002:0819a13": "稱揚讚歎此名義經。亦能消除一切疾病及",
    "T20n1188_002:0819a14": "大恐怖。若眾生心有所樂欲。至心誦持最勝",
    "T20n1188_002:0819a15": "名義悉得如意。欲得清淨即得清淨。欲得救",
    "T20n1188_002:0819a16": "護即得救護。欲得富饒即得富饒。如漂溺人",
    "T20n1188_002:0819a17": "得獲濟度。未得道者令得道果。乘般若舟到",
    "T20n1188_002:0819a18": "菩提岸。如大醫王能除眾病。以方便智救護",
    "T20n1188_002:0819a19": "眾生。愚癡暗蔽悉得永離。猶如意寶隨其所",
    "T20n1188_002:0819a20": "欲。利益一切皆令圓滿。文殊菩薩摩訶薩。如",
    "T20n1188_002:0819a21": "實了知一切智智。具足五眼六波羅蜜。得四",
    "T20n1188_002:0819a22": "無畏安住十地。大福智藏三摩地門皆得圓",
    "T20n1188_002:0819a23": "滿。如實了知法性無二。如實了知色相差別。",
    "T20n1188_002:0819a24": "如實了知種種億數色相清淨。如來自性悉",
    "T20n1188_002:0819a25": "皆空故。此名義經無二法義。若有受持開示",
    "T20n1188_002:0819a26": "顯發。則能利益一切眾生。令離邪見煩惱稠",
    "T20n1188_002:0819a27": "林。復次金剛掌菩薩摩訶薩金剛手菩薩摩",
    "T20n1188_002:0819a28": "訶薩。白佛言世尊。文殊師利菩薩摩訶薩。及",
    "T20n1188_002:0819a29": "一切如來智觀無二。此名義經最勝尊重。如",
    "T20n1188_002:0819b01": "佛頂中大摩尼珠。若善男子善女人依此最",
    "T20n1188_002:0819b02": "勝祕密呪門句偈義理。每日三時受持讀誦",
    "T20n1188_002:0819b03": "解說書寫。利益眾生顯示三乘普令悟入。爾",
    "T20n1188_002:0819b04": "時文殊師利菩薩摩訶薩。說此最勝名義。欲",
    "T20n1188_002:0819b05": "令眾生一心信受。得勝解心了達一切最上",
    "T20n1188_002:0819b06": "法門。修無住行具足智慧。清淨三業發菩提",
    "T20n1188_002:0819b07": "心。一切諸佛諸大菩薩。普皆示現平等法門。",
    "T20n1188_002:0819b08": "令諸眾生皆得悟入。大金剛掌菩薩現忿怒",
    "T20n1188_002:0819b09": "相。以大威力降伏魔怨。普皆利益一切眾生",
    "T20n1188_002:0819b10": "令得安樂。顯示祕密三昧道場一切呪印。引",
    "T20n1188_002:0819b11": "導眾生入正定聚圓滿無餘。大明呪王除諸",
    "T20n1188_002:0819b12": "障難。消伏魔怨具大威德。於晝夜中常當擁",
    "T20n1188_002:0819b13": "護。童真菩薩梵王帝釋。嚕陀羅神那羅延天。",
    "T20n1188_002:0819b14": "大自在天并子歌哩底計大黑天神。難底計",
    "T20n1188_002:0819b15": "說囉大神焰魔天王。水界大神毘沙門天王",
    "T20n1188_002:0819b16": "賀哩帝母。於晝夜中常當擁護。若行若住若",
    "T20n1188_002:0819b17": "坐若臥一切時中。諸佛菩薩威神加護。一切",
    "T20n1188_002:0819b18": "諸佛及諸菩薩。饒益攝受彼諸眾生。身意語",
    "T20n1188_002:0819b19": "業皆得清淨。一切羅漢聲聞緣覺。護念攝受",
    "T20n1188_002:0819b20": "彼諸眾生。於一切法得無所畏。如是最勝名",
    "T20n1188_002:0819b21": "義聖法。於諸經中最為上首。若能於此信解",
    "T20n1188_002:0819b22": "受持。是人則為得菩提道。或處禪定或居闠",
    "T20n1188_002:0819b23": "鬧。或入王城聚落之處。江河園林一切住處。",
    "T20n1188_002:0819b24": "於晝夜中常當擁護令無怖畏。天龍八部人",
    "T20n1188_002:0819b25": "及非人。乃至毘舍遮女并諸眷屬。常當擁護",
    "T20n1188_002:0819b26": "是諸眾生。令離諸惱得大安隱。復次金剛掌",
    "T20n1188_002:0819b27": "菩薩金剛手菩薩言。此最勝名義經。如佛頂",
    "T20n1188_002:0819b28": "珠最上微妙。功德殊勝不可思議。每日三時",
    "T20n1188_002:0819b29": "受持讀誦。正念思惟精進無懈。於佛菩提速",
    "T20n1188_002:0819c01": "能趣入。復白佛言世尊。文殊師利菩薩色相",
    "T20n1188_002:0819c02": "具足觀察思惟。以大願力度脫眾生。或於空",
    "T20n1188_002:0819c03": "中現一切佛。一切菩薩種種化身。隨順眾生",
    "T20n1188_002:0819c04": "所樂示現。演說微妙甚深句義。引導眾生遠",
    "T20n1188_002:0819c05": "離惡趣。不生卑賤不墮邊境。生不醜陋不墮",
    "T20n1188_002:0819c06": "邪見。常生佛剎聽聞正法離無想處。不生饑",
    "T20n1188_002:0819c07": "饉鬪戰劫中。不生五濁及賊難處。不生貧窮",
    "T20n1188_002:0819c08": "及困苦處。不生非法妄說句偈為求名聞。生",
    "T20n1188_002:0819c09": "賢善家尊貴人中。圓滿色相端嚴具足。見者",
    "T20n1188_002:0819c10": "歡喜無不愛樂。得宿住通大尊重相具大威",
    "T20n1188_002:0819c11": "德。布施持戒忍辱精進。禪定智慧方便願力。",
    "T20n1188_002:0819c12": "慈悲喜捨四無量心具足圓滿。及於一切工",
    "T20n1188_002:0819c13": "巧技藝。讚詠外書皆得了解。出家求道於一",
    "T20n1188_002:0819c14": "切智心無散失。了達三乘諸法義利。此經功",
    "T20n1188_002:0819c15": "德出生無量智慧無量善法。若善男子善女",
    "T20n1188_002:0819c16": "人。受持讀誦解其義理為人演說。當知是人",
    "T20n1188_002:0819c17": "於如來藏中得佛功德。不久當證最上菩提。",
    "T20n1188_002:0819c18": "具一切智一切種智。安住世間振大法鼓建",
    "T20n1188_002:0819c19": "大法幢。作大法王演大法呪。即說呪曰。",
    "T20n1188_002:0819c20": "唵引薩哩嚩二合達哩摩二合引阿婆引嚩娑嚩二",
    "T20n1188_002:0819c21": "合婆引嚩尾󰡊馱嚩惹囉二合遏阿暗噁",
    "T20n1188_002:0819c22": "一切法相自性清淨。所謂一切如來智身。文",
    "T20n1188_002:0819c23": "殊菩薩清淨出生。呪曰。",
    "T20n1188_002:0819c24": "噁薩哩嚩二合怛陀引誐多紇哩二合捺野喝囉",
    "T20n1188_002:0819c25": "喝囉唵引吽引紇哩二合",
    "T20n1188_002:0819c26": "文殊菩薩語自在王。廣大宣說一切法性。猶",
    "T20n1188_002:0819c27": "如虛空圓滿清淨。法界智藏呪曰。阿",
    "T20n1188_002:0819c28": "爾時金剛掌菩薩摩訶薩金剛手菩薩摩訶",
    "T20n1188_002:0819c29": "薩。歡喜踴躍恭敬合掌瞻仰如來。諸佛聖眾",
    "T20n1188_002:0820a01": "大祕密王。隨喜稱讚廣大道場。爾時釋迦牟",
    "T20n1188_002:0820a02": "尼佛。讚金剛掌菩薩金剛手菩薩言。善哉善",
    "T20n1188_002:0820a03": "哉。汝能顯示文殊所說諸佛祕密最勝名義。",
    "T20n1188_002:0820a04": "利益安樂一切眾生。汝等不久當得阿耨多",
    "T20n1188_002:0820a05": "羅三藐三菩提。得大解脫於幻網中作大導",
    "T20n1188_002:0820a06": "師。以大清淨甚深妙義開發引導。令諸眾生",
    "T20n1188_002:0820a07": "入佛境界。我今證明。汝等所說最勝名義。此",
    "T20n1188_002:0820a08": "經於一萬六千大祕密教智慧藏中。次第流",
    "T20n1188_002:0820a09": "出為三摩地輪。摧伏魔怨消除煩惱。度諸眾",
    "T20n1188_002:0820a10": "生遠離輪迴到菩提岸。",
    "T20n1188_002:0820a11": "文殊所說最勝名義經卷下"
}