{
    "X66n1296_043:0249b03": "宗門拈古彚集卷第四十三",
    "X66n1296_043:0249b05": "古杭白巖嗣祖沙門　淨符　彚集",
    "X66n1296_043:0249b06": "△南十三",
    "X66n1296_043:0249b07": "洪州黃龍悟新禪師(南十三黃龍心嗣)示眾。麤言及細語。皆",
    "X66n1296_043:0249b08": "歸第一義。你者一隊尿床鬼子。三生六十劫也未夢",
    "X66n1296_043:0249b09": "見第一義在。",
    "X66n1296_043:0249b10": "天童忞徵云。死心恁麼說話。為是眼葢諸人氣吞",
    "X66n1296_043:0249b11": "一切耶。為復第一義諦不可圖度耶。為復不憤不",
    "X66n1296_043:0249b12": "啟不悱不發激厲將來耶。請撿點看。",
    "X66n1296_043:0249b13": "白巖符云。黃龍老禿。山翁瞎驢。要提持第一義諦。",
    "X66n1296_043:0249b14": "第一義諦是個什麼。風雨亭邊破草鞋。即使拾得",
    "X66n1296_043:0249b15": "有什麼用處。汝輩有血性漢。切不得被他惑亂。",
    "X66n1296_043:0249b16": "黃龍因僧問。承師有言。老僧今夏向黃龍潭內下三",
    "X66n1296_043:0249b17": "百六十箇釣筒。未曾遇著個錦鱗紅尾。為復是鈎頭",
    "X66n1296_043:0249b18": "不妙。為復是香餌難尋。龍曰。雨過竹風清。雲開山嶽",
    "X66n1296_043:0249b19": "露。曰。恁麼則已得真人好消息。人間天上更無疑。龍",
    "X66n1296_043:0249b20": "曰。是鈎頭不妙。是香餌難尋。曰。出身猶可易。脫體道",
    "X66n1296_043:0249b21": "應難。龍曰亂統禪和如麻似粟。",
    "X66n1296_043:0249b22": "靈巖儲喝一喝云。者漢何異緣木求魚。天寧今夏",
    "X66n1296_043:0249b23": "拋却絲綸。冷坐巾幘山前。看他鳶飛魚躍。鳳走麟",
    "X66n1296_043:0249b24": "奔。總不暇顧著。數盡落霞對明月。撥開松影露青",
    "X66n1296_043:0249c01": "天。偶爾有個蟭螟撞到面前。並不與他京三下四。",
    "X66n1296_043:0249c02": "一任越水吳山。何故聻。若將有意為有意。往往事",
    "X66n1296_043:0249c03": "從有意生。",
    "X66n1296_043:0249c04": "黃龍上堂。行脚高人。解開布袋。放下鉢囊。去却藥忌。",
    "X66n1296_043:0249c05": "一人所在須到。半人所在須到。無人所在也須親到。",
    "X66n1296_043:0249c06": "天童傑云。死心有年有德。語不妄發。如大冶精金",
    "X66n1296_043:0249c07": "千煅萬鍊始成繞指。然後裁截並無虗棄。雖然。畢",
    "X66n1296_043:0249c08": "竟意歸何處。三邊一箭收功後。四海何愁不太平。",
    "X66n1296_043:0249c09": "白巖符因僧問云。如何是半人所在。未聞梅破。臘",
    "X66n1296_043:0249c10": "如何是一人所在。尚有菊擎霜。無人所在還用到",
    "X66n1296_043:0249c11": "否。巖便喝一喝云。者瞎漢亂撞作麼。",
    "X66n1296_043:0249c12": "黃龍因太史黃庭堅參。龍問。死心死。學士死。彼此燒",
    "X66n1296_043:0249c13": "作一堆灰。向甚處相見。堅無語。龍曰。晦堂處參得底。",
    "X66n1296_043:0249c14": "用未著在。堅後謫官黔南。忽有省乃曰。尋常被天下",
    "X66n1296_043:0249c15": "老和尚瞞却多少。唯死心道人不肯。可謂真實相為。",
    "X66n1296_043:0249c16": "灜山誾云。鐵面去皮。晦堂拆骨。死心又敲骨出髓",
    "X66n1296_043:0249c17": "矣。山谷始得疑情盡。命根斷。若到山僧者裏。且立",
    "X66n1296_043:0249c18": "一邊著。為什麼。鐵壁從渠透。銀山更要通。",
    "X66n1296_043:0249c19": "石霜尊云。死心捨命從人。太史一死更不再活。",
    "X66n1296_043:0249c20": "東京法雲佛照杲禪師(南十三寶峰文嗣)示眾。老僧熈寧八",
    "X66n1296_043:0249c21": "年文帳在鳳翔府供申。當年崩了華山四十里。壓倒",
    "X66n1296_043:0249c22": "八十村人家。汝輩後生茄子瓠子。幾時知得。",
    "X66n1296_043:0249c23": "白巖符云。者漢大似為魅所著。白日見鬼。不知惑",
    "X66n1296_043:0249c24": "亂多少人。山僧今日放他不過。直貶向鐵圍山裏。",
    "X66n1296_043:0250a01": "永不許伊出頭。為什麼。太平天下。那許妖言。",
    "X66n1296_043:0250a02": "法雲因一座主曰。禪家流多愛脫空。雲乃問。承聞座",
    "X66n1296_043:0250a03": "主講得百法論是否。曰不敢。雲曰。昨日晴。今日雨。是",
    "X66n1296_043:0250a04": "什麼法中收。主無對。雲曰莫道禪家流多愛脫空好。",
    "X66n1296_043:0250a05": "主抗聲曰。和尚且道。昨日晴。今日雲。是什麼法中收。",
    "X66n1296_043:0250a06": "雲曰二十四時分不相應法中收。主乃屈膝作禮而",
    "X66n1296_043:0250a07": "謝。",
    "X66n1296_043:0250a08": "徑山杲云。昨日晴。今日雨。時分不相應。三日後看",
    "X66n1296_043:0250a09": "取。",
    "X66n1296_043:0250a10": "天寧琦云。雲自帝鄉去。水歸江漢流。",
    "X66n1296_043:0250a11": "瑞州九峰希廣禪師(南十三寶峰文嗣)遊方日。謁雲葢智。乃",
    "X66n1296_043:0250a12": "問興化打克賓意旨如何。智下禪床展兩手吐舌示",
    "X66n1296_043:0250a13": "之。峰打一坐具。智曰此是風力所轉。又問石霜琳。琳",
    "X66n1296_043:0250a14": "曰你意作麼生。峰亦打一坐具。琳曰。好一坐具。祇是",
    "X66n1296_043:0250a15": "不知落處。又問真淨。淨曰你意作麼生。峰復打一坐",
    "X66n1296_043:0250a16": "具。淨曰他打你也打。峰於言下大悟。",
    "X66n1296_043:0250a17": "南澗問云。三大老中有一人堪為佛祖之師。有一",
    "X66n1296_043:0250a18": "人堪為人天之師。有一人自救不了。且那個堪為",
    "X66n1296_043:0250a19": "佛祖之師。那個堪為人天之師。那個自救不了。撿",
    "X66n1296_043:0250a20": "點得出。三十棒一棒也不較。若撿點不出。三大老",
    "X66n1296_043:0250a21": "為你證明。然雖如是。廣道者悟去。又悟個甚麼。切",
    "X66n1296_043:0250a22": "忌鑽龜打瓦。",
    "X66n1296_043:0250a23": "風穴喜云。九峰雖則三度令行到底。不知坐具落",
    "X66n1296_043:0250a24": "處。真淨道他打你也打。正是金鍮莫辨。玉石難分。",
    "X66n1296_043:0250b01": "即今還有辨得出底麼。若辨得出。生陷無間地獄。",
    "X66n1296_043:0250b02": "臨江慧力可昌禪師(南十三東林總嗣)因僧問。佛力法力即",
    "X66n1296_043:0250b03": "不問。如何是慧力。力曰。踏倒人我山。扶起菩提樹。曰",
    "X66n1296_043:0250b04": "菩提無樹。向甚處下手。力曰。無下手處。正好著力。曰",
    "X66n1296_043:0250b05": "今日得聞於未聞。力曰莫把真金喚作鍮。",
    "X66n1296_043:0250b06": "報恩琇云。新報恩則不然。有人問如何是慧力。但",
    "X66n1296_043:0250b07": "向他道。喫官酒。臥官街。當處死。當處埋。",
    "X66n1296_043:0250b08": "天童忞云。高高山頂立。還他慧力。深深海底行。須",
    "X66n1296_043:0250b09": "是報恩始得。然從長撿點。一人入佛不能入魔。一",
    "X66n1296_043:0250b10": "人入魔不能入佛。若是天童又且不然。設有人問。",
    "X66n1296_043:0250b11": "如何是慧力。祇向他道。山月如銀牽老興。閒行不",
    "X66n1296_043:0250b12": "覺過峰西。",
    "X66n1296_043:0250b13": "神鼎僼云。昌老見處只可自了。若有問山僧。如何",
    "X66n1296_043:0250b14": "是慧力。但向他道。煩惱海中為雨露。無明山上起",
    "X66n1296_043:0250b15": "雲雷。",
    "X66n1296_043:0250b16": "眉山學士蘇軾居士字東坡(南十三東林總嗣)參東林論無",
    "X66n1296_043:0250b17": "情說法話有省。乃獻投機頌曰。溪聲便是廣長舌。山",
    "X66n1296_043:0250b18": "色無非清淨身。夜來八萬四千偈。他日如何舉似人。",
    "X66n1296_043:0250b19": "上竺智謁護國元。舉前頌且云。也不易到此田地。",
    "X66n1296_043:0250b20": "元曰。尚未見路徑。何言到耶。智云。溪聲便是廣長",
    "X66n1296_043:0250b21": "舌。山色無非清淨身。若不到此田地。如何有者個",
    "X66n1296_043:0250b22": "消息。元云是門外漢耳。智致疑。通夕不寐。乃曉鐘",
    "X66n1296_043:0250b23": "鳴。去其秘蓄。乃別前頌云。東坡居士太饒舌。聲色",
    "X66n1296_043:0250b24": "關中欲透身。溪若是聲山是色。無山無水好愁人。",
    "X66n1296_043:0250c01": "持以告元。元云向汝道是門外漢。",
    "X66n1296_043:0250c02": "幻寄稷云。上竺者漢思量了一夜却寐語。東坡門",
    "X66n1296_043:0250c03": "外漢。者漢未及門。此菴云向汝道是門外漢。且道",
    "X66n1296_043:0250c04": "是賞伊罰伊。莫錯會好。",
    "X66n1296_043:0250c05": "蘄州五祖山法演禪師(南十三白雲端嗣)垂語。譬如水牯牛",
    "X66n1296_043:0250c06": "過牕櫺。頭角四蹄都過了。因甚尾巴過不得。",
    "X66n1296_043:0250c07": "天童華云。者樣說話多年在肚皮裏。信知天下無",
    "X66n1296_043:0250c08": "人理會。所以密之三寸。今日拈出。敢問諸仁者。既",
    "X66n1296_043:0250c09": "是大的俱過了。因甚尾巴過不得。",
    "X66n1296_043:0250c10": "獅林則云。者個是東山演祖不了事處。老漢參方",
    "X66n1296_043:0250c11": "三十年。也有兩件不了底事。是什麼兩件事。饑來",
    "X66n1296_043:0250c12": "要喫飯。困來要打眠。",
    "X66n1296_043:0250c13": "大梅幟云。過得過不得則且置。畢竟喚什麼作牛",
    "X66n1296_043:0250c14": "尾巴。良久云。徧界不藏全體露。絲毫有見事還差。",
    "X66n1296_043:0250c15": "喝一喝。",
    "X66n1296_043:0250c16": "五祖示眾。今夏無可管顧。諸人近作得一家讌。遂擡",
    "X66n1296_043:0250c17": "手曰。囉囉招囉囉搖囉囉送。莫怪空疎。伏唯珍重。",
    "X66n1296_043:0250c18": "薦福璨云。老東山龍肝鳳髓百味具足。怎奈美食",
    "X66n1296_043:0250c19": "不中飽人喫。",
    "X66n1296_043:0250c20": "伏龍長云。一個鐵酸饀百味具足。知他祭了多少",
    "X66n1296_043:0250c21": "閒神野鬼。直饒一咬百雜碎。到者裏急須吐却。",
    "X66n1296_043:0250c22": "佛日晳云。東山老祖設一佳宴。破費常住不少。隆",
    "X66n1296_043:0250c23": "安今晚也設一佳宴管顧大眾。只是不破費常住",
    "X66n1296_043:0250c24": "一絲毫許。良久云。罷罷罷休休休。免使諸方笑怪。",
    "X66n1296_043:0251a01": "不見道好男不喫分家飯。好女不穿嫁時衣。自家",
    "X66n1296_043:0251a02": "珍寶用不盡。何必區區向外馳。",
    "X66n1296_043:0251a03": "五祖上堂。山僧昨日入城。見一棚傀儡。不免近前看。",
    "X66n1296_043:0251a04": "或見端嚴奇特或見醜陋不堪動轉行坐青黃赤白",
    "X66n1296_043:0251a05": "一一見了。仔細看來。元來青布幙裏有人。山僧忍俊",
    "X66n1296_043:0251a06": "不禁乃問。長史高姓。他道老和尚看便了。問甚麼姓。",
    "X66n1296_043:0251a07": "大眾。山僧被他一問。直得無言可對。無理可伸。還有",
    "X66n1296_043:0251a08": "人為山僧道得麼。昨日那裏落節。今日者裏拔本。",
    "X66n1296_043:0251a09": "天寧琦云。誰家別館池塘裏。一對鴛鴦畵不成。",
    "X66n1296_043:0251a10": "白巖符云。五祖是從那邊過來底人。胸次間要禪",
    "X66n1296_043:0251a11": "道佛法氣息一點也無。斯所以能向空中建城雉。",
    "X66n1296_043:0251a12": "海面上架樓臺也。自餘是什麼新婦禪骨董禪。又",
    "X66n1296_043:0251a13": "那裏得知。雖然。尚有一人呵呵大笑。若識得此人。",
    "X66n1296_043:0251a14": "許你具透關眼。",
    "X66n1296_043:0251a15": "五祖謝監收上堂。人之性命事。第一須是○。欲得成",
    "X66n1296_043:0251a16": "此○。先須防於○。若是真○人。○○。",
    "X66n1296_043:0251a17": "南澗問云。大小五祖弄巧成拙。",
    "X66n1296_043:0251a18": "寶掌白云。會麼。山僧今日不惜舌頭。與諸人略為",
    "X66n1296_043:0251a19": "道破。良久云。摩斯吒心肝要且不在樹頭上。諸人",
    "X66n1296_043:0251a20": "莫錯會好。",
    "X66n1296_043:0251a21": "寶峰弁云。賊不打貧家。",
    "X66n1296_043:0251a22": "五祖因僧問。一代時教是個切脚。未審切那個字。祖",
    "X66n1296_043:0251a23": "曰鉢囉孃。曰。學人祇問一字。為什麼却答許多。祖曰",
    "X66n1296_043:0251a24": "七字八字。",
    "X66n1296_043:0251b01": "昭覺勤云。迅雷不及掩耳。",
    "X66n1296_043:0251b02": "甄峰承云。利似倚天長劒。鈍如無孔鐵錘。",
    "X66n1296_043:0251b03": "五磊權云。大小演祖與麼答話。畢竟正文未曾道",
    "X66n1296_043:0251b04": "著。且道如何是正文。良久云。孔門弟子無人識。碧",
    "X66n1296_043:0251b05": "眼胡僧笑點頭。",
    "X66n1296_043:0251b06": "天目律云。者僧問個切脚。五祖乃恁麼答。且道是",
    "X66n1296_043:0251b07": "什麼義。紅塵堆中花街柳巷。僻谷窮山白雲澹宕。",
    "X66n1296_043:0251b08": "五祖示眾。釋迦彌勒猶是他奴。且道他是阿誰。開聖",
    "X66n1296_043:0251b09": "覺曰。鬍張三黑李四。祖然之。時圓悟為首座。乃曰。好",
    "X66n1296_043:0251b10": "則好。恐未實。更當搜看。次日祖入室。仍舉前話問覺。",
    "X66n1296_043:0251b11": "覺曰昨日向和尚道了也。祖曰道什麼。覺曰鬍張三",
    "X66n1296_043:0251b12": "黑李四。祖曰不是不是。覺曰和尚為甚昨日道是。祖",
    "X66n1296_043:0251b13": "曰昨日是今日不是。覺於言下大悟。",
    "X66n1296_043:0251b14": "天童忞云。大小東山只知有己不知有人。將常住",
    "X66n1296_043:0251b15": "果子私自受用。若是天童即不然。釋迦彌勒猶是",
    "X66n1296_043:0251b16": "他奴。且道他是阿誰。高聲召云。大眾。今晚小盡二",
    "X66n1296_043:0251b17": "十九。普請大眾喫茶去。抴拄杖驟步下應供堂。",
    "X66n1296_043:0251b18": "鐵佛源云。諸人要知五祖底端的麼。問取古廟裏",
    "X66n1296_043:0251b19": "中央第一尊泥塑土地位下黑將軍。",
    "X66n1296_043:0251b20": "五祖曰。世有一物。不屬凡不屬聖。不屬邪不屬正。萬",
    "X66n1296_043:0251b21": "事臨時。自然號令。",
    "X66n1296_043:0251b22": "瑞巖慍云。大小五祖白雲正傳將謂有回天關轉",
    "X66n1296_043:0251b23": "地軸底謀略。如斯吐露。何異宋人以死鼠為璞。瑞",
    "X66n1296_043:0251b24": "巖則不然。世有一物在凡屬凡在聖屬聖。在邪屬",
    "X66n1296_043:0251c01": "邪在正屬正。萬事紛紛何須號令。拈拄杖卓一卓。",
    "X66n1296_043:0251c02": "五祖曰。四五百石麥。二三千石稻。好個休糧方。耆婆",
    "X66n1296_043:0251c03": "不得妙。",
    "X66n1296_043:0251c04": "靈隱嶽云。五祖老人好語。只為探頭太過。香山有",
    "X66n1296_043:0251c05": "個方便。也要諸人共知。透得金剛圈。細嚼鐵酸餡。",
    "X66n1296_043:0251c06": "一飽忘百饑。始信不相賺。",
    "X66n1296_043:0251c07": "伏龍長云。管取有錢常住不無演祖。若是將無作",
    "X66n1296_043:0251c08": "有拔貧助富。還我無明老漢始得。米不蓄一粒。菜",
    "X66n1296_043:0251c09": "不栽一莖。任渠往來者。喫得飽膨脝。",
    "X66n1296_043:0251c10": "天童忞云。千巖貧而謟。五祖富而驕。不肖忝為後",
    "X66n1296_043:0251c11": "裔。終不敢邯鄲學他唐步。何故。大抵還他肌骨好。",
    "X66n1296_043:0251c12": "不搽紅粉也風流。",
    "X66n1296_043:0251c13": "寶峰清云。有錢常住實是千巖。將無作有還他五",
    "X66n1296_043:0251c14": "祖。若是貧無不足富不有餘。除是天童老人始得。",
    "X66n1296_043:0251c15": "然則道峰者裏又作麼。生良久云。祇有楊岐粟棘",
    "X66n1296_043:0251c16": "蓬。",
    "X66n1296_043:0251c17": "五祖示眾。祖師說不著。佛眼看不見。四面老婆心。為",
    "X66n1296_043:0251c18": "君通一線。便下座。",
    "X66n1296_043:0251c19": "徑山及云。若教頻下淚。滄海也須乾。",
    "X66n1296_043:0251c20": "焦山傑云。二老漢用盡氣力費盡唇舌。千載而下",
    "X66n1296_043:0251c21": "未免遭人撿點。",
    "X66n1296_043:0251c22": "五祖因僧問。如何是佛。祖曰露胸跣足。如何是法。祖",
    "X66n1296_043:0251c23": "曰大赦不原。如何是僧。祖曰釣魚船上謝三郎。",
    "X66n1296_043:0251c24": "徑山杲云。此三轉語。一轉語具三玄三要。四料揀",
    "X66n1296_043:0252a01": "四賓主。洞山五位。雲門三句。百千法門無量妙義。",
    "X66n1296_043:0252a02": "若人揀辨得出。許你具一隻眼。",
    "X66n1296_043:0252a03": "五祖因僧問。牛頭未見四祖時如何。祖曰頭上戴纍",
    "X66n1296_043:0252a04": "垂。曰見後如何。祖曰青布遮前。曰未見時因甚麼百",
    "X66n1296_043:0252a05": "鳥銜花獻。祖曰富與貴是人之所欲。曰見後為什麼",
    "X66n1296_043:0252a06": "不銜花獻。祖曰貧與賤是人之所惡。",
    "X66n1296_043:0252a07": "徑山杲云。師翁雖則善赴來機。怎奈語驚時聽。徑",
    "X66n1296_043:0252a08": "山今日有兩語要與師翁相見。牛頭未見四祖因",
    "X66n1296_043:0252a09": "甚百鳥銜花獻。茅屋上安鴟吻。見後因甚不銜花",
    "X66n1296_043:0252a10": "獻。佛殿裏掘東司。",
    "X66n1296_043:0252a11": "靈巖儲云。徑山固是別轉旗鎗。未免分身兩處。國",
    "X66n1296_043:0252a12": "清今日只有一轉語。要與徑山相見。牛頭未見四",
    "X66n1296_043:0252a13": "祖因甚百鳥銜花獻。不快漆桶。見後為什麼不銜",
    "X66n1296_043:0252a14": "花獻。不快漆桶。且道五祖底是。徑山底是。國清底",
    "X66n1296_043:0252a15": "是。一僧纔出。儲云不快漆桶。便下座。",
    "X66n1296_043:0252a16": "五祖示眾。前回底今日使不著。今日底後回使不著。",
    "X66n1296_043:0252a17": "使不著。重遭撲。自古至于今。誰錯誰不錯。忽有個漢",
    "X66n1296_043:0252a18": "出來道白雲不是今日錯。自云錯。",
    "X66n1296_043:0252a19": "保寧茂云。扶竪臨濟正宗。揭示楊岐奧旨。還他五",
    "X66n1296_043:0252a20": "祖始得。雖然。也是泥裏洗土塊。山僧即不然。去年",
    "X66n1296_043:0252a21": "底今日用得著。今日底後日用得著。用得著。重拈",
    "X66n1296_043:0252a22": "却。一步濶一步。一著高一著。或有個漢出來道。長",
    "X66n1296_043:0252a23": "老與麼說話也是無孔鐵鎚。只向他道若是無孔",
    "X66n1296_043:0252a24": "鐵鎚正用得著。",
    "X66n1296_043:0252b01": "五祖示眾。如何是祖師西來意。庭前柏樹子。恁麼會",
    "X66n1296_043:0252b02": "則不是了也。如何是祖師西來意。庭前柏樹子。恁麼",
    "X66n1296_043:0252b03": "會方始是。",
    "X66n1296_043:0252b04": "白巖符云。恁麼會則不是。滴淚斬丁公。恁麼會方",
    "X66n1296_043:0252b05": "始是。咬牙封雍齒。顧左右云。大小五祖為諸人一",
    "X66n1296_043:0252b06": "揑粉碎了也。還會麼。",
    "X66n1296_043:0252b07": "五祖因諸寺長老入山上堂。臨濟入門便喝。是什麼",
    "X66n1296_043:0252b08": "熱椀鳴聲。德山入門便棒。抝曲作直。雲門三句。洞山",
    "X66n1296_043:0252b09": "五位。大開眼了作夢。何故如此。國清才子貴。家富養",
    "X66n1296_043:0252b10": "兒驕。",
    "X66n1296_043:0252b11": "雲居莊云。五祖老人大似將常住物作自己人情。",
    "X66n1296_043:0252b12": "徑山見處也要諸人共知。乃竪起拂子云。德山．臨",
    "X66n1296_043:0252b13": "濟．洞山．雲門只今在拂子頭上。各說不二法門了。",
    "X66n1296_043:0252b14": "一時走入淨瓶裏澡浴去也。何故如此。水流原在",
    "X66n1296_043:0252b15": "海。月落不離天。",
    "X66n1296_043:0252b16": "五祖示眾曰。狗子勝猫十萬倍。",
    "X66n1296_043:0252b17": "愚菴盂云。摟破南泉窠窟。掀翻趙老家私。再看五",
    "X66n1296_043:0252b18": "祖為什麼平白地上分個勝負。為復抑揚之語耶。",
    "X66n1296_043:0252b19": "為復故意扭揑耶。為復一期方便耶。若作恁般見",
    "X66n1296_043:0252b20": "解。不唯不識五祖。要見南泉趙州遠之遠矣。古人",
    "X66n1296_043:0252b21": "一般提持個事。利害在什麼處。法性不寬。波瀾不",
    "X66n1296_043:0252b22": "廣。不到七通八達處。難以評論古今。却不是你一",
    "X66n1296_043:0252b23": "味該抹得去底道理。不見道當時摩竭令。幾喪目",
    "X66n1296_043:0252b24": "前機。",
    "X66n1296_043:0252c01": "五祖出隊歸示眾。出隊半個月。眼不見鼻孔。失却祖",
    "X66n1296_043:0252c02": "師禪。拾得個骨董。且道甚處著。一分奉釋迦牟尼佛。",
    "X66n1296_043:0252c03": "一分奉多寶佛塔。",
    "X66n1296_043:0252c04": "峰頂[邱-丘+宗]云。山僧出隊五個月。眼睛鼻孔無差別。有",
    "X66n1296_043:0252c05": "人問我祖師禪。劈頭拄杖要見血。祇如遇著釋迦",
    "X66n1296_043:0252c06": "牟尼佛。多寶佛塔。又作麼生。良久乃和南云。恭惟",
    "X66n1296_043:0252c07": "合山頭首久別眾慈萬福萬福。",
    "X66n1296_043:0252c08": "五祖參白雲。舉南泉摩尼珠話。方伸請問。雲便叱之。",
    "X66n1296_043:0252c09": "祖領悟。乃獻投機偈曰。山前一片閒田地。叉手叮嚀",
    "X66n1296_043:0252c10": "問祖翁。幾度賣來還自買。為憐松竹引清風。雲特印",
    "X66n1296_043:0252c11": "可。令掌磨事。",
    "X66n1296_043:0252c12": "文峰玉徵云。賣來還自買即不問。諸人且道畢竟",
    "X66n1296_043:0252c13": "喚什麼作一片閒田地。直饒你道得分明。我更要",
    "X66n1296_043:0252c14": "問你討契券在。",
    "X66n1296_043:0252c15": "方山捨云。演老師毒中浮山後。擔一擔骨董撞入",
    "X66n1296_043:0252c16": "白雲。保社忽地打翻始。知自己庫藏取用無竭。雖",
    "X66n1296_043:0252c17": "然。撿點將來。也是不唧[口*留]漢。",
    "X66n1296_043:0252c18": "提刑郭正祥居士字功甫(南十三白雲端嗣)到雲居請佛印",
    "X66n1296_043:0252c19": "元陞座。公拈香曰。覺地相逢亦何早。鶻臭布衫今脫",
    "X66n1296_043:0252c20": "了。要識雲居一句玄。珍重後園驢喫草。召大眾曰。此",
    "X66n1296_043:0252c21": "一瓣香薰天炙地去也。印曰今日不著便。被者漢當",
    "X66n1296_043:0252c22": "面塗糊。便打。乃曰。謝公千里來相訪。共話東山竹徑",
    "X66n1296_043:0252c23": "深。借與一龍騎出洞。若逢天旱好為霖。擲拄杖下座。",
    "X66n1296_043:0252c24": "公拜起。印曰收得龍麼。公曰已在者裏。印曰作麼生",
    "X66n1296_043:0253a01": "騎。公擺手作舞便行。印撫掌曰祇有者漢猶較些子。",
    "X66n1296_043:0253a02": "白巖符云。功甫龍即騎矣。只是不能為雨為霖以",
    "X66n1296_043:0253a03": "潤枯藁。當時若是頭角崢嶸。待道還收得龍麼。便",
    "X66n1296_043:0253a04": "好掀倒法座。",
    "X66n1296_043:0253a05": "提刑郭公一日謁白雲。雲問牛醇乎。公曰醇矣。雲遽",
    "X66n1296_043:0253a06": "厲聲叱之。公拱而立。雲曰醇乎醇乎。於是為公陞堂",
    "X66n1296_043:0253a07": "曰。牛來山中。水足草足。牛出山去。東觸西觸。",
    "X66n1296_043:0253a08": "灜山誾云。郭公水牯牛醇則醇矣。惜乎欠些頭角。",
    "X66n1296_043:0253a09": "當時待白雲厲聲叱。便好拽下座痛與一頓。",
    "X66n1296_043:0253a10": "博山奉云。白雲一擡一捺善得養子之緣。末上與",
    "X66n1296_043:0253a11": "麼道。也是憐兒不覺醜。",
    "X66n1296_043:0253a12": "△青十三",
    "X66n1296_043:0253a13": "真州長蘆真歇清了禪師(青十三丹霞淳嗣)上堂。處處覔不",
    "X66n1296_043:0253a14": "得。祇有一處不覔自得。且道是那一處。良久曰。賊身",
    "X66n1296_043:0253a15": "已露。",
    "X66n1296_043:0253a16": "車溪冲云。處處覔不得。且道什麼處不是。有一處",
    "X66n1296_043:0253a17": "不覔自得。人無下賤。下賤自生。良久。什麼處去也。",
    "X66n1296_043:0253a18": "賊身已露。還我賍物來。復云。真歇和尚祇解閉門",
    "X66n1296_043:0253a19": "作活。未知奪角衝關。且作麼生是奪角衝關底句。",
    "X66n1296_043:0253a20": "卓拄杖云。扛江入水。",
    "X66n1296_043:0253a21": "寶壽新云。者老賊被新上座捉敗了也。還有人遮",
    "X66n1296_043:0253a22": "葢得麼。如無。且與你一條出路。拍香几云。去。",
    "X66n1296_043:0253a23": "道林志云。祇有一處不覔自得。且道是那一處。拈",
    "X66n1296_043:0253a24": "拄杖云。春在草頭上。遊人幾個知。乃卓一卓。",
    "X66n1296_043:0253b01": "崇先奇云。督亢圖窮匕首。現旁觀者為之髮竪。還",
    "X66n1296_043:0253b02": "有不惜性命底漢麼。",
    "X66n1296_043:0253b03": "長蘆普請次。路逢一僧。蘆以杖指地上竹擔。僧拈起",
    "X66n1296_043:0253b04": "竹擔曰短些子。蘆劈脊打曰。者裏是什麼所在。說長",
    "X66n1296_043:0253b05": "說短。",
    "X66n1296_043:0253b06": "大慈言云。者僧赤身挨白刃。不善趨避。未免喪身",
    "X66n1296_043:0253b07": "失命。長蘆雖則見兔放鷹。怎奈勞而無功。二者俱",
    "X66n1296_043:0253b08": "好與三十烏藤。大慈恁麼道。還有為長蘆出氣者",
    "X66n1296_043:0253b09": "麼。復云。險。",
    "X66n1296_043:0253b10": "長蘆上堂。轉功就位是向去底人。玉韞金山貴。轉位",
    "X66n1296_043:0253b11": "就功是却來底人。紅爐片雪春。功位俱轉。通身不滯。",
    "X66n1296_043:0253b12": "撒手無依。石女夜登機。密室無人掃。正恁麼時。絕氣",
    "X66n1296_043:0253b13": "息一句作麼生相委。良久曰。歸根風墮葉。照盡月潭",
    "X66n1296_043:0253b14": "空。",
    "X66n1296_043:0253b15": "聞菴宗答僧問云。如何是轉功就位。撒手無依全",
    "X66n1296_043:0253b16": "體現。扁舟漁父宿蘆花。如何是轉位就功。夜半嶺",
    "X66n1296_043:0253b17": "頭風月靜。一聲高樹老猿啼。如何是功位齊彰。出",
    "X66n1296_043:0253b18": "門不踏來時路。滿目飛塵絕點埃。如何是功位齊",
    "X66n1296_043:0253b19": "隱。泥牛飲盡澄潭月。石馬加鞭不轉頭。",
    "X66n1296_043:0253b20": "雲溪挺云。且作麼生說個轉底道理。良久云。且過",
    "X66n1296_043:0253b21": "那邊著。又云。切忌折合。",
    "X66n1296_043:0253b22": "明州天童宏智正覺禪師(青十三霞淳嗣)示眾。諸禪德。吞",
    "X66n1296_043:0253b23": "盡三世佛底人。為什麼開口不得。照破四天下底人。",
    "X66n1296_043:0253b24": "為什麼合眼不得。許多病痛為你一時拈却了也。且",
    "X66n1296_043:0253c01": "作麼生得十成通暘去。還會麼。劈開華嶽連天色。放",
    "X66n1296_043:0253c02": "出黃河倒海聲。",
    "X66n1296_043:0253c03": "百丈泐云。天童費許多氣力。不消山僧一彈指。已",
    "X66n1296_043:0253c04": "拈却了也。復喝一喝云。無人識得渠。",
    "X66n1296_043:0253c05": "天斗偉云。小大天童者兩種人底病痛不妨為伊",
    "X66n1296_043:0253c06": "拈却。若是十成通暘則未可。諸人要得十成通暘",
    "X66n1296_043:0253c07": "麼。喫官酒。臥官街。毫無一物掛胸懷。狂歌明月清",
    "X66n1296_043:0253c08": "風裏。天子徵書召不來。",
    "X66n1296_043:0253c09": "天童因僧問。清虗之理畢竟無身時如何。童曰。文彩",
    "X66n1296_043:0253c10": "未痕初。消息難傳際。曰。一步密移玄路轉。通身放下",
    "X66n1296_043:0253c11": "劫壺空。童曰。誕生就父時。合體無遺照。曰。理既如是。",
    "X66n1296_043:0253c12": "事作麼生。童曰。歷歷纔回分化事。十方機應又何妨。",
    "X66n1296_043:0253c13": "曰恁麼則塵塵皆現本來身去也。童曰透一切色超",
    "X66n1296_043:0253c14": "一切心。曰如理如事又作麼生。童曰。路逢死蛇莫打",
    "X66n1296_043:0253c15": "殺。無底籃子盛將歸。曰。入市能長嘯。歸家著短衫。童",
    "X66n1296_043:0253c16": "曰。木人嶺上歌。石女溪邊舞。",
    "X66n1296_043:0253c17": "崇先奇云。者僧久客未歸。猶思故園風景。天童老",
    "X66n1296_043:0253c18": "人不惜老婆與他話盡雲山。若是未能身裏出門",
    "X66n1296_043:0253c19": "者。何異夢中悲喜。然雖如是。瞞皐亭不得。",
    "X66n1296_043:0253c20": "白巖符云。問在答處。答在問處。如此相見。自非曲",
    "X66n1296_043:0253c21": "巷迴廊無往不穿通過來者。要插一嘴知不可得。",
    "X66n1296_043:0253c22": "然細撿將來。是則總是。不是則總不是。為什麼。我",
    "X66n1296_043:0253c23": "王庫內無如是刀。",
    "X66n1296_043:0253c24": "天童因僧問。如何是向去底人。童曰。白雲投壑盡。青",
    "X66n1296_043:0254a01": "嶂倚空高。曰如何是却來底人。童曰。滿頭白髮離巖",
    "X66n1296_043:0254a02": "谷。半夜穿雲入市廛。曰如何是不去不來底人。童曰。",
    "X66n1296_043:0254a03": "石女喚回三界夢。木人坐斷六門機。",
    "X66n1296_043:0254a04": "清化嶾云。覺祖真乃道樞綿密智域淵深。等閒為",
    "X66n1296_043:0254a05": "人處赤心片片及盡玄微。而今不肖兒孫也要平",
    "X66n1296_043:0254a06": "分風月土上加泥。有問如何是向去底人。開眼不",
    "X66n1296_043:0254a07": "覺曉。如何是却來底人。日午打三更。如何是不去",
    "X66n1296_043:0254a08": "不來底人。威音猶不住。那赴兩頭機。且道與天童",
    "X66n1296_043:0254a09": "相去幾多。試簡點看。",
    "X66n1296_043:0254a10": "婺州智者法銓禪師(青十三長蘆信嗣)上堂。要扣玄關須是",
    "X66n1296_043:0254a11": "有節操極慷慨。斬得釘截得鐵。硬剝剝地漢始得。若",
    "X66n1296_043:0254a12": "是畏刀避箭碌碌之徒。看即有分。以拂子擊禪床下",
    "X66n1296_043:0254a13": "座。",
    "X66n1296_043:0254a14": "天寧琦云。大小智者用盡自己心。笑破他人口。壽",
    "X66n1296_043:0254a15": "山別無奇特。晨朝熱水洗面。黃昏脫襪打眠。大海",
    "X66n1296_043:0254a16": "從魚躍。長空任鳥飛。",
    "X66n1296_043:0254a17": "灜山誾云。智者天寧一個緊似鐵篐。一個寬如皮",
    "X66n1296_043:0254a18": "袋。各見一邊則固是。如今諸方在者裏作麼生。始",
    "X66n1296_043:0254a19": "得與二老別出一頭地。良久云。坐斷兩邊中不立。",
    "X66n1296_043:0254a20": "還他過量越情人。",
    "X66n1296_043:0254a21": "青龍操云。自口裏水漉漉地。要人勦截恐難在。",
    "X66n1296_043:0254a23": "宗門拈古彚集卷第四十三"
}