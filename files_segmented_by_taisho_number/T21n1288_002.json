{
    "T21n1288_002:0361b09": "佛說最上祕密那拏天經卷中",
    "T21n1288_002:0361b11": "西天譯經三藏朝奉大夫試光祿卿",
    "T21n1288_002:0361b12": "明教大師臣法賢奉　詔譯",
    "T21n1288_002:0361b13": "成就儀軌分第二",
    "T21n1288_002:0361b14": "爾時那拏天復說大明曰。",
    "T21n1288_002:0361b15": "那謨(引)囉怛那(二合)怛囉(二合)夜(引)野(一)那謨吠",
    "T21n1288_002:0361b16": "設囉(二合)嚩拏寫(二)摩賀(引)囉(引)惹寫(三)那謨那",
    "T21n1288_002:0361b17": "拏酤鉢囉寫(四)虞呬也(二合)哥地鉢帝(五)那拏酤",
    "T21n1288_002:0361b18": "鉢囉摩(引)嚩[口*栗]多(二合)拽沙也(二合引)蜜(六)嚕半阿",
    "T21n1288_002:0361b19": "耨鉢末嚕半蘇嚕半(七)那拏酤鉢囕酤鉢囉(八)",
    "T21n1288_002:0361b20": "贊捺嚕(二合)剛那[口*栗]多(二合)剛(九)呬末剛勃囉(二合",
    "T21n1288_002:0361b21": "引)末剛(十)那拏那拏(十一)那拏酤鉢囕(十二)嚩囉",
    "T21n1288_002:0361b22": "嚩囉酤鉢囉(十三)摩賀(引)虞呬也(二合)剛(十四)嚩",
    "T21n1288_002:0361b23": "[(曷人+乂)*頁]嚩(二合)朗嚩[(曷人+乂)*頁]嚩(二合)朗(十五)布盧布盧(十六)母",
    "T21n1288_002:0361b24": "布盧母布盧(十七)酤鉢囉那拏酤鉢囉娑嚩(二合引)",
    "T21n1288_002:0361b25": "賀(引十八)",
    "T21n1288_002:0361b26": "是時那拏天說大明已。復白佛言。世尊我此",
    "T21n1288_002:0361b27": "大明是最上大無畏。善能調伏諸夜叉所作",
    "T21n1288_002:0361b28": "成就法。決定悉皆成一念此大明圓滿最上",
    "T21n1288_002:0361b29": "事。若有行人誦此大明得精熟已。然後乃作",
    "T21n1288_002:0361c01": "種種之事。若人欲離散設咄嚕者。當用佉禰",
    "T21n1288_002:0361c02": "囉木作橛長八指。以此大明加持一遍已。於",
    "T21n1288_002:0361c03": "設咄嚕挼囉釘之。即速離散若欲解除者當",
    "T21n1288_002:0361c04": "出彼橛即得除解。又法若欲令設咄嚕嗢訥",
    "T21n1288_002:0361c05": "摩多者。當用白芥子誦大明加持一遍已。擲",
    "T21n1288_002:0361c06": "彼屹哩訶中。彼即得嗢訥摩多。若欲除解者",
    "T21n1288_002:0361c07": "當用安悉香。誦大明一遍加持已。於彼屹哩",
    "T21n1288_002:0361c08": "訶中燒即得除解。",
    "T21n1288_002:0361c09": "又法若欲復作離散者。當用摩努沙阿悉帝",
    "T21n1288_002:0361c10": "作橛長八指。誦大明加持一遍。燒安悉香熏。",
    "T21n1288_002:0361c11": "復以此橛釘彼挼囉。於三夜中彼即離散。",
    "T21n1288_002:0361c12": "又法若欲破壞設咄嚕者。當用阿欲末野沒",
    "T21n1288_002:0361c13": "捺誐囉。同彼名字誦大明加持一遍已。釘於",
    "T21n1288_002:0361c14": "地中彼即破壞。若欲解除當出沒捺誐囉。即",
    "T21n1288_002:0361c15": "得除解。或釘濕摩舍那中。彼設咄嚕即部多",
    "T21n1288_002:0361c16": "執持。若出沒捺誐囉即得除解。或釘舜儞也",
    "T21n1288_002:0361c17": "誐囉中。彼得毘舍左屹囉賀執持。出即除解。",
    "T21n1288_002:0361c18": "或釘屹囉摩挼囉前。彼印捺哩野即得禁縛。",
    "T21n1288_002:0361c19": "出即除解。或釘野中彼即離於本處。奔入山",
    "T21n1288_002:0361c20": "野猶如麞鹿。出即除解。如是等法誦大明加",
    "T21n1288_002:0361c21": "持一遍。燒安悉香皆速成就。",
    "T21n1288_002:0361c22": "又法若欲辟除夜叉羅剎者。當作四方曼拏",
    "T21n1288_002:0361c23": "羅燒安悉香。以沒捺誐囉打曼拏羅。彼夜叉",
    "T21n1288_002:0361c24": "羅剎并諸眷屬皆悉遠去。",
    "T21n1288_002:0361c25": "又法若欲驅使夜叉羅剎者。當塑畫彼形像。",
    "T21n1288_002:0361c26": "然後誦大明。加持沒捺誐囉一遍已。用打形",
    "T21n1288_002:0361c27": "像。彼夜叉羅剎即現本身。隨行人意作種種",
    "T21n1288_002:0361c28": "事。或有伏藏皆悉引示。乃至財穀悉皆供給。",
    "T21n1288_002:0361c29": "一切侍奉猶如僮僕。",
    "T21n1288_002:0362a01": "又法若欲求毘沙門供給者。當塑畫彼像。燒",
    "T21n1288_002:0362a02": "安悉香熏誦大明。以沒捺誐囉打之。彼毘沙",
    "T21n1288_002:0362a03": "門即現本身。當施行人一切所願。財穀等事",
    "T21n1288_002:0362a04": "悉皆供給。",
    "T21n1288_002:0362a05": "又法若欲求毘沙門成就法者。當往有毘沙",
    "T21n1288_002:0362a06": "門像處。燒安悉香。以手按毘沙門足。誦大",
    "T21n1288_002:0362a07": "明七遍彼像即起。若不速起頭破七分。又加",
    "T21n1288_002:0362a08": "持白芥子打擲像面。彼像即語行人。所問隨",
    "T21n1288_002:0362a09": "意皆說。乃至引示有伏藏處。又復用白芥子",
    "T21n1288_002:0362a10": "及灰相和。誦大明加持七遍。安毘沙門像頂",
    "T21n1288_002:0362a11": "燒安悉香。復誦大明一遍。彼毘沙門天與百",
    "T21n1288_002:0362a12": "眷屬。持諸財寶現行人前。所欲之事皆得成",
    "T21n1288_002:0362a13": "就。",
    "T21n1288_002:0362a14": "又法若欲求那羅延天成就法者。當就有那",
    "T21n1288_002:0362a15": "羅延天像處。行人燒安悉香。手按像足誦念",
    "T21n1288_002:0362a16": "大明像即行動。復誦大明加持白芥子打擲",
    "T21n1288_002:0362a17": "彼像。時像即語當施行人。一切所願皆得成",
    "T21n1288_002:0362a18": "就。及能成就一切儀軌。",
    "T21n1288_002:0362a19": "又法若欲求大自在天法成就者。當擇一葛",
    "T21n1288_002:0362a20": "波羅具法者。用白芥子誦大明加持七遍已。",
    "T21n1288_002:0362a21": "盛於葛波羅內安大自在天像頂。是時彼天",
    "T21n1288_002:0362a22": "當與行人一切成就。復於像前燒安悉香。誦",
    "T21n1288_002:0362a23": "此大明天像即語。告行人言汝所欲事我皆",
    "T21n1288_002:0362a24": "為作。乃至所須一切供給。",
    "T21n1288_002:0362a25": "又法若欲求梵天成就者。行人往有梵天像",
    "T21n1288_002:0362a26": "處。當用牛乳浴天像身。燒安悉香誦此大明。",
    "T21n1288_002:0362a27": "時彼梵天現於本相。立行人前謂行人言。隨",
    "T21n1288_002:0362a28": "汝所求。一切儀軌成就之法皆悉與汝。所有",
    "T21n1288_002:0362a29": "浴天像乳行人自食。從此之後未聞之法皆",
    "T21n1288_002:0362b01": "悉得聞。多聞深廣譬如大海。具微妙音如緊",
    "T21n1288_002:0362b02": "那羅。三業清淨增壽千歲。乃至一切成就儀",
    "T21n1288_002:0362b03": "軌皆得成就。",
    "T21n1288_002:0362b04": "又法若行人欲降龍者。當塑作龍身安曼拏",
    "T21n1288_002:0362b05": "羅中。以香花供養。用葛囉尾囉枝誦大明加",
    "T21n1288_002:0362b06": "持一遍打彼龍身。復誦大明加持彼龍。即現",
    "T21n1288_002:0362b07": "本身降大甘雨。乃至承受一切事。",
    "T21n1288_002:0362b08": "又法若欲止雷雹者。當塑作龍身。用石榴枝",
    "T21n1288_002:0362b09": "誦大明。加持一遍已。打彼龍身雷雹即止。",
    "T21n1288_002:0362b10": "又法若欲止風者。當用掃帚誦大明加持已。",
    "T21n1288_002:0362b11": "安樓閣上其風即止。",
    "T21n1288_002:0362b12": "又法若破設咄嚕者。當用葛囉尾囉枝燒安",
    "T21n1288_002:0362b13": "悉香熏。誦大明加持一遍打葛波羅。彼設咄",
    "T21n1288_002:0362b14": "嚕即破。以此法破一切部多夜叉羅剎等亦",
    "T21n1288_002:0362b15": "得隨意。",
    "T21n1288_002:0362b16": "如是大明所作成就法。皆須燒安悉香加持",
    "T21n1288_002:0362b17": "悉得成就。",
    "T21n1288_002:0362b18": "最上成就儀軌分第三",
    "T21n1288_002:0362b19": "爾時那拏天復說大明曰。",
    "T21n1288_002:0362b20": "那謨吠設囉(二合)嚩拏蘇跢野(一)那拏酤鉢囉(引)",
    "T21n1288_002:0362b21": "野(二)儞尾也(二合)尾摩(引)那拶哩跢野(三)呬末摩",
    "T21n1288_002:0362b22": "(引)攞毘拏羅設利囉(引)野(四)藥叉囉(引)叉娑曼",
    "T21n1288_002:0362b23": "儞跢野(五)怛網(二合)婆誐鑁阿(引)嚩[口*栗]多(二合)拽",
    "T21n1288_002:0362b24": "沙也(二合)蜜(六)怛[寧*也](切身)他(引)末尼末尼(七)骨吒",
    "T21n1288_002:0362b25": "骨吒(八)骨吒骨吒(九)骨骨骨骨(十)鉢囉鉢囉(十一)",
    "T21n1288_002:0362b26": "布囉布囉(十二)酤鉢囉酤鉢囉(十三)那拏酤鉢囉",
    "T21n1288_002:0362b27": "(十四)儞尾也(二合)尾摩(引)那昆拏梨(十五)咄致咄",
    "T21n1288_002:0362b28": "致娑嚩(二合引)賀(引十六)",
    "T21n1288_002:0362b29": "是時那拏天說此大明已。復說成就法若有",
    "T21n1288_002:0362c01": "行人欲求諸夜叉成就者。當用尼拘陀樹木",
    "T21n1288_002:0362c02": "作板。用上好彩色。於板上畫彼所求夜叉",
    "T21n1288_002:0362c03": "像。如菉豆色面大惡相。利牙出口眾寶嚴身。",
    "T21n1288_002:0362c04": "左手持葛波羅。右手作施願。如是畫像已。然",
    "T21n1288_002:0362c05": "後行人當自潔淨唯食白食。於此像前誦大",
    "T21n1288_002:0362c06": "明八千遍。得數滿已。夜叉現身立行人前。行",
    "T21n1288_002:0362c07": "人即獻白食及閼伽等。夜叉即言所求何事。",
    "T21n1288_002:0362c08": "行人報言我求某事。夜叉即言令汝隨意。乃",
    "T21n1288_002:0362c09": "至騰空自在隨意行住。壽五百歲。",
    "T21n1288_002:0362c10": "又法若行人欲求羅剎成就者。先當擇取濕",
    "T21n1288_002:0362c11": "摩舍那地。然後行人沐浴潔淨依法著衣。於",
    "T21n1288_002:0362c12": "所擇地置出生食及閼伽鉢等。以嚕地囉作",
    "T21n1288_002:0362c13": "護摩十二晝夜。滿是日已。即彼羅剎出現本",
    "T21n1288_002:0362c14": "身。具大惡相而有四臂。手執三叉鉞斧搗杵",
    "T21n1288_002:0362c15": "鈴等。乘於師子住行人前。告行人言我今欲",
    "T21n1288_002:0362c16": "食。行人若見勿得怖畏。即手持食告羅剎言。",
    "T21n1288_002:0362c17": "此食依那拏天旨。當如法食。作是言已即獻",
    "T21n1288_002:0362c18": "食及閼伽。羅剎受已告行人言。汝何所求。行",
    "T21n1288_002:0362c19": "人答言為我作一切事。羅剎即言如是如是。",
    "T21n1288_002:0362c20": "汝所欲事我皆為作。",
    "T21n1288_002:0362c21": "又法若行人欲求聖藥成就者。當用雄黃以",
    "T21n1288_002:0362c22": "嚕提囉相和。盛於依法葛波羅內。誦大明加",
    "T21n1288_002:0362c23": "持八百遍。隨誦明時。以葛囉尾囉枝攪藥若",
    "T21n1288_002:0362c24": "得葛波羅煖熱熾盛。聖藥即成。行人若用此",
    "T21n1288_002:0362c25": "藥點額。成持明天騰空自在。點於心即得隱",
    "T21n1288_002:0362c26": "身。隨意行住無有障礙。若點於眼一切伏藏",
    "T21n1288_002:0362c27": "皆悉得見。乃至得入阿修羅窟及入龍宮。若",
    "T21n1288_002:0362c28": "服此藥延壽百千劫。變其身相如轉輪王。具",
    "T21n1288_002:0362c29": "微妙音如緊那羅及如梵音。若用塗身身即",
    "T21n1288_002:0363a01": "堅固猶如金剛。",
    "T21n1288_002:0363a02": "又法行人欲成就聖藥者。當用羖羊酥及黃",
    "T21n1288_002:0363a03": "牛酥相和。依法然燈。取其燈煤與搔尾囉藥",
    "T21n1288_002:0363a04": "相和已。誦大明加持二十一遍即成聖藥。若",
    "T21n1288_002:0363a05": "用此藥點眼。是人獲大威力覩者愛重。",
    "T21n1288_002:0363a06": "又法若求聖藥成就者。當用牛黃誦此大明",
    "T21n1288_002:0363a07": "加持二十一遍。其藥即成。若人以此聖藥點",
    "T21n1288_002:0363a08": "於額者。是人獲大威力覩者愛重。若服此藥",
    "T21n1288_002:0363a09": "是人於一切論義得勝。乃至得成就一切事。",
    "T21n1288_002:0363a10": "又法行人若欲調伏設咄嚕者。先當擇得濕",
    "T21n1288_002:0363a11": "摩舍那地。於黑月十四日。坐於彼地作句",
    "T21n1288_002:0363a12": "召法。句召夜叉羅剎部多毘舍左等。燒安悉",
    "T21n1288_002:0363a13": "香誦大明二十一遍。數滿足已。彼即現身立",
    "T21n1288_002:0363a14": "行人前。行人復誦大明。彼夜叉等告行人言。",
    "T21n1288_002:0363a15": "汝召我何作。行人報言汝等執某設咄嚕。彼",
    "T21n1288_002:0363a16": "夜叉等即速往彼執設咄嚕。若此執者無有",
    "T21n1288_002:0363a17": "能解。若行人為解亦自得病。",
    "T21n1288_002:0363a18": "又法若行人欲除設咄嚕者。當燒濕摩舍那",
    "T21n1288_002:0363a19": "灰。熏那拏天足。以此灰作彼設咄嚕像。以那",
    "T21n1288_002:0363a20": "囉阿悉帝橛。釘設咄嚕紇哩捺野。復以左足",
    "T21n1288_002:0363a21": "踏彼形像。作忿怒心誦此大明。所有設咄嚕",
    "T21n1288_002:0363a22": "伺其便者速得辟除。",
    "T21n1288_002:0363a23": "又法若行人欲降雷雹者。當用赤色葛囉尾",
    "T21n1288_002:0363a24": "囉木。依法作橛。誦明加持已釘於樹下。彼所",
    "T21n1288_002:0363a25": "釘處當降雷雹。若欲止者出橛即止。",
    "T21n1288_002:0363a26": "如是諸法皆用安悉香加持焚燒。即一切法",
    "T21n1288_002:0363a27": "皆得成就。",
    "T21n1288_002:0363a28": "最上曼拏羅儀軌成就法分第四",
    "T21n1288_002:0363a29": "爾時那拏天復說最上大曼拏羅法。此曼拏",
    "T21n1288_002:0363b01": "羅能成一切天。乃至梵王那羅延天大自在",
    "T21n1288_002:0363b02": "天常來歸依。乃至諸仙亦常稱讚。諸佛菩",
    "T21n1288_002:0363b03": "薩皆為攝受。所有夜叉羅剎等皆得三昧。所",
    "T21n1288_002:0363b04": "有明言及一切儀軌皆悉得成。若有行人欲",
    "T21n1288_002:0363b05": "作此曼拏羅者。先當依法選擇吉祥成就之",
    "T21n1288_002:0363b06": "地。然後於白月分吉曜直日。然可起首。行人",
    "T21n1288_002:0363b07": "先自沐浴潔淨著新白衣。食白飲食已。然後",
    "T21n1288_002:0363b08": "用不墮地瞿摩夷作三重曼拏羅。外第一重",
    "T21n1288_002:0363b09": "縱廣三十二肘。具足分量四方四門。其曼拏",
    "T21n1288_002:0363b10": "羅周遍圓滿。內第二重以白檀香。作縱廣八",
    "T21n1288_002:0363b11": "肘。內第三重用龍腦及恭俱摩香作縱廣四",
    "T21n1288_002:0363b12": "肘。於此內第三重曼拏羅中心。畫釋迦佛。執",
    "T21n1288_002:0363b13": "金剛杵及輪等。於佛前畫那拏天。具端嚴相",
    "T21n1288_002:0363b14": "有十六臂。持諸器仗眾寶莊嚴。內第二重依",
    "T21n1288_002:0363b15": "法畫諸大天。大梵王那羅延天大自在天等。",
    "T21n1288_002:0363b16": "於四隅畫四大天王。外第一重畫大夜叉主。",
    "T21n1288_002:0363b17": "於四門畫滿賢天寶賢天力天難儞計說囉",
    "T21n1288_002:0363b18": "天。如是畫像已。然後先於佛前安四金鉢。於",
    "T21n1288_002:0363b19": "外曼拏羅南方。依法安二十五閼伽瓶二十",
    "T21n1288_002:0363b20": "五香爐八銀鉢。乃至西北東方亦復如是。次",
    "T21n1288_002:0363b21": "安種種花菓出生飲食等。花菓各八百飣。燃",
    "T21n1288_002:0363b22": "燈八百盞。出生食八百分。別出生食三十二",
    "T21n1288_002:0363b23": "分。復獻六十四味食一百八分。復安種種幖",
    "T21n1288_002:0363b24": "幟。又與幖幟相間安八百鉢。次安劍三十二",
    "T21n1288_002:0363b25": "口幡一百八首。次安八沒捺誐囉八三叉四",
    "T21n1288_002:0363b26": "輪四螺四設訖底三十二金剛杵四擣杵四鈴",
    "T21n1288_002:0363b27": "四覩摩囉。及種種香花等。然後於四門四隅。",
    "T21n1288_002:0363b28": "各立一人身被甲冑手持器仗。於外四面用",
    "T21n1288_002:0363b29": "五綵。種種陳設裝嚴。復排種種伎樂。每獻",
    "T21n1288_002:0363c01": "食時動樂供養。如是儀則依法安布已。然後",
    "T21n1288_002:0363c02": "行人依法。一日三時獻食出生。其食並須加",
    "T21n1288_002:0363c03": "持七遍方獻賢聖。行人然後用安悉香白芥",
    "T21n1288_002:0363c04": "子香油相和。於曼拏羅前依法作護摩。彼那",
    "T21n1288_002:0363c05": "拏天即現本身。如前曼拏羅中相。禮世尊已",
    "T21n1288_002:0363c06": "告行人言。我今善來汝所願求我今當與。即",
    "T21n1288_002:0363c07": "時行人奉獻閼伽已。即說所願。彼那拏天言",
    "T21n1288_002:0363c08": "隨行人意。如汝所欲。為持明天或天帝釋或",
    "T21n1288_002:0363c09": "護世轉輪之位。乃至梵王大自在天那羅延",
    "T21n1288_002:0363c10": "天等。行人乃至欲求如那拏天亦得隨意何",
    "T21n1288_002:0363c11": "況求世間長壽多聞珍寶財穀。一切眾生崇",
    "T21n1288_002:0363c12": "重之事。或制伏邪法辯傍生聲音。或取伏藏",
    "T21n1288_002:0363c13": "並得隨意。乃至降龍入龍宮入阿脩羅宮。或",
    "T21n1288_002:0363c14": "求聖藥或隱身法。乃至天眼宿命之智。及夜",
    "T21n1288_002:0363c15": "叉羅剎等。如是種種成就之法皆悉隨意。或",
    "T21n1288_002:0363c16": "不作曼拏羅者。行人但起上品勇猛堅固之",
    "T21n1288_002:0363c17": "心。持誦大明數滿千遍所作皆成。行人如是",
    "T21n1288_002:0363c18": "得願滿已。即虔至勞謝一切賢聖已。即誦大",
    "T21n1288_002:0363c19": "明發送那拏天迴還本處。大明曰。",
    "T21n1288_002:0363c20": "那謨(引)吠設囉(二合)嚩拏蘇多(引)野(一)那拏酤鉢",
    "T21n1288_002:0363c21": "囉(引)野(二)唵娑囉娑囉(三)尾娑囉尾娑囉(四)那吒",
    "T21n1288_002:0363c22": "(引)那吒(引五)孽蹉孽蹉莎婆嚩曩(六)那拏酤鉢囉",
    "T21n1288_002:0363c23": "野他(引)蘇珂薩怛網(三合七)藥偁捺囉(二合)莎賀",
    "T21n1288_002:0363c24": "(引八)",
    "T21n1288_002:0363c25": "行人用花誦此大明加持一遍。焚燒安悉香",
    "T21n1288_002:0363c26": "熏花獻。那拏天即隱身不現。",
    "T21n1288_002:0363c27": "最上成就畫像儀軌分第五",
    "T21n1288_002:0363c28": "爾時那拏天復說畫像法。若行人欲畫那拏",
    "T21n1288_002:0363c29": "天像者。當用新好素帛具茸頭者。量方四肘。",
    "T21n1288_002:0364a01": "得此帛已。復依法選擇殊勝處所。當令畫人",
    "T21n1288_002:0364a02": "齋戒清淨。然可作幀起首。當用新淨器內調",
    "T21n1288_002:0364a03": "和彩色。於幀中心畫那拏天作端嚴相。有十",
    "T21n1288_002:0364a04": "六臂各執器仗。於左右畫大梵天那羅延天",
    "T21n1288_002:0364a05": "大自在天毘沙門天寶賢天滿賢天力天大力",
    "T21n1288_002:0364a06": "天吉祥天大辯天。次下畫諸天子及諸天仙。",
    "T21n1288_002:0364a07": "次外畫大夜叉主。如是等依法畫已。然後依",
    "T21n1288_002:0364a08": "法種種供養。行人欲作諸成就法者。於此像",
    "T21n1288_002:0364a09": "前誦大明一千遍。所作皆得成就。",
    "T21n1288_002:0364a10": "佛說最上祕密那拏天經卷中"
}