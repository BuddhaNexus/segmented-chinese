{
    "T01n0026_021:0560b19": "中阿含經卷第二十一",
    "T01n0026_021:0560b21": "東晉罽賓三藏瞿曇僧伽提婆譯",
    "T01n0026_021:0560b22": "84 無刺經（八四）中阿含長壽王品無刺經第十三第",
    "T01n0026_021:0560b23": "二小土城誦",
    "T01n0026_021:0560b24": "我聞如是：一時，佛遊鞞舍離，在獼猴江邊",
    "T01n0026_021:0560b25": "高樓臺觀。此諸名德、長老上尊、大弟子等，謂",
    "T01n0026_021:0560b26": "遮羅、優簸遮羅、賢善、賢患、無患、耶舍上稱，",
    "T01n0026_021:0560b27": "如是比諸名德、長老上尊、大弟子等，亦遊鞞",
    "T01n0026_021:0560b28": "舍離獼猴江邊高樓臺觀，並皆近佛葉屋邊",
    "T01n0026_021:0560b29": "住。諸鞞舍離麗掣聞世尊遊鞞舍離獼猴",
    "T01n0026_021:0560c01": "江邊高樓臺觀，便作是念：「我等寧可作大",
    "T01n0026_021:0560c02": "如意足，作王威德，高聲唱傳，出鞞舍離，往",
    "T01n0026_021:0560c03": "詣佛所供養禮事。」時，諸名德、長老上尊、大弟",
    "T01n0026_021:0560c04": "子等，聞諸鞞舍離麗掣作大如意足，作王",
    "T01n0026_021:0560c05": "威德，高聲唱傳，出鞞舍離，來詣佛所供養",
    "T01n0026_021:0560c06": "禮事，便作是念：「禪以聲為刺，世尊亦",
    "T01n0026_021:0560c07": "說禪以聲為刺，我等寧可往詣牛角娑羅",
    "T01n0026_021:0560c08": "林，在彼無亂，遠離獨住，閑居靜處，宴坐思",
    "T01n0026_021:0560c09": "惟。」於是，諸名德、長老上尊、大弟子等，往詣",
    "T01n0026_021:0560c10": "牛角娑羅林，在彼無亂，遠離獨住，閑居靜處，",
    "T01n0026_021:0560c11": "宴坐思惟。爾時，眾多鞞舍離麗掣作大如意",
    "T01n0026_021:0560c12": "足，作王威德，高聲唱傳，出鞞舍離，往詣佛",
    "T01n0026_021:0560c13": "所供養禮事。或有鞞舍離麗掣，稽首佛足，",
    "T01n0026_021:0560c14": "却坐一面，或有與佛共相問訊，却坐一面，",
    "T01n0026_021:0560c15": "或有叉手向佛，却坐一面，或有遙見佛已，",
    "T01n0026_021:0560c16": "默然而坐。彼時，眾多鞞舍離麗掣各坐已定，",
    "T01n0026_021:0560c17": "世尊為彼說法，勸發渴仰，成就歡喜，無量",
    "T01n0026_021:0560c18": "方便為彼說法，勸發渴仰，成就歡喜已，默然",
    "T01n0026_021:0560c19": "而住。於是，眾多鞞舍離麗掣，世尊為彼說",
    "T01n0026_021:0560c20": "法，勸發渴仰，成就歡喜已，即從坐起，稽首",
    "T01n0026_021:0560c21": "佛足，繞三匝而去。鞞舍離麗掣去後不久。",
    "T01n0026_021:0560c22": "於是，世尊問諸比丘：「諸長老上尊、大弟子等",
    "T01n0026_021:0560c23": "為至何許？」諸比丘白曰：「世尊！諸長老上尊、",
    "T01n0026_021:0560c24": "大弟子等，聞諸鞞舍離麗掣作大如意足，",
    "T01n0026_021:0560c25": "作王威德，高聲唱傳，出鞞舍離，來詣佛所",
    "T01n0026_021:0560c26": "供養禮事，便作是念：『禪以聲為刺，世尊亦",
    "T01n0026_021:0560c27": "說禪以聲為刺。我等寧可往詣牛角娑羅",
    "T01n0026_021:0560c28": "林，在彼無亂，遠離獨住，閑居靜處，宴坐思",
    "T01n0026_021:0560c29": "惟。』世尊！諸長老上尊、大弟子等共往詣彼。」",
    "T01n0026_021:0561a01": "於是，世尊聞已嘆曰：「善哉！善哉！若長老上",
    "T01n0026_021:0561a02": "尊、大弟子等應如是說：『禪以聲為刺，世尊",
    "T01n0026_021:0561a03": "亦說禪以聲為刺。』所以者何？我實如是說，",
    "T01n0026_021:0561a04": "禪有刺，持戒者以犯戒為刺，護諸根者",
    "T01n0026_021:0561a05": "以嚴飾身為刺，修習惡露者以淨相為",
    "T01n0026_021:0561a06": "刺，修習慈心者以恚為刺，離酒者以飲酒",
    "T01n0026_021:0561a07": "為刺，梵行者以見女色為刺。入初禪者",
    "T01n0026_021:0561a08": "以聲為刺，入第二禪者以覺觀為刺，入",
    "T01n0026_021:0561a09": "第三禪者以喜為刺，入第四禪者以入息",
    "T01n0026_021:0561a10": "出息為刺，入空處者以色想為刺，入識",
    "T01n0026_021:0561a11": "處者以空處想為刺，入無所有處者以",
    "T01n0026_021:0561a12": "識處想為刺，入無想處者以無所有處想",
    "T01n0026_021:0561a13": "為刺，入想知滅定者以想知為刺。「復次，",
    "T01n0026_021:0561a14": "有三刺：欲刺、恚刺、愚癡之刺。此三刺者，",
    "T01n0026_021:0561a15": "漏盡阿羅訶已斷、已知，拔絕根本，滅不復",
    "T01n0026_021:0561a16": "生，是為阿羅訶無刺、阿羅訶離刺、阿羅訶",
    "T01n0026_021:0561a17": "無刺離刺。」佛說如是。彼諸比丘聞佛所說，",
    "T01n0026_021:0561a18": "歡喜奉行。",
    "T01n0026_021:0561a19": "無刺經第十三竟八百三十五字",
    "T01n0026_021:0561a20": "85 真人經（八五）中阿含長壽王品真人經第十四第",
    "T01n0026_021:0561a21": "二小土城誦",
    "T01n0026_021:0561a22": "我聞如是：一時，佛遊舍衛國，在勝林給孤",
    "T01n0026_021:0561a23": "獨園。爾時，世尊告諸比丘：「我今為汝說真",
    "T01n0026_021:0561a24": "人法及不真人法，諦聽，諦聽，善思念之。」時，諸",
    "T01n0026_021:0561a25": "比丘受教而聽。佛言：「云何不真人法？或有",
    "T01n0026_021:0561a26": "一人是豪貴族出家學道，餘者不然，彼因",
    "T01n0026_021:0561a27": "是豪貴族故，自貴賤他，是謂不真人法。真",
    "T01n0026_021:0561a28": "人法者作如是觀：『我不因此是豪貴族故，",
    "T01n0026_021:0561a29": "斷婬、怒、癡。』或有一人不是豪貴出家學道，",
    "T01n0026_021:0561b01": "彼行法如法，隨順於法，向法次法，彼因",
    "T01n0026_021:0561b02": "此故，得供養恭敬，如是趣向得真諦法者，",
    "T01n0026_021:0561b03": "不自貴、不賤他，是謂真人法。「復次，或有",
    "T01n0026_021:0561b04": "一人端正可愛，餘者不然，彼因端正可",
    "T01n0026_021:0561b05": "愛故，自貴賤他，是謂不真人法。真人法者",
    "T01n0026_021:0561b06": "作如是觀：『我不因此端正可愛故，斷婬、怒、",
    "T01n0026_021:0561b07": "癡。』或有一人不端正可愛，彼行法如法，",
    "T01n0026_021:0561b08": "隨順於法，向法次法，彼因此故，得供養恭",
    "T01n0026_021:0561b09": "敬，如是趣向得真諦法者，不自貴、不賤",
    "T01n0026_021:0561b10": "他，是謂真人法。「復次，或有一人才辯工談，",
    "T01n0026_021:0561b11": "餘者不然，彼因才辯工談故，自貴賤他，是",
    "T01n0026_021:0561b12": "謂不真人法。真人法者作如是觀：『我不因",
    "T01n0026_021:0561b13": "此才辯工談故，斷婬、怒、癡。』或有一人無才",
    "T01n0026_021:0561b14": "辯工談，彼行法如法，隨順於法，向法次",
    "T01n0026_021:0561b15": "法，彼因此故，得供養恭敬，如是趣向得真",
    "T01n0026_021:0561b16": "諦法者，不自貴、不賤他，是謂真人法。「復",
    "T01n0026_021:0561b17": "次，或有一人是長老，為王者所識及眾人所",
    "T01n0026_021:0561b18": "知，而有大福，餘者不然，彼因是長老，為王",
    "T01n0026_021:0561b19": "者所識及眾人所知，而有大福故，自貴賤",
    "T01n0026_021:0561b20": "他，是謂不真人法。真人法者作如是觀：",
    "T01n0026_021:0561b21": "『我不因此是長老，為王者所識及眾人所",
    "T01n0026_021:0561b22": "知，而有大福故，斷婬、怒、癡。』或有一人非是",
    "T01n0026_021:0561b23": "長老，不為王者所識及眾人所知，亦無大",
    "T01n0026_021:0561b24": "福，彼行法如法，隨順於法，向法次法，彼",
    "T01n0026_021:0561b25": "因此故，得供養恭敬，如是趣向得真諦法",
    "T01n0026_021:0561b26": "者，不自貴、不賤他，是謂真人法。「復次，或",
    "T01n0026_021:0561b27": "有一人誦經、持律、學阿毘曇，諳阿含慕，",
    "T01n0026_021:0561b28": "多學經書，餘者不然，彼因諳阿含慕，多",
    "T01n0026_021:0561b29": "學經書故，自貴賤他，是謂不真人法。真人",
    "T01n0026_021:0561c01": "法者作如是觀：『我不因此諳阿含慕，多",
    "T01n0026_021:0561c02": "學經書故，斷婬、怒、癡。』或有一人不諳阿",
    "T01n0026_021:0561c03": "含慕，亦不多學經書，彼行法如法，隨順",
    "T01n0026_021:0561c04": "於法，向法次法，彼因此故，得供養恭敬，如",
    "T01n0026_021:0561c05": "是趣向得真諦法者，不自貴、不賤他，是",
    "T01n0026_021:0561c06": "謂真人法。「復次，或有一人著糞掃衣，攝三",
    "T01n0026_021:0561c07": "法服，持不慢衣，餘者不然，彼因持不慢",
    "T01n0026_021:0561c08": "衣故，自貴賤他，是謂不真人法。真人法者",
    "T01n0026_021:0561c09": "作如是觀：『我不因此持不慢衣故，斷婬、",
    "T01n0026_021:0561c10": "怒、癡。』或有一人不持不慢衣，彼行法如",
    "T01n0026_021:0561c11": "法，隨順於法，向法次法，彼因此故，得供",
    "T01n0026_021:0561c12": "養恭敬，如是趣向得真諦法者，不自貴、不",
    "T01n0026_021:0561c13": "賤他，是謂真人法。「復次，或有一人常行乞",
    "T01n0026_021:0561c14": "食，飯齊五升，限七家食，或復一食，過中不",
    "T01n0026_021:0561c15": "飲漿，餘者不然，彼因過中不飲漿故，自貴",
    "T01n0026_021:0561c16": "賤他，是謂不真人法。真人法者作如是觀：",
    "T01n0026_021:0561c17": "『我不因此過中不飲漿故，斷婬、怒、癡。』或有",
    "T01n0026_021:0561c18": "一人不斷過中飲漿，彼行法如法，隨順",
    "T01n0026_021:0561c19": "於法，向法次法，彼因此故，得供養恭敬，如",
    "T01n0026_021:0561c20": "是趣向得真諦法者，不自貴、不賤他，是",
    "T01n0026_021:0561c21": "謂真人法。「復次，或有一人在無事處、山林",
    "T01n0026_021:0561c22": "樹下，或住高巖，或止露地，或處塚間，或",
    "T01n0026_021:0561c23": "能知時，餘者不然，彼因此知時故，自貴賤",
    "T01n0026_021:0561c24": "他，是謂不真人法。真人法者作如是觀：『我",
    "T01n0026_021:0561c25": "不因此知時故，斷婬、怒、癡。』或有一人而不",
    "T01n0026_021:0561c26": "知時，彼行法如法，隨順於法，向法次法，",
    "T01n0026_021:0561c27": "彼因此故，得供養恭敬，如是趣向得真諦",
    "T01n0026_021:0561c28": "法者，不自貴、不賤他，是謂真人法。「復次，",
    "T01n0026_021:0561c29": "或有一人逮得初禪，彼因得初禪故，自貴",
    "T01n0026_021:0562a01": "賤他，是謂不真人法。真人法者作如是觀：",
    "T01n0026_021:0562a02": "『初禪者，世尊說無量種，若有計者是謂愛",
    "T01n0026_021:0562a03": "也。』彼因此故，得供養恭敬，如是趣向得真",
    "T01n0026_021:0562a04": "諦法者，不自貴、不賤他，是謂真人法。「復",
    "T01n0026_021:0562a05": "次，或有一人得第二、第三、第四禪，得空處、",
    "T01n0026_021:0562a06": "識處、無所有處、非有想非無想處，餘者不然，",
    "T01n0026_021:0562a07": "彼因得非有想非無想處故，自貴賤他，是",
    "T01n0026_021:0562a08": "謂不真人法。真人法者作如是觀：『非有想",
    "T01n0026_021:0562a09": "非無想處，世尊說無量種，若有計者是謂",
    "T01n0026_021:0562a10": "愛也。』彼因此故，得供養恭敬，如是趣向得",
    "T01n0026_021:0562a11": "真諦法者，不自貴、不賤他，是謂真人法。",
    "T01n0026_021:0562a12": "「諸比丘！是謂真人法、不真人法，汝等當知",
    "T01n0026_021:0562a13": "真人法、不真人法，知真人法、不真人法已，",
    "T01n0026_021:0562a14": "捨離不真人法，學真人法，汝等當學如是。」",
    "T01n0026_021:0562a15": "佛說如是。彼諸比丘聞佛所說，歡喜奉行。",
    "T01n0026_021:0562a16": "豪貴、端正、談　　長老、誦諸經",
    "T01n0026_021:0562a17": "衣、食、無事、禪　　四無色在後",
    "T01n0026_021:0562a18": "真人經第十四竟千二百九十三字",
    "T01n0026_021:0562a19": "86 說處經（八六）中阿含長壽王品說處經第十五第",
    "T01n0026_021:0562a20": "二小土城誦",
    "T01n0026_021:0562a21": "我聞如是：一時，佛遊舍衛國，在勝林給孤",
    "T01n0026_021:0562a22": "獨園。爾時，尊者阿難則於晡時從宴坐起，",
    "T01n0026_021:0562a23": "將諸年少比丘往詣佛所，稽首佛足，却住",
    "T01n0026_021:0562a24": "一面，諸年少比丘亦稽首佛足，却坐一面。",
    "T01n0026_021:0562a25": "尊者阿難白曰：「世尊！此諸年少比丘我當",
    "T01n0026_021:0562a26": "云何教呵？云何訓誨？云何為彼而說法耶？」",
    "T01n0026_021:0562a27": "世尊告曰：「阿難！汝當為諸年少比丘說",
    "T01n0026_021:0562a28": "處及教處。若為諸年少比丘說處及教處",
    "T01n0026_021:0562a29": "者，彼便得安隱，得力得樂，身心不煩熱，",
    "T01n0026_021:0562b01": "終身行梵行。」尊者阿難叉手向佛，白曰：「世",
    "T01n0026_021:0562b02": "尊！今正是時。善逝！今正是時。若世尊為",
    "T01n0026_021:0562b03": "諸年少比丘說處及教處者，我與諸年少",
    "T01n0026_021:0562b04": "比丘從世尊聞已，當善受持。」世尊告曰：「阿",
    "T01n0026_021:0562b05": "難！汝等諦聽，善思念之。我當為汝及諸年",
    "T01n0026_021:0562b06": "少比丘廣分別說。」尊者阿難等受教而聽。",
    "T01n0026_021:0562b07": "世尊告曰：「阿難！我本為汝說五盛陰，色盛",
    "T01n0026_021:0562b08": "陰，覺、想、行、識盛陰。阿難！此五盛陰，汝當為",
    "T01n0026_021:0562b09": "諸年少比丘說以教彼，若為諸年少比丘",
    "T01n0026_021:0562b10": "說教此五盛陰者，彼便得安隱，得力得樂，",
    "T01n0026_021:0562b11": "身心不煩熱，終身行梵行。「阿難！我本為汝",
    "T01n0026_021:0562b12": "說六內處，眼處，耳、鼻、舌、身、意處。阿難！此六",
    "T01n0026_021:0562b13": "內處，汝當為諸年少比丘說以教彼，若為",
    "T01n0026_021:0562b14": "諸年少比丘說教此六內處者，彼便得安",
    "T01n0026_021:0562b15": "隱，得力得樂，身心不煩熱，終身行梵行。",
    "T01n0026_021:0562b16": "「阿難！我本為汝說六外處，色處，聲、香、味、觸、",
    "T01n0026_021:0562b17": "法處。阿難！此六外處，汝當為諸年少比丘",
    "T01n0026_021:0562b18": "說以教彼，若為諸年少比丘說教此六外",
    "T01n0026_021:0562b19": "處者，彼便得安隱，得力得樂，身心不煩",
    "T01n0026_021:0562b20": "熱，終身行梵行。「阿難！我本為汝說六識身，",
    "T01n0026_021:0562b21": "眼識，耳、鼻、舌、身、意識。阿難！此六識身，汝當",
    "T01n0026_021:0562b22": "為諸年少比丘說以教彼，若為諸年少比",
    "T01n0026_021:0562b23": "丘說教此六識身者，彼便得安隱，得力得",
    "T01n0026_021:0562b24": "樂，身心不煩熱，終身行梵行。「阿難！我本為",
    "T01n0026_021:0562b25": "汝說六更樂身，眼更樂，耳、鼻、舌、身、意更樂。阿",
    "T01n0026_021:0562b26": "難！此六更樂身，汝當為諸年少比丘說以",
    "T01n0026_021:0562b27": "教彼，若為諸年少比丘說教此六更樂身",
    "T01n0026_021:0562b28": "者，彼便得安隱，得力得樂，身心不煩熱，",
    "T01n0026_021:0562b29": "終身行梵行。「阿難！我本為汝說六覺身，眼",
    "T01n0026_021:0562c01": "覺，耳、鼻、舌、身、意覺。阿難！此六覺身，汝當為",
    "T01n0026_021:0562c02": "諸年少比丘說以教彼，若為諸年少比丘",
    "T01n0026_021:0562c03": "說教此六覺身者，彼便得安隱，得力得樂，",
    "T01n0026_021:0562c04": "身心不煩熱，終身行梵行。「阿難！我本為汝",
    "T01n0026_021:0562c05": "說六想身，眼想，耳、鼻、舌、身、意想。阿難！此六",
    "T01n0026_021:0562c06": "想身，汝當為諸年少比丘說以教彼，若為",
    "T01n0026_021:0562c07": "諸年少比丘說教此六想身者，彼便得安",
    "T01n0026_021:0562c08": "隱，得力得樂，身心不煩熱，終身行梵行。",
    "T01n0026_021:0562c09": "「阿難！我本為汝說六思身，眼思，耳、鼻、舌、身、",
    "T01n0026_021:0562c10": "意思。阿難！此六思身，汝當為諸年少比丘",
    "T01n0026_021:0562c11": "說以教彼，若為諸年少比丘說教此六思",
    "T01n0026_021:0562c12": "身者，彼便得安隱，得力得樂，身心不煩",
    "T01n0026_021:0562c13": "熱，終身行梵行。「阿難！我本為汝說六愛",
    "T01n0026_021:0562c14": "身，眼愛，耳、鼻、舌、身、意愛。阿難！此六愛身，汝",
    "T01n0026_021:0562c15": "當為諸年少比丘說以教彼，若為諸年少",
    "T01n0026_021:0562c16": "比丘說教此六愛身者，彼便得安隱，得力",
    "T01n0026_021:0562c17": "得樂，身心不煩熱，終身行梵行。「阿難！我",
    "T01n0026_021:0562c18": "本為汝說六界，地界，水、火、風、空、識界。阿難！",
    "T01n0026_021:0562c19": "此六界，汝當為諸年少比丘說以教彼，若",
    "T01n0026_021:0562c20": "為諸年少比丘說教此六界者，彼便得安",
    "T01n0026_021:0562c21": "隱，得力得樂，身心不煩熱，終身行梵行。",
    "T01n0026_021:0562c22": "「阿難！我本為汝說因緣起及因緣起所生法。",
    "T01n0026_021:0562c23": "若有此則有彼，若無此則無彼，若生此則",
    "T01n0026_021:0562c24": "生彼，若滅此則滅彼。緣無明行，緣行識，",
    "T01n0026_021:0562c25": "緣識名色，緣名色六處，緣六處更樂，緣",
    "T01n0026_021:0562c26": "更樂覺，緣覺愛，緣愛受，緣受有，緣有生，",
    "T01n0026_021:0562c27": "緣生老死。若無明滅則行滅，行滅則識滅，",
    "T01n0026_021:0562c28": "識滅則名色滅，名色滅則六處滅，六處滅",
    "T01n0026_021:0562c29": "則更樂滅，更樂滅則覺滅，覺滅則愛滅，愛滅",
    "T01n0026_021:0563a01": "則受滅，受滅則有滅，有滅則生滅，生滅則",
    "T01n0026_021:0563a02": "老死滅。阿難！此因緣起及因緣起所生法，",
    "T01n0026_021:0563a03": "汝當為諸年少比丘說以教彼，若為諸年",
    "T01n0026_021:0563a04": "少比丘說教此因緣起及因緣起所生法者，",
    "T01n0026_021:0563a05": "彼便得安隱，得力得樂，身心不煩熱，終身",
    "T01n0026_021:0563a06": "行梵行。「阿難！我本為汝說四念處，觀身",
    "T01n0026_021:0563a07": "如身，觀覺、心、法如法。阿難！此四念處，汝當",
    "T01n0026_021:0563a08": "為諸年少比丘說以教彼，若為諸年少比",
    "T01n0026_021:0563a09": "丘說教此四念處者，彼便得安隱，得力得",
    "T01n0026_021:0563a10": "樂，身心不煩熱，終身行梵行。「阿難！我本為",
    "T01n0026_021:0563a11": "汝說四正斷，比丘者，已生惡不善法為斷",
    "T01n0026_021:0563a12": "故，起欲求方便行，精勤舉心斷。未生惡不",
    "T01n0026_021:0563a13": "善法為不生故，起欲求方便行，精勤舉心",
    "T01n0026_021:0563a14": "斷。未生善法為生故，起欲求方便行，精勤",
    "T01n0026_021:0563a15": "舉心斷。已生善法為住故、不忘故、不退故、轉",
    "T01n0026_021:0563a16": "增多故、廣布故、滿具足故，起欲求方便行，",
    "T01n0026_021:0563a17": "精勤舉心斷。阿難！此四正斷，汝當為諸年",
    "T01n0026_021:0563a18": "少比丘說以教彼，若為諸年少比丘說教",
    "T01n0026_021:0563a19": "此四正斷者，彼便得安隱，得力得樂，身心",
    "T01n0026_021:0563a20": "不煩熱，終身行梵行。「阿難！我本為汝說四",
    "T01n0026_021:0563a21": "如意足，比丘者，成就欲定燒諸行，修習如意",
    "T01n0026_021:0563a22": "足，依於無欲、依離、依滅，願至非品，如是",
    "T01n0026_021:0563a23": "精進定、心定，成就觀定燒諸行。修習如意足，",
    "T01n0026_021:0563a24": "依於無欲、依離、依滅，願至非品。阿難！此四",
    "T01n0026_021:0563a25": "如意足，汝當為諸年少比丘說以教彼，若",
    "T01n0026_021:0563a26": "為諸年少比丘說教此四如意足者，彼便",
    "T01n0026_021:0563a27": "得安隱，得力得樂，身心不煩熱，終身行梵",
    "T01n0026_021:0563a28": "行。「阿難！我本為汝說四禪，比丘者，離欲、離",
    "T01n0026_021:0563a29": "惡不善之法，至得第四禪成就遊。阿難！此",
    "T01n0026_021:0563b01": "四禪，汝當為諸年少比丘說以教彼，若為",
    "T01n0026_021:0563b02": "諸年少比丘說教此四禪者，彼便得安隱，",
    "T01n0026_021:0563b03": "得力得樂，身心不煩熱，終身行梵行。「阿",
    "T01n0026_021:0563b04": "難！我本為汝說四聖諦，苦聖諦、苦習、苦滅、",
    "T01n0026_021:0563b05": "苦滅道聖諦。阿難！此四聖諦，汝當為諸年",
    "T01n0026_021:0563b06": "少比丘說以教彼，若為諸年少比丘說教",
    "T01n0026_021:0563b07": "此四聖諦者，彼便得安隱，得力得樂，身心",
    "T01n0026_021:0563b08": "不煩熱，終身行梵行。「阿難！我本為汝說四",
    "T01n0026_021:0563b09": "想，比丘者，有小想、有大想、有無量想、有",
    "T01n0026_021:0563b10": "無所有想。阿難！此四想，汝當為諸年少比",
    "T01n0026_021:0563b11": "丘說以教彼，若為諸年少比丘說教此四",
    "T01n0026_021:0563b12": "想者，彼便得安隱，得力得樂，身心不煩",
    "T01n0026_021:0563b13": "熱，終身行梵行。「阿難！我本為汝說四無量，",
    "T01n0026_021:0563b14": "比丘者，心與慈俱，遍滿一方成就遊。如是",
    "T01n0026_021:0563b15": "二三四方、四維上下，普周一切，心與慈俱，無",
    "T01n0026_021:0563b16": "結、無怨、無恚、無諍，極廣甚大，無量善修，遍",
    "T01n0026_021:0563b17": "滿一切世間成就遊；如是悲、喜心與捨俱，",
    "T01n0026_021:0563b18": "無結、無怨、無恚、無諍，極廣甚大，無量善修，遍",
    "T01n0026_021:0563b19": "滿一切世間成就遊。阿難！此四無量，汝當",
    "T01n0026_021:0563b20": "為諸年少比丘說以教彼，若為諸年少比",
    "T01n0026_021:0563b21": "丘說教此四無量者，彼便得安隱，得力得",
    "T01n0026_021:0563b22": "樂，身心不煩熱，終身行梵行。「阿難！我本為",
    "T01n0026_021:0563b23": "汝說四無色，比丘者，斷一切色想，乃至得",
    "T01n0026_021:0563b24": "非有想非無想處成就遊。阿難！此四無色，",
    "T01n0026_021:0563b25": "汝當為諸年少比丘說以教彼，若為諸年",
    "T01n0026_021:0563b26": "少比丘說教此四無色者，彼便得安隱，得",
    "T01n0026_021:0563b27": "力得樂，身心不煩熱，終身行梵行。「阿難！",
    "T01n0026_021:0563b28": "我本為汝說四聖種，比丘、比丘尼者，得麁",
    "T01n0026_021:0563b29": "素衣而知止足，非為衣故求滿其意。若",
    "T01n0026_021:0563c01": "未得衣，不憂悒，不啼泣，不搥胸，不癡惑；",
    "T01n0026_021:0563c02": "若得衣者，不染不著，不欲不貪，不觸不",
    "T01n0026_021:0563c03": "計。見災患知出要而用衣，如此事利不",
    "T01n0026_021:0563c04": "懈怠而正知者，是謂比丘、比丘尼正住舊",
    "T01n0026_021:0563c05": "聖種。如是食、住處，欲斷樂斷、欲修樂修，彼",
    "T01n0026_021:0563c06": "因欲斷樂斷、欲修樂修故，不自貴、不賤他，",
    "T01n0026_021:0563c07": "如此事利不懈怠而正知者，是謂比丘、比",
    "T01n0026_021:0563c08": "丘尼正住舊聖種。阿難！此四聖種，汝當",
    "T01n0026_021:0563c09": "為諸年少比丘說以教彼，若為諸年少比",
    "T01n0026_021:0563c10": "丘說教此四聖種者，彼便得安隱，得力得",
    "T01n0026_021:0563c11": "樂，身心不煩熱，終身行梵行。「阿難！我本",
    "T01n0026_021:0563c12": "為汝說四沙門果，須陀洹、斯陀含、阿那含、最",
    "T01n0026_021:0563c13": "上阿羅漢果。阿難！此四沙門果，汝當為諸",
    "T01n0026_021:0563c14": "年少比丘說以教彼，若為諸年少比丘說",
    "T01n0026_021:0563c15": "教此四沙門果者，彼便得安隱，得力得樂，",
    "T01n0026_021:0563c16": "身心不煩熱，終身行梵行。「阿難！我本為汝",
    "T01n0026_021:0563c17": "說五熟解脫想，無常想、無常苦想、苦無我",
    "T01n0026_021:0563c18": "想、不淨惡露想、一切世間不可樂想。阿難！此",
    "T01n0026_021:0563c19": "五熟解脫想，汝當為諸年少比丘說以教",
    "T01n0026_021:0563c20": "彼，若為諸年少比丘說教此五熟解脫想",
    "T01n0026_021:0563c21": "者，彼便得安隱，得力得樂，身心不煩熱，",
    "T01n0026_021:0563c22": "終身行梵行。「阿難！我本為汝說五解脫處，",
    "T01n0026_021:0563c23": "若比丘、比丘尼因此故，未解脫心得解脫，",
    "T01n0026_021:0563c24": "未盡諸漏得盡無餘，未得無上涅槃得",
    "T01n0026_021:0563c25": "無上涅槃。云何為五？阿難！世尊為比丘、比",
    "T01n0026_021:0563c26": "丘尼說法，諸智梵行者亦為比丘、比丘尼說",
    "T01n0026_021:0563c27": "法。阿難！若世尊為比丘、比丘尼說法，諸智",
    "T01n0026_021:0563c28": "梵行者亦為比丘、比丘尼說法，彼聞法已，便",
    "T01n0026_021:0563c29": "知法解義；彼因知法解義故，便得歡悅；因",
    "T01n0026_021:0564a01": "歡悅故，便得歡喜；因歡喜故，便得止身；因",
    "T01n0026_021:0564a02": "止身故，便得覺樂；因覺樂故，便得心定。阿",
    "T01n0026_021:0564a03": "難！比丘、比丘尼因心定故，便得見如實、知",
    "T01n0026_021:0564a04": "如真；因見如實、知如真故，便得厭；因厭故，",
    "T01n0026_021:0564a05": "便得無欲；因無欲故，便得解脫；因解脫故，",
    "T01n0026_021:0564a06": "便得知解脫，生已盡，梵行已立，所作已辦，不",
    "T01n0026_021:0564a07": "更受有，知如真。阿難！是謂第一解脫處，因",
    "T01n0026_021:0564a08": "此故，比丘、比丘尼未解脫心得解脫，未盡",
    "T01n0026_021:0564a09": "諸漏得盡無餘，未得無上涅槃得無上",
    "T01n0026_021:0564a10": "涅槃。「復次，阿難！世尊不為比丘、比丘尼說",
    "T01n0026_021:0564a11": "法，諸智梵行者亦不為比丘、比丘尼說法，",
    "T01n0026_021:0564a12": "但如本所聞、所誦習法而廣讀之。若不",
    "T01n0026_021:0564a13": "廣讀本所聞、所誦習法者，但隨本所聞、所",
    "T01n0026_021:0564a14": "誦習法為他廣說。若不為他廣說本所聞、",
    "T01n0026_021:0564a15": "所誦習法者，但隨本所聞、所誦習法心思惟",
    "T01n0026_021:0564a16": "分別。若心不思惟分別本所聞、所誦習法",
    "T01n0026_021:0564a17": "者，但善受持諸三昧相。阿難！若比丘、比丘",
    "T01n0026_021:0564a18": "尼善受持諸三昧相者，便知法解義，彼因",
    "T01n0026_021:0564a19": "知法解義故，便得歡悅；因歡悅故，便得歡",
    "T01n0026_021:0564a20": "喜；因歡喜故，便得止身；因止身故，便得覺",
    "T01n0026_021:0564a21": "樂；因覺樂故，便得心定。阿難！比丘、比丘尼",
    "T01n0026_021:0564a22": "因心定故，便得見如實、知如真；因見如實、",
    "T01n0026_021:0564a23": "知如真故，便得厭；因厭故，便得無欲；因無",
    "T01n0026_021:0564a24": "欲故，便得解脫；因解脫故，便得知解脫，生",
    "T01n0026_021:0564a25": "已盡，梵行已立，所作已辦，不更受有，知如",
    "T01n0026_021:0564a26": "真。阿難！是謂第五解脫處，因此故，比丘、比丘",
    "T01n0026_021:0564a27": "尼未解脫心得解脫，未盡諸漏得盡無",
    "T01n0026_021:0564a28": "餘，未得無上涅槃得無上涅槃。阿難！此五",
    "T01n0026_021:0564a29": "解脫處，汝當為諸年少比丘說以教彼，若",
    "T01n0026_021:0564b01": "為諸年少比丘說教此五解脫處者，彼便",
    "T01n0026_021:0564b02": "得安隱，得力得樂，身心不煩熱，終身行梵",
    "T01n0026_021:0564b03": "行。「阿難！我本為汝說五根，信根，精進、念、定、",
    "T01n0026_021:0564b04": "慧根。阿難！此五根，汝當為諸年少比丘說",
    "T01n0026_021:0564b05": "以教彼，若為諸年少比丘說教此五根者，",
    "T01n0026_021:0564b06": "彼便得安隱，得力得樂，身心不煩熱，終身",
    "T01n0026_021:0564b07": "行梵行。「阿難！我本為汝說五力，信力，精進、",
    "T01n0026_021:0564b08": "念、定、慧力。阿難！此五力，汝當為諸年少比",
    "T01n0026_021:0564b09": "丘說以教彼，若為諸年少比丘說教此",
    "T01n0026_021:0564b10": "五力者，彼便得安隱，得力得樂，身心不",
    "T01n0026_021:0564b11": "煩熱，終身行梵行。「阿難！我本為汝說五出",
    "T01n0026_021:0564b12": "要界。云何為五？阿難！多聞聖弟子極重善",
    "T01n0026_021:0564b13": "觀欲，彼因極重善觀欲故，心便不向欲，",
    "T01n0026_021:0564b14": "不樂欲，不近欲，不信解欲；若欲心生，即時",
    "T01n0026_021:0564b15": "融消燋縮，轉還不得舒張，捨離不住欲，",
    "T01n0026_021:0564b16": "穢惡厭患欲。阿難！猶如雞毛及筋，持著火",
    "T01n0026_021:0564b17": "中，即時融消燋縮，轉還不得舒張。阿難！",
    "T01n0026_021:0564b18": "多聞聖弟子亦復如是極重善觀欲，彼因",
    "T01n0026_021:0564b19": "極重善觀欲故，心便不向欲，不樂欲，不",
    "T01n0026_021:0564b20": "近欲，不信解欲；若欲心生，即時融消燋縮，",
    "T01n0026_021:0564b21": "轉還不得舒張，捨離不住欲，穢惡厭患",
    "T01n0026_021:0564b22": "欲。觀無欲，心向無欲，樂無欲，近無欲，信",
    "T01n0026_021:0564b23": "解無欲，心無礙，心無濁，心得樂，能致樂，遠",
    "T01n0026_021:0564b24": "離一切欲及因欲生諸漏煩熱憂慼。解彼",
    "T01n0026_021:0564b25": "脫彼，復解脫彼，彼不復受此覺，謂覺因欲",
    "T01n0026_021:0564b26": "生，如是欲出要。阿難！是謂第一出要界。",
    "T01n0026_021:0564b27": "「復次，阿難！多聞聖弟子極重善觀恚，彼因",
    "T01n0026_021:0564b28": "極重善觀恚故，心便不向恚，不樂恚，不近",
    "T01n0026_021:0564b29": "恚，不信解恚；若恚心生，即時融消燋縮，轉",
    "T01n0026_021:0564c01": "還不得舒張，捨離不住恚，穢惡厭患恚。",
    "T01n0026_021:0564c02": "阿難！猶如雞毛及筋，持著火中，即時融消",
    "T01n0026_021:0564c03": "燋縮，轉還不得舒張。阿難！多聞聖弟子亦",
    "T01n0026_021:0564c04": "復如是極重善觀恚，彼因極重善觀恚故，",
    "T01n0026_021:0564c05": "心便不向恚，不樂恚，不近恚，不信解恚；",
    "T01n0026_021:0564c06": "若恚心生，即時融消燋縮，轉還不得舒張，",
    "T01n0026_021:0564c07": "捨離不住恚，穢惡厭患恚。觀無恚，心向",
    "T01n0026_021:0564c08": "無恚，樂無恚，近無恚，信解無恚，心無礙，心",
    "T01n0026_021:0564c09": "無濁，心得樂，能致樂，遠離一切恚，及因恚",
    "T01n0026_021:0564c10": "生諸漏煩熱憂慼。解彼脫彼，復解脫彼，彼",
    "T01n0026_021:0564c11": "不復受此覺，謂覺因恚生，如是恚出要。",
    "T01n0026_021:0564c12": "阿難！是謂第二出要界。「復次，阿難！多聞聖弟",
    "T01n0026_021:0564c13": "子極重善觀害，彼因極重善觀害故，心便",
    "T01n0026_021:0564c14": "不向害，不樂害，不近害，不信解害；若害",
    "T01n0026_021:0564c15": "心生，即時融消燋縮，轉還不得舒張，捨離",
    "T01n0026_021:0564c16": "不住害，穢惡厭患害。阿難！猶如鷄毛及筋，",
    "T01n0026_021:0564c17": "持著火中，即時融消燋縮，轉還不得舒張。",
    "T01n0026_021:0564c18": "阿難！多聞聖弟子亦復如是極重善觀害，",
    "T01n0026_021:0564c19": "彼因極重善觀害故，心便不向害，不樂害，",
    "T01n0026_021:0564c20": "不近害，不信解害；若害心生，即時融消燋",
    "T01n0026_021:0564c21": "縮，轉還不得舒張，捨離不住害，穢惡厭",
    "T01n0026_021:0564c22": "患害。觀無害，心向無害，樂無害，近無害，",
    "T01n0026_021:0564c23": "信解無害，心無礙，心無濁，心得樂，能致樂，",
    "T01n0026_021:0564c24": "遠離一切害及因害生諸漏煩熱憂慼。解彼",
    "T01n0026_021:0564c25": "脫彼，復解脫彼，彼不復受此覺，謂覺因害",
    "T01n0026_021:0564c26": "生，如是害出要。阿難！是謂第三出要界。「復",
    "T01n0026_021:0564c27": "次，阿難！多聞聖弟子極重善觀色，彼因極重",
    "T01n0026_021:0564c28": "善觀色故，心便不向色，不樂色，不近色，",
    "T01n0026_021:0564c29": "不信解色；若色心生，即時融消燋縮，轉還",
    "T01n0026_021:0565a01": "不得舒張，捨離不住色，穢惡厭患色。阿",
    "T01n0026_021:0565a02": "難！猶如雞毛及筋，持著火中，即時融消燋",
    "T01n0026_021:0565a03": "縮，轉還不得舒張。阿難！多聞聖弟子亦復",
    "T01n0026_021:0565a04": "如是極重善觀色，彼因極重善觀色故，",
    "T01n0026_021:0565a05": "心便不向色，不樂色，不近色，不信解色；",
    "T01n0026_021:0565a06": "若色心生，即時融消燋縮，轉還不得舒張，捨",
    "T01n0026_021:0565a07": "離不住色，穢惡厭患色。觀無色，心向無",
    "T01n0026_021:0565a08": "色，樂無色，近無色，信解無色，心無礙，心無",
    "T01n0026_021:0565a09": "濁，心得樂，能致樂，遠離一切色及因色生",
    "T01n0026_021:0565a10": "諸漏煩熱憂慼。解彼脫彼，復解脫彼，彼不",
    "T01n0026_021:0565a11": "復受此覺，謂覺因色生，如是色出要。阿難！",
    "T01n0026_021:0565a12": "是謂第四出要界。「復次，阿難！多聞聖弟子極",
    "T01n0026_021:0565a13": "重善觀己身，彼因極重善觀己身故，心便",
    "T01n0026_021:0565a14": "不向己身，不樂己身，不近己身，不信解",
    "T01n0026_021:0565a15": "己身；若己身心生，即時融消燋縮，轉還不得",
    "T01n0026_021:0565a16": "舒張，捨離不住己身，穢惡厭患己身。阿難！",
    "T01n0026_021:0565a17": "猶如鷄毛及筋，持著火中，即時融消燋縮，轉",
    "T01n0026_021:0565a18": "還不得舒張。阿難！多聞聖弟子亦復如是",
    "T01n0026_021:0565a19": "極重善觀己身，彼因極重善觀己身故，心",
    "T01n0026_021:0565a20": "便不向己身，不樂己身，不近己身，不信",
    "T01n0026_021:0565a21": "解己身；若己身心生，即時融消燋縮，轉還不",
    "T01n0026_021:0565a22": "得舒張，捨離不住己身，穢惡厭患己身。",
    "T01n0026_021:0565a23": "觀無己身，心向無己身，樂無己身，近無己",
    "T01n0026_021:0565a24": "身，信解無己身，心無礙，心無濁，心得樂，能致",
    "T01n0026_021:0565a25": "樂，遠離一切己身及因己身生諸漏煩熱",
    "T01n0026_021:0565a26": "憂慼。解彼脫彼，復解脫彼，彼不復受此覺，",
    "T01n0026_021:0565a27": "謂覺因己身生，如是己身出要。阿難！是謂",
    "T01n0026_021:0565a28": "第五出要界。「阿難！此五出要界，汝當為諸",
    "T01n0026_021:0565a29": "年少比丘說以教彼，若為諸年少比丘說",
    "T01n0026_021:0565b01": "教此五出要界者，彼便得安隱，得力得樂，",
    "T01n0026_021:0565b02": "身心不煩熱，終身行梵行。「阿難！我本為汝",
    "T01n0026_021:0565b03": "說七財，信財，戒、慚、愧、聞、施、慧財。阿難！此七",
    "T01n0026_021:0565b04": "財，汝當為諸年少比丘說以教彼，若為諸",
    "T01n0026_021:0565b05": "年少比丘說教此七財者，彼便得安隱，得",
    "T01n0026_021:0565b06": "力得樂，身心不煩熱，終身行梵行。「阿難！",
    "T01n0026_021:0565b07": "我本為汝說七力，信力，精進、慚、愧、念、定、慧力。",
    "T01n0026_021:0565b08": "阿難！此七力，汝當為諸年少比丘說以教",
    "T01n0026_021:0565b09": "彼，若為諸年少比丘說教此七力者，彼便",
    "T01n0026_021:0565b10": "得安隱，得力得樂，身心不煩熱，終身行",
    "T01n0026_021:0565b11": "梵行。「阿難！我本為汝說七覺支，念覺支，擇",
    "T01n0026_021:0565b12": "法、精進、喜、息、定、捨覺支。阿難！此七覺支，汝",
    "T01n0026_021:0565b13": "當為諸年少比丘說以教彼，若為諸年少",
    "T01n0026_021:0565b14": "比丘說教此七覺支者，彼便得安隱，得力",
    "T01n0026_021:0565b15": "得樂，身心不煩熱，終身行梵行。「阿難！我本",
    "T01n0026_021:0565b16": "為汝說八支聖道，正見、正志、正語、正業、正",
    "T01n0026_021:0565b17": "命、正方便、正念、正定，是謂為八。阿難！此八",
    "T01n0026_021:0565b18": "支聖道，汝當為諸年少比丘說以教彼，若",
    "T01n0026_021:0565b19": "為諸年少比丘說教此八支聖道者，彼便",
    "T01n0026_021:0565b20": "得安隱，得力得樂，身心不煩熱，終身行",
    "T01n0026_021:0565b21": "梵行。」於是，尊者阿難叉手向佛，白曰：「世尊！",
    "T01n0026_021:0565b22": "甚奇！甚特！世尊為諸年少比丘說處及教",
    "T01n0026_021:0565b23": "處。」世尊告曰：「阿難！如是，如是。甚奇！甚特！",
    "T01n0026_021:0565b24": "我為諸年少比丘說處及教處。阿難！若汝",
    "T01n0026_021:0565b25": "從如來復問頂法及頂法退者，汝便於如",
    "T01n0026_021:0565b26": "來極信歡喜。」於是，尊者阿難叉手向佛，白",
    "T01n0026_021:0565b27": "曰：「世尊！今正是時。善逝！今正是時。若世尊",
    "T01n0026_021:0565b28": "為諸年少比丘說頂法及頂法退說及教",
    "T01n0026_021:0565b29": "者，我及諸年少比丘從世尊聞已，當善受",
    "T01n0026_021:0565c01": "持。」世尊告曰：「阿難！汝等諦聽，善思念之，我",
    "T01n0026_021:0565c02": "當為汝及諸年少比丘說頂法及頂法退。」",
    "T01n0026_021:0565c03": "尊者阿難等受教而聽。世尊告曰：「阿難！多",
    "T01n0026_021:0565c04": "聞聖弟子真實因心，思念稱量，善觀分別",
    "T01n0026_021:0565c05": "無常、苦、空、非我，彼如是思念，如是稱量，如是",
    "T01n0026_021:0565c06": "善觀分別，便生忍、生樂、生欲、欲聞、欲念、",
    "T01n0026_021:0565c07": "欲觀，阿難！是謂頂法。阿難！若得此頂法",
    "T01n0026_021:0565c08": "復失衰退，不修守護，不習精勤，阿難！是",
    "T01n0026_021:0565c09": "謂頂法退。如是內外識、更樂、覺、想、思、愛、界、因",
    "T01n0026_021:0565c10": "緣起，阿難！多聞聖弟子此因緣起及因緣起",
    "T01n0026_021:0565c11": "法，思念稱量，善觀分別無常、苦、空、非我，彼",
    "T01n0026_021:0565c12": "如是思念，如是稱量，如是善觀分別，便生",
    "T01n0026_021:0565c13": "忍、生樂、生欲，欲聞、欲念、欲觀。阿難！是謂",
    "T01n0026_021:0565c14": "頂法。阿難！若得此頂法復失衰退，不修守",
    "T01n0026_021:0565c15": "護，不習精勤，阿難！是謂頂法退。阿難！此頂",
    "T01n0026_021:0565c16": "法及頂法退，汝當為諸年少比丘說以教",
    "T01n0026_021:0565c17": "彼，若為諸年少比丘說教此頂法及頂法",
    "T01n0026_021:0565c18": "退者，彼便得安隱，得力得樂，身心不煩",
    "T01n0026_021:0565c19": "熱，終身行梵行。「阿難！我為汝等說處及教",
    "T01n0026_021:0565c20": "處，頂法及頂法退，如尊師所為弟子起",
    "T01n0026_021:0565c21": "大慈哀，憐念愍傷，求義及饒益，求安隱快",
    "T01n0026_021:0565c22": "樂者，我今已作。汝等當復自作，至無事處、",
    "T01n0026_021:0565c23": "山林樹下、空安靜處宴坐思惟，勿得放逸，",
    "T01n0026_021:0565c24": "勤加精進，莫令後悔。此是我之教勅，是我訓",
    "T01n0026_021:0565c25": "誨。」佛說如是。尊者阿難及諸年少比丘，聞佛",
    "T01n0026_021:0565c26": "所說，歡喜奉行。",
    "T01n0026_021:0565c27": "陰、內、外、識、更　　覺、想、思、愛、界",
    "T01n0026_021:0565c28": "因緣、念、正斷　　如意、禪、諦、想",
    "T01n0026_021:0565c29": "無量、無色、種　　沙門果、解脫",
    "T01n0026_021:0566a01": "處、根、力、出要　　財、力、覺、道、頂",
    "T01n0026_021:0566a02": "說處經第十五竟五千一百九十七字",
    "T01n0026_021:0566a03": "中阿含經卷第二十一七千三百二十四字",
    "T01n0026_021:0566a04": "長壽王品第二竟四萬四千九百四十七字"
}