{
    "X19n0347_006:0561b22": "維摩詰所說經卷六",
    "X19n0347_006:0561b23": "不思議品",
    "X19n0347_006:0561b24": "爾時舍利弗。見此室中。無有床座。作是念。斯諸",
    "X19n0347_006:0561c01": "菩薩。大弟子眾。當於何坐。長者維摩詰。知其意。",
    "X19n0347_006:0561c02": "語舍利弗言。云何仁者。為法來耶。求床座耶。舍",
    "X19n0347_006:0561c03": "利弗言。我為法來。非為牀座。維摩詰言。唯舍利",
    "X19n0347_006:0561c04": "弗。夫求法者。不貪軀命。何況牀座。夫求法者非",
    "X19n0347_006:0561c05": "有色受想行識之求。非有界入之求。非有欲色",
    "X19n0347_006:0561c06": "無色之求(即無三界之求)。唯舍利弗。夫求法者。不著佛求。不著",
    "X19n0347_006:0561c07": "法求。不著眾求。夫求法者。無見苦求。無斷集求。",
    "X19n0347_006:0561c08": "無造盡證修道之求。所以者何。法無戲論。若言",
    "X19n0347_006:0561c09": "我當見苦斷集證滅修道。是則戲論。非求法也。",
    "X19n0347_006:0561c10": "唯舍利弗。法名寂滅。若行生滅。是求生滅。非求",
    "X19n0347_006:0561c11": "法也。法名無染。若染於法乃至涅槃。是則染著。",
    "X19n0347_006:0561c12": "非求法也。法無行處。若行於法。是則行處。非求",
    "X19n0347_006:0562a01": "法也。法無取捨。若取捨法。是則取捨。非求法也。",
    "X19n0347_006:0562a02": "法無處所。若著處所。是則著處。非求法也。法名",
    "X19n0347_006:0562a03": "無相。若隨相識。是則求相。非求法也。法不可住。",
    "X19n0347_006:0562a04": "若住於法。是則住法。非求法也。法不可見聞覺",
    "X19n0347_006:0562a05": "知。若行見聞覺知。是則見聞覺知。非求法也。法",
    "X19n0347_006:0562a06": "名無為。若行有為。是求有為。非求法也。是故舍",
    "X19n0347_006:0562a07": "利弗。若求法者。於一切法。應無所求。說是語時。",
    "X19n0347_006:0562a08": "五百天子。於諸法中。得法眼淨。爾時長者維摩",
    "X19n0347_006:0562a09": "詰。問文殊師利。仁者遊於無量千萬億阿僧祇",
    "X19n0347_006:0562a10": "國。何等佛土。有好上妙功德成就師子之座。文",
    "X19n0347_006:0562a11": "殊師利言居士。東方度三十六恒河沙國。有世",
    "X19n0347_006:0562a12": "界名須彌相。其佛號須彌燈王。今現在。彼佛身",
    "X19n0347_006:0562a13": "長八萬四千由旬。其師子座。高八萬四千由旬。",
    "X19n0347_006:0562a14": "嚴飾第一。於是長者維摩詰。現神通力。即時彼",
    "X19n0347_006:0562a15": "佛。遣三萬二千師子之座。高廣嚴淨。來入維摩",
    "X19n0347_006:0562a16": "詰室。諸菩薩大弟子。釋梵四天王等。昔所未見。",
    "X19n0347_006:0562a17": "其室廣博。悉皆包容。三萬二千師子座。無所妨",
    "X19n0347_006:0562a18": "礙於毗耶離城。及閻浮提四天下。亦不迫迮。悉",
    "X19n0347_006:0562a19": "見如故。爾時維摩詰。語文殊師利。就師子座。與",
    "X19n0347_006:0562a20": "諸菩薩上人俱坐。當自立身如彼座像。其得神",
    "X19n0347_006:0562a21": "通菩薩。即自變形。為四萬二千由旬。坐師子座。",
    "X19n0347_006:0562a22": "諸新發意菩薩。及大弟子。皆不能昇。爾時維摩",
    "X19n0347_006:0562a23": "詰語舍利弗。就師子座。舍利弗言居士。此座高",
    "X19n0347_006:0562a24": "廣。吾不能昇。維摩詰言唯。舍利弗。為須彌燈王",
    "X19n0347_006:0562b01": "如來作禮。乃可得坐。於是新發意菩薩。及大弟",
    "X19n0347_006:0562b02": "子。即為須彌燈王如來作禮。便得坐師子座。舍",
    "X19n0347_006:0562b03": "利弗言居士。未曾有也。如是小室。乃容受此高",
    "X19n0347_006:0562b04": "廣之座。於毗耶離城無所妨礙。又於閻浮提。聚",
    "X19n0347_006:0562b05": "落城邑。及四天下。諸天龍王鬼神宮殿。亦不迫",
    "X19n0347_006:0562b06": "迮。維摩詰言。唯舍利弗。諸佛菩薩。有解脫。名不",
    "X19n0347_006:0562b07": "可思議。若菩薩住是解脫者。以須彌之高廣。內",
    "X19n0347_006:0562b08": "芥子中。無所增減。須彌山王。本相如故。而四天",
    "X19n0347_006:0562b09": "王忉利諸天。不覺不知己之所入。唯應度者。乃",
    "X19n0347_006:0562b10": "見須彌入芥子中。是名不可思議解脫法門。又",
    "X19n0347_006:0562b11": "以四大海水。入一毛孔。不嬈魚鼈黿鼉水性之",
    "X19n0347_006:0562b12": "屬。而彼大海本性如故。諸龍鬼神阿修羅等。不",
    "X19n0347_006:0562b13": "覺不知己之所入。於此眾生。亦無所嬈。又舍利",
    "X19n0347_006:0562b14": "弗。住不可思議解脫菩薩。斷取三千大千世界。",
    "X19n0347_006:0562b15": "如陶家輪。著右掌中。擲過恒沙世界之外。其中",
    "X19n0347_006:0562b16": "眾生。不覺不知己之所往。又復還置本處。都不",
    "X19n0347_006:0562b17": "使人有往來想。而此世界本相如故。又舍利弗。",
    "X19n0347_006:0562b18": "或有眾生。樂久住世而可度者。菩薩即演七日",
    "X19n0347_006:0562b19": "以為一劫。令彼眾生謂之一劫。或有眾生。不樂",
    "X19n0347_006:0562b20": "久住而可度者。菩薩即促一劫以為七日。令彼",
    "X19n0347_006:0562b21": "眾生謂之七日。又舍利弗。住不可思議解脫菩",
    "X19n0347_006:0562b22": "薩。以一切佛土嚴飾之事。集在一國。示於眾生。",
    "X19n0347_006:0562b23": "又菩薩。以一切佛土眾生。置之右掌。飛到十方。",
    "X19n0347_006:0562b24": "遍示一切。而不動本處。又舍利弗。十方眾生。供",
    "X19n0347_006:0562c01": "養諸佛之具。菩薩於一毛孔。皆令得見。又十方",
    "X19n0347_006:0562c02": "國土所有日月星宿。於一毛孔。普使見之。又舍",
    "X19n0347_006:0562c03": "利弗。十方世界所有諸風。菩薩悉能吸著口中。",
    "X19n0347_006:0562c04": "而身不損。外諸樹木。亦不摧折。又十方世界。劫",
    "X19n0347_006:0562c05": "盡燒時。以一切火內於腹中。火事如故。而不為",
    "X19n0347_006:0562c06": "害。又於下方。過恒河沙等諸佛世界。取一佛土。",
    "X19n0347_006:0562c07": "舉著上方過恒河沙無數世界。如持針鋒舉一",
    "X19n0347_006:0562c08": "棗葉。而無所嬈。又舍利弗。住不可思議解脫菩",
    "X19n0347_006:0562c09": "薩。能以神通現作佛身。或現辟支佛身。或現聲",
    "X19n0347_006:0562c10": "聞身。或現帝釋身。或現梵王身。或現世主身。或",
    "X19n0347_006:0562c11": "現轉輪聖王身。又十方世界。所有眾聲上中下",
    "X19n0347_006:0562c12": "音。皆能變之。令作佛聲。演出無常苦空無我之",
    "X19n0347_006:0563a01": "音。及十方諸佛所說種種之法。皆於其中普令",
    "X19n0347_006:0563a02": "得聞。舍利弗。我今略說菩薩不可思議解脫之",
    "X19n0347_006:0563a03": "力。若廣說者。窮劫不盡。是時大迦葉。聞說菩薩",
    "X19n0347_006:0563a04": "不可思議解脫法門。歎未曾有。謂舍利弗。譬如",
    "X19n0347_006:0563a05": "有人。於盲者前。現眾色像。非彼所見。一切聲聞。",
    "X19n0347_006:0563a06": "聞是不可思議解脫法門。不能解了。為若此也。",
    "X19n0347_006:0563a07": "智者聞是。其誰不發阿耨多羅三藐三菩提心。",
    "X19n0347_006:0563a08": "我等何為永斷其根。於此大乘。已如敗種。一切",
    "X19n0347_006:0563a09": "聲聞。聞是不可思議解脫法門。皆應號泣。聲震",
    "X19n0347_006:0563a10": "三千大千世界。一切菩薩應大欣慶。頂受此法。",
    "X19n0347_006:0563a11": "若有菩薩。信解不可思議解脫法門者。一切魔",
    "X19n0347_006:0563a12": "眾。無如之何。大迦葉說此語時。三萬二千天子。",
    "X19n0347_006:0563a13": "皆發阿耨多羅三藐三菩提心。爾時維摩詰語",
    "X19n0347_006:0563a14": "大迦葉。仁者。十方無量阿僧祇世界中。作魔王",
    "X19n0347_006:0563a15": "者。多是住不可思議解脫菩薩。以方便力故。教",
    "X19n0347_006:0563a16": "化眾生。現作魔王。又迦葉。十方無量菩薩。或有",
    "X19n0347_006:0563a17": "人。從乞手足耳鼻。頭目髓腦。血肉皮骨。聚落城",
    "X19n0347_006:0563a18": "邑。妻子奴婢。象馬車乘。金銀瑠璃。硨磲碼碯。珊",
    "X19n0347_006:0563a19": "瑚琥珀。真珠珂貝。衣服飲食。如此乞者。多是住",
    "X19n0347_006:0563a20": "不可思議解脫菩薩。以方便力。而往試之。令其",
    "X19n0347_006:0563a21": "堅固。所以者何。住不可思議解脫菩薩。有威德",
    "X19n0347_006:0563a22": "力。故行逼迫。示諸眾生如是難事。凡夫下劣。無",
    "X19n0347_006:0563a23": "有力勢。不能如是逼迫菩薩。譬如龍象蹴踏非",
    "X19n0347_006:0563a24": "驢所堪。是名住不可思議解脫菩薩智慧方便",
    "X19n0347_006:0563b01": "之門。"
}