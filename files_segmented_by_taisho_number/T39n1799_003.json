{
    "T39n1799_003:0860a24": "首楞嚴義疏注經卷第三(之一)",
    "T39n1799_003:0860a26": "長水沙門子璿集",
    "T39n1799_003:0860a27": "第二破六入。梵語鉢羅吠奢。此云入。亦云處。",
    "T39n1799_003:0860a28": "境入之處也。亦是識生處故。然根境二法俱",
    "T39n1799_003:0860a29": "識生處。今分六根別破故。獨以根為入也。文",
    "T39n1799_003:0860b01": "二。一總徵。",
    "T39n1799_003:0860b02": "復次阿難。云何六入本如來藏妙真如性",
    "T39n1799_003:0860b03": "　如五蘊初解　二別破六。一眼入三。一標其",
    "T39n1799_003:0860b04": "無體二。一舉喻顯妄。",
    "T39n1799_003:0860b05": "阿難。即彼目睛瞪發勞者。兼目與勞同是菩",
    "T39n1799_003:0860b06": "提。瞪發勞相　借前色陰中見華瞪目。以為",
    "T39n1799_003:0860b07": "喻也。目睛喻覺性。瞪發勞喻妄念忽生。兼目",
    "T39n1799_003:0860b08": "與勞等。即此眼根能結所結。起不離真。故云",
    "T39n1799_003:0860b09": "同是菩提。經文語略。若細論之。即淨目喻覺",
    "T39n1799_003:0860b10": "性。因瞪發勞。喻無明不了故成念動。由發勞",
    "T39n1799_003:0860b11": "故見空中華。喻由念動故現妄境界及根身",
    "T39n1799_003:0860b12": "等。兼目與勞下約喻指法也。目即無明動。心",
    "T39n1799_003:0860b13": "勞即所現根境及能見心。此之心境及與動",
    "T39n1799_003:0860b14": "念。俱是菩薩性中無明勞相。無體可得。虛",
    "T39n1799_003:0860b15": "妄發生。猶如瞪目見空中華俱為勞也　二",
    "T39n1799_003:0860b16": "約塵辨無。",
    "T39n1799_003:0860b17": "因于明暗二種妄塵。發見居中吸此塵像。",
    "T39n1799_003:0860b18": "名為見性。此見離彼明暗二塵。畢竟無體",
    "T39n1799_003:0860b19": "　既因動心現妄境界。於此妄境派成根塵。互",
    "T39n1799_003:0860b20": "為對待相形而立。本無自性。體不可得。下文",
    "T39n1799_003:0860b21": "云。由塵發知。因根有相。相見無性猶如交",
    "T39n1799_003:0860b22": "蘆。故云因于明暗發見居中。塵既發根。根",
    "T39n1799_003:0860b23": "還取境。根境既備方成見性。故云吸此名見",
    "T39n1799_003:0860b24": "性等。既因取境而得名見。故知此見從影像",
    "T39n1799_003:0860b25": "生。像喻塵也。起信云。猶如明鏡現於色像。",
    "T39n1799_003:0860b26": "現識亦爾。隨其五塵對至即現。明暗尚如影",
    "T39n1799_003:0860b27": "象無體可得。況所發見而有體耶。故云離彼",
    "T39n1799_003:0860b28": "無體　二破成無相二。一標無生。",
    "T39n1799_003:0860b29": "如是阿難。當知是見非明暗來。非於根出。不",
    "T39n1799_003:0860c01": "於空生　前文雖云因于明暗。為顯根性本",
    "T39n1799_003:0860c02": "無假他而有。就妄分別而似有因。今以四處",
    "T39n1799_003:0860c03": "推窮。體無生處。故此標也　二破生處。",
    "T39n1799_003:0860c04": "何以故。若從明來。暗即隨滅。應非見暗。若從",
    "T39n1799_003:0860c05": "暗來。明即隨滅。應無見明。若從根生。必無明",
    "T39n1799_003:0860c06": "暗。如是見精本無自性。若於空出。前矚塵",
    "T39n1799_003:0860c07": "像。歸當見根。又空自觀。何關汝入　初破",
    "T39n1799_003:0860c08": "境生。境中自有明暗相背。因明即不見暗。以",
    "T39n1799_003:0860c09": "暗時無明見隨明滅故。因暗反此。次破根生。",
    "T39n1799_003:0860c10": "根生即不假明暗。明暗不來。根無自性。此中",
    "T39n1799_003:0860c11": "言根生者。以自望自。非謂破識。亦可勝義望",
    "T39n1799_003:0860c12": "世俗根故云根生。次破空生。若言虛空能生",
    "T39n1799_003:0860c13": "勝義在浮塵內。進既觀像。退應觀根。又",
    "T39n1799_003:0860c14": "空中自能有見。何關汝之眼入　三結成虛",
    "T39n1799_003:0860c15": "妄。",
    "T39n1799_003:0860c16": "是故當知。眼入虛妄。本非因緣非自然性",
    "T39n1799_003:0860c17": "　如前解　二耳入三。一標其無體二。一舉喻",
    "T39n1799_003:0860c18": "顯妄。",
    "T39n1799_003:0860c19": "阿難。譬如有人以兩手指急塞其耳。耳根勞",
    "T39n1799_003:0860c20": "故頭中作聲。兼耳與勞同是菩提。瞪發勞相",
    "T39n1799_003:0860c21": "　耳喻真性。手喻無明。真妄和合名塞。動念",
    "T39n1799_003:0860c22": "初起名勞。由念動故境現。如頭作聲。兼耳與",
    "T39n1799_003:0860c23": "勞下。此之動念與妄境界。能結之心所現之",
    "T39n1799_003:0860c24": "境。皆是菩提性中無明勞相此中塞耳同彼",
    "T39n1799_003:0860c25": "直視。故亦言瞪　二約塵辨無。",
    "T39n1799_003:0860c26": "因于動靜二種妄塵。發聞居中吸此塵像。",
    "T39n1799_003:0860c27": "名聽聞性。此聞離彼動靜二塵。畢竟無體",
    "T39n1799_003:0860c28": "　塵既發根。根還取境。根境相待聞始得成。故",
    "T39n1799_003:0860c29": "此耳根離塵無體。二破成無相二。一標無生",
    "T39n1799_003:0861a01": "如是阿難。當知是聞非動靜來。非於根出。不",
    "T39n1799_003:0861a02": "於空生　二破生處。",
    "T39n1799_003:0861a03": "何以故。若從靜來。動即隨滅。應非聞動。若從",
    "T39n1799_003:0861a04": "動來。靜即隨滅。應無覺靜。若從根生。必無動",
    "T39n1799_003:0861a05": "靜。如是聞體本無自性。若於空出。有聞成性。",
    "T39n1799_003:0861a06": "即非虛空。又空自聞。何關汝入　先破境生。",
    "T39n1799_003:0861a07": "境有動靜。聞一則不聞一。以隨能生有生滅",
    "T39n1799_003:0861a08": "故。次破根生。不假動靜聞亦無故。後破空生。",
    "T39n1799_003:0861a09": "空若有聞自成於根。又空自聞。豈干于耳",
    "T39n1799_003:0861a10": "　三結成虛妄。",
    "T39n1799_003:0861a11": "是故當知。耳入虛妄。本非因緣非自然性",
    "T39n1799_003:0861a12": "　三鼻入三。一標其無體二。一舉喻顯妄。",
    "T39n1799_003:0861a13": "阿難。譬如有人急畜其鼻。畜久成勞。則於鼻",
    "T39n1799_003:0861a14": "中聞有冷觸。因觸分別通塞虛實如是乃至",
    "T39n1799_003:0861a15": "諸香臭氣。兼鼻與勞同是菩提。瞪發勞相",
    "T39n1799_003:0861a16": "　鼻喻真性。外風喻無明。畜謂縮氣。喻真妄和",
    "T39n1799_003:0861a17": "合。勞喻心動。冷觸香臭喻妄境。餘文如前",
    "T39n1799_003:0861a18": "　二終塵辨無。",
    "T39n1799_003:0861a19": "因于通塞二種妄塵。發聞居中吸此塵像。",
    "T39n1799_003:0861a20": "名嗅聞性。此聞離彼通塞二塵。畢竟無體",
    "T39n1799_003:0861a21": "　釋如前文　二破成無相二。一標無生。",
    "T39n1799_003:0861a22": "當知是聞非通塞來。非於根出。不於空生",
    "T39n1799_003:0861a23": "通塞根空俱無生處　二破生處。",
    "T39n1799_003:0861a24": "何以故。若從通來。塞則聞滅。云何知塞。如因",
    "T39n1799_003:0861a25": "塞有。通則無聞。云何發明香臭等觸。若從根",
    "T39n1799_003:0861a26": "生。必無通塞。如是聞機本無自性。若從空出。",
    "T39n1799_003:0861a27": "是聞自當迴嗅汝鼻。空自有聞。何關汝入",
    "T39n1799_003:0861a28": "　先破境生。通塞互破可知。發明顯了也。次破",
    "T39n1799_003:0861a29": "根生。根生則無境。無境則無根。由塵發知故。",
    "T39n1799_003:0861b01": "機亦根也。次破空生。前則聞境。歸則嗅根。空",
    "T39n1799_003:0861b02": "自聞香。汝鼻何用　三結成虛妄。",
    "T39n1799_003:0861b03": "是故當知。鼻入虛妄。本非因緣非自然性",
    "T39n1799_003:0861b04": "　四舌入三。一標其無體二。一舉喻顯妄。",
    "T39n1799_003:0861b05": "阿難。譬如有人以舌舐吻。熟舐令勞。其人若",
    "T39n1799_003:0861b06": "病則有苦味。無病之人微有甜觸。由甜與苦。",
    "T39n1799_003:0861b07": "顯此舌根不動之時淡性常在。兼舌與勞同是",
    "T39n1799_003:0861b08": "菩提。瞪發勞相　舌根不動喻真。吻喻無明。",
    "T39n1799_003:0861b09": "舐喻真與妄合。勞即念動。念動故境生。如甜",
    "T39n1799_003:0861b10": "苦淡。問甜苦由勞故生。可喻妄境。淡是舌根",
    "T39n1799_003:0861b11": "不動。合喻於真。為何喻境。答元來不動可以",
    "T39n1799_003:0861b12": "喻真。今以由動故顯不動。既是形待。故成妄",
    "T39n1799_003:0861b13": "矣。如下云。言妄顯諸真。妄真同二妄。餘如文",
    "T39n1799_003:0861b14": "　二約塵顯無。",
    "T39n1799_003:0861b15": "因甜苦淡二種妄塵。發知居中吸此塵像。名",
    "T39n1799_003:0861b16": "知味性。此知味性。離彼甜苦及淡二塵。畢竟",
    "T39n1799_003:0861b17": "無體　二破成無相二。一標無生。",
    "T39n1799_003:0861b18": "如是阿難。當知如是甞苦淡知。非甜苦來。非",
    "T39n1799_003:0861b19": "因淡有。又非根出。不於空生　二破生處。",
    "T39n1799_003:0861b20": "何以故。若甜苦來。淡則知滅。云何知淡。若從",
    "T39n1799_003:0861b21": "淡出。甜即知亡。復云何知甜苦二相。若從舌",
    "T39n1799_003:0861b22": "生。必無甜淡及與苦塵。斯知味根本無自性。",
    "T39n1799_003:0861b23": "若於空出。虛空自味。非汝口知。又空自知。何",
    "T39n1799_003:0861b24": "關汝入　從境從根從空亦如前釋。虛空自",
    "T39n1799_003:0861b25": "味者。味猶嘗也　三結成虛妄。",
    "T39n1799_003:0861b26": "是故當知。舌入虛妄。本非因緣非自然性",
    "T39n1799_003:0861b27": "　五身入三。一標其無體二。一舉喻顯妄。",
    "T39n1799_003:0861b28": "阿難。譬如有人以一冷手觸於熱手。若冷勢",
    "T39n1799_003:0861b29": "多。熱者從冷。若熱功勝。冷者成熱。如是以此",
    "T39n1799_003:0861c01": "合覺之觸。顯於離知。涉勢若成。因于勞觸。",
    "T39n1799_003:0861c02": "兼身與勞同是菩提。瞪發勞相　二手喻真",
    "T39n1799_003:0861c03": "妄。合喻真妄和合。真有不守自性隨緣成根",
    "T39n1799_003:0861c04": "境等。如隨冷熱緣成冷熱手。問二手之中何",
    "T39n1799_003:0861c05": "手喻真。答以勢劣者喻真。思之。餘如文　二",
    "T39n1799_003:0861c06": "約塵辨無。",
    "T39n1799_003:0861c07": "因于離合二種妄塵。發覺居中吸此塵像。",
    "T39n1799_003:0861c08": "名知覺性。此知覺體。離彼離合違順二塵。畢",
    "T39n1799_003:0861c09": "竟無體　二破成無相二。一標無生。",
    "T39n1799_003:0861c10": "如是阿難。當知是覺非離合來。非違順有。不",
    "T39n1799_003:0861c11": "於根出。又非空生　二破生處。",
    "T39n1799_003:0861c12": "何以故。若合時來。離當已滅。云何覺離。違順",
    "T39n1799_003:0861c13": "二相亦復如是。若從根出。必無離合。違順四",
    "T39n1799_003:0861c14": "相則汝身知。元無自性。必於空出。空自知覺。",
    "T39n1799_003:0861c15": "何關汝入　破境生。更約違順二相。廣其道",
    "T39n1799_003:0861c16": "理。例前離合。次根生空生皆如文　三結成",
    "T39n1799_003:0861c17": "虛妄。",
    "T39n1799_003:0861c18": "是故當知。身入虛妄。本非因緣非自然性",
    "T39n1799_003:0861c19": "　六意入三。一標其無體二。一舉喻顯妄。",
    "T39n1799_003:0861c20": "阿難。譬如有人勞倦則眠。睡熟便寤。覽塵斯",
    "T39n1799_003:0861c21": "憶。失憶為忘　人喻真性。本自覺故。勞倦則",
    "T39n1799_003:0861c22": "眠喻無。明迷真。性不了故。睡熟喻動念現境。",
    "T39n1799_003:0861c23": "謂睡故成夢。夢具心境。心喻業轉。境喻現相。",
    "T39n1799_003:0861c24": "寤喻事識。事識取所現境。分別染淨。不了自",
    "T39n1799_003:0861c25": "心所現。見從外來。如憶夢中之事不得明了。",
    "T39n1799_003:0861c26": "故云覽塵斯憶失憶為忘也。",
    "T39n1799_003:0861c27": "是其顛倒生住異滅。吸習中歸不相踰越。稱",
    "T39n1799_003:0861c28": "意知根。兼意與勞同是菩提。瞪發勞相　已",
    "T39n1799_003:0861c29": "上總指生滅。結成意根。夢中現境因睡故有。",
    "T39n1799_003:0862a01": "脫禮是假。既睡寤已。不了假有。覽而憶想。謂",
    "T39n1799_003:0862a02": "是其實。名為顛倒生住異滅。寤寐憶忘皆生",
    "T39n1799_003:0862a03": "滅也。法中亦爾。動心現境已是虛妄。事識不",
    "T39n1799_003:0862a04": "了見境實有。名為顛倒。境與分別。前後訛替",
    "T39n1799_003:0862a05": "念念移易。名生住異滅。覽此生滅全歸意根。",
    "T39n1799_003:0862a06": "熏習不斷。念念分別。名意根耳。能分別意。所",
    "T39n1799_003:0862a07": "分別境。皆是覺性之中無明勞相　二約塵",
    "T39n1799_003:0862a08": "辨無。",
    "T39n1799_003:0862a09": "因于生滅二種妄塵。集知居中。吸撮內塵",
    "T39n1799_003:0862a10": "　集聚也。中猶內也。吸撮皆取也。由生滅境。引",
    "T39n1799_003:0862a11": "發集聚內覺知性。此之覺知。常取生滅。於內",
    "T39n1799_003:0862a12": "分別。非同前五照外境界。故名內塵。以意根",
    "T39n1799_003:0862a13": "內緣不緣外故。即前文中聚緣內搖也。",
    "T39n1799_003:0862a14": "見聞逆流流不及地。名覺知性。此覺知性。離",
    "T39n1799_003:0862a15": "彼寤寐生滅二塵。畢竟無體　揀異前五也。",
    "T39n1799_003:0862a16": "逆流猶返緣也。地處也。前五但順取外境。不",
    "T39n1799_003:0862a17": "能返緣內塵。名此內塵為緣不及處。此不及",
    "T39n1799_003:0862a18": "處。唯意根合。即此合處。為意知根　二破成",
    "T39n1799_003:0862a19": "無相二。一標無生。",
    "T39n1799_003:0862a20": "如是阿難。當知如是覺知之根非寤寐來。非",
    "T39n1799_003:0862a21": "生滅有。不於根出。亦非空生　二破生處。",
    "T39n1799_003:0862a22": "何以故。若從寤來。寐即隨滅。將何為寐。必生",
    "T39n1799_003:0862a23": "時有。滅即同無。令誰受滅。若從滅有。生即滅",
    "T39n1799_003:0862a24": "無。誰知生者。若從根出。寤寐二相隨身開合。",
    "T39n1799_003:0862a25": "離斯二體。此覺知者同於空花。畢竟無性。若",
    "T39n1799_003:0862a26": "從空生。自是空知。何關汝入　先約寤寐次",
    "T39n1799_003:0862a27": "約生。滅法喻雖二俱破境生。皆互有互亡也。",
    "T39n1799_003:0862a28": "次破根生。意根無相。約寤寐顯寤能思察。寐",
    "T39n1799_003:0862a29": "則成夢。知是意根。今破寤寐自是身之開合",
    "T39n1799_003:0862b01": "非于意根。列子云。其寤也形開。其寐也形交。",
    "T39n1799_003:0862b02": "交即合也。莊子亦云其寐也畜交其覺也形",
    "T39n1799_003:0862b03": "開意云。寤寐無體。自隨於身。非是意根。應知",
    "T39n1799_003:0862b04": "意根畢竟叵得。若從空生。故為不可　三結",
    "T39n1799_003:0862b05": "成虛妄。",
    "T39n1799_003:0862b06": "是故當知。意入處妄。本非因緣非自然性",
    "T39n1799_003:0862b07": "　三破十二處。此則正破境也。文二。一總徵。",
    "T39n1799_003:0862b08": "復次阿難。云何十二處本如來藏妙真如性",
    "T39n1799_003:0862b09": "　前已總標。今別徵起以顯藏性　二別破",
    "T39n1799_003:0862b10": "六。一眼色處三。一舉事以徵。",
    "T39n1799_003:0862b11": "阿難。汝且觀此祇陀樹林及諸泉池。於意云",
    "T39n1799_003:0862b12": "何。此等為是色生眼見。眼生色相　處以生",
    "T39n1799_003:0862b13": "門為義。六根六境是識生處。根已前破。今正",
    "T39n1799_003:0862b14": "破境。然亦以根相對而破。故雙問色生眼生",
    "T39n1799_003:0862b15": "等也　二隨計牒破。",
    "T39n1799_003:0862b16": "阿難。若復眼根生色相者。見空非色。色性應",
    "T39n1799_003:0862b17": "銷。銷則顯發一切都無。色相既無。誰明空質。",
    "T39n1799_003:0862b18": "空亦如是　破根生境也。初二句牒。見空非",
    "T39n1799_003:0862b19": "色下破境有色空。今以色空相對而破。此破",
    "T39n1799_003:0862b20": "色也。若見空時則無有色。根既生色。名為色",
    "T39n1799_003:0862b21": "性。應合銷亡。能生既亡。所生何有。故云顯發",
    "T39n1799_003:0862b22": "一切都無。此則空現色銷也。色相下有二義。",
    "T39n1799_003:0862b23": "一空不自顯。由色所顯。今既無色。從誰顯空。",
    "T39n1799_003:0862b24": "又能生根同是色法。色相既亡。根亦隨滅。根",
    "T39n1799_003:0862b25": "既已滅復欲將何以了空質。此則空無色顯",
    "T39n1799_003:0862b26": "也。空亦如是者。例破生空也。行相如色。",
    "T39n1799_003:0862b27": "若復色塵生眼見者。觀空非色。見即銷亡亡",
    "T39n1799_003:0862b28": "則都無。誰明空色　破境生根也。初二句牒。",
    "T39n1799_003:0862b29": "觀空下破。此亦色空相對而破。此破色也。色",
    "T39n1799_003:0862c01": "既生根。觀空之時色已銷滅。從誰生根而了",
    "T39n1799_003:0862c02": "於空。又色能顯空。見空之時色已銷滅。從誰",
    "T39n1799_003:0862c03": "顯空。下色之一字。義含空能生見。例色應知。",
    "T39n1799_003:0862c04": "單破雙結。妙盡譯旨　三結示虛妄。",
    "T39n1799_003:0862c05": "是故當知。見與見空俱無處所。即色與見二",
    "T39n1799_003:0862c06": "處虛妄。本非因緣非自然性　無處所者無",
    "T39n1799_003:0862c07": "生處也。餘文可見　二耳聲處三。一舉事以",
    "T39n1799_003:0862c08": "徵。",
    "T39n1799_003:0862c09": "阿難。汝更聽此祇陀園中食辦擊鼓眾集撞",
    "T39n1799_003:0862c10": "鐘鐘鼓音聲前後相續。於意云何。此等為是",
    "T39n1799_003:0862c11": "聲來耳邊。耳往聲處　此約耳聽鐘鼓二音。",
    "T39n1799_003:0862c12": "以破根境往來之相也。若知二俱虛妄。何往",
    "T39n1799_003:0862c13": "何來　二隨計牒破。",
    "T39n1799_003:0862c14": "阿難。若復此聲來於耳邊。如我乞食室羅筏",
    "T39n1799_003:0862c15": "城。在祇陀林則無有我。此聲必來阿難耳處。",
    "T39n1799_003:0862c16": "目連迦葉應不俱聞。何況其中一千二百五",
    "T39n1799_003:0862c17": "十沙門。一聞鐘聲同來食處　破聲來耳處",
    "T39n1799_003:0862c18": "也。初二句牒。如我下破。初舉喻。佛音聲也。",
    "T39n1799_003:0862c19": "城耳根也。林鐘鼓也。此聲下例破。聲既來汝",
    "T39n1799_003:0862c20": "耳邊。此聲已離鐘鼓。只合汝自獨聞。不合他",
    "T39n1799_003:0862c21": "人亦聽。今且不爾。一切皆聞。應知聲無來往。",
    "T39n1799_003:0862c22": "若復汝耳往彼聲邊。如我歸住祇陀林中。在",
    "T39n1799_003:0862c23": "室羅城則無有我。汝聞鼓聲。其耳已往擊鼓",
    "T39n1799_003:0862c24": "之處。鐘聲齊出。應不俱聞。何況其中象馬牛",
    "T39n1799_003:0862c25": "羊種種音響　破耳往聲處也。初二句牒。如",
    "T39n1799_003:0862c26": "我下破。初舉喻。佛喻耳根。祇園喻鼓。城喻阿",
    "T39n1799_003:0862c27": "難。汝聞下例破。耳根既往鼓處。阿難應闕耳",
    "T39n1799_003:0862c28": "根。鐘聲與鼓齊鳴。不合更聞鐘響。況餘聲",
    "T39n1799_003:0862c29": "耶。",
    "T39n1799_003:0863a01": "若無來往。亦復無聞　雙結不成聞義也",
    "T39n1799_003:0863a02": "　三結示虛妄。",
    "T39n1799_003:0863a03": "是故當知。聽與音聲俱無處所。即聽與聲二",
    "T39n1799_003:0863a04": "處虛妄。本非因緣非自然性　三鼻香處三。",
    "T39n1799_003:0863a05": "一舉事以徵。",
    "T39n1799_003:0863a06": "阿難。汝又嗅此爐中旃檀。此香若復然於一",
    "T39n1799_003:0863a07": "銖。室羅筏城四十里內。同時聞氣。於意云何。",
    "T39n1799_003:0863a08": "此香為復生旃檀木。生於汝鼻。為生於空",
    "T39n1799_003:0863a09": "　此中但問境之生處。不同前文根境對破",
    "T39n1799_003:0863a10": "　二隨計牒破。",
    "T39n1799_003:0863a11": "阿難。若復此香生於汝鼻。稱鼻所生當從鼻",
    "T39n1799_003:0863a12": "出。鼻非栴檀。云何鼻中有旃檀氣。稱汝聞香",
    "T39n1799_003:0863a13": "當於鼻入。鼻中出香。說聞非義　破根生也。",
    "T39n1799_003:0863a14": "初牒。稱鼻下正破。稱汝下縱破。設許汝鼻能",
    "T39n1799_003:0863a15": "生於香。生義雖成聞義不立。以但能出香。不",
    "T39n1799_003:0863a16": "從外入與鼻合故。",
    "T39n1799_003:0863a17": "若生於空。空性常恒香應常在。何藉爐中爇",
    "T39n1799_003:0863a18": "此枯木　破空生也。空性常住應常有香。若",
    "T39n1799_003:0863a19": "常有香。何須燒木方聞香氣。",
    "T39n1799_003:0863a20": "若生於木。則此香質因爇成煙。若鼻得聞。合",
    "T39n1799_003:0863a21": "蒙煙氣。其煙騰空未及遙遠。四十里內云何",
    "T39n1799_003:0863a22": "已聞　破木生也。此約所見煙相麁顯而破。",
    "T39n1799_003:0863a23": "不論其氣。若以煙表。實謂未通。故云其煙騰",
    "T39n1799_003:0863a24": "空未及遙遠也。煙猶在近。聞已遠通。故知其",
    "T39n1799_003:0863a25": "香不從木發　三結示虛妄。",
    "T39n1799_003:0863a26": "是故當知。香鼻與聞俱無處所。即嗅與香二",
    "T39n1799_003:0863a27": "處虛妄。本非因緣非自然性　四舌味處三。",
    "T39n1799_003:0863a28": "一舉事以徵。",
    "T39n1799_003:0863a29": "阿難。汝常二時眾中持鉢。其間或遇酥酪醍",
    "T39n1799_003:0863b01": "醐名為上味。於意云何。此味為復生於空中。",
    "T39n1799_003:0863b02": "生於舌中。為生食中　二隨計牒破。",
    "T39n1799_003:0863b03": "阿難。若復此味生於汝舌。在汝口中秖有一",
    "T39n1799_003:0863b04": "舌。其舌爾時已成酥味。遇黑石蜜應不推移。",
    "T39n1799_003:0863b05": "若不變移不名知味。若變移者舌非多體。云",
    "T39n1799_003:0863b06": "何多味一舌之知　破根生也。初標。在汝下五",
    "T39n1799_003:0863b07": "破。一舌不知多味也。若以味從舌。味應無別",
    "T39n1799_003:0863b08": "也。若不下縱破。設若汝許味不別者。味既不",
    "T39n1799_003:0863b09": "分。何成知味。若變下破味變舌應多體也。初",
    "T39n1799_003:0863b10": "二句反破。後二句結破。此則以舌從味。舌便",
    "T39n1799_003:0863b11": "成多。今汝不然。故云云何多味一舌之知。",
    "T39n1799_003:0863b12": "若生於食。食非有識。云何自知又食自知即",
    "T39n1799_003:0863b13": "同他食。何預於汝名味之知　破境生也。初",
    "T39n1799_003:0863b14": "三句正破。味若生食應不假根。無根別食焉",
    "T39n1799_003:0863b15": "能成味。若成味者食須有識。若無識者云何",
    "T39n1799_003:0863b16": "自知。又食下縱破。設許食自能知。即同他人",
    "T39n1799_003:0863b17": "嘗味。何關汝舌之知。",
    "T39n1799_003:0863b18": "若生於空。汝噉虛空當作何味。必其虛空若",
    "T39n1799_003:0863b19": "作醎味。既醎汝舌。亦醎汝面。則此界人同於",
    "T39n1799_003:0863b20": "海魚。既常受醎。了不知淡。若不識淡亦不覺",
    "T39n1799_003:0863b21": "醎。必無所知云何名味　破空生也。初三句",
    "T39n1799_003:0863b22": "牒計審味。必其下正破。初四句身面俱醎。後",
    "T39n1799_003:0863b23": "二句醎同海旋。若俱醎者海魚無異。既常下",
    "T39n1799_003:0863b24": "縱破。初四句互奪兩亡。縱汝常受於醎。畢竟",
    "T39n1799_003:0863b25": "不能如淡。若無淡味。何顯於醎。淡之與醎俱",
    "T39n1799_003:0863b26": "不安立。必無下二句結非知味。醎淡既不能",
    "T39n1799_003:0863b27": "分。不可說名知味　三結示虛妄。",
    "T39n1799_003:0863b28": "是故當知。味舌與嘗俱無處所。即嘗與味二",
    "T39n1799_003:0863b29": "俱虛妄。本非因緣非自然性　五身觸處三。",
    "T39n1799_003:0863c01": "一舉事以徵。",
    "T39n1799_003:0863c02": "阿難。汝常晨朝以手摩頭。於意云何。此摩所",
    "T39n1799_003:0863c03": "知誰為能觸。能為在手。為復在頭　按摩之",
    "T39n1799_003:0863c04": "法常式皆然。故摩頭也。此徵能觸在頭在手。",
    "T39n1799_003:0863c05": "二俱有過。如下破之　二隨計牒破。",
    "T39n1799_003:0863c06": "若在於手。頭則無知。云何成觸。若在於頭。手",
    "T39n1799_003:0863c07": "則無用。云何名觸　互有互亡破也。根境相",
    "T39n1799_003:0863c08": "顯觸乃得成。一有一無。故不名觸。",
    "T39n1799_003:0863c09": "若各各有。則汝阿難應有二身　各存兩質",
    "T39n1799_003:0863c10": "破也。頭手各有。則有二知。二知便成二阿難",
    "T39n1799_003:0863c11": "體。何體為汝。",
    "T39n1799_003:0863c12": "若頭與手一觸所生。則手與頭當為一體。若",
    "T39n1799_003:0863c13": "一體者觸則無成　共成一體破也。初四句",
    "T39n1799_003:0863c14": "正破。若頭與手共生一觸。遂令二種合為一",
    "T39n1799_003:0863c15": "體。設許一體。觸自不成。此結破也。",
    "T39n1799_003:0863c16": "若二體者觸誰為在。在能非所。在所非能。不",
    "T39n1799_003:0863c17": "應虛空與汝成觸　破轉救也。初二句牒救",
    "T39n1799_003:0863c18": "總徵。若汝救云。所生雖一。能生自二。云何令",
    "T39n1799_003:0863c19": "我頭手不異者。此則一體之觸為在何處。故",
    "T39n1799_003:0863c20": "云觸誰為在。在能下二句推同前破。前云若",
    "T39n1799_003:0863c21": "在於手頭則無用等。不應下破空生也。有形",
    "T39n1799_003:0863c22": "之法尚不能生。豈況空無而能成觸　三結",
    "T39n1799_003:0863c23": "示虛妄。",
    "T39n1799_003:0863c24": "是故當知。覺觸與身俱無處所。即身與觸二",
    "T39n1799_003:0863c25": "俱虛妄。本非因緣非自然性　六意法處三。",
    "T39n1799_003:0863c26": "一舉事以徵。",
    "T39n1799_003:0863c27": "阿難。汝常意中所緣善惡無記三性。生成法",
    "T39n1799_003:0863c28": "則。此法為復即心所生。為當離心別有方所",
    "T39n1799_003:0863c29": "　意中所緣。三性之法。攝一切盡。自然而然",
    "T39n1799_003:0864a01": "故云生成。此所緣法。即心離心二俱有過。下",
    "T39n1799_003:0864a02": "文即破　二隨計牒破。",
    "T39n1799_003:0864a03": "阿難。若即心者法則非塵。非心所緣。云何成",
    "T39n1799_003:0864a04": "處　破即心也。初一句牒。次一句定。非心下",
    "T39n1799_003:0864a05": "破。既即是心。定非是塵。若非是塵。則不是心",
    "T39n1799_003:0864a06": "家所緣之境。何名法處。下破離心。",
    "T39n1799_003:0864a07": "若離於心別有方所。則法自性。為知非知",
    "T39n1799_003:0864a08": "　牒計雙徵也。初二句牒。則法下徵。此法既離",
    "T39n1799_003:0864a09": "於心。更以知不知徵而破之。",
    "T39n1799_003:0864a10": "知則名心。異汝非塵同他心量。即汝即心。云",
    "T39n1799_003:0864a11": "何汝心更二於汝　破有知也。初句奪成心",
    "T39n1799_003:0864a12": "量。離心之法若有知者。應名為心。異汝下更",
    "T39n1799_003:0864a13": "分即異以破。初二句破異。有知之法若異汝",
    "T39n1799_003:0864a14": "心。即同他人。異於汝心又有知故。即汝下三",
    "T39n1799_003:0864a15": "句破即心。初句半牒半定。後二句破。有知之",
    "T39n1799_003:0864a16": "法既即汝心。即應汝心之外更有汝心也。故",
    "T39n1799_003:0864a17": "云更二於汝。",
    "T39n1799_003:0864a18": "若非知者。此塵既非色聲香味離合冷煖及",
    "T39n1799_003:0864a19": "虛空相。當於何在。今於色空都無表示。不",
    "T39n1799_003:0864a20": "應人間更有空外。心非所緣。處從誰立　破",
    "T39n1799_003:0864a21": "無知也。初五句定非色空。次一句審問何",
    "T39n1799_003:0864a22": "在。色空二事攝諸法盡。既非色空。今何所在。",
    "T39n1799_003:0864a23": "今於下二句。推無所表也。若此法塵亦色空",
    "T39n1799_003:0864a24": "攝。以何表示知是法塵。不應下二句破空外",
    "T39n1799_003:0864a25": "無成也。色空之內既無表示。不成此塵處有",
    "T39n1799_003:0864a26": "空外。以空無外故。心非下二句結無處義。如",
    "T39n1799_003:0864a27": "上推檢。法塵不有。則心無所緣之境。從何以",
    "T39n1799_003:0864a28": "立處耶　三結示虛妄。",
    "T39n1799_003:0864a29": "是故當知。法則與心俱無處所。則意與法二",
    "T39n1799_003:0864b01": "俱虛妄。本非因緣非自然性　四破十八界",
    "T39n1799_003:0864b02": "二。一總徵。",
    "T39n1799_003:0864b03": "復次阿難。云何十八界本如來藏妙真如性",
    "T39n1799_003:0864b04": "　梵云馱都。此云界。界是因義。根境識三互為",
    "T39n1799_003:0864b05": "因故。又種族義。根境識三各一種族。又眼",
    "T39n1799_003:0864b06": "等六種族別故　二別破六。一眼識界三。一",
    "T39n1799_003:0864b07": "牒計雙徵。",
    "T39n1799_003:0864b08": "阿難。如汝所明。眼色為緣生於眼識。此識",
    "T39n1799_003:0864b09": "為復因眼所生以眼為界。因色所生以色為",
    "T39n1799_003:0864b10": "界　佛於小乘方便教。說諸因緣法。今明第",
    "T39n1799_003:0864b11": "一義諦。因緣自然皆為戲論。故此牒而徵之",
    "T39n1799_003:0864b12": "　二隨計牒破。",
    "T39n1799_003:0864b13": "阿難。若因眼生。既無色空。無可分別。縱有汝",
    "T39n1799_003:0864b14": "識。欲將何用。汝見又非青黃赤白。無所表示。",
    "T39n1799_003:0864b15": "從何立界　破根生也。初句牒。既無下四句。",
    "T39n1799_003:0864b16": "無境有識何用破也。既從根生即不須境。若",
    "T39n1799_003:0864b17": "無其境何所分別。所緣既無。能緣何用。汝見",
    "T39n1799_003:0864b18": "下四句。即能生識根無體破也。若謂根生。根",
    "T39n1799_003:0864b19": "非青等。是不可見。復無表示。根尚不立。識從",
    "T39n1799_003:0864b20": "何有。下破境生。",
    "T39n1799_003:0864b21": "若因色生。空無色時汝識應滅。云何識知是",
    "T39n1799_003:0864b22": "虛空性。若色變時。汝亦識其色相遷變。汝識",
    "T39n1799_003:0864b23": "不遷。界從何立　此色空相傾無識破也。初",
    "T39n1799_003:0864b24": "一句牒。空無下四句立理正破。既從色生。空",
    "T39n1799_003:0864b25": "現色亡。識應隨滅。誰了虛空。若色下五句據",
    "T39n1799_003:0864b26": "理質破也。色若遷變。汝能了變。識元不遷。既",
    "T39n1799_003:0864b27": "無色相。從何界立。",
    "T39n1799_003:0864b28": "從變則變。界相自無。不變則恒。既從色生。應",
    "T39n1799_003:0864b29": "不識知虛空所在　此隨變不變非界破。初",
    "T39n1799_003:0864c01": "二句隨變無識破。色若變時識亦隨變。名誰",
    "T39n1799_003:0864c02": "為識。不變下四句不變無知破。若不隨變識",
    "T39n1799_003:0864c03": "則常在。元從色生。不合知空。",
    "T39n1799_003:0864c04": "若兼二種眼色共生。合則中離。離則兩合。體",
    "T39n1799_003:0864c05": "性雜亂。云何成界　破共生也。若根境合生",
    "T39n1799_003:0864c06": "中界者。此識中界知不知別。故云中離。若成",
    "T39n1799_003:0864c07": "別者。此識中界一半合根一半合境。故云兩",
    "T39n1799_003:0864c08": "合。兩合若成。有雜亂過。知與不知同一界故。",
    "T39n1799_003:0864c09": "界義應非。或離者開義。或猶無也　三結示",
    "T39n1799_003:0864c10": "虛妄。",
    "T39n1799_003:0864c11": "是故當知。眼色為緣生眼識界。三處都無。則",
    "T39n1799_003:0864c12": "眼與色及色界三。本非因緣非自然性　二",
    "T39n1799_003:0864c13": "耳聲界三。一牒計雙徵。",
    "T39n1799_003:0864c14": "阿難。又汝所明耳聲為緣生於耳識。此識為",
    "T39n1799_003:0864c15": "復因耳所生以耳為界。因聲所生以聲為界",
    "T39n1799_003:0864c16": "　二隨計牒破。",
    "T39n1799_003:0864c17": "阿難。若因耳生。動靜二相既不現前。根不成",
    "T39n1799_003:0864c18": "知。必無所知。知尚無成。識何形貌　先破根",
    "T39n1799_003:0864c19": "生。此勝義也。初一句牒。動靜下三句正破能",
    "T39n1799_003:0864c20": "生。若無前境。根自不成。由塵發知故。必無下",
    "T39n1799_003:0864c21": "況破所生。若實無知。根尚不立。更何有識。",
    "T39n1799_003:0864c22": "若取耳聞。無動靜故聞無所成。云何耳形雜",
    "T39n1799_003:0864c23": "色觸塵名為識界。則耳識界。復從誰立　破",
    "T39n1799_003:0864c24": "浮塵也。初三句縱破。設取浮塵之耳容有聞",
    "T39n1799_003:0864c25": "者。若無動靜亦不成聞。云何下三句正責破",
    "T39n1799_003:0864c26": "也。如何將此可見浮塵雜色觸法為識之界。",
    "T39n1799_003:0864c27": "則耳下二句雙質二根。從何為界生耳識耶。",
    "T39n1799_003:0864c28": "若生於聲。識因聲有。則不關聞。無聞則亡聲",
    "T39n1799_003:0864c29": "相所在　已下破境生。初句牒。識因下根境俱",
    "T39n1799_003:0865a01": "亡破。聲能生識。何假於聞。此亡根也。若無於",
    "T39n1799_003:0865a02": "根。聲亦不有。此亡境也。根境俱亡。識從誰生。",
    "T39n1799_003:0865a03": "識從聲生。許聲因聞而有聲相。聞應聞識",
    "T39n1799_003:0865a04": "　聞聲同識破。初三句雙牒。汝謂識因聲生。",
    "T39n1799_003:0865a05": "又許因根有相。今聞聲時即是聞識。",
    "T39n1799_003:0865a06": "不聞非界。聞則同聲　初句不聞無界破。若",
    "T39n1799_003:0865a07": "不聞識亦不聞聲。能聞所聞俱無界義。後一",
    "T39n1799_003:0865a08": "句聞識同聲破。可知。",
    "T39n1799_003:0865a09": "識已被聞。誰知聞識　成所無能破也。能了",
    "T39n1799_003:0865a10": "之識已作句聞之境。誰為能知知此聞識。",
    "T39n1799_003:0865a11": "若無知者。終如草木　無知草木破也。了別",
    "T39n1799_003:0865a12": "既無。草木何異。",
    "T39n1799_003:0865a13": "不應聲聞雜成中界。界無中位。則內外相復",
    "T39n1799_003:0865a14": "從何成　破共生也。初二句正破中界。根境",
    "T39n1799_003:0865a15": "各生尚非。共生豈有此理。後三句顯無根塵。",
    "T39n1799_003:0865a16": "對邊立中。中既不成。邊亦不立也　三結示",
    "T39n1799_003:0865a17": "虛妄。",
    "T39n1799_003:0865a18": "是故當知。耳聲為緣生耳識界。三處都無。則",
    "T39n1799_003:0865a19": "耳與聲及聲界三。本非因緣非自然性　三",
    "T39n1799_003:0865a20": "鼻識界三。一牒計雙徵。",
    "T39n1799_003:0865a21": "阿難。又汝所明鼻香為緣生於鼻識。此識為",
    "T39n1799_003:0865a22": "復因鼻所生以鼻為界。因香所生以香為界",
    "T39n1799_003:0865a23": "　隨計牒破。",
    "T39n1799_003:0865a24": "阿難。若因鼻生。則汝心中以何為鼻。為取肉",
    "T39n1799_003:0865a25": "形雙爪之相。為取嗅知動搖之性　先破根",
    "T39n1799_003:0865a26": "生。此以浮塵勝義二根雙問。二俱有過。",
    "T39n1799_003:0865a27": "若取肉形。肉質乃身。身知即觸。名身非鼻。名",
    "T39n1799_003:0865a28": "觸。即塵鼻尚無名。云何立界　破浮塵也。初",
    "T39n1799_003:0865a29": "句牒。次二句破。若取雙爪。此乃身攝非屬鼻",
    "T39n1799_003:0865b01": "根。設有所知。但名知觸不名知香。名身下二",
    "T39n1799_003:0865b02": "句結非香鼻。鼻尚下指無界義。此下破勝義",
    "T39n1799_003:0865b03": "根。",
    "T39n1799_003:0865b04": "若取嗅知。又汝心中以何為知。以肉為知。則",
    "T39n1799_003:0865b05": "肉之知元觸非鼻　初三句牒計總問。以肉",
    "T39n1799_003:0865b06": "下破。浮塵是知。身自知觸。非是鼻根也。",
    "T39n1799_003:0865b07": "以空為知。空則身知肉應非覺。如是則應虛",
    "T39n1799_003:0865b08": "空是汝。汝身非知。今日阿難應無所在　破",
    "T39n1799_003:0865b09": "空是知。初三句根無知覺破。如是下二句空",
    "T39n1799_003:0865b10": "即是身破。汝身下三句結無本體。",
    "T39n1799_003:0865b11": "以香為知。知自屬香。何預於汝　破香是知。",
    "T39n1799_003:0865b12": "此正破也。香自有知。何關汝鼻。",
    "T39n1799_003:0865b13": "若香臭氣必生汝鼻。則彼香臭二種流氣。不",
    "T39n1799_003:0865b14": "生伊蘭及栴檀木　破轉計也。初二句牒計。",
    "T39n1799_003:0865b15": "設汝若言非不相干由有我鼻香臭方立猶如",
    "T39n1799_003:0865b16": "鼻根由香故有。則彼下破。今四句質不生",
    "T39n1799_003:0865b17": "香破也。",
    "T39n1799_003:0865b18": "二物不來。汝自嗅鼻為香為臭　嗅根何氣",
    "T39n1799_003:0865b19": "破。",
    "T39n1799_003:0865b20": "臭則非香。香應非臭　香臭相傾破也。非無",
    "T39n1799_003:0865b21": "也。無不聞也。",
    "T39n1799_003:0865b22": "若香臭二俱能聞者。則汝一人應有兩鼻。對",
    "T39n1799_003:0865b23": "我問道有二阿難。誰為汝體　俱聞二體破",
    "T39n1799_003:0865b24": "也。鼻若生香。必不聞臭。必若生臭應不聞香。",
    "T39n1799_003:0865b25": "今既俱聞鼻須有二。二鼻若立兩體還成。正",
    "T39n1799_003:0865b26": "為何體。",
    "T39n1799_003:0865b27": "若鼻是一。香臭無二。臭既為香。香復成臭。二",
    "T39n1799_003:0865b28": "性不有。界從誰立　互即雙亡破也。若汝不",
    "T39n1799_003:0865b29": "許鼻有二者。則香臭混然都無有別。以從一",
    "T39n1799_003:0865c01": "鼻之所流故。若無香臭。說何為知名生識界。",
    "T39n1799_003:0865c02": "若因香生。識因香有。如眼有見不能觀眼。因",
    "T39n1799_003:0865c03": "香有故應不知香　此下破境生也。初句牒。",
    "T39n1799_003:0865c04": "識因下五句舉例奪破。眼能有見。見不觀眼。",
    "T39n1799_003:0865c05": "香能生識。識不知香。",
    "T39n1799_003:0865c06": "知即非生。不知非識。香非知有。香界不成。識",
    "T39n1799_003:0865c07": "不知香。因界則非從香建立　反覆縱破也。",
    "T39n1799_003:0865c08": "縱許汝識能知香者。此則不合言從香生。故",
    "T39n1799_003:0865c09": "云知則非生。設若不能知此香臭。又何名識",
    "T39n1799_003:0865c10": "稱了別耶。故云不知非識。香不因根。無有香",
    "T39n1799_003:0865c11": "界。故云香非知有香界不成。識不了香。非可",
    "T39n1799_003:0865c12": "說言因香有識。",
    "T39n1799_003:0865c13": "既無中間。不成內外。彼諸聞性畢竟虛妄",
    "T39n1799_003:0865c14": "　總結破也。識既無生。根境不立。設有聞性皆",
    "T39n1799_003:0865c15": "虛妄耳　三結示虛妄。",
    "T39n1799_003:0865c16": "是故當知。鼻香為緣生鼻識界。三處都無。則",
    "T39n1799_003:0865c17": "鼻與香及香界三。本非因緣非自然性　四",
    "T39n1799_003:0865c18": "舌識界三。一牒計雙徵。",
    "T39n1799_003:0865c19": "阿難。又汝所明舌味為緣生於舌識。此識為",
    "T39n1799_003:0865c20": "復因舌所生以舌為界。因味所生以味為界",
    "T39n1799_003:0865c21": "　二隨計牒破。",
    "T39n1799_003:0865c22": "阿難。若因舌生。則諸世間甘蔗烏梅黃連石",
    "T39n1799_003:0865c23": "鹽細辛薑桂都無有味。汝自甞舌。為甜為苦",
    "T39n1799_003:0865c24": "　破根生也。初句牒。則諸下舉無五味以問",
    "T39n1799_003:0865c25": "舌根。即無味自甞問也。",
    "T39n1799_003:0865c26": "若舌性苦。誰來甞舌。舌不自甞。孰為知覺。舌",
    "T39n1799_003:0865c27": "性非苦。味自不生。云何立界　有無隨計破",
    "T39n1799_003:0865c28": "也。舌若有味。根已成境。孰知根者。無味之時",
    "T39n1799_003:0865c29": "味必境生。獨有汝根焉能生識。下破境生。",
    "T39n1799_003:0866a01": "若因味生。識自為味。同於舌根應不自嘗。云",
    "T39n1799_003:0866a02": "何識知是味非味　引例無知破也。從味所",
    "T39n1799_003:0866a03": "生豈合名識。故云識自為味。設許名識。亦不",
    "T39n1799_003:0866a04": "自甞。引例可見。",
    "T39n1799_003:0866a05": "又一切味非一物生。味既多生。識應多體",
    "T39n1799_003:0866a06": "　如前五味各生一物。識必境生亦應多體。即",
    "T39n1799_003:0866a07": "識從於味。識即成多也。",
    "T39n1799_003:0866a08": "識體若一體必味生。醎淡甘辛和合俱生諸",
    "T39n1799_003:0866a09": "變異相。同為一味應無分別。分別既無則不",
    "T39n1799_003:0866a10": "名識。云何復名舌味識界　若一體識必從",
    "T39n1799_003:0866a11": "境生。能生之境亦應一體。何分五別。分別下",
    "T39n1799_003:0866a12": "縱破。五味不分。何名了別說為識耶。此則味",
    "T39n1799_003:0866a13": "從於識。味應無別。云何下一一句總責識體",
    "T39n1799_003:0866a14": "從二得名。根生境生二俱失故。",
    "T39n1799_003:0866a15": "不應虛空生汝心識　破空生也。",
    "T39n1799_003:0866a16": "舌味和合。即於是中元無自性。云何界生",
    "T39n1799_003:0866a17": "　破共生也。既從合生。自性屬誰而名界耶",
    "T39n1799_003:0866a18": "三結示虛妄。",
    "T39n1799_003:0866a19": "是故當知。舌味為緣生舌識界。三處都無。則",
    "T39n1799_003:0866a20": "舌與味及舌界三。本非因緣非自然性　五",
    "T39n1799_003:0866a21": "身觸界三。一牒計雙徵。",
    "T39n1799_003:0866a22": "阿難。又汝所明身觸為緣生於身識。此識為",
    "T39n1799_003:0866a23": "復因身所生以身為界。因觸所生以觸為界",
    "T39n1799_003:0866a24": "　二隨計牒破。",
    "T39n1799_003:0866a25": "阿難。若因身生。必無合離二覺觀緣。身何所",
    "T39n1799_003:0866a26": "識　破根生也。觀對待也。無二所覺為相待",
    "T39n1799_003:0866a27": "緣。獨此身根無生識理。下破境生。",
    "T39n1799_003:0866a28": "若因觸生。必無汝身。誰有非身知合離者",
    "T39n1799_003:0866a29": "　無身非覺破也。有身無觸尚不成知。有觸無",
    "T39n1799_003:0866b01": "身故非能覺。非身無身也。下根境互亡破也。",
    "T39n1799_003:0866b02": "阿難。物不觸知。身知有觸　此指現道理也。",
    "T39n1799_003:0866b03": "物無覺觸之知。身則能覺於觸。斯理昭然。明",
    "T39n1799_003:0866b04": "白可見。",
    "T39n1799_003:0866b05": "知身即觸。知觸即身　此下依理推破。此二",
    "T39n1799_003:0866b06": "句根境相即也。今汝若許觸能生識。觸則有",
    "T39n1799_003:0866b07": "知與身何異。應可身亦名觸觸亦名身。俱有",
    "T39n1799_003:0866b08": "知故。應立量云。汝之身根定觸所攝。以有知",
    "T39n1799_003:0866b09": "故。如所執觸。汝所執觸定身根攝。以有知故。",
    "T39n1799_003:0866b10": "如汝身根。斯則觸既生識。遂令相即也。",
    "T39n1799_003:0866b11": "即觸非身。即身非觸。身觸二相元無處所",
    "T39n1799_003:0866b12": "　身觸俱非也。以相即故遂令俱非。則觸不成",
    "T39n1799_003:0866b13": "觸。身不成身也。應立量云。汝之身根定非身",
    "T39n1799_003:0866b14": "根。以有知故。如所執觸。汝所執觸定非是觸。",
    "T39n1799_003:0866b15": "以有知故。如汝身根。將汝一因成我四量。令",
    "T39n1799_003:0866b16": "汝相即。亦令俱亡。身觸下二句結無二位。下",
    "T39n1799_003:0866b17": "破離合。",
    "T39n1799_003:0866b18": "合身即為身自體性。離身即是虛空等相",
    "T39n1799_003:0866b19": "　初二句合即唯身破。觸既合身。合應無二。唯",
    "T39n1799_003:0866b20": "一身根更無觸位。後二句離應無觸破。觸若",
    "T39n1799_003:0866b21": "離身復何成觸。如虛空相亦無觸位。",
    "T39n1799_003:0866b22": "內外不成。中云何立　例破識體也。觸立則",
    "T39n1799_003:0866b23": "根立。內無則外無。根境不存。識何為相耶。",
    "T39n1799_003:0866b24": "中不復立。內外性空。則汝識生從誰立界",
    "T39n1799_003:0866b25": "　雙牒反質也。三位俱空。識從何立　三結示",
    "T39n1799_003:0866b26": "虛妄。",
    "T39n1799_003:0866b27": "是故當知。身觸為緣生身識界。三處都無。則",
    "T39n1799_003:0866b28": "身與觸及身界三。本非因緣非自然性　六",
    "T39n1799_003:0866b29": "意識界三。一牒計雙徵。",
    "T39n1799_003:0866c01": "阿難。又汝所明意法為緣生於意識。此識為",
    "T39n1799_003:0866c02": "復因意所生以意為界。因法所生以法為界",
    "T39n1799_003:0866c03": "　二隨計牒破。",
    "T39n1799_003:0866c04": "阿難。若因意生。於汝意中必有所思。發明汝",
    "T39n1799_003:0866c05": "意。若無前法。意無所生。離緣無形。識將何用",
    "T39n1799_003:0866c06": "　先破根生。此離塵無體破也。初一句牒。於",
    "T39n1799_003:0866c07": "汝下五句正破能生。由法生故種種心生。若",
    "T39n1799_003:0866c08": "無法塵意根不起。離緣下二句例破所生。離",
    "T39n1799_003:0866c09": "前法緣。尚無根之形貌。況所生識。將何起",
    "T39n1799_003:0866c10": "用。",
    "T39n1799_003:0866c11": "又汝識心。與諸思量兼了別性。為同為異",
    "T39n1799_003:0866c12": "　此下同異俱非破也。此總問同異。識心第八",
    "T39n1799_003:0866c13": "也。思量第七也。了別第六也。七八二識俱第",
    "T39n1799_003:0866c14": "六根。亦同名意。故此雙問二俱有過。",
    "T39n1799_003:0866c15": "同意即意。云何所生　破同也。若識與意其",
    "T39n1799_003:0866c16": "體同者。識即是意。云何更分能生所生。此下",
    "T39n1799_003:0866c17": "破異。",
    "T39n1799_003:0866c18": "異意不同。應無所識。若無所識云何意生",
    "T39n1799_003:0866c19": "　無識非生破。初句半牒半定。應無下破。既",
    "T39n1799_003:0866c20": "識與意異。應一有所識一無了知。苟無了知",
    "T39n1799_003:0866c21": "何言意生。以意有知故。",
    "T39n1799_003:0866c22": "若有所識。云何識意　設使此識有了別者",
    "T39n1799_003:0866c23": "如何辨異識之與意。此有識無異破也。",
    "T39n1799_003:0866c24": "唯同與異二性無成。界云何立　雙結不成",
    "T39n1799_003:0866c25": "也。同義無憑。異又非理。二性不立。云何識生",
    "T39n1799_003:0866c26": "從汝根出。下破境生。",
    "T39n1799_003:0866c27": "若因法生。世間諸法不離五塵。汝觀色法及",
    "T39n1799_003:0866c28": "諸聲法香法味法及與觸法。相狀分明以對五",
    "T39n1799_003:0866c29": "根。非意所攝　此明五塵不即意攝也。以各",
    "T39n1799_003:0867a01": "有所對故。",
    "T39n1799_003:0867a02": "汝識決定。依於法生。今汝諦觀。法法何狀",
    "T39n1799_003:0867a03": "　總問法塵也。法塵之法故云法法。以別揀通",
    "T39n1799_003:0867a04": "也。",
    "T39n1799_003:0867a05": "若離色空動靜通塞合離生滅。越此諸相。終",
    "T39n1799_003:0867a06": "無所得。生則色空諸法等生。滅則色空諸法",
    "T39n1799_003:0867a07": "等滅　前五句。正顯無體。法塵即前五之",
    "T39n1799_003:0867a08": "影。故離五無體。生則下四句牒破轉救也。設",
    "T39n1799_003:0867a09": "汝救言。色及餘法雖非意境。生滅二種正是",
    "T39n1799_003:0867a10": "法塵者。若爾生滅無體。全是色等。若起若止。",
    "T39n1799_003:0867a11": "無別生滅在色等外。",
    "T39n1799_003:0867a12": "所因既無。因生有識。作何形相。相狀不有界",
    "T39n1799_003:0867a13": "云何生　正破識界無體也。所因即法塵。法",
    "T39n1799_003:0867a14": "塵尚不可得。豈生汝識。能所俱無立何為界",
    "T39n1799_003:0867a15": "三結示虛妄。",
    "T39n1799_003:0867a16": "是故當知。意法為緣生意識界。三處都無。則",
    "T39n1799_003:0867a17": "意與法及意界三。本非因緣非自然性。",
    "T39n1799_003:0867a18": "首楞嚴義疏注經卷第三(之一)"
}