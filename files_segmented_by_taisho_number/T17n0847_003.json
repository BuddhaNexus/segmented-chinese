{
    "T17n0847_003:0953b21": "大乘修行菩薩行門諸經要集卷",
    "T17n0847_003:0953b22": "下",
    "T17n0847_003:0953b24": "大唐至相寺沙門釋智嚴譯",
    "T17n0847_003:0953b25": "第二十二",
    "T17n0847_003:0953b26": "出《虛空藏菩薩所問經》(顯說一條行)",
    "T17n0847_003:0953b27": "　修行菩薩以四十五種魔障覺故超度",
    "T17n0847_003:0953b28": "四魔。",
    "T17n0847_003:0953b29": "爾時，佛告虛空藏菩薩言：「善男子！如何修行",
    "T17n0847_003:0953c01": "菩薩能伏一切邪魔而得超度四魔？若修行",
    "T17n0847_003:0953c02": "菩薩以智慧故見一切諸法喻如幻化，則能",
    "T17n0847_003:0953c03": "超度陰魔；若聞甚深佛法，依句披尋，則能超",
    "T17n0847_003:0953c04": "度蘊魔；若悟常、樂、我、淨，則能超度死魔；若不",
    "T17n0847_003:0953c05": "離菩提心故，則能超度天魔。「然此修行菩薩",
    "T17n0847_003:0953c06": "能伏一切魔障。何者魔障菩薩而能摧伏，不",
    "T17n0847_003:0953c07": "令邪魔嬈亂？善男子當知：凡有魔障四十五",
    "T17n0847_003:0953c08": "種障其正行。所謂：一者、若修行菩薩心樂聲",
    "T17n0847_003:0953c09": "聞，是為魔障；二者、不念菩提，是為魔障；三者、",
    "T17n0847_003:0953c10": "所施而有分別，是為魔障；四者、求生高貴，是",
    "T17n0847_003:0953c11": "為魔障；五者、願生端正，是為魔障；六者、勤",
    "T17n0847_003:0953c12": "求世事，是為魔障；七者[斬/食]甞禪定少分欣",
    "T17n0847_003:0953c13": "悅，是為魔障；八者、以智輕嫌少分功德，是為",
    "T17n0847_003:0953c14": "魔障；九者、不樂世間生死，是為魔障；十者、所",
    "T17n0847_003:0953c15": "修功德而不迴向無上菩提，是為魔障；十一",
    "T17n0847_003:0953c16": "者、厭見煩惱，是為魔障；十二者、覆藏所犯，不",
    "T17n0847_003:0953c17": "能懺悔，是為魔障；十三者、於修行菩薩起憎",
    "T17n0847_003:0953c18": "嫉心，是為魔障；十四者、誹謗佛法，是為魔障；",
    "T17n0847_003:0953c19": "十五者、誑惑眾生，是為魔障；十六者、不修六",
    "T17n0847_003:0953c20": "波羅蜜，是為魔障；十七者、於諸佛法不樂聽",
    "T17n0847_003:0953c21": "聞，是為魔障；十八者、慳悋佛法，是為魔障；十",
    "T17n0847_003:0953c22": "九者、為利養故宣說佛法，是為魔障；二十者、",
    "T17n0847_003:0953c23": "不以方便設化眾生，是為魔障；二十一者、不",
    "T17n0847_003:0953c24": "攝受眾生，是為魔障；二十二者、於犯戒人憎",
    "T17n0847_003:0953c25": "嫌輕賤，是為魔障；二十三者、於持戒精進無",
    "T17n0847_003:0953c26": "敬重心，是為魔障；二十四者、修聲聞行，是為",
    "T17n0847_003:0953c27": "魔障；二十五者、順獨覺行，是為魔障；二十六",
    "T17n0847_003:0953c28": "者、非時意修道業，是為魔障；二十七者、捨大",
    "T17n0847_003:0953c29": "慈悲而求涅槃，是為魔障；二十八者、樂修無",
    "T17n0847_003:0954a01": "為，是為魔障；二十九者、嫌賤有為，是為魔",
    "T17n0847_003:0954a02": "障；三十者、不助眾生善行，是為魔障；三十一",
    "T17n0847_003:0954a03": "者、我慢、貢高，是為魔障；三十二者、兩舌鬪亂，",
    "T17n0847_003:0954a04": "是為魔障；三十三者、誑惑眾生，妄說是非，是",
    "T17n0847_003:0954a05": "為魔障；三十四者、諂曲妄語，所愛非真，是為",
    "T17n0847_003:0954a06": "魔障；三十五者、於諸眾生無真直心，是為魔",
    "T17n0847_003:0954a07": "障；三十六者、心變剛獷，是為魔障；三十七者、",
    "T17n0847_003:0954a08": "心變麁猛，是為魔障；三十八者、見造罪人不",
    "T17n0847_003:0954a09": "勸懺悔，是為魔障；三十九者、謗法不信，是為",
    "T17n0847_003:0954a10": "魔障；四十者、隨自欲樂，是為魔障；四十一者、",
    "T17n0847_003:0954a11": "樂行非理，是為魔障；四十二者、愛樂非法，是",
    "T17n0847_003:0954a12": "為魔障；四十三者、所有業障、報障、煩惱障纏",
    "T17n0847_003:0954a13": "繞積聚，不令散滅，是為魔障；四十四者、心垢",
    "T17n0847_003:0954a14": "不除，是為魔障；四十五者、與諸俗緣，是為魔",
    "T17n0847_003:0954a15": "障。」",
    "T17n0847_003:0954a16": "第二十三",
    "T17n0847_003:0954a17": "出《如來境界經》(顯說一條行)",
    "T17n0847_003:0954a18": "　諸比丘於迦葉佛所聞法故，值遇釋迦如來",
    "T17n0847_003:0954a19": "法化。當來若有眾生於佛法中聞說大乘者，",
    "T17n0847_003:0954a20": "當生彌勒三會。",
    "T17n0847_003:0954a21": "爾時，如來告須菩提言：「是等比丘所說誠不",
    "T17n0847_003:0954a22": "虛言。須菩提當知：迦葉如來出現世時，是諸",
    "T17n0847_003:0954a23": "比丘於佛聞法皆悉隨逐文殊師利。以隨逐",
    "T17n0847_003:0954a24": "故，所聞深法無有忘失，善根、智慧成就圓滿。",
    "T17n0847_003:0954a25": "當來若有於我法中聞是深法，聞已憶念，如",
    "T17n0847_003:0954a26": "是眾生皆於未來彌勒三會大數之中次第",
    "T17n0847_003:0954a27": "皆入。何況修習大乘菩薩？若能修習大乘行",
    "T17n0847_003:0954a28": "已，是等通達甚深法忍。」",
    "T17n0847_003:0954a29": "第二十四",
    "T17n0847_003:0954b01": "出《阿闍世品經》(顯說一條行)",
    "T17n0847_003:0954b02": "　解菩薩藏及聲聞緣覺藏定上座。",
    "T17n0847_003:0954b03": "爾時，寶日菩薩言：「善男子！如來行業不可思",
    "T17n0847_003:0954b04": "議，若大乘法不可率爾調習悟入，若修行菩",
    "T17n0847_003:0954b05": "薩乃至睡眠不樂聲聞、緣覺行業，將是如來",
    "T17n0847_003:0954b06": "實相示現眾生，不應悋惜，能作是念：『願一切",
    "T17n0847_003:0954b07": "眾生習學大乘，此無等心而無損減。』以是不",
    "T17n0847_003:0954b08": "悋法故，應當覺悟如來大乘義趣。善男子！譬",
    "T17n0847_003:0954b09": "如栽樹，根、莖著地，枝、葉、花、果必當茂盛。修行",
    "T17n0847_003:0954b10": "菩薩亦復如是，已能堅持菩薩藏故，亦當解",
    "T17n0847_003:0954b11": "了一切諸乘，是名無量善根菩薩藏法器。「善",
    "T17n0847_003:0954b12": "男子！何者是菩薩藏？何因名菩薩藏？譬如大",
    "T17n0847_003:0954b13": "海中水滴無量、雜寶無數，諸龍、夜叉、乾闥婆、",
    "T17n0847_003:0954b14": "阿修羅、金翅鳥王、緊那羅、摩睺羅伽、摩竭魚",
    "T17n0847_003:0954b15": "等無量雜類悉居其中。修行菩薩亦復如是，",
    "T17n0847_003:0954b16": "無量法寶印記：布施、持戒、禪定、智慧、解脫、解脫",
    "T17n0847_003:0954b17": "知見悉住其中，是以名為菩薩法藏。「譬如大",
    "T17n0847_003:0954b18": "海所生雜類一切眾生，是等不堪飲餘河水。",
    "T17n0847_003:0954b19": "若修行菩薩修習菩薩藏已，亦不應飡餘乘",
    "T17n0847_003:0954b20": "法味，是以名為菩薩法藏。「善男子當知：凡有",
    "T17n0847_003:0954b21": "三藏：聲聞藏、緣覺藏、大乘菩薩藏。何者是聲",
    "T17n0847_003:0954b22": "聞藏？依他所說、依他所聞而得道行。何者辟",
    "T17n0847_003:0954b23": "支佛藏？依自悟入常、樂、我、淨滅定門故。何者",
    "T17n0847_003:0954b24": "是菩薩法藏？悟達無量諸佛法故、發起無上",
    "T17n0847_003:0954b25": "菩提心故。「善男子！當知聲聞、緣覺乘人不應",
    "T17n0847_003:0954b26": "得有三藏名位，然但可得為三乘教。若聞師",
    "T17n0847_003:0954b27": "說三乘教者，各隨所聞而般涅槃。由於三乘",
    "T17n0847_003:0954b28": "各稟承故，以此三乘號為三藏，然非明於大",
    "T17n0847_003:0954b29": "乘義趣。若修行菩薩說法之時，以三乘教化",
    "T17n0847_003:0954c01": "眾生令入涅槃，是以菩薩名為三藏。「善男子！",
    "T17n0847_003:0954c02": "有三種學。何者為三？所謂：一、聲聞學；二、辟支",
    "T17n0847_003:0954c03": "佛學；三者、菩薩行學。何者是聲聞學？分令悟",
    "T17n0847_003:0954c04": "自心故。何者辟支佛戒學？隨中品行無悲心",
    "T17n0847_003:0954c05": "故。何者是修行菩薩學？隨順大悲自悟智故，",
    "T17n0847_003:0954c06": "精進善行。聲聞、緣覺不習菩薩行門，亦不知",
    "T17n0847_003:0954c07": "義；若菩薩，則知二乘義理行門，然不染著。",
    "T17n0847_003:0954c08": "菩薩習學，深心樂住，而能示現聲聞、辟支解",
    "T17n0847_003:0954c09": "脫趣路，不入其位。善男子！若修行菩薩如是",
    "T17n0847_003:0954c10": "學故，是以名為菩薩乘藏。」爾時，文殊師利童",
    "T17n0847_003:0954c11": "子著衣持鉢，呼長老迦葉言：「仁當先行，我等",
    "T17n0847_003:0954c12": "隨從。何以故？長老須菩提！如來先度出家已",
    "T17n0847_003:0954c13": "久，年夏俱尊。汝自往昔當發是願：『我今所度",
    "T17n0847_003:0954c14": "出家依世間諸阿羅漢道。』迦葉！仁但先行，我",
    "T17n0847_003:0954c15": "等隨從。」時須菩提白文殊師利言：「於佛法中，",
    "T17n0847_003:0954c16": "不應以老為上、生年為上。何以故？文殊當知：",
    "T17n0847_003:0954c17": "於佛法中，智慧為上。智慧上故，所學亦上、威",
    "T17n0847_003:0954c18": "德亦上、此等甚深法教中為上。文殊師利！仁",
    "T17n0847_003:0954c19": "者智慧為上、法教為上、威德無礙，普觀一切",
    "T17n0847_003:0954c20": "眾生善惡根性明了知見。是故當知：文殊師",
    "T17n0847_003:0954c21": "利最尊、最上。仁但先行，我等隨從。」",
    "T17n0847_003:0954c22": "第二十五",
    "T17n0847_003:0954c23": "出《離垢菩薩所問經》(顯說一條行)",
    "T17n0847_003:0954c24": "　諸菩薩從空中下，往昔為女人，以發菩提",
    "T17n0847_003:0954c25": "願故，現身轉為男子。",
    "T17n0847_003:0954c26": "爾時，佛告淨光夫人言：「夫人當知：若有女人",
    "T17n0847_003:0954c27": "以一行故，速得捨離女人之身、受丈夫身。何",
    "T17n0847_003:0954c28": "者一行？以堅固願發起無上菩提之心。何以",
    "T17n0847_003:0954c29": "故？夫人當知：菩提心者是大丈夫、是大男子，",
    "T17n0847_003:0955a01": "非容易心，故能遠離阿羅漢行、摧伏一切諸",
    "T17n0847_003:0955a02": "魔外道，於三界中最為無上，斷除一切煩惱",
    "T17n0847_003:0955a03": "習氣。若有女人正念歸佛，起菩提心，無復更",
    "T17n0847_003:0955a04": "受女人之身。清淨心故，迴此女身轉成男子。",
    "T17n0847_003:0955a05": "如是善根迴施一切女人，以此迴施功德故，",
    "T17n0847_003:0955a06": "亦皆迴向無上菩提。夫人當知：以一行願故，",
    "T17n0847_003:0955a07": "速離女人轉成男子。」時於此會虛空之中有",
    "T17n0847_003:0955a08": "諸菩薩來至佛所，頂禮佛足，退坐一面。是諸",
    "T17n0847_003:0955a09": "菩薩往昔皆是女人，現身轉為男子。於時會",
    "T17n0847_003:0955a10": "中是諸菩薩，見諸往昔夫婿蒙放出家者各",
    "T17n0847_003:0955a11": "相慰言：「汝等是我善知識故，速發無上菩提",
    "T17n0847_003:0955a12": "之心。諸佛出世難可值遇、修功德因會緣甚",
    "T17n0847_003:0955a13": "難，若於眾生起大慈悲、發起無上菩提心者，",
    "T17n0847_003:0955a14": "則得成就圓滿供養過去、現在、未來一切諸佛。」",
    "T17n0847_003:0955a15": "時諸菩薩說是語已，是等比丘告諸菩薩言：",
    "T17n0847_003:0955a16": "「善大丈夫！汝與我等為善知識，救度一切眾",
    "T17n0847_003:0955a17": "生故，今勸我等發無上心。我等以汝勸故，善",
    "T17n0847_003:0955a18": "念歸依一切諸佛，願我等未來成等正覺，皆",
    "T17n0847_003:0955a19": "如世尊釋迦牟尼。」是時，此大菩薩及諸修行",
    "T17n0847_003:0955a20": "菩薩白佛言：「願佛慈悲，度我等出家。」爾時，佛",
    "T17n0847_003:0955a21": "告彌勒菩薩言：「彌勒！為度此等諸善男子出",
    "T17n0847_003:0955a22": "家。」彌勒言：「如佛所教。」則以度訖。",
    "T17n0847_003:0955a23": "第二十六",
    "T17n0847_003:0955a24": "出《文殊師利菩薩解義經》(顯說一條行)",
    "T17n0847_003:0955a25": "　修行菩薩修二種行，獲十種善根利益。",
    "T17n0847_003:0955a26": "爾時，佛告舍利弗言：「修行菩薩以二種行相",
    "T17n0847_003:0955a27": "應不退善願，隨願往生諸佛剎土無所障礙。",
    "T17n0847_003:0955a28": "何者為二？若修行菩薩不樂聲聞行業，亦不",
    "T17n0847_003:0955a29": "習學交通，不說聲聞和雜教跡，亦不勸化眾",
    "T17n0847_003:0955b01": "生令入聲聞、緣覺法中，專為無上菩提勸化",
    "T17n0847_003:0955b02": "眾生修學成就如來聖德。若修行菩薩勸諸",
    "T17n0847_003:0955b03": "眾生令入佛乘獲十種利。何等為十？所謂：一",
    "T17n0847_003:0955b04": "者、遠離聲聞、緣覺，乃至成佛遊諸剎土；二者、",
    "T17n0847_003:0955b05": "值遇清淨菩薩法集；三者、成佛已來諸佛攝",
    "T17n0847_003:0955b06": "護；四者、名聞十方諸佛會中稱其名號；五者、",
    "T17n0847_003:0955b07": "發起無等最妙上心；六者、唯受帝釋、梵天之",
    "T17n0847_003:0955b08": "身；七者、若生人中，受轉輪王位；八者、常得值",
    "T17n0847_003:0955b09": "遇諸佛、如來；九者、天人所敬；十者、積集無量",
    "T17n0847_003:0955b10": "善根功德。「舍利弗！若三千大千世界眾生悉",
    "T17n0847_003:0955b11": "令勸入阿羅漢、辟支佛位，若復有人能勸一",
    "T17n0847_003:0955b12": "善男子、善女人令住佛位，是人功德甚多於",
    "T17n0847_003:0955b13": "彼。何以故？舍利弗當知：佛種不應聲聞、緣覺",
    "T17n0847_003:0955b14": "起故而能斷絕。若如來不出於世，則聲聞、緣",
    "T17n0847_003:0955b15": "覺不有；若佛種不斷，佛出世故，聲聞、緣覺方",
    "T17n0847_003:0955b16": "得出現。修行菩薩於佛地中安立他故，得此",
    "T17n0847_003:0955b17": "十種善利。以是二種功德相應故，不離行願，",
    "T17n0847_003:0955b18": "於諸剎土隨願往生。」",
    "T17n0847_003:0955b19": "第二十七",
    "T17n0847_003:0955b20": "出《光明遍照品經》(顯說一條行)",
    "T17n0847_003:0955b21": "　挍量菩薩、聲聞福力。",
    "T17n0847_003:0955b22": "爾時，佛告毘盧遮那願光明菩薩言：「譬如恒",
    "T17n0847_003:0955b23": "河兩岸有無量百千餓鬼，飢渴所逼，裸形露",
    "T17n0847_003:0955b24": "體，火焰為衣，身肉焦然，形枯風日，雕、鵄、烏、鷲",
    "T17n0847_003:0955b25": "飛遶爭喰，惡獸、豺狼競來搏撮。餓鬼罪故，",
    "T17n0847_003:0955b26": "不見恒河，設有所見，其水枯涸、或見為灰。",
    "T17n0847_003:0955b27": "何以故？為罪障故，受諸苦惱說不可盡。「聲聞",
    "T17n0847_003:0955b28": "弟子雖復同住逝多林中，不見如來廣大神",
    "T17n0847_003:0955b29": "力、不聞佛說菩薩集會挍量法義。何以故？無",
    "T17n0847_003:0955c01": "明瞖膜覆其眼故、不曾種植薩婆若地諸善",
    "T17n0847_003:0955c02": "根故。「善男子！譬如有人於大會中昏睡安寢，",
    "T17n0847_003:0955c03": "忽然夢見須彌山頂帝釋所居善見大城、宮殿、",
    "T17n0847_003:0955c04": "園林種種嚴好，天子、天女百千萬億普散天花",
    "T17n0847_003:0955c05": "遍滿其地，種種衣樹出妙衣服、種種花樹開",
    "T17n0847_003:0955c06": "敷妙花、諸音樂樹奏天音樂，天諸婇女美音",
    "T17n0847_003:0955c07": "歌詠，無量諸天於中戲樂。其人自見著天衣",
    "T17n0847_003:0955c08": "服，普於其處住止周旋。時大會中一切諸人",
    "T17n0847_003:0955c09": "雖同一處，不知、不見。何以故？此人夢見，非彼",
    "T17n0847_003:0955c10": "大眾所能見故。一切菩薩、世間諸王亦復如",
    "T17n0847_003:0955c11": "是，以久積集善根力故、發一切智廣大願故、",
    "T17n0847_003:0955c12": "習學一切佛功德故、修行菩薩莊嚴道故、圓",
    "T17n0847_003:0955c13": "滿一切智智法故、滿足普賢諸行願故、趣入",
    "T17n0847_003:0955c14": "一切菩薩智地故、遊戲菩薩諸三昧故、已能",
    "T17n0847_003:0955c15": "觀察一切菩薩智慧境界無障礙故，是故悉",
    "T17n0847_003:0955c16": "見如來不可思議自在聖德神變；一切聲聞",
    "T17n0847_003:0955c17": "諸大弟子不能知見，以無菩薩清淨眼故。「譬",
    "T17n0847_003:0955c18": "如比丘得心自在入滅盡定，六根作業皆悉",
    "T17n0847_003:0955c19": "不行，一切語言不知不覺，定力持故不般涅",
    "T17n0847_003:0955c20": "槃，以在定故不覺世間諸法；一切聲聞亦復",
    "T17n0847_003:0955c21": "如是。此等諸大比丘同在逝多林中，六根具",
    "T17n0847_003:0955c22": "足，不見如來聖德神變、不見菩薩集會挍量",
    "T17n0847_003:0955c23": "法義。何以故？為諸佛、如來及大菩薩甚深自",
    "T17n0847_003:0955c24": "在力故希逢難遇，過去善根功德清淨無雜；",
    "T17n0847_003:0955c25": "若聲聞、緣覺無有分故。是以比丘雖在逝多",
    "T17n0847_003:0955c26": "林中如來足下，不見如來聖德神變、亦不見",
    "T17n0847_003:0955c27": "菩薩集會挍量法義，以不相應住於無上菩",
    "T17n0847_003:0955c28": "提位故。」",
    "T17n0847_003:0955c29": "第二十八",
    "T17n0847_003:0956a01": "出《出生菩提經》(顯說二條行)",
    "T17n0847_003:0956a02": "　說三種佛地。",
    "T17n0847_003:0956a03": "　解釋三乘高下。",
    "T17n0847_003:0956a04": "爾時，迦葉敖怛婆羅門白佛言：「世尊！若有已",
    "T17n0847_003:0956a05": "發菩提心者，而有退失不？」佛告婆羅門言：",
    "T17n0847_003:0956a06": "「若發菩提心已，則無退失。何以故？婆羅門當",
    "T17n0847_003:0956a07": "知：有三種菩提：一者、聲聞菩提；二者、緣覺菩",
    "T17n0847_003:0956a08": "提；三者、諸佛無上菩提。「其中，何者是聲聞菩",
    "T17n0847_003:0956a09": "提？若有善男子、善女人於聲聞行中雖發菩",
    "T17n0847_003:0956a10": "提心者，亦不勸化安立眾生令發菩提、亦不",
    "T17n0847_003:0956a11": "顯示大乘深義，不敬大乘行人、不共習學、亦",
    "T17n0847_003:0956a12": "不供養、若見來者不迎不喜。以是行故，當獨",
    "T17n0847_003:0956a13": "解脫，是名聲聞菩提。「復次，婆羅門！何者是緣",
    "T17n0847_003:0956a14": "覺菩提？若有善男子、善女人在於緣覺行中，",
    "T17n0847_003:0956a15": "雖已自發菩提之心，不勸眾生令發菩提，不",
    "T17n0847_003:0956a16": "習甚深大乘法教、亦不教授他人、不敬大乘",
    "T17n0847_003:0956a17": "行人、不共習學、亦不供養、若見來者不迎不",
    "T17n0847_003:0956a18": "喜。以是行故，當獨解脫，是名緣覺菩提。「復次，",
    "T17n0847_003:0956a19": "婆羅門！何者是無上菩提？若有善男子、善女",
    "T17n0847_003:0956a20": "人，自發菩提心已，勸諸眾生發菩提心、調伏",
    "T17n0847_003:0956a21": "安立習學大乘法義，為他演說，若見大乘行",
    "T17n0847_003:0956a22": "人歡喜迎送。婆羅門當知：是人解脫他已，安",
    "T17n0847_003:0956a23": "立人天，利益世間，是為大乘無上菩提。「何故",
    "T17n0847_003:0956a24": "名為無上菩提？為於三界一切已辦，更無勝",
    "T17n0847_003:0956a25": "上所求，是以名為無上菩提。」",
    "T17n0847_003:0956a26": "爾時，迦葉敖怛婆羅門白佛言：「世尊！解脫、解",
    "T17n0847_003:0956a27": "脫有二義不？」佛言：「解脫、解脫無有異義。」復云：",
    "T17n0847_003:0956a28": "「道與道亦無二義，若三乘者而有分別。「婆羅",
    "T17n0847_003:0956a29": "門當知：譬如衢路，有三乘車：第一、象駕，第二、",
    "T17n0847_003:0956b01": "馬駕，第三、驢駕；此三次第駕馭同入城門。婆",
    "T17n0847_003:0956b02": "羅門！於意云何？是三乘車有高下不？」婆羅門",
    "T17n0847_003:0956b03": "言：「有高下也。」佛言：「若聲聞乘、緣覺乘、無上佛",
    "T17n0847_003:0956b04": "乘，亦復如是而有高下；若道與解脫而無高",
    "T17n0847_003:0956b05": "下。「婆羅門！譬如三人同渡恒河至於彼岸，一",
    "T17n0847_003:0956b06": "人浮草得渡；一人浮囊得渡；一人造大船而",
    "T17n0847_003:0956b07": "渡，并與百千眾生同乘達彼岸，復屬長子監",
    "T17n0847_003:0956b08": "此渡船，語言：『來者皆應運渡，令至彼岸。』其第",
    "T17n0847_003:0956b09": "三人自達彼岸，復能濟渡一國眾生。婆羅門！",
    "T17n0847_003:0956b10": "於意云何？三人所渡同益不耶？」婆羅門言：「不",
    "T17n0847_003:0956b11": "也。世尊！」佛言：「婆羅門！於意云何？三乘利益有",
    "T17n0847_003:0956b12": "高下耶？」婆羅門言：「有高下也。」佛言：「婆羅門當",
    "T17n0847_003:0956b13": "知：聲聞乘、緣覺乘、無上佛乘有高下，所益不",
    "T17n0847_003:0956b14": "同。」",
    "T17n0847_003:0956b15": "第二十九",
    "T17n0847_003:0956b16": "出《寶聚經》(顯說一條行)",
    "T17n0847_003:0956b17": "　初發菩提心，挍量聲聞羅漢與修行菩薩數",
    "T17n0847_003:0956b18": "量輕重不同。",
    "T17n0847_003:0956b19": "爾時，佛告長老舍利弗言：「若此三千大千世",
    "T17n0847_003:0956b20": "界眾生皆得阿羅漢果，復有三千大千世界",
    "T17n0847_003:0956b21": "眾生皆得成佛，是諸佛前各置一羅漢，各",
    "T17n0847_003:0956b22": "各供養是諸如來，或經一劫、百劫、千劫，乃至",
    "T17n0847_003:0956b23": "經於恒河沙劫。舍利弗！於意云何？況復供養",
    "T17n0847_003:0956b24": "無量無邊諸佛、如來？其福甚多，說不可盡。」佛",
    "T17n0847_003:0956b25": "言：「若有如是無量阿羅漢供養如是無量諸",
    "T17n0847_003:0956b26": "佛，復有初發菩提心者，是人功德多於是數",
    "T17n0847_003:0956b27": "羅漢。況以菩提無斷故，供養諸佛，及諸弟子、",
    "T17n0847_003:0956b28": "師僧、和尚、善知識等，乃至畜生施其一團之",
    "T17n0847_003:0956b29": "食，此之功德比阿羅漢供養功德，百分千",
    "T17n0847_003:0956c01": "分不如供養初修菩提心者。」",
    "T17n0847_003:0956c02": "第三十",
    "T17n0847_003:0956c03": "出《那羅延品經》(顯說一條行)",
    "T17n0847_003:0956c04": "　修行菩薩住四種住地修四種行。",
    "T17n0847_003:0956c05": "爾時，佛告那羅延菩薩言：「那羅延當知：譬如",
    "T17n0847_003:0956c06": "吠琉璃寶，若置諸雜器中，其寶不失本光。那",
    "T17n0847_003:0956c07": "羅延當知：修行菩薩亦復如是，所在三昧縱",
    "T17n0847_003:0956c08": "為俗服，名為出家，不離法界道行。」說是語",
    "T17n0847_003:0956c09": "已，那羅延菩薩白文殊師利菩薩言：「菩薩住",
    "T17n0847_003:0956c10": "於何地而無損減，集諸三昧功德而得無盡",
    "T17n0847_003:0956c11": "智慧資糧？」文殊師利菩薩告那羅延菩薩言：",
    "T17n0847_003:0956c12": "「菩薩有四種住地。何者為四？所謂：一者、若於",
    "T17n0847_003:0956c13": "身命無所悋惜；二者、不樂名聞利養；三者、不",
    "T17n0847_003:0956c14": "樂己所快樂；四者、不願受生諸天快樂。是為",
    "T17n0847_003:0956c15": "四種住地。」",
    "T17n0847_003:0956c16": "第三十一",
    "T17n0847_003:0956c17": "出《集一切功德經》(顯說一條行)",
    "T17n0847_003:0956c18": "　菩薩為諸眾生不離三界喻。",
    "T17n0847_003:0956c19": "爾時，復有菩薩白佛言：「世尊！譬如多人各犯",
    "T17n0847_003:0956c20": "刑名，臨刀欲殺，而有一人解散得脫，是人却",
    "T17n0847_003:0956c21": "來就執刀者，謂是執刀：『殺我，殺我。』世尊！是三",
    "T17n0847_003:0956c22": "界地不異法人之處，凡夫愚鈍亦如犯死之",
    "T17n0847_003:0956c23": "人。菩薩解脫世間却來成熟諸眾生故，如人",
    "T17n0847_003:0956c24": "臨刑得免，却就死刑；菩薩亦復如是，不離三",
    "T17n0847_003:0956c25": "界。是以，諸佛、如來大慈、大悲相應菩提心故，",
    "T17n0847_003:0956c26": "修行菩薩超度一切聲聞、緣覺。何以故？為聲",
    "T17n0847_003:0956c27": "聞、緣覺無是大悲心故，亦無善巧方便。」",
    "T17n0847_003:0956c28": "第三十二",
    "T17n0847_003:0956c29": "出《密嚴經》(顯說一條行)",
    "T17n0847_003:0957a01": "　顯示聲聞、菩薩挍量行門。",
    "T17n0847_003:0957a02": "「若有菩薩於法深解善巧方便法義，當得阿",
    "T17n0847_003:0957a03": "耨多羅三藐三菩提；若成等正覺已，顯揚法",
    "T17n0847_003:0957a04": "教。若見五陰，離於自身觀無人、我，諸法體性",
    "T17n0847_003:0957a05": "亦無所動，此則聲聞解脫。「若修行菩薩一切",
    "T17n0847_003:0957a06": "法行觀於二邊，遠離邊際，此等速得阿耨多",
    "T17n0847_003:0957a07": "羅三藐三菩提。若有直見邊際快樂已，於諸",
    "T17n0847_003:0957a08": "眾生無慈悲心，捨離世緣，如是之人成佛甚",
    "T17n0847_003:0957a09": "難。快哉，如來智慧令諸眾生至於安樂。「譬如",
    "T17n0847_003:0957a10": "蓮花，雖淤泥垢生甚清淨。雖生淤泥所，為諸",
    "T17n0847_003:0957a11": "佛、賢聖供養故生；菩薩亦復如是，生於三界",
    "T17n0847_003:0957a12": "淤泥，若成佛已則得諸天歎美。「若修行菩薩",
    "T17n0847_003:0957a13": "轉生人間，當得王四天下轉輪王位；若生天",
    "T17n0847_003:0957a14": "上，自為天主乾闥婆王。為不斷相應大乘法",
    "T17n0847_003:0957a15": "故，所生之處恒受勝上高位。是故，修行菩薩",
    "T17n0847_003:0957a16": "應當攝護大乘，常受勝位究竟，成就阿耨多",
    "T17n0847_003:0957a17": "羅三藐三菩提。」",
    "T17n0847_003:0957a18": "第三十三",
    "T17n0847_003:0957a19": "出《梵剎經》(顯說一條行)",
    "T17n0847_003:0957a20": "　修行菩薩發大忍辱行願。",
    "T17n0847_003:0957a21": "爾時，佛言：「初修行菩薩宜當數發無上菩提",
    "T17n0847_003:0957a22": "相應行願，為諸眾生苦惱枯涸，令為發大誓",
    "T17n0847_003:0957a23": "願忍辱心故，成就眾生。",
    "T17n0847_003:0957a24": "「願三千大千世界地為金剛，於其地上我身",
    "T17n0847_003:0957a25": "分散。譬如蘆葦、甘蔗、或如稻苗，如是多身各",
    "T17n0847_003:0957a26": "受世法苦樂。依恒一切眾生，變為那羅延力，",
    "T17n0847_003:0957a27": "以其力故，願於我身生大瞋嫌，各執金剛鎚",
    "T17n0847_003:0957a28": "杵晝夜三時杵碎我身，如安善那眼藥碎已",
    "T17n0847_003:0957a29": "復生，依前無捨，我於此等眾生無嫌怨心。",
    "T17n0847_003:0957b01": "「願我代於一切眾生受此苦厄，無有間斷，普",
    "T17n0847_003:0957b02": "令遠離諸煩惱苦，不退無上菩提，不入聲聞、",
    "T17n0847_003:0957b03": "緣覺道果。願成等正覺，度脫一切眾生。」",
    "T17n0847_003:0957b04": "第三十四",
    "T17n0847_003:0957b05": "出《一切諸佛所念經》(顯說一條行)",
    "T17n0847_003:0957b06": "　忍辱慎三業行門。",
    "T17n0847_003:0957b07": "爾時，善等觀菩薩白佛言：「世尊！修行菩薩如",
    "T17n0847_003:0957b08": "何住於忍辱羞恥行門？」佛言：「若修行菩薩以",
    "T17n0847_003:0957b09": "身惡行自慎羞恥、以口惡行自慎羞恥、以意",
    "T17n0847_003:0957b10": "惡行自慎羞恥、以聲聞緣覺談論惡行自慎",
    "T17n0847_003:0957b11": "為恥，善男子！是修行菩薩羞恥之處。若能慎",
    "T17n0847_003:0957b12": "覺，則得至於無上菩提道位。」",
    "T17n0847_003:0957b13": "第三十五",
    "T17n0847_003:0957b14": "出《法集經》(顯說二條行)",
    "T17n0847_003:0957b15": "　修行菩薩修十種戒行，復別有十種戒行。",
    "T17n0847_003:0957b16": "爾時，佛告無所發菩薩摩訶薩言：「善男子！於",
    "T17n0847_003:0957b17": "意云何？何者是修行菩薩實語？菩薩若發菩",
    "T17n0847_003:0957b18": "提心已，寧捨身命不捨菩提，於諸眾生不行",
    "T17n0847_003:0957b19": "非法，是為不妄語。若修行菩薩發無上菩提",
    "T17n0847_003:0957b20": "心已，後違前志，違言欺誑，則是修行菩薩退",
    "T17n0847_003:0957b21": "失菩提。",
    "T17n0847_003:0957b22": "「復次，修行菩薩云何持戒念行？所謂：一者、若",
    "T17n0847_003:0957b23": "樂聽聞佛法，是其為戒成就圓滿而得四無",
    "T17n0847_003:0957b24": "量心；二者、若志求佛法，是其為戒成就圓滿，",
    "T17n0847_003:0957b25": "得卑下心；三者、若供養善知識故，是其為戒",
    "T17n0847_003:0957b26": "成就圓滿，伎藝無缺；四者、若修波羅蜜行，是",
    "T17n0847_003:0957b27": "其為戒成就圓滿而得佛智；五者、若聞經典",
    "T17n0847_003:0957b28": "轉為他說，是其為戒成就圓滿而能廣說大",
    "T17n0847_003:0957b29": "乘經典；六者、若常念佛法，是其為戒成就圓",
    "T17n0847_003:0957c01": "滿，明閑總持威力；七者、若專修菩提，是其為",
    "T17n0847_003:0957c02": "戒成就圓滿，滅諸罪障；八者、不嫉眾生，是其",
    "T17n0847_003:0957c03": "為戒，是以不失菩提；九者、不退菩提，是不失",
    "T17n0847_003:0957c04": "戒三寶現前；十者、如如念戒觀，一切無缺。善",
    "T17n0847_003:0957c05": "男子！修行菩薩應當恒以心念如是善戒。",
    "T17n0847_003:0957c06": "「復次，修行菩薩復有十種菩提心戒，所謂：一",
    "T17n0847_003:0957c07": "者、為求一切眾生利故，非獨利己；二者、所修",
    "T17n0847_003:0957c08": "道業迴施眾生願速成佛，非專為己；三者、以",
    "T17n0847_003:0957c09": "堅牢行利他世業，亦非為己；四者、戒行清淨",
    "T17n0847_003:0957c10": "增長菩提，歷劫忍辱無有疲倦；五者、布施為",
    "T17n0847_003:0957c11": "戒，乃至能捨頭、目、髓、腦，利眾生故；六者、持戒",
    "T17n0847_003:0957c12": "為戒，菩薩不捨無戒眾生；七者、忍辱為戒，菩",
    "T17n0847_003:0957c13": "薩不懼一切魔軍；八者、精進為戒，為眾生故",
    "T17n0847_003:0957c14": "積集佛道無有疲倦；九者、禪定為戒，菩薩為",
    "T17n0847_003:0957c15": "聲閙亂定心不動；十者、智慧為戒，菩薩見諸",
    "T17n0847_003:0957c16": "世法想同菩提空相為戒，菩薩不染世間，慈",
    "T17n0847_003:0957c17": "悲為戒，不入涅槃，是為法集。」",
    "T17n0847_003:0957c18": "第三十六",
    "T17n0847_003:0957c19": "出《阿差耶末所問經》(顯說一條行)",
    "T17n0847_003:0957c20": "　修行菩薩戒行無盡，諸行人戒力皆有盡時。",
    "T17n0847_003:0957c21": "爾時，阿差耶末菩薩白舍利弗言：「修行菩薩",
    "T17n0847_003:0957c22": "持戒無盡。舍利弗當知：相續無斷見故。何故？",
    "T17n0847_003:0957c23": "凡夫持戒，上生善處，戒力銷盡；人間持戒，十",
    "T17n0847_003:0957c24": "善受畢，戒力銷盡；若六欲天戒，功德報畢，戒",
    "T17n0847_003:0957c25": "力銷盡；若色界天戒，四禪滅故，戒力銷盡；若",
    "T17n0847_003:0957c26": "無色界天戒，四三摩鉢帝滅故，戒力銷盡；若",
    "T17n0847_003:0957c27": "五通仙人戒，失於五通，戒力銷盡；若一切聲",
    "T17n0847_003:0957c28": "聞戒，入涅槃故，戒力銷盡；若辟支佛戒，無大",
    "T17n0847_003:0957c29": "悲故，戒力銷盡。「舍利弗當知：若菩薩摩訶薩",
    "T17n0847_003:0958a01": "戒行無盡。何以故？一切淨戒皆因菩薩戒攝",
    "T17n0847_003:0958a02": "現前故。譬如種子漸多，利益無盡。舍利弗當",
    "T17n0847_003:0958a03": "知：菩提心者猶如種子，諸佛、如來戒行無盡，",
    "T17n0847_003:0958a04": "是大丈夫，名為無盡戒行。舍利弗！是修行菩",
    "T17n0847_003:0958a05": "薩持戒故，戒行無盡。」",
    "T17n0847_003:0958a06": "第三十七",
    "T17n0847_003:0958a07": "出《集會品經》(顯說一條行)",
    "T17n0847_003:0958a08": "　修行菩薩於三乘中普明善巧方便。",
    "T17n0847_003:0958a09": "「何者是修行菩薩於一切乘中善巧方便？凡",
    "T17n0847_003:0958a10": "有三乘法而得解脫。何者為三？一者、聲聞乘，",
    "T17n0847_003:0958a11": "二者、緣覺乘，三者、大乘。復有二乘。何者為二？",
    "T17n0847_003:0958a12": "天乘、人乘。其中，何者修行菩薩於聲聞乘中",
    "T17n0847_003:0958a13": "而有善巧方便？若佛不出於世，聲聞乘亦無",
    "T17n0847_003:0958a14": "成就。何以故？為依他聞法故而現聲聞。何者",
    "T17n0847_003:0958a15": "是聞法？持戒、忍辱積集圓滿故。若積集戒圓",
    "T17n0847_003:0958a16": "滿，則得積集禪定圓滿；若積集定圓滿，則得",
    "T17n0847_003:0958a17": "積集智慧圓滿；若積集慧圓滿，則得積集解",
    "T17n0847_003:0958a18": "脫圓滿；若得積集解脫圓滿，則得積集解脫",
    "T17n0847_003:0958a19": "知見圓滿。如是方便是為聲聞善巧方便。「聲",
    "T17n0847_003:0958a20": "聞復有善巧方便，福德不動，諸法嫌故，於是",
    "T17n0847_003:0958a21": "三界而生厭離。一切諸行無常，厭離煩惱；一",
    "T17n0847_003:0958a22": "切諸法無我故，專求寂滅涅槃，乃至剎那不",
    "T17n0847_003:0958a23": "求世間生死。恒懼無常，五陰諸行無相故、五",
    "T17n0847_003:0958a24": "根喻若蟒蛇相故、十二因緣如空聚落，一切",
    "T17n0847_003:0958a25": "生死無心樂故。顯是法已，修行菩薩則知聲",
    "T17n0847_003:0958a26": "聞乘中善巧方便。",
    "T17n0847_003:0958a27": "「何者修行菩薩於緣覺乘中而有善巧方便？",
    "T17n0847_003:0958a28": "是何因緣緣覺而得出世？修行菩薩應知緣",
    "T17n0847_003:0958a29": "起。何者？加行樂修、精進禪定，不住積集功德",
    "T17n0847_003:0958b01": "資糧、不住積集持戒資糧，少分聽法修習故、",
    "T17n0847_003:0958b02": "亦不親近供養諸佛故。中分智故，常為出家。",
    "T17n0847_003:0958b03": "下心故而修少用功力，不樂籌量法集，樂住",
    "T17n0847_003:0958b04": "空寂，獨居別處，速求難入大灌頂位，樂行乞",
    "T17n0847_003:0958b05": "食，數思常、樂、我、淨法，出離三界，披尋涅槃。",
    "T17n0847_003:0958b06": "故自智悟入定，故樂修三昧非他自悟，以智",
    "T17n0847_003:0958b07": "明悟起一切諸行因緣邊際。顯是法已，修行",
    "T17n0847_003:0958b08": "菩薩則知緣覺乘中善巧方便。",
    "T17n0847_003:0958b09": "「何者修行菩薩於大乘中善巧方便？若大乘",
    "T17n0847_003:0958b10": "行故，方便無量無邊，我今略說。此乘功力為",
    "T17n0847_003:0958b11": "一切眾生令入此乘，功德資糧積集善根，為",
    "T17n0847_003:0958b12": "諸眾生清淨攝受諸波羅蜜，令入一切法故，",
    "T17n0847_003:0958b13": "以無間斷常行佛道。此乘以無礙故，光明所",
    "T17n0847_003:0958b14": "照。若此大乘，一切眾生皆是乞士，超越一切",
    "T17n0847_003:0958b15": "無畏邪路。此乘如來聖德恒在目前，一切邪",
    "T17n0847_003:0958b16": "魔、外道、雜行皆能摧伏；復為如來資助善行，",
    "T17n0847_003:0958b17": "如樹寶幢無有間斷。此乘能除三界住、滅二",
    "T17n0847_003:0958b18": "邊妄想，執持空相、無常結使所持疑惑皆能",
    "T17n0847_003:0958b19": "除斷，如來佛乘無障礙得故。此乘能於一切",
    "T17n0847_003:0958b20": "法集親近三寶，利益世人，皆當恃怙，行不誑",
    "T17n0847_003:0958b21": "路，一切眾生皆有分故、為過去大悲堅持力",
    "T17n0847_003:0958b22": "故，示現此處。以十力、四無所畏、十八不共法、",
    "T17n0847_003:0958b23": "三十二相、八十種好、身口意莊嚴具光明嚴",
    "T17n0847_003:0958b24": "飾，為一切處無嫌無過，是為修行菩薩大乘",
    "T17n0847_003:0958b25": "中善巧方便。」",
    "T17n0847_003:0958b26": "第三十八",
    "T17n0847_003:0958b27": "出《郁伽長者所問》經(顯說一條行)",
    "T17n0847_003:0958b28": "　說在家菩薩應修四種行不出家因緣。",
    "T17n0847_003:0958b29": "爾時，佛告郁伽長者言：「在家修行菩薩以四",
    "T17n0847_003:0958c01": "種行相應而得歸依如來。何者為四？所謂：一",
    "T17n0847_003:0958c02": "者、菩提心無捨故；二者、不破三摩禪業；三者、",
    "T17n0847_003:0958c03": "大慈大悲無斷故；四者、不染雜乘。是為四種",
    "T17n0847_003:0958c04": "相應成就歸依如來。「復有四種行業相應而",
    "T17n0847_003:0958c05": "得歸依法。何者為四？所謂：一者、供養法師故；",
    "T17n0847_003:0958c06": "二者、尊重聽法；三者、聽聞法已正直披尋；四",
    "T17n0847_003:0958c07": "者、若聞法要而為眾生顯說，流傳迴施眾生",
    "T17n0847_003:0958c08": "成等正覺。「復有四種行相應而得歸依僧。何",
    "T17n0847_003:0958c09": "者為四？所謂：一者、不樂聲聞，專求無上菩提；",
    "T17n0847_003:0958c10": "二者、若有眾生修餘行業，勸令修學正真佛",
    "T17n0847_003:0958c11": "法；三者、以菩提心無退；四者、供養僧徒，推尋",
    "T17n0847_003:0958c12": "聲聞行業而不取聲聞解脫。「若修行菩薩捨",
    "T17n0847_003:0958c13": "一切財物已智而生施心，作是念言：『若有飢",
    "T17n0847_003:0958c14": "餓來乞飲食，皆當施與，縱施酒者。』復作是",
    "T17n0847_003:0958c15": "念：『一切所求而成檀波羅蜜。』如是，在家修行",
    "T17n0847_003:0958c16": "菩薩攝護戒行。」",
    "T17n0847_003:0958c17": "爾時，佛告阿難：「汝見郁伽長者供養如來，修",
    "T17n0847_003:0958c18": "習於法，所樂之物而能布施？」阿難白佛言：「世",
    "T17n0847_003:0958c19": "尊！我見是事。」佛言：「阿難當知：郁伽長者此賢",
    "T17n0847_003:0958c20": "劫中所有一千佛出世皆以無量供具當",
    "T17n0847_003:0958c21": "遍供養，攝護佛法，雖在俗服而修僧行、廣修",
    "T17n0847_003:0958c22": "佛道。」",
    "T17n0847_003:0958c23": "爾時，阿難問郁伽長者言：「長者！以何義故——俗",
    "T17n0847_003:0958c24": "中猶如怨賊——所居俗服而能樂住？今值出家",
    "T17n0847_003:0958c25": "因緣，何無樂心？」長者答言：「我不樂俗。何以故？",
    "T17n0847_003:0958c26": "修行菩薩相應大悲故，不求快樂、忍辱苦惱，",
    "T17n0847_003:0958c27": "不捨眾生故。」佛言：「阿難！當知此郁伽長者雖",
    "T17n0847_003:0958c28": "在俗服，已曾成就無量眾生。諸餘百千菩薩",
    "T17n0847_003:0958c29": "無能如是成熟眾生。何以故？彼百千菩薩皆",
    "T17n0847_003:0959a01": "無如是善巧威力如郁伽長者一人。」",
    "T17n0847_003:0959a02": "第三十九",
    "T17n0847_003:0959a03": "出《殊勝具戒經》(顯說二條行)",
    "T17n0847_003:0959a04": "　初發起修行菩薩堪受無量衣、食、床、座供",
    "T17n0847_003:0959a05": "養，其福無量。",
    "T17n0847_003:0959a06": "　又表阿耨達多龍王神力。",
    "T17n0847_003:0959a07": "爾時，佛告諸善男子言：「汝善男子！應共魔鬪，",
    "T17n0847_003:0959a08": "尋求聖位。若修行菩薩成熟眾生之時，先共",
    "T17n0847_003:0959a09": "邪魔鬪戰，令其變化，相應善行，不求餘師，是",
    "T17n0847_003:0959a10": "為法行。諸善男子當知：若有人譏嫌聲聞行",
    "T17n0847_003:0959a11": "者，汝等勿有譏嫌；若有樂修聲聞行者，汝等",
    "T17n0847_003:0959a12": "勿樂。」爾時，諸菩薩白佛言：「世尊！何者行聲聞",
    "T17n0847_003:0959a13": "譏嫌而菩薩無譏嫌，然聲聞求者而菩薩不",
    "T17n0847_003:0959a14": "求？」佛言：「若聲聞譏嫌生死，汝不應嫌；若聲聞",
    "T17n0847_003:0959a15": "所願樂涅槃，汝等不應願樂，是為法行。」",
    "T17n0847_003:0959a16": "爾時，佛告舍利弗言：「舍利弗！若修行大菩薩",
    "T17n0847_003:0959a17": "滿於世間，於諸眾生每日授與袈裟衣服。於",
    "T17n0847_003:0959a18": "意云何？如是施者是善清淨施，不但為初修",
    "T17n0847_003:0959a19": "行菩薩初心發起無上菩提心故，從此之後",
    "T17n0847_003:0959a20": "則成最上，修行菩薩而堪淨受如是衣施。若",
    "T17n0847_003:0959a21": "初修行菩薩每日於他受淨臠食積如須彌",
    "T17n0847_003:0959a22": "而堪淨受，不為修行菩薩初心發起無上菩",
    "T17n0847_003:0959a23": "提心故，從此之後則成最上，修行菩薩而堪",
    "T17n0847_003:0959a24": "受如是淨食。若初修行菩薩受用高座，廣如",
    "T17n0847_003:0959a25": "四天下，高若須彌，七寶所成，金、銀、頗梨、真珠、",
    "T17n0847_003:0959a26": "碼瑙、金剛、雜寶而為廁鈿，諸天上衣彌覆其",
    "T17n0847_003:0959a27": "上。其座每日於諸眾生清淨受用而成淨受，",
    "T17n0847_003:0959a28": "不為初修行菩薩初心發起無上菩提心故，",
    "T17n0847_003:0959a29": "從此之後為一切眾生當成施主而堪受如",
    "T17n0847_003:0959b01": "此高座。「舍利弗當知：譬如阿耨達多龍王宮",
    "T17n0847_003:0959b02": "四面出生四大河水。何者為四？所謂：一者、恒",
    "T17n0847_003:0959b03": "河，二者、斯塗，三者、薄叉，四者、新都。此四大",
    "T17n0847_003:0959b04": "河流入大海，令海盈滿。此四大河各有眷屬：",
    "T17n0847_003:0959b05": "若恒大河與五百小河而為眷屬，東方流入",
    "T17n0847_003:0959b06": "大海；若斯塗大河與五百小河而為眷屬，南",
    "T17n0847_003:0959b07": "方流入大海；若薄叉大河與五百小河而為",
    "T17n0847_003:0959b08": "眷屬，西方流入大海；若新都大河與五百小",
    "T17n0847_003:0959b09": "河而為眷屬，北方流入大海。舍利弗！於意云",
    "T17n0847_003:0959b10": "何？是等四河隨方流出滿四大海，曠野遍流",
    "T17n0847_003:0959b11": "而能利益世間眾生？」舍利弗言：「世尊！此四大",
    "T17n0847_003:0959b12": "河利益無量眾生、人非人等。」「如是，大小諸河",
    "T17n0847_003:0959b13": "流注天下，潤澤五穀、粳糧、菉豆、雜麥、油麻、",
    "T17n0847_003:0959b14": "床[疊*毛]雜田皆以諸河溉灌田野。舍利弗！於意",
    "T17n0847_003:0959b15": "云何？是四大海如何得滿？」舍利弗言：「以是四",
    "T17n0847_003:0959b16": "大河故而得盈滿。」佛言：「舍利弗！於意云何？此",
    "T17n0847_003:0959b17": "四大河於大海中而能利益幾何眾生？」舍利",
    "T17n0847_003:0959b18": "弗言：「世尊！利益無量眾生，第一利益水陸",
    "T17n0847_003:0959b19": "眾生——魚、鼈、黿、鼉、鮫龍、摩竭、蠎蛇、雜類萬像、海人、",
    "T17n0847_003:0959b20": "蜯蛤、珂虫、諸龍母子、修羅、羅剎、人與非人皆能",
    "T17n0847_003:0959b21": "利益。種種雜寶遍滿海中，蜯蛤真珠放光動",
    "T17n0847_003:0959b22": "地，頗梨、瑪瑙、靺羯、車璩、琥魄、珻瑰、珊瑚、雜",
    "T17n0847_003:0959b23": "寶遍滿海中，利益眾生。」「舍利弗！於意云何？是",
    "T17n0847_003:0959b24": "四大海從何而有？」舍利弗言：「以阿耨達多",
    "T17n0847_003:0959b25": "龍王故而有。」佛言：「舍利弗！是阿耨達多龍王",
    "T17n0847_003:0959b26": "不遭三難。何者三難？一者、不懼金翅吞食其",
    "T17n0847_003:0959b27": "身；二者、熱沙不墮身上；三者、若行欲時不變",
    "T17n0847_003:0959b28": "為蛇。諸餘龍王皆有三難，唯阿耨達多龍王",
    "T17n0847_003:0959b29": "而無此難。阿耨達多龍王宮殿恒止神通禪",
    "T17n0847_003:0959c01": "定之人，所有眾生入其宮者，熱沙不墮其身。」",
    "T17n0847_003:0959c02": "爾時，舍利弗白世尊言：「世尊！阿耨達多龍王",
    "T17n0847_003:0959c03": "宮殿如何得如是奇妙功德威力？何故諸餘",
    "T17n0847_003:0959c04": "龍王晝夜六時皆有厄難，唯此阿耨達多龍",
    "T17n0847_003:0959c05": "王及彼宮中無如是難，而有無量善根功德，",
    "T17n0847_003:0959c06": "流出四河利益無量眾生產業？」佛告舍利弗：",
    "T17n0847_003:0959c07": "「誠如所言，阿耨達多龍王是大菩薩，是大修",
    "T17n0847_003:0959c08": "行菩薩。舍利弗！譬如阿耨達多龍王於三種",
    "T17n0847_003:0959c09": "難而得解脫；修行菩薩亦復如是，亦得解脫",
    "T17n0847_003:0959c10": "三種厄難。何者為三？地獄難、餓鬼難、畜生難。",
    "T17n0847_003:0959c11": "譬如阿耨達多龍王池中四河潛潤廣遍田",
    "T17n0847_003:0959c12": "野；修行菩薩亦復如是，以四攝事攝諸眾生。",
    "T17n0847_003:0959c13": "何者為四？一者、布施攝；二者、愛語攝；三者、利",
    "T17n0847_003:0959c14": "行攝；四者、同事攝。舍利弗！譬如四大海水以",
    "T17n0847_003:0959c15": "阿耨達多龍王四大河故成就；初修行菩薩",
    "T17n0847_003:0959c16": "亦復如是，以發生菩提心故而成阿耨多羅",
    "T17n0847_003:0959c17": "三藐三菩提。譬如四大海中無量無邊億百",
    "T17n0847_003:0959c18": "千眾生快樂相應。舍利弗當知：三界眾生於",
    "T17n0847_003:0959c19": "佛法中安立亦復如是，應見欲界、色界、無色",
    "T17n0847_003:0959c20": "界眾生、若三千大千世界眾生受樂，皆因菩",
    "T17n0847_003:0959c21": "薩應現功德。」",
    "T17n0847_003:0959c22": "第四十",
    "T17n0847_003:0959c23": "出《解深密經》(顯說一條行)",
    "T17n0847_003:0959c24": "　修行菩薩修六波羅蜜住地行。",
    "T17n0847_003:0959c25": "爾時，觀世音菩薩白佛言：「世尊！是諸修行菩",
    "T17n0847_003:0959c26": "薩凡有幾種修學住地菩薩應學，能成無上",
    "T17n0847_003:0959c27": "菩提？」佛告觀世音菩薩言：「善男子！當知修行",
    "T17n0847_003:0959c28": "菩薩學住地略有六種。何者為六？所謂：布施、",
    "T17n0847_003:0959c29": "持戒、忍辱、精進、禪定、智慧。」",
    "T17n0847_003:0960a01": "觀世音菩薩白佛言：「世尊！如是六種修學住",
    "T17n0847_003:0960a02": "地，幾是戒學所攝？幾是定學所攝？幾是慧學",
    "T17n0847_003:0960a03": "所攝？」佛告觀世音菩薩言：「善男子！當知初三",
    "T17n0847_003:0960a04": "種學，第一布施、持戒、忍辱，此三者當知為戒",
    "T17n0847_003:0960a05": "學所攝；若禪定一種，但是增上心學所攝；若",
    "T17n0847_003:0960a06": "慧則是增上慧學所攝；若精進，我說遍行一",
    "T17n0847_003:0960a07": "切。」觀世音菩薩復白佛言：「世尊！如是六學住",
    "T17n0847_003:0960a08": "地，幾是功德資糧？幾是智慧資糧所攝？」佛告",
    "T17n0847_003:0960a09": "觀世音菩薩言：「善男子！若因戒學所攝者，是",
    "T17n0847_003:0960a10": "名功德資糧所攝；若智慧修學所攝者，是名",
    "T17n0847_003:0960a11": "智慧資糧所攝；我說精進、禪定遍行一切，亦",
    "T17n0847_003:0960a12": "入功德資糧，亦入智慧資糧所攝。」觀世音菩",
    "T17n0847_003:0960a13": "薩復白佛言：「世尊！於此六種所學：一者、最初",
    "T17n0847_003:0960a14": "於菩薩藏波羅蜜相應微妙正法，堅牢行願；",
    "T17n0847_003:0960a15": "二者、次於十種法行精進修行，以聞、思、修、妙",
    "T17n0847_003:0960a16": "智所成；三者、護持菩提心故；四者、親近供養",
    "T17n0847_003:0960a17": "真善知識，無間勤修善品。」",
    "T17n0847_003:0960a18": "觀世音菩薩言：「世尊！何故是六種學住地？六",
    "T17n0847_003:0960a19": "數各願知所因。」",
    "T17n0847_003:0960a20": "佛告觀世音菩薩言：「善男子！二因緣故：一者、",
    "T17n0847_003:0960a21": "饒益諸眾生故；二者、對治諸煩惱故。觀世音！",
    "T17n0847_003:0960a22": "當知是六學中，前三種饒益眾生：布施、持戒、",
    "T17n0847_003:0960a23": "忍辱；後三種對治一切煩惱因：精進、禪定、智",
    "T17n0847_003:0960a24": "慧。是中修行菩薩以前三種：布施故，種種資",
    "T17n0847_003:0960a25": "具攝養眾生；以持戒故，不行損害、逼迫、惱亂，",
    "T17n0847_003:0960a26": "令離怨家；以忍辱故，他來欲害、逼迫、苦惱，堪",
    "T17n0847_003:0960a27": "能忍受攝護眾生。觀世音！當知此三所說為",
    "T17n0847_003:0960a28": "眾生攝施因。後復三種對治煩惱者，修行菩",
    "T17n0847_003:0960a29": "薩由修學精進故，令煩惱傾動，修學而能對",
    "T17n0847_003:0960b01": "治，勇猛修諸善品；由禪定學故，而能剝削心",
    "T17n0847_003:0960b02": "家煩惱；由智慧故，永除煩惱。此後三種為對",
    "T17n0847_003:0960b03": "治煩惱因。」",
    "T17n0847_003:0960b04": "第四十一",
    "T17n0847_003:0960b05": "出《勝鬘師子吼一乘大方便方廣經》(顯說一條行)",
    "T17n0847_003:0960b06": "　發十大受願讚歎如來，如來則現。",
    "T17n0847_003:0960b07": "爾時，波斯匿王及末利夫人信法未久，共相",
    "T17n0847_003:0960b08": "謂言：「勝鬘夫人是我之女，聰慧利根，通敏易",
    "T17n0847_003:0960b09": "悟。若見佛者，必速解法，心得無疑。宜時遣使，",
    "T17n0847_003:0960b10": "發其道意。」夫人白言：「今正是時。」王及夫人與",
    "T17n0847_003:0960b11": "勝鬘書，略讚如來無量功德，即遣內人——名旃",
    "T17n0847_003:0960b12": "提羅使人——奉書至阿踰闍國，入其宮內敬授",
    "T17n0847_003:0960b13": "勝鬘。勝鬘得書歡喜頂受，讀誦受持，生希有",
    "T17n0847_003:0960b14": "心，向旃提羅而說偈言：",
    "T17n0847_003:0960b15": "「我聞佛音聲，　　世所未曾有，",
    "T17n0847_003:0960b16": "　所言真實者，　　應當修供養。",
    "T17n0847_003:0960b17": "　仰惟佛、世尊，　　普為世間出，",
    "T17n0847_003:0960b18": "　亦應垂哀愍，　　願必令我見。」",
    "T17n0847_003:0960b19": "　即生此念時，　　佛於空中現，",
    "T17n0847_003:0960b20": "　普放淨光明，　　顯視無比身。",
    "T17n0847_003:0960b21": "　勝鬘及眷屬，　　頭面接足禮，",
    "T17n0847_003:0960b22": "　咸以清淨心，　　歎佛實功德：",
    "T17n0847_003:0960b23": "「如來妙色身，　　世間無與等，",
    "T17n0847_003:0960b24": "　無比不思議，　　是故今敬禮。",
    "T17n0847_003:0960b25": "　如來色無盡、　　智慧亦復然，",
    "T17n0847_003:0960b26": "　一切法常住，　　是故我歸依。",
    "T17n0847_003:0960b27": "　降伏心過惡、　　及與身四種，",
    "T17n0847_003:0960b28": "　已到難伏地，　　是故禮法王。",
    "T17n0847_003:0960b29": "　如一切爾炎，　　智慧身自在，",
    "T17n0847_003:0960c01": "　攝持一切法，　　是故今敬禮。",
    "T17n0847_003:0960c02": "　敬禮過稱量，　　敬禮無譬類，",
    "T17n0847_003:0960c03": "　敬禮無邊法，　　敬禮難思議。",
    "T17n0847_003:0960c04": "　哀愍覆護我，　　令法種增長，",
    "T17n0847_003:0960c05": "　此世及後生，　　願佛常攝受。」",
    "T17n0847_003:0960c06": "「我久安立汝，　　前世已開覺，",
    "T17n0847_003:0960c07": "　今復攝受汝，　　未來生亦然。」",
    "T17n0847_003:0960c08": "「我已作功德，　　現在及餘世，",
    "T17n0847_003:0960c09": "　如是眾善本，　　唯願見攝受。」",
    "T17n0847_003:0960c10": "爾時，勝鬘夫人聞授記已，恭敬而立，受十大",
    "T17n0847_003:0960c11": "受：「世尊！我從今日乃至菩提，於所受戒不",
    "T17n0847_003:0960c12": "起犯心。「世尊！我從今日乃至菩提，於諸尊長",
    "T17n0847_003:0960c13": "不起慢心。「世尊！我從今日乃至菩提，於諸眾",
    "T17n0847_003:0960c14": "生不起恚心。「世尊！我從今日乃至菩提，於他",
    "T17n0847_003:0960c15": "身色及外眾具不起嫉心。「世尊！我從今日乃",
    "T17n0847_003:0960c16": "至菩提，於內外法不起慳心。「世尊！我從今日",
    "T17n0847_003:0960c17": "乃至菩提，不自為己受畜財物，凡有所受悉",
    "T17n0847_003:0960c18": "為成熟貧苦眾生。「世尊！我從今日乃至菩提，",
    "T17n0847_003:0960c19": "不自為己行四攝法，為一切眾生故，以不愛",
    "T17n0847_003:0960c20": "染心、無厭足心、無礙心攝受眾生。「世尊！我從",
    "T17n0847_003:0960c21": "今日乃至菩提，若見孤獨幽繫、疾病、種種厄",
    "T17n0847_003:0960c22": "難困苦眾生終不暫捨，必欲安隱，以義饒益，",
    "T17n0847_003:0960c23": "令脫眾苦然後乃捨。「世尊！我從今日乃至菩",
    "T17n0847_003:0960c24": "提，若見捕養眾惡律儀及諸犯戒終不棄捨，",
    "T17n0847_003:0960c25": "我得力時於彼彼處見此眾生應折伏者而",
    "T17n0847_003:0960c26": "折伏之、應攝受者而攝受之。何以故？以折伏、",
    "T17n0847_003:0960c27": "攝受故，令法久住。法久住者，天人充滿、惡道",
    "T17n0847_003:0960c28": "減少，於如來所轉法輪而得隨轉。見是利故，",
    "T17n0847_003:0960c29": "救攝不捨。「世尊！我從今日乃至菩提，攝受正",
    "T17n0847_003:0961a01": "法終不忘失。何以故？忘失法者則忘大乘，",
    "T17n0847_003:0961a02": "忘大乘者則忘波羅蜜，忘波羅蜜者則不欲",
    "T17n0847_003:0961a03": "大乘菩薩，不決定大乘者則不能攝正法欲、",
    "T17n0847_003:0961a04": "隨所樂入，永不堪任越凡夫地。我見如是無",
    "T17n0847_003:0961a05": "量大過，又見未來攝受生正法菩薩摩訶薩",
    "T17n0847_003:0961a06": "無量福利故，受此大受。「法主世尊！現為我",
    "T17n0847_003:0961a07": "證，唯佛、世尊現前證知。而諸眾生善根微薄，",
    "T17n0847_003:0961a08": "或越疑網，以十大受極難度故，彼或長夜非",
    "T17n0847_003:0961a09": "義饒益不得安樂，為安彼故，今於佛前說誠",
    "T17n0847_003:0961a10": "實誓。我受此十大受如說行者，以此誓故，於",
    "T17n0847_003:0961a11": "大眾中當雨天花、出天妙音。」說是語時，於虛",
    "T17n0847_003:0961a12": "空中雨眾天花、出妙聲言：「如是如是，如汝所",
    "T17n0847_003:0961a13": "說，真實無異。」彼見花及聞音聲，一切眾會疑",
    "T17n0847_003:0961a14": "惑悉除，憙踊無量而發願言：「恒與勝鬘常共",
    "T17n0847_003:0961a15": "俱會，同其所行。」世尊悉記一切大眾如其所",
    "T17n0847_003:0961a16": "願。爾時，勝鬘夫人復於佛前發三大願而作",
    "T17n0847_003:0961a17": "是言：「以此實願安慰無量無邊眾生，以此善",
    "T17n0847_003:0961a18": "根於一切生得正法智，是名第一大願；我得",
    "T17n0847_003:0961a19": "正法智已，以無厭心為眾生說，是名第二大",
    "T17n0847_003:0961a20": "願；我於攝受正法，捨身命財護持正法，是名",
    "T17n0847_003:0961a21": "第三大願。」",
    "T17n0847_003:0961a22": "爾時，世尊即記勝鬘三大誓願：「如一切色悉",
    "T17n0847_003:0961a23": "入空界，如是菩薩恒沙諸願皆悉入此三大",
    "T17n0847_003:0961a24": "願中，此願者真實廣大。」",
    "T17n0847_003:0961a25": "第四十二",
    "T17n0847_003:0961a26": "出《出生無邊門陀羅尼經》(顯說三條行)",
    "T17n0847_003:0961a27": "　說持是經陀羅尼者臨命終時，八十億諸佛",
    "T17n0847_003:0961a28": "親迎接。",
    "T17n0847_003:0961a29": "　又表如來三身。　又說修行菩薩修四事四",
    "T17n0847_003:0961b01": "事無相行門，速成佛道。",
    "T17n0847_003:0961b02": "爾時，佛告舍利弗言：「若諸修行菩薩為求阿",
    "T17n0847_003:0961b03": "耨多羅三藐三菩提者，應當發廣大心，無所",
    "T17n0847_003:0961b04": "染著、無取無捨，受持誦念此陀羅尼。」",
    "T17n0847_003:0961b05": "爾時，世尊說陀羅尼曰：",
    "T17n0847_003:0961b06": "「寫陀(提耶反)體曇(一)　阿拏麼拏(二)　阿谿麼谿(三)　娑",
    "T17n0847_003:0961b07": "蔓多目谿(四)　娑低(低耶反)[口*邏](去)咩(五)　掃咩(六)　欲訖",
    "T17n0847_003:0961b08": "低(二合)(七)　泥嚕訖低(二合)(八)　泥嚕訖多鉢鞞(九)　翳黎咩",
    "T17n0847_003:0961b09": "黎醯梨(十)　舸立箄(二合)(十一)　舸立謗(二合)泥(十二)　舸立跛(二合)",
    "T17n0847_003:0961b10": "栖(十三)　娑(去)[口*(黍-禾+利)]娑(去)囉啝低(十四)　醯羅醯犁(十五)　醯禮",
    "T17n0847_003:0961b11": "犁(十六)　醯邏醯禮犁(十七)　戰提(十八)　遮啝低(十九)　者[口*犁]遮囉",
    "T17n0847_003:0961b12": "拏(二十)　遮邏遮囉拏(二十一)　阿者黎(二十二)　按低(二十三)　按",
    "T17n0847_003:0961b13": "多低(二十四)　舸囉拏(二十五)　阿囉拏(二十六)　阿散低(二十七)　涅",
    "T17n0847_003:0961b14": "漫泥(二十八)　涅靺怛泥(二十九)　涅目訖低(二合)(三十)　涅殿低",
    "T17n0847_003:0961b15": "(三十一)　涅陀(提耶反)嚟(三十二)　涅訶嚟(三十三)　涅訶囉伏麼黎",
    "T17n0847_003:0961b16": "(三十四)　涅訶囉燒馱泥(三十五)　燒馱泥(三十六)　尸羅燒駄",
    "T17n0847_003:0961b17": "泥(三十七)　鉢吉低(二合)靺泥(三十八)　鉢吉低(二合)泥跛泥(三十九)",
    "T17n0847_003:0961b18": "　婆(去)啝伏婆(去)啝泥(四十)　阿僧倪(四十一)　娜咩(四十二)　縒",
    "T17n0847_003:0961b19": "咩(四十三)　微晡羅鉢鞞(四十四)　桑葛屣拏(四十五)　姪[口*梨](四十",
    "T17n0847_003:0961b20": "六)　姪姪嚟(四十七)　摩訶姪姪嚟(四十八)　泥那泥(四十九)　婆(去)",
    "T17n0847_003:0961b21": "啝伏婆(去)[口*梨]泥(五十)　婆啝泥(五十一)　摩訶婆啝泥(五十二)",
    "T17n0847_003:0961b22": "　訖吒泥(五十三)　摩訶訖吒泥(五十四)　耶賒啝低(五十五)　者",
    "T17n0847_003:0961b23": "黎(五十六)　阿者黎(五十七)　摩者黎(五十八)　娑摩者黎(五十九)",
    "T17n0847_003:0961b24": "　姪荼散泥(六十)　速思體(二合)低(六十一)　阿僧伽鞞訶",
    "T17n0847_003:0961b25": "嚟(六十二)　阿僧伽泥訶嚟(六十三)　娑蔓多目谿(六十四)　涅",
    "T17n0847_003:0961b26": "訶嚟(六十五)　涅訶囉欲訖低(六十六)　泥訶囉伏麼嚟(六十",
    "T17n0847_003:0961b27": "七)　泥訶囉燒馱泥(六十八)　姪荼散泥(六十九)　速思體(二合)",
    "T17n0847_003:0961b28": "低(七十)　掃咩宋摩啝低(七十一)　思蕩(二合)咩(七十二)　思湯(二合)",
    "T17n0847_003:0961b29": "摩啝低(七十三)　思貪(二合)婆啝低(七十四)　姪荼思儻(二合)咩",
    "T17n0847_003:0961c01": "(七十五)　思湯(二合)摩鉢(去)卑低(二合)(七十六)　摩訶鉢鞞(七十七)",
    "T17n0847_003:0961c02": "　娑蔓多鉢鞞(七十八)　鞞摩羅鉢鞞(七十九)　鞞摩羅濕",
    "T17n0847_003:0961c03": "咩(二合)(八十)　娑蔓多目谿(八十一)　薩婆怛邏(二合)女褐低(八十",
    "T17n0847_003:0961c04": "二)　閜(烏可)那(去)撦陀(提耶反)鉢囉(二合)低婆(去)泥(八十三)　馱",
    "T17n0847_003:0961c05": "囉尼泥馱泥(八十四)　馱囉尼目抗奴散泥(八十五)　薩婆",
    "T17n0847_003:0961c06": "勃陀婆(去)瑟低(八十六)　薩婆勃馱姪瑟恥(二合)低(八十七)",
    "T17n0847_003:0961c07": "　泥馱那遨低黎(二合)(八十八)　莎訶(八十九)」",
    "T17n0847_003:0961c08": "佛告舍利弗：「若菩薩修此陀羅尼者，不應分",
    "T17n0847_003:0961c09": "別有為、無為，亦不取、不著，不增、不減，不成、不",
    "T17n0847_003:0961c10": "壞，不合、不散，不生、不滅，亦不念於過去、未來、",
    "T17n0847_003:0961c11": "現在諸法，亦不積集攝取諸法，但當思惟諸",
    "T17n0847_003:0961c12": "佛非色、非無色，非相、非無相。「菩薩不應同於",
    "T17n0847_003:0961c13": "二乘取佛色身。何以故？聲聞、緣覺取佛色身",
    "T17n0847_003:0961c14": "莊嚴之相光明照曜，父母、生育、飲食長養，血、",
    "T17n0847_003:0961c15": "肉、筋、骨，四大合成，無常變壞，苦惱不淨，為佛色",
    "T17n0847_003:0961c16": "身。菩薩不爾，何以故？如來之身無生相故，普",
    "T17n0847_003:0961c17": "為眾生於一切法以非明照集智資糧，顯現",
    "T17n0847_003:0961c18": "法身虛空相、無生相。如來法身以無生相而",
    "T17n0847_003:0961c19": "為色蘊，復以無生相甚深之義是一切法體",
    "T17n0847_003:0961c20": "故。然諸菩薩不應非色取如來相。若以非色",
    "T17n0847_003:0961c21": "取如來相便同聲聞——謂佛入於寂滅涅槃，色",
    "T17n0847_003:0961c22": "身斷滅，無復更生。菩薩不爾，何以故？如來之",
    "T17n0847_003:0961c23": "身無盡相故，普為眾生於一切法以非明照",
    "T17n0847_003:0961c24": "顯現色身，以法作相集福資糧。以如來色身",
    "T17n0847_003:0961c25": "無盡相故，是為無盡色蘊是故，諸法亦無盡",
    "T17n0847_003:0961c26": "相。若眾生界度脫未盡，如來常現無盡色身。",
    "T17n0847_003:0961c27": "「舍利弗！於此經中陀羅尼故，出生無量面門。",
    "T17n0847_003:0961c28": "修行菩薩若聞是經，於無上菩提皆不退轉。",
    "T17n0847_003:0961c29": "何以故？是中顯示如來一切聖德神通。復因",
    "T17n0847_003:0962a01": "此經增益眾生戒行，分段守護無所得法。」",
    "T17n0847_003:0962a02": "爾時，世尊而說頌言：",
    "T17n0847_003:0962a03": "「汝等勿樂著，　　一切諸法空，",
    "T17n0847_003:0962a04": "　於諸佛菩提，　　亦莫起分別；",
    "T17n0847_003:0962a05": "　於菩提涅槃，　　亦不生疑惑，",
    "T17n0847_003:0962a06": "　若能修此行，　　速得陀羅尼。",
    "T17n0847_003:0962a07": "　聽此修多羅，　　習智空、無相，",
    "T17n0847_003:0962a08": "　無生亦無滅，　　當速證菩提。",
    "T17n0847_003:0962a09": "　菩薩持是經，　　深解無量法，",
    "T17n0847_003:0962a10": "　得生諸佛剎，　　親近最勝尊。",
    "T17n0847_003:0962a11": "　若得陀羅尼，　　決定深義趣，",
    "T17n0847_003:0962a12": "　不生退懼心，　　受持無盡法。",
    "T17n0847_003:0962a13": "　十方一切佛，　　說法皆盡聞，",
    "T17n0847_003:0962a14": "　聞已悉受持，　　頂戴而奉行。",
    "T17n0847_003:0962a15": "　若受持此經，　　於文字名句，",
    "T17n0847_003:0962a16": "　及所說妙義，　　終無有疑忘。",
    "T17n0847_003:0962a17": "　如日月光明，　　所照無不遍，",
    "T17n0847_003:0962a18": "　了知此法門，　　通達無量義。",
    "T17n0847_003:0962a19": "　誦持此經故，　　即自能開解，",
    "T17n0847_003:0962a20": "　一切最勝法，　　陀羅尼妙門。",
    "T17n0847_003:0962a21": "　假使一劫中，　　一切諸眾生，",
    "T17n0847_003:0962a22": "　所有深疑惑，　　皆問持經者。",
    "T17n0847_003:0962a23": "　時持經菩薩，　　咸皆為開演，",
    "T17n0847_003:0962a24": "　疑網悉已除，　　菩薩智無盡。",
    "T17n0847_003:0962a25": "　愛樂此經故，　　能速近菩提，",
    "T17n0847_003:0962a26": "　如是真佛子，　　護持祕密藏。",
    "T17n0847_003:0962a27": "　持此陀羅尼，　　眾生咸敬念，",
    "T17n0847_003:0962a28": "　諸佛共稱揚，　　名聞十方界。",
    "T17n0847_003:0962a29": "　由持此經故，　　臨欲命終時，",
    "T17n0847_003:0962b01": "　見八十億佛，　　伸手俱携接，",
    "T17n0847_003:0962b02": "　咸作如是言：　　『汝當往我剎。』",
    "T17n0847_003:0962b03": "　由誦持此經，　　現受如斯福。",
    "T17n0847_003:0962b04": "　若百千億劫，　　造罪當應受，",
    "T17n0847_003:0962b05": "　誦此陀羅尼，　　一月皆清淨。",
    "T17n0847_003:0962b06": "　菩薩億劫中，　　勤習諸功德，",
    "T17n0847_003:0962b07": "　一月誦此經，　　其福超於彼。",
    "T17n0847_003:0962b08": "　善念慧精進，　　三昧陀羅尼，",
    "T17n0847_003:0962b09": "　經故常現前，　　乃至如來地。",
    "T17n0847_003:0962b10": "　三界諸眾生，　　一時盡為魔，",
    "T17n0847_003:0962b11": "　誦持此經故，　　悉無能障礙。",
    "T17n0847_003:0962b12": "　此經中解釋，　　一切諸法門，",
    "T17n0847_003:0962b13": "　而說一切智，　　因是成正覺。",
    "T17n0847_003:0962b14": "　我因聞是經，　　然燈授我記，",
    "T17n0847_003:0962b15": "　記言：『汝成佛，　　解脫諸眾生。』",
    "T17n0847_003:0962b16": "　彼時見諸佛，　　其數如恒沙，",
    "T17n0847_003:0962b17": "　聞諸佛說法，　　皆悉能解了。",
    "T17n0847_003:0962b18": "　若欲得受持，　　諸佛所說法，",
    "T17n0847_003:0962b19": "　勤修學此經，　　速成如是力。",
    "T17n0847_003:0962b20": "　殊勝莊嚴剎，　　大會諸聖眾，",
    "T17n0847_003:0962b21": "　光相及妙族，　　皆從此經得。",
    "T17n0847_003:0962b22": "　若人經七日，　　諦思惟是經，",
    "T17n0847_003:0962b23": "　八十億諸佛，　　為說如斯法。",
    "T17n0847_003:0962b24": "　邪思慎莫思、　　不應思勿思，",
    "T17n0847_003:0962b25": "　以智當正思，　　速得此經典。",
    "T17n0847_003:0962b26": "　勤修此法門，　　勿懼菩提遠，",
    "T17n0847_003:0962b27": "　如人至寶洲，　　隨意採眾寶。",
    "T17n0847_003:0962b28": "　若持陀羅尼，　　莫言無善報，",
    "T17n0847_003:0962b29": "　具足人天樂，　　近佛道非難。",
    "T17n0847_003:0962c01": "　若願速成佛，　　應持是經典，",
    "T17n0847_003:0962c02": "　畢竟定當得，　　無上大菩提。」",
    "T17n0847_003:0962c03": "佛告舍利弗：「若菩薩成就四法，必定當得此",
    "T17n0847_003:0962c04": "陀羅尼。何等為四？一者、不樂愛欲；二者、不生",
    "T17n0847_003:0962c05": "嫉姤；三者、於諸眾生能捨一切無有恚惱；",
    "T17n0847_003:0962c06": "四者、晝夜歡悅深樂求法。舍利弗！菩薩成就",
    "T17n0847_003:0962c07": "如是四法得此陀羅尼。",
    "T17n0847_003:0962c08": "「復次，舍利弗！若菩薩成就四法得此陀羅尼。",
    "T17n0847_003:0962c09": "何等為四？一者、住寂阿蘭若行；二者、悟入甚",
    "T17n0847_003:0962c10": "深法忍；三者、不樂名聞利養；四者、能捨所愛",
    "T17n0847_003:0962c11": "之物乃至身命。菩薩成就如是四法得此陀",
    "T17n0847_003:0962c12": "羅尼。",
    "T17n0847_003:0962c13": "「復次，舍利弗！若菩薩成就四法得此陀羅尼。",
    "T17n0847_003:0962c14": "何等為四？所謂入於八字之義。云何八字？「一",
    "T17n0847_003:0962c15": "者、跛字，是第一義，一切諸法無我入義。「二者、",
    "T17n0847_003:0962c16": "攞字，入於如來無生法身，以非明照集智資",
    "T17n0847_003:0962c17": "糧，無所入相，以無生相而為色身，以無盡相",
    "T17n0847_003:0962c18": "而為色蘊入義。「三者、麼字，智慧、愚癡，法作同",
    "T17n0847_003:0962c19": "類入義。「四者、舸字，分別業報，亦無業報入義。",
    "T17n0847_003:0962c20": "「五者、闍字，悟生、老、病、死不生、不滅入義。「六者、",
    "T17n0847_003:0962c21": "馱字，悟陀羅尼法體空、無相、無願，寂如涅槃，",
    "T17n0847_003:0962c22": "開解入義。「七者、賒(賒可反)字，奢摩他住寂定相、",
    "T17n0847_003:0962c23": "鞞鉢舍那正見諸法相。如何而得住於寂定？",
    "T17n0847_003:0962c24": "宜當精勤，晝夜無間觀佛禪像，不應取相，當",
    "T17n0847_003:0962c25": "念鞞鉢舍那，以慧正見。若行者見佛而現，將",
    "T17n0847_003:0962c26": "為真佛，應作是念：『此所見佛從何方來？東、西、",
    "T17n0847_003:0962c27": "南、北、四維、上、下方所來耶？』若將此佛是人所",
    "T17n0847_003:0962c28": "造，應作是念：『此佛為是泥木作耶？為復金、銀、",
    "T17n0847_003:0962c29": "銅、鐵所作？』如是觀已，知所見佛但由我於精",
    "T17n0847_003:0963a01": "舍之中觀佛形像，晝夜憶念，是故佛形常現",
    "T17n0847_003:0963a02": "目前。由是當知：我常見聞一切諸法，將為實",
    "T17n0847_003:0963a03": "者皆從自心憶念而起，即是修行菩薩第一",
    "T17n0847_003:0963a04": "溫習不住定乃至歡喜地位。",
    "T17n0847_003:0963a05": "「云何觀佛形像亦住勝義諦門？當作是念：『我",
    "T17n0847_003:0963a06": "今所見佛之形像，非佛所有種類之相，此但",
    "T17n0847_003:0963a07": "是我現在觀察像因緣故見佛形像。』得入定",
    "T17n0847_003:0963a08": "中，類知一切諸法亦復如是。以是義故，見佛",
    "T17n0847_003:0963a09": "形像不應總無。當知賒字與一切法無有差",
    "T17n0847_003:0963a10": "別，皆同法門入義。「八者、叉字，諸法皆空，不生、",
    "T17n0847_003:0963a11": "不滅。何以故？悟解諸法本來空寂，自性涅槃",
    "T17n0847_003:0963a12": "入義。「是八字義如是受持，隨何方所有是經",
    "T17n0847_003:0963a13": "卷者，應當尊重、恭敬、供養；半月半月讀誦、演",
    "T17n0847_003:0963a14": "說，若見誦習此經典者，稱揚勸進。舍利弗！若",
    "T17n0847_003:0963a15": "有修行菩薩修此四法，得是陀羅尼。」",
    "T17n0847_003:0963a16": "大乘修行菩薩行門諸經要集卷下"
}