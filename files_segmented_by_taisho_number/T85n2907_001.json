{
    "T85n2907_001:1452c02": "No. 2907",
    "T85n2907_001:1452c03": "普賢菩薩行願王經",
    "T85n2907_001:1452c05": "盡諸十方世界尊　　普遊三世人師子",
    "T85n2907_001:1452c06": "我身口意具清淨　　是故今當遍稽首",
    "T85n2907_001:1452c07": "以普賢行諸願力　　一切最勝相現前",
    "T85n2907_001:1452c08": "俯身量等剎土塵　　虔心卛禮於大聖",
    "T85n2907_001:1452c09": "一微塵上眾塵佛　　各於其中佛子遶",
    "T85n2907_001:1452c10": "是諸法界盡無邊　　如來皆遍當勝解",
    "T85n2907_001:1452c11": "是諸德海量難盡　　以言枝派結無涯",
    "T85n2907_001:1452c12": "諸佛功德敷演故　　一切善願我當讚",
    "T85n2907_001:1452c13": "最勝妙華及花鬘　　最勝妙燈及鑪香",
    "T85n2907_001:1452c14": "音聲塗香及寶蓋　　恭敬供養一切佛",
    "T85n2907_001:1452c15": "勝妙衣服及薰香　　末香積裏等須彌",
    "T85n2907_001:1452c16": "勝妙一切莊嚴具　　恭敬供養於善遊",
    "T85n2907_001:1452c17": "深信普賢行願力　　如是無上廣大施",
    "T85n2907_001:1452c18": "此皆將獻於十方　　恭敬供養一切佛",
    "T85n2907_001:1452c19": "為以貪嗔癡為因　　身業口業及意業",
    "T85n2907_001:1452c20": "若有所造於不善　　如來我今皆懺悔",
    "T85n2907_001:1452c21": "十方諸佛與菩薩　　緣覺有學及無學",
    "T85n2907_001:1452c22": "及與眾生諸功德　　我當隨喜於一切",
    "T85n2907_001:1452c23": "十方諸界作燈者　　願證無著佛菩薩",
    "T85n2907_001:1452c24": "如是於諸大導師　　我請轉於無上輪",
    "T85n2907_001:1452c25": "有佛欲取於涅槃　　為利一切有情故",
    "T85n2907_001:1452c26": "我以合掌當跪請　　令願住劫剎土塵",
    "T85n2907_001:1452c27": "禮拜供養與懺悔　　隨喜啟發及勸請",
    "T85n2907_001:1452c28": "我於積集少善根　　皆用迴向大菩提",
    "T85n2907_001:1452c29": "過去十方諸善逝　　住於世者皆供養",
    "T85n2907_001:1453a01": "所有未來諸善逝　　速令願滿證菩提",
    "T85n2907_001:1453a02": "盡於十方諸剎土　　皆得廣大令清淨",
    "T85n2907_001:1453a03": "菩薩樹下等覺尊　　及諸佛子願圓滿",
    "T85n2907_001:1453a04": "所是十方有情類　　願得無漏常安樂",
    "T85n2907_001:1453a05": "所是眾生諸法義　　願所希望隨意成",
    "T85n2907_001:1453a06": "菩提諸行我當行　　願生六趣智宿命",
    "T85n2907_001:1453a07": "若於世界受身時　　願我出家果恒遂",
    "T85n2907_001:1453a08": "隨順修學諸最勝　　普賢行行令圓滿",
    "T85n2907_001:1453a09": "無垢清淨尸羅等　　願常無缺無瑕穢",
    "T85n2907_001:1453a10": "天龍夜叉鳩槃荼　　人及諸類發眾聲",
    "T85n2907_001:1453a11": "各各所有一切音　　我隨彼音為說法",
    "T85n2907_001:1453a12": "調善精勤修十度　　願常不忘菩提心",
    "T85n2907_001:1453a13": "所有諸惡成障者　　如是皆願盡消滅",
    "T85n2907_001:1453a14": "業與煩惱諸魔道　　行於世間得解脫",
    "T85n2907_001:1453a15": "不著於水喻蓮花　　經空無礙如日月",
    "T85n2907_001:1453a16": "所有十方剎土中　　惡趣眾苦盡消除",
    "T85n2907_001:1453a17": "安致有情安樂處　　饒益諸行利群品",
    "T85n2907_001:1453a18": "能令圓滿菩提行　　隨順眾生轉彼行",
    "T85n2907_001:1453a19": "開示普賢菩薩行　　盡未來劫行此行",
    "T85n2907_001:1453a20": "熟能與我同行行　　願得與之常相隨",
    "T85n2907_001:1453a21": "身業口業及意業　　與彼行行願為一",
    "T85n2907_001:1453a22": "欲利於我諸善友　　開演普賢諸行者",
    "T85n2907_001:1453a23": "如是願得常相遇　　我不違背於彼意",
    "T85n2907_001:1453a24": "佛子圍繞大尊師　　願我常得親覩見",
    "T85n2907_001:1453a25": "於中廣行大供養　　盡未來劫無厭惓",
    "T85n2907_001:1453a26": "恒持諸佛最妙法　　菩薩之行令普示",
    "T85n2907_001:1453a27": "為淨普賢菩薩行　　於未來劫我願行",
    "T85n2907_001:1453a28": "於三有中輪轉時　　證得無盡福德智",
    "T85n2907_001:1453a29": "定惠方便及解脫　　願成諸得無盡藏",
    "T85n2907_001:1453b01": "一微塵上微塵剎　　於一剎中無量佛",
    "T85n2907_001:1453b02": "佛子圍繞居中尊　　菩薩行行我瞻仰",
    "T85n2907_001:1453b03": "如是無邊眾方所　　一毫髮上載三世",
    "T85n2907_001:1453b04": "佛與剎土量如海　　行行如海眾多劫",
    "T85n2907_001:1453b05": "一音言枝方大海　　皆是諸佛清淨音",
    "T85n2907_001:1453b06": "隨其眾意而敷演　　願我常趣諸佛教",
    "T85n2907_001:1453b07": "遊於三世諸最勝　　當轉無上法輪時",
    "T85n2907_001:1453b08": "如上諸佛無盡教　　我以惠力令善入",
    "T85n2907_001:1453b09": "所有未來眾多劫　　於一剎那我當證",
    "T85n2907_001:1453b10": "如是諸劫歷三世　　剎那分中我當行",
    "T85n2907_001:1453b11": "遊於三世人師子　　我於剎那盡瞻仰",
    "T85n2907_001:1453b12": "常於諸佛上境界　　如幻解脫力所證",
    "T85n2907_001:1453b13": "三世剎土眾莊嚴　　盡用建立一塵上",
    "T85n2907_001:1453b14": "如是無量諸方所　　亦願佛剎遍莊嚴",
    "T85n2907_001:1453b15": "所有未來諸世證　　盡證等覺轉法輪",
    "T85n2907_001:1453b16": "示入涅槃證真際　　我願行於諸佛前",
    "T85n2907_001:1453b17": "令諸神力速普往　　以大乘力趣普門",
    "T85n2907_001:1453b18": "以行行力普功德　　諸大慈力普遍滿",
    "T85n2907_001:1453b19": "普於眾善諸福力　　無有染著大智力",
    "T85n2907_001:1453b20": "智惠方便諸定力　　令正修行菩提力",
    "T85n2907_001:1453b21": "常以清淨諸業力　　永除一切煩惱力",
    "T85n2907_001:1453b22": "諸作魔力令無力　　圓滿普賢行行力",
    "T85n2907_001:1453b23": "諸剎如海令諸淨　　有情諸海令解脫",
    "T85n2907_001:1453b24": "諸法如海令了見　　智惠如海令善證",
    "T85n2907_001:1453b25": "行行如海令清淨　　誓願如海令圓滿",
    "T85n2907_001:1453b26": "諸佛如海令供養　　歷劫如海行無倦",
    "T85n2907_001:1453b27": "所遊三世最勝尊　　菩提行願有眾多",
    "T85n2907_001:1453b28": "用普賢行等覺已　　如是我當令圓滿",
    "T85n2907_001:1453b29": "諸佛子中最為尊　　是故號之為普賢",
    "T85n2907_001:1453c01": "與此大智同行故　　如是諸善悉迴向",
    "T85n2907_001:1453c02": "身口意業極清淨　　行淨眾剎亦清淨",
    "T85n2907_001:1453c03": "普賢如何善迴向　　願我亦同於此行",
    "T85n2907_001:1453c04": "為行極善普賢行　　文殊大願亦當行",
    "T85n2907_001:1453c05": "未來諸劫勿厭疲　　菩薩此行皆圓滿",
    "T85n2907_001:1453c06": "如是等行勿有量　　亦願諸福勿有量",
    "T85n2907_001:1453c07": "處於如是無量行　　一切變化願我知",
    "T85n2907_001:1453c08": "若有盡於虛空際　　眾生無盡亦如是",
    "T85n2907_001:1453c09": "盡於業與煩惱際　　我之願際量亦然",
    "T85n2907_001:1453c10": "所有十方無量剎　　眾寶莊嚴獻諸佛",
    "T85n2907_001:1453c11": "人及諸大最勝樂　　如剎塵劫將供養",
    "T85n2907_001:1453c12": "寧有聞此迴向經　　隨順深信大菩提",
    "T85n2907_001:1453c13": "唯於此中生一信　　即成最勝功德聚",
    "T85n2907_001:1453c14": "若人發此普賢願　　此乃遠離諸惡趣",
    "T85n2907_001:1453c15": "又以棄絕諸惡友　　是人速見阿彌陀",
    "T85n2907_001:1453c16": "此皆獲證最勝壽　　善來於此壽人身",
    "T85n2907_001:1453c17": "有如普賢大菩薩　　皆能不久速成就",
    "T85n2907_001:1453c18": "誰以無明力所作　　五無間等諸眾罪",
    "T85n2907_001:1453c19": "其人誦此普賢願　　應時速得永盡際",
    "T85n2907_001:1453c20": "於諸色相及智惠　　種族容質皆圓滿",
    "T85n2907_001:1453c21": "眾魔外道不能屈　　道於三界咸供養",
    "T85n2907_001:1453c22": "為利一切有情故　　菩提樹下速安住",
    "T85n2907_001:1453c23": "成等正覺轉法輪　　降伏一切魔軍眾",
    "T85n2907_001:1453c24": "若此普賢行行願　　受持讀誦解說者",
    "T85n2907_001:1453c25": "此之果報唯佛知　　無上菩提勿生惑",
    "T85n2907_001:1453c26": "譬如文殊威德智　　普賢菩薩亦如是",
    "T85n2907_001:1453c27": "我隨修學如彼行　　是等諸善悉迴向",
    "T85n2907_001:1453c28": "遊於三世諸最勝　　所可稱讚所迴向",
    "T85n2907_001:1453c29": "我之如是眾善根　　為修普賢行迴向",
    "T85n2907_001:1454a01": "若我當於命終時　　蠲除一切諸覆障",
    "T85n2907_001:1454a02": "目所親覩彌陀己　　遊彼極樂剎土中",
    "T85n2907_001:1454a03": "既到彼已如是願　　誓得一切皆現前",
    "T85n2907_001:1454a04": "令我此皆極圓滿　　盡於世界利群生",
    "T85n2907_001:1454a05": "秀麗極樂佛道場　　生於上妙蓮花上",
    "T85n2907_001:1454a06": "親向彌陀世尊所　　願我於此得授記",
    "T85n2907_001:1454a07": "我得最勝授記已　　變化眾多百俱胝",
    "T85n2907_001:1454a08": "令以惠力於十方　　於諸有情作饒益",
    "T85n2907_001:1454a09": "普賢菩薩行願王經"
}