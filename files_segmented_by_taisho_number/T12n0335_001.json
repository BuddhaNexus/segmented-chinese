{
    "T12n0335_001:0078c11": "No. 335 [Nos. 310(30), 334, 336]",
    "T12n0335_001:0078c12": "佛說須摩提菩薩經",
    "T12n0335_001:0078c14": "姚秦三藏鳩摩羅什譯",
    "T12n0335_001:0078c15": "聞如是：一時佛在羅閱祇耆闍崛山中，與大",
    "T12n0335_001:0078c16": "比丘眾千二百五十人、菩薩萬人俱。爾時羅",
    "T12n0335_001:0078c17": "閱祇大國有長者，號曰優迦。優迦有女，名須",
    "T12n0335_001:0078c18": "摩提，厥年八歲，歷世奉敬過去無數百千",
    "T12n0335_001:0078c19": "諸佛，積累功德不可勝計。時須摩提，從羅",
    "T12n0335_001:0078c20": "閱祇大國出詣耆闍崛山，行到佛所前，以頭",
    "T12n0335_001:0078c21": "面稽首佛足，禮畢即却在一面，以一心而",
    "T12n0335_001:0078c22": "往，叉手白佛：「願欲有所問，唯多陀竭以",
    "T12n0335_001:0078c23": "方便解脫我之所疑。」時佛默然，即知女意。佛",
    "T12n0335_001:0078c24": "語須摩提：「恣所欲問，多陀竭今當為汝具解",
    "T12n0335_001:0078c25": "說之，事事分別，令汝歡喜。」須摩提問佛言：",
    "T12n0335_001:0078c26": "「菩薩云何所生人見之常歡喜？云何得大富，",
    "T12n0335_001:0078c27": "有常多財寶？云何不為他人之所別離？云何",
    "T12n0335_001:0078c28": "不在母人腹中，常得化生千葉蓮華中，立法",
    "T12n0335_001:0078c29": "王前？云何得神足，從不可計億剎土去到",
    "T12n0335_001:0079a01": "彼問禮事諸佛？云何得無仇怨、無侵嫉者？",
    "T12n0335_001:0079a02": "云何所說語言，聞者信從，踊躍受行？云何得",
    "T12n0335_001:0079a03": "無殃罪，所作善行無能壞者？云何魔不能得",
    "T12n0335_001:0079a04": "其便？云何臨壽終時，佛在前立為說經法，",
    "T12n0335_001:0079a05": "即令不墮苦痛之處？所問如是。」是時佛語須",
    "T12n0335_001:0079a06": "摩提：「如汝所問多陀竭義，善哉！大快！乃如是",
    "T12n0335_001:0079a07": "乎？汝若欲聞，諦聽諦受，勤思念之！吾當解",
    "T12n0335_001:0079a08": "說。」時女即言：「甚善，世尊！願樂欲聞。」於是須",
    "T12n0335_001:0079a09": "摩提受教而聽。佛言：「菩薩有四事法，人見之",
    "T12n0335_001:0079a10": "皆歡喜。何等為四？一者、瞋恚不起，視怨家如",
    "T12n0335_001:0079a11": "善知識。二者、常有慈心向於一切。三者、常行",
    "T12n0335_001:0079a12": "求索無上要法。四者、作佛形像。是為四法。",
    "T12n0335_001:0079a13": "菩薩用是事故，人見之常歡喜。」佛於是說偈",
    "T12n0335_001:0079a14": "言：",
    "T12n0335_001:0079a15": "「不起恚毀本根，　　常行慈得要法，",
    "T12n0335_001:0079a16": "作佛像身好潔，　　心歡喜人喜見。」",
    "T12n0335_001:0079a17": "佛語須摩提：「菩薩復有四事法，得大富有。何",
    "T12n0335_001:0079a18": "等為四？一者、布施以時。二者、與已倍悅。三者、",
    "T12n0335_001:0079a19": "與後不復悔。四者、既與不求其報。是為四事。",
    "T12n0335_001:0079a20": "菩薩用是四事故，得大富有。」佛於是說偈",
    "T12n0335_001:0079a21": "言：",
    "T12n0335_001:0079a22": "「以時施無悔心，　　喜悅與無悕望，",
    "T12n0335_001:0079a23": "所作施有勇慧，　　在所處常大富。」",
    "T12n0335_001:0079a24": "佛語須摩提：「菩薩復有四事法，不為他人之",
    "T12n0335_001:0079a25": "所別離。何等為四？一者、不傳惡說鬪亂彼此。",
    "T12n0335_001:0079a26": "二者、導愚冥者使入佛道。三者、若有毀敗正",
    "T12n0335_001:0079a27": "法，護使不絕。四者、勸勉諸人教使求佛，令堅",
    "T12n0335_001:0079a28": "不動。是為四法。菩薩用是四事故，不為他",
    "T12n0335_001:0079a29": "人之所別離。」佛於是說偈言：",
    "T12n0335_001:0079b01": "「不傳說鬪彼此，　　導愚冥護正法，",
    "T12n0335_001:0079b02": "勸進人使求佛，　　終無能別離者。」",
    "T12n0335_001:0079b03": "佛語須摩提：「菩薩復有四事法，得化生千葉",
    "T12n0335_001:0079b04": "蓮華中立法王前。何等為四？一者、細擣優鉢",
    "T12n0335_001:0079b05": "華、波曇華、拘文華、分陀利華，令此四種末之",
    "T12n0335_001:0079b06": "如塵，使滿句蟲，持是供養世尊、若塔及舍利。",
    "T12n0335_001:0079b07": "二者、不令他人起恚意。三者、作佛像使坐蓮",
    "T12n0335_001:0079b08": "華上。四者、得最上覺便歡喜住。是為四法。",
    "T12n0335_001:0079b09": "菩薩用是四事故，化生千葉蓮華中立法王",
    "T12n0335_001:0079b10": "前。」佛於是說偈言：",
    "T12n0335_001:0079b11": "「施四華滿句蟲，　　除恚恨受法義，",
    "T12n0335_001:0079b12": "得上覺立佛前，　　作形像生華中。」",
    "T12n0335_001:0079b13": "佛語須摩提：「菩薩復有四事法得神足，從一",
    "T12n0335_001:0079b14": "佛國至一佛國。何等為四？一者、見人作功德",
    "T12n0335_001:0079b15": "不行斷絕。二者、見人說法而不中止。三者、常",
    "T12n0335_001:0079b16": "然燈火於塔寺中。四者、求三昧。是為四法。菩",
    "T12n0335_001:0079b17": "薩用是四事故，得神足，從一佛國復至一佛",
    "T12n0335_001:0079b18": "國。」佛於是說偈言：",
    "T12n0335_001:0079b19": "「行功德為法施，　　聞經說不中止，",
    "T12n0335_001:0079b20": "常然燈於佛寺，　　入三昧遍諸國。」",
    "T12n0335_001:0079b21": "佛語須摩提：「菩薩復有四事法，得無仇怨、無",
    "T12n0335_001:0079b22": "侵嫉者。何等為四？一者、於善知識無諭諂",
    "T12n0335_001:0079b23": "心。二者、不慳惜貪他人財物。三者、見人布施",
    "T12n0335_001:0079b24": "助其喜。四者、見菩薩諸所作為不誹謗。是為",
    "T12n0335_001:0079b25": "四法。菩薩用是四事故，常行是行，得無仇怨、",
    "T12n0335_001:0079b26": "無侵嫉者。」佛於是說偈言：",
    "T12n0335_001:0079b27": "「於善友無諭諂，　　不慳惜他人物，",
    "T12n0335_001:0079b28": "見人施助其喜，　　行菩薩無仇怨。」",
    "T12n0335_001:0079b29": "佛語須摩提：「菩薩復有四事法，其所語言，聞",
    "T12n0335_001:0079c01": "者信從踊躍受行。何等為四？一者、口之所說",
    "T12n0335_001:0079c02": "心亦無異。二者、於善知識常有至誠。三者、聞",
    "T12n0335_001:0079c03": "人說法不言是非。四者、若見他人，請令說經",
    "T12n0335_001:0079c04": "不求其短。是為四法。菩薩用是四事故，其所",
    "T12n0335_001:0079c05": "語言，聞者信從踊躍受行。」佛於是說偈言：",
    "T12n0335_001:0079c06": "「如所念言亦爾，　　於善友有誠信，",
    "T12n0335_001:0079c07": "聞講法不求短，　　若說經心喜踊。」",
    "T12n0335_001:0079c08": "佛語須摩提：「菩薩復有四事法，得無殃罪，所",
    "T12n0335_001:0079c09": "作善行疾得淨住。何等為四？一者、心意所念",
    "T12n0335_001:0079c10": "常志於善。二者、常持戒三昧智慧。三者、初發",
    "T12n0335_001:0079c11": "菩薩意，便起一切智，多所度脫。四者、常有大",
    "T12n0335_001:0079c12": "慈愍於一切。是為四法。菩薩用是四事故，得",
    "T12n0335_001:0079c13": "無殃罪疾得淨住。」佛於是說偈言：",
    "T12n0335_001:0079c14": "「常志善念廣度，　　戒等定不離慧，",
    "T12n0335_001:0079c15": "常教人一切智，　　行慈意得淨住。」",
    "T12n0335_001:0079c16": "佛語須摩提：「菩薩復有四事法，魔不能得其",
    "T12n0335_001:0079c17": "便。何等為四？一者、常念於佛。二者、常精進。三",
    "T12n0335_001:0079c18": "者、常念經法。四者、常立功德。是為四法。菩",
    "T12n0335_001:0079c19": "薩用是四事，故魔不能得其便。」佛於是說",
    "T12n0335_001:0079c20": "偈言：",
    "T12n0335_001:0079c21": "「常喜意念於佛，　　常精進在深法，",
    "T12n0335_001:0079c22": "自勗勉立功德，　　魔用是不得便。」",
    "T12n0335_001:0079c23": "佛語須摩提：「菩薩復有四事法，臨壽終時，佛",
    "T12n0335_001:0079c24": "在前立為說經法，令不墮苦痛處。何等為四？",
    "T12n0335_001:0079c25": "一者、為一切人故，具滿諸願。二者、若人布施，",
    "T12n0335_001:0079c26": "諸不足者念欲足之。三者、見人雜施，若有短",
    "T12n0335_001:0079c27": "少便裨助之。四者、常念供養於三寶。是為四",
    "T12n0335_001:0079c28": "法。菩薩用是四事故，臨壽終時，即見諸佛皆",
    "T12n0335_001:0079c29": "在前立為說經法，不令其人墮苦痛處。」佛於",
    "T12n0335_001:0080a01": "是說偈言：",
    "T12n0335_001:0080a02": "「為一切滿所願，　　無極哀勸足檀，",
    "T12n0335_001:0080a03": "以雜施致黠慧，　　供三寶得致佛。」",
    "T12n0335_001:0080a04": "爾時須摩提白佛言：「唯，世尊！所說四十事，我",
    "T12n0335_001:0080a05": "當奉行令不缺減，悉使具足不違一事。若",
    "T12n0335_001:0080a06": "失一事，我為斷佛法滅眾弟子。」是時長老摩",
    "T12n0335_001:0080a07": "訶目乾連在大會中坐，即問須摩提：「此四十",
    "T12n0335_001:0080a08": "事，大士所行菩薩所為，甚亦難當，如汝小女",
    "T12n0335_001:0080a09": "何能辦之？」時須摩提答目乾連言：「假令我今",
    "T12n0335_001:0080a10": "審實能行此四十事者，三千大千國土皆當",
    "T12n0335_001:0080a11": "為我六反震動，雨於天華，諸音樂器不鼓自",
    "T12n0335_001:0080a12": "鳴。」須摩提適發是言，應時三千大千國土六",
    "T12n0335_001:0080a13": "反震動，即雨天華、樂器即鳴。女語目乾連：",
    "T12n0335_001:0080a14": "「是證明我之至誠！若未來有起菩薩意者，亦",
    "T12n0335_001:0080a15": "當如是。我後亦當得多陀竭、阿羅訶、三耶三",
    "T12n0335_001:0080a16": "佛，信如我言，無有虛者，其在會者，皆當一等",
    "T12n0335_001:0080a17": "悉作金色。」尋如所語，輒作金色。於是目乾連",
    "T12n0335_001:0080a18": "即從座起，正衣服下右膝叉手，為佛稽首",
    "T12n0335_001:0080a19": "作禮，前白佛言：「今諸一切初發大意為菩",
    "T12n0335_001:0080a20": "薩者，我當自歸，為之作禮。所以者何？八歲女",
    "T12n0335_001:0080a21": "子感應如此，豈況高士摩訶薩乎？」是時座中",
    "T12n0335_001:0080a22": "有大菩薩名文殊師利，謂須摩提言：「於何法",
    "T12n0335_001:0080a23": "住，所現感應乃如是乎？」須摩提答言：「諸法",
    "T12n0335_001:0080a24": "不可計數亦無所住，而仁問我住於何法？仁",
    "T12n0335_001:0080a25": "作是問，不如不問。」文殊師利問須摩提言：「此",
    "T12n0335_001:0080a26": "語云何，乃至於斯乎？」須摩提報文殊師利言：",
    "T12n0335_001:0080a27": "「不於諸法有所住，亦無所疑，亦不言是非。」文",
    "T12n0335_001:0080a28": "殊師利問須摩提言：「如來本不作行乎？」須",
    "T12n0335_001:0080a29": "摩提報言：「譬如月影現於水中，若夢、野馬、深",
    "T12n0335_001:0080b01": "山之響，如來本行亦如是也。」文殊師利問",
    "T12n0335_001:0080b02": "須摩提：「如仁所說，合會是事為能得佛不？」",
    "T12n0335_001:0080b03": "須摩提報言：「云何，仁者！謂癡黠行三事異乎？",
    "T12n0335_001:0080b04": "不為異也，一切一法，諸法皆合。所以者何？",
    "T12n0335_001:0080b05": "若正法若不正法，適無所住亦無所取，亦無",
    "T12n0335_001:0080b06": "所收，空無有色。」文殊師利復問須摩提：「解",
    "T12n0335_001:0080b07": "是義者為有幾人？」須摩提報言：「夫作幻者，",
    "T12n0335_001:0080b08": "恣意作化，寧有限無？幻師所化猶尚無限，信",
    "T12n0335_001:0080b09": "解此法亦如是也。」文殊師利問須摩提言：「如",
    "T12n0335_001:0080b10": "我無化無幻，起行何法而與道合？」須摩提報",
    "T12n0335_001:0080b11": "言：「如仁所說，致為大快。一切法處亦不有",
    "T12n0335_001:0080b12": "亦不無，至於如來無合無散。」文殊師利聞彼",
    "T12n0335_001:0080b13": "所說，甚悅讚善。文殊師利前白佛言：「甚善！須",
    "T12n0335_001:0080b14": "摩提所說自恣其意微妙，大可怪也！乃能深",
    "T12n0335_001:0080b15": "入逮得法忍，發意已來為幾何乎？」佛語文殊",
    "T12n0335_001:0080b16": "師利：「是須摩提，發阿耨多羅三耶三菩心，等",
    "T12n0335_001:0080b17": "住已來積不可計，先仁之前三十億劫，仁乃",
    "T12n0335_001:0080b18": "於彼發無上平等度意，適乃甫入無所從生",
    "T12n0335_001:0080b19": "法忍，是仁本造發意時師也。」文殊師利聞佛",
    "T12n0335_001:0080b20": "所言，則前作禮，白須摩提：「惟別久遠，今乃",
    "T12n0335_001:0080b21": "講侍，與師相見得受法誨。」須摩提報言：「莫",
    "T12n0335_001:0080b22": "作是念。用何等故？無所從生法忍，亦無所念",
    "T12n0335_001:0080b23": "亦無有師。」文殊師利問言：「云何不轉女人身？」",
    "T12n0335_001:0080b24": "須摩提報言：「於是無所得。所以者何？法無",
    "T12n0335_001:0080b25": "男無女，今者我當斷仁所疑。」文殊師利言：",
    "T12n0335_001:0080b26": "「善哉！樂欲聞之。」須摩提謂文殊師利言：「如今",
    "T12n0335_001:0080b27": "我後不久，亦當逮得如來、無所著、等正覺、成",
    "T12n0335_001:0080b28": "慧行、安定、世間父、無上士、道法御、天人師、佛、天",
    "T12n0335_001:0080b29": "中天，如是審諦，我今便當變為男子。」適作是",
    "T12n0335_001:0080c01": "語，即成男子，頭髮即墮，袈裟在身，便作沙彌。",
    "T12n0335_001:0080c02": "須摩提復謂文殊師利言：「審我來世當作佛",
    "T12n0335_001:0080c03": "時，使我國中莫有三事。何等為三？一者、魔事。",
    "T12n0335_001:0080c04": "二者、泥犁。三者、女人態。若我志誠，我身當如",
    "T12n0335_001:0080c05": "年三十沙門。」時須摩提適作是語，形體顏色",
    "T12n0335_001:0080c06": "如年三十。須摩提復謂文殊師利言：「我作佛",
    "T12n0335_001:0080c07": "時，令我國人皆作金色，地及城郭周匝有七",
    "T12n0335_001:0080c08": "寶樹，令八重行七寶池水，四邊中外皆生七",
    "T12n0335_001:0080c09": "寶雜色蓮華及諸雜寶，不多不少皆悉停等。」",
    "T12n0335_001:0080c10": "須摩提言：「如仁之國，我之剎土亦當如是。如",
    "T12n0335_001:0080c11": "我志誠，諸在會者當作金色。」適作是語，應",
    "T12n0335_001:0080c12": "時眾會皆作金色。時持地神即從地出，化作",
    "T12n0335_001:0080c13": "天身，舉聲稱揚歎須摩提言：「須摩提菩薩摩",
    "T12n0335_001:0080c14": "訶薩得作佛時，國土所有七寶池水、樹及華",
    "T12n0335_001:0080c15": "實，皆當如是。」於是佛謂文殊師利：「是須摩提",
    "T12n0335_001:0080c16": "菩薩摩訶薩，不久當得作佛，字名遠聞具足",
    "T12n0335_001:0080c17": "藏如來、過四道不受、平等覺，興具足行，安隱世",
    "T12n0335_001:0080c18": "間，天上天下無上大人。女意云何？法無所住，",
    "T12n0335_001:0080c19": "豈有我名乎？」答曰：「不也，天中天！」「於女意云何？",
    "T12n0335_001:0080c20": "其幻化者，豈有到後世復來者乎？」答曰：「不",
    "T12n0335_001:0080c21": "也，天中天！」「於女意云何？其幻化者，豈有所",
    "T12n0335_001:0080c22": "起所滅乎？」答曰：「不也，天中天！」「於女意云何？其",
    "T12n0335_001:0080c23": "幻化者，豈有所有有形像乎？」答曰：「不也，天",
    "T12n0335_001:0080c24": "中天！」「於女意云何？其幻化者，豈有見聞有幻",
    "T12n0335_001:0080c25": "無幻乎？」答曰：「不也，天中天！」其女曰：「佛言",
    "T12n0335_001:0080c26": "我曾聞之，其幻化者，無有見聞、有幻無幻。」世",
    "T12n0335_001:0080c27": "尊又問：「於女意云何？其幻化者假使無身，豈",
    "T12n0335_001:0080c28": "能令幻化發起諸行乎？」女答曰：「唯，天中天！其",
    "T12n0335_001:0080c29": "幻化者，實為如此，真無所有。」佛言：「如是！其無",
    "T12n0335_001:0081a01": "明者，無內無外。計其法者，亦無所有、亦無字",
    "T12n0335_001:0081a02": "也。其明者，不至後世亦無還反。其無明者，亦",
    "T12n0335_001:0081a03": "無有起亦無有滅。其無明者，亦無形像。適",
    "T12n0335_001:0081a04": "興無明，緣致眾行、名色、六入，更習痛、愛、受、",
    "T12n0335_001:0081a05": "有、生老病死，勤苦愁惱大患集會。」明女首意",
    "T12n0335_001:0081a06": "白佛言：「甚為可奇，至未曾有，世尊所興而",
    "T12n0335_001:0081a07": "不可及。所以者何？佛天中天，於虛空中而",
    "T12n0335_001:0081a08": "轉法輪。法輪不可思議，所轉法輪不可稱限，",
    "T12n0335_001:0081a09": "無量法輪、無獲法輪、無形法輪、無生法輪、",
    "T12n0335_001:0081a10": "滅度法輪。」世尊告曰：「如是，如是！誠如所云。",
    "T12n0335_001:0081a11": "吾所轉輪為轉空輪，所轉法輪不可思議，所",
    "T12n0335_001:0081a12": "轉法輪不可稱限。其可轉輪，無獲、無形、無生，",
    "T12n0335_001:0081a13": "為滅度也。」時首意女歡喜踊躍，善心生焉。",
    "T12n0335_001:0081a14": "則以栴檀香擣及諸華香供養散佛：「唯然，世",
    "T12n0335_001:0081a15": "尊！以是德本深致擁護，而善救攝降伏諸根，",
    "T12n0335_001:0081a16": "抑制愛欲逮轉法輪，轉於空輪、不思議輪、",
    "T12n0335_001:0081a17": "不可稱限無量無獲無形無生滅度之輪。」佛",
    "T12n0335_001:0081a18": "尋欣笑，五色——青、赤、黃、白、綠——光從口而出，甚大",
    "T12n0335_001:0081a19": "光明，普照十方無數佛國，悉皆覆蔽日月之",
    "T12n0335_001:0081a20": "明，還繞佛身三匝從頂上入。賢者阿難，曉",
    "T12n0335_001:0081a21": "了七法——一曰、知誼，二曰、解法，三曰、曉時，四",
    "T12n0335_001:0081a22": "曰、了節，五曰、明眾，六曰、練己，七曰、深識人本——",
    "T12n0335_001:0081a23": "即從座起，更整衣服，偏袒右肩，下右膝，叉手",
    "T12n0335_001:0081a24": "白佛：「今大聖欣笑，為何感應？願說其意。唯，",
    "T12n0335_001:0081a25": "天中天！多所愍傷，多所安隱，哀念諸天世間",
    "T12n0335_001:0081a26": "人民，分別說之。」佛告阿難：「爾見梵志女首意",
    "T12n0335_001:0081a27": "以末栴檀華香擣香，供養散佛乎？其心誓願",
    "T12n0335_001:0081a28": "逮轉法輪。」對曰：「已見。」佛言：「是女以斯德本，",
    "T12n0335_001:0081a29": "護己安人、多所救攝，壽終之後當轉女身，至",
    "T12n0335_001:0081b01": "八十四億劫不歸惡趣，供養六萬諸佛世尊，",
    "T12n0335_001:0081b02": "出家為道志于沙門，聽受經法。受經法已即",
    "T12n0335_001:0081b03": "時諷誦，將御如來現在正法，佛滅度後供養",
    "T12n0335_001:0081b04": "舍利，勸化無數無量眾生不可計會，使立無",
    "T12n0335_001:0081b05": "上正真之道，恒以善意奉持要法，號天中天。」",
    "T12n0335_001:0081b06": "佛說是經授須摩提莂時，三十億人發無上",
    "T12n0335_001:0081b07": "平等度意，皆得阿惟越致；六萬天子悉得",
    "T12n0335_001:0081b08": "法法眼生。座中有五百菩薩，聞文殊師利所",
    "T12n0335_001:0081b09": "問甚深，意用不解，中欲墮落，見須摩提所說",
    "T12n0335_001:0081b10": "至誠，尋皆有應，即解身衣以用上佛，亦不",
    "T12n0335_001:0081b11": "諭諂、無所悕望，持功德用，自堅固於無上",
    "T12n0335_001:0081b12": "平等度意，即得住阿惟越致，超九十劫不復",
    "T12n0335_001:0081b13": "生死。時佛授與五百人決，却後十劫，劫名",
    "T12n0335_001:0081b14": "無塵垢，佛號固受如來、過四道不受、平等覺。",
    "T12n0335_001:0081b15": "是五百人等當生彼國，國名焰氣，當同一劫",
    "T12n0335_001:0081b16": "俱得作佛，皆同一字，號莊飾豫知人意如來、",
    "T12n0335_001:0081b17": "過四道不受、平等之道最正覺。佛謂文殊師",
    "T12n0335_001:0081b18": "利：「乃知是經多所饒益，如是不乎？若今最後",
    "T12n0335_001:0081b19": "有菩薩摩訶薩及沙門，若善男子、善女人等，",
    "T12n0335_001:0081b20": "求菩薩道，奉行六波羅蜜，未曉漚和拘舍羅，",
    "T12n0335_001:0081b21": "不如書持是經諷誦讀轉，復教人常念其中",
    "T12n0335_001:0081b22": "事，諸欲聞者廣為解說。」佛復語文殊師利：",
    "T12n0335_001:0081b23": "「前所不聞、本所不行，如是等輩菩薩者，當念",
    "T12n0335_001:0081b24": "習持。所以者何？譬如遮迦越王治於世時，",
    "T12n0335_001:0081b25": "至竟七寶不為缺減，其王壽終七寶為散。如",
    "T12n0335_001:0081b26": "是，文殊師利！若佛經道住於世者，佛七覺意",
    "T12n0335_001:0081b27": "終不為減。若佛法滅，覺意諸法皆為乏盡。」佛",
    "T12n0335_001:0081b28": "謂文殊師利：「當求無數方便具索諸經，勤學",
    "T12n0335_001:0081b29": "書持為他人說，教授一切廣解其義，常當精",
    "T12n0335_001:0081c01": "進是為法教。善男子、善女人欲求佛道者，莫",
    "T12n0335_001:0081c02": "中有悔。」佛說經已，須摩提菩薩、文殊師利菩",
    "T12n0335_001:0081c03": "薩、摩訶目乾連等，諸天及人，其在會者，阿須",
    "T12n0335_001:0081c04": "羅、揵沓和、持世者，皆歡喜樂聞。",
    "T12n0335_001:0081c05": "佛說須摩提菩薩經"
}