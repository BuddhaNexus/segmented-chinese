{
    "T19n0997_009:0565b25": "守護國界主陀羅尼經卷第九",
    "T19n0997_009:0565b27": "罽賓國三藏沙門般若共牟尼室利譯",
    "T19n0997_009:0565b28": "陀羅尼功德軌儀品第九",
    "T19n0997_009:0565b29": "爾時會中有一菩薩摩訶薩。名祕密主金剛",
    "T19n0997_009:0565c01": "手。即從座起偏袒右肩。右膝著地頂禮佛足。",
    "T19n0997_009:0565c02": "合掌恭敬而白佛言。世尊如佛所說陀羅尼",
    "T19n0997_009:0565c03": "門。如是一切陀羅尼門。云何名為陀羅尼門。",
    "T19n0997_009:0565c04": "何等陀羅尼能為一切陀羅尼母。何等陀羅",
    "T19n0997_009:0565c05": "尼普能利樂一切眾生。何等陀羅尼能令有",
    "T19n0997_009:0565c06": "情速得阿耨多羅三藐三菩薩。",
    "T19n0997_009:0565c07": "爾時世尊告祕密主金剛手言。善哉善哉善",
    "T19n0997_009:0565c08": "男子。能問如來如是深義。我今為汝分別解",
    "T19n0997_009:0565c09": "說。善男子有一陀羅尼。即是一切陀羅尼母。",
    "T19n0997_009:0565c10": "名守護國界主。若有菩薩受持證得此陀羅",
    "T19n0997_009:0565c11": "尼。則得其身同如意寶。眾生見者所願滿足。",
    "T19n0997_009:0565c12": "亦能速得無上菩提。",
    "T19n0997_009:0565c13": "爾時金剛手聞是語已而白佛言。善哉世尊",
    "T19n0997_009:0565c14": "願為我說此陀羅尼。少分功能軌儀法則。我",
    "T19n0997_009:0565c15": "等聞已精勤修習。便能證得此陀羅尼。佛告",
    "T19n0997_009:0565c16": "祕密主言。善男子毘盧遮那世尊。色究竟天",
    "T19n0997_009:0565c17": "為天帝釋及諸天眾已廣宣說。我今於此菩",
    "T19n0997_009:0565c18": "提樹下金剛道場。為諸國王及與汝等。略說",
    "T19n0997_009:0565c19": "於此陀羅尼門汝當諦聽。善男子陀羅尼母",
    "T19n0997_009:0565c20": "所謂。唵字所以者何。三字和合為唵字",
    "T19n0997_009:0565c21": "故。謂婀烏莾一婀字者。是菩提心義",
    "T19n0997_009:0565c22": "是諸法門義。亦無二義亦諸法果義。亦是性",
    "T19n0997_009:0565c23": "義是自在義。猶如國王黑白善惡隨心自在。",
    "T19n0997_009:0565c24": "又法身義。二烏字者即報身義。三莾字者是",
    "T19n0997_009:0565c25": "化身義。以合三字共為唵字。攝義無邊故為",
    "T19n0997_009:0565c26": "一切陀羅尼首。與諸字義而作先導。即一切",
    "T19n0997_009:0565c27": "法所生之處。三世諸佛皆觀此字而得菩提。",
    "T19n0997_009:0565c28": "故為一切陀羅尼母。一切菩薩從此而生。一",
    "T19n0997_009:0565c29": "切諸佛從此出現。即是諸佛一切菩薩諸陀",
    "T19n0997_009:0566a01": "羅尼集會之處。猶如國王住於王城。臣佐輔",
    "T19n0997_009:0566a02": "翼婇女圍遶。或出遊巡狩還歸皇居。必嚴四",
    "T19n0997_009:0566a03": "兵導從千萬。但言王住王之往來。雖不說餘",
    "T19n0997_009:0566a04": "而無不攝。此陀羅尼亦復如是。雖說一字無",
    "T19n0997_009:0566a05": "所不收。",
    "T19n0997_009:0566a06": "爾時祕密主金剛手。復白佛言世尊。如佛所",
    "T19n0997_009:0566a07": "說諸佛常住平等三昧。等視眾生猶如一子。",
    "T19n0997_009:0566a08": "今者云何但言守護國界主耶。諸有貧窮孤",
    "T19n0997_009:0566a09": "惸困苦。無依無歸無救無護。何不愍念而守",
    "T19n0997_009:0566a10": "護耶。",
    "T19n0997_009:0566a11": "爾時如來無上調御。告祕密主金剛手言。善",
    "T19n0997_009:0566a12": "男子諦聽諦聽當為汝說。諸佛如來非不住",
    "T19n0997_009:0566a13": "於平等三昧。由平等故守護國王。善男子譬",
    "T19n0997_009:0566a14": "如良醫見小嬰孩。身縈疾病不勝醫藥。乃以",
    "T19n0997_009:0566a15": "良藥令母服之。由母服藥力及於乳。其子飲",
    "T19n0997_009:0566a16": "乳疾病皆除。諸佛如來亦復如是。哀愍一切",
    "T19n0997_009:0566a17": "守護國王。若護國王獲七勝益何等為七。所",
    "T19n0997_009:0566a18": "謂若能守護國王即是守護國之太子。若守",
    "T19n0997_009:0566a19": "護太子即守護大臣。若守護大臣即守護百",
    "T19n0997_009:0566a20": "姓。若守護百姓即守護庫藏。若守護庫藏即",
    "T19n0997_009:0566a21": "守護四兵。若守護四兵即守護隣國。若能如",
    "T19n0997_009:0566a22": "是一切皆安。善男子是故國王與諸眾生。為",
    "T19n0997_009:0566a23": "日為月為燈為眼為父為母。若諸有情無眼",
    "T19n0997_009:0566a24": "無燈無日無月無父無母身命可存。若無國",
    "T19n0997_009:0566a25": "王不可安立。又善男子如大龍池。龍若住時",
    "T19n0997_009:0566a26": "水常盈滿。黿鼉魚鼈水族皆安。龍若去時水",
    "T19n0997_009:0566a27": "便枯涸。水性之屬皆滅無餘。國王亦爾。若諸",
    "T19n0997_009:0566a28": "國王受持於此陀羅尼門。能令無量無數眾",
    "T19n0997_009:0566a29": "生。現在安樂長守尊貴。身壞命終得生善道。",
    "T19n0997_009:0566b01": "是知國主善能關閉諸惡趣門。開示人天涅",
    "T19n0997_009:0566b02": "槃正路。故我偏說守護國王。",
    "T19n0997_009:0566b03": "爾時世尊復告祕密主金剛手言。善男子如",
    "T19n0997_009:0566b04": "汝所問軌儀法則。諦聽諦聽。我今為此陀",
    "T19n0997_009:0566b05": "羅尼故。說金剛城大曼荼羅軌儀法則。善男",
    "T19n0997_009:0566b06": "子若欲建立曼荼羅時。金剛阿闍梨先擇其",
    "T19n0997_009:0566b07": "地若山若野。其地若有種種果木。軟草名花",
    "T19n0997_009:0566b08": "平坦可樂。或有清淨池沼澄潭泉流盈滿。諸",
    "T19n0997_009:0566b09": "佛稱讚可以建立曼荼羅場。或大河側或近",
    "T19n0997_009:0566b10": "龍池蓮華莊嚴。所謂優鉢羅花拘勿頭花波",
    "T19n0997_009:0566b11": "頭摩花芬陀利花。復有鳧雁鴛鴦白鶴孔雀。",
    "T19n0997_009:0566b12": "鸚鵡舍利拘枳羅等。諸妙鳥王翔集莊嚴。或",
    "T19n0997_009:0566b13": "是諸佛及諸菩薩獨覺聲聞。曾所止住寂靜",
    "T19n0997_009:0566b14": "可讚。諸天龍等所守護處。及餘城邑聚落僧",
    "T19n0997_009:0566b15": "房舍宅堂閣。塔廟天祠牛所住處。閑靜園",
    "T19n0997_009:0566b16": "苑空舍之中。並可建立此曼荼羅。若無如是",
    "T19n0997_009:0566b17": "稱法之處。不復簡擇隨所便宜以用安置。但",
    "T19n0997_009:0566b18": "隨心地作曼荼羅。復次善男子若阿闍梨選",
    "T19n0997_009:0566b19": "擇地時。其地若有沙石瓦礫樹根株杌髮毛",
    "T19n0997_009:0566b20": "爪齒糠[麥*弋]灰炭骸骨塚墓蛇窟蟻穴。如是等",
    "T19n0997_009:0566b21": "地不堪建立曼荼羅場。既擇地已阿闍梨",
    "T19n0997_009:0566b22": "當選好宿直日。於清旦時吉祥相時。五體投",
    "T19n0997_009:0566b23": "地禮如來足。隨其力分隨心廣狹以建壇場。",
    "T19n0997_009:0566b24": "量極大者一千由旬。或復九百七百五百。三",
    "T19n0997_009:0566b25": "百一百一由旬量。或七肘量五肘三肘。或一",
    "T19n0997_009:0566b26": "肘量或一手掌乃至一爪甲量。我今當說作",
    "T19n0997_009:0566b27": "金剛城勝曼荼羅量之儀則。當畟方作面開",
    "T19n0997_009:0566b28": "一門。上安閥閱以為莊嚴。一面各自有三十",
    "T19n0997_009:0566b29": "二磔手之量。四周欄楯畫成三重共十二角。",
    "T19n0997_009:0566c01": "以種種寶用作花鬘而為莊嚴。於壇中心畫",
    "T19n0997_009:0566c02": "毘盧遮那如來之像。并畫四波羅蜜菩薩。四",
    "T19n0997_009:0566c03": "方四佛各四菩薩。或安種子。一一菩薩各有",
    "T19n0997_009:0566c04": "一拘胝那由他菩薩。以為眷屬。次安十二供",
    "T19n0997_009:0566c05": "養菩薩。最外一院安置十天。彼一一尊各有",
    "T19n0997_009:0566c06": "真言。五佛真言已如上說。",
    "T19n0997_009:0566c07": "唵(一)薩怛嚩(二合二)嚩(入)日哩(二合引三)娑嚩(二合引)賀(引四)",
    "T19n0997_009:0566c08": "唵(一)囉怛曩(二合二)嚩(入)日哩(二合引三)娑嚩(二合引)賀(引四)",
    "T19n0997_009:0566c09": "唵(一)達摩(二)嚩(入)日哩(二合引三)娑嚩(二合引)賀(引四)",
    "T19n0997_009:0566c10": "唵(一)羯摩(二)嚩(入)日哩(二合引三)娑嚩(二合引)賀(引四)",
    "T19n0997_009:0566c11": "唵(一)嚩(入)折囉(二合引二)薩埵嚩(二合引三)娑嚩(二合引)賀(引四)",
    "T19n0997_009:0566c12": "唵(一)嚩(入)折囉(二合引二)囉佐(三)娑嚩(二合引)賀(引四)",
    "T19n0997_009:0566c13": "唵(一)嚩(入)折囉(二合引二)囉誐(三)娑嚩(二合引)賀(引四)",
    "T19n0997_009:0566c14": "唵(一)嚩(入)折囉(二合引二)娑度(三)娑嚩(二合引)賀(引四)",
    "T19n0997_009:0566c15": "唵(一)嚩(入)折囉(二合引二)囉怛曩(二合三)娑嚩(二合引)賀(引四)",
    "T19n0997_009:0566c16": "唵(一)嚩(入)折囉(二合引二)諦者(三)娑嚩(二合引)賀(引四)",
    "T19n0997_009:0566c17": "唵(一)嚩(入)折囉(二合引二)計覩(三)娑嚩(二合引)賀(引四)",
    "T19n0997_009:0566c18": "唵(一)嚩(入)折囉(二合引二)悉蜜多(三)娑嚩(二合引)賀(引四)",
    "T19n0997_009:0566c19": "唵(一)嚩(入)折囉(二合引二)達摩(三)娑嚩(二合引)賀(引四)",
    "T19n0997_009:0566c20": "唵(一)嚩(入)折囉(二合引二)底乞史那(三)娑嚩(二合引)賀(引四)",
    "T19n0997_009:0566c21": "唵(一)嚩(入)折囉(二合引二)系覩(三)娑嚩(二合引)賀(引四)",
    "T19n0997_009:0566c22": "唵(一)嚩(入)折囉(二合引二)磨灑(三)娑嚩(二合引)賀(引四)",
    "T19n0997_009:0566c23": "唵(一)嚩(入)折囉(二合引二)羯磨(三)娑嚩(二合引)賀(引四)",
    "T19n0997_009:0566c24": "唵(一)嚩(入)折囉(二合引二)囉乞灑(二合引三)娑嚩(二合引)賀(引四)",
    "T19n0997_009:0566c25": "唵(一)嚩(入)折囉(二合引二)藥乞灑(二合引三)娑嚩(二合引)賀(引四)",
    "T19n0997_009:0567a01": "唵(一)嚩(入)折囉(二合引二)珊第(三)娑嚩(二合引)賀(引四)",
    "T19n0997_009:0567a02": "唵(一)嚩(入)折囉(二合引二)攞洗(三)娑嚩(二合引)賀(引四)",
    "T19n0997_009:0567a03": "唵(一)嚩(入)折囉(二合引二)摩[口*(隸-木+士)](三)娑嚩(二合引)賀(引四)",
    "T19n0997_009:0567a04": "唵(一)嚩(入)折囉(二合引二)儗諦(三)娑嚩(二合引)賀(引四)",
    "T19n0997_009:0567a05": "唵(一)嚩(入)折囉(二合引二)儞哩(二合)諦(三)娑嚩(二合引)賀(引四)",
    "T19n0997_009:0567a06": "唵(一)嚩(入)折囉(二合引二)努閉(三)娑嚩(二合引)賀(引四)",
    "T19n0997_009:0567a07": "唵(一)嚩(入)折囉(二合引二)補澁閉(二合引三)娑嚩(二合引)賀(引四)",
    "T19n0997_009:0567a08": "唵(一)嚩(入)折囉(二合引二)阿嚕計(三)娑嚩(二合引)賀(引四)",
    "T19n0997_009:0567a09": "唵(一)嚩(入)折囉(二合引二)巘第(三)娑嚩(二合引)賀(引四)",
    "T19n0997_009:0567a10": "唵(一)嚩(入)折囉(二合引二)阿麌舍(三)娑嚩(二合引)賀(引四)",
    "T19n0997_009:0567a11": "唵(一)嚩(入)折囉(二合引二)波(引)舍(三)娑嚩(二合引)賀(引四)",
    "T19n0997_009:0567a12": "唵(一)嚩(入)折囉(二合引二)娑普(二合)吒(三)娑嚩(二合引)賀(引四)",
    "T19n0997_009:0567a13": "唵(一)嚩(入)折囉(二合引二)巘吒(三)娑嚩(二合引)賀(引四)",
    "T19n0997_009:0567a14": "唵(一)因達囉(二合)也(二)娑嚩(二合引)賀(引三)",
    "T19n0997_009:0567a15": "唵(一)阿仡迺(二合)裔(上二)娑嚩(二合引)賀(引三)",
    "T19n0997_009:0567a16": "唵(一)閻麼也(二)娑嚩(二合引)賀(引三)",
    "T19n0997_009:0567a17": "唵(一)泥(上)以低(二)娑嚩(二合引)賀(引三)",
    "T19n0997_009:0567a18": "唵(一)嚩(上)嚕那也(二)娑嚩(二合引)賀(引三)",
    "T19n0997_009:0567a19": "唵(一)麼那(平)吠(上二)娑嚩(二合引)賀(引三)",
    "T19n0997_009:0567a20": "唵(一)拘米囉也(二)娑嚩(二合引)賀(引三)",
    "T19n0997_009:0567a21": "唵(一)伊舍娜(二)娑嚩(二合引)賀(引三)",
    "T19n0997_009:0567a22": "唵(一)陀羅抳(二)娑嚩(二合引)賀(引三)",
    "T19n0997_009:0567a23": "唵(一)末囉(二合)沒泥(二)娑嚩(二合引)賀(引三)",
    "T19n0997_009:0567a24": "爾時佛告祕密主言。依此軌儀次第安布。皆",
    "T19n0997_009:0567b01": "周畢已。其阿闍梨為入壇者。先當授與三昧",
    "T19n0997_009:0567b02": "耶戒以為先導。然後灌頂既灌頂已。然後教",
    "T19n0997_009:0567b03": "其念誦真言。脣齒相合其舌微動勿使出聲。",
    "T19n0997_009:0567b04": "量力記數及時多少以為常限。要當要期得",
    "T19n0997_009:0567b05": "勝境界。若無剋獲不出道場。如是精勤以求",
    "T19n0997_009:0567b06": "悉地。我今當說用珠差別。而說偈言。",
    "T19n0997_009:0567b07": "　佛部紹佛種　　當用菩提子",
    "T19n0997_009:0567b08": "　金剛部中珠　　亦用金剛子",
    "T19n0997_009:0567b09": "　寶部之中用　　金等寶為珠",
    "T19n0997_009:0567b10": "　真珠為念珠　　諸佛所稱讚",
    "T19n0997_009:0567b11": "　蓮華部中用　　蓮華子為尊",
    "T19n0997_009:0567b12": "　羯摩部中珠　　種種和合作",
    "T19n0997_009:0567b13": "　五部搯珠法　　用大拇指同",
    "T19n0997_009:0567b14": "　佛部頭指承　　金剛部中指",
    "T19n0997_009:0567b15": "　寶部無名指　　蓮華部合三",
    "T19n0997_009:0567b16": "　羯摩四指承　　皆用於初節",
    "T19n0997_009:0567b17": "　金珠兩倍福　　真珠得俱胝",
    "T19n0997_009:0567b18": "　金剛蓮子珠　　百千俱胝福",
    "T19n0997_009:0567b19": "　若持菩提子　　及以和合珠",
    "T19n0997_009:0567b20": "　無數福莊嚴　　諸佛之所說",
    "T19n0997_009:0567b21": "　珠有一百八　　攝亂心不馳",
    "T19n0997_009:0567b22": "　毘盧遮那印　　當鼻端繫想",
    "T19n0997_009:0567b23": "　為除煩惱等　　增長三摩提",
    "T19n0997_009:0567b24": "　當想於本尊　　護摩勤念誦",
    "T19n0997_009:0567b25": "　先觀月輪淨　　想自坐輪中",
    "T19n0997_009:0567b26": "　發焰光熾然　　天光嚴自體",
    "T19n0997_009:0567b27": "　十方現在佛　　五色青白珠",
    "T19n0997_009:0567b28": "　莊嚴極可尊　　常觀現前住",
    "T19n0997_009:0567b29": "　三千塵數佛　　悉來入我身",
    "T19n0997_009:0567c01": "　我身等虛空　　扇底迦供養",
    "T19n0997_009:0567c02": "　想菩薩歡喜　　是增長護摩",
    "T19n0997_009:0567c03": "　忿怒入我身　　內外冤皆滅",
    "T19n0997_009:0567c04": "　美色菩薩入　　想敬愛相成",
    "T19n0997_009:0567c05": "　瑜伽內護摩　　過去諸佛說",
    "T19n0997_009:0567c06": "爾時世尊說此偈已。告祕密主金剛手言。善",
    "T19n0997_009:0567c07": "男子諦聽諦聽此一字陀羅尼門。即是一切",
    "T19n0997_009:0567c08": "陀羅尼母。無邊俱胝陀羅尼門以為眷屬。若",
    "T19n0997_009:0567c09": "有觀察此陀羅尼。無邊俱胝三昧現前。過去",
    "T19n0997_009:0567c10": "現在一切諸佛。由觀察此陀羅尼故。得阿耨",
    "T19n0997_009:0567c11": "多羅三藐三菩提。善男子我今為諸國王。略",
    "T19n0997_009:0567c12": "說一字令得受持。若諸國王得一字觀。一剎",
    "T19n0997_009:0567c13": "那頃便得五種三昧現前。所有煩惱不復現",
    "T19n0997_009:0567c14": "起。善男子此大金剛城曼荼羅。所有功能不",
    "T19n0997_009:0567c15": "可思議。若善男子善女人。有能入此曼荼羅",
    "T19n0997_009:0567c16": "者。則為已見一切諸佛一切菩薩。何以故此",
    "T19n0997_009:0567c17": "曼荼羅。即是一切諸佛賢聖集會議論甚深",
    "T19n0997_009:0567c18": "法處。若能入者。則為諸佛一切菩薩證知護",
    "T19n0997_009:0567c19": "念。為諸如來法王真子。能為一切眾生之父。",
    "T19n0997_009:0567c20": "紹三寶種斷三惡趣。開人天門住不退地。遠",
    "T19n0997_009:0567c21": "一切罪得三十七菩提分法十力無畏。以為",
    "T19n0997_009:0567c22": "瓔珞而自莊嚴。善男子隨其城邑。有此道場",
    "T19n0997_009:0567c23": "受持修行。四天大王帝釋諸天八部擁護。於",
    "T19n0997_009:0567c24": "此國土常無飢饉亦無冤敵。一切人畜無諸",
    "T19n0997_009:0567c25": "災疫。諸國小王欽德歸化。於諸王中殊勝第",
    "T19n0997_009:0567c26": "一。遠離一切憂患苦惱。隨其壽命安隱快樂。",
    "T19n0997_009:0567c27": "乃至夢中常見一切諸佛菩薩。轉身受生常",
    "T19n0997_009:0567c28": "得安樂。有大名稱富有財寶。好行惠施能修",
    "T19n0997_009:0567c29": "安忍。具足智慧愛樂善法。生生常得宿住智",
    "T19n0997_009:0568a01": "慧。於百千世作轉輪王。那由他劫作天帝釋。",
    "T19n0997_009:0568a02": "百俱胝世常作人王。祕密主若有善男子善",
    "T19n0997_009:0568a03": "女人。以恒河沙世界滿中七寶持用布施。若",
    "T19n0997_009:0568a04": "復有人為欲利樂一切眾生。發菩提心入此",
    "T19n0997_009:0568a05": "金剛曼荼羅者。其福勝彼。爾時世尊欲重宣",
    "T19n0997_009:0568a06": "此義而說偈言。",
    "T19n0997_009:0568a07": "　諸佛曼荼羅　　已說三身法",
    "T19n0997_009:0568a08": "　法身及報化　　相續次第成",
    "T19n0997_009:0568a09": "　修佛菩提中　　最勝微妙法",
    "T19n0997_009:0568a10": "　不久當成佛　　三身皆得圓",
    "T19n0997_009:0568a11": "　十方諸世尊　　共證知護念",
    "T19n0997_009:0568a12": "　當成法王子　　持佛種常全",
    "T19n0997_009:0568a13": "　已斷惡趣因　　復遠諸苦果",
    "T19n0997_009:0568a14": "　隨順不退轉　　修行趣菩提",
    "T19n0997_009:0568a15": "　常安住懃修　　三十七道品",
    "T19n0997_009:0568a16": "　又住四梵住　　無畏十力中",
    "T19n0997_009:0568a17": "　若見此道場　　遠離一切罪",
    "T19n0997_009:0568a18": "　應受人天等　　敬養尊重心",
    "T19n0997_009:0568a19": "　現世成如來　　眾生癡闇滅",
    "T19n0997_009:0568a20": "　諸天恒見佛　　常護道場門",
    "T19n0997_009:0568a21": "　金剛道場中　　若得灌頂者",
    "T19n0997_009:0568a22": "　法王子灌頂　　不久必當成",
    "T19n0997_009:0568a23": "　千世為輪王　　那由他帝釋",
    "T19n0997_009:0568a24": "　億劫四王位　　無數世人王",
    "T19n0997_009:0568a25": "　十度悉皆圓　　安住於十地",
    "T19n0997_009:0568a26": "　成就十種智　　十自在皆通",
    "T19n0997_009:0568a27": "　趣三解脫門　　建立三乘法",
    "T19n0997_009:0568a28": "　隨順成佛地　　相好以莊嚴",
    "T19n0997_009:0568a29": "　轉生所受身　　得樂大名稱",
    "T19n0997_009:0568b01": "　能脫諸病惱　　智慧決無疑",
    "T19n0997_009:0568b02": "　富貴施貧窮　　安忍愛樂善",
    "T19n0997_009:0568b03": "　生生知宿住　　世世盡端嚴",
    "T19n0997_009:0568b04": "　世界如恒沙　　滿中皆七寶",
    "T19n0997_009:0568b05": "　淨心將布施　　緣覺及聲聞",
    "T19n0997_009:0568b06": "　若發菩提心　　為利諸含識",
    "T19n0997_009:0568b07": "　入此道場者　　此福勝過前",
    "T19n0997_009:0568b08": "　從發菩提心　　生佛及菩薩",
    "T19n0997_009:0568b09": "　從菩薩流出　　緣覺與聲聞",
    "T19n0997_009:0568b10": "　及色究竟天　　剎利諸族姓",
    "T19n0997_009:0568b11": "　并餘諸善業　　凡夫之所行",
    "T19n0997_009:0568b12": "　菩提心出生　　菩薩不退地",
    "T19n0997_009:0568b13": "　故修諸勝行　　先發菩提心",
    "T19n0997_009:0568b14": "爾時祕密主金剛手。聞說此已白佛言。世尊",
    "T19n0997_009:0568b15": "我今聞此大金剛城曼荼羅一切陀羅尼母一",
    "T19n0997_009:0568b16": "切如來成正覺法心。得清淨歡喜踊躍。隨其",
    "T19n0997_009:0568b17": "所在國土城邑。若有建立此曼茶羅。我祕",
    "T19n0997_009:0568b18": "密主以陀羅尼而為供養。即說陀羅尼曰。",
    "T19n0997_009:0568b19": "曩謨(一)囉怛曩(二合)怛囉(二合)也耶(二)曩謨嚩折",
    "T19n0997_009:0568b20": "囉(二合)播曩曳(平三)摩賀(四)藥乞叉(二合)犀那鉢",
    "T19n0997_009:0568b21": "戴曳(平五)摩賀(引)麼攞(六)鉢囉(二合)訖囉(二",
    "T19n0997_009:0568b22": "合)摩也(七)摩賀嚩折囉(二合八)謎囉嚩也(九)唵(十)阿",
    "T19n0997_009:0568b23": "沒[口*栗](二合)多(十一)軍吒[口*梨](十二)吽(十三)發(十四)翳",
    "T19n0997_009:0568b24": "系(十五)翳奚(十六)阿劫臘摩(十七)阿劫臘摩(十八)",
    "T19n0997_009:0568b25": "阿迦哩灑(二合)也(十九)阿迦哩灑(二合)也(二十)",
    "T19n0997_009:0568b26": "嚩(入)質哩(二合)曩(上鼻音乃也反二十一)薩嚩弩瑟吒(二合",
    "T19n0997_009:0568b27": "二十二)那伽難(上二十三)室囉斯(上二十四)頻那頻那(二十五)",
    "T19n0997_009:0568b28": "嚩(入)折囉(二合)曩(上鼻音乃也反二十六)跛吒(上)也跛",
    "T19n0997_009:0568c01": "吒(上)也(二十七)嚩(入)折囉(二合)曩(上鼻音乃也反二十八)吽吽",
    "T19n0997_009:0568c02": "吽(二十九)癹癹癹(三十)瞋陀瞋陀瞋陀(三十一)嚩(入)",
    "T19n0997_009:0568c03": "折囉(二合)曩(上鼻音乃也反三十二)薩嚩努瑟吒(二合三十三)娜",
    "T19n0997_009:0568c04": "健難(三十四)毘灑耶毘灑耶(三十五)仡囉(二合)娑仡囉",
    "T19n0997_009:0568c05": "(二合)娑(三十六)娑麼娑麼(三十七)彌勃多(二合)入嚩(二",
    "T19n0997_009:0568c06": "合)囉(三十八)摩哩那(三十九)嚩(入)折哩(二合)娜(乃也反四十)",
    "T19n0997_009:0568c07": "那賴也那賴也(四十一)戶嚧戶嚧(四十二)吽吽吽(四十三)",
    "T19n0997_009:0568c08": "阿沒哩(二合)多(四十四)嚩(入)哩灑(二合)儞(四十五)嚩",
    "T19n0997_009:0568c09": "(入)哩殺覩(四十六)禰嚩(上)娑(上)滿低曩(上鼻音乃",
    "T19n0997_009:0568c10": "也反四十七)癹癹癹癹癹癹癹(四十八)佉(上已下同)佉佉佉佉",
    "T19n0997_009:0568c11": "佉佉(四十九)佉(上)呬(奚以反下同)佉呬佉呬佉呬佉呬",
    "T19n0997_009:0568c12": "佉呬佉呬(五十)攞攞攞(五十一)娑嚩(二合引)賀(引五十二)",
    "T19n0997_009:0568c13": "世尊我今復當說於念誦軌儀法則。金剛阿",
    "T19n0997_009:0568c14": "闍梨凡欲所為。要當先於一切眾生起慈悲",
    "T19n0997_009:0568c15": "心。若有國土亢陽無雨。金剛阿闍梨往有蓮",
    "T19n0997_009:0568c16": "華大龍池所。或河流岸或復小池。當結大界。",
    "T19n0997_009:0568c17": "或四方界或四隅界。結護己身此處作壇壇",
    "T19n0997_009:0568c18": "上圖畫七頭龍王。散種種花燒種種香。塗香",
    "T19n0997_009:0568c19": "末香花鬘資具種種供養。壇場四面懸青色",
    "T19n0997_009:0568c20": "幡建赤色幢。當以穀麥油麻大麥臘沓子銀",
    "T19n0997_009:0568c21": "金錢等投龍池中。右遶四面合掌禮拜以為",
    "T19n0997_009:0568c22": "供養。次備飲食以為供養。謂酪密酥乳糜白",
    "T19n0997_009:0568c23": "粳米飯種種飲食。轉讀大孔雀王經。起大悲",
    "T19n0997_009:0568c24": "心發大誓願。為諸眾生祈降甘雨。作是法已",
    "T19n0997_009:0568c25": "若不降雨。當以忿怒尊陀羅尼念誦加持。我",
    "T19n0997_009:0568c26": "當自來以金剛杵。而擬龍頭令彼驚怖。時龍",
    "T19n0997_009:0568c27": "雲中恭敬合掌。下微細雨普遍充洽龍亦歡",
    "T19n0997_009:0568c28": "喜。唯除眾生有決定業甘雨不降餘必應心。",
    "T19n0997_009:0569a01": "念誦之時食三白食。所謂乳酪及白粳米。誦",
    "T19n0997_009:0569a02": "十萬遍便得成就。",
    "T19n0997_009:0569a03": "若雨過多便誦止雨陀羅尼曰。",
    "T19n0997_009:0569a04": "唵(一)阿蜜[口*栗]低底(二)吽(三)底瑟咤(二合四)娑嚩(二合引)",
    "T19n0997_009:0569a05": "賀(引五)",
    "T19n0997_009:0569a06": "誦此陀羅尼七遍。或以鉢器或瓶缸等盛蜀",
    "T19n0997_009:0569a07": "葵花。以鉢瓶等覆在地上便即晴明。",
    "T19n0997_009:0569a08": "若他方冤敵來相侵擾。當誦此陀羅尼曰。",
    "T19n0997_009:0569a09": "南謨(一)囉怛曩(二合)怛囉(二合)耶也(二)唵(三)阿蜜",
    "T19n0997_009:0569a10": "[口*栗]多(四)嚩日哩(二合)阿蜜[口*栗]低(五)吽(六)孽捙",
    "T19n0997_009:0569a11": "孽捙(七)曳(入)他蘇佉(八)三昧也(九)摩奴三末囉",
    "T19n0997_009:0569a12": "(十)娑嚩(二合引)賀(引十一)",
    "T19n0997_009:0569a13": "燒安悉香以花置掌中。作金剛合掌誦此真",
    "T19n0997_009:0569a14": "言。四向散花冤賊退散。",
    "T19n0997_009:0569a15": "若國土內一切災難諸惡鬼神。流行疫毒惱",
    "T19n0997_009:0569a16": "於人畜。及有他方冤敵侵擾。當作極大威德",
    "T19n0997_009:0569a17": "忿怒王金剛手甘露軍荼利金剛。啞啞而笑",
    "T19n0997_009:0569a18": "要勝祕密心法。亦取諸毒刺。火焚念誦而作",
    "T19n0997_009:0569a19": "護摩。如上災難皆悉消滅。若欲効驗先誦真",
    "T19n0997_009:0569a20": "言滿十萬遍即得悉地。",
    "T19n0997_009:0569a21": "若欲先知善惡吉凶定不定者應當誦此陀羅",
    "T19n0997_009:0569a22": "尼曰。",
    "T19n0997_009:0569a23": "南謨(一)囉怛曩(二合)怛囉(二合)耶也(二)南謨(三)始",
    "T19n0997_009:0569a24": "戰(二合)拏嚩折囉(二合引)跛曩曳(四)摩賀(五)藥乞叉",
    "T19n0997_009:0569a25": "(二合)犀那鉢戴曳(平六)翳鬘(七)勿[亭*野](亭也反八)鉢囉",
    "T19n0997_009:0569a26": "乞叉(二合)茗(九)娑茗(十)勿[亭*野](亭也反十一)三沒哩[亭*野]",
    "T19n0997_009:0569a27": "(亭也反)覩(十二)唵(十三)阿蜜[口*栗](二合)低癹(十四)怛儞",
    "T19n0997_009:0569a28": "也(二合)他(十五)戰抳戰抳(十六)印抳泯抳(十七)",
    "T19n0997_009:0569b01": "僧羯[口*束*頁]摩(十八)泯抳(十九)阿尾奢矯禰(二十)鉢",
    "T19n0997_009:0569b02": "囉(二合)尾奢矯禰(二十一)阿悉泯(二十二)阿麌瑟咤(二合",
    "T19n0997_009:0569b03": "二十三)曼茶哩(二十四)鉢扇努(二十五)那囉迦(二十六)那哩",
    "T19n0997_009:0569b04": "迦(二十七)儞尾那(二十八)斫蒭灑(二十九)阿閉覩(三十)摩",
    "T19n0997_009:0569b05": "努山(三十一)斫蒭入(拈熠反)眠斫蒭(三十二)跛囉(二合)",
    "T19n0997_009:0569b06": "嚩(入)多也(三十三)覩系那紇哩(二合)單(三十四)曳(入)",
    "T19n0997_009:0569b07": "寫紇哩(二合)單(三十五)曳(入)怛囉(二合三十六)悉他比",
    "T19n0997_009:0569b08": "單(三十七)怛(三十八)薩挽(三十九)捺哩灑(二合)也(四",
    "T19n0997_009:0569b09": "十)莎嚩(二合引)賀(四十一引)",
    "T19n0997_009:0569b10": "次說持念軌儀。金剛阿闍梨先以瞿摩夷塗",
    "T19n0997_009:0569b11": "成方壇。以乳酪末作儞也(平二合)阿樂多(二合",
    "T19n0997_009:0569b12": "樂音闌格反)各盛滿椀置壇四角四角。置燈。然後散",
    "T19n0997_009:0569b13": "花燒安悉香。或於劍中或鏡或牆。或指或掌",
    "T19n0997_009:0569b14": "或燈或佛像。或水精或壇或琉璃中。稱心所",
    "T19n0997_009:0569b15": "欲見其善惡。當以童男或有童女。身無瘢痕",
    "T19n0997_009:0569b16": "清淨無過。澡浴身體著解白衣。誦此真言用",
    "T19n0997_009:0569b17": "加持之。我當至彼自現其身。隨其所問三世",
    "T19n0997_009:0569b18": "之事悉皆辯說。隨心疑惑悉皆斷除。若為癲",
    "T19n0997_009:0569b19": "癎鬼魅所著。當以楊枝及石榴枝。以上真言",
    "T19n0997_009:0569b20": "加持七遍。燒安悉香於地畫彼鬼神形像。令",
    "T19n0997_009:0569b21": "前童子執楊枝等。鞭彼圖畫鬼神形像胸背",
    "T19n0997_009:0569b22": "等處。時彼病人如撻其身。嘷叫啼泣叩頭求",
    "T19n0997_009:0569b23": "救。從今永去不敢更來。時阿闍梨令鬼立誓。",
    "T19n0997_009:0569b24": "若再來者願我眷屬喪滅無餘。鬼立誓後更",
    "T19n0997_009:0569b25": "不再來病者平復。非唯去病種種勝事。此總",
    "T19n0997_009:0569b26": "持力皆得稱心成就所作。",
    "T19n0997_009:0569b27": "爾時世尊告祕密主金剛手菩薩言。善哉善",
    "T19n0997_009:0569b28": "哉善男子。此陀羅尼能與未來一切眾生作",
    "T19n0997_009:0569c01": "大利益。一切如來悉皆隨喜。此陀羅尼能令",
    "T19n0997_009:0569c02": "眾生發菩提心。又令一切外道異見皆悉調",
    "T19n0997_009:0569c03": "伏。與諸佛法以為先導。隨諸國土有此總持。",
    "T19n0997_009:0569c04": "國無飢饉人民安樂。國主無病無復怨敵。佛",
    "T19n0997_009:0569c05": "法流通無諸障礙。祕密主菩薩以此陀羅尼",
    "T19n0997_009:0569c06": "為主覆護自身。能持種種陀羅尼寶。於夜闇",
    "T19n0997_009:0569c07": "中而為明炬。又以種種陀羅尼門。而作瓔珞",
    "T19n0997_009:0569c08": "莊嚴其身。以此陀羅尼而為先導。以此陀羅",
    "T19n0997_009:0569c09": "尼而為器仗。過現未來恒須執持。以此陀羅",
    "T19n0997_009:0569c10": "尼而為室宅。安住其中而行布施。守護淨戒",
    "T19n0997_009:0569c11": "修習安忍。懃行精進深入禪定照明般若。祕",
    "T19n0997_009:0569c12": "密主菩薩云何安住於此陀羅尼中而行布",
    "T19n0997_009:0569c13": "施。祕密主以此菩薩。不捨平等而行施故。謂",
    "T19n0997_009:0569c14": "陀羅尼平等故布施平等。布施平等故我平",
    "T19n0997_009:0569c15": "等。我平等故眾生平等。眾生平等故法平等。",
    "T19n0997_009:0569c16": "法平等故菩提平等。菩提平等故即陀羅尼",
    "T19n0997_009:0569c17": "平等故。此菩薩住陀羅尼能行布施。如是布",
    "T19n0997_009:0569c18": "施非隨煩惱而行布施。與勝義法相應布施。",
    "T19n0997_009:0569c19": "悉能捨離一切煩惱名最勝捨。諸見不起內",
    "T19n0997_009:0569c20": "外眷屬一切皆捨。祕密主此是安住陀羅尼",
    "T19n0997_009:0569c21": "住處修行布施。",
    "T19n0997_009:0569c22": "祕密主云何菩薩。住陀羅尼修行淨戒。此菩",
    "T19n0997_009:0569c23": "薩見身口意本性寂靜而護持戒。於身口意心",
    "T19n0997_009:0569c24": "無所著。不依此世不依他世。不依於內不依",
    "T19n0997_009:0569c25": "於外。不依蘊界處不依菩提。亦不依於陀羅",
    "T19n0997_009:0569c26": "尼門。不依涅槃及一切法。護持淨戒亦不念",
    "T19n0997_009:0569c27": "言我能持戒。是為菩薩安住總持護持淨戒。",
    "T19n0997_009:0569c28": "祕密主云何菩薩。住陀羅尼修習安忍。此菩",
    "T19n0997_009:0569c29": "薩修忍辱時。不見自身不見眾生。不見補特",
    "T19n0997_009:0570a01": "伽羅不見壽者。不見於我及以我所。此菩薩",
    "T19n0997_009:0570a02": "內心清淨眾生清淨一切法清淨。以無所依",
    "T19n0997_009:0570a03": "依清淨心而行安忍。此菩薩修安忍時。無有",
    "T19n0997_009:0570a04": "少法而可修習。亦無少法而可損減。亦無少",
    "T19n0997_009:0570a05": "法而可增長。亦不為於少法生故。亦不為於",
    "T19n0997_009:0570a06": "少法滅故。亦不為於少法盡故。亦不為於少",
    "T19n0997_009:0570a07": "寂靜故。亦不為於一切眾生無我性故。亦不",
    "T19n0997_009:0570a08": "為於一切眾生寂靜性故。亦不為於無恐怖",
    "T19n0997_009:0570a09": "故。亦不為於身滅盡故。亦不為於語言盡故。",
    "T19n0997_009:0570a10": "亦不為於心意盡故。並不為於如是等法修",
    "T19n0997_009:0570a11": "習安忍。此菩薩於身修安忍時。為他所害節",
    "T19n0997_009:0570a12": "節支解。當自觀察身與草木牆壁瓦礫等無",
    "T19n0997_009:0570a13": "有異。此菩薩於語修安忍時。為他毀辱以妙",
    "T19n0997_009:0570a14": "言詞而酬答之。自在觀察言語性空不可執",
    "T19n0997_009:0570a15": "持。體性寂靜無有住處。又此法體皆不相待。",
    "T19n0997_009:0570a16": "剎那剎那不相續故。如是觀察修行安忍。此",
    "T19n0997_009:0570a17": "菩薩於心修安忍時。無有濁亂亦無高下。見",
    "T19n0997_009:0570a18": "身與心各不相知。了見身心無有住處。此是",
    "T19n0997_009:0570a19": "菩薩安住總持修習安忍。",
    "T19n0997_009:0570a20": "祕密主云何菩薩。住陀羅尼懃行精進。此",
    "T19n0997_009:0570a21": "菩薩為欲增長諸善法故。勤行精進而觀法",
    "T19n0997_009:0570a22": "界。不見增長不見損減。無少真實可得成就。",
    "T19n0997_009:0570a23": "無少顛倒可得壞滅。無世界成無世界壞。依",
    "T19n0997_009:0570a24": "此清淨陀羅尼門。觀察諸法亦復如是。不見",
    "T19n0997_009:0570a25": "善法而可增長。不見惡法而可減滅。彼諸",
    "T19n0997_009:0570a26": "法性無大無小無有住處。來無所從去無所",
    "T19n0997_009:0570a27": "至。如是知見一切諸法。依如是法莊嚴自身。",
    "T19n0997_009:0570a28": "為令眾生真實解了顛倒法故而為說法。如",
    "T19n0997_009:0570a29": "是說時觀察眾生實不可得。以知眾生不可",
    "T19n0997_009:0570b01": "得故。則一切法亦不可得。何以故謂離眾生",
    "T19n0997_009:0570b02": "無有少法而可得者。離法亦無眾生可得。又",
    "T19n0997_009:0570b03": "此法性即是我性。我性即是一切法性。一切",
    "T19n0997_009:0570b04": "法性即是佛性。此彼本性體平等故。觀察尋",
    "T19n0997_009:0570b05": "求如是佛法無少可得。法不可得故佛不可",
    "T19n0997_009:0570b06": "得。又能觀心尚不可得況所求法而當可得。",
    "T19n0997_009:0570b07": "內外能所二相俱忘。如是說法此是菩薩安",
    "T19n0997_009:0570b08": "住總持勤行精進。",
    "T19n0997_009:0570b09": "祕密主菩薩云何。住陀羅尼修習靜慮。此菩",
    "T19n0997_009:0570b10": "薩若入諸定。當入諸禪平等體性。非有成就",
    "T19n0997_009:0570b11": "非無成就。觀察諸定無增無減。不依諸境而",
    "T19n0997_009:0570b12": "有觀察悟諸禪定。及一切法平等體性。不亂",
    "T19n0997_009:0570b13": "不滅不相障礙。於諸淨慮支林功德。不依身",
    "T19n0997_009:0570b14": "求不依心求。如是入時依於實相真際法性",
    "T19n0997_009:0570b15": "而入於定。觀諸眾生體性平等諸法無生。如",
    "T19n0997_009:0570b16": "是相應修習於定。如是入定心不住內。亦不",
    "T19n0997_009:0570b17": "住外亦不住心。此菩薩不住於識。超過一切",
    "T19n0997_009:0570b18": "有見眾生持戒入禪。亦悉超過一切外道五",
    "T19n0997_009:0570b19": "通神仙聲聞緣覺一切三昧三摩鉢底。此菩",
    "T19n0997_009:0570b20": "薩所有禪定。從陀羅尼而得出生。遠離諸見",
    "T19n0997_009:0570b21": "及諸煩惱。而皆迴向無上菩提。成就眾生常",
    "T19n0997_009:0570b22": "住純一真實三昧。乃至涅槃無有變異。是為",
    "T19n0997_009:0570b23": "菩薩住陀羅尼修習靜慮。祕密主云何菩薩",
    "T19n0997_009:0570b24": "住陀羅尼。修習於法毘鉢舍那。謂此菩薩以",
    "T19n0997_009:0570b25": "智慧眼明見諸法。非肉眼見非天眼見。此菩",
    "T19n0997_009:0570b26": "薩如是見時。見法寂靜見近寂靜。見無所行",
    "T19n0997_009:0570b27": "見無合會。虛閑寂靜無有成就。此菩薩以如",
    "T19n0997_009:0570b28": "是見見一切法。若見少法不名為見不見少",
    "T19n0997_009:0570b29": "法是名為見。何以故若見法體智慧不生。若",
    "T19n0997_009:0570c01": "無智慧亦無無智。亦無有見。如是見法非有",
    "T19n0997_009:0570c02": "我見。非眾生見非壽者見。非養育見非士夫",
    "T19n0997_009:0570c03": "見。非補特伽羅見。如是見者是名見法。如是",
    "T19n0997_009:0570c04": "見法即見眾生虛妄顛倒。是故菩薩於諸眾",
    "T19n0997_009:0570c05": "生。起極堅固大悲之心。作是念言奇哉眾",
    "T19n0997_009:0570c06": "生。如是妙法如是清淨云何而為煩惱所纏恒",
    "T19n0997_009:0570c07": "受大苦。為欲令其解脫妄苦而起大悲。是為",
    "T19n0997_009:0570c08": "菩薩住陀羅尼修習於法毘鉢舍那。佛言祕",
    "T19n0997_009:0570c09": "密主我於無量無數劫中。修習如是波羅蜜",
    "T19n0997_009:0570c10": "多。至最後身六年苦行。不得阿耨多羅三藐",
    "T19n0997_009:0570c11": "三菩提成毘盧遮那。坐道場時無量化佛猶",
    "T19n0997_009:0570c12": "如油麻遍滿虛空。諸佛同聲而告我言。善男",
    "T19n0997_009:0570c13": "子云何而求成等正覺。我白佛言我是凡夫",
    "T19n0997_009:0570c14": "未知求處。唯願慈悲為我解說。是時諸佛同",
    "T19n0997_009:0570c15": "告我言。善男子諦聽諦聽當為汝說。汝今宜",
    "T19n0997_009:0570c16": "應當於鼻端想淨月輪。於月輪中作唵字觀。",
    "T19n0997_009:0570c17": "作是觀已於夜後分。得成阿耨多羅三藐三",
    "T19n0997_009:0570c18": "菩提。善男子十方世界如恒河沙三世諸佛。",
    "T19n0997_009:0570c19": "不於月輪作唵字觀。得成佛者無有是處。何",
    "T19n0997_009:0570c20": "以故唵字即是一切法門。亦是八萬四千法",
    "T19n0997_009:0570c21": "門寶炬關鑰。唵字即是毘盧遮那佛之真身。",
    "T19n0997_009:0570c22": "唵字即是一切陀羅尼母。從此能生一切如",
    "T19n0997_009:0570c23": "來。從如來生一切菩薩。從菩薩生一切眾生",
    "T19n0997_009:0570c24": "乃至少分所有善根。善男子此陀羅尼具如",
    "T19n0997_009:0570c25": "是等不可思議威德功用。窮劫演說劫數可",
    "T19n0997_009:0570c26": "盡。此陀羅尼功用威德不可窮盡。爾時世尊",
    "T19n0997_009:0570c27": "欲重顯示此陀羅尼勝功德故。而說偈言。",
    "T19n0997_009:0570c28": "　若離煩惱塵　　能斷一切垢",
    "T19n0997_009:0570c29": "　離垢心清淨　　此寶炬總持",
    "T19n0997_009:0571a01": "　若身口意淨　　平等起慈心",
    "T19n0997_009:0571a02": "　光明如淨月　　此寶炬總持",
    "T19n0997_009:0571a03": "　解脫諸二見　　遠離念與疑",
    "T19n0997_009:0571a04": "　得智慧想心　　此寶炬總持",
    "T19n0997_009:0571a05": "　入於念智門　　大智功德具",
    "T19n0997_009:0571a06": "　如空際無垢　　此寶炬總持",
    "T19n0997_009:0571a07": "　不斷三寶種　　遠離三種垢",
    "T19n0997_009:0571a08": "　脫三有惑苦　　此寶炬總持",
    "T19n0997_009:0571a09": "　滅盡貪瞋癡　　陰翳諸煩惱",
    "T19n0997_009:0571a10": "　不為劫濁亂　　此寶炬總持",
    "T19n0997_009:0571a11": "　上中下世界　　所有諸音聲",
    "T19n0997_009:0571a12": "　妙入無塵相　　此寶炬總持",
    "T19n0997_009:0571a13": "　具足甚深法　　無邊諸字句",
    "T19n0997_009:0571a14": "　脫我所二見　　此寶炬總持",
    "T19n0997_009:0571a15": "　妙建立四行　　具足於四禪",
    "T19n0997_009:0571a16": "　隨順得解脫　　此寶炬總持",
    "T19n0997_009:0571a17": "　得勝義法眼　　四攝梵住圓",
    "T19n0997_009:0571a18": "　五通為先導　　此寶炬總持",
    "T19n0997_009:0571a19": "　建立妙念處　　常隨順正斷",
    "T19n0997_009:0571a20": "　恒修四神足　　此寶炬總持",
    "T19n0997_009:0571a21": "　具信等五根　　安住於五力",
    "T19n0997_009:0571a22": "　速住七覺分　　此寶炬總持",
    "T19n0997_009:0571a23": "　八正道引攝　　住於止觀峯",
    "T19n0997_009:0571a24": "　俱解脫前導　　此寶炬總持",
    "T19n0997_009:0571a25": "　自在行地滿　　常隨解脫道",
    "T19n0997_009:0571a26": "　永斷一切過　　此寶炬總持",
    "T19n0997_009:0571a27": "　光明普照世　　如淨日月輪",
    "T19n0997_009:0571a28": "　能令眼清淨　　此寶炬總持",
    "T19n0997_009:0571a29": "　天眼妙清淨　　慧眼無翳障",
    "T19n0997_009:0571b01": "　法眼亦清淨　　此寶炬總持",
    "T19n0997_009:0571b02": "　能淨煩惱魔　　及淨蘊魔道",
    "T19n0997_009:0571b03": "　死魔已降伏　　諸魔軍退滅",
    "T19n0997_009:0571b04": "　總持自在住　　那由他剎中",
    "T19n0997_009:0571b05": "　見那由他佛　　聽聞無上法",
    "T19n0997_009:0571b06": "　聞斯廣大法　　真明力念持",
    "T19n0997_009:0571b07": "　文義悉皆圓　　廣為眾生說",
    "T19n0997_009:0571b08": "　住此總持者　　於法微細知",
    "T19n0997_009:0571b09": "　分別諸因緣　　心智剎那滅",
    "T19n0997_009:0571b10": "　滿此總持者　　無著無所依",
    "T19n0997_009:0571b11": "　三智眼已明　　安住三解脫",
    "T19n0997_009:0571b12": "　得此最勝持　　廣說真言要",
    "T19n0997_009:0571b13": "　獲多總持法　　無量難可稱",
    "T19n0997_009:0571b14": "　諸定及解脫　　無量無有邊",
    "T19n0997_009:0571b15": "　遊戲諸通明　　無邊門悉具",
    "T19n0997_009:0571b16": "　如大海無量　　能納諸細流",
    "T19n0997_009:0571b17": "　如是最勝明　　無邊法歸處",
    "T19n0997_009:0571b18": "　欲悟無盡智　　善入無盡聲",
    "T19n0997_009:0571b19": "　永滅結縛源　　說此真明法",
    "T19n0997_009:0571b20": "　若欲諸色相　　種族悉崇高",
    "T19n0997_009:0571b21": "　生生殊勝身　　獲得如意寶",
    "T19n0997_009:0571b22": "　能入甚深教　　忍不出不生",
    "T19n0997_009:0571b23": "　智地不動搖　　說此總持法",
    "T19n0997_009:0571b24": "　無數諸菩薩　　求無上菩提",
    "T19n0997_009:0571b25": "　得此陀羅尼　　菩提不難得",
    "T19n0997_009:0571b26": "　十方一切佛　　說法利眾生",
    "T19n0997_009:0571b27": "　得此最勝明　　辯才常不斷",
    "T19n0997_009:0571b28": "　得此真明法　　說法皆不空",
    "T19n0997_009:0571b29": "　知身根樂殊　　無量眾生喜",
    "T19n0997_009:0571c01": "　住此真明法　　轉於最勝輪",
    "T19n0997_009:0571c02": "　眾生脫苦源　　最勝乘安住",
    "T19n0997_009:0571c03": "　那由他億劫　　讚歎此功能",
    "T19n0997_009:0571c04": "　此功德無邊　　佛說不能盡",
    "T19n0997_009:0571c05": "爾時祕密主金剛手菩薩摩訶薩。聞說此已。",
    "T19n0997_009:0571c06": "歡喜踊躍即起合掌。右遶世尊經百千匝。還",
    "T19n0997_009:0571c07": "復本座恭敬瞻仰。佛說此陀羅尼功德品時。",
    "T19n0997_009:0571c08": "三十二那由他菩薩得此陀羅尼。無量無數",
    "T19n0997_009:0571c09": "眾生。發阿耨多羅三藐三菩提心。",
    "T19n0997_009:0571c10": "守護國界主陀羅尼經卷第九"
}