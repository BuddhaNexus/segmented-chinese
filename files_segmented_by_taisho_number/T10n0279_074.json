{
    "T10n0279_074:0401c12": "大方廣佛華嚴經卷第七十四",
    "T10n0279_074:0401c14": "于闐國三藏實叉難陀奉　制譯",
    "T10n0279_074:0401c15": "入法界品第三十九之十五",
    "T10n0279_074:0401c16": "爾時，善財童子於大願精進力救護一切眾",
    "T10n0279_074:0401c17": "生夜神所，得菩薩解脫已，憶念修習，了達增",
    "T10n0279_074:0401c18": "長。漸次遊行，至嵐毘尼林，周遍尋覓彼妙德",
    "T10n0279_074:0401c19": "神，見在一切寶樹莊嚴樓閣中，坐寶蓮華師",
    "T10n0279_074:0401c20": "子之座，二十億那由他諸天恭敬圍遶，為說",
    "T10n0279_074:0401c21": "菩薩受生海經，令其皆得生如來家，增長菩",
    "T10n0279_074:0401c22": "薩大功德海。善財見已，頂禮其足，合掌前立，",
    "T10n0279_074:0401c23": "白言：「大聖！我已先發阿耨多羅三藐三菩提",
    "T10n0279_074:0401c24": "心，而未能知菩薩云何修菩薩行、生如來家、",
    "T10n0279_074:0401c25": "為世大明？」彼神答言：「善男子！菩薩有十種",
    "T10n0279_074:0401c26": "受生藏，若菩薩成就此法，則生如來家，念念",
    "T10n0279_074:0401c27": "增長菩薩善根，不疲不懈，不厭不退，無斷無",
    "T10n0279_074:0401c28": "失，離諸迷惑，不生怯劣、惱悔之心，趣一切智，",
    "T10n0279_074:0401c29": "入法界門，發廣大心，增長諸度，成就諸佛無",
    "T10n0279_074:0402a01": "上菩提，捨世間趣，入如來地，獲勝神通，諸佛",
    "T10n0279_074:0402a02": "之法常現在前，順一切智真實義境。「何等為",
    "T10n0279_074:0402a03": "十？一者，願常供養一切諸佛受生藏；二者，發",
    "T10n0279_074:0402a04": "菩提心受生藏；三者，觀諸法門勤修行受生",
    "T10n0279_074:0402a05": "藏；四者，以深淨心普照三世受生藏；五者，平",
    "T10n0279_074:0402a06": "等光明受生藏；六者，生如來家受生藏；七者，",
    "T10n0279_074:0402a07": "佛力光明受生藏；八者，觀普智門受生藏；九",
    "T10n0279_074:0402a08": "者，普現莊嚴受生藏；十者，入如來地受生藏。",
    "T10n0279_074:0402a09": "「善男子！云何名：願常供養一切佛受生藏？善",
    "T10n0279_074:0402a10": "男子！菩薩初發心時，作如是願：『我當尊重、恭",
    "T10n0279_074:0402a11": "敬、供養一切諸佛，見佛無厭，於諸佛所，常生",
    "T10n0279_074:0402a12": "愛樂，常起深信，修諸功德，恒無休息。』是為",
    "T10n0279_074:0402a13": "菩薩為一切智始集善根受生藏。「云何名：發菩",
    "T10n0279_074:0402a14": "提心受生藏？善男子！此菩薩發阿耨多羅三",
    "T10n0279_074:0402a15": "藐三菩提心。所謂：起大悲心，救護一切眾生",
    "T10n0279_074:0402a16": "故；起供養佛心，究竟承事故；起普求正法心，",
    "T10n0279_074:0402a17": "一切無吝故；起廣大趣向心，求一切智故；",
    "T10n0279_074:0402a18": "起慈無量心，普攝眾生故；起不捨一切眾生",
    "T10n0279_074:0402a19": "心，被求一切智堅誓甲故；起無諂誑心，得",
    "T10n0279_074:0402a20": "如實智故；起如說行心，修菩薩道故；起不誑",
    "T10n0279_074:0402a21": "諸佛心，守護一切佛大誓願故；起一切智願",
    "T10n0279_074:0402a22": "心，盡未來化眾生不休息故。菩薩以如是等",
    "T10n0279_074:0402a23": "佛剎微塵數菩提心功德故，得生如來家。是",
    "T10n0279_074:0402a24": "為菩薩第二受生藏。「云何名：觀諸法門勤修",
    "T10n0279_074:0402a25": "行受生藏？善男子！此菩薩摩訶薩，起觀一",
    "T10n0279_074:0402a26": "切法門海心，起迴向一切智圓滿道心，起正",
    "T10n0279_074:0402a27": "念無過失業心，起一切菩薩三昧海清淨心，",
    "T10n0279_074:0402a28": "起修成一切菩薩功德心，起莊嚴一切菩薩",
    "T10n0279_074:0402a29": "道心，起求一切智大精進行、修諸功德如劫",
    "T10n0279_074:0402b01": "火熾然無休息心，起修普賢行教化一切眾",
    "T10n0279_074:0402b02": "生心，起善學一切威儀、修菩薩功德、捨離一",
    "T10n0279_074:0402b03": "切所有、住無所有真實心。是為菩薩第三受",
    "T10n0279_074:0402b04": "生藏。「云何名：以深淨心普照三世受生藏？善",
    "T10n0279_074:0402b05": "男子！此菩薩具清淨增上心，得如來菩提光，",
    "T10n0279_074:0402b06": "入菩薩方便海，其心堅固猶若金剛，背捨一",
    "T10n0279_074:0402b07": "切諸有趣生，成就一切佛自在力，修殊勝行，",
    "T10n0279_074:0402b08": "具菩薩根，其心明潔，願力不動，常為諸佛之",
    "T10n0279_074:0402b09": "所護念，破壞一切諸障礙山，普為眾生作所",
    "T10n0279_074:0402b10": "依處。是為菩薩第四受生藏。「云何名：平等光",
    "T10n0279_074:0402b11": "明受生藏？善男子！此菩薩具足眾行，普化眾",
    "T10n0279_074:0402b12": "生；一切所有，悉皆能捨；住佛究竟淨戒境界；",
    "T10n0279_074:0402b13": "具足忍法，成就諸佛法忍光明；以大精進，趣",
    "T10n0279_074:0402b14": "一切智，到於彼岸；修習諸禪，得普門定；淨",
    "T10n0279_074:0402b15": "智圓滿，以智慧日，明照諸法；得無礙眼，見",
    "T10n0279_074:0402b16": "諸佛海，悟入一切真實法性；一切世間，見",
    "T10n0279_074:0402b17": "者歡喜，善能修習如實法門。是為菩薩第五",
    "T10n0279_074:0402b18": "受生藏。「云何名：生如來家受生藏？善男子！此",
    "T10n0279_074:0402b19": "菩薩生如來家，隨諸佛住，成就一切甚深法",
    "T10n0279_074:0402b20": "門，具三世佛清淨大願，得一切佛同一善根，",
    "T10n0279_074:0402b21": "與諸如來共一體性，具出世行白淨善法，安",
    "T10n0279_074:0402b22": "住廣大功德法門；入諸三昧，見佛神力；隨",
    "T10n0279_074:0402b23": "所應化，淨諸眾生；如問而對，辯才無盡。是為",
    "T10n0279_074:0402b24": "菩薩第六受生藏。「云何名：佛力光明受生藏？",
    "T10n0279_074:0402b25": "善男子！此菩薩深入佛力，遊諸佛剎心無退",
    "T10n0279_074:0402b26": "轉，供養承事菩薩眾會無有疲厭，了一切",
    "T10n0279_074:0402b27": "法皆如幻起，知諸世間如夢所見，一切色相",
    "T10n0279_074:0402b28": "猶如光影，神通所作皆如變化，一切受生悉",
    "T10n0279_074:0402b29": "皆如影，諸佛說法皆如谷響，開示法界咸令",
    "T10n0279_074:0402c01": "究竟。是為菩薩第七受生藏。「云何名：觀普智",
    "T10n0279_074:0402c02": "門受生藏？善男子！此菩薩住童真位，觀一切",
    "T10n0279_074:0402c03": "智一一智門，盡無量劫開演一切菩薩所行，",
    "T10n0279_074:0402c04": "於諸菩薩甚深三昧心得自在，念念生於十",
    "T10n0279_074:0402c05": "方世界諸如來所，於有差別境入無差別定，",
    "T10n0279_074:0402c06": "於無差別法現有差別智，於無量境知無境",
    "T10n0279_074:0402c07": "界，於少境界入無量境，通達法性廣大無際，",
    "T10n0279_074:0402c08": "知諸世間悉假施設，一切皆是識心所起。是",
    "T10n0279_074:0402c09": "為菩薩第八受生藏。「云何名：普現莊嚴受生",
    "T10n0279_074:0402c10": "藏？善男子！此菩薩能種種莊嚴無量佛剎，普",
    "T10n0279_074:0402c11": "能化現一切眾生及諸佛身，得無所畏，演清",
    "T10n0279_074:0402c12": "淨法，周流法界，無所障礙；隨其心樂，普使知",
    "T10n0279_074:0402c13": "見，示現種種成菩提行，令生無礙一切智道；",
    "T10n0279_074:0402c14": "如是所作不失其時，而常在三昧毘盧遮那",
    "T10n0279_074:0402c15": "智慧之藏。是為菩薩第九受生藏。「云何名：入",
    "T10n0279_074:0402c16": "如來地受生藏？善男子！此菩薩悉於三世",
    "T10n0279_074:0402c17": "諸如來所受灌頂法，普知一切境界次第。所",
    "T10n0279_074:0402c18": "謂：知一切眾生前際後際沒生次第、一切菩",
    "T10n0279_074:0402c19": "薩修行次第、一切眾生心念次第、三世如來",
    "T10n0279_074:0402c20": "成佛次第、善巧方便說法次第，亦知一切初、",
    "T10n0279_074:0402c21": "中、後際所有諸劫若成若壞名號次第。隨",
    "T10n0279_074:0402c22": "諸眾生所應化度，為現成道功德莊嚴，神通",
    "T10n0279_074:0402c23": "說法，方便調伏。是為菩薩第十受生藏。「佛子！",
    "T10n0279_074:0402c24": "若菩薩摩訶薩，於此十法修習增長圓滿",
    "T10n0279_074:0402c25": "成就，則能於一莊嚴中，現種種莊嚴；如是",
    "T10n0279_074:0402c26": "莊嚴一切國土，開導示悟一切眾生，盡未來",
    "T10n0279_074:0402c27": "劫無有休息；演說一切諸佛法海種種境",
    "T10n0279_074:0402c28": "界、種種成熟，展轉傳來無量諸法；現不思議",
    "T10n0279_074:0402c29": "佛自在力，充滿一切虛空法界；於諸眾生心",
    "T10n0279_074:0403a01": "行海中而轉法輪，於一切世界示現成佛，恒",
    "T10n0279_074:0403a02": "無間斷；以不可說清淨言音說一切法，住",
    "T10n0279_074:0403a03": "無量處通達無礙；以一切法莊嚴道場，隨",
    "T10n0279_074:0403a04": "諸眾生欲解差別而現成佛，開示無量甚深",
    "T10n0279_074:0403a05": "法藏，教化成就一切世間。」爾時，嵐毘尼林神，",
    "T10n0279_074:0403a06": "欲重明其義，以佛神力，普觀十方而說頌",
    "T10n0279_074:0403a07": "言：",
    "T10n0279_074:0403a08": "「最上離垢清淨心，　　見一切佛無厭足，",
    "T10n0279_074:0403a09": "　願盡未來常供養，　　此明慧者受生藏。",
    "T10n0279_074:0403a10": "　一切三世國土中，　　所有眾生及諸佛，",
    "T10n0279_074:0403a11": "　悉願度脫恒瞻奉，　　此難思者受生藏。",
    "T10n0279_074:0403a12": "　聞法無厭樂觀察，　　普於三世無所礙，",
    "T10n0279_074:0403a13": "　身心清淨如虛空，　　此名稱者受生藏。",
    "T10n0279_074:0403a14": "　其心恒住大悲海，　　堅如金剛及寶山，",
    "T10n0279_074:0403a15": "　了達一切種智門，　　此最勝者受生藏。",
    "T10n0279_074:0403a16": "　大慈普覆於一切，　　妙行常增諸度海，",
    "T10n0279_074:0403a17": "　以法光明照群品，　　此雄猛者受生藏。",
    "T10n0279_074:0403a18": "　了達法性心無礙，　　生於三世諸佛家，",
    "T10n0279_074:0403a19": "　普入十方法界海，　　此明智者受生藏。",
    "T10n0279_074:0403a20": "　法身清淨心無礙，　　普詣十方諸國土，",
    "T10n0279_074:0403a21": "　一切佛力靡不成，　　此不思議受生藏。",
    "T10n0279_074:0403a22": "　入深智慧已自在，　　於諸三昧亦究竟，",
    "T10n0279_074:0403a23": "　觀一切智如實門，　　此真身者受生藏。",
    "T10n0279_074:0403a24": "　淨治一切諸佛土，　　勤修普化眾生法，",
    "T10n0279_074:0403a25": "　顯現如來自在力，　　此大名者受生藏。",
    "T10n0279_074:0403a26": "　久已修行薩婆若，　　疾能趣入如來位，",
    "T10n0279_074:0403a27": "　了知法界皆無礙，　　此諸佛子受生藏。",
    "T10n0279_074:0403a28": "「善男子！菩薩具此十法，生如來家，為一切世",
    "T10n0279_074:0403a29": "間清淨光明。善男子！我從無量劫來，得是自",
    "T10n0279_074:0403b01": "在受生解脫門。」善財白言：「聖者！此解脫門境",
    "T10n0279_074:0403b02": "界云何？」答言：「善男子！我先發願：『願一切菩薩",
    "T10n0279_074:0403b03": "示受生時皆得親近；願入毘盧遮那如來無",
    "T10n0279_074:0403b04": "量受生海。』以昔願力，生此世界閻浮提中嵐",
    "T10n0279_074:0403b05": "毘尼園，專念菩薩何時下生；經於百年，世尊",
    "T10n0279_074:0403b06": "果從兜率陀天而來生此。「時，此林中現十種",
    "T10n0279_074:0403b07": "相。何等為十？一者，此園中地忽自平坦，坑坎、",
    "T10n0279_074:0403b08": "堆阜悉皆不現。二者，金剛為地，眾寶莊嚴，無",
    "T10n0279_074:0403b09": "有瓦礫、荊棘、株杌。三者，寶多羅樹周匝行列，",
    "T10n0279_074:0403b10": "其根深植至於水際。四者，生眾香芽，現眾",
    "T10n0279_074:0403b11": "香藏，寶香為樹，扶踈蔭映，其諸香氣皆逾天",
    "T10n0279_074:0403b12": "香。五者，諸妙華鬘寶莊嚴具，行列分布，處處",
    "T10n0279_074:0403b13": "充滿。六者，園中所有一切諸樹，皆自然開摩",
    "T10n0279_074:0403b14": "尼寶華。七者，諸池沼中，皆自生華，從地涌",
    "T10n0279_074:0403b15": "出，周布水上。八者，時此林中，娑婆世界欲色",
    "T10n0279_074:0403b16": "所住天、龍、夜叉、乾闥婆、阿脩羅、迦樓羅、緊那",
    "T10n0279_074:0403b17": "羅、摩睺羅伽，一切諸王，莫不來集，合掌而住。",
    "T10n0279_074:0403b18": "九者，此世界中所有天女，乃至摩睺羅伽女",
    "T10n0279_074:0403b19": "皆生歡喜，各各捧持諸供養具，向畢洛叉樹",
    "T10n0279_074:0403b20": "前，恭敬而立。十者，十方一切諸佛臍中，皆",
    "T10n0279_074:0403b21": "放光明，名：菩薩受生自在燈，普照此林；一一",
    "T10n0279_074:0403b22": "光中，悉現諸佛受生，誕生所有神變，及一",
    "T10n0279_074:0403b23": "切菩薩受生功德，又出諸佛種種言音。是為",
    "T10n0279_074:0403b24": "林中十種瑞相。此相現時，諸天王等即知",
    "T10n0279_074:0403b25": "當有菩薩下生；我見此瑞，歡喜無量。「善男子！",
    "T10n0279_074:0403b26": "摩耶夫人出迦毘羅城，入此林時，復現十",
    "T10n0279_074:0403b27": "種光明瑞相，令諸眾生得法光明。何等為",
    "T10n0279_074:0403b28": "十？所謂：一切寶華藏光、寶香藏光、寶蓮華",
    "T10n0279_074:0403b29": "開演出真實妙音聲光、十方菩薩初發心光、",
    "T10n0279_074:0403c01": "一切菩薩得入諸地現神變光、一切菩薩修",
    "T10n0279_074:0403c02": "波羅蜜圓滿智光、一切菩薩大願智光、一切",
    "T10n0279_074:0403c03": "菩薩教化眾生方便智光、一切菩薩證於法",
    "T10n0279_074:0403c04": "界真實智光、一切菩薩得佛自在受生出家",
    "T10n0279_074:0403c05": "成正覺光。此十光明，普照無量諸眾生心。「善",
    "T10n0279_074:0403c06": "男子！摩耶夫人於畢洛叉樹下坐時，復現",
    "T10n0279_074:0403c07": "菩薩將欲誕生十種神變。何等為十？「善男子！",
    "T10n0279_074:0403c08": "菩薩將欲誕生之時，欲界諸天天子、天女，及",
    "T10n0279_074:0403c09": "以色界一切諸天、諸龍、夜叉、乾闥婆、阿脩羅、迦",
    "T10n0279_074:0403c10": "樓羅、緊那羅、摩睺羅伽并其眷屬，為供養故，",
    "T10n0279_074:0403c11": "悉皆雲集。摩耶夫人威德殊勝，身諸毛孔咸",
    "T10n0279_074:0403c12": "放光明，普照三千大千世界無所障礙，一切",
    "T10n0279_074:0403c13": "光明悉皆不現，除滅一切眾生煩惱及惡道",
    "T10n0279_074:0403c14": "苦。是為菩薩將欲誕生第一神變。「又，善男子！",
    "T10n0279_074:0403c15": "當爾之時，摩耶夫人腹中悉現三千世界一",
    "T10n0279_074:0403c16": "切形像，其百億閻浮提內，各有都邑，各有",
    "T10n0279_074:0403c17": "園林，名號不同，皆有摩耶夫人於中止住、天",
    "T10n0279_074:0403c18": "眾圍遶，悉為顯現菩薩將生不可思議神變",
    "T10n0279_074:0403c19": "之相。是為菩薩將欲誕生第二神變。「又，善男",
    "T10n0279_074:0403c20": "子！摩耶夫人一切毛孔，皆現如來往昔修行",
    "T10n0279_074:0403c21": "菩薩道時，恭敬供養一切諸佛，及聞諸佛說",
    "T10n0279_074:0403c22": "法音聲。譬如明鏡及以水中，能現虛空日月、",
    "T10n0279_074:0403c23": "星宿、雲雷等像；摩耶夫人身諸毛孔亦復",
    "T10n0279_074:0403c24": "如是，能現如來往昔因緣。是為菩薩將欲誕",
    "T10n0279_074:0403c25": "生第三神變。「又，善男子！摩耶夫人身諸毛孔，",
    "T10n0279_074:0403c26": "一一皆現如來往修菩薩行時，所住世界，城",
    "T10n0279_074:0403c27": "邑聚落，山林河海，眾生劫數，值佛出世，入淨",
    "T10n0279_074:0403c28": "國土，隨所受生，壽命長短，依善知識修行善",
    "T10n0279_074:0403c29": "法，於一切剎在在生處，摩耶夫人常為其",
    "T10n0279_074:0404a01": "母；如是一切，於毛孔中靡不皆現。是為菩薩",
    "T10n0279_074:0404a02": "將欲誕生第四神變。「又，善男子！摩耶夫人一",
    "T10n0279_074:0404a03": "一毛孔，顯現如來往昔修行菩薩行時，隨所",
    "T10n0279_074:0404a04": "生處，色相形貌，衣服飲食，苦樂等事，一一",
    "T10n0279_074:0404a05": "普現，分明辨了。是為菩薩將欲誕生第五",
    "T10n0279_074:0404a06": "神變。「又，善男子！摩耶夫人身諸毛孔，一一皆",
    "T10n0279_074:0404a07": "現世尊往昔修施行時，捨所難捨——頭目耳鼻，",
    "T10n0279_074:0404a08": "脣舌牙齒，身體手足，血肉筋骨，男女妻妾，",
    "T10n0279_074:0404a09": "城邑宮殿，衣服瓔珞，金銀寶貨。——如是一切內",
    "T10n0279_074:0404a10": "外諸物，亦見受者形貌、音聲及其處所。是為",
    "T10n0279_074:0404a11": "菩薩將欲誕生第六神變。「又，善男子！摩耶夫",
    "T10n0279_074:0404a12": "人入此園時，其林普現過去所有一切諸佛",
    "T10n0279_074:0404a13": "入母胎時國土、園林、衣服、華鬘、塗香、末香、",
    "T10n0279_074:0404a14": "幡繒、幢蓋——一切眾寶莊嚴之事，妓樂歌詠",
    "T10n0279_074:0404a15": "上妙音聲，令諸眾生普得見聞。是為菩薩將",
    "T10n0279_074:0404a16": "誕生時第七神變。「又，善男子！摩耶夫人入",
    "T10n0279_074:0404a17": "此園時，從其身出菩薩所住摩尼寶王宮殿、",
    "T10n0279_074:0404a18": "樓閣，超過一切天、龍、夜叉、乾闥婆、阿脩羅、迦",
    "T10n0279_074:0404a19": "樓羅、緊那羅、摩睺羅伽及諸人王之所住者，",
    "T10n0279_074:0404a20": "寶網覆上，妙香普熏，眾寶莊嚴，內外清淨，各",
    "T10n0279_074:0404a21": "各差別，不相雜亂，周匝遍滿嵐毘尼園。是為",
    "T10n0279_074:0404a22": "菩薩將誕生時第八神變。「又，善男子！摩耶夫",
    "T10n0279_074:0404a23": "人入此園時，從其身出十不可說百千億那",
    "T10n0279_074:0404a24": "由他佛剎微塵數菩薩，其諸菩薩身形容貌、",
    "T10n0279_074:0404a25": "相好光明、進止威儀、神通眷屬，皆與毘盧",
    "T10n0279_074:0404a26": "遮那菩薩等無有異，悉共同時讚歎如來。是",
    "T10n0279_074:0404a27": "為菩薩將誕生時第九神變。「又，善男子！摩耶",
    "T10n0279_074:0404a28": "夫人將欲誕生菩薩之時，忽於其前，從金",
    "T10n0279_074:0404a29": "剛際出大蓮華，名為：一切寶莊嚴藏。金剛",
    "T10n0279_074:0404b01": "為莖，眾寶為鬚，如意寶王以為其臺，有十佛",
    "T10n0279_074:0404b02": "剎微塵數葉，一切皆以摩尼所成寶網、寶蓋",
    "T10n0279_074:0404b03": "以覆其上。一切天王所共執持；一切龍王降",
    "T10n0279_074:0404b04": "注香雨；一切夜叉王恭敬圍遶，散諸天華；一",
    "T10n0279_074:0404b05": "切乾闥婆王出微妙音，歌讚菩薩往昔供養",
    "T10n0279_074:0404b06": "諸佛功德；一切阿脩羅王捨憍慢心，稽首敬",
    "T10n0279_074:0404b07": "禮；一切迦樓羅王垂寶繒幡，遍滿虛空；一",
    "T10n0279_074:0404b08": "切緊那羅王歡喜瞻仰，歌詠讚歎菩薩功德；",
    "T10n0279_074:0404b09": "一切摩睺羅伽王皆生歡喜，歌詠讚歎，普雨",
    "T10n0279_074:0404b10": "一切寶莊嚴雲。是為菩薩將誕生時第十神",
    "T10n0279_074:0404b11": "變。「善男子！嵐毘尼園示現如是十種相已，然",
    "T10n0279_074:0404b12": "後菩薩其身誕生。如虛空中現淨日輪，如高",
    "T10n0279_074:0404b13": "山頂出於慶雲，如密雲中而耀電光，如夜",
    "T10n0279_074:0404b14": "闇中而然大炬；爾時，菩薩從母脇生，身相",
    "T10n0279_074:0404b15": "光明亦復如是。善男子！菩薩爾時，雖現初",
    "T10n0279_074:0404b16": "生，悉已了達一切諸法，如夢如幻，如影如像，",
    "T10n0279_074:0404b17": "無來無去，不生不滅。「善男子！當我見佛於此",
    "T10n0279_074:0404b18": "四天下閻浮提內嵐毘尼園示現初生種種",
    "T10n0279_074:0404b19": "神變時，亦見如來於三千大千世界百億四",
    "T10n0279_074:0404b20": "天下閻浮提內嵐毘尼園中示現初生種種",
    "T10n0279_074:0404b21": "神變；亦見三千大千世界一一塵中無量佛",
    "T10n0279_074:0404b22": "剎，亦見百佛世界、千佛世界乃至十方一",
    "T10n0279_074:0404b23": "切世界一一塵中無量佛剎，如是一切諸佛",
    "T10n0279_074:0404b24": "剎中，皆有如來示現受生種種神變。如是",
    "T10n0279_074:0404b25": "念念，常無間斷。」時，善財童子白彼神言：「大天",
    "T10n0279_074:0404b26": "得此解脫，其已久如？」答言：「善男子！乃往古",
    "T10n0279_074:0404b27": "世，過億佛剎微塵數劫，復過是數。時，有世界",
    "T10n0279_074:0404b28": "名為：普寶，劫名：悅樂，八十那由他佛於中",
    "T10n0279_074:0404b29": "出現；其第一佛，名：自在功德幢，十號具足。彼",
    "T10n0279_074:0404c01": "世界中，有四天下，名：妙光莊嚴；其四天下閻",
    "T10n0279_074:0404c02": "浮提中，有一王都，名：須彌莊嚴幢；其中有王，",
    "T10n0279_074:0404c03": "名：寶焰眼；其王夫人，名曰：喜光。善男子！如此",
    "T10n0279_074:0404c04": "世界摩耶夫人，為毘盧遮那如來之母；彼世",
    "T10n0279_074:0404c05": "界中喜光夫人，為初佛母，亦復如是。「善男",
    "T10n0279_074:0404c06": "子！其喜光夫人將欲誕生菩薩之時，與二",
    "T10n0279_074:0404c07": "十億那由他采女詣金華園；園中有樓，名：",
    "T10n0279_074:0404c08": "妙寶峯；其邊有樹，名：一切施。喜光夫人攀彼",
    "T10n0279_074:0404c09": "樹枝而生菩薩，諸天王眾各持香水共以洗",
    "T10n0279_074:0404c10": "沐。時，有乳母名為：淨光，侍立其側。既洗沐",
    "T10n0279_074:0404c11": "已，諸天王眾授與乳母。乳母敬受，生大歡喜，",
    "T10n0279_074:0404c12": "即得菩薩普眼三昧；得此三昧已，普見十方",
    "T10n0279_074:0404c13": "無量諸佛，復得菩薩於一切處示現受生自",
    "T10n0279_074:0404c14": "在解脫。如初受胎識，速疾無礙；得此解脫故，",
    "T10n0279_074:0404c15": "見一切佛乘本願力受生自在，亦復如是。善",
    "T10n0279_074:0404c16": "男子！於汝意云何？彼乳母者，豈異人乎？我身",
    "T10n0279_074:0404c17": "是也。我從是來，念念常見毘盧遮那佛示現",
    "T10n0279_074:0404c18": "菩薩受生海調伏眾生自在神力。如見毘盧",
    "T10n0279_074:0404c19": "遮那佛乘本願力，念念於此三千大千，乃至",
    "T10n0279_074:0404c20": "十方一切世界微塵之內，皆現菩薩受生神",
    "T10n0279_074:0404c21": "變；見一切佛悉亦如是，我皆恭敬承事供養，",
    "T10n0279_074:0404c22": "聽所說法，如說修行。」時，嵐毘尼林神，欲重宣",
    "T10n0279_074:0404c23": "此解脫義，承佛神力，普觀十方而說頌言：",
    "T10n0279_074:0404c24": "「佛子汝所問，　　諸佛甚深境；",
    "T10n0279_074:0404c25": "　汝今應聽受，　　我說其因緣。",
    "T10n0279_074:0404c26": "　過億剎塵劫，　　有劫名悅樂；",
    "T10n0279_074:0404c27": "　八十那由他，　　如來出興世。",
    "T10n0279_074:0404c28": "　最初如來號，　　自在功德幢；",
    "T10n0279_074:0404c29": "　我在金華園，　　見彼初生日。",
    "T10n0279_074:0405a01": "　我時為乳母，　　智慧極聰利；",
    "T10n0279_074:0405a02": "　諸天授與我，　　菩薩金色身。",
    "T10n0279_074:0405a03": "　我時疾捧持，　　諦觀不見頂，",
    "T10n0279_074:0405a04": "　身相皆圓滿，　　一一無邊際。",
    "T10n0279_074:0405a05": "　離垢清淨身，　　相好以莊嚴，",
    "T10n0279_074:0405a06": "　譬如妙寶像，　　見已自欣慶。",
    "T10n0279_074:0405a07": "　思惟彼功德，　　疾增眾福海；",
    "T10n0279_074:0405a08": "　見此神通事，　　發大菩提心。",
    "T10n0279_074:0405a09": "　專求佛功德，　　增廣諸大願，",
    "T10n0279_074:0405a10": "　嚴淨一切剎，　　滅除三惡道。",
    "T10n0279_074:0405a11": "　普於十方土，　　供養無數佛，",
    "T10n0279_074:0405a12": "　修行本誓願，　　救脫眾生苦。",
    "T10n0279_074:0405a13": "　我於彼佛所，　　聞法得解脫，",
    "T10n0279_074:0405a14": "　億剎微塵數，　　無量劫修行。",
    "T10n0279_074:0405a15": "　劫中所有佛，　　我悉曾供養，",
    "T10n0279_074:0405a16": "　護持其正法，　　淨此解脫海。",
    "T10n0279_074:0405a17": "　億剎微塵數，　　過去十力尊，",
    "T10n0279_074:0405a18": "　盡持其法輪，　　增明此解脫。",
    "T10n0279_074:0405a19": "　我於一念頃，　　見此剎塵中，",
    "T10n0279_074:0405a20": "　一一有如來，　　所淨諸剎海。",
    "T10n0279_074:0405a21": "　剎內悉有佛，　　園中示誕生，",
    "T10n0279_074:0405a22": "　各現不思議，　　廣大神通力。",
    "T10n0279_074:0405a23": "　或見不思議，　　億剎諸菩薩，",
    "T10n0279_074:0405a24": "　住於天宮上，　　將證佛菩提。",
    "T10n0279_074:0405a25": "　無量剎海中，　　諸佛現受生，",
    "T10n0279_074:0405a26": "　說法眾圍遶，　　於此我皆見。",
    "T10n0279_074:0405a27": "　一念見億剎，　　微塵數菩薩，",
    "T10n0279_074:0405a28": "　出家趣道場，　　示現佛境界。",
    "T10n0279_074:0405a29": "　我見剎塵內，　　無量佛成道，",
    "T10n0279_074:0405b01": "　各現諸方便，　　度脫苦眾生。",
    "T10n0279_074:0405b02": "　一一微塵中，　　諸佛轉法輪，",
    "T10n0279_074:0405b03": "　悉以無盡音，　　普雨甘露法。",
    "T10n0279_074:0405b04": "　億剎微塵數，　　一一剎塵內，",
    "T10n0279_074:0405b05": "　悉見於如來，　　示現般涅槃。",
    "T10n0279_074:0405b06": "　如是無量剎，　　如來示誕生；",
    "T10n0279_074:0405b07": "　而我悉分身，　　現前興供養。",
    "T10n0279_074:0405b08": "　不思議剎海，　　無量趣差別；",
    "T10n0279_074:0405b09": "　我悉現其前，　　雨於大法雨。",
    "T10n0279_074:0405b10": "　佛子我知此，　　難思解脫門，",
    "T10n0279_074:0405b11": "　無量億劫中，　　稱揚不可盡。",
    "T10n0279_074:0405b12": "「善男子！我唯知此菩薩於無量劫遍一切處",
    "T10n0279_074:0405b13": "示現受生自在解脫。如諸菩薩摩訶薩，能以",
    "T10n0279_074:0405b14": "一念為諸劫藏，觀一切法，以善方便而現受",
    "T10n0279_074:0405b15": "生；周遍供養一切諸佛，究竟通達一切佛法；",
    "T10n0279_074:0405b16": "於一切趣皆現受生，一切佛前坐蓮華座；知",
    "T10n0279_074:0405b17": "諸眾生應可度時，為現受生方便調伏；於一",
    "T10n0279_074:0405b18": "切剎現諸神變，猶如影像悉現其前。我當云",
    "T10n0279_074:0405b19": "何能知能說彼功德行？「善男子！此迦毘羅城，",
    "T10n0279_074:0405b20": "有釋種女，名曰：瞿波。汝詣彼問：菩薩云何於",
    "T10n0279_074:0405b21": "生死中教化眾生？」時，善財童子頂禮其足，遶",
    "T10n0279_074:0405b22": "無數匝，慇懃瞻仰，辭退而去。",
    "T10n0279_074:0405b23": "大方廣佛華嚴經卷第七十四"
}