{
    "T23n1442_046:0877c20": "根本說一切有部毘奈耶卷第四",
    "T23n1442_046:0877c21": "十六",
    "T23n1442_046:0877c23": "三藏法師義淨奉　制譯",
    "T23n1442_046:0877c24": "入王宮門學處第八十二之三",
    "T23n1442_046:0877c25": "「爾時勝音城頂髻王，受父禪後初以正法化",
    "T23n1442_046:0877c26": "人，未經多時便行非法。彼二大臣利益、除患，",
    "T23n1442_046:0877c27": "白言：『大王！當以正法化人勿為非法。何以故？",
    "T23n1442_046:0877c28": "王之國人如花果樹，以時溉灌勿為衰損，則",
    "T23n1442_046:0877c29": "條[榦-木+禾]花果繁實可期。王之百姓亦復如是，恩",
    "T23n1442_046:0878a01": "養以法賦稅無虧。』雖復正諫彼行非法不肯",
    "T23n1442_046:0878a02": "悛改，如是至三不用其語，便生瞋恚告餘臣",
    "T23n1442_046:0878a03": "曰：『若人故與灌頂王教共相違逆者，當與何",
    "T23n1442_046:0878a04": "罪？』時有侫臣，前白王曰：『此何在言，理當合死。』",
    "T23n1442_046:0878a05": "說伽他曰：",
    "T23n1442_046:0878a06": "「『若臣拒王教、　　若牙齒搖動，",
    "T23n1442_046:0878a07": "　　若食中和毒，　　除之方樂生。",
    "T23n1442_046:0878a08": "　　大臣若多智，　　善閑諸法律，",
    "T23n1442_046:0878a09": "　　富盛有兵戎，　　不除當自害。』",
    "T23n1442_046:0878a10": "「王聞是語告彼臣曰：『若如是者，彼二老臣先",
    "T23n1442_046:0878a11": "王所囑，我今不忍輒自加刑。從今已去勿令",
    "T23n1442_046:0878a12": "與我更重相見。』即令門人遮不聽入，立二",
    "T23n1442_046:0878a13": "佞臣以為輔相。佞臣得寵，每於王所而說頌",
    "T23n1442_046:0878a14": "曰：",
    "T23n1442_046:0878a15": "「『苣勝不熬蒸，　　及以不磨擣，",
    "T23n1442_046:0878a16": "　　不苦加功壓，　　無緣可得油。』",
    "T23n1442_046:0878a17": "「國中人眾事亦如是，嚴加苦切方辦國事。王",
    "T23n1442_046:0878a18": "曰：『今以國政付卿二人，其所作者即為定量。』",
    "T23n1442_046:0878a19": "時二佞臣便以苦法驅馳百姓。時有商人，從",
    "T23n1442_046:0878a20": "勝音城持諸貨物，至摩揭陀國到仙道苾芻",
    "T23n1442_046:0878a21": "所，仙道記識便問之曰：",
    "T23n1442_046:0878a22": "「『勝音頂髻王，　　大臣及兵眾；",
    "T23n1442_046:0878a23": "　　無病無恐怖，　　以法治人不？』",
    "T23n1442_046:0878a24": "「商人答曰：",
    "T23n1442_046:0878a25": "「『王及諸大臣，　　兵眾皆安隱；",
    "T23n1442_046:0878a26": "　　雖無他恐怖，　　非法以治人。』",
    "T23n1442_046:0878a27": "「時仙道苾芻聞是語已次第更問：『誰為第一",
    "T23n1442_046:0878a28": "大臣？王用誰語苦逼百姓？』答言：『聖者！昔二大",
    "T23n1442_046:0878a29": "臣遮不聽入，更令餘二諂佞大臣，王用其言",
    "T23n1442_046:0878b01": "常行苦虐，令國人眾不得安隱。』仙道聞已告",
    "T23n1442_046:0878b02": "商人曰：『汝往彼國告諸人曰：「勿為憂惱！待我",
    "T23n1442_046:0878b03": "三月夏安居意，當自至彼誨語其王。」』時彼商",
    "T23n1442_046:0878b04": "人禮苾芻足辭之而去，漸至勝音城報諸人",
    "T23n1442_046:0878b05": "曰：『老王不久自來至此，誨語小王不許非法",
    "T23n1442_046:0878b06": "苦楚人眾。』時彼佞臣聞斯語已白頂髻王曰：",
    "T23n1442_046:0878b07": "『王今知不？昔日老王有心來此重貪國位。』王",
    "T23n1442_046:0878b08": "曰：『父已出家寧求王位？』大臣曰：『由貪愛心，令",
    "T23n1442_046:0878b09": "彼追悔。』王曰：『其欲如何？』臣曰：『當斷其命。』王曰：",
    "T23n1442_046:0878b10": "『彼是我父，云何興害？』大臣即便為說頌曰：",
    "T23n1442_046:0878b11": "「『若父母兄弟，　　或復是女男；",
    "T23n1442_046:0878b12": "　　惡念作怨家，　　當須斬其首。",
    "T23n1442_046:0878b13": "　　假使有千子，　　共乘於一船；",
    "T23n1442_046:0878b14": "　　一子作怨家，　　諸子須沈沒。",
    "T23n1442_046:0878b15": "　　存家殺一命，　　為村除一家；",
    "T23n1442_046:0878b16": "　　為臣除一村，　　為己棄一國。』",
    "T23n1442_046:0878b17": "「時彼佞臣作如是等種種勸諭，王然其說。佞",
    "T23n1442_046:0878b18": "臣即命諸屠人曰：『汝今往殺彼老王，我當賞",
    "T23n1442_046:0878b19": "汝。』時彼屠者於老王所戀慕情深，雖被發遣",
    "T23n1442_046:0878b20": "心不樂去，如是再三，以金銀珍寶乃至聚落",
    "T23n1442_046:0878b21": "悉皆賞賜，亦不肯行。佞臣忿怒告獄官曰：『汝",
    "T23n1442_046:0878b22": "今可去收彼屠人，并其眷屬繫之於獄。』獄官",
    "T23n1442_046:0878b23": "聞已驚走而去，至屠人所并諸眷屬執縛將",
    "T23n1442_046:0878b24": "來。屠人恐怖白言：『勿相執縛，隨意所為。』獄官",
    "T23n1442_046:0878b25": "曰：『汝殺老王，我今放汝。』屠人曰：『去。』即皆手執",
    "T23n1442_046:0878b26": "利劍求覓老王，隨路而行向摩揭陀國。時具",
    "T23n1442_046:0878b27": "壽仙道夏安居竟，往詣佛所頭面禮足，白佛",
    "T23n1442_046:0878b28": "言：『世尊！我今欲往本勝音城。』世尊告曰：『隨汝",
    "T23n1442_046:0878b29": "意去，當須思念，業力難違。』是時仙道禮辭佛",
    "T23n1442_046:0878c01": "已至所住房，囑授臥具執持衣鉢，往勝音",
    "T23n1442_046:0878c02": "城行過半路，逢彼屠人共相憶識，問曰：『汝從",
    "T23n1442_046:0878c03": "勝音城來？』答曰：『如是。』『彼處國王及以百姓各",
    "T23n1442_046:0878c04": "得安不？』具為問答，廣說如前，乃至非法治國，",
    "T23n1442_046:0878c05": "於大王所不願相見。仙道聞已告言：『丈夫！若",
    "T23n1442_046:0878c06": "如是者我當迴去。』時諸屠人即說頌曰：",
    "T23n1442_046:0878c07": "「『勇猛大王何處去？　　頂髻不欲願王生；",
    "T23n1442_046:0878c08": "　　故遣我等共相刑，　　王今命盡無逃處。』",
    "T23n1442_046:0878c09": "「仙道聞已告彼人曰：『丈夫！豈復頂髻故遣汝",
    "T23n1442_046:0878c10": "等斷我命耶？』答曰：『如是。』仙道便念：『如世尊說：",
    "T23n1442_046:0878c11": "「當須思念，業力難違。」者，由斯事故密作是語。』",
    "T23n1442_046:0878c12": "即報屠者曰：『賢首！汝等可暫停息，我本所為",
    "T23n1442_046:0878c13": "而作出家，雖復剃髮染衣其事未辦，汝等暫",
    "T23n1442_046:0878c14": "住待我少時求所為事。』諸人報曰：『大王隨意。』",
    "T23n1442_046:0878c15": "時具壽仙道於一樹下結跏趺坐如龍王盤，",
    "T23n1442_046:0878c16": "如佛言曰：『多聞之人有五種利益。云何為五？",
    "T23n1442_046:0878c17": "一者蘊善巧，二者處善巧、三者界善巧、四者",
    "T23n1442_046:0878c18": "緣起善巧、五者於其所須教誡教授不求於",
    "T23n1442_046:0878c19": "他。』時仙道苾芻於斯五事悉皆善巧，於五趣",
    "T23n1442_046:0878c20": "輪迴知無定相，一切諸行皆悉無常，善觀察",
    "T23n1442_046:0878c21": "已斷諸煩惱證阿羅漢果，觀金與土平等不",
    "T23n1442_046:0878c22": "殊，刀割香塗了無二想。心無罣礙如手撝空，",
    "T23n1442_046:0878c23": "能以大智破無明[穀-禾+卵]，三明六通四無礙辯悉",
    "T23n1442_046:0878c24": "皆具足，於三界中所有愛著，利養恭敬無不",
    "T23n1442_046:0878c25": "棄捨，證解脫樂說伽他曰：",
    "T23n1442_046:0878c26": "「『已斷諸結縛，　　善拔眾毒箭；",
    "T23n1442_046:0878c27": "　　我仙道苾芻，　　仍不免王法。』",
    "T23n1442_046:0878c28": "「作是語已告屠者曰：『賢首！我所作者今已作",
    "T23n1442_046:0878c29": "訖，汝所為者當可隨情。』屠人白言：『大王！我若",
    "T23n1442_046:0879a01": "歸國，頂髻問言：「大王死時有何言說？」將何以",
    "T23n1442_046:0879a02": "報。』答曰：『汝當報彼作如是說：",
    "T23n1442_046:0879a03": "「『「汝造多惡業，　　殺父貪國位；",
    "T23n1442_046:0879a04": "　　　我獲勝涅槃，　　汝墮無間獄。」",
    "T23n1442_046:0879a05": "「『復應告曰：「汝造二無間業：一者殺父，二者殺",
    "T23n1442_046:0879a06": "阿羅漢諸漏已盡，當受極苦墮無間獄。汝可",
    "T23n1442_046:0879a07": "至誠慇懃悔罪，冀得輕微。」』仙道復念：『我以神",
    "T23n1442_046:0879a08": "力乘空而去，勿令由此受極重殃。』即生正念",
    "T23n1442_046:0879a09": "欲發神通，於所求境心便迷亂，乃至神通之",
    "T23n1442_046:0879a10": "字亦不記憶，況復騰空而欲遠去。復更念",
    "T23n1442_046:0879a11": "言：『世尊令我當思業力無可逃避。』說伽他",
    "T23n1442_046:0879a12": "曰：",
    "T23n1442_046:0879a13": "「『假令經百劫，　　所作業不亡；",
    "T23n1442_046:0879a14": "　　因緣會遇時，　　果報還自受。』",
    "T23n1442_046:0879a15": "「時彼屠人即拔利刀斬斷王首，頭落于地，空",
    "T23n1442_046:0879a16": "中說伽他曰：",
    "T23n1442_046:0879a17": "「『不思議業力，　　雖遠必相牽；",
    "T23n1442_046:0879a18": "　　果報成熟時，　　求避終難脫。』」",
    "T23n1442_046:0879a19": "是時世尊在竹林園中忽然微笑。世尊法爾",
    "T23n1442_046:0879a20": "若微笑時，於口中出五色光明，或有沈下或",
    "T23n1442_046:0879a21": "復上昇。其光下者下至無間并餘地獄，若受",
    "T23n1442_046:0879a22": "炎熱皆得清涼，若處寒氷便獲溫暖。彼諸有",
    "T23n1442_046:0879a23": "情各得安樂皆作是念：「我與汝等為從地獄",
    "T23n1442_046:0879a24": "死生餘處耶？」令彼有情生信心已，復現餘相。",
    "T23n1442_046:0879a25": "彼見相已皆作是念：「我等不於此死而生餘",
    "T23n1442_046:0879a26": "處，然此必由希奇大聖威德力故，令我身心",
    "T23n1442_046:0879a27": "現受安樂。」既生敬信便能消滅地獄諸苦，於",
    "T23n1442_046:0879a28": "人天趣受勝妙身，當為法器能見諦理，其上",
    "T23n1442_046:0879a29": "昇者上至色究竟天，光中演說苦空無常無",
    "T23n1442_046:0879b01": "我等法。并復說此二伽他曰：",
    "T23n1442_046:0879b02": "「汝當求出離，　　於佛教精勤；",
    "T23n1442_046:0879b03": "　降伏生死軍，　　如象摧草舍。",
    "T23n1442_046:0879b04": "　於此法律中，　　常修不放逸；",
    "T23n1442_046:0879b05": "　能竭煩惱海，　　當盡苦邊際。」",
    "T23n1442_046:0879b06": "時彼光明周遍三千大千世界已，還至佛所。",
    "T23n1442_046:0879b07": "若佛世尊說過去事，光從背入；若說未來事，",
    "T23n1442_046:0879b08": "光從胸入；若說地獄事，光從足下入；若說傍",
    "T23n1442_046:0879b09": "生事，光從足跟入；若說餓鬼事，光從足指入；",
    "T23n1442_046:0879b10": "若說人事，光從膝入；若說力輪王事，光從左",
    "T23n1442_046:0879b11": "手掌入；若說轉輪王事，光從右手掌入；若說",
    "T23n1442_046:0879b12": "天事，光從臍入；若說聲聞事，光從口入；若",
    "T23n1442_046:0879b13": "說獨覺事，光從眉間入；若記阿耨多羅三藐",
    "T23n1442_046:0879b14": "三菩提事，光從頂入。是時光明繞佛三匝從",
    "T23n1442_046:0879b15": "足下入。時具壽阿難陀合掌恭敬白佛言：「世",
    "T23n1442_046:0879b16": "尊！如來、應、正等覺熙怡微笑，非無因緣。」即說",
    "T23n1442_046:0879b17": "伽他而請佛曰：",
    "T23n1442_046:0879b18": "「口出種種妙光明，　　流滿大千非一相；",
    "T23n1442_046:0879b19": "　周遍十方諸剎土，　　如日光照盡虛空。",
    "T23n1442_046:0879b20": "　佛是眾生最勝因，　　能除憍慢及憂慼；",
    "T23n1442_046:0879b21": "　無緣不啟於金口，　　微笑當演有希奇。",
    "T23n1442_046:0879b22": "　安詳審諦牟尼尊，　　樂欲聞者能為說；",
    "T23n1442_046:0879b23": "　如師子王發妙吼，　　願為我等決疑心。",
    "T23n1442_046:0879b24": "　佛如大海妙山王，　　若無因緣不搖動；",
    "T23n1442_046:0879b25": "　自在慈悲現微笑，　　為渴仰者說因緣。」",
    "T23n1442_046:0879b26": "佛告阿難陀：「如是！如是！非無因緣如來、應、正",
    "T23n1442_046:0879b27": "等覺輒為微笑。汝今當聽！」說伽他曰：",
    "T23n1442_046:0879b28": "「已斷諸結縛，　　善拔眾毒箭；",
    "T23n1442_046:0879b29": "　彼仙道苾芻，　　仍不免王法。",
    "T23n1442_046:0879c01": "「阿難陀！彼勝音城頂髻王由惡知識故，其父",
    "T23n1442_046:0879c02": "先王得阿羅漢無有愆負，橫加逆害，決定當",
    "T23n1442_046:0879c03": "墮無間獄中。」阿難陀白佛言：「世尊！仙道苾芻",
    "T23n1442_046:0879c04": "得阿羅漢，今被殺耶？」佛言：「被殺。」時阿難陀聞",
    "T23n1442_046:0879c05": "已流淚傷感難裁。「時彼屠人遂持王頭及以衣",
    "T23n1442_046:0879c06": "鉢，詣勝音城至佞臣所告言：『我見老王，奉教",
    "T23n1442_046:0879c07": "殺訖。此是其頭及以衣鉢。』時二佞臣見斯事",
    "T23n1442_046:0879c08": "已生大歡喜，往頂髻所，白言：『大王！王可欣慶，",
    "T23n1442_046:0879c09": "於王國內無復怨家。』王曰：『誰是我怨家？』答曰：",
    "T23n1442_046:0879c10": "『老王。』王曰：『豈復先王今已命斷？』答曰：『今已殺",
    "T23n1442_046:0879c11": "訖。』王曰：『如何得知？』佞臣即指屠者：『此等諸人",
    "T23n1442_046:0879c12": "親斷彼命。』頂髻問曰：『我父先王有幾兵眾欲",
    "T23n1442_046:0879c13": "來此耶？』屠者答曰：『彼是出家苾芻寧有兵眾！",
    "T23n1442_046:0879c14": "單身隻步隨路而來。』便持衣鉢及以王頭呈示",
    "T23n1442_046:0879c15": "頂髻，頂髻見已悶絕于地，冷水灑散良久乃",
    "T23n1442_046:0879c16": "穌，起便大哭問屠者曰：『父王死時有何言囑？』",
    "T23n1442_046:0879c17": "答言：『大王！先王死時親說伽他，遣白王知。",
    "T23n1442_046:0879c18": "「『「汝造多罪業，　　殺父貪國位；",
    "T23n1442_046:0879c19": "　　　我獲勝涅槃，　　汝墮無間獄。」",
    "T23n1442_046:0879c20": "「『又曰：「汝造二逆業：一者殺父，二者殺阿羅漢，",
    "T23n1442_046:0879c21": "諸漏已盡。墮無間獄當受極苦，汝可至誠慇",
    "T23n1442_046:0879c22": "懃除悔，冀得輕微。」』是時頂髻聞是說已，憂箭",
    "T23n1442_046:0879c23": "射心容色顦悴，如斷生葦莖葉枯萎。即便",
    "T23n1442_046:0879c24": "遣使喚二舊臣，至而告曰：『何因卿等二人見",
    "T23n1442_046:0879c25": "我造作極重惡業不相遮止？』二臣答曰：『王教",
    "T23n1442_046:0879c26": "令我不得相見，有何方便共相諫止？』頂髻即",
    "T23n1442_046:0879c27": "便勅二佞臣勿來相見，立二舊臣重為輔相，",
    "T23n1442_046:0879c28": "從斯漸漸勸頂髻王正法治國。「時二佞臣既",
    "T23n1442_046:0879c29": "失寵已，別為方便欲改王心，於舊二阿羅漢：",
    "T23n1442_046:0880a01": "一名底灑，二名布灑二窣堵波各於一邊造",
    "T23n1442_046:0880a02": "一小穴，取二小猫兒各安穴內，於日日中以",
    "T23n1442_046:0880a03": "肉餧飼，教令識語，每常持肉到穴邊，時大",
    "T23n1442_046:0880a04": "聲喚言：『底灑、布灑汝各出來。』猫子便出。又復",
    "T23n1442_046:0880a05": "告言：『汝等若實以邪諂事誑惑世間，受信心",
    "T23n1442_046:0880a06": "衣食以自活命，由斯惡業墮猫子中，事不虛",
    "T23n1442_046:0880a07": "者各取肉臠，遶自窣堵波還歸本穴。』作是語",
    "T23n1442_046:0880a08": "已方始投肉，猫子得肉各遶其塔，還趣穴中。",
    "T23n1442_046:0880a09": "如是日日於窣堵波處教二猫子，乃至淳熟",
    "T23n1442_046:0880a10": "體解人言。時二佞臣作此事已，至頂髻母所",
    "T23n1442_046:0880a11": "白言：『太妃！王今羸瘦性命無幾，豈得今時捨",
    "T23n1442_046:0880a12": "而不問？』王母報曰：『我欲如何？由君二人教作",
    "T23n1442_046:0880a13": "如是極重惡業。』二臣白言：『豈可罐落井中，綆",
    "T23n1442_046:0880a14": "亦同棄？』母曰：『知有此事。我欲何為？』佞臣曰：『殺",
    "T23n1442_046:0880a15": "父之憂妃自開解，殺阿羅漢心生悔惱，我等",
    "T23n1442_046:0880a16": "為除。』母曰：『欲若為除？』臣曰：『底灑、布灑自云得",
    "T23n1442_046:0880a17": "阿羅漢，眾所共知，斯乃誑惑於他，說無後世，",
    "T23n1442_046:0880a18": "寧知死已生猫子中，以此證知無阿羅漢。』母",
    "T23n1442_046:0880a19": "曰：『此若實者可令自驗，足得除憂。』其母即便",
    "T23n1442_046:0880a20": "至頂髻所問言：『愛子！何故汝今身極羸損痿黃",
    "T23n1442_046:0880a21": "困篤？』便白母白：『我今寧得身心不苦？由二佞",
    "T23n1442_046:0880a22": "臣教我造作二無間業，先王無辜枉加殺害，",
    "T23n1442_046:0880a23": "是阿羅漢諸漏已盡，必當直趣無間獄中。』母",
    "T23n1442_046:0880a24": "曰：『汝不須憂，我當為說。』王曰：『幸願為說除我",
    "T23n1442_046:0880a25": "深憂。』母曰：『此國先王非是汝父，我因洗浴與",
    "T23n1442_046:0880a26": "外人交通，因即生汝，雖斷彼命非成逆罪。』王",
    "T23n1442_046:0880a27": "曰：『且知非父無重逆業，殺阿羅漢其罪可無。』",
    "T23n1442_046:0880a28": "母曰：『此事汝可問有智人以詳虛實。』是時太",
    "T23n1442_046:0880a29": "妃辭子而去，命二佞臣告言：『我子所有殺父",
    "T23n1442_046:0880b01": "之憂已為除訖，殺羅漢罪爾自當知。』時頂髻",
    "T23n1442_046:0880b02": "王即便總命群寮令集一處，諸有智者亦喚俱",
    "T23n1442_046:0880b03": "來。時二佞臣隨眾而至，王便問曰：『朕聞殺阿",
    "T23n1442_046:0880b04": "羅漢得大逆罪，其事如何？』時大眾中有白王",
    "T23n1442_046:0880b05": "曰：『大王！誰復知彼得阿羅漢？』復有說言：『阿羅",
    "T23n1442_046:0880b06": "漢者，乘空來去道眼通明，知有害身何不遠",
    "T23n1442_046:0880b07": "避？』二佞臣曰：『王何見憂？於此世間無阿羅漢，",
    "T23n1442_046:0880b08": "而今殺彼得逆罪耶？』王曰：『我及諸人，悉皆",
    "T23n1442_046:0880b09": "現見底灑、布灑獲阿羅漢，上騰虛空身變水",
    "T23n1442_046:0880b10": "火作諸神通入無餘依妙涅槃界。卿等云何",
    "T23n1442_046:0880b11": "道其無實？』佞臣曰：『願王寬其罪，使得終其事。』",
    "T23n1442_046:0880b12": "王曰：『欲作何事？』臣曰：『彼皆虛偽誑惑世間，實",
    "T23n1442_046:0880b13": "更受生，云無後有。若實無者，因何生在猫子",
    "T23n1442_046:0880b14": "之中各居塔下？』王曰：『如何得知？』臣曰：『王當自",
    "T23n1442_046:0880b15": "驗。』其王即便命諸臣曰：『我欲往彼觀其虛實。』",
    "T23n1442_046:0880b16": "王遂整駕，及諸大眾百千萬人至制底所。時",
    "T23n1442_046:0880b17": "彼佞臣便持肉臠在制底邊，大聲喚言：『底灑、",
    "T23n1442_046:0880b18": "布灑汝各出來。』猫子便出。又復告言：『汝等若",
    "T23n1442_046:0880b19": "實以邪謟事誑惑世間，受信心衣食以自活",
    "T23n1442_046:0880b20": "命，由斯惡業墮猫子中，事不虛者各取肉臠，",
    "T23n1442_046:0880b21": "遶己窣堵波還入本穴。』作是語已方始投肉。",
    "T23n1442_046:0880b22": "猫子得肉各遶其塔，還趣穴中。佞臣曰：『王今",
    "T23n1442_046:0880b23": "見不？』王曰：『我見。』佞臣曰：『今此世間無阿羅漢，",
    "T23n1442_046:0880b24": "但有空言。』時王即便捨阿羅漢見發起邪心，",
    "T23n1442_046:0880b25": "所有布施苾芻、苾芻尼等飲食供養悉皆斷",
    "T23n1442_046:0880b26": "絕。時諸五眾既無飲食，並皆四散，唯大迦多",
    "T23n1442_046:0880b27": "演那及世羅苾芻尼於此城住。「時迦多演那",
    "T23n1442_046:0880b28": "苾芻，於晨朝時執持衣鉢，入勝音城欲行乞",
    "T23n1442_046:0880b29": "食。逢頂髻王出外遊獵，尊者見王便生是念：",
    "T23n1442_046:0880c01": "『或王見我生不喜心避之而去。』王逢見已問",
    "T23n1442_046:0880c02": "佞臣曰：『何故苾芻遠相避去？』佞臣答曰：『彼苾",
    "T23n1442_046:0880c03": "芻作是念：「勿令殺父作逆之人塵觸我身，為",
    "T23n1442_046:0880c04": "斯遠去。」』王聞大怒，勅諸兵士各以土一把散",
    "T23n1442_046:0880c05": "苾芻上。時彼尊者知是事已，即便化作小室",
    "T23n1442_046:0880c06": "在中端坐。彼諸人眾各以塵土，棄尊者上便",
    "T23n1442_046:0880c07": "成大聚。時利益、除患二大忠臣，見其非理便",
    "T23n1442_046:0880c08": "為去土，問言：『大德！今此城人作無利事，當受",
    "T23n1442_046:0880c09": "何報？』苾芻報曰：『齋七日來當雨塵土，所有",
    "T23n1442_046:0880c10": "城郭填壓無遺。』時利益大臣子名紺顏，授與",
    "T23n1442_046:0880c11": "尊者大迦多演那以充侍者。除患大臣女名紺",
    "T23n1442_046:0880c12": "容，授與世羅苾芻尼以充給侍。即於是日天",
    "T23n1442_046:0880c13": "雨珍寶，乃至六日皆雨珍寶。時彼利益、除患",
    "T23n1442_046:0880c14": "二大忠臣，各收珍寶盛滿二船，於其夜中出",
    "T23n1442_046:0880c15": "城逃避，隨河而去至一勝地，各造一城以為居",
    "T23n1442_046:0880c16": "止：一名利益城，二名除患城。至第七日，時世",
    "T23n1442_046:0880c17": "羅苾芻尼將給侍女，以神通力往憍閃毘城，",
    "T23n1442_046:0880c18": "即以侍女付瞿師羅長者，令其養育。尊者大",
    "T23n1442_046:0880c19": "迦多演那，於第七日於此城中見雨塵土，知",
    "T23n1442_046:0880c20": "是業力不可救濟，即與勝音城中舊住天女，",
    "T23n1442_046:0880c21": "并侍者童子，見土滿城人無遺子，乘空而去",
    "T23n1442_046:0880c22": "至大聚落，止穀場中暫時停息，整理衣鉢入",
    "T23n1442_046:0880c23": "村乞食。由天力故場中稻穀自然盈滿，是時",
    "T23n1442_046:0880c24": "場主見斯事已，作如是語：『我此場中稻穀盈",
    "T23n1442_046:0880c25": "溢，皆由天女威神之力。』即持戶鑰授與天女，",
    "T23n1442_046:0880c26": "報言：『乃至我未重來，請勿棄去。』便往村中眾",
    "T23n1442_046:0880c27": "人集處普告之曰：『於我場中有天女至，由彼",
    "T23n1442_046:0880c28": "威力場穀增多，君等若能共立我兒為聚落主",
    "T23n1442_046:0880c29": "者，我當留彼天女以相擁護常受安樂。』諸人",
    "T23n1442_046:0881a01": "聞已咸云：『善好！』即立彼兒為聚落主，其父即",
    "T23n1442_046:0881a02": "向屏處，便以利刀自刎而死。「時迦多演那乞",
    "T23n1442_046:0881a03": "得食已，還至場中共伴分食，食了收衣鉢，告",
    "T23n1442_046:0881a04": "彼天女曰：『我欲前行，汝被他囑不可隨去。』天",
    "T23n1442_046:0881a05": "女曰：『我有何事不得隨行？』尊者告曰：『受他戶",
    "T23n1442_046:0881a06": "鑰，其主未來，若捨去者是傷信義。』須臾之頃",
    "T23n1442_046:0881a07": "村邑諸人各持香花來申供養，請天女曰：『我",
    "T23n1442_046:0881a08": "等有福幸聖來儀，伏願慈悲留神此住，隨所",
    "T23n1442_046:0881a09": "須者我皆供給。』天女報曰：『若其君等苦相留",
    "T23n1442_046:0881a10": "者，可為大德迦多演那造立寺宇，并可為我",
    "T23n1442_046:0881a11": "別立神廟，四事供養無闕乏者，我當住此。』諸",
    "T23n1442_046:0881a12": "人報曰：『此皆為作。』即便造寺，去斯不遠為立",
    "T23n1442_046:0881a13": "神堂，供養無闕。時彼天女每於夜半秉持燈",
    "T23n1442_046:0881a14": "炬，就尊者所聽聞妙法，村人見者便作譏議：",
    "T23n1442_046:0881a15": "『云何神女夜詣苾芻共行非法？』神女聞已遂",
    "T23n1442_046:0881a16": "起瞋心，呪彼村人皆令疾患，諸人知已咸就",
    "T23n1442_046:0881a17": "神所共申懺謝，患苦遂除。尊者知已即辭神",
    "T23n1442_046:0881a18": "女，留小銅盞以為記念，便令紺顏童子執法",
    "T23n1442_046:0881a19": "衣角，騰空而去。是時神女遂勸村人造窣堵",
    "T23n1442_046:0881a20": "波，盞置於內名為銅盞制底，今猶現在。時紺",
    "T23n1442_046:0881a21": "顏童子執師衣角懸身而去，時人遙見皆悉",
    "T23n1442_046:0881a22": "唱言：『濫波底、濫波底(是懸挂義)』其所經過方國之",
    "T23n1442_046:0881a23": "處因號濫波(今北印度現有其國)。「尊者漸去至一小國，其",
    "T23n1442_046:0881a24": "王命終絕無繼嗣。時彼諸人皆知尊者神德",
    "T23n1442_046:0881a25": "高遠，遂請童子立為君主。尊者許之，遂便",
    "T23n1442_046:0881a26": "策為紺顏王留知國務，從此復往步迦拏國。",
    "T23n1442_046:0881a27": "尊者之母生此國中，名賢善童女，尊者就舍",
    "T23n1442_046:0881a28": "為其說法，令得見諦。授之錫杖與作記念，彼",
    "T23n1442_046:0881a29": "造錫杖制底現今供養。尊者從此欲往中國",
    "T23n1442_046:0881b01": "路過雪嶺，北方諸天俱來請曰：『唯願慈哀於",
    "T23n1442_046:0881b02": "我住處為留少許記念之事。』尊者便念：『如世",
    "T23n1442_046:0881b03": "尊說：「中方之地不著布羅。」』即便以屨付與天",
    "T23n1442_046:0881b04": "神。諸神得已於爽塏之地造一制底，名曰布",
    "T23n1442_046:0881b05": "羅制底。是時尊者過縛叉河至布灑城內，巡",
    "T23n1442_046:0881b06": "家乞食。既飯食已，剃除鬚髮并剪爪甲。諸",
    "T23n1442_046:0881b07": "人見已請其髮爪，作髮爪制底永貽供養。」尊",
    "T23n1442_046:0881b08": "者次後從此南行至室羅伐城，諸苾芻見告",
    "T23n1442_046:0881b09": "言：「善來大德迦多演那！所有遊履得安樂不？」",
    "T23n1442_046:0881b10": "答言：「具壽！有苦有樂。」時諸苾芻具問其故，答",
    "T23n1442_046:0881b11": "曰：「隨處化人即是其樂，在勝音城被塵土壓，",
    "T23n1442_046:0881b12": "斯成是苦。」時諸苾芻尋問所由，尊者具答其",
    "T23n1442_046:0881b13": "事。苾芻聞已作如是語：「彼殺父人生極邪",
    "T23n1442_046:0881b14": "見，且受如是現世花報，未來苦果誰復代",
    "T23n1442_046:0881b15": "當？」時迦多演那洗手足已，往詣佛所頭面禮",
    "T23n1442_046:0881b16": "足在一面坐。爾時世尊知而故問：「迦多演那！",
    "T23n1442_046:0881b17": "汝所遊履得安樂不？」時迦多演那以所經事",
    "T23n1442_046:0881b18": "具白世尊，世尊聞已默然而住。時諸苾芻聞",
    "T23n1442_046:0881b19": "其說已，咸皆有疑，白佛言：「世尊唯願慈悲",
    "T23n1442_046:0881b20": "為我宣說。彼仙道苾芻以何緣故，身為國主",
    "T23n1442_046:0881b21": "受大快樂，捨此勝位歸佛出家，斷諸煩惱得",
    "T23n1442_046:0881b22": "阿羅漢，不免刀殺？」佛告諸苾芻：「汝等當聽！仙",
    "T23n1442_046:0881b23": "道苾芻所造之業，因緣熟時必須自受，無逃",
    "T23n1442_046:0881b24": "避處，廣說如上。」說伽他曰：",
    "T23n1442_046:0881b25": "「假令住百劫，　　所作業不亡；",
    "T23n1442_046:0881b26": "　因緣會遇時，　　果報還自受。",
    "T23n1442_046:0881b27": "「汝等苾芻！乃往古昔佛不出世，有獨覺者出現",
    "T23n1442_046:0881b28": "世間，情存哀愍拯濟貧乏，知足而受不樂多",
    "T23n1442_046:0881b29": "求。唯一福田喻如麟角來託林藪少欲而住，",
    "T23n1442_046:0881c01": "多有麞鹿先為依止。時有獵人於此置弶常",
    "T23n1442_046:0881c02": "多獲鹿，忽無所得，怪其何故？乃尋見人蹤至",
    "T23n1442_046:0881c03": "獨覺所，發瞋怒意以箭射之。聖者哀愍為昇",
    "T23n1442_046:0881c04": "空界，獵人求下，聖者因即命終，遂火焚屍灌",
    "T23n1442_046:0881c05": "八牛乳，收其餘骨為造制底，種種供養頂禮",
    "T23n1442_046:0881c06": "悲哀。『願勿因此受三塗報，所有供養功德生",
    "T23n1442_046:0881c07": "大王家，貲財豐足，當獲如是功德希奇，勝此",
    "T23n1442_046:0881c08": "大師承事供養心無厭倦。』汝等苾芻！往時獵",
    "T23n1442_046:0881c09": "師者即仙道苾芻是，由昔以箭射獨覺尊故，",
    "T23n1442_046:0881c10": "於多生中受地獄苦，後得為人五百生中常被",
    "T23n1442_046:0881c11": "刀箭所殺。由昔願力得逢值我獲阿羅漢，仍",
    "T23n1442_046:0881c12": "由不免刀劍所害而入涅槃。」時諸苾芻次復有",
    "T23n1442_046:0881c13": "疑，白佛言：「世尊！何因緣故王子頂髻，及勝音",
    "T23n1442_046:0881c14": "城士女之類，迦多演那被塵土壓，利益、除患",
    "T23n1442_046:0881c15": "持寶出城？」佛告諸苾芻：「此等諸人因緣運會",
    "T23n1442_046:0881c16": "業果現前，廣說如上，乃至果報還自受。汝等",
    "T23n1442_046:0881c17": "當聽！於過去世一聚落中有長者住，娶妻未",
    "T23n1442_046:0881c18": "久誕生一息次生一女，各漸長大。男既娶妻，",
    "T23n1442_046:0881c19": "女未成嫁，諸餘女伴皆作婚姻，斯之一女絕",
    "T23n1442_046:0881c20": "無人問。時有獨覺尊者出現于世，廣說如前。",
    "T23n1442_046:0881c21": "有一獨覺人間遊行，屆斯聚落入村乞食。時",
    "T23n1442_046:0881c22": "難嫁童女見聖者來，便以糞掃棄彼身上，即",
    "T23n1442_046:0881c23": "於此日有人問親。其兄怪問：『何故今朝有人",
    "T23n1442_046:0881c24": "問汝？』答曰：『我於向者以惡糞掃棄苾芻上。』兄",
    "T23n1442_046:0881c25": "聞而笑，女便以事告諸同伴，諸女聞已咸希",
    "T23n1442_046:0881c26": "嫁娶，競以糞掃投擲苾芻。如是展轉盡大聚",
    "T23n1442_046:0881c27": "落所有人民，並皆邪見將此為善。時彼聖者",
    "T23n1442_046:0881c28": "恐罪眾人，遂便捨去。復有五通仙者來至此",
    "T23n1442_046:0881c29": "處，諸人復以糞掃而棄擲之，仙見此已亦復",
    "T23n1442_046:0882a01": "捨去。人皆生念：『於尊者所棄糞得福。』遂於父",
    "T23n1442_046:0882a02": "母之上亦棄糞穢。時此聚落有二長者，見行",
    "T23n1442_046:0882a03": "非法普告之曰：『仁等所作實乖法憲，緣斯惡",
    "T23n1442_046:0882a04": "業必招苦果。』聚落諸人雖聞此語，而邪見轉",
    "T23n1442_046:0882a05": "增惡心不息。「汝等苾芻！昔時長者女者即頂髻",
    "T23n1442_046:0882a06": "是，彼聚落中邪見諸人即勝音城中眾多人",
    "T23n1442_046:0882a07": "是。時彼二長者諫止諸人者，即利益、除患二",
    "T23n1442_046:0882a08": "大臣是，往時勸止不令邪見，今時免難不被",
    "T23n1442_046:0882a09": "塵壓。童女之兄見歡笑者即迦多演那是，由",
    "T23n1442_046:0882a10": "昔喜笑仍遭土壓。汝等苾芻！迦多演那若不",
    "T23n1442_046:0882a11": "證得無學果者，今因壓土必致命終。是故諸",
    "T23n1442_046:0882a12": "苾芻！若純黑業得純黑異熟，廣說如上，乃至",
    "T23n1442_046:0882a13": "應當修學。」爾時憍閃毘城有一長者，名曰善",
    "T23n1442_046:0882a14": "財，語作金聲，家有一億金錢。於旦朝時出大",
    "T23n1442_046:0882a15": "音聲，命諸作人曰：「賢首！汝等可起營作生務。」",
    "T23n1442_046:0882a16": "此長者宅居近王宮，人聞語聲作如是念：「此",
    "T23n1442_046:0882a17": "人聲相合一億金錢至朝集。」時王命臣曰：「此",
    "T23n1442_046:0882a18": "善財長者我聞其聲依如相法有一億金錢。」",
    "T23n1442_046:0882a19": "時王即喚善財至，問言：「長者！卿之宅內有幾",
    "T23n1442_046:0882a20": "珍財？」答言：「大王！有一億金錢。」諸臣聞已知王",
    "T23n1442_046:0882a21": "善相歎未曾有。由王知彼有妙音響，時人因",
    "T23n1442_046:0882a22": "即喚為妙音長者。由彼長者乃至失命因緣，",
    "T23n1442_046:0882a23": "終不口中故為妄語，王見驚嗟立為國相，長",
    "T23n1442_046:0882a24": "者以法輔正映蔽，諸臣悉皆見嫉，遂白王",
    "T23n1442_046:0882a25": "曰：「妙音大臣多行欺誑。」王聞是已即便試驗，",
    "T23n1442_046:0882a26": "遂從貸用半億金錢，令於百姓處隨意徵取。",
    "T23n1442_046:0882a27": "時彼長者依數而取，不枉一錢。王勘知已深",
    "T23n1442_046:0882a28": "生希有，重加其位。時妙音大臣體知財食皆",
    "T23n1442_046:0882a29": "悉無常，遂造義堂給施衣食，令人守掌，告",
    "T23n1442_046:0882b01": "其人曰：「若見有人容儀別者，當須告我。」是時",
    "T23n1442_046:0882b02": "南方有五百隱逸遁俗之賓，故弊充衣少欲",
    "T23n1442_046:0882b03": "為務，遠涉艱險欲向憍閃毘國，於其中路無",
    "T23n1442_046:0882b04": "水可求，即便共詣一大樹下，告言：「可與我水。」",
    "T23n1442_046:0882b05": "時樹枝間忽展一手，環釧莊嚴持瓶注水，",
    "T23n1442_046:0882b06": "彼五百人皆飽足飲已，問言：「汝是何神？」答曰：",
    "T23n1442_046:0882b07": "「我於前身去給孤獨長者家不遠而住，為客",
    "T23n1442_046:0882b08": "縫衣人。諸有貧乏不知長者居宅處者，我即",
    "T23n1442_046:0882b09": "以手指示其處。復由受持八支戒故，今得生",
    "T23n1442_046:0882b10": "此屬四大王眾天。」時五百人見斯事已更相",
    "T23n1442_046:0882b11": "告曰：「由持戒故報得生天，我等亦應詣給孤",
    "T23n1442_046:0882b12": "獨長者處，受褒灑陀八支淨戒。」彼行漸次至",
    "T23n1442_046:0882b13": "妙音長者所設義堂，受供養已，掌人還舍白",
    "T23n1442_046:0882b14": "長者曰：「有五百人，云從南國，形儀殊俗，可喚",
    "T23n1442_046:0882b15": "問之。」長者命人問曰：「仁等從何所來？」答曰：「我",
    "T23n1442_046:0882b16": "等從南方來。」又問：「今欲何之？」答曰：「欲往室羅",
    "T23n1442_046:0882b17": "伐城給孤獨長者處，受八支戒。」妙音告曰：「仁",
    "T23n1442_046:0882b18": "等可於此住待三月夏終，我當共去。」答曰：「如",
    "T23n1442_046:0882b19": "是。」至夏終已，妙音長者與五百人至給孤獨",
    "T23n1442_046:0882b20": "長者處，慰問訖具陳其事。時彼長者將此諸",
    "T23n1442_046:0882b21": "人往詣佛所，俱禮佛足在一面坐。爾時世尊",
    "T23n1442_046:0882b22": "觀彼根性，隨機說法令出家已，斷諸煩惱證",
    "T23n1442_046:0882b23": "阿羅漢果，妙音長者得預流果。既見諦已頂",
    "T23n1442_046:0882b24": "禮佛足，白言：「世尊！唯願哀愍往憍閃毘，我當",
    "T23n1442_046:0882b25": "為佛及諸聖眾造毘訶羅。」世尊默然慈悲受",
    "T23n1442_046:0882b26": "請，即告大准陀曰：「汝今可共妙音長者，往憍",
    "T23n1442_046:0882b27": "閃毘造毘訶羅。」時大准陀受佛教已，執持衣",
    "T23n1442_046:0882b28": "鉢共妙音俱行至憍閃毘，造一住處修營既",
    "T23n1442_046:0882b29": "了，遣使白佛：「造寺事周，唯願世尊及苾芻眾",
    "T23n1442_046:0882c01": "慈悲降赴。」世尊於日初分飯食訖，執持衣鉢",
    "T23n1442_046:0882c02": "將諸大眾，往憍閃毘至妙音園，於寺外池所",
    "T23n1442_046:0882c03": "洗手灌足方入寺中。時妙音長者即以金瓶",
    "T23n1442_046:0882c04": "注水，佛為受之。請佛及僧受斯住處，既至明",
    "T23n1442_046:0882c05": "日長者盛設供養，供佛及僧。飯食訖洗鉢器",
    "T23n1442_046:0882c06": "嚼齒木澡漱已，大准陀及妙音長者并諸眷",
    "T23n1442_046:0882c07": "屬，頂禮佛足在一面坐，為聽法故准陀白佛",
    "T23n1442_046:0882c08": "言：「世尊！願為我等開示演說，作何福業獲大",
    "T23n1442_046:0882c09": "果利，光顯無窮福常增長相續不絕？」佛告准",
    "T23n1442_046:0882c10": "陀：「有其七種有事福業、無事福業，我為汝說，",
    "T23n1442_046:0882c11": "當一心聽！若有淨信善男子善女人，成就如",
    "T23n1442_046:0882c12": "是七福業者，若行住坐臥若睡若覺，於一切",
    "T23n1442_046:0882c13": "時如是福業，獲大果利光顯無窮，福常增長",
    "T23n1442_046:0882c14": "相續不絕。云何為七？准陀！若有善男子善女",
    "T23n1442_046:0882c15": "人，以好園圃施四方僧。此是第一有事福業，",
    "T23n1442_046:0882c16": "獲大果利光顯無窮，由此福故，若行住坐臥",
    "T23n1442_046:0882c17": "若睡若覺，於一切時如是福業，獲大果利光",
    "T23n1442_046:0882c18": "顯無窮，福常增長相續不絕。復次准陀！若有",
    "T23n1442_046:0882c19": "淨信男子女人，於此園中造立寺舍施四方",
    "T23n1442_046:0882c20": "僧。此是第二有事福業，獲大果利光顯無窮，",
    "T23n1442_046:0882c21": "福常增長相續不絕。復次准陀！若有淨信男子",
    "T23n1442_046:0882c22": "女人，於此寺中施以種種床座被褥沙門資",
    "T23n1442_046:0882c23": "具。此是第三有事福業，獲大果利光顯無窮，",
    "T23n1442_046:0882c24": "福常增長相續不絕。復次准陀！若有淨信男",
    "T23n1442_046:0882c25": "子女人，於此寺中常施美妙隨時飲食供養",
    "T23n1442_046:0882c26": "眾僧。此是第四有事福業，獲大果利光顯無",
    "T23n1442_046:0882c27": "窮，福常增長相續不絕。復次准陀！若有淨信",
    "T23n1442_046:0882c28": "男子女人，於新來客苾芻及將欲行者供給",
    "T23n1442_046:0882c29": "供養。此是第五有事福業，獲大果利光顯無",
    "T23n1442_046:0883a01": "窮，福常增長相續不絕。復次准陀若有淨信",
    "T23n1442_046:0883a02": "男子女人，於病者處及看病人供給供養。此",
    "T23n1442_046:0883a03": "是第六有事福業，獲大果利光顯無窮，福常",
    "T23n1442_046:0883a04": "增長相續不絕。復次准陀！若有淨信男子女",
    "T23n1442_046:0883a05": "人，於風寒雨雪炎熱之時，便以種種隨時飲",
    "T23n1442_046:0883a06": "食乃至麨粥，持至寺內供養眾僧，令無辛苦",
    "T23n1442_046:0883a07": "食已安住。此是第七有事福業，獲大果利光",
    "T23n1442_046:0883a08": "顯無窮，福常增長相續不絕。准陀當知！此之",
    "T23n1442_046:0883a09": "七種有事福業，若有男子女人要期結願相",
    "T23n1442_046:0883a10": "續作者，此之福量不可數知。得爾所福獲如",
    "T23n1442_046:0883a11": "是果，感得如是勝妙之身，但可名為是大福",
    "T23n1442_046:0883a12": "聚。准陀！如五大河和合一處，同流而去趣於",
    "T23n1442_046:0883a13": "大海，其名曰：弶伽河、琰母河、薩羅喻河、阿",
    "T23n1442_046:0883a14": "市羅伐底河、莫熙河。此之水量不可得知，有",
    "T23n1442_046:0883a15": "若干斛百千萬億，不能數知，但可名為是大",
    "T23n1442_046:0883a16": "水聚。」爾時准陀復白佛言：「世尊！我等已聞有",
    "T23n1442_046:0883a17": "事福業，無事福業願更為說。」佛告准陀：「當知",
    "T23n1442_046:0883a18": "有七無事福業。若有男子女人成就如是七",
    "T23n1442_046:0883a19": "福業者，若行住坐臥若睡若覺，於一切時如",
    "T23n1442_046:0883a20": "是福業，獲大果利光顯無窮，福常增長相續",
    "T23n1442_046:0883a21": "不絕。云何為七？准陀！若有淨信善男子善女",
    "T23n1442_046:0883a22": "人，聞有如來若如來弟子，於某村坊依止而",
    "T23n1442_046:0883a23": "住，聞已歡喜生出離心。此是第一無事福業，",
    "T23n1442_046:0883a24": "獲大果利光顯無窮。由此福故若行住坐臥",
    "T23n1442_046:0883a25": "若睡若覺，於一切時如是福業，獲大果利光",
    "T23n1442_046:0883a26": "顯無窮，福常增長相續不絕。復次准陀！若有",
    "T23n1442_046:0883a27": "淨信男子女人，聞彼如來若如來弟子欲來",
    "T23n1442_046:0883a28": "至此，聞已歡喜生出離心。此是第二無事福",
    "T23n1442_046:0883a29": "業，獲大果利光顯無窮，福常增長相續不絕。",
    "T23n1442_046:0883b01": "復次准陀！若有淨信男子女人，聞彼如來若",
    "T23n1442_046:0883b02": "如來弟子涉路而來，聞已歡喜生出離心。此",
    "T23n1442_046:0883b03": "是第三無事福業，獲大果利光顯無窮，福常",
    "T23n1442_046:0883b04": "增長相續不絕。復次准陀！若有淨信男子女",
    "T23n1442_046:0883b05": "人，聞彼如來若如來弟子至某村坊，聞已歡",
    "T23n1442_046:0883b06": "喜生出離心。此是第四無事福業，獲大果利",
    "T23n1442_046:0883b07": "光顯無窮，福常增長相續不絕。復次准陀！若",
    "T23n1442_046:0883b08": "有淨信男子女人，詣彼如來若如來弟子處",
    "T23n1442_046:0883b09": "欲申敬禮，見已歡喜生出離心。此是第五無",
    "T23n1442_046:0883b10": "事福業，獲大果利光顯無窮，福常增長相續",
    "T23n1442_046:0883b11": "不絕。復次准陀！若有淨信男子女人，見彼如",
    "T23n1442_046:0883b12": "來若如來弟子，便即一心聽受妙法，既聞法",
    "T23n1442_046:0883b13": "已發大歡喜生出離心。此是第六無事福業，",
    "T23n1442_046:0883b14": "獲大果利光顯無窮，福常增長相續不絕。復",
    "T23n1442_046:0883b15": "次准陀！若有淨信男子女人，於彼如來若如",
    "T23n1442_046:0883b16": "來弟子，既聞法已歸佛法僧受持淨戒。此是",
    "T23n1442_046:0883b17": "第七無事福業，獲大果利光顯無窮，福常增",
    "T23n1442_046:0883b18": "長相續不絕。准陀當知！此之七種無事福業，",
    "T23n1442_046:0883b19": "若有男子女人要期結願相續作者，此之福",
    "T23n1442_046:0883b20": "量不可數知，得爾所福獲如是果，感得如是",
    "T23n1442_046:0883b21": "勝妙之身，但可名為是大福聚。准陀！如五大",
    "T23n1442_046:0883b22": "河和合一處，同流而去趣於大海，其名曰：弶",
    "T23n1442_046:0883b23": "伽河、琰母河、薩羅喻河、阿市羅伐底河、莫熙",
    "T23n1442_046:0883b24": "河。此之水量不可得知，有若干斛百千萬億，",
    "T23n1442_046:0883b25": "不能數知，但可名為是大水聚。」爾時世尊說",
    "T23n1442_046:0883b26": "是法已說伽他曰：",
    "T23n1442_046:0883b27": "「五河清潔淨諸物，　　妙津孕寶導眾流；",
    "T23n1442_046:0883b28": "　能令人獸等歸依，　　各競奔注無停息。",
    "T23n1442_046:0883b29": "　若人能修有事福，　　及無事福生歡喜；",
    "T23n1442_046:0883c01": "　勝福常流歸此人，　　如眾河水投溟海。」",
    "T23n1442_046:0883c02": "爾時大准陀及妙音長者，人天大眾，聞佛所",
    "T23n1442_046:0883c03": "說各生希有，頂禮佛足歡喜奉行。時諸苾芻",
    "T23n1442_046:0883c04": "咸皆有疑，請世尊曰：「大德！此妙音長者曾作",
    "T23n1442_046:0883c05": "何業，大王聞聲表知其事，因號妙音？」佛告",
    "T23n1442_046:0883c06": "諸苾芻：「乃往過去婆羅痆斯城，於十二年中",
    "T23n1442_046:0883c07": "天旱無雨。有一長者名曰善合，處分一人為",
    "T23n1442_046:0883c08": "掌庫者常出賜物，於日日中以上妙飲食供",
    "T23n1442_046:0883c09": "養一千獨覺聖者。其營食人每旦恒將一狗",
    "T23n1442_046:0883c10": "往白時至，忽於別日忘不白知，其狗看日欲",
    "T23n1442_046:0883c11": "午，即走向千聖處謳謳作聲。時諸聖者見狗",
    "T23n1442_046:0883c12": "聲別，知是來請，即俱往長者舍，其狗又往",
    "T23n1442_046:0883c13": "白時至人處作聲，彼人見已作如是念：『豈非",
    "T23n1442_046:0883c14": "此狗命聖者來。』遂即如常供養諸聖。汝等苾",
    "T23n1442_046:0883c15": "芻！如是應知！往時善合長者，即我身是。掌庫",
    "T23n1442_046:0883c16": "人者即給孤獨是。白時至者即烏陀演那王",
    "T23n1442_046:0883c17": "是。狗者即妙音是。由彼往聲白聖者故，今",
    "T23n1442_046:0883c18": "得好音。如是皆由先世因緣今受其報。」時諸",
    "T23n1442_046:0883c19": "苾芻歡喜信受。",
    "T23n1442_046:0883c20": "根本說一切有部毘奈耶卷第四十六"
}