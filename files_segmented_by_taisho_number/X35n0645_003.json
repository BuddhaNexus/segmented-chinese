{
    "X35n0645_003:0138a04": "觀世音菩薩普門品義疏記會本卷第三",
    "X35n0645_003:0138a06": "觀音義疏記卷第三",
    "X35n0645_003:0138a07": "宋四明沙門知禮述",
    "X35n0645_003:0138a08": "○第三身業機應二初列門。",
    "X35n0645_003:0138a09": "第三從若有女人去明身業為機亦為三一貼文",
    "X35n0645_003:0138a10": "二引事證三觀解。",
    "X35n0645_003:0138a11": "○二貼文下隨釋三初貼文二初分經料簡二初",
    "X35n0645_003:0138a12": "分經。",
    "X35n0645_003:0138a13": "貼文為二一求願滿二結歎求又為二一求男二",
    "X35n0645_003:0138a14": "求女。",
    "X35n0645_003:0138a15": "○二文云下料簡二初獨女求男問。",
    "X35n0645_003:0138a16": "文云女人求男若是無子則絕嗣有子則父母俱",
    "X35n0645_003:0138a17": "欣云何獨標女人求男耶。",
    "X35n0645_003:0138a18": "○二解者下女無子苦答二初他謬解。",
    "X35n0645_003:0138a19": "解者或云女厭女身非求子也又解女性多愛欣",
    "X35n0645_003:0138a20": "子偏重故標女人。",
    "X35n0645_003:0138a21": "○二今解下令正解。",
    "X35n0645_003:0138a22": "今解女人以無子為苦夫之所棄竝婦所輕旁人",
    "X35n0645_003:0138a23": "所笑又婦有七失六猶可忍無子最劇容惡性妬",
    "X35n0645_003:0138a24": "不能事公姑貪食無子拙無子既苦故以標女人",
    "X35n0645_003:0138b01": "求男也。",
    "X35n0645_003:0138b02": "○二求男下依經解釋二初求願二初大師銷文",
    "X35n0645_003:0138b03": "二初釋求男二初唱經。",
    "X35n0645_003:0138b04": "若有女人設欲求男禮拜供養觀世音菩薩便生福",
    "X35n0645_003:0138b05": "德智慧之男。",
    "X35n0645_003:0138b06": "○二釋義二初分經三義。",
    "X35n0645_003:0138b07": "求男文為三一立願二修行三德業。",
    "X35n0645_003:0138b08": "○二願與下略二解一二初略願行。",
    "X35n0645_003:0138b09": "願與行如文。",
    "X35n0645_003:0138b10": "○二德業下釋德業。",
    "X35n0645_003:0138b11": "德業者明士有百行智居其首若但智而無福則",
    "X35n0645_003:0138b12": "位卑而財貧觸途壈坎智與福合彌相扶顯福則",
    "X35n0645_003:0138b13": "財位高昇慧則名聞博遠故言便生福德智慧之",
    "X35n0645_003:0138b14": "男也。",
    "X35n0645_003:0138b15": "○二釋求女二初唱經。",
    "X35n0645_003:0138b16": "設欲求女便生端正有相之女宿植德本眾人愛敬。",
    "X35n0645_003:0138b17": "○二求女下解釋二初明存略意。",
    "X35n0645_003:0138b18": "求女文中但明願與德業不明修行者行同禮拜",
    "X35n0645_003:0138b19": "故不重論願德既殊故須各辯。",
    "X35n0645_003:0138b20": "○二女人下明相貌意。",
    "X35n0645_003:0138b21": "女人端正七德之初但端正無相者或早孤少寡",
    "X35n0645_003:0138b22": "相祿不佳今明貌與相相扶彌顯其德端正則招",
    "X35n0645_003:0138b23": "寵愛相則招於祿敬故文云眾人愛敬若愛帶慢",
    "X35n0645_003:0138b24": "何謂為德愛而敬之故是相也。",
    "X35n0645_003:0138c01": "○二有人下章安斥謬二初斥非顯是二初敘他",
    "X35n0645_003:0138c02": "謬立。",
    "X35n0645_003:0138c03": "有人解宿植德本是釋疑眾人咸謂觀音但能交",
    "X35n0645_003:0138c04": "會父母智慧端正兒之宿植若是觀音與其智慧",
    "X35n0645_003:0138c05": "端正則墮無因之過。",
    "X35n0645_003:0138c06": "【記】宿植德本眾人愛敬此之二句據義猶是女之",
    "X35n0645_003:0138c07": "德業他師謬謂雙釋男女伏疑之文意恐人疑男",
    "X35n0645_003:0138c08": "之智慧女之端正皆由修種忍智之因非聖能與",
    "X35n0645_003:0138c09": "不修而得墮無因過故出彼意云眾人咸謂觀音",
    "X35n0645_003:0138c10": "但能交會父母等也。",
    "X35n0645_003:0138c11": "○二私難下明今正義二初難破二初立義難。",
    "X35n0645_003:0138c12": "私難此語若言福慧是兒業觀音唯能會其受生",
    "X35n0645_003:0138c13": "兒無生緣觀音會生兒無福慧觀音亦能使有觀",
    "X35n0645_003:0138c14": "音遂不能令無福種福何能使無生而生論禮畏",
    "X35n0645_003:0138c15": "墮無因論生何不畏墮無因若爾聖人全不能與",
    "X35n0645_003:0138c16": "福慧只能作媒人此不可解也。",
    "X35n0645_003:0138c17": "【記】福慧受生皆由緣辯觀音既能與其生緣何不",
    "X35n0645_003:0138c18": "能與福慧緣邪。",
    "X35n0645_003:0138c19": "○二難觀下引文難。",
    "X35n0645_003:0138c20": "難觀音不能令兒有福慧者上一人稱名多人皆",
    "X35n0645_003:0138c21": "脫羅剎之難此無因而不與彼無機那忽脫耶。",
    "X35n0645_003:0138c22": "【記】兒不修因聖不能令有福慧者眾不稱名何故",
    "X35n0645_003:0138c23": "得脫此以現文破無因執不用義解同心乞福也。",
    "X35n0645_003:0138c24": "○二今明下正立二初釋。",
    "X35n0645_003:0139a01": "今明聖力甚大無所不與能使先世有福慧者託",
    "X35n0645_003:0139a02": "生也縱令先世不植善緣亦能令其於中陰中修",
    "X35n0645_003:0139a03": "福此義出中陰經也。",
    "X35n0645_003:0139a04": "【記】觀音用徧三千法界於諸眾生得大自在無生",
    "X35n0645_003:0139a05": "緣者令植生緣無福慧者亦能令種此等皆於中",
    "X35n0645_003:0139a06": "陰中作故中陰經云妙覺如來以神足力將於無",
    "X35n0645_003:0139a07": "量四眾八部入中陰中化作七寶講堂七寶座等",
    "X35n0645_003:0139a08": "彼中陰眾生七日至一日終者盡令住壽如來與",
    "X35n0645_003:0139a09": "化佛說法教化令七十八億百千那由他中陰眾",
    "X35n0645_003:0139a10": "生起無上正真道意經說甚廣尚能令彼中陰眾",
    "X35n0645_003:0139a11": "生發菩提心豈不能令植福慧邪。",
    "X35n0645_003:0139a12": "○二今不下結。",
    "X35n0645_003:0139a13": "今不取此句為釋疑之意。",
    "X35n0645_003:0139a14": "無盡意觀世音菩薩有如是力若有眾生恭敬禮拜",
    "X35n0645_003:0139a15": "觀世音菩薩福不唐捐。",
    "X35n0645_003:0139a16": "○二結歎二初兩向解釋。",
    "X35n0645_003:0139a17": "若有禮拜福不唐捐此結成身業之機亦是釋疑",
    "X35n0645_003:0139a18": "之義結義可解釋疑者若言禮拜願滿自有禮拜",
    "X35n0645_003:0139a19": "不蒙願滿者何得云不唐捐唐者言徒捐者言棄",
    "X35n0645_003:0139a20": "由心不志即願未滿禮拜之功冥資不失此得是",
    "X35n0645_003:0139a21": "釋疑也。",
    "X35n0645_003:0139a22": "【記】四句經文雖是結句亦是釋疑則可兩向若宿",
    "X35n0645_003:0139a23": "植德本眾人愛敬兩句經文定屬生女德業句也。",
    "X35n0645_003:0139a24": "○二問禮下對前料簡二初問。",
    "X35n0645_003:0139b01": "問禮拜是身業機亦應脫水火等難不。",
    "X35n0645_003:0139b02": "○二答。",
    "X35n0645_003:0139b03": "答此舉男女為言端爾。",
    "X35n0645_003:0139b04": "○二引事。",
    "X35n0645_003:0139b05": "次引事證者應驗傳有人姓鬲四月八日生月氏",
    "X35n0645_003:0139b06": "國癡人。",
    "X35n0645_003:0139b07": "○三觀解二初明果報二初無子苦。",
    "X35n0645_003:0139b08": "次觀解者果報求男女者如阿含中地獄界已上",
    "X35n0645_003:0139b09": "乃至欲天皆有無子之苦。",
    "X35n0645_003:0139b10": "【記】阿鼻地獄無求子念諸餘輕繫苦樂相間六欲",
    "X35n0645_003:0139b11": "諸天皆有親愛故無子者而生苦惱。",
    "X35n0645_003:0139b12": "○二禮拜下明機應。",
    "X35n0645_003:0139b13": "禮拜求願亦能滿心。",
    "X35n0645_003:0139b14": "○二明修因有漏無漏一切善法不出定慧即男",
    "X35n0645_003:0139b15": "女義皆須修習竝名修因不同諸難別以有漏之",
    "X35n0645_003:0139b16": "善名為修因二初列章。",
    "X35n0645_003:0139b17": "次明修因論男女者先辯法門次明與願。",
    "X35n0645_003:0139b18": "○二法門下釋義二初辯法門二初以事表法二",
    "X35n0645_003:0139b19": "初正表法二初表世間法二初明苦集。",
    "X35n0645_003:0139b20": "法門者無明為父貪愛為母六根男六塵女識為",
    "X35n0645_003:0139b21": "媒嫁生出無量煩惱之子孫此男女不勞願求任",
    "X35n0645_003:0139b22": "運成眷屬也。",
    "X35n0645_003:0139b23": "【記】無始至今常為癡愛及根塵識習熏資熏生於",
    "X35n0645_003:0139b24": "惑業無量男女此之眷屬一切眾生莫能捨離。",
    "X35n0645_003:0139c01": "○二若外下示外書。",
    "X35n0645_003:0139c02": "若外書以天陽地陰沈動為男女何況佛法而無",
    "X35n0645_003:0139c03": "此耶。",
    "X35n0645_003:0139c04": "【記】易云乾道成男坤道成女禮云天子之與后猶",
    "X35n0645_003:0139c05": "陰之與陽天子修男教后修女順。",
    "X35n0645_003:0139c06": "○二若就下表出世法二初表能生父母。",
    "X35n0645_003:0139c07": "若就內典佛為國王經教為夫人出生一切菩薩",
    "X35n0645_003:0139c08": "佛子又善權方便父智度菩薩母一切諸導師無",
    "X35n0645_003:0139c09": "不由是生。",
    "X35n0645_003:0139c10": "【記】佛於一切而得自在名為國王尊嚴如父經教",
    "X35n0645_003:0139c11": "含理開發智慧養育如母佛法和合生三乘僧故",
    "X35n0645_003:0139c12": "經云從佛口生從法化生得佛法分又權智歷緣",
    "X35n0645_003:0139c13": "能成果用實智冥理能生果智故一切佛皆由此",
    "X35n0645_003:0139c14": "生初則果能生因次則因能生果共成一義也。",
    "X35n0645_003:0139c15": "○二又慈下表所生男女。",
    "X35n0645_003:0139c16": "又慈悲為女善心為男或禪定靜細為女觀慧分",
    "X35n0645_003:0139c17": "別為男二乘定多慧少菩薩定少慧多大經云若",
    "X35n0645_003:0139c18": "聞大涅槃佛性之法當知是人有丈夫相正觀剛",
    "X35n0645_003:0139c19": "決為男無緣慈悲含覆一切為女。",
    "X35n0645_003:0139c20": "【記】淨名云慈悲心為女善心誠實男先據此文立",
    "X35n0645_003:0139c21": "於悲智名為男女冥中道智即是誠實善心故也",
    "X35n0645_003:0139c22": "乃類此法立諸男女初以禪慧對於男女次分三",
    "X35n0645_003:0139c23": "乘以對男女後約佛性見對不見而分男女何者",
    "X35n0645_003:0139c24": "既以見性為丈夫相即彰不見為女人相復約照",
    "X35n0645_003:0140a01": "性自具男女佛性正觀決破無明為福德智慧之",
    "X35n0645_003:0140a02": "男中道慈悲含覆一切為端正有相之女。",
    "X35n0645_003:0140a03": "○二今借下結表意。",
    "X35n0645_003:0140a04": "今借世間男女以表法門爾。",
    "X35n0645_003:0140a05": "○二問那下釋難明表二初執無妨有難二初立",
    "X35n0645_003:0140a06": "無男女理。",
    "X35n0645_003:0140a07": "問那得以男女表法門無男女故即無法門。",
    "X35n0645_003:0140a08": "○二大經下引無男女文二初正引教文二初引",
    "X35n0645_003:0140a09": "大乘文。",
    "X35n0645_003:0140a10": "如大經永離十相名大涅槃大論云無男女相故",
    "X35n0645_003:0140a11": "名無相淨名云一切諸法非男非女如佛所說亦",
    "X35n0645_003:0140a12": "非男非女安樂行云亦不分別是男是女入不二",
    "X35n0645_003:0140a13": "法門云無聲聞心即無於定無菩薩心即無於慧。",
    "X35n0645_003:0140a14": "【記】大經二十八云涅槃無相謂色相聲相香味觸",
    "X35n0645_003:0140a15": "相生住壞相男相女相是名十相無如是相故名",
    "X35n0645_003:0140a16": "無相次大論淨名及安樂行皆列男女二名非之",
    "X35n0645_003:0140a17": "以顯無相若不二門云無定慧乃是男女所表之",
    "X35n0645_003:0140a18": "法也。",
    "X35n0645_003:0140a19": "○二小乘下引小乘文。",
    "X35n0645_003:0140a20": "小乘三藏緣諦理吾聞解脫之中無有言說成論",
    "X35n0645_003:0140a21": "入空平等亦無男女。",
    "X35n0645_003:0140a22": "【記】理無相故不可言說無相即非男女相也空平",
    "X35n0645_003:0140a23": "等故離男女等一切相也。",
    "X35n0645_003:0140a24": "○二男女下結無所表。",
    "X35n0645_003:0140b01": "男女既無所表安在故知無定慧法門也。",
    "X35n0645_003:0140b02": "【記】能表男女既無所表定慧安在。",
    "X35n0645_003:0140b03": "○二答大下即遮而照釋二初廣釋三初說默相",
    "X35n0645_003:0140b04": "即二初據理妙絕。",
    "X35n0645_003:0140b05": "答大乘實相不當有男女及無男女。",
    "X35n0645_003:0140b06": "【記】若論絕理尚不可說無男女相豈可被論有男",
    "X35n0645_003:0140b07": "女邪。",
    "X35n0645_003:0140b08": "○二善巧下被機有無。",
    "X35n0645_003:0140b09": "善巧方便以四悉檀說於有無天女云無離文字",
    "X35n0645_003:0140b10": "說解脫義文字性離即是解脫皆以文字有去來",
    "X35n0645_003:0140b11": "今非謂菩提實相亦爾。",
    "X35n0645_003:0140b12": "【記】若於眾生有四益者或說無男女或說有男女",
    "X35n0645_003:0140b13": "故引天女不離文字說解脫相性空即脫何妨文",
    "X35n0645_003:0140b14": "字真無三世俗即有二諦既即說默無違。",
    "X35n0645_003:0140b15": "○二非有下明一二本融三初法。",
    "X35n0645_003:0140b16": "非有非無非二而二明此二法未曾相離。",
    "X35n0645_003:0140b17": "【記】中道雙非則無定慧當體雙照定慧宛然言未",
    "X35n0645_003:0140b18": "曾相離者即定慧不離法性也。",
    "X35n0645_003:0140b19": "○二譬如下喻。",
    "X35n0645_003:0140b20": "譬如一身有左右手。",
    "X35n0645_003:0140b21": "【記】豈因左右令一身異豈可一身而廢左右。",
    "X35n0645_003:0140b22": "○三合。",
    "X35n0645_003:0140b23": "定慧亦爾定靜慧照雖復二分不離法性。",
    "X35n0645_003:0140b24": "【記】只一覺性有寂照德名為定慧豈此二德暫離",
    "X35n0645_003:0140c01": "覺性。",
    "X35n0645_003:0140c02": "○三言定下明定慧互具二初約義明具三初法。",
    "X35n0645_003:0140c03": "言定即有慧言慧即有定。",
    "X35n0645_003:0140c04": "【記】一覺靜明名為定慧是故此二終不孤立。",
    "X35n0645_003:0140c05": "○二譬。",
    "X35n0645_003:0140c06": "譬如女人而有左手亦如男子而有右手。",
    "X35n0645_003:0140c07": "【記】上以一身左右譬於二德不離一性猶恐謂其",
    "X35n0645_003:0140c08": "二德相離故以二人左右譬之此如修性不二門",
    "X35n0645_003:0140c09": "云二與一性如水為波二亦無二亦如波水當以",
    "X35n0645_003:0140c10": "彼喻而尋此喻。",
    "X35n0645_003:0140c11": "○三定慧下合。",
    "X35n0645_003:0140c12": "定慧亦爾無緣之慈具正觀慧而以定當名中道",
    "X35n0645_003:0140c13": "種智具大慈定以智標目。",
    "X35n0645_003:0140c14": "○二何但下據文證釋二初慧具定。",
    "X35n0645_003:0140c15": "何但理然今文亦爾文云便生福德智慧之男此",
    "X35n0645_003:0140c16": "語自具二法門何勞有疑而稱男子也。",
    "X35n0645_003:0140c17": "【記】男本表慧而兼福德即慧具定也。",
    "X35n0645_003:0140c18": "○二文云下定具慧。",
    "X35n0645_003:0140c19": "文云便生端正有相之女端正無邪醜表中道正",
    "X35n0645_003:0140c20": "觀離二邊之醜即慧義也相即三十二相慈心所",
    "X35n0645_003:0140c21": "種即表定義也雖具二而名女。",
    "X35n0645_003:0140c22": "【記】慈心種相者經云清淨慈門剎塵數共生如來",
    "X35n0645_003:0140c23": "一妙相即無緣慈定而修其相也互具可知。",
    "X35n0645_003:0140c24": "○二故知下總結二初以一二相即結。",
    "X35n0645_003:0141a01": "故知此文若作男女二解即表定慧不二而二若",
    "X35n0645_003:0141a02": "作不二解即表定慧二而不二。",
    "X35n0645_003:0141a03": "【記】此文男女各具二德即表定慧二法互具若非",
    "X35n0645_003:0141a04": "體一何能互具故以互具顯乎體一故二不二舒",
    "X35n0645_003:0141a05": "卷自在。",
    "X35n0645_003:0141a06": "○二理實下以說默相即結。",
    "X35n0645_003:0141a07": "理實非二非不二赴緣為二為不二即是表二法",
    "X35n0645_003:0141a08": "門文義斯在。",
    "X35n0645_003:0141a09": "【記】理非一二赴緣兩說如此說者何異不說經示",
    "X35n0645_003:0141a10": "男女其德互具表於定慧一二無異說默不殊能",
    "X35n0645_003:0141a11": "此解者方得經文表法之義。",
    "X35n0645_003:0141a12": "○二次明下與願二初示義門二初明十番感應",
    "X35n0645_003:0141a13": "四初果報。",
    "X35n0645_003:0141a14": "次明應機滿願者果報滿願如前說。",
    "X35n0645_003:0141a15": "○二修因下世善三初五戒二初表行法。",
    "X35n0645_003:0141a16": "修因者若就修五戒事論不殺是仁不盜是廉屬",
    "X35n0645_003:0141a17": "女表定法不妄語是質直不婬是貞良不飲酒是",
    "X35n0645_003:0141a18": "離邪昏此屬男表慧法。",
    "X35n0645_003:0141a19": "○二若不下求願滿。",
    "X35n0645_003:0141a20": "若不得此五戒男女則失人天道孤獨墮在三途",
    "X35n0645_003:0141a21": "歸命求救五戒完全即男女願滿。",
    "X35n0645_003:0141a22": "【記】行人若為五種惑業牽破持心當念未來感報",
    "X35n0645_003:0141a23": "苦樂歸命觀音障退戒完二求即滿。",
    "X35n0645_003:0141a24": "○二十善。",
    "X35n0645_003:0141b01": "十善例可知。",
    "X35n0645_003:0141b02": "【記】若例五戒妄攝口四酒即意三竝慧屬男若自",
    "X35n0645_003:0141b03": "細作不綺是真實屬男不兩舌是和愛不惡口是",
    "X35n0645_003:0141b04": "柔善屬女不貪癡是無染智慧屬男不瞋是慈屬",
    "X35n0645_003:0141b05": "女餘同五戒。",
    "X35n0645_003:0141b06": "○三修禪下八定。",
    "X35n0645_003:0141b07": "修禪時方便修慧精進等三方便為男念一心為",
    "X35n0645_003:0141b08": "女若就支林覺觀喜為男樂一心為女乃至非想",
    "X35n0645_003:0141b09": "禪禪中細作可解。",
    "X35n0645_003:0141b10": "【記】定即四禪四空各有修證且論初禪五法為修",
    "X35n0645_003:0141b11": "五支為證修以樂欲精進巧慧此三方便分別屬",
    "X35n0645_003:0141b12": "男憶念一心此二方便靜細屬女若證支林三支",
    "X35n0645_003:0141b13": "慧多屬男二支定多屬女若論二禪四支一內淨",
    "X35n0645_003:0141b14": "二喜屬男三樂四一心屬女三禪五支一捨二念",
    "X35n0645_003:0141b15": "三慧屬男四樂五一心屬女四禪四支一不苦不",
    "X35n0645_003:0141b16": "樂與第四一心屬女二捨三念清淨屬男若論四",
    "X35n0645_003:0141b17": "空一空處定二識處定三無所有處定四非有想",
    "X35n0645_003:0141b18": "非無想定此四雖無支林男女而有微細四陰通",
    "X35n0645_003:0141b19": "以四處受想為女行識為男若論四無量心慈悲",
    "X35n0645_003:0141b20": "屬女喜捨屬男今且粗辯備在禪門須者應撿。",
    "X35n0645_003:0141b21": "○三四教四初三藏三初聲聞二初表行法。",
    "X35n0645_003:0141b22": "次明聲聞男女者五停心觀治瞋用慈治散用數",
    "X35n0645_003:0141b23": "此二為女治貪用不淨治癡用因緣治障道用念",
    "X35n0645_003:0141b24": "佛此三屬男又直緣諦理正智決斷名為男出觀",
    "X35n0645_003:0141c01": "用法緣慈為女。",
    "X35n0645_003:0141c02": "【記】略舉停心以為所表念處乃至正道節節應明",
    "X35n0645_003:0141c03": "男女之義以諸道品不出定慧二法故也直緣諦",
    "X35n0645_003:0141c04": "理者即四諦十六行觀也出觀等者歷事之時愍",
    "X35n0645_003:0141c05": "物執常為說四諦名法緣慈。",
    "X35n0645_003:0141c06": "○二若不下求願滿。",
    "X35n0645_003:0141c07": "若不得此兩法即當墮落凡夫為火宅燒害貧窮",
    "X35n0645_003:0141c08": "孤露若蒙垂應五停心男女生即得入真出觀男",
    "X35n0645_003:0141c09": "女生得入假二義既滿則不復畏二十五有也。",
    "X35n0645_003:0141c10": "【記】出觀男女者法緣即正智之男慈悲即柔和之",
    "X35n0645_003:0141c11": "女既帶空入假則歷事不染故不畏諸有也。",
    "X35n0645_003:0141c12": "○二支佛二初表行法。",
    "X35n0645_003:0141c13": "次支佛者緣方便道起慈觀名女慧觀為男若發",
    "X35n0645_003:0141c14": "真緣理名男出觀緣慈名女支佛譬鹿猶有回顧",
    "X35n0645_003:0141c15": "之慈也。",
    "X35n0645_003:0141c16": "【記】緣方便等者即凡地修福種相之時名起慈觀",
    "X35n0645_003:0141c17": "慧觀者即觀十二因緣無常無我發真約頓證之",
    "X35n0645_003:0141c18": "位出觀能用生法二緣之慈譬鹿回顧者大論譬",
    "X35n0645_003:0141c19": "三獸在獵圍求出不同聲聞如麞驚怖跳出都不",
    "X35n0645_003:0141c20": "顧群緣覺如鹿雖顧盻群怖不停待菩薩如大香",
    "X35n0645_003:0141c21": "象雖遭刀箭擁群共出。",
    "X35n0645_003:0141c22": "○二若不下求願滿。",
    "X35n0645_003:0141c23": "若不得如此定慧何由速出殷勤求法若得願滿",
    "X35n0645_003:0141c24": "坦然快樂。",
    "X35n0645_003:0142a01": "○三次明下菩薩二初表行法。",
    "X35n0645_003:0142a02": "次明六度菩薩菩薩有慈悲不斷惑在生死利物",
    "X35n0645_003:0142a03": "名女行六度方便智慧名男女人法應生子慈悲",
    "X35n0645_003:0142a04": "法應受生死化物化於前人善心開發即是生子",
    "X35n0645_003:0142a05": "義前人生五度者是生女前人生智慧是生男。",
    "X35n0645_003:0142a06": "【記】方便智慧或第六度分地世智或辯六度邪正",
    "X35n0645_003:0142a07": "之智或是事中伏惑之智此皆方便也此等猶是",
    "X35n0645_003:0142a08": "能生男女所被之機必修六度乃以五一而為所",
    "X35n0645_003:0142a09": "生之男女也。",
    "X35n0645_003:0142a10": "○二若定下求願滿。",
    "X35n0645_003:0142a11": "若定慧義不成則菩薩行不立故求觀音而獲願",
    "X35n0645_003:0142a12": "滿。",
    "X35n0645_003:0142a13": "○二通教二初表法。",
    "X35n0645_003:0142a14": "次通菩薩既斷煩惱則有智斷緣諦理之慧為男",
    "X35n0645_003:0142a15": "慈悲扶餘習入三界名女何以故如男法不生表",
    "X35n0645_003:0142a16": "智慧決斷斷於煩惱不生三界而今還生者乃是",
    "X35n0645_003:0142a17": "慈扶餘習故得更生稱之為女。",
    "X35n0645_003:0142a18": "【記】小同三藏唯論菩薩凡亦同前唯於真位以智",
    "X35n0645_003:0142a19": "為男以慈為女。",
    "X35n0645_003:0142a20": "○二求願下願滿。",
    "X35n0645_003:0142a21": "求願觀音蒙此願滿。",
    "X35n0645_003:0142a22": "○三別教二初明男女生相。",
    "X35n0645_003:0142a23": "次明別教十信菩薩修福德莊嚴五波羅蜜為女",
    "X35n0645_003:0142a24": "從一地二地智慧莊嚴為男三十心名男女交處",
    "X35n0645_003:0142b01": "聖胎初地中道正智開發名為男生無緣慈心發",
    "X35n0645_003:0142b02": "名為女生此兩要在初地方得開發亦名男女雙",
    "X35n0645_003:0142b03": "生若不如此即墮二乘生死兩邊之過生此男女",
    "X35n0645_003:0142b04": "者生大歡喜故稱歡喜地。",
    "X35n0645_003:0142b05": "【記】此教外凡為破見思所修正助作意趣空望中",
    "X35n0645_003:0142b06": "猶名有為有漏五度福嚴故稱為女而知地上無",
    "X35n0645_003:0142b07": "作智嚴在今心性乃緣此性通伏無明名之為男",
    "X35n0645_003:0142b08": "雖緣無作為偏修空尚違中理故男女相遙若入",
    "X35n0645_003:0142b09": "內凡見思破處心趣假中順於本性名男女交至",
    "X35n0645_003:0142b10": "迴向位正修中觀名懷聖胎證初地時即遮而照",
    "X35n0645_003:0142b11": "慈智合發名為雙生得念不退無兩邊過副本斯",
    "X35n0645_003:0142b12": "故地名歡喜。",
    "X35n0645_003:0142b13": "○二慈悲下明男女有能所生。",
    "X35n0645_003:0142b14": "慈悲被物物荷恩故稱為大慈大悲大慈大悲能",
    "X35n0645_003:0142b15": "成佛道生出般若是諸佛之祖母故稱為大女十",
    "X35n0645_003:0142b16": "力無畏等眾生不知故不名為大也。",
    "X35n0645_003:0142b17": "【記】初地慈智男女既是真因任運能生上地男女",
    "X35n0645_003:0142b18": "上地復生極果男女是故諸佛皆以初地為祖父",
    "X35n0645_003:0142b19": "母仍辯慈智得名所以慈悲稱大者以拔苦與樂",
    "X35n0645_003:0142b20": "物荷深恩故稱為大十力無畏既唯自證物莫能",
    "X35n0645_003:0142b21": "知故不稱大。",
    "X35n0645_003:0142b22": "○四圓教二初表法。",
    "X35n0645_003:0142b23": "次圓教以無緣慈悲種三十二相業亦名為女此",
    "X35n0645_003:0142b24": "女端正有相以中道智慧為男此男質直福德十",
    "X35n0645_003:0142c01": "信六根清淨名為處胎初住慈智男女雙生若得",
    "X35n0645_003:0142c02": "此男不畏愛見大悲順道法愛亦不畏無慧方便",
    "X35n0645_003:0142c03": "縛無方便慧縛。",
    "X35n0645_003:0142c04": "【記】此教頓修始心即用性德慈智以為男女方稱",
    "X35n0645_003:0142c05": "經文雙具德業慈無偏緣故名端正慈即佛相故",
    "X35n0645_003:0142c06": "名有相女德備矣智離邊邪故名質直智含萬善",
    "X35n0645_003:0142c07": "故名福德男德備矣似位無明不覆而覆名為處",
    "X35n0645_003:0142c08": "胎初住慈智不顯而顯名為雙生真慈出假愛見",
    "X35n0645_003:0142c09": "莫拘真智趣果無似愛滯亦不畏者同體權實二",
    "X35n0645_003:0142c10": "皆無縛。",
    "X35n0645_003:0142c11": "○二方便下願滿。",
    "X35n0645_003:0142c12": "方便與慧俱解者即男女具足二求願滿也。",
    "X35n0645_003:0142c13": "○四變易。",
    "X35n0645_003:0142c14": "變易兩番可解。",
    "X35n0645_003:0142c15": "【記】言兩番者方便實報同名變易乃以二土名為",
    "X35n0645_003:0142c16": "兩番若實報人斷證雖分四十一品皆是破於障",
    "X35n0645_003:0142c17": "果無明唯求究竟慈智男女故於此土論一番益",
    "X35n0645_003:0142c18": "其方便土人根雖利鈍法分漸頓而皆大乘俱求",
    "X35n0645_003:0142c19": "佛智此土唯望實報為益唯求分真慈智男女是",
    "X35n0645_003:0142c20": "故論益亦只一番。",
    "X35n0645_003:0142c21": "○二復次下作三差料簡三初明人天定散二初",
    "X35n0645_003:0142c22": "明有善禪之德。",
    "X35n0645_003:0142c23": "復次從五戒十善齊第六天已來皆無禪定番番",
    "X35n0645_003:0142c24": "悉是散心慧法狂男子也但慧無定四禪有支林",
    "X35n0645_003:0143a01": "一心名為男女福慧備也。",
    "X35n0645_003:0143a02": "【記】空居四天因亦修定以散心強故但名男例此",
    "X35n0645_003:0143a03": "四空以定強故合云唯女四禪諸支既對定慧即",
    "X35n0645_003:0143a04": "名男女俱時而得故曰一心。",
    "X35n0645_003:0143a05": "○二從三下斥無動出之功。",
    "X35n0645_003:0143a06": "從三界定慧男女男無破惑之功女無生出無漏",
    "X35n0645_003:0143a07": "之力此無用之男女。",
    "X35n0645_003:0143a08": "【記】三界功德雖名定慧而皆愛味或雜邪見都屬",
    "X35n0645_003:0143a09": "有漏是故男女無動出用。",
    "X35n0645_003:0143a10": "○二從二下明藏通智斷二初明有無漏之德。",
    "X35n0645_003:0143a11": "從二乘通教等慧有斷惑之用則是幹事之男女",
    "X35n0645_003:0143a12": "有發生無漏紹繼之德也。",
    "X35n0645_003:0143a13": "○二從二下明無中道之失。",
    "X35n0645_003:0143a14": "從二乘通教所有定慧不能破無明見佛性雖男",
    "X35n0645_003:0143a15": "而女定則不能懷於中道之子猶如石女雖女而",
    "X35n0645_003:0143a16": "男故大經云二乘之人定多慧少不見佛性通教",
    "X35n0645_003:0143a17": "菩薩之人慧多定少亦不見佛性自此之前我等",
    "X35n0645_003:0143a18": "皆名邪見人也。",
    "X35n0645_003:0143a19": "【記】大經既以見佛性者名為丈夫故不見性皆名",
    "X35n0645_003:0143a20": "女人無漏諸定不能發生中道之智故如石女二",
    "X35n0645_003:0143a21": "乘偏空名為定多菩薩偏假名為慧多此之定慧",
    "X35n0645_003:0143a22": "俱不能見寂照平等三德之性迦葉菩薩涅槃之",
    "X35n0645_003:0143a23": "前豈是外道名邪見者蓋未出二邊望中名邪。",
    "X35n0645_003:0143a24": "○三唯有下明別圓地住。",
    "X35n0645_003:0143b01": "唯有別教登地真明慧發無緣慈成此乃名為真",
    "X35n0645_003:0143b02": "正男女圓教初住見中道時定慧具足男女相滿",
    "X35n0645_003:0143b03": "方稱經文男則福德女則端正。",
    "X35n0645_003:0143b04": "【記】修因雖異證道是同斯乃性德緣了顯為果中",
    "X35n0645_003:0143b05": "定慧。",
    "X35n0645_003:0143b06": "○二故知下斥他局。",
    "X35n0645_003:0143b07": "故知借事表法何得作媒嫁解觀音耶。",
    "X35n0645_003:0143b08": "○第三勸持二初科經。",
    "X35n0645_003:0143b09": "第三從是故眾生去是勸受持也即為三一勸持",
    "X35n0645_003:0143b10": "二格量三結。",
    "X35n0645_003:0143b11": "是故眾生皆應受持觀世音菩薩名號。",
    "X35n0645_003:0143b12": "○二勸持下釋義三初勸持。",
    "X35n0645_003:0143b13": "勸持者上說觀音得名因緣其力廣大既不辯形",
    "X35n0645_003:0143b14": "質相對正述名論德若欲歸崇宜奉持名號故舉",
    "X35n0645_003:0143b15": "持名為勸也。",
    "X35n0645_003:0143b16": "○二格量二初科。",
    "X35n0645_003:0143b17": "二格量為四一格量本二問三答四正格量。",
    "X35n0645_003:0143b18": "無盡意若有人受持六十二億恒河沙菩薩名字復",
    "X35n0645_003:0143b19": "盡形供養飲食衣服臥具醫藥。",
    "X35n0645_003:0143b20": "○二格量下釋四初格量本。",
    "X35n0645_003:0143b21": "格量本者舉三多六十二億舉福田多盡形壽舉",
    "X35n0645_003:0143b22": "時節多四事具足舉種子多舊但三意今持名字",
    "X35n0645_003:0143b23": "多凡舉四多為格量本也。",
    "X35n0645_003:0143b24": "【記】經舉六十二億恒河沙不多不少者佛頂首楞",
    "X35n0645_003:0143c01": "嚴云此三千大千世界現住世間諸法王子有六",
    "X35n0645_003:0143c02": "十二億恒河沙數修法垂範教化眾生隨順眾生",
    "X35n0645_003:0143c03": "方便智慧各各不同既是現住娑婆菩薩是故特",
    "X35n0645_003:0143c04": "舉為格量本。",
    "X35n0645_003:0143c05": "於汝意云何是善男子善女人功德多不。",
    "X35n0645_003:0143c06": "○二問。",
    "X35n0645_003:0143c07": "次問。",
    "X35n0645_003:0143c08": "無盡意言甚多世尊。",
    "X35n0645_003:0143c09": "○三答。",
    "X35n0645_003:0143c10": "答如文。",
    "X35n0645_003:0143c11": "佛言若復有人受持觀世音菩薩名號乃至一時禮",
    "X35n0645_003:0143c12": "拜供養是二人福正等無異於百千萬億劫不可窮",
    "X35n0645_003:0143c13": "盡。",
    "X35n0645_003:0143c14": "○四正格量二初約教釋二初約佛眼略示二初",
    "X35n0645_003:0143c15": "以少格多。",
    "X35n0645_003:0143c16": "次正格量者還舉四少以格四多也功德正等持",
    "X35n0645_003:0143c17": "名少田少時少種子少。",
    "X35n0645_003:0143c18": "○二問起答釋二初以人情問。",
    "X35n0645_003:0143c19": "問何意以少敵多。",
    "X35n0645_003:0143c20": "○二答佛下約佛眼答。",
    "X35n0645_003:0143c21": "答佛眼稱量不增不減四多重倍功德正齊如此",
    "X35n0645_003:0143c22": "格量秋毫無謬。",
    "X35n0645_003:0143c23": "【記】佛眼所照稱法界量四多法界不增四少法界",
    "X35n0645_003:0143c24": "不減故云功德正齊。",
    "X35n0645_003:0144a01": "○二問何下對他解廣釋二初問。",
    "X35n0645_003:0144a02": "問何意等。",
    "X35n0645_003:0144a03": "【記】雖示佛眼稱量不謬其意難明故須問起先引",
    "X35n0645_003:0144a04": "古釋方彰今義。",
    "X35n0645_003:0144a05": "○二舊解下答二初敘舊解非五初引物論等。",
    "X35n0645_003:0144a06": "舊解有五一云其福實殊引物論等此解乃是虗",
    "X35n0645_003:0144a07": "談觀音遂無實德可貴也。",
    "X35n0645_003:0144a08": "【記】其福實殊者謂六十二億之福實勝觀音但是",
    "X35n0645_003:0144a09": "方便引物論等此解最謬破意可知。",
    "X35n0645_003:0144a10": "○二二云下田有高下。",
    "X35n0645_003:0144a11": "二云田有高下薄瘠所致如供養百初果不如一",
    "X35n0645_003:0144a12": "二果乃至無學此亦非歎德之意乃是以下比高",
    "X35n0645_003:0144a13": "法應優劣爾。",
    "X35n0645_003:0144a14": "【記】對劣顯勝不見觀音證理之德何名為歎。",
    "X35n0645_003:0144a15": "○三心有濃淡。",
    "X35n0645_003:0144a16": "三心有濃淡故令福不等。",
    "X35n0645_003:0144a17": "○四時解不解。",
    "X35n0645_003:0144a18": "四時得解不得解此二釋皆是前人心力致福何",
    "X35n0645_003:0144a19": "關觀音德高也。",
    "X35n0645_003:0144a20": "【記】意謂觀音雖少稱名之時解心現前六十雖多",
    "X35n0645_003:0144a21": "供養之時解心不發是故多少得福乃等此之二",
    "X35n0645_003:0144a22": "釋皆在持供心之優劣歎德遠矣。",
    "X35n0645_003:0144a23": "○五有緣無緣。",
    "X35n0645_003:0144a24": "五有緣無緣者如供毀路人罪福淺供毀父母罪",
    "X35n0645_003:0144b01": "福深也。",
    "X35n0645_003:0144b02": "【記】父母有生育之緣故供之福深毀之罪重路人",
    "X35n0645_003:0144b03": "無緣故淺文雖不斥理亦全疎豈可觀音但與眾",
    "X35n0645_003:0144b04": "生有緣而已。",
    "X35n0645_003:0144b05": "○二今明下明今義是二初明今立義二初約實",
    "X35n0645_003:0144b06": "際釋。",
    "X35n0645_003:0144b07": "今明一多性不可得無有二相一則非一多則非",
    "X35n0645_003:0144b08": "多同入如實際正等無異。",
    "X35n0645_003:0144b09": "【記】一多人法皆無性相二空既顯一實斯彰存則",
    "X35n0645_003:0144b10": "假實暫分亡則一多齊致存亡不二方名正等。",
    "X35n0645_003:0144b11": "○二一中下以經偈釋。",
    "X35n0645_003:0144b12": "一中解無量故說六十二億無量中解一故說觀",
    "X35n0645_003:0144b13": "音展轉生非實者則是一無一實一從無量生故",
    "X35n0645_003:0144b14": "多無多實多從一生故其理正均故言不異智者",
    "X35n0645_003:0144b15": "無所畏者照其事理既明不生疑畏故言正等也。",
    "X35n0645_003:0144b16": "【記】舉華嚴偈釋今經意良由一與無量俱同實際",
    "X35n0645_003:0144b17": "故互能圓解也以實際之多生觀音之一故非是",
    "X35n0645_003:0144b18": "一以實際之一生河沙之多故非是多既其一多",
    "X35n0645_003:0144b19": "無決定性故互生非實也照其事理者事謂一多",
    "X35n0645_003:0144b20": "之相理謂融即之體慎勿以多為事以一為理。",
    "X35n0645_003:0144b21": "○二法華下引本論證。",
    "X35n0645_003:0144b22": "法華論云畢竟決定知法故法即法性真如法身",
    "X35n0645_003:0144b23": "是故六十二億佛名與觀音名功德無差別也。",
    "X35n0645_003:0144b24": "【記】論以持六十二億河沙佛名為校量者古云論",
    "X35n0645_003:0144c01": "誤蓋不解論意也今具引論文并荊溪解釋方曉",
    "X35n0645_003:0144c02": "其義論云受持觀音名與六十二億恒沙諸佛名",
    "X35n0645_003:0144c03": "彼福平等者有二種義一信力故二畢竟知故信",
    "X35n0645_003:0144c04": "力復二一者求我如觀音畢竟信故二生恭敬心",
    "X35n0645_003:0144c05": "如彼功德我亦得故二畢竟知者決定知法界故",
    "X35n0645_003:0144c06": "法界者名為法性初地菩薩能證入一切諸佛平",
    "X35n0645_003:0144c07": "等身故平等身者謂真如法身是故受持觀音與",
    "X35n0645_003:0144c08": "六十二億恒沙諸佛功德無差荊溪云以此驗知",
    "X35n0645_003:0144c09": "須依圓釋何者於二義中信力約事畢竟約理事",
    "X35n0645_003:0144c10": "理相資方成所念如信力二中既云求我如觀音",
    "X35n0645_003:0144c11": "即指化身又云觀音功德我亦得之乃指報身願",
    "X35n0645_003:0144c12": "齊報應方乃成念但念果德者何必識理故次義",
    "X35n0645_003:0144c13": "云知法界等次引證位即是初地且引分證令人",
    "X35n0645_003:0144c14": "識之故知若念觀音三身須却以念佛挍之若以",
    "X35n0645_003:0144c15": "念法身論之縱引十方諸佛其功亦等何但六十",
    "X35n0645_003:0144c16": "二邪所以論文雖似舉經乃是增句釋義亦如方",
    "X35n0645_003:0144c17": "便初加難解難知欲說大法乃增三句而為申釋",
    "X35n0645_003:0144c18": "今六十二億菩薩加以佛釋。",
    "X35n0645_003:0144c19": "○二又約下約觀釋。",
    "X35n0645_003:0144c20": "又約觀解者二觀發中道二觀實不等而言等者",
    "X35n0645_003:0144c21": "以中道等故故言為等如乞人等彼難勝如來故",
    "X35n0645_003:0144c22": "言等也。",
    "X35n0645_003:0144c23": "【記】雖三種觀俱受修名而中是性是故得云二觀",
    "X35n0645_003:0144c24": "發中二觀實不等者破立不等也雖乃不等而二",
    "X35n0645_003:0145a01": "皆是中道之德二與中道畢竟不異中道既等二",
    "X35n0645_003:0145a02": "豈不等是故言空三皆是空假則皆假中則皆中",
    "X35n0645_003:0145a03": "乞人難勝其實不等亦以此二同一法性是故等",
    "X35n0645_003:0145a04": "也。",
    "X35n0645_003:0145a05": "無盡意受持觀世音菩薩名號得如是無量無邊福",
    "X35n0645_003:0145a06": "德之利。",
    "X35n0645_003:0145a07": "○三結成。",
    "X35n0645_003:0145a08": "三結成一時稱名福不可盡大品云一華散空乃",
    "X35n0645_003:0145a09": "至畢苦其福不盡如文。",
    "X35n0645_003:0145a10": "【記】此但通云受持名號以正格中言一時故復引",
    "X35n0645_003:0145a11": "大品一華供佛以類一時持觀音名其善流入法",
    "X35n0645_003:0145a12": "性海故如海無盡言至畢苦者二死盡也葢言成",
    "X35n0645_003:0145a13": "佛散華之福猶尚不盡。",
    "X35n0645_003:0145a14": "○大章第二問答二初標章述意二初標章。",
    "X35n0645_003:0145a15": "第二問答從無盡意白佛言云何遊娑婆下。",
    "X35n0645_003:0145a16": "○二前問下述意二初述前科。",
    "X35n0645_003:0145a17": "前問何緣得名佛答眾生三業顯機為境法身靈",
    "X35n0645_003:0145a18": "智冥應境智因緣名觀世音此義已竟。",
    "X35n0645_003:0145a19": "【記】稱名常念及以禮拜三業現前故曰顯機菩薩",
    "X35n0645_003:0145a20": "以此為所觀境法身靈智即始本二覺分合之真",
    "X35n0645_003:0145a21": "身也望於眾生即能觀智乃以此智冥應拔苦即",
    "X35n0645_003:0145a22": "此境智而為因緣亦名感應以此因緣名觀世音",
    "X35n0645_003:0145a23": "蒙說已領。",
    "X35n0645_003:0145a24": "○二今問下示今意。",
    "X35n0645_003:0145b01": "今問云何遊此娑婆世界佛答以普門示現三業",
    "X35n0645_003:0145b02": "顯應應眾生冥機等十義。",
    "X35n0645_003:0145b03": "【記】乃明觀音意業鑒機身業現相口業說法既令",
    "X35n0645_003:0145b04": "眾生知覺見聞故云顯應而且不說眾生三業修",
    "X35n0645_003:0145b05": "行之相此由宿善冥伏在懷乃能致感故曰冥機",
    "X35n0645_003:0145b06": "通釋十雙即當法慈福應珠顯權迹緣斷十隻之",
    "X35n0645_003:0145b07": "義。",
    "X35n0645_003:0145b08": "○二分科釋經二初分科。",
    "X35n0645_003:0145b09": "一問二答問即為三。",
    "X35n0645_003:0145b10": "無盡意菩薩白佛言世尊觀世音菩薩云何遊此娑",
    "X35n0645_003:0145b11": "婆世界云何而為眾生說法方便之力其事云何。",
    "X35n0645_003:0145b12": "○二一云下釋經二初問二初示三業文。",
    "X35n0645_003:0145b13": "一云何遊是問身業云何說是問口業方便是問",
    "X35n0645_003:0145b14": "意業。",
    "X35n0645_003:0145b15": "【記】方便問意者非是道前取理方便正當證後鑒",
    "X35n0645_003:0145b16": "機方便。",
    "X35n0645_003:0145b17": "○二此是下明三業德二利通釋三業二初標列",
    "X35n0645_003:0145b18": "三義。",
    "X35n0645_003:0145b19": "此是聖人三業無謀而徧應一切亦名三不失三",
    "X35n0645_003:0145b20": "輪不思議化也亦名三不護。",
    "X35n0645_003:0145b21": "○二三不下解釋三義三初釋三不護二初法。",
    "X35n0645_003:0145b22": "三不護者明觀音住不思議圓普法門實不作意",
    "X35n0645_003:0145b23": "計校籌量次第經營方施此應既無分別亦無前",
    "X35n0645_003:0145b24": "後任運成就。",
    "X35n0645_003:0145c01": "【記】作意等十字是其護義實不兩字彰於任運然",
    "X35n0645_003:0145c02": "須不共三惑之護即能三業任運度生。",
    "X35n0645_003:0145c03": "○二譬如下諭。",
    "X35n0645_003:0145c04": "譬如明鏡隨對即現一時等應故言三業不護也。",
    "X35n0645_003:0145c05": "○二三無下釋三無失。",
    "X35n0645_003:0145c06": "三無失者眾生根機不同深淺有異觀音雖不作",
    "X35n0645_003:0145c07": "念逗機逗機無失契當前人冥會事理故言不護。",
    "X35n0645_003:0145c08": "【記】不護顯於思議寂絕無失彰其逗會稱宜得三",
    "X35n0645_003:0145c09": "悉益即會事也得第一義即冥理也。",
    "X35n0645_003:0145c10": "○三三輪下釋三輪二初徧示三輪。",
    "X35n0645_003:0145c11": "三輪不思議化者若示為佛身亦示佛心佛口乃",
    "X35n0645_003:0145c12": "至示執金剛神身亦示金剛心口。",
    "X35n0645_003:0145c13": "【記】三業應機旋轉自在能為眾生摧破三障故名",
    "X35n0645_003:0145c14": "為輪。",
    "X35n0645_003:0145c15": "○二雖普下釋不思議化二初約義釋相。",
    "X35n0645_003:0145c16": "雖普現色身屈曲利物於法身智慧無所損減。",
    "X35n0645_003:0145c17": "【記】心體離念即是法身本性智慧今雖垂應委悉",
    "X35n0645_003:0145c18": "被機而能稱本離於思念故於法身無所損減。",
    "X35n0645_003:0145c19": "○二淨名下引經證釋。",
    "X35n0645_003:0145c20": "淨名云善能分別諸法相於第一義而不動不動",
    "X35n0645_003:0145c21": "而動此乃不思議化故也。",
    "X35n0645_003:0145c22": "【記】分別諸法證於垂化於義不動證不思議即理",
    "X35n0645_003:0145c23": "而事名不動而動。",
    "X35n0645_003:0145c24": "○二問意下別明示意二初問。",
    "X35n0645_003:0146a01": "問意業云何可示。",
    "X35n0645_003:0146a02": "○二答。",
    "X35n0645_003:0146a03": "答聖意無能測者若欲示之乃至昆蟲亦能得知",
    "X35n0645_003:0146a04": "也。",
    "X35n0645_003:0146a05": "【記】若隨自意無能測者若隨他意蜫蟲亦知又無",
    "X35n0645_003:0146a06": "機者不測有緣者令知。",
    "X35n0645_003:0146a07": "○二佛答下答二初分經。",
    "X35n0645_003:0146a08": "佛答為三一別答二總答三勸供養。",
    "X35n0645_003:0146a09": "○二初別下釋義三初別答二初懸示經意三初",
    "X35n0645_003:0146a10": "明諸身皆答三業二初明相二初以三答三。",
    "X35n0645_003:0146a11": "初別答還答三問應以之言是答其方便之力意",
    "X35n0645_003:0146a12": "業問也何以故意地觀機見其所宜宜示何身宜",
    "X35n0645_003:0146a13": "說何法隨而化之故知應以是答意也現身是答",
    "X35n0645_003:0146a14": "身業說法是答口業故知具答三問也。",
    "X35n0645_003:0146a15": "○二又但下約二答三二初現身具三。",
    "X35n0645_003:0146a16": "又但作二答兼得於三論其現身不止色陰而已",
    "X35n0645_003:0146a17": "必具五陰即兼答意也口亦依身即兼答口。",
    "X35n0645_003:0146a18": "○二若說下說法具三。",
    "X35n0645_003:0146a19": "若說法者不止如樹木無心欲知智在說巧運四",
    "X35n0645_003:0146a20": "悉檀方便即兼口以答意也。",
    "X35n0645_003:0146a21": "【記】不如樹木風吹作聲口兼身業其義易明故不",
    "X35n0645_003:0146a22": "言也。",
    "X35n0645_003:0146a23": "○二二釋下結示。",
    "X35n0645_003:0146a24": "二釋俱明答三問也。",
    "X35n0645_003:0146b01": "○二從別下以諸身束對十界二初約義示。",
    "X35n0645_003:0146b02": "從別答中凡現三十三身十九說法束為十界身。",
    "X35n0645_003:0146b03": "【記】若據身說理合齊等但約經中結說文少故云",
    "X35n0645_003:0146b04": "十九如八部四眾但結一說耳。",
    "X35n0645_003:0146b05": "○二而文下足闕文二初明菩薩二初敘他四解。",
    "X35n0645_003:0146b06": "而文闕二界者或指上品云菩薩身或翻者脫落",
    "X35n0645_003:0146b07": "或依古本正法華文或言觀音即是菩薩身何須",
    "X35n0645_003:0146b08": "更現。",
    "X35n0645_003:0146b09": "○二若三下今取古本。",
    "X35n0645_003:0146b10": "若三解皆有難今所不用今依古本為明菩薩義",
    "X35n0645_003:0146b11": "故然菩薩一界或權或實種種應化義不可闕故",
    "X35n0645_003:0146b12": "釋菩薩界也。",
    "X35n0645_003:0146b13": "【記】若指上品今品那闕若云脫落餘何不脫若言",
    "X35n0645_003:0146b14": "觀音即是菩薩不須更現妙音菩薩何故更現故",
    "X35n0645_003:0146b15": "云三解皆有難也若依古本即今品文菩薩一界",
    "X35n0645_003:0146b16": "為化義廣最不可闕。",
    "X35n0645_003:0146b17": "○二又無下明地獄二初敘三釋。",
    "X35n0645_003:0146b18": "又無地獄界身者或指上品或言苦重不可度或",
    "X35n0645_003:0146b19": "言其形破壞人見驚畏故不現。",
    "X35n0645_003:0146b20": "【記】若指上品亦可為例其次二釋人之局情耳。",
    "X35n0645_003:0146b21": "○二今明下明今有義二初依總答明有。",
    "X35n0645_003:0146b22": "今明別釋雖無總答中有文云以種種形遊諸國",
    "X35n0645_003:0146b23": "土何得言無耶。",
    "X35n0645_003:0146b24": "【記】總文既云現種種形豈可無於地獄形邪。",
    "X35n0645_003:0146c01": "○二又請下據二經明有。",
    "X35n0645_003:0146c02": "又請觀音云或遊戲地獄大悲代受苦或言止代",
    "X35n0645_003:0146c03": "受苦不論說法若依方等婆藪教化即有說法釋",
    "X35n0645_003:0146c04": "論云菩薩化地獄多作佛身獄卒見不敢遮以此",
    "X35n0645_003:0146c05": "而推應有地獄界身說法也若爾十法界身則為",
    "X35n0645_003:0146c06": "具足。",
    "X35n0645_003:0146c07": "【記】請觀音經遊戲五道文先明地獄方等陀羅尼",
    "X35n0645_003:0146c08": "經說婆藪大權示為商主堅執邪見殺羊祀天生",
    "X35n0645_003:0146c09": "陷地獄於地獄中說法教化九十億罪人來至佛",
    "X35n0645_003:0146c10": "會皆令得道那言代苦不論說法況復論云多作",
    "X35n0645_003:0146c11": "佛身豈不說法。",
    "X35n0645_003:0146c12": "○三今通下約諸身對機四句二初釋相二初通",
    "X35n0645_003:0146c13": "示四句。",
    "X35n0645_003:0146c14": "今通約十身四句料簡自有一界身度一界自有",
    "X35n0645_003:0146c15": "十界身度十界自有一界身度十界自有十界身",
    "X35n0645_003:0146c16": "度一界也。",
    "X35n0645_003:0146c17": "【記】經云眾生應以佛身得度即現佛身為獨現佛",
    "X35n0645_003:0146c18": "為兼餘身同度彼生又為一界獨感於佛為兼餘",
    "X35n0645_003:0146c19": "界同感於佛諸身乃至執金剛神能應共獨能感",
    "X35n0645_003:0146c20": "共獨不可偏執故今通就十法界應對十界機一",
    "X35n0645_003:0146c21": "多相對立以四句方見經文感應之相。",
    "X35n0645_003:0146c22": "○二別對三相三不唯感應多少成於四句人法",
    "X35n0645_003:0146c23": "因果亦有多少故須更立兩重四句初機應四句",
    "X35n0645_003:0146c24": "二初若妙下釋四句四初一界度一界。",
    "X35n0645_003:0147a01": "若妙覺法身應實報土為舍那佛受化之人純諸",
    "X35n0645_003:0147a02": "菩薩皆求佛道更無異身此一界度一界也若方",
    "X35n0645_003:0147a03": "便有餘土五人同生皆求大乘上文云而於彼土",
    "X35n0645_003:0147a04": "求佛智慧於此土為佛亦是一界度一界也若同",
    "X35n0645_003:0147a05": "居土寂滅道場初成佛先開頓說稟教之徒皆有",
    "X35n0645_003:0147a06": "見思煩惱之人而是圓機同感佛身亦得是一界",
    "X35n0645_003:0147a07": "身度一界也。",
    "X35n0645_003:0147a08": "【記】三即下三土以現佛身必徧三處葢等覺下至",
    "X35n0645_003:0147a09": "于凡夫皆能感佛故須三土以明其應初實報能",
    "X35n0645_003:0147a10": "度所度純一佛界二方便土就本而說故曰五人",
    "X35n0645_003:0147a11": "生彼土已沒其異稱以皆求佛是故感應亦純一",
    "X35n0645_003:0147a12": "界三同居土且明寂場圓機感佛不論形類及兼",
    "X35n0645_003:0147a13": "別機是故亦當第一句也。",
    "X35n0645_003:0147a14": "○二若寂下一界度多界。",
    "X35n0645_003:0147a15": "若寂滅道場稟教之徒諸界不同或人或天龍神",
    "X35n0645_003:0147a16": "鬼等又根性圓別兩異雖諸界不同同見一佛身",
    "X35n0645_003:0147a17": "而為說法者即是一界度多界也。",
    "X35n0645_003:0147a18": "【記】更以寂場對於次句不唯形異亦乃根殊能感",
    "X35n0645_003:0147a19": "雖多能應唯一問何不二酥對於次句那將初乳",
    "X35n0645_003:0147a20": "配兩句邪答本論佛界度於多界二酥之佛勝劣",
    "X35n0645_003:0147a21": "相合鈍見劣身尚是偏空體非佛界故以寂場一",
    "X35n0645_003:0147a22": "中道佛度於圓別佛菩薩界及五道形方名一界",
    "X35n0645_003:0147a23": "度多界句。",
    "X35n0645_003:0147a24": "○三若有下多界度一界。",
    "X35n0645_003:0147b01": "若有一界之機但見一界身現則不得度則示種",
    "X35n0645_003:0147b02": "種之身眷屬圍繞共逗一緣是名多界身度一界",
    "X35n0645_003:0147b03": "也。",
    "X35n0645_003:0147b04": "【記】諸時諸會三乘八部翼從世尊共化一機或諸",
    "X35n0645_003:0147b05": "大權共成化事或佛自徧現而度一機若有一人",
    "X35n0645_003:0147b06": "應以十界身而得度者觀音即現十身而為說法。",
    "X35n0645_003:0147b07": "○四若佛下多界度多界。",
    "X35n0645_003:0147b08": "若佛身菩薩身徧作十法界身徧入諸道各令得",
    "X35n0645_003:0147b09": "見同其形像而為說法此是多界度多界。",
    "X35n0645_003:0147b10": "【記】文中且約作十界身徧入諸道而為此句若委",
    "X35n0645_003:0147b11": "論者或有多機同在一處應以十身而得度者亦",
    "X35n0645_003:0147b12": "隨彼現也。",
    "X35n0645_003:0147b13": "【記】二用此下歷五味。",
    "X35n0645_003:0147b14": "用此四句歷五味五時現身皆如此。",
    "X35n0645_003:0147b15": "【記】若就根性為能感機就所證體而為能應則乳",
    "X35n0645_003:0147b16": "唯得一界度二界醍醐唯得一界度一界若就形",
    "X35n0645_003:0147b17": "相為感應者則味味中各有四句既云應以何身",
    "X35n0645_003:0147b18": "得度知正約形為感應也學者應知約土約味別",
    "X35n0645_003:0147b19": "對句者欲易解故若見一多四句相已一切時處",
    "X35n0645_003:0147b20": "應自在作。",
    "X35n0645_003:0147b21": "○二復次下人法四句。",
    "X35n0645_003:0147b22": "復次約說法多少者如善財從百一十知識聞諸",
    "X35n0645_003:0147b23": "法門則多法為一人說如淨名云為聲聞說四諦",
    "X35n0645_003:0147b24": "為緣覺說十二因緣乃至為梵王說勝慧為帝釋",
    "X35n0645_003:0147c01": "說無常一人用一法為一人說若如通教說般若",
    "X35n0645_003:0147c02": "三乘人同稟此則一法為多人說也若是一切無",
    "X35n0645_003:0147c03": "礙人一道出生死開佛知見此則多法為多人說。",
    "X35n0645_003:0147c04": "【記】上之四句以人對人今之四句以法對人此由",
    "X35n0645_003:0147c05": "經云而為說法故須更論人法四句初句云善財",
    "X35n0645_003:0147c06": "從百一十者所歷之城也知識即五十三人也雖",
    "X35n0645_003:0147c07": "帶人辯意在所說法異二三兩句可見第四句云",
    "X35n0645_003:0147c08": "一道出生死而言多法者葢於法法開佛知見以",
    "X35n0645_003:0147c09": "開十界十如皆是實相即不思議之多法此四能",
    "X35n0645_003:0147c10": "被多少之法雖引諸經皆顯觀音能應之德。",
    "X35n0645_003:0147c11": "○三復次下因果四句。",
    "X35n0645_003:0147c12": "復次因果相對明多少者五戒十善因少果亦少",
    "X35n0645_003:0147c13": "聲聞五停心煖頂等入二涅槃此因多果少支佛",
    "X35n0645_003:0147c14": "見華飛葉落即得道此因少果多諸菩薩萬行成",
    "X35n0645_003:0147c15": "就萬德果圓因多果亦多。",
    "X35n0645_003:0147c16": "【記】上二四句對機說法法須修證從因至果自若",
    "X35n0645_003:0147c17": "不然他何所効如轉四諦滅我已證道我已修故",
    "X35n0645_003:0147c18": "諸身說一一皆有因果始終方能被物故四句中",
    "X35n0645_003:0147c19": "戒善麤略感報亦然故因果俱少聲聞因中凡分",
    "X35n0645_003:0147c20": "內外聖有見修正助行法徧於三藏而只證得二",
    "X35n0645_003:0147c21": "種涅槃故因多果少獨覺不稟三學行法但觀凋",
    "X35n0645_003:0147c22": "變頓成果已能具種種神通化事故因少果多菩",
    "X35n0645_003:0147c23": "薩修因時長行廣及成佛果二智萬德故因果俱",
    "X35n0645_003:0147c24": "多此等皆是悉檀示現修因證果大略如是。",
    "X35n0645_003:0148a01": "○二觀音下結示二初結歸聖能。",
    "X35n0645_003:0148a02": "觀音明了眾生根之所趣或示現身多少或說法",
    "X35n0645_003:0148a03": "多少或修因多少或證果多少逗彼機宜必無有",
    "X35n0645_003:0148a04": "差。",
    "X35n0645_003:0148a05": "○二有人下敘他斥局。",
    "X35n0645_003:0148a06": "有人云現因身說果法現果身說因法現一身說",
    "X35n0645_003:0148a07": "多法現多身說一法或現身而無說此比十法界",
    "X35n0645_003:0148a08": "機狹。",
    "X35n0645_003:0148a09": "【記】雖因果迭論一多互說不能顯於權實體相今",
    "X35n0645_003:0148a10": "以十界三重四句望彼之義塵嶽相殊。",
    "X35n0645_003:0148a11": "○二舊釋下科釋經文二初科經二初舊科二初",
    "X35n0645_003:0148a12": "分三枝末。",
    "X35n0645_003:0148a13": "舊釋三十三身為三初三乘人二四眾三八部各",
    "X35n0645_003:0148a14": "有枝末以人天為聖末以其是受道器故童男童",
    "X35n0645_003:0148a15": "女為四眾末可成四眾故執金剛為八部末同有",
    "X35n0645_003:0148a16": "大力故。",
    "X35n0645_003:0148a17": "○二若爾下釋疑問答。",
    "X35n0645_003:0148a18": "若爾執金剛力大何意為末答此最在後為掩迹",
    "X35n0645_003:0148a19": "故也。",
    "X35n0645_003:0148a20": "○二今明下今科。",
    "X35n0645_003:0148a21": "今明三十三身文為八番一聖身二天身三人身",
    "X35n0645_003:0148a22": "四四眾身五婦女身六童男女身七八部身八金",
    "X35n0645_003:0148a23": "剛身明其次第出自人意爾。",
    "X35n0645_003:0148a24": "佛告無盡意菩薩善男子若有國土眾生應以佛身",
    "X35n0645_003:0148b01": "得度者觀世音菩薩即現佛身而為說法應以辟支",
    "X35n0645_003:0148b02": "佛身得度者即現辟支佛身而為說法應以聲聞身",
    "X35n0645_003:0148b03": "得度者即現聲聞身而為說法。",
    "X35n0645_003:0148b04": "○二一明下釋義八初聖身四初佛身三初垂應",
    "X35n0645_003:0148b05": "相狀二初約身簡定二初定應化。",
    "X35n0645_003:0148b06": "一明聖人先明佛者為是應佛為是化佛但聖人",
    "X35n0645_003:0148b07": "逗物具有二義若一時歘有為化應同始終名應",
    "X35n0645_003:0148b08": "若尋此文明於應義也。",
    "X35n0645_003:0148b09": "【記】化則變化歘然而有歘爾而無葢是暫時益物",
    "X35n0645_003:0148b10": "相也應則應答同物始終如極樂人民壽不可數",
    "X35n0645_003:0148b11": "佛同無量此土壽促佛同八十有降生日有入滅",
    "X35n0645_003:0148b12": "時即八相佛也若尋等者據列三乘八部四眾至",
    "X35n0645_003:0148b13": "金剛神宛是一期化物之相知非歘爾也。",
    "X35n0645_003:0148b14": "○二問何下揀真應二初問。",
    "X35n0645_003:0148b15": "問何不以真佛為眾生說法而以應耶。",
    "X35n0645_003:0148b16": "【記】因向文云妙覺法身應於三土說法被機既本",
    "X35n0645_003:0148b17": "是真佛何用垂應方說法邪。",
    "X35n0645_003:0148b18": "○二答。",
    "X35n0645_003:0148b19": "答佛身多種若應化非真佛亦非說法人真佛者",
    "X35n0645_003:0148b20": "據妙覺法身究竟極地毗盧遮邪乃名真佛真佛",
    "X35n0645_003:0148b21": "淵遠不可說示云何能解如妙音所作文殊不知",
    "X35n0645_003:0148b22": "況下地凡夫為示真身耶如為牛羊彈琴不如作",
    "X35n0645_003:0148b23": "蚊之虻聲。",
    "X35n0645_003:0148b24": "【記】雖云多種豈出四身法報應化法身則遠而難",
    "X35n0645_003:0148c01": "示應化則近而易狎報身則亦遠亦近智同法身",
    "X35n0645_003:0148c02": "像屬勝應般若讚云應化非真等者此以真法而",
    "X35n0645_003:0148c03": "奪應化是則無相之相方名真佛無說之說方名",
    "X35n0645_003:0148c04": "說法據妙覺法身等者此據住上品寂光方是真",
    "X35n0645_003:0148c05": "法上地菩薩亦莫能覩以等覺還皆住果報竝依",
    "X35n0645_003:0148c06": "業識見佛若望妙覺俱是勝應故云真法淵遠如",
    "X35n0645_003:0148c07": "妙音等者問妙音東來先現八萬四千眾寶蓮華",
    "X35n0645_003:0148c08": "文殊見已而問於佛據此亦是不識應相那忽引",
    "X35n0645_003:0148c09": "證不知真身答斯乃見迹不識其本即是不知真",
    "X35n0645_003:0148c10": "身也故下問云是菩薩種何善本修何功德行何",
    "X35n0645_003:0148c11": "三昧即真法也。",
    "X35n0645_003:0148c12": "○二若從下就土分別三初實報二初示應相。",
    "X35n0645_003:0148c13": "若從妙覺應為實報圓滿相好光明無量同四十",
    "X35n0645_003:0148c14": "一地實報土眾生為說一實諦正真之法而教化",
    "X35n0645_003:0148c15": "之如此之應非餘界所堪也。",
    "X35n0645_003:0148c16": "【記】圓滿相好者如華嚴如來相海品及隨好光明",
    "X35n0645_003:0148c17": "品說十蓮華藏世界微塵數相一一皆以妙相莊",
    "X35n0645_003:0148c18": "嚴說一實諦者若約教道實報猶有別教根緣亦",
    "X35n0645_003:0148c19": "說無量四諦今約實論也。",
    "X35n0645_003:0148c20": "○二示機宜。",
    "X35n0645_003:0148c21": "何以故此等諸地已分入地位不可以餘界身應",
    "X35n0645_003:0148c22": "亦不得以餘佛身應如此應者唯應彼土非餘土",
    "X35n0645_003:0148c23": "所堪也。",
    "X35n0645_003:0148c24": "【記】四十一地皆與妙覺分同體用故不可以九界",
    "X35n0645_003:0149a01": "之身并劣應應之。",
    "X35n0645_003:0149a02": "○二復次下有餘二初論有無二初大小有無。",
    "X35n0645_003:0149a03": "復次變易土明應佛者小乘經云三界外無生大",
    "X35n0645_003:0149a04": "乘五種意生身方生方便土此即三界外受生生",
    "X35n0645_003:0149a05": "變易土也。",
    "X35n0645_003:0149a06": "【記】方便實報二土俱受變易生死偏名此者上土",
    "X35n0645_003:0149a07": "分破此中全在從強受稱也小乘不說常住佛性",
    "X35n0645_003:0149a08": "見思若盡果報永亡大乘談常故三界外更立三",
    "X35n0645_003:0149a09": "土無明全破則居寂光分破實報全在有餘五種",
    "X35n0645_003:0149a10": "意生身即全在者也楞伽但明三種意生身今家",
    "X35n0645_003:0149a11": "約義開為五種且三種者一入三昧樂意成身此",
    "X35n0645_003:0149a12": "擬二乘入空意也二覺法自性意成身此擬通教",
    "X35n0645_003:0149a13": "菩薩出假意也三種類俱生無作意成身此擬別",
    "X35n0645_003:0149a14": "教菩薩修中意也若開為五者於三昧開兩教二",
    "X35n0645_003:0149a15": "乘於覺法開別教十行或作七種兩教二乘各開",
    "X35n0645_003:0149a16": "為二不云別教十住者義同二乘入空故也若論",
    "X35n0645_003:0149a17": "九人生方便土更取別教十住及取圓教十信攝",
    "X35n0645_003:0149a18": "入三種意生身中以未斷無明未生實報通言意",
    "X35n0645_003:0149a19": "者以未發真皆是作意成之以生竝從果說此依",
    "X35n0645_003:0149a20": "妙玄并輔行撮略而辯。",
    "X35n0645_003:0149a21": "○二釋論下經論定判。",
    "X35n0645_003:0149a22": "釋論云法性身菩薩生三界外既有生寧無應佛",
    "X35n0645_003:0149a23": "法華云我於餘國作佛更有異名即是此義也。",
    "X35n0645_003:0149a24": "○二此應下明機應二初明但示兩應。",
    "X35n0645_003:0149b01": "此應佛即有兩相一示勝應身圓滿相海如前實",
    "X35n0645_003:0149b02": "報之應二示劣應令見者劣於前但為二佛更不",
    "X35n0645_003:0149b03": "示為種種諸身。",
    "X35n0645_003:0149b04": "【記】初示勝應者問前實報身而云此應非餘土堪",
    "X35n0645_003:0149b05": "至此那云圓滿相海如前實報答彼應真機與應",
    "X35n0645_003:0149b06": "分合此應似機與應未合此猶作意彼則任真能",
    "X35n0645_003:0149b07": "見既殊所見寧一但為此機無明已伏或少分除",
    "X35n0645_003:0149b08": "故用報相引令入真云如前者稍似實報非謂全",
    "X35n0645_003:0149b09": "同二示劣應者問此土一佛示於勝劣兩種相貌",
    "X35n0645_003:0149b10": "與同居土尊特丈六合身之相同異如何答方便",
    "X35n0645_003:0149b11": "兩應但說次第及不次第二種大乘五種意生其",
    "X35n0645_003:0149b12": "土稟教雖有利鈍既皆稟大學佛智慧俱知佛身",
    "X35n0645_003:0149b13": "是大覺性能修中觀伏無明者見相則勝若在二",
    "X35n0645_003:0149b14": "觀未伏無明見相則劣相雖勝劣只一尊特故非",
    "X35n0645_003:0149b15": "合身若同居土說通教時鈍但見空故感丈六利",
    "X35n0645_003:0149b16": "見不空故感尊特大小二機於一佛身見解有異",
    "X35n0645_003:0149b17": "故名丈六尊特合身此純大見故不名合。",
    "X35n0645_003:0149b18": "○二何故下明唯被二機二初總示。",
    "X35n0645_003:0149b19": "何故爾五種意生利鈍之別赴此根性故示二身",
    "X35n0645_003:0149b20": "但說次第不次第兩種大乘故不須餘身餘法化",
    "X35n0645_003:0149b21": "也。",
    "X35n0645_003:0149b22": "○二若圓下別示。",
    "X35n0645_003:0149b23": "若圓人無明未破及已分破別人於迴向中及分",
    "X35n0645_003:0149b24": "破無明者此人生於彼土則利別人未修未伏及",
    "X35n0645_003:0149c01": "通教斷惑者三藏中斷惑者生彼皆鈍也。",
    "X35n0645_003:0149c02": "【記】言圓人無明未破者即七信已上言分破者仁",
    "X35n0645_003:0149c03": "王般若說十地惑有三十品既於一地自有三品",
    "X35n0645_003:0149c04": "是知圓聖四十二位皆有三品初住三品即第十",
    "X35n0645_003:0149c05": "信三心用觀而對破之初心用觀對於上品破則",
    "X35n0645_003:0149c06": "中心中心用觀對於中品破則後心後心用觀對",
    "X35n0645_003:0149c07": "於下品此品若破方名初住生實報土今云分破",
    "X35n0645_003:0149c08": "猶生方便即第十信中後心也如等覺人住於後",
    "X35n0645_003:0149c09": "心經歷多劫方破下品證入妙覺別九向位十向",
    "X35n0645_003:0149c10": "初心俱名未破第十迴向中後二心名為分破此",
    "X35n0645_003:0149c11": "圓別人俱修中觀伏破無明雖生方便其根既利",
    "X35n0645_003:0149c12": "感佛勝身說圓頓法別第七住至十行位及通菩",
    "X35n0645_003:0149c13": "薩偏觀於假藏通二乘偏在於空此等生在方便",
    "X35n0645_003:0149c14": "有餘雖已知常求佛智慧尚滯二邊竝未觀伏無",
    "X35n0645_003:0149c15": "明之惑其根既鈍但感劣身說漸次法。",
    "X35n0645_003:0149c16": "○三凡聖同居土或稱淨穢同居土謂淨土穢土",
    "X35n0645_003:0149c17": "各有凡聖而同居之釋此為二初釋相二初通明",
    "X35n0645_003:0149c18": "二土二根二初明所感二相三初二土淨穢。",
    "X35n0645_003:0149c19": "凡聖同居土明應佛者土有二種一淨二穢如富",
    "X35n0645_003:0149c20": "樓那土西方等土其中眾生具三毒見思無三惡",
    "X35n0645_003:0149c21": "名果報嚴淨此名淨土如此娑婆三惡四趣荊棘",
    "X35n0645_003:0149c22": "丘墟是名穢土若淨若穢皆是凡聖同居土也。",
    "X35n0645_003:0149c23": "【記】論土淨穢有橫有豎若以分段對於變易為淨",
    "X35n0645_003:0149c24": "穢者則約通惑盡不盡說即豎論也如釋論云出",
    "X35n0645_003:0150a01": "三界外有淨國土聲聞緣覺出生其中若於分段",
    "X35n0645_003:0150a02": "自說淨穢則約五濁輕重相對即橫論也今以極",
    "X35n0645_003:0150a03": "樂及善淨國對於堪忍是橫非豎故使淨土有見",
    "X35n0645_003:0150a04": "思毒無惡道名毒非苦因則見與煩惱二濁輕也",
    "X35n0645_003:0150a05": "果報嚴淨劫命輕也眾生居此有何鄙稱彌陀願",
    "X35n0645_003:0150a06": "行攝之故輕非是斷惑方生其中以世慈善五逆",
    "X35n0645_003:0150a07": "稱佛亦能生故娑婆穢相目擊可知此是橫論淨",
    "X35n0645_003:0150a08": "穢二土而此二土皆有凡聖凡如前說聖有二種",
    "X35n0645_003:0150a09": "謂應來聖有修得聖二土皆然。",
    "X35n0645_003:0150a10": "○二兩根利鈍。",
    "X35n0645_003:0150a11": "二土眾生各有二種根利濁重根鈍濁重根利濁",
    "X35n0645_003:0150a12": "輕銀鈍濁輕。",
    "X35n0645_003:0150a13": "【記】濁重之土論悟道根自有利鈍濁輕土根亦有",
    "X35n0645_003:0150a14": "利鈍以土對根故成四句。",
    "X35n0645_003:0150a15": "○三五濁輕重。",
    "X35n0645_003:0150a16": "濁重者若娑婆眾生身形醜惡矬短卑小命止八",
    "X35n0645_003:0150a17": "十或復中夭煩惱熾盛諸見心強時節麤險是為",
    "X35n0645_003:0150a18": "五濁重也淨土不爾是為五濁輕也。",
    "X35n0645_003:0150a19": "【記】身形至卑小即眾生濁時節麤險即劫濁餘三",
    "X35n0645_003:0150a20": "名顯淨土不爾者如大本疏問云既言五濁何者",
    "X35n0645_003:0150a21": "是五清答準例邪正三毒邪是五濁正是五清他",
    "X35n0645_003:0150a22": "方淨土無邪三毒則五障輕也。",
    "X35n0645_003:0150a23": "○二何故下明能感二行。",
    "X35n0645_003:0150a24": "何故爾不多修福德生重濁土多修福德生於輕土。",
    "X35n0645_003:0150b01": "【記】言福德者即三種福也如觀無量壽佛經云一",
    "X35n0645_003:0150b02": "者孝養父母奉事師長慈心不殺修十善業二者",
    "X35n0645_003:0150b03": "受持三歸具足眾戒不犯威儀三者發菩提心深",
    "X35n0645_003:0150b04": "信因果讀誦大乘勸進行者此三種業三世諸佛",
    "X35n0645_003:0150b05": "淨土正因彼疏云初業共凡夫第二共二乘第三",
    "X35n0645_003:0150b06": "是大乘不共之業彼經云欲生極樂國者當修三",
    "X35n0645_003:0150b07": "福故今云多修福德不多修福為二土行就此福",
    "X35n0645_003:0150b08": "而論也。",
    "X35n0645_003:0150b09": "○二若穢下別示穢土二根二初示乘戒四句二",
    "X35n0645_003:0150b10": "初立句相。",
    "X35n0645_003:0150b11": "若穢土中生有戒乘俱緩有乘急戒緩有乘緩戒",
    "X35n0645_003:0150b12": "戒有戒乘俱急。",
    "X35n0645_003:0150b13": "【記】戒論十戒唯取不缺不破不穿不雜此之四種",
    "X35n0645_003:0150b14": "前三事戒後一事定皆人天因不取隨道無著智",
    "X35n0645_003:0150b15": "所讚自在隨定具足以此六種雖名為戒體是三",
    "X35n0645_003:0150b16": "觀自屬於乘乘論五乘不取人天以其二種雖名",
    "X35n0645_003:0150b17": "為乘不動不出體是漏善事戒所攝唯取三乘以",
    "X35n0645_003:0150b18": "聲聞等該於四教是入理智雖分深淺皆能動出",
    "X35n0645_003:0150b19": "煩惱生死故得名乘今以四戒而對三乘論於緩",
    "X35n0645_003:0150b20": "急以成四句。",
    "X35n0645_003:0150b21": "○二戒急下判所感。",
    "X35n0645_003:0150b22": "戒急受人天身乘急有感聖之機。",
    "X35n0645_003:0150b23": "【記】乘戒約過去機感約現在。",
    "X35n0645_003:0150b24": "○二機有下明大小二根二初通明大小感佛。",
    "X35n0645_003:0150c01": "機有二種一大二小小機則示三藏佛身說法大",
    "X35n0645_003:0150c02": "機應以舍那佛身說法是故降神母胎即示兩相。",
    "X35n0645_003:0150c03": "【記】不問事戒有持有毀但論習學理乘大小是故",
    "X35n0645_003:0150c04": "文中置戒明乘故涅槃云其戒緩者未名為緩於",
    "X35n0645_003:0150c05": "乘緩者方名為緩以戒緩者唯失人天若其乘緩",
    "X35n0645_003:0150c06": "無解脫路乘分大小昔為偏真修觀行者今作小",
    "X35n0645_003:0150c07": "機唯感劣應佛之形聲昔為中道修觀行者今作",
    "X35n0645_003:0150c08": "大機能感勝應佛之形聲言降神等者如來昔於",
    "X35n0645_003:0150c09": "大通佛所覆講法華與無量眾生作一乘因中間",
    "X35n0645_003:0150c10": "退大染著五塵佛恐墮苦遂以小乘而救拔之或",
    "X35n0645_003:0150c11": "用衍三而引導之如是大小種種成熟堪於今世",
    "X35n0645_003:0150c12": "悟入佛乘是故如來為此一事出現於世然其機",
    "X35n0645_003:0150c13": "發復少差別故於一代而分五時有機堪能直入",
    "X35n0645_003:0150c14": "於實有機但能迂入於實雖此二類熟在一時故",
    "X35n0645_003:0150c15": "於華嚴頓談圓別被二種機此機從始即見勝相",
    "X35n0645_003:0150c16": "若於中間習小深者雖於今世入一佛乘而小先",
    "X35n0645_003:0150c17": "熟故為此機示現劣身初說三藏諸味調熟來至",
    "X35n0645_003:0150c18": "法華方開佛慧此機於始唯見劣身故降母胎即",
    "X35n0645_003:0150c19": "示兩相問華嚴頓後方施小化譬如窮子急追不",
    "X35n0645_003:0150c20": "至徐語方來前頓後漸其義善成今那忽云降神",
    "X35n0645_003:0150c21": "母胎即示兩相答諸文所論初頓次漸葢是化儀",
    "X35n0645_003:0150c22": "施設之語今此所說大小雙應終歸一乘方盡鑒",
    "X35n0645_003:0150c23": "機始末之事如方便品思無大機念欲息化諸佛",
    "X35n0645_003:0150c24": "勸諭方施小乘次文却云無量劫來讚涅槃法生",
    "X35n0645_003:0151a01": "死永盡我常是說是故思機然後施小此等之說",
    "X35n0645_003:0151a02": "皆是儀式不可據此以難今文預鑒群機原始要",
    "X35n0645_003:0151a03": "終度物之意也。",
    "X35n0645_003:0151a04": "○二頓機下別示大小得益二初大機益相。",
    "X35n0645_003:0151a05": "頓機所感即見舍那菩薩與百千圍繞處胎說法",
    "X35n0645_003:0151a06": "十方眾生皆在胎中出胎光明徧滿寂滅道場成",
    "X35n0645_003:0151a07": "盧舍那佛轉一實諦無量四諦等法輪譬如日出",
    "X35n0645_003:0151a08": "高山前照即聞頓教見佛性得度也故涅槃云雪",
    "X35n0645_003:0151a09": "山有草名曰忍辱牛若食者即得醍醐此之謂也。",
    "X35n0645_003:0151a10": "【記】一類眾生大種先熟即感勝應入胎住胎出胎",
    "X35n0645_003:0151a11": "成佛其相皆勝轉一實諦即華嚴部頓說圓教既",
    "X35n0645_003:0151a12": "兼別教故云無量彼經預敘一代始終故立譬云",
    "X35n0645_003:0151a13": "猶如日出先照高山次照幽谷後照平地今家義",
    "X35n0645_003:0151a14": "開平地為三對於涅槃五種牛味高山大機能感",
    "X35n0645_003:0151a15": "頓教日光前照即有次第及不次第見佛性也若",
    "X35n0645_003:0151a16": "涅槃中譬從牛出乳次第五味則對一代五時教",
    "X35n0645_003:0151a17": "味次第相生今明頓機能見佛性是故兼用食草",
    "X35n0645_003:0151a18": "之譬乃以雪山譬舍那佛忍草譬十二部經牛食",
    "X35n0645_003:0151a19": "譬大機修觀即得醍醐譬見佛性。",
    "X35n0645_003:0151a20": "觀音義疏記卷第三",
    "X35n0645_003:0151a21": "觀世音菩薩普門品義疏記會本卷第三"
}