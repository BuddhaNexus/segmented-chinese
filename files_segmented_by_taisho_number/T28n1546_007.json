{
    "T28n1546_007:0044c02": "3阿毘曇毘婆沙論卷第七",
    "T28n1546_007:0044c04": "迦旃延子造　五百羅漢釋",
    "T28n1546_007:0044c05": "北涼天竺沙門浮陀跋摩",
    "T28n1546_007:0044c06": "共道泰等譯",
    "T28n1546_007:0044c07": "雜揵度智品之三",
    "T28n1546_007:0044c08": "何故祭祀餓鬼則到？乃至廣說。問曰：何故",
    "T28n1546_007:0044c09": "作此論？答曰：欲解佛經故。如經說：生聞婆羅",
    "T28n1546_007:0044c10": "門往至佛所，問佛言：沙門瞿曇！我有親里命",
    "T28n1546_007:0044c11": "過，欲施其揣食，為得食不？佛告婆羅門：此事",
    "T28n1546_007:0044c12": "不定。所以者何？有五道生處，地獄乃至天道。",
    "T28n1546_007:0044c13": "婆羅門！若汝親里生地獄中，即食地獄中食",
    "T28n1546_007:0044c14": "以自存活。彼云何能受汝所施揣食？生畜生、",
    "T28n1546_007:0044c15": "人、天中亦復如是。婆羅門言：沙門瞿曇！若我",
    "T28n1546_007:0044c16": "親里不生餓鬼中者，所施揣食誰當受之？佛",
    "T28n1546_007:0044c17": "語婆羅門：欲令餓鬼道中無汝親里者，無有",
    "T28n1546_007:0044c18": "是處。彼經雖說施與餓鬼則到，未說所以，今",
    "T28n1546_007:0044c19": "者欲說祭祀餓鬼則到，非餘處故，而作此論。",
    "T28n1546_007:0044c20": "彼佛經是此論根本因緣，諸經中未說者，今",
    "T28n1546_007:0044c21": "盡說之。",
    "T28n1546_007:0044c22": "以何等故祭祀餓鬼則到？問曰：為以此道高",
    "T28n1546_007:0044c23": "勝故到、為以下賤故到？若以此道是下賤者，",
    "T28n1546_007:0044c24": "地獄、畜生是則下賤。若以此道是高勝者，人、",
    "T28n1546_007:0044c25": "天則勝。答曰：應作是說：不以勝到，亦不以賤",
    "T28n1546_007:0044c26": "到。云何能到？答曰：此道自爾，乃至廣說。有二",
    "T28n1546_007:0044c27": "事故，祭祀餓鬼則到：一者是業；二者此道自",
    "T28n1546_007:0044c28": "爾。先已說之，猶鴻雁、孔雀、鸚鵡、舍利、瞿翅羅、",
    "T28n1546_007:0044c29": "共命等諸鳥而能飛行，乃至廣說。然神不勝",
    "T28n1546_007:0045a01": "人、勢不勝人，隨其所欲而能飛行，於虛空中",
    "T28n1546_007:0045a02": "久住遊戲。然人欲住虛空去地四指，經須臾",
    "T28n1546_007:0045a03": "間猶無能者。如彼眾鳥而能飛行，生處自爾。",
    "T28n1546_007:0045a04": "此餓鬼道，祭祀則到，生處亦爾。亦如一地獄",
    "T28n1546_007:0045a05": "道中，或有能自識宿命者，如經說：地獄眾生",
    "T28n1546_007:0045a06": "作如是念：諸沙門婆羅門恒如是說：貪欲是",
    "T28n1546_007:0045a07": "將來過患、可畏之處，是以當斷貪欲。我等以",
    "T28n1546_007:0045a08": "不能斷貪欲因緣故，今受極劇苦痛極惱。問",
    "T28n1546_007:0045a09": "曰：彼作如是念時，為初生時、為中時、為後時",
    "T28n1546_007:0045a10": "耶？答曰：初生時，非中後時。所以者何？初生之",
    "T28n1546_007:0045a11": "時未受苦痛，若受苦痛，次前滅事尚不能",
    "T28n1546_007:0045a12": "憶，況復久遠。問曰：為住何心作如是念？善耶、",
    "T28n1546_007:0045a13": "不善、無記耶？答曰：住三種心。能作是念，為是",
    "T28n1546_007:0045a14": "意地、為五識身？答曰：意地，非五識身。為是威",
    "T28n1546_007:0045a15": "儀、為是工巧、為是報心？答曰：是威儀，非是工",
    "T28n1546_007:0045a16": "巧、報心。所以者何？彼處無有工巧、以報心是",
    "T28n1546_007:0045a17": "五識地故。為念幾世耶？答曰：一世。於彼處死，",
    "T28n1546_007:0045a18": "來生此間。或有說者，亦能憶念多世。評曰：不",
    "T28n1546_007:0045a19": "應作是說，如先說者好。亦能知他心者，其事",
    "T28n1546_007:0045a20": "云何？答曰：若獄卒杻械種種殺害之器在前",
    "T28n1546_007:0045a21": "而立，作如是念：彼獄卒意今欲殺我。評曰：不",
    "T28n1546_007:0045a22": "應作是說。若然者，人亦能知，可名他心智耶？",
    "T28n1546_007:0045a23": "如是說者好。彼有生處得智，能知此事。為",
    "T28n1546_007:0045a24": "初知、為中知、為後知耶？答曰：應如前廣說。畜",
    "T28n1546_007:0045a25": "生中亦有能自識宿命者，如經中說：傷佉！汝",
    "T28n1546_007:0045a26": "若是我父都提耶者，可昇此坐。即便昇之。復",
    "T28n1546_007:0045a27": "作是言：汝若是我父都提耶者，可食此粳米",
    "T28n1546_007:0045a28": "肉飯。即便食之。復作是言：汝若是我父都提",
    "T28n1546_007:0045a29": "耶者，可示我所寶藏物。即便示之。問曰：作",
    "T28n1546_007:0045b01": "如是念時，為是初、為中後耶？答曰：三時俱能。",
    "T28n1546_007:0045b02": "為住何心？答曰：住善、不善、無記心中悉能，威",
    "T28n1546_007:0045b03": "儀、工巧、報心亦能。能知幾世耶？答曰：或有說",
    "T28n1546_007:0045b04": "者，能知一世，死彼生此處。或有說者，能知多",
    "T28n1546_007:0045b05": "世。何以知之？曾聞有一女人，置其嬰兒在於",
    "T28n1546_007:0045b06": "一處，有因緣故餘行不在。時有一狼檐其兒",
    "T28n1546_007:0045b07": "去。時人捕搊而語之言：汝今何故檐他兒去？",
    "T28n1546_007:0045b08": "狼答之言：此小兒母是我等怨家。時人問",
    "T28n1546_007:0045b09": "言：有何怨耶？狼即答言：此小兒母，五百世中",
    "T28n1546_007:0045b10": "常食我兒，我亦五百世中常殺其子。若彼能",
    "T28n1546_007:0045b11": "捨舊怨之心，我亦能捨。時人語其兒母：可捨",
    "T28n1546_007:0045b12": "怨心。兒母答言：我今已捨。時狼觀兒母心，雖",
    "T28n1546_007:0045b13": "口言捨而心不放，即便害其兒命而去。如此",
    "T28n1546_007:0045b14": "者能知他心亦識宿命。何時知耶？答曰：初中",
    "T28n1546_007:0045b15": "後悉知。住何心知？答曰：善、不善、無記悉知；意",
    "T28n1546_007:0045b16": "地知，非五識身；威儀、工巧、報心亦能知。彼經",
    "T28n1546_007:0045b17": "文雖不說，而餓鬼道亦有此智。何以知之？曾",
    "T28n1546_007:0045b18": "聞有一女人為餓鬼所持，即以呪術而問鬼",
    "T28n1546_007:0045b19": "言：何以惱他女人？鬼答之言：此女人者是",
    "T28n1546_007:0045b20": "我怨家，五百世中而常殺我，我亦五百世中。",
    "T28n1546_007:0045b21": "斷其命根。若彼能捨舊怨之心，我亦能捨。爾",
    "T28n1546_007:0045b22": "時女人作如是言：我今已捨怨心。鬼觀女人，",
    "T28n1546_007:0045b23": "雖口言捨而心不放。鬼即斷其命根，捨之而",
    "T28n1546_007:0045b24": "去。為何時知耶？答曰：廣說如上。諸天道亦有",
    "T28n1546_007:0045b25": "此生處得智，而無現事可說。為何時知耶？答",
    "T28n1546_007:0045b26": "曰：廣說如上。人道中無如此生得智。問曰：何",
    "T28n1546_007:0045b27": "以故無？答曰：非器非田故。復次人中有瞻相",
    "T28n1546_007:0045b28": "智、有覩言相智，彼生得智，為如此智所覆蔽",
    "T28n1546_007:0045b29": "故。復次人中雖無此生得智，而有勝妙者，所",
    "T28n1546_007:0045c01": "謂他心智、願智。問曰：為知幾心？答曰：或有說",
    "T28n1546_007:0045c02": "者，地獄還知地獄心，畜生還知畜生心，餓鬼",
    "T28n1546_007:0045c03": "還知餓鬼心。復有說者，地獄還知地獄心，畜",
    "T28n1546_007:0045c04": "生還知畜生心亦知地獄心，餓鬼還知餓鬼",
    "T28n1546_007:0045c05": "心亦知地獄、畜生心，天盡知五道心。問曰：若",
    "T28n1546_007:0045c06": "畜生不知天心者，《施設世界經》云何通？如說：",
    "T28n1546_007:0045c07": "善住龍王、伊羅拔那龍王知帝釋心所念，猶",
    "T28n1546_007:0045c08": "如猛健丈夫屈申臂頃，於自住處沒、在帝釋",
    "T28n1546_007:0045c09": "前立。答曰：此是比智。何以知之？諸天若欲出",
    "T28n1546_007:0045c10": "軍鬪戰之時，善住龍王脊背諸骨自然出聲。",
    "T28n1546_007:0045c11": "彼作是念：今我脊背聲出，定知諸天必與阿",
    "T28n1546_007:0045c12": "修羅共戰。諸天若欲遊戲之時，伊羅拔那龍",
    "T28n1546_007:0045c13": "王背上自然有香手像現。彼作是念：我今背",
    "T28n1546_007:0045c14": "上有香手像現，定知諸天欲遊戲園林。餓鬼",
    "T28n1546_007:0045c15": "亦有生得智，能識宿命。如偈說：",
    "T28n1546_007:0045c16": "「我本求財物，　　如法或非法，",
    "T28n1546_007:0045c17": "他人得其樂，　　今我受苦惱。」",
    "T28n1546_007:0045c18": "問曰：為何時知？答曰：廣說如上。諸天亦有生",
    "T28n1546_007:0045c19": "得智，能自識宿命。如偈說：",
    "T28n1546_007:0045c20": "「我今祇洹林，　　恒住諸聖眾，",
    "T28n1546_007:0045c21": "法王亦在中，　　今我心歡喜。」",
    "T28n1546_007:0045c22": "問曰：為何時知？答曰：廣說如上。問曰：以何",
    "T28n1546_007:0045c23": "等故人無生得智自識宿命？答曰：非其器，廣",
    "T28n1546_007:0045c24": "說如上。復次為餘法所覆蔽，如性自念前生",
    "T28n1546_007:0045c25": "智。復次人中雖無生得智自識宿命通，而有",
    "T28n1546_007:0045c26": "勝妙者，所謂宿命通、願智。彼亦能雷電興風",
    "T28n1546_007:0045c27": "降雨者，唯畜生能，非餘。畜生道中唯龍能，",
    "T28n1546_007:0045c28": "非餘。彼畜生中能興風降雨，近者是其功用",
    "T28n1546_007:0045c29": "果，所住之處遠邊外出者是其威勢果。問曰：",
    "T28n1546_007:0046a01": "為一龍能作如是等事不耶？答曰：能作。問曰：",
    "T28n1546_007:0046a02": "若然者，經何以說異耶？如說：或有天能雨，或",
    "T28n1546_007:0046a03": "有天能風，乃至廣說。答曰：隨其所樂故，或有",
    "T28n1546_007:0046a04": "樂為雨者、樂為風者，乃至廣說。以所樂不同，",
    "T28n1546_007:0046a05": "經說有異。如此等自爾，所欲便果。彼餓鬼",
    "T28n1546_007:0046a06": "道自爾，施其揣食則到。復有說者，五道生處",
    "T28n1546_007:0046a07": "各有自爾之法，如地獄報色斷便還續，生處",
    "T28n1546_007:0046a08": "自爾；畜生中能飛虛空；餓鬼施揣食則到；人",
    "T28n1546_007:0046a09": "中有勇健念力梵行勇健者，不見果而廣能",
    "T28n1546_007:0046a10": "修因念力者，久遠所作、久遠所說而能憶念",
    "T28n1546_007:0046a11": "梵行者，能得解脫分達分善根、得正決定；天",
    "T28n1546_007:0046a12": "中有自然隨意所須之物。如是等諸道，各有",
    "T28n1546_007:0046a13": "生處自爾之法。復有說者，方土亦有生處自",
    "T28n1546_007:0046a14": "爾之法。如罽賓土秋時牛咽繫欝金花鬘，餘",
    "T28n1546_007:0046a15": "方貴勝所不能得。如那伽羅國，凡人飲蒲",
    "T28n1546_007:0046a16": "桃酒，東方貴人所不能得。如東方貴勝衣絹，",
    "T28n1546_007:0046a17": "凡人衣㲲。如北方人貴勝衣㲲，凡人衣絹。如",
    "T28n1546_007:0046a18": "諸道諸方各有生處自爾之法，隨意能果。彼",
    "T28n1546_007:0046a19": "餓鬼亦爾，施其揣食，隨意能果。",
    "T28n1546_007:0046a20": "復次有人長夜有如是欲、有如是念，乃至廣",
    "T28n1546_007:0046a21": "說。彼人長夜有如是欲、如是念，所念便果。猶",
    "T28n1546_007:0046a22": "如邊僻聚落中人，為富名故守護家財，多畜",
    "T28n1546_007:0046a23": "牛羊衣服穀米及諸生業之具，為名譽故不施",
    "T28n1546_007:0046a24": "與人。以不施與人故，身壞命終墮餓鬼中。復",
    "T28n1546_007:0046a25": "有說者，有人性親愛眷屬欲饒益之，為眷屬",
    "T28n1546_007:0046a26": "故，如法或不如法求財。及其得時，以慳惜故，",
    "T28n1546_007:0046a27": "於己眷屬尚無心與，況復餘人。以無施心故，",
    "T28n1546_007:0046a28": "身壞命終墮餓鬼中，若在本舍邊不淨糞穢",
    "T28n1546_007:0046a29": "廁溷中住。諸親里等生苦惱心，作如是念：彼",
    "T28n1546_007:0046b01": "積聚財物自不受用又不能施人。以苦惱心",
    "T28n1546_007:0046b02": "故欲施其食，請諸眷屬親友知識沙門婆羅",
    "T28n1546_007:0046b03": "門施其飲食。爾時餓鬼親自見之，於眷屬財",
    "T28n1546_007:0046b04": "物生己有想，作如是念：如此財物我所積聚，",
    "T28n1546_007:0046b05": "今施與人。心大歡喜，於福田所生信敬心，即",
    "T28n1546_007:0046b06": "時增長捨相應思。以如此業能得現報，是故",
    "T28n1546_007:0046b07": "施其揣食則到。復有說者，過去世時作如是",
    "T28n1546_007:0046b08": "業，施與則到。其事云何？尊者和須蜜答曰：彼",
    "T28n1546_007:0046b09": "諸餓鬼以慳惜故，有顛倒想、有顛倒見。以有",
    "T28n1546_007:0046b10": "顛倒想見故，河見非河、水見非水、於好飲食",
    "T28n1546_007:0046b11": "見是不淨。彼諸親里為於此人修布施時，能",
    "T28n1546_007:0046b12": "生信心則除顛倒，見河是河、見水是水、見食",
    "T28n1546_007:0046b13": "是食。復有說者，餓鬼有二種：一者樂淨；二",
    "T28n1546_007:0046b14": "者樂不淨。彼樂淨者，以慳惜故，於河等顛",
    "T28n1546_007:0046b15": "倒想，如先說。樂不淨者，見河則乾、於滿器飲",
    "T28n1546_007:0046b16": "食見其中空。若諸親里為其人故修布施",
    "T28n1546_007:0046b17": "時，其鬼見已，於所施物及福田所生歡喜心，",
    "T28n1546_007:0046b18": "即能增長捨相應思。以是業故，除顛倒想。樂",
    "T28n1546_007:0046b19": "淨者，於河見河、見水是水、器中飲食見是淨",
    "T28n1546_007:0046b20": "食。樂不淨者，見水滿河、於空器中見食滿器。",
    "T28n1546_007:0046b21": "以是事故，作如是說，施與餓鬼揣食則到。復",
    "T28n1546_007:0046b22": "有說者，彼餓鬼前世有少善行，於諸飲食不",
    "T28n1546_007:0046b23": "生倒想，以慳惜故身心怯弱，以怯弱故不能",
    "T28n1546_007:0046b24": "往詣諸餓鬼中有威德者所。或有因緣往詣",
    "T28n1546_007:0046b25": "其所，心不喜樂。所以者何？以自身卑賤故。彼",
    "T28n1546_007:0046b26": "威德餓鬼，以福德因緣有種種飲食。此鬼身",
    "T28n1546_007:0046b27": "心怯弱故，不敢食之。若諸親里為其人故修",
    "T28n1546_007:0046b28": "布施時，其鬼見已，於所施物及福田所生歡",
    "T28n1546_007:0046b29": "喜心，以此信樂心故便得勝身心，以得勝身",
    "T28n1546_007:0046c01": "心故而能往詣諸餓鬼中有威德者所，生喜",
    "T28n1546_007:0046c02": "心樂心，所得飲食盡能食之。以是事故，施於",
    "T28n1546_007:0046c03": "餓鬼揣食則到。尊者佛陀提婆說曰：不應他",
    "T28n1546_007:0046c04": "作他受，但以彼諸親里為其鬼故修行布施，",
    "T28n1546_007:0046c05": "其鬼若於福田財物生信敬心，於此果報亦",
    "T28n1546_007:0046c06": "有其分。以是事故，施與餓鬼揣食則到，非",
    "T28n1546_007:0046c07": "餘道也。問曰：為餓鬼作福，為唯得飲食，亦增",
    "T28n1546_007:0046c08": "益其身耶？答曰：亦得飲食亦增益身。得飲食",
    "T28n1546_007:0046c09": "如先所說。云何增益其身？其身臭者得香、惡",
    "T28n1546_007:0046c10": "色得好、麁觸得細、無威德身得威德身。問",
    "T28n1546_007:0046c11": "曰：餘道中亦能得此果報不耶？答曰：若能",
    "T28n1546_007:0046c12": "生信心則得，不能生者則不得。問曰：若諸道",
    "T28n1546_007:0046c13": "中皆得如是等事，此中何以獨說餓鬼道不",
    "T28n1546_007:0046c14": "說餘道？答曰：以諸餓鬼為飢渴故，常有悕望",
    "T28n1546_007:0046c15": "飲食之心，以自存活；餘道不必有如是心，是",
    "T28n1546_007:0046c16": "故不說。復有說者，以餓鬼道中常有求心期",
    "T28n1546_007:0046c17": "心，是故施之則到。有五趣，所謂地獄、畜生、餓",
    "T28n1546_007:0046c18": "鬼、人、天。問曰：五趣體性，為是不隱沒無記、為",
    "T28n1546_007:0046c19": "是三種？若是無記者，《波伽羅那》說云何通？如",
    "T28n1546_007:0046c20": "說：趣性是一切使所使。若有三種，則壞諸趣",
    "T28n1546_007:0046c21": "體。云何壞趣體？答曰：地獄眾生則應成就他",
    "T28n1546_007:0046c22": "化自在天煩惱業，及善他化自在天亦成就",
    "T28n1546_007:0046c23": "地獄眾生煩惱業及不善。應作此說：趣體性",
    "T28n1546_007:0046c24": "是不隱沒無記。問曰：若然者，波伽羅那說",
    "T28n1546_007:0046c25": "云何通？答曰：彼應作如是說：地獄、畜生、餓鬼、",
    "T28n1546_007:0046c26": "人趣體性，是欲界一切遍使及思惟所斷；諸",
    "T28n1546_007:0046c27": "使所使天趣體性，是三界一切遍使及思惟",
    "T28n1546_007:0046c28": "所斷諸使所使。應如是說，而不說者，有何意",
    "T28n1546_007:0046c29": "耶？答曰：彼誦者錯謬故，作如是說。復有說者，",
    "T28n1546_007:0047a01": "和合諸趣心是五行所斷，是以一切使所使。",
    "T28n1546_007:0047a02": "復有說者，趣體性有三種。問曰：若然者，云何",
    "T28n1546_007:0047a03": "不壞趣體性？答曰：若已成就言之則壞，若",
    "T28n1546_007:0047a04": "以現在行言之則不壞。云何現在行言之則不",
    "T28n1546_007:0047a05": "壞？答曰：如地獄、畜生、餓鬼成就他化自在天",
    "T28n1546_007:0047a06": "煩惱業及善而不現前行，如他化自在天成",
    "T28n1546_007:0047a07": "就地獄餓鬼畜生煩惱業及不善而不現在",
    "T28n1546_007:0047a08": "行。評曰：應作是說：地獄體性是不隱沒無",
    "T28n1546_007:0047a09": "記。何以知之？如尊者舍利弗作如是言：諸長",
    "T28n1546_007:0047a10": "老！若地獄漏現在前，造作地獄苦痛身口意",
    "T28n1546_007:0047a11": "業，所謂身口意曲濁穢果報，生地獄中。生已",
    "T28n1546_007:0047a12": "受彼報，色乃至識，是名地獄趣。諸長老！除此",
    "T28n1546_007:0047a13": "五陰，更無有法名地獄趣。以是事故，知趣體",
    "T28n1546_007:0047a14": "性是不隱沒無記。然以報故五趣差別，此是",
    "T28n1546_007:0047a15": "趣性。今當說趣所以者何故名為趣？答曰：",
    "T28n1546_007:0047a16": "趣彼生處，趣彼生相續，是名為趣。",
    "T28n1546_007:0047a17": "已說諸趣總相，一一相今當說。云何名地獄",
    "T28n1546_007:0047a18": "趣？答曰：是地獄分，與地獄眾生為伴，受地",
    "T28n1546_007:0047a19": "獄身，處所得、體性得、諸入得，生彼處，得不隱",
    "T28n1546_007:0047a20": "沒無記色受想行識，是名地獄趣。以何等故",
    "T28n1546_007:0047a21": "名泥梨迦？泥犁迦秦言無有。所以者何？彼",
    "T28n1546_007:0047a22": "中無有喜樂，無氣味、無歡喜、無利、無喜、無樂、",
    "T28n1546_007:0047a23": "無喜樂，故言無有。復有說者，作增上身口意",
    "T28n1546_007:0047a24": "惡行，故生彼處。彼處生相續，是名地獄趣。復",
    "T28n1546_007:0047a25": "有說者，地獄趣者，是名施設、是想施設，不必",
    "T28n1546_007:0047a26": "如名悉有其義。復有說者，是趣卑下，於五道",
    "T28n1546_007:0047a27": "中更無卑下如地獄趣，故名卑下。復有說者，",
    "T28n1546_007:0047a28": "是趣墮落。如偈說：",
    "T28n1546_007:0047a29": "「諸墮地獄者，　　其身盡倒懸，",
    "T28n1546_007:0047b01": "坐誹謗賢聖，　　及諸淨行者，",
    "T28n1546_007:0047b02": "諸根皆毀壞，　　如彼燋爛魚。」",
    "T28n1546_007:0047b03": "復有說者，泥犁迦秦言無去處。所以者何？",
    "T28n1546_007:0047b04": "生彼眾生，無有去處、無有依處、無有救處，故",
    "T28n1546_007:0047b05": "名無去處。復以何故名阿毘至？阿毘至秦言",
    "T28n1546_007:0047b06": "無間，亦名淳受苦痛，亦名百釘釘身，亦名六",
    "T28n1546_007:0047b07": "苦觸。復有說者，眾生生彼者多無處容受，",
    "T28n1546_007:0047b08": "故言無間。不應作是說。所以者何？生餘地獄",
    "T28n1546_007:0047b09": "者多，生阿毘至者少。何以知之？作增上身口",
    "T28n1546_007:0047b10": "意惡業生阿毘至中，眾生少有作增上身口意",
    "T28n1546_007:0047b11": "惡業者。如眾生少作增上善行生有頂中，彼",
    "T28n1546_007:0047b12": "亦如是。復有說者，無有暫樂故名無間。問曰：",
    "T28n1546_007:0047b13": "若然者，餘大地獄中有意樂為樂受間耶？答",
    "T28n1546_007:0047b14": "曰：雖無意樂，樂受有二種：一者依；二者報。一",
    "T28n1546_007:0047b15": "切地獄，無報樂受而有依樂受。阿毘至中依",
    "T28n1546_007:0047b16": "樂受亦無。何以知餘大地獄中有依樂受？如",
    "T28n1546_007:0047b17": "《施設世界經》中說：唱活地獄中有冷風來吹",
    "T28n1546_007:0047b18": "眾生身，還生血肉。或作是唱：諸眾生活！諸眾",
    "T28n1546_007:0047b19": "生活！爾時眾生即便還活。以是事故，知餘地",
    "T28n1546_007:0047b20": "獄有依樂受。阿毘至中無如是事，故無依樂",
    "T28n1546_007:0047b21": "受。復有說者，生阿毘至中眾生其身雖大，受",
    "T28n1546_007:0047b22": "苦痛時無有間處，故名無間。問曰：地獄為在",
    "T28n1546_007:0047b23": "何處？答曰：或有說者，閻浮提下四萬由旬，有",
    "T28n1546_007:0047b24": "阿毘至地獄。問曰：其餘諸獄為在上下耶、為",
    "T28n1546_007:0047b25": "在傍邊耶？答曰：或有說者，阿毘至獄在於中",
    "T28n1546_007:0047b26": "央，其餘諸獄周迴四邊。如今城在其中，村落",
    "T28n1546_007:0047b27": "圍繞。問曰：此閻浮提縱廣七千由旬，下諸地",
    "T28n1546_007:0047b28": "獄各各廣大。如偈說：",
    "T28n1546_007:0047b29": "「火焰遍滿多由旬，　　見者恐怖身毛竪，",
    "T28n1546_007:0047c01": "諸惡眾生常然之，　　其焰熾盛不可近。」",
    "T28n1546_007:0047c02": "如是地獄一一廣大，云何可受？答曰：此大地",
    "T28n1546_007:0047c03": "形下廣上狹，其猶垜穀在地，是故經說大",
    "T28n1546_007:0047c04": "海漸廣轉深。復有說者，阿毘至獄最在其下，",
    "T28n1546_007:0047c05": "次上有火炙地獄，次炙地獄，次大叫喚地獄，",
    "T28n1546_007:0047c06": "次叫喚地獄，次押地獄，次黑繩地獄，次唱",
    "T28n1546_007:0047c07": "活地獄。彼阿毘至獄縱廣高下二萬由旬，周",
    "T28n1546_007:0047c08": "匝八萬由旬；其餘諸獄縱廣萬九千由旬。或",
    "T28n1546_007:0047c09": "有說者，其餘諸獄縱廣萬由旬。復有說者，閻",
    "T28n1546_007:0047c10": "浮提下四萬由旬有阿毘至獄，阿毘至獄縱",
    "T28n1546_007:0047c11": "廣高下二萬由旬、周迴八萬由旬。火炙地獄",
    "T28n1546_007:0047c12": "縱廣高下五千由旬，乃至唱活地獄各各五",
    "T28n1546_007:0047c13": "千由旬。如是七地獄合三萬五千由旬，餘五",
    "T28n1546_007:0047c14": "千由旬：千由旬青色地、千由旬黃色地、千由",
    "T28n1546_007:0047c15": "旬赤色地、千由旬白色地、五百由旬是白",
    "T28n1546_007:0047c16": "墡、五百由旬是泥。一一地獄有十六眷屬。",
    "T28n1546_007:0047c17": "云何十六？答曰：一一地獄各有四門，一一門",
    "T28n1546_007:0047c18": "各有四眷屬：一名熱沙上下沒膝地獄；二名",
    "T28n1546_007:0047c19": "惡虫沸屎地獄；有刀道地獄、有雨刀葉地獄、",
    "T28n1546_007:0047c20": "有刀林地獄，如是三種是第三眷屬；第四名",
    "T28n1546_007:0047c21": "熱灰河地獄。如是門門各有四種眷屬。阿毘",
    "T28n1546_007:0047c22": "至獄通己身及眷屬合有十七，餘七地獄亦",
    "T28n1546_007:0047c23": "爾，都合有一百三十六。諸眷屬地獄中，以種",
    "T28n1546_007:0047c24": "種苦治罪人。正地獄中，以一種苦治罪人。閻",
    "T28n1546_007:0047c25": "浮提下亦有正地獄，閻浮提地上唯有邊地",
    "T28n1546_007:0047c26": "獄，或在山上、或在谷中、或在曠野、或在空",
    "T28n1546_007:0047c27": "中。弗婆提瞿陀尼唯有邊地獄，無正地獄。",
    "T28n1546_007:0047c28": "欝單越無正地獄亦無邊地獄。所以者何？",
    "T28n1546_007:0047c29": "彼是淨果報。問曰：以何等故，閻浮提下有",
    "T28n1546_007:0048a01": "正地獄，餘處則無？答曰：閻浮提人修善猛",
    "T28n1546_007:0048a02": "利，作不善業亦復猛利。是故閻浮提有正地",
    "T28n1546_007:0048a03": "獄，餘處則無。問曰：如餘方亦作五無間諸餘",
    "T28n1546_007:0048a04": "重業，為於何處受其報耶？答曰：於此閻浮提",
    "T28n1546_007:0048a05": "下受。問曰：諸地獄卒，為是眾生、為非眾生耶。",
    "T28n1546_007:0048a06": "若是眾生者，多作不善業，當於何處復受此",
    "T28n1546_007:0048a07": "報？若非眾生者，曇摩須菩提所說偈復云何",
    "T28n1546_007:0048a08": "通？如說：",
    "T28n1546_007:0048a09": "「剛強瞋恚人，　　常樂作諸惡，",
    "T28n1546_007:0048a10": "見他苦生喜，　　死作閻羅卒。」",
    "T28n1546_007:0048a11": "答曰：或有說者，是眾生數。問曰：若然者，多",
    "T28n1546_007:0048a12": "作不善業，當於何處復受此報？答曰：即於彼",
    "T28n1546_007:0048a13": "處受報。所以者何？作無間業斷善根、增上邪",
    "T28n1546_007:0048a14": "見者，猶於彼受報，況地獄卒。復有說者，非眾",
    "T28n1546_007:0048a15": "生數。以諸眾生罪業因緣故，實非眾生，作眾",
    "T28n1546_007:0048a16": "生像而現其前，以種種事治諸罪人。問曰：",
    "T28n1546_007:0048a17": "若然者，曇摩須菩提偈云何通？答曰：此造文",
    "T28n1546_007:0048a18": "頌，不必須通。所以者何？造文頌，有增有減、有",
    "T28n1546_007:0048a19": "得有失。若欲通者，其事云何？答曰：諸以鐵鎖",
    "T28n1546_007:0048a20": "繫縛眾生，詣閻羅王所，是眾生數；餘種種治",
    "T28n1546_007:0048a21": "諸罪人者，非眾生數。如是說者好。地獄眾生",
    "T28n1546_007:0048a22": "其形云何？答曰：其形如人。言語云何？答曰：",
    "T28n1546_007:0048a23": "初生未受苦痛時盡作聖語，後受苦痛時雖",
    "T28n1546_007:0048a24": "出苦痛聲，乃至無有一言可分別者，但有打",
    "T28n1546_007:0048a25": "棒壞裂之聲。",
    "T28n1546_007:0048a26": "云何名畜生趣？答曰：是畜生趣分，與畜生為",
    "T28n1546_007:0048a27": "伴，乃至廣說。以何等故名畜生趣？答曰：其",
    "T28n1546_007:0048a28": "形傍故行亦傍。其行傍故形亦傍，故名畜生",
    "T28n1546_007:0048a29": "趣。復有說者，作身口意過行，生彼道中，故名",
    "T28n1546_007:0048b01": "畜生趣。復有說者，畜生者名施設想，施設不",
    "T28n1546_007:0048b02": "必如名盡有其義。復有說者，遍有故名畜生",
    "T28n1546_007:0048b03": "趣，此遍五道中。地獄中有無足者，如能究",
    "T28n1546_007:0048b04": "陀；有二足者，如烏鳩羅那等；有四足者，如",
    "T28n1546_007:0048b05": "狗等；有多足者，如百足等。餓鬼中亦有無足",
    "T28n1546_007:0048b06": "者，如蛇等；有二足者，如烏鳩羅那等；有四足",
    "T28n1546_007:0048b07": "者，有威德者則有象馬等、無威德者唯有狗",
    "T28n1546_007:0048b08": "等；有多足者，如百足等。人中亦有無足者，如",
    "T28n1546_007:0048b09": "腹行虫等；有二足者，如鴻雁等；有四足者，如",
    "T28n1546_007:0048b10": "象馬等；有多足者，如百足等。天中四天王、三",
    "T28n1546_007:0048b11": "十三天，有二足者，如雁孔雀等；有四足者，",
    "T28n1546_007:0048b12": "如象馬等。自上有二足者，如雁孔雀鳥等。問",
    "T28n1546_007:0048b13": "曰：聞自上諸天亦乘象馬，今言無者其事云",
    "T28n1546_007:0048b14": "何？答曰：彼眾生福業因緣故，作非眾生數象",
    "T28n1546_007:0048b15": "馬形以自娛樂。復有說者，以盲冥故名為畜",
    "T28n1546_007:0048b16": "生。盲冥者，謂無明也。五道之中無明多者，",
    "T28n1546_007:0048b17": "莫若畜生。問曰：畜生住處正在何所？答曰：根",
    "T28n1546_007:0048b18": "本住處在大海中，諸渚亦有。其形云何？答",
    "T28n1546_007:0048b19": "曰：其形傍側，亦有形上向者，如毘舍遮、如",
    "T28n1546_007:0048b20": "伊盧薩迦、如闇盧破毱羅緊那羅等。言語",
    "T28n1546_007:0048b21": "云何？答曰：世界初成時，一切眾生盡作聖",
    "T28n1546_007:0048b22": "語，後以飲食過患、時世轉惡、諂曲心多便",
    "T28n1546_007:0048b23": "有種種語，乃至有不能言者。云何名餓鬼趣？",
    "T28n1546_007:0048b24": "答曰：是餓鬼分，乃至廣說。以何等故名卑",
    "T28n1546_007:0048b25": "帝梨？卑帝梨，秦言祖父。或有眾生最初生",
    "T28n1546_007:0048b26": "彼道中，名為祖父。後諸眾生生彼處、生彼",
    "T28n1546_007:0048b27": "相續者，亦名祖父。是故此趣名為祖父。復有",
    "T28n1546_007:0048b28": "說者，眾生長夜修行廣布慳貪之心，生彼",
    "T28n1546_007:0048b29": "趣中，故名餓鬼。復有說者，此是名施設，乃至",
    "T28n1546_007:0048c01": "廣說。復有說者，多飢渴故名曰餓鬼。彼諸眾",
    "T28n1546_007:0048c02": "生其腹如山、咽如鍼孔，於百千歲不聞水",
    "T28n1546_007:0048c03": "聲亦不曾見，何況得觸。復有說者，被驅使故",
    "T28n1546_007:0048c04": "名曰餓鬼。彼恒為諸天處處驅使，是故此趣",
    "T28n1546_007:0048c05": "名曰驅使。復有說者，常於他人有悕望故，名",
    "T28n1546_007:0048c06": "曰餓鬼。以如是等緣故，此趣名餓鬼。問曰：此",
    "T28n1546_007:0048c07": "趣住在何處？答曰：或有說者，閻浮提下五百",
    "T28n1546_007:0048c08": "由旬，有閻羅王住處，是根本住處，其餘諸渚",
    "T28n1546_007:0048c09": "亦有。住閻浮提渚者有二種：一、有威德；二、無",
    "T28n1546_007:0048c10": "威德。有威德者，住花林果林種種樹下好山",
    "T28n1546_007:0048c11": "林中，亦有宮殿在虛空中者。無威德者，住不",
    "T28n1546_007:0048c12": "淨糞穢屎尿之中。弗婆提、瞿陀尼亦有二種：",
    "T28n1546_007:0048c13": "有威德者、無威德者。欝單越唯有威德者。所",
    "T28n1546_007:0048c14": "以者何？彼地清淨果報處。四天王、三十三天，",
    "T28n1546_007:0048c15": "唯有威德者。復有說者，閻浮提西有五百渚，",
    "T28n1546_007:0048c16": "兩渚中間有五百餓鬼城，其二百五十有威",
    "T28n1546_007:0048c17": "德者住，其二百五十無威德者住。是故尼彌",
    "T28n1546_007:0048c18": "轉輪聖王告御者摩多羅曰：我欲昇天，汝可",
    "T28n1546_007:0048c19": "從是道去，使吾見諸眾生受惡報者、受善報",
    "T28n1546_007:0048c20": "者。爾時摩多羅御者即如王教，從諸城過。爾",
    "T28n1546_007:0048c21": "時彼王罪福俱見。有威德者，如諸天子，頭戴",
    "T28n1546_007:0048c22": "天冠、身著天衣、食甘美飲食，各各遊戲而自",
    "T28n1546_007:0048c23": "娛樂。無威德者，裸形無衣以髮自覆，手執瓦",
    "T28n1546_007:0048c24": "器行乞自活。其形云何？答曰：有上立者、有",
    "T28n1546_007:0048c25": "傍側者，或面似猪如壁上畫像。言語云何？答",
    "T28n1546_007:0048c26": "曰：世界初成，一切眾生盡作聖語，餘如先",
    "T28n1546_007:0048c27": "說。復有說者，隨其死處往生彼間，如彼本",
    "T28n1546_007:0048c28": "形隨彼本語。評曰：不應作是說。所以者何？",
    "T28n1546_007:0048c29": "若從無色界死來生此趣，可無形無言耶？應",
    "T28n1546_007:0049a01": "作是說：隨彼生處，形言亦爾。",
    "T28n1546_007:0049a02": "人趣云何？答曰：是人分，是人伴侶，乃至廣",
    "T28n1546_007:0049a03": "說。以何等故名摩㝹奢？摩㝹奢，秦言意。昔",
    "T28n1546_007:0049a04": "有王名頂生，化四天下，告諸眾生：諸有所作",
    "T28n1546_007:0049a05": "意，當善思、當善籌量、當善憶念。時諸眾生即",
    "T28n1546_007:0049a06": "如王教，諸有所作思量憶念，然後便自有工",
    "T28n1546_007:0049a07": "巧作業種種差別。以人所作先意思故，是故",
    "T28n1546_007:0049a08": "名人，為意如人。先未有此名時，展轉相呼多",
    "T28n1546_007:0049a09": "羅裳伽，亦呼阿婆達荼。復有說者，以修下",
    "T28n1546_007:0049a10": "身口意善業生彼趣中，故名人趣。復有說者，",
    "T28n1546_007:0049a11": "是名施設，廣說如上。復有說者，慢偏多故。五",
    "T28n1546_007:0049a12": "道之中慢心多者莫若於人，是故此趣名為",
    "T28n1546_007:0049a13": "人趣。復有說者，此趣能止息意故。五道之中",
    "T28n1546_007:0049a14": "能止息意莫若人趣。所以者何？人能得解脫",
    "T28n1546_007:0049a15": "分善根、達分善根，能親近善知識等四法，亦",
    "T28n1546_007:0049a16": "能修行親近善知識等四法，是故此趣名人。",
    "T28n1546_007:0049a17": "問曰：為住何處？答曰：住四天下，亦住八大渚",
    "T28n1546_007:0049a18": "上。所謂：一名拘羅婆；二名喬羅婆；三名毘地",
    "T28n1546_007:0049a19": "呵；四名蘇毘地呵；五名奢吒；六名欝多羅曼",
    "T28n1546_007:0049a20": "提那；七名婆羅；八名遮摩羅。彼拘羅婆、喬羅",
    "T28n1546_007:0049a21": "婆二渚，是欝單越眷屬。毘地呵、蘇毘地呵二",
    "T28n1546_007:0049a22": "渚，是弗婆提眷屬。奢吒、欝多羅曼提那二渚，",
    "T28n1546_007:0049a23": "是瞿陀尼眷屬。婆羅、遮摩羅二渚，是閻浮提",
    "T28n1546_007:0049a24": "眷屬。復有說者，此二渚是閻浮提別名，三天",
    "T28n1546_007:0049a25": "下二渚亦如是。復有說者，此諸渚上盡有人",
    "T28n1546_007:0049a26": "住，但其形短小。此一一渚有五百小渚以為",
    "T28n1546_007:0049a27": "眷屬，或有人住或無人住。問曰：人形云何？",
    "T28n1546_007:0049a28": "答曰：其形上立。言語云何？答曰：世界初成時",
    "T28n1546_007:0049a29": "盡作聖語，餘如上說。云何天趣？答曰：天分、天",
    "T28n1546_007:0049b01": "伴侶、得天身，乃至廣說。以何等故名天趣？答",
    "T28n1546_007:0049b02": "曰：諸趣中勝故。有何等勝？所謂有勝、樂勝、吉",
    "T28n1546_007:0049b03": "善勝、身勝、形體勝，有如是勝故，名曰天趣。復",
    "T28n1546_007:0049b04": "有說者，行增上身口意善業，生彼趣中，故名",
    "T28n1546_007:0049b05": "天趣。復有說者，此名施設，廣說如上。復有說",
    "T28n1546_007:0049b06": "者，諸天無晝夜，常以光明自照，故名天趣。復",
    "T28n1546_007:0049b07": "有說者，以善行因緣故生彼天趣中，常自遊",
    "T28n1546_007:0049b08": "戲娛樂，故名天趣。為住何處？答曰：住須彌山",
    "T28n1546_007:0049b09": "側四邊水上，繞須彌山，廣萬六千由旬，有杵",
    "T28n1546_007:0049b10": "手天住處。次上萬由旬，遶須彌山，廣八千由",
    "T28n1546_007:0049b11": "旬，是持花鬘天所住之處。次上萬由旬，遶須",
    "T28n1546_007:0049b12": "彌山，廣四千由旬，是常放逸天所住之處。次",
    "T28n1546_007:0049b13": "上二萬由旬，繞須彌山，廣二千由旬，是四天",
    "T28n1546_007:0049b14": "王所住之處。有七種金山，四天王城天民村",
    "T28n1546_007:0049b15": "落悉在其中，此處諸天於下最多。次上四萬",
    "T28n1546_007:0049b16": "由旬，須彌山頂有善見城，縱廣萬由旬，是三",
    "T28n1546_007:0049b17": "十三天所住之處。須彌山頂縱廣幾何？答曰：",
    "T28n1546_007:0049b18": "周匝四萬由旬。離須彌山頂四萬由旬，中間",
    "T28n1546_007:0049b19": "如雲，有焰摩諸天依地而住。如是次第，上",
    "T28n1546_007:0049b20": "至善見諸天，皆依地住。從善見天上至阿迦",
    "T28n1546_007:0049b21": "膩吒天，亦依地住。",
    "T28n1546_007:0049b22": "齊量云何？如須彌山頂量，上至他化自在",
    "T28n1546_007:0049b23": "天量亦如是。如四天下齊量，初禪地齊量亦",
    "T28n1546_007:0049b24": "如是；如千世界齊量，第二禪地齊量亦如是；",
    "T28n1546_007:0049b25": "如二千世界齊量，第三禪地齊量亦如是；如",
    "T28n1546_007:0049b26": "三千大千世界齊量，第四禪地齊量亦如是。",
    "T28n1546_007:0049b27": "復有說者，如須彌山頂齊量，焰摩諸天齊量",
    "T28n1546_007:0049b28": "轉大一倍，如是乃至他化自在天轉大一倍",
    "T28n1546_007:0049b29": "亦爾；如千世界齊量，初禪齊量亦爾；如二千",
    "T28n1546_007:0049c01": "世界齊量，第二禪齊量亦爾；如三千大千世",
    "T28n1546_007:0049c02": "界齊量，第三禪齊量亦爾；第四禪地齊量則",
    "T28n1546_007:0049c03": "無量無邊，是故於第四禪地起我見者，是見",
    "T28n1546_007:0049c04": "難斷難捨。復有說者，第四禪地齊量不定。若",
    "T28n1546_007:0049c05": "諸天子生彼禪中，則有爾許宮殿處所；若其",
    "T28n1546_007:0049c06": "命終，處所便滅，是故不定。評曰：如前說者好，",
    "T28n1546_007:0049c07": "彼地無量無邊。問曰：彼第四禪地，三災所不",
    "T28n1546_007:0049c08": "及，云何非是常耶？答曰：非常，墮諸剎那故。諸",
    "T28n1546_007:0049c09": "天其形云何？答曰：其形上立。言語云何？答",
    "T28n1546_007:0049c10": "曰：盡作聖語。已說諸趣種種所以，今當復說",
    "T28n1546_007:0049c11": "阿修羅所以。何故名阿修羅？答曰：修羅是天，",
    "T28n1546_007:0049c12": "彼非天故名阿修羅。復有說者，修羅言端政，",
    "T28n1546_007:0049c13": "彼非端政故，名阿修羅。何以知之？世界初",
    "T28n1546_007:0049c14": "成時，諸阿修羅先住須彌山頂，後光音諸",
    "T28n1546_007:0049c15": "天命終生須彌山頂上，亦有宮殿自然而出，",
    "T28n1546_007:0049c16": "諸阿修羅興大瞋恚即便避之。如是有第二",
    "T28n1546_007:0049c17": "天宮，展轉乃至三十三天悉滿其上。諸阿修",
    "T28n1546_007:0049c18": "羅生大瞋恚，捨須彌山頂退下而住。以瞋恚",
    "T28n1546_007:0049c19": "故形不端政，以是事故名不端政。問曰：為住",
    "T28n1546_007:0049c20": "何處？答曰：或有說者，須彌山中有空缺處，",
    "T28n1546_007:0049c21": "猶覆寶器中有大城，諸阿修羅在中而住。問",
    "T28n1546_007:0049c22": "曰：若然者，諸龍見阿修羅軍，著金銀琉璃頗",
    "T28n1546_007:0049c23": "梨鎧、手執弓箭種種器杖，從阿修羅城出。",
    "T28n1546_007:0049c24": "此言善通；如說：阿修羅言：我所住大海同一",
    "T28n1546_007:0049c25": "醎味。此說云何通？答曰：諸阿修羅村落人",
    "T28n1546_007:0049c26": "民居在大海，阿修羅王住須彌山中。復有說",
    "T28n1546_007:0049c27": "者，阿修羅居大海水，以金為地，地上有金臺，",
    "T28n1546_007:0049c28": "縱廣五百由旬。其上有城，諸阿修羅在中而",
    "T28n1546_007:0049c29": "住。問曰：若然者，此經善通，如說：諸阿修羅言：",
    "T28n1546_007:0050a01": "我住大海同一醎味。此言善通。如說：諸阿修",
    "T28n1546_007:0050a02": "羅軍從城而出，乃至廣說。此云何通？答曰：諸",
    "T28n1546_007:0050a03": "天以龍在金山中用為守邏，是以見之。阿修",
    "T28n1546_007:0050a04": "羅城中有四種園觀：一名歡喜；二名喜樂；三",
    "T28n1546_007:0050a05": "名大喜樂；四名愛樂，亦有質多羅波吒梨",
    "T28n1546_007:0050a06": "樹。問曰：阿修羅為天趣所攝、為餓鬼趣攝？若",
    "T28n1546_007:0050a07": "是天趣，何以無有得正決定者？若是餓鬼趣",
    "T28n1546_007:0050a08": "者，何以乃與諸天交親、何以復與諸天戰鬪？",
    "T28n1546_007:0050a09": "此經復云何通？如說：帝釋作如是說：毘摩質",
    "T28n1546_007:0050a10": "多羅王，汝本是此處天。答曰：或有說者，此是",
    "T28n1546_007:0050a11": "天趣所攝。問曰：若然者，何以無有得正決定",
    "T28n1546_007:0050a12": "者？答曰：為諂曲所覆故。其事云何？答曰：彼",
    "T28n1546_007:0050a13": "阿修羅作如是念：佛偏為諸天，若佛為說四",
    "T28n1546_007:0050a14": "念處，彼作是念：為我等說四念處，必為諸天",
    "T28n1546_007:0050a15": "說五念處。若佛為說三十七助道法，彼作是",
    "T28n1546_007:0050a16": "念：佛為我等說三十七助道法，必為諸天說",
    "T28n1546_007:0050a17": "三十八助道法。以為如是諂曲心所覆故，不",
    "T28n1546_007:0050a18": "能得正決定。復有說者，是餓鬼趣所攝。問曰：",
    "T28n1546_007:0050a19": "若然者，何以與諸天交親？答曰：諸天貪美色",
    "T28n1546_007:0050a20": "故，不為族姓，如舍芝阿修羅女端政無雙，",
    "T28n1546_007:0050a21": "是以帝釋納之為妻。亦如頭摩緊那羅王女",
    "T28n1546_007:0050a22": "名曰摩㝹訶利，須陀那菩薩納之為妻。菩薩",
    "T28n1546_007:0050a23": "是天趣，緊那羅是畜生趣，如此皆為美色、不",
    "T28n1546_007:0050a24": "為族姓。以何等故復與諸天共戰鬪耶？答曰：",
    "T28n1546_007:0050a25": "亦有不如與勝者共鬪，如奴僕亦與其主而",
    "T28n1546_007:0050a26": "共鬪諍，狗亦與人諍；彼亦如是。此經復云何",
    "T28n1546_007:0050a27": "通？如說：毘摩質多羅王，汝本是此處天。答曰：",
    "T28n1546_007:0050a28": "毘摩質多羅王是帝釋婦公，以尊重恭敬故，",
    "T28n1546_007:0050a29": "作如是言。",
    "T28n1546_007:0050b01": "問曰：如拔陀那神女、旃陀迦神女、旃陀利迦",
    "T28n1546_007:0050b02": "神女、伊吒地婆神、摩頭建陀神等，為是天趣",
    "T28n1546_007:0050b03": "所攝、為餓鬼趣所攝？若是天趣所攝，何以奪",
    "T28n1546_007:0050b04": "人精氣亦斷人命、受人祠祀？若是餓鬼趣所",
    "T28n1546_007:0050b05": "攝者，此經云何通？如偈說：",
    "T28n1546_007:0050b06": "「欝多利莫閙，　　畢陵伽亦然，",
    "T28n1546_007:0050b07": "若我見真諦，　　汝等亦當得。」",
    "T28n1546_007:0050b08": "答曰：或有說者，是天趣所攝。問曰：若然者，",
    "T28n1546_007:0050b09": "何以奪人精氣亦斷人命、受人祠祀？答曰：彼",
    "T28n1546_007:0050b10": "不奪人精氣亦不斷人命、不受人祠祀。彼所",
    "T28n1546_007:0050b11": "將眷屬，或有奪人精氣者、斷人命者、受人祠",
    "T28n1546_007:0050b12": "祀者。復有說者，是餓鬼趣所攝。問曰：若然者，",
    "T28n1546_007:0050b13": "如所說偈，云何通耶？答曰：彼有信向諦心故，",
    "T28n1546_007:0050b14": "實不見諦，於諦中愚。何由能見？如摩頭建陀",
    "T28n1546_007:0050b15": "神所說云何通？答曰：此是自高之言，於諸趣",
    "T28n1546_007:0050b16": "中愚，何能見趣差別？但自高故作如是說。如",
    "T28n1546_007:0050b17": "今富者，於奴僕邊亦自稱高。彼亦如是，是四",
    "T28n1546_007:0050b18": "天王給使，自言我是天，生四天王天中。諸依",
    "T28n1546_007:0050b19": "地住神，彼盡餓鬼趣所攝。諸毘舍遮神、緊那",
    "T28n1546_007:0050b20": "羅神、醯樓索迦神、婆樓尼神、奢羅破仇羅神，",
    "T28n1546_007:0050b21": "盡畜生趣所攝。彼雖其形上立，猶有畜生相，",
    "T28n1546_007:0050b22": "或有耳尖、或有著甲。諸夜叉、羅剎、竭吒、富單",
    "T28n1546_007:0050b23": "那、鳩槃茶等，盡是餓鬼趣所攝。如說：是地獄",
    "T28n1546_007:0050b24": "分，是地獄伴侶，命根等心不相應行，此說是",
    "T28n1546_007:0050b25": "地獄眾生。或有說者，不應作是說言：是處所",
    "T28n1546_007:0050b26": "得、體性得、諸入得，應言是地獄分，地獄伴侶。",
    "T28n1546_007:0050b27": "復有說者，應說所以者何。說處所得者諸界",
    "T28n1546_007:0050b28": "得，體性得者諸陰得，諸入得者說內外入得。",
    "T28n1546_007:0050b29": "問曰：若說界陰入得便足，何以復作是說生",
    "T28n1546_007:0050c01": "地獄眾生得無記色乃至識？答曰：為說報果",
    "T28n1546_007:0050c02": "故，以報果故五道差別。",
    "T28n1546_007:0050c03": "阿毘曇毘婆沙論卷第七"
}