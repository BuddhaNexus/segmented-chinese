{
    "X81n1568_015:0109a03": "五燈嚴統卷第十五",
    "X81n1568_015:0109a05": "雲門宗",
    "X81n1568_015:0109a06": "南嶽下六世",
    "X81n1568_015:0109a07": "雪峰存禪師法嗣",
    "X81n1568_015:0109a08": "韶州雲門山光奉院文偃禪師嘉興人也。姓張氏。幼",
    "X81n1568_015:0109a09": "依空王寺志澄律師出家。敏質生知。慧辯天縱。及長",
    "X81n1568_015:0109a10": "落髮。稟具於毗陵壇。侍澄數年。探窮律部。以己事未",
    "X81n1568_015:0109a11": "明。往參睦州。州纔見來。便閉却門。師乃扣門。州曰誰。",
    "X81n1568_015:0109a12": "師曰某甲。州曰。作甚麼。師曰。己事未明。乞師指示。州",
    "X81n1568_015:0109a13": "開門一見。便閉却。師如是連三日扣門。至第三日。州",
    "X81n1568_015:0109a14": "開門。師乃拶入。州便擒住曰。道道。師擬議。州便推出",
    "X81n1568_015:0109a15": "曰。秦時[車*度]轢鑽。遂掩門。損師一足。師從此悟入。州指",
    "X81n1568_015:0109a16": "見雪峰。師到雪峰莊。見一僧。廼問。上座今日上山去",
    "X81n1568_015:0109a17": "那。僧曰是。師曰。寄一則因緣。問堂頭和尚。祇是不得",
    "X81n1568_015:0109a18": "道是別人語。僧曰得。師曰。上座到山中。見和尚上堂",
    "X81n1568_015:0109a19": "眾纔集。便出握腕立地曰。這老漢。項上鐵枷何不脫",
    "X81n1568_015:0109a20": "却。其僧一依師教。雪峰見這僧與麼道。便下座。攔胷",
    "X81n1568_015:0109a21": "把住曰。速道速道。僧無對。峰拓開曰。不是汝語。僧曰。",
    "X81n1568_015:0109a22": "是某甲語。峰曰。侍者將繩棒來。僧曰。不是某語。是莊",
    "X81n1568_015:0109a23": "上一浙中上座教某甲來道。峰曰。大眾去莊上。迎取",
    "X81n1568_015:0109a24": "五百人善知識來。師次日上雪峰。峰纔見便曰。因甚",
    "X81n1568_015:0109b01": "麼得到與麼地。師乃低頭。從茲契合。溫研積稔。密以",
    "X81n1568_015:0109b02": "宗印授焉。師出嶺徧謁諸方。覈窮殊軌。鋒辯險絕。世",
    "X81n1568_015:0109b03": "所盛聞。後抵靈樹。冥符知聖禪師接首座之說。初知",
    "X81n1568_015:0109b04": "聖住靈樹。二十年不請首座。常云。我首座生也。我首",
    "X81n1568_015:0109b05": "座牧牛也。我首座行脚也。一日令擊鐘三門外接首",
    "X81n1568_015:0109b06": "座。眾出迓。師果至。直請入首座寮解包。(人天眼目見靈樹章)後",
    "X81n1568_015:0109b07": "廣主命師出世靈樹。開堂日。主親臨曰。弟子請益。師",
    "X81n1568_015:0109b08": "曰。目前無異路。(法眼別云。不可無益於人)師乃曰。莫道今日謾諸",
    "X81n1568_015:0109b09": "人好。抑不得已。向諸人前作一場狼籍。忽遇明眼人。",
    "X81n1568_015:0109b10": "見成一場笑具。如今避不得也。且問你諸人。從上來",
    "X81n1568_015:0109b11": "有甚事。欠少甚麼。向你道無事。已是相埋沒也。雖然",
    "X81n1568_015:0109b12": "如是。也須到這田地始得。亦莫趂口快亂問。自己心",
    "X81n1568_015:0109b13": "裏黑漫漫地。明朝後日大有事在。你若根思遲回。且",
    "X81n1568_015:0109b14": "向古人建化門庭。東覷西覷看。是箇甚麼道理。你欲",
    "X81n1568_015:0109b15": "得會麼。都緣是你自家無量劫來妄想濃厚。一期聞",
    "X81n1568_015:0109b16": "人說著。便生疑心。問佛問法。問向上向下。求覓解會",
    "X81n1568_015:0109b17": "轉沒交涉。擬心即差。況復有言有句。莫是不擬心是",
    "X81n1568_015:0109b18": "麼。莫錯會好。更有甚麼事。珍重。上堂。我事不獲已。向",
    "X81n1568_015:0109b19": "你諸人道。直下無事。早是相埋沒了也。更欲踏步向",
    "X81n1568_015:0109b20": "前。尋言逐句。求覓解會。千差萬別。廣設問難。贏得一",
    "X81n1568_015:0109b21": "場口滑。去道轉遠。有甚麼休歇時。此事若在言語上",
    "X81n1568_015:0109b22": "三乘十二分教。豈是無言語。因甚麼更道教外別傳。",
    "X81n1568_015:0109b23": "若從學解機智得。祇如十地聖人。說法如雲如雨。猶",
    "X81n1568_015:0109b24": "被呵責。見性如隔羅縠。以此故知。一切有心。天地懸",
    "X81n1568_015:0109c01": "殊。雖然如此。若是得底人。道火不能燒口。終日說事。",
    "X81n1568_015:0109c02": "未甞挂著唇齒。未甞道著一字。終日著衣喫飯。未甞",
    "X81n1568_015:0109c03": "觸著一粒米。挂一縷絲。雖然如此。猶是門庭之說也。",
    "X81n1568_015:0109c04": "須是實得恁麼始得。若約衲僧門下。句裏呈機。徒勞",
    "X81n1568_015:0109c05": "佇思。直饒一句下承當得。猶是瞌睡漢。時有僧問。如",
    "X81n1568_015:0109c06": "何是一句。師曰舉。上堂。三乘十二分教。橫說竪說。天",
    "X81n1568_015:0109c07": "下老和尚。縱橫十字說。與我拈針鋒許說底道理來",
    "X81n1568_015:0109c08": "看。恁麼道。早是作死馬醫。雖然如此。且有幾箇到此",
    "X81n1568_015:0109c09": "境界。不敢望汝言中有響。句裏藏鋒。瞬目千差。風恬",
    "X81n1568_015:0109c10": "浪靜。伏惟尚饗。僧來參。師乃拈起袈裟曰。汝若道得。",
    "X81n1568_015:0109c11": "落我袈裟圈[袖-由+貴]裏。汝若道不得。又在鬼窟裏坐。作麼",
    "X81n1568_015:0109c12": "生。自代曰。某甲無氣力。師一日打椎曰。妙喜世界百",
    "X81n1568_015:0109c13": "雜碎。拓鉢向湖南城裏。喫粥飯去來。上堂。諸兄弟。盡",
    "X81n1568_015:0109c14": "是諸方參尋知識。決擇生死。到處豈無尊宿垂慈方",
    "X81n1568_015:0109c15": "便之詞。還有透不得底句麼。出來舉看。待老漢與你",
    "X81n1568_015:0109c16": "大家商量。有麼有麼。時有僧出擬伸問次。師曰。去去",
    "X81n1568_015:0109c17": "西天路。迢迢十萬餘。便下座。舉。世尊。初生下。一手指",
    "X81n1568_015:0109c18": "天。一手指地。周行七步。目顧四方云。天上天下。唯我",
    "X81n1568_015:0109c19": "獨尊。師曰。我當時若見。一棒打殺。與狗子喫却。貴圖",
    "X81n1568_015:0109c20": "天下太平。師在文德殿赴齋。有鞠常侍問。靈樹果子",
    "X81n1568_015:0109c21": "熟也未。師曰。甚麼年中得信道生。僧問。如何是西來",
    "X81n1568_015:0109c22": "意。師曰。山河大地。曰向上更有事也無。師曰有。曰如",
    "X81n1568_015:0109c23": "何是向上事。師曰。釋迦老子在西天。文殊菩薩居東",
    "X81n1568_015:0109c24": "土。問如何是雲門山。師曰。庚峯定穴。問如何是大修",
    "X81n1568_015:0110a01": "行人。師曰。一榼在手。上堂。因聞鐘聲。乃曰。世界與麼",
    "X81n1568_015:0110a02": "廣濶。為甚麼鐘聲披七條。問一生積惡不知善。一生",
    "X81n1568_015:0110a03": "積善不知惡。此意如何。師曰燭。問如何是和尚非時",
    "X81n1568_015:0110a04": "為人一句。師曰。早朝牽犂。晚間拽杷。舉雪峯云。三世",
    "X81n1568_015:0110a05": "諸佛。向火燄上轉大法輪。師曰。火燄為三世諸佛說",
    "X81n1568_015:0110a06": "法。三世諸佛立地聽。上堂。舉一則語。教汝直下承當。",
    "X81n1568_015:0110a07": "早是撒屎著汝頭上也。直饒拈一毫頭。盡大地一時",
    "X81n1568_015:0110a08": "明得。也是剜肉作瘡。雖然如此。汝亦須是實到這箇",
    "X81n1568_015:0110a09": "田地始得。若未切。不得掠虗。却須退步。向自己根脚",
    "X81n1568_015:0110a10": "下推尋看。是箇甚麼道理。實無絲毫許。與汝作解會。",
    "X81n1568_015:0110a11": "與汝作疑惑。況汝等各各當人。有一段事。大用現前。",
    "X81n1568_015:0110a12": "更不煩汝一毫頭氣力。便與祖佛無別。自是汝諸人。",
    "X81n1568_015:0110a13": "信根淺薄。惡業濃厚。突然起得許多頭角。擔鉢囊千",
    "X81n1568_015:0110a14": "鄉萬里。受屈作麼。且汝諸人。有甚麼不足處。大丈夫",
    "X81n1568_015:0110a15": "漢。阿誰無分。獨自承當得。猶不著便。不可受人欺謾。",
    "X81n1568_015:0110a16": "取人處分。纔見老和尚開口。便好把特石驀口塞。便",
    "X81n1568_015:0110a17": "是屎上青蠅。相似鬬唼將去。三箇五箇。聚頭商量。苦",
    "X81n1568_015:0110a18": "屈兄弟。古德一期。為汝諸人不奈何。所以方便。垂一",
    "X81n1568_015:0110a19": "言半句。通汝入路。知是般事。拈放一邊。自著些子筋",
    "X81n1568_015:0110a20": "骨。豈不是有少許相親處。快與快與。時不待人。出息",
    "X81n1568_015:0110a21": "不保入息。更有甚麼身心。別處閑用。切須在意。珍重。",
    "X81n1568_015:0110a22": "上堂。盡乾坤。一時將來。著汝眼睫上。你諸人聞恁麼",
    "X81n1568_015:0110a23": "道。不敢望你出來性燥。把老漢打一摑。且緩緩子細",
    "X81n1568_015:0110a24": "看。是有是無。是箇甚麼道理。直饒你向這裏明得。若",
    "X81n1568_015:0110b01": "遇衲僧門下。好槌折脚。若是箇人。聞說道。甚麼處有",
    "X81n1568_015:0110b02": "老宿出世。便好驀面唾。污我耳目。汝若不是箇手脚。",
    "X81n1568_015:0110b03": "纔聞人舉。便承當得。早落第二機也。汝不看。他德山",
    "X81n1568_015:0110b04": "和尚。纔見僧入門。拽杖便趂。睦州和尚。纔見僧入門",
    "X81n1568_015:0110b05": "來。便云。見成公案。放汝三十棒。自餘之輩。合作麼生。",
    "X81n1568_015:0110b06": "若是一般掠虗漢。食人涎唾。記得一堆一擔骨董。到",
    "X81n1568_015:0110b07": "處馳騁。驢唇馬觜。誇我解問十轉五轉話。饒你從朝",
    "X81n1568_015:0110b08": "問到夜。論劫恁麼。還曾夢見麼。甚麼處是與人著力",
    "X81n1568_015:0110b09": "處。似這般底。有人屈衲僧齋也。道得飯喫。有甚堪共",
    "X81n1568_015:0110b10": "語處。他日閻羅王面前。不取汝口解說。諸兄弟。若是",
    "X81n1568_015:0110b11": "得底人。他家依眾遣日。若也未得。切莫容易過時。大",
    "X81n1568_015:0110b12": "須子細。古人大有葛藤相為處。祇如雪峯道。盡大地",
    "X81n1568_015:0110b13": "是汝自己。夾山道。百草頭上。薦取老僧。閙市裏。識取",
    "X81n1568_015:0110b14": "天子。洛浦云。一塵纔起。大地全收。一毛頭師子全身。",
    "X81n1568_015:0110b15": "總是汝。把取翻覆思量看。日久歲深。自然有箇入路。",
    "X81n1568_015:0110b16": "此事無汝替代處。莫非各在當人分上。老和尚出世。",
    "X81n1568_015:0110b17": "祇為汝證明。汝若有少許來由。亦昧汝不得。若實未",
    "X81n1568_015:0110b18": "得方便。撥汝即不可。兄弟一等是踏破草鞋。拋却師",
    "X81n1568_015:0110b19": "長父母行脚。直須著些子精彩始得。若未有箇入頭",
    "X81n1568_015:0110b20": "處。遇著本色齩猪狗手脚。不惜性命。入泥入水。相為",
    "X81n1568_015:0110b21": "有可齩嚼。眨上眉毛。高挂鉢囊。抝折拄杖。十年二十",
    "X81n1568_015:0110b22": "年辦取徹頭莫愁不成辦。直是今生不得徹頭。來生",
    "X81n1568_015:0110b23": "亦不失人身。向此門中亦乃省力。不虗孤負平生。亦",
    "X81n1568_015:0110b24": "不孤負師長父母。十方施主。直須在意。莫空遊州獵",
    "X81n1568_015:0110c01": "縣。橫擔拄杖。一千里二千里走。這邊經冬。那邊過夏。",
    "X81n1568_015:0110c02": "好山好水堪取性。多齋供。易得衣鉢。苦屈苦屈。圖他",
    "X81n1568_015:0110c03": "一粒米。失却半年糧。如此行脚。有甚麼利益。信心檀",
    "X81n1568_015:0110c04": "越。把菜粒米作麼生消得。直須自看。無人替代。時不",
    "X81n1568_015:0110c05": "待人。忽然一日眼光落地。到前頭將甚麼抵擬。莫一",
    "X81n1568_015:0110c06": "似落湯螃蠏。手脚忙亂。無汝掠虗說大話處。莫將等",
    "X81n1568_015:0110c07": "閑空過時光。一失人身。萬劫不復。不是小事。莫據目",
    "X81n1568_015:0110c08": "前。俗人尚道。朝聞道夕死可矣。況我沙門合履踐箇",
    "X81n1568_015:0110c09": "甚麼事。大須努力。珍重。僧問靈樹。如何是祖師西來",
    "X81n1568_015:0110c10": "意。樹默然。遷化後。門人立行狀碑。欲入此語。問師曰。",
    "X81n1568_015:0110c11": "先師默然處。如何上碑。師對曰師。上堂。佛法也太煞",
    "X81n1568_015:0110c12": "有。祇是舌頭短良久曰。長也。普請般柴次。師遂拈一",
    "X81n1568_015:0110c13": "片拋下曰。一大藏教祇說這箇。見僧量米次。問米籮",
    "X81n1568_015:0110c14": "裏有多少達磨眼睛。僧無對。師代曰。斗量不盡。上堂。",
    "X81n1568_015:0110c15": "人人自有光明在。看時不見暗昏昏。作麼生是諸人",
    "X81n1568_015:0110c16": "自己光明。自代曰。厨庫三門。又曰。好事不如無。示眾。",
    "X81n1568_015:0110c17": "古德道。藥病相治。盡大地是藥。那箇是你自己。乃曰。",
    "X81n1568_015:0110c18": "遇賤即貴。僧曰。乞師指示。師拍手一下。拈拄杖曰。接",
    "X81n1568_015:0110c19": "取拄杖子。僧接得拗作兩橛。師曰。直饒恁麼。也好與",
    "X81n1568_015:0110c20": "三十棒。上堂。一言纔舉。千車同轍。該括微塵。猶是化",
    "X81n1568_015:0110c21": "門之說。若是衲僧合作麼生。若將佛意祖意這裏商",
    "X81n1568_015:0110c22": "量。曹谿一路平沈。還有人道得麼。道得底出來。僧問。",
    "X81n1568_015:0110c23": "如何是超佛越祖之談。師曰。餬餅。曰這裏有甚麼交",
    "X81n1568_015:0110c24": "涉。師曰。灼然有甚麼交涉。乃曰。汝等諸人沒可作了。",
    "X81n1568_015:0111a01": "見人道著祖意。便問。超佛越祖之談。汝且喚甚麼作",
    "X81n1568_015:0111a02": "佛。喚甚麼作祖。且說超佛越祖底道理看。問箇出三",
    "X81n1568_015:0111a03": "界。汝把將三界來看。有甚麼見聞覺知隔礙著汝。有",
    "X81n1568_015:0111a04": "甚麼聲塵色法與汝可了。了箇甚麼椀。以那箇為差",
    "X81n1568_015:0111a05": "殊之見。他古聖不奈何。橫身為物。道箇舉體全真。物",
    "X81n1568_015:0111a06": "物覿體不可得。我向汝道。直下有甚麼事。早是相埋",
    "X81n1568_015:0111a07": "沒了也。汝若實未有入頭處。且獨自參詳。除却著衣",
    "X81n1568_015:0111a08": "喫飯屙屎送尿。更有甚麼事。無端起得如許多般妄",
    "X81n1568_015:0111a09": "想作甚麼。更有一般底。如等閑相似。聚頭學得箇古",
    "X81n1568_015:0111a10": "人話路。識性記持妄想卜度道。我會佛法了也。祇管",
    "X81n1568_015:0111a11": "說葛藤取性過時。更嫌不稱意。千鄉萬里。拋却父母",
    "X81n1568_015:0111a12": "師長。作這去就。這般打野榸漢有甚麼死急。行脚去。",
    "X81n1568_015:0111a13": "以拄杖趂下。上堂。故知時運澆漓。代干像季。近日師",
    "X81n1568_015:0111a14": "僧北去。言禮文殊。南去謂遊衡嶽。恁麼行脚。名字比",
    "X81n1568_015:0111a15": "丘。徒消信施。苦哉苦哉。問著黑漆相似。祇管取性過",
    "X81n1568_015:0111a16": "時。設有三箇兩箇。狂學多聞記持。話路到處覓相似",
    "X81n1568_015:0111a17": "語句。印可老宿。輕忽上流作薄福業。他日閻羅王釘",
    "X81n1568_015:0111a18": "釘之時。莫道無人向你說。若是初心後學。直須擺動",
    "X81n1568_015:0111a19": "精神。莫空記人說處。多虗不如少實。向後祇道自賺。",
    "X81n1568_015:0111a20": "有甚麼事近前。上堂。眾集。師以拄杖指面前曰。乾坤",
    "X81n1568_015:0111a21": "大地微塵諸佛。總在裏許。爭佛法覓勝負。還有人諫",
    "X81n1568_015:0111a22": "得麼。若無人諫得。待老漢與你諫看。僧曰。請和尚諫。",
    "X81n1568_015:0111a23": "師曰。這野狐精。上堂。拈拄杖曰。天親菩薩無端變作",
    "X81n1568_015:0111a24": "一條楖栗杖。乃畫一畫曰。塵沙諸佛盡在這裏葛藤。",
    "X81n1568_015:0111b01": "便下座。上堂。我看汝諸人。二三機中尚不能搆得。空",
    "X81n1568_015:0111b02": "披衲衣何益。汝還會麼。我與汝註破。久後到諸方。若",
    "X81n1568_015:0111b03": "見老宿。舉一指。竪一拂子云。是禪。是道。拽拄杖打破",
    "X81n1568_015:0111b04": "頭便行。若不如此。盡落天魔眷屬。壞滅吾宗。汝若實",
    "X81n1568_015:0111b05": "不會。且向葛藤社裏看。我尋常向汝道。微塵剎土中",
    "X81n1568_015:0111b06": "三世諸佛。西天二十八祖。唐土六祖。盡在拄杖頭上",
    "X81n1568_015:0111b07": "說法。神通變現。聲應十方。一任縱橫。汝還會麼。若不",
    "X81n1568_015:0111b08": "會。且莫掠虗。然雖如此。且諦當實見也未。直饒到此",
    "X81n1568_015:0111b09": "田地。也未夢見衲僧沙彌在。三家村裏不逢一人。驀",
    "X81n1568_015:0111b10": "拈拄杖畫一畫曰。總在這裏。又畫一畫曰。總從這裏",
    "X81n1568_015:0111b11": "出去也。珍重。師一日以手入木師子口。呌曰。齩殺我",
    "X81n1568_015:0111b12": "也相救。(歸宗柔代云。和尚出手太殺)上堂。聞聲悟道。見色明心。遂",
    "X81n1568_015:0111b13": "舉起手曰。觀世音菩薩將錢買餬餅。放下手曰。元來",
    "X81n1568_015:0111b14": "祇是饅頭。上堂。乾坤之內。宇宙之間。中有一寶。秘在",
    "X81n1568_015:0111b15": "形山。拈燈籠向佛殿裏。將三門來燈籠上。作麼生。自",
    "X81n1568_015:0111b16": "代曰。逐物意移。又曰。雲起雷興。示眾曰。十五日已前",
    "X81n1568_015:0111b17": "不問汝。十五日已後。道將一句來。眾無對。自代曰。日",
    "X81n1568_015:0111b18": "日是好日。上堂。拈拄杖曰。凡夫實謂之有。二乘析謂",
    "X81n1568_015:0111b19": "之無。緣覺謂之幻有。菩薩當體即空。衲僧家見拄杖。",
    "X81n1568_015:0111b20": "便喚作拄杖。行但行。坐但坐。不得動著。僧問。如何是",
    "X81n1568_015:0111b21": "佛法大意。師曰。春來草自青。問新到。甚處人。曰新羅。",
    "X81n1568_015:0111b22": "師曰。將甚麼過海。曰草賊大敗。師引手曰。為甚麼在",
    "X81n1568_015:0111b23": "我這裏。曰恰是。師曰。一任[跳-兆+孛]跳。僧無對。問牛頭未見",
    "X81n1568_015:0111b24": "四祖時如何。師曰。家家觀世音。曰見後如何。師曰。火",
    "X81n1568_015:0111c01": "裏蝍蟟吞大蟲。問如何是雲門一曲。師曰。臘月二十",
    "X81n1568_015:0111c02": "五。曰唱者如何。師曰。且緩緩。問如何是雪嶺泥牛吼。",
    "X81n1568_015:0111c03": "師曰。山河走。曰如何是雲門木馬嘶。師曰。天地黑。問",
    "X81n1568_015:0111c04": "從上來事請師提綱。師曰。朝看東南。暮看西北。曰便",
    "X81n1568_015:0111c05": "恁麼會時如何。師曰。東家點燈。西家暗坐。問十二時",
    "X81n1568_015:0111c06": "中如何即得不空過。師曰。向甚麼處著此一問。曰學",
    "X81n1568_015:0111c07": "人不會。請師舉。師曰。將筆硯來。僧乃取筆硯來。師作",
    "X81n1568_015:0111c08": "一頌曰。舉不顧。即差互。擬思量。何劫悟。問如何是學",
    "X81n1568_015:0111c09": "人自己。師曰。遊山翫水。曰如何是和尚自己。師曰。賴",
    "X81n1568_015:0111c10": "遇維那不在。問一口吞盡時如何。師曰。我在你肚裏。",
    "X81n1568_015:0111c11": "曰和尚為甚麼在學人肚裏。師曰。還我話頭來。問如",
    "X81n1568_015:0111c12": "何是道。師曰去。曰學人不會。請師道。師曰。闍黎公驗",
    "X81n1568_015:0111c13": "分明。何在重判。問生死到來如何排遣。師展手曰。還",
    "X81n1568_015:0111c14": "我生死來。問父母不聽不得出家。如何得出家。師曰。",
    "X81n1568_015:0111c15": "淺。曰學人不會。師曰深。問如何是學人自己。師曰。怕",
    "X81n1568_015:0111c16": "我不知。問萬機喪盡時如何。師曰。與我拈佛殿來。與",
    "X81n1568_015:0111c17": "汝商量。曰豈關他事。師喝曰。這掠虗漢。問樹凋葉落",
    "X81n1568_015:0111c18": "時如何。師曰。體露金風。問如何是佛。師曰。乾屎橛。問",
    "X81n1568_015:0111c19": "如何是諸佛出身處。師曰。東山水上行。問古人面壁",
    "X81n1568_015:0111c20": "意旨如何。師曰念七。問如何是祖師西來意。師曰。日",
    "X81n1568_015:0111c21": "裏看山。師問僧。近離甚麼處。曰南嶽。師曰。我不曾與",
    "X81n1568_015:0111c22": "人葛藤。近前來。僧近前。師曰去。僧問。如何是和尚家",
    "X81n1568_015:0111c23": "風。師曰。有讀書人來報。問如何是透法身句。師曰。北",
    "X81n1568_015:0111c24": "斗裏藏身。問如何是西來意。師曰。久雨不晴。又曰。粥",
    "X81n1568_015:0112a01": "飯氣。問承古有言。牛頭橫說竪說。猶未知有向上關",
    "X81n1568_015:0112a02": "棙子。如何是向上關棙子。師曰。東山西嶺青。問如何",
    "X81n1568_015:0112a03": "是端坐念實相。師曰。河裏失錢河裏摝。上堂。函葢乾",
    "X81n1568_015:0112a04": "坤。目機銖兩。不涉世緣。作麼生承當。眾無對。自代曰。",
    "X81n1568_015:0112a05": "一鏃破三關。僧問。如何是雲門劒。師曰祖。問如何是",
    "X81n1568_015:0112a06": "玄中的。師曰[祝/土]。問如何是吹毛劒。師曰骼。又曰胔。問",
    "X81n1568_015:0112a07": "如何是正法眼。師曰普。問如何是啐啄機。師曰響。問",
    "X81n1568_015:0112a08": "如何是雲門一路。師曰親。問殺父殺母。向佛前懺悔。",
    "X81n1568_015:0112a09": "殺佛殺祖。向甚麼處懺悔。師曰露。問鑿壁偷光時如",
    "X81n1568_015:0112a10": "何。師曰恰。問三身中那身說法。師曰要。問承古有言。",
    "X81n1568_015:0112a11": "了即業障本來空。未了應須償宿債。未審二祖是了",
    "X81n1568_015:0112a12": "未了。師曰確。師垂語曰。會佛法如河沙。百草頭上道",
    "X81n1568_015:0112a13": "將一句來。自代云俱。僧問。如何是一代時教。師曰。對",
    "X81n1568_015:0112a14": "一說。問不是目前機。亦非目前事時如何。師曰。倒一",
    "X81n1568_015:0112a15": "說。問如何是法身向上事。師曰。向上與汝道即不難。",
    "X81n1568_015:0112a16": "作麼生會法身。曰請和尚鑒。師曰。鑒即且置。作麼生",
    "X81n1568_015:0112a17": "會法身。曰與麼與麼。師曰。這箇是長連牀上學得底。",
    "X81n1568_015:0112a18": "我且問你。法身還解喫飯麼。僧無對。師問嶺中順維",
    "X81n1568_015:0112a19": "那。古人竪起拂子。放下拂子。意旨如何。順曰。拂前見",
    "X81n1568_015:0112a20": "拂後見。師曰。如是如是。師後却舉問僧。汝道。當初諾",
    "X81n1568_015:0112a21": "伊。不諾伊。僧無對。師曰。可知禮也。問僧。甚處來。曰禮",
    "X81n1568_015:0112a22": "塔來。師曰謔我。曰實禮塔來。師曰。五戒也不持。師甞",
    "X81n1568_015:0112a23": "舉。馬大師道。一切語言。是提婆宗。以這箇為主。乃曰。",
    "X81n1568_015:0112a24": "好語。祇是無人問我。時有僧問。如何是提婆宗。師曰。",
    "X81n1568_015:0112b01": "西天九十六種。你是最下種。問僧。近離甚處。曰西禪。",
    "X81n1568_015:0112b02": "師曰。西禪近日有何言句。僧展兩手。師打一掌。僧曰。",
    "X81n1568_015:0112b03": "某甲話在。師却展兩手。僧無語。師又打。師舉臨濟三",
    "X81n1568_015:0112b04": "句語。問塔主。祇如塔中和尚。得第幾句。主無對。師曰。",
    "X81n1568_015:0112b05": "你問我。主便問。師曰。不快即道。主曰。作麼生是不快",
    "X81n1568_015:0112b06": "即道。師曰。一不成二不是。問直歲。甚處去來。曰刈茆",
    "X81n1568_015:0112b07": "來。師曰。刈得幾箇祖師。曰三百箇。師曰。朝打三千。暮",
    "X81n1568_015:0112b08": "打八百。東家杓柄長。西家杓柄短。又作麼生。歲無語。",
    "X81n1568_015:0112b09": "師便打。僧問。秋初夏末。前程若有人問。作麼生祇對。",
    "X81n1568_015:0112b10": "師曰。大眾退後。曰未審過在甚麼處。師曰。還我九十",
    "X81n1568_015:0112b11": "日飯錢來。有講僧參。經時乃曰。未到雲門時。恰似初",
    "X81n1568_015:0112b12": "生月。及乎到後。曲彎彎地。師得知。乃召問。是你道否。",
    "X81n1568_015:0112b13": "曰是。師曰。甚好。吾問汝。作麼生是初生月。僧乃斫額",
    "X81n1568_015:0112b14": "作望月勢。師曰。你如此。已後夫却目在。僧經旬日復",
    "X81n1568_015:0112b15": "來。師又問。你還會也未。曰未會。師曰。你問我。僧便問。",
    "X81n1568_015:0112b16": "如何是初生月。師曰。曲彎彎地。僧罔措。後果然失目。",
    "X81n1568_015:0112b17": "上堂。諸和尚子莫妄想。天是天。地是地。山是山。水是",
    "X81n1568_015:0112b18": "水。僧是僧。俗是俗。良久曰。與我拈案山來。僧便問。學",
    "X81n1568_015:0112b19": "人見山是山。水是水時如何。師曰。三門為甚麼騎佛",
    "X81n1568_015:0112b20": "殿從這裏過。曰恁麼則不妄想去也。師曰。還我話頭",
    "X81n1568_015:0112b21": "來。上堂。你若不相當。且覓箇入頭處。微塵諸佛在你",
    "X81n1568_015:0112b22": "舌頭上。三藏聖教在你脚跟底。不如悟去好。還有悟",
    "X81n1568_015:0112b23": "得底麼。出來對眾道看。示眾。盡十方世界。乾坤大地。",
    "X81n1568_015:0112b24": "以拄杖畫云。百雜碎。三乘十二分教。達磨西來。放過",
    "X81n1568_015:0112c01": "即不可。若不放過。不消一喝。示眾。真空不壞有。真空",
    "X81n1568_015:0112c02": "不異色。僧便問。作麼生是真空。師曰。還聞鐘聲麼。曰",
    "X81n1568_015:0112c03": "此是鏡聲。師曰。驢年夢見麼。上堂。平地上死人無數。",
    "X81n1568_015:0112c04": "過得荊棘林者是好手。時有僧出曰。與麼則堂中第",
    "X81n1568_015:0112c05": "一座有長處也。師曰。蘇嚕蘇嚕。&#;長老舉菩薩手中",
    "X81n1568_015:0112c06": "赤幡問。師作麼生。師曰。你是無禮漢。&#;曰。作麼生無",
    "X81n1568_015:0112c07": "禮。師曰。是你外道奴也作不得。僧問。佛法如水中月。",
    "X81n1568_015:0112c08": "是否。師曰。清波無透路。曰和尚從何得。師曰。再問復",
    "X81n1568_015:0112c09": "何來。曰正與麼時如何。師曰。重疊關山路。上堂。拈拄",
    "X81n1568_015:0112c10": "杖曰。拄杖子化為龍。吞却乾坤了也。山河大地甚處",
    "X81n1568_015:0112c11": "得來。師有偈曰。不露風骨句。未語先分付。進步口喃",
    "X81n1568_015:0112c12": "喃。知君大罔措。示眾。大用現前。不存軌則。時有僧問。",
    "X81n1568_015:0112c13": "如何是大用現前。師拈起拄杖高聲唱曰。釋迦老子",
    "X81n1568_015:0112c14": "來也。上堂。要識祖師麼。以拄杖指曰。祖師在你頭上",
    "X81n1568_015:0112c15": "[跳-兆+孛]跳。要識祖師眼睛麼。在你脚跟下。又曰。這箇是祭",
    "X81n1568_015:0112c16": "鬼神茶飯。雖然如此。鬼神也無厭足。示眾。一人因說",
    "X81n1568_015:0112c17": "得悟。一人因喚得悟。一人聞舉便回去。你道便回去",
    "X81n1568_015:0112c18": "意作麼生。復曰。也好與三十棒。上堂。光不透脫。有兩",
    "X81n1568_015:0112c19": "般病。一切處不明。面前有物。是一。又透得一切法空。",
    "X81n1568_015:0112c20": "隱隱地似有箇物相似。亦是光不透脫。又法身亦有",
    "X81n1568_015:0112c21": "兩般病。得到法身。為法執不忘。己見猶存。坐在法身",
    "X81n1568_015:0112c22": "邊。是一。直饒透得法身去。放過即不可。子細點檢將",
    "X81n1568_015:0112c23": "來。有甚麼氣息。亦是病。問僧。光明寂照遍河沙。豈不",
    "X81n1568_015:0112c24": "是張拙秀才語。曰是。師曰。話墮也。僧問。如何是法身。",
    "X81n1568_015:0113a01": "師曰。六不收。問不起一念。還有過也無。師曰。須彌山。",
    "X81n1568_015:0113a02": "問如何是清淨法身。師曰。花藥欄。曰便恁麼去時如",
    "X81n1568_015:0113a03": "何。師曰。金毛師子。問如何是塵塵三昧。師曰。鉢裏飯。",
    "X81n1568_015:0113a04": "桶裏水。問一言道盡時如何。師曰。裂破。問如何是佛",
    "X81n1568_015:0113a05": "法大意。師曰。面南看北斗。問一切智通無障礙時如",
    "X81n1568_015:0113a06": "何。師曰。掃地潑水相公來。師到天童。童曰。你還定當",
    "X81n1568_015:0113a07": "得麼。師曰。和尚道甚麼。童曰。不會則目前包裹。師曰。",
    "X81n1568_015:0113a08": "會則目前包裹。師到曹山。見示眾云。諸方盡把格則。",
    "X81n1568_015:0113a09": "何不與他道。却令他不疑去。師問。密密處。為甚麼不",
    "X81n1568_015:0113a10": "知有。山曰。祇為密密。所以不知有。師曰。此人如何親",
    "X81n1568_015:0113a11": "近。山曰。莫向密密處親近。師曰。不向密密處親近時",
    "X81n1568_015:0113a12": "如何。山曰。始解親近。師應喏喏。師到鵝湖。聞上堂曰。",
    "X81n1568_015:0113a13": "莫道未了底人。長時浮逼逼地。設使了得底。明明得",
    "X81n1568_015:0113a14": "知有去處。尚乃浮逼逼地。師下問首座。適來和尚意",
    "X81n1568_015:0113a15": "作麼生。曰浮逼逼地。師曰。首座久在此住。頭白齒黃。",
    "X81n1568_015:0113a16": "作這箇語話。曰上座又作麼生。師曰。要道即得。見即",
    "X81n1568_015:0113a17": "便見。若不見莫亂道。曰祇如道浮逼逼地又作麼生。",
    "X81n1568_015:0113a18": "師曰。頭上著枷。脚下著杻。曰與麼則無佛法也。師曰。",
    "X81n1568_015:0113a19": "此是文殊普賢大人境界。僧舉灌溪上堂曰。十方無",
    "X81n1568_015:0113a20": "壁落。四面亦無門。淨躶躶。赤灑灑。沒可把。師曰。舉即",
    "X81n1568_015:0113a21": "易。出也大難。曰上座不肯和尚與麼道那。師曰。你適",
    "X81n1568_015:0113a22": "來與麼舉那。曰是。師曰。你驢年夢見灌溪。曰某甲話",
    "X81n1568_015:0113a23": "在。師曰。我問你。十方無壁落。四面亦無門。你道。大梵",
    "X81n1568_015:0113a24": "天王與帝釋天商量甚處事。曰豈干他事。師喝曰。逐",
    "X81n1568_015:0113b01": "隊喫飯漢。師到江州。有陳尚書者。請齋。纔見便問。儒",
    "X81n1568_015:0113b02": "書中即不問。三乘十二分教。自有座主。作麼生是衲",
    "X81n1568_015:0113b03": "僧行脚事。師曰。曾問幾人來。書曰。即今問上座。師曰。",
    "X81n1568_015:0113b04": "即今且置。作麼生是教意。書曰。黃卷赤軸。師曰。這箇",
    "X81n1568_015:0113b05": "是文字語言。作麼生是教意。書曰。口欲談而辭喪。心",
    "X81n1568_015:0113b06": "欲緣而慮忘。師曰。口欲談而辭喪。為對有言。心欲緣",
    "X81n1568_015:0113b07": "而慮忘。為對妄想。作麼生是教意。書無語。師曰。見說",
    "X81n1568_015:0113b08": "尚書看法華經。是否。書曰是。師曰。經中道。一切治生",
    "X81n1568_015:0113b09": "產業。皆與實相不相違背。且道非非想天。有幾人退",
    "X81n1568_015:0113b10": "位。書無語。師曰。尚書且莫草草。三經五論師僧拋却。",
    "X81n1568_015:0113b11": "特入叢林。十年二十年。尚不奈何。尚書又爭得會。書",
    "X81n1568_015:0113b12": "禮拜曰。某甲罪過。師唱道靈樹雲門凡三十載。機緣",
    "X81n1568_015:0113b13": "語句備載廣錄。以乾和七年己酉四月十日順寂。塔",
    "X81n1568_015:0113b14": "全身於方丈後。十七載示夢阮紹莊曰。與吾寄語秀",
    "X81n1568_015:0113b15": "華宮使特進李托。奏請開塔。遂致奉勑迎請內庭。供",
    "X81n1568_015:0113b16": "養逾月方還。因改寺為大覺。諡大慈雲匡真弘明禪",
    "X81n1568_015:0113b17": "師。",
    "X81n1568_015:0113b18": "南嶽下七世",
    "X81n1568_015:0113b19": "雲門偃禪師法嗣",
    "X81n1568_015:0113b20": "韶州白雲子祥實性大師初住慈光院。廣主召入府",
    "X81n1568_015:0113b21": "說法。時有僧問。覺華纔綻。正遇明時。不昧宗風。乞師",
    "X81n1568_015:0113b22": "方便。師曰。我王有令。問祖意教意是同是別。師曰。不",
    "X81n1568_015:0113b23": "別。曰恁麼則同也。師曰。不妨領話。問諸佛出世。普徧",
    "X81n1568_015:0113b24": "大千。白雲一會。如何舉揚。師曰。賺却幾人來。曰恁麼",
    "X81n1568_015:0113c01": "則四眾何依。師曰。沒交涉。問即心即佛。示誨之辭。不",
    "X81n1568_015:0113c02": "涉前言。如何指教。師曰。東西且置。南北作麼生。問如",
    "X81n1568_015:0113c03": "何是和尚家風。師曰。石橋那畔有。這邊無。會麼。曰不",
    "X81n1568_015:0113c04": "會。師曰。且作丁公吟。問衣到六祖為甚麼不傳。師曰。",
    "X81n1568_015:0113c05": "海晏河清。問從上宗乘如何舉揚。師曰。今日未喫茶",
    "X81n1568_015:0113c06": "上堂。諸人會麼。但向街頭市尾。屠兒魁劊。地獄鑊湯",
    "X81n1568_015:0113c07": "處會取。若恁麼會得。堪與人天為師。若向衲僧門下。",
    "X81n1568_015:0113c08": "天地懸殊。更有一般底。祇向長連牀上。作好人去。汝",
    "X81n1568_015:0113c09": "道此兩般人。那箇有長處。無事珍重。問僧。甚麼處來。",
    "X81n1568_015:0113c10": "曰雲門來。師曰。裏許有多少水牛。曰一箇兩箇。師曰。",
    "X81n1568_015:0113c11": "好水牛。問僧。不壞假名而談實相。作麼生。僧指倚子",
    "X81n1568_015:0113c12": "曰。這箇是倚子。師以手撥倚曰。與我將鞋袋來。僧無",
    "X81n1568_015:0113c13": "對。師曰。這虗頭漢。(雲門聞乃云。須是我祥兄始得)師將示滅。白眾曰。",
    "X81n1568_015:0113c14": "某甲雖提祖印。未盡其中事。諸仁者且道。其中事作",
    "X81n1568_015:0113c15": "麼生。莫是無邊中間內外已否。若如是會。即大地如",
    "X81n1568_015:0113c16": "鋪沙。良久曰。去此即他方相見。言訖而寂。",
    "X81n1568_015:0113c17": "鼎州德山緣密圓明禪師上堂。僧堂前事時人知有。",
    "X81n1568_015:0113c18": "佛殿後事作麼生。上堂。我有三句語。示汝諸人。一句",
    "X81n1568_015:0113c19": "函葢乾坤。一句截斷眾流。一句隨波逐浪。作麼生辯。",
    "X81n1568_015:0113c20": "若辯得出。有參學分。若辯不出。長安路上輥輥地。僧",
    "X81n1568_015:0113c21": "問。如何是透法身句。師曰。三尺杖子攪黃河。問百花",
    "X81n1568_015:0113c22": "未發時如何。師曰。黃河渾底流。曰發後如何。師曰。幡",
    "X81n1568_015:0113c23": "竿頭指天。問不犯辭鋒時如何。師曰。天台南嶽。曰便",
    "X81n1568_015:0113c24": "恁麼去時如何。師曰。江西湖南。問佛未出世時如何。",
    "X81n1568_015:0114a01": "師曰。河裏盡是木頭船。曰出世後如何。師曰。這頭蹋",
    "X81n1568_015:0114a02": "著那頭掀。上堂。與麼來者。現成公案。不與麼來者。垛",
    "X81n1568_015:0114a03": "生招箭。總不與麼來者徐六擔板。迅速鋒鋩。猶是鈍",
    "X81n1568_015:0114a04": "漢。萬里無雲。青天猶在。上堂。但參活句。莫參死句。活",
    "X81n1568_015:0114a05": "句下薦得。永劫無滯。一塵一佛國。一葉一釋迦。是死",
    "X81n1568_015:0114a06": "句。揚眉瞬目。舉指竪拂。是死句。山河大地。更無誵訛。",
    "X81n1568_015:0114a07": "是死句。時有僧問。如何是活句。師曰。波斯仰面看。曰",
    "X81n1568_015:0114a08": "恁麼則不謬去也。師便打。上堂。舉臨濟示眾曰。恁麼",
    "X81n1568_015:0114a09": "來者。恰似失却。不恁麼來者。無繩自縛。十二時中。莫",
    "X81n1568_015:0114a10": "亂斟酌。會與不會。都盧是錯。分明與麼道。一任天下",
    "X81n1568_015:0114a11": "人貶剝。師曰。古鏡濶一丈。屋梁長三尺。是汝鉢盂鐼",
    "X81n1568_015:0114a12": "子濶多少。上堂。俱胝和尚凡有扣問祇竪一指。寒則",
    "X81n1568_015:0114a13": "普天寒。熱則普天熱。僧問。己事未明。如何辯得。師曰。",
    "X81n1568_015:0114a14": "須彌山頂上。曰便恁麼去時如何。師曰。脚下水淺深。",
    "X81n1568_015:0114a15": "問達磨未來時如何。師曰。千年松倒挂。曰來後如何。",
    "X81n1568_015:0114a16": "師曰。金剛努起拳。問師未出世時如何。師曰。佛殿正",
    "X81n1568_015:0114a17": "南開。曰出世後如何。師曰。白雲山上起。曰出與未出。",
    "X81n1568_015:0114a18": "還分不分。師曰。靜處薩婆訶。問如何是和尚家風。師",
    "X81n1568_015:0114a19": "曰。南山起雲。北山下雨。問如何是應用之機。師喝。僧",
    "X81n1568_015:0114a20": "曰。祇這箇為復別有。師便打。問大用現前不存軌則",
    "X81n1568_015:0114a21": "時如何。師曰。黑地打破甕。僧退步。師便打。問佛未出",
    "X81n1568_015:0114a22": "世時如何。師曰。猢猻繫露柱。曰出世後如何。師曰。猢",
    "X81n1568_015:0114a23": "猻入布袋。問文殊與維摩對談何事。師曰。并汝三人",
    "X81n1568_015:0114a24": "無繩自縛。問如何是佛。師曰。滿日荒榛。曰學人不會。",
    "X81n1568_015:0114b01": "師曰。勞而無功。問盡大地致一問不得時如何。師曰。",
    "X81n1568_015:0114b02": "話墮也。曰大眾總見。師便打。問無蹤無跡。是甚麼人",
    "X81n1568_015:0114b03": "行履。師曰。偷牛賊。問羚羊未挂角時如何。師曰。獵屎",
    "X81n1568_015:0114b04": "狗。曰挂後如何。師曰。獵屎狗。問牛頭未見四祖時如",
    "X81n1568_015:0114b05": "何。師曰。秋來黃葉落。曰見後如何。師曰。春來草自青。",
    "X81n1568_015:0114b06": "岳州巴陵新開院顥鑒禪師初到雲門。門曰。雪峯和",
    "X81n1568_015:0114b07": "尚道。開却門達磨來也。我問你。作麼生。師曰。築著和",
    "X81n1568_015:0114b08": "尚鼻孔。門曰。地神惡發。把須彌山一摑。[跳-兆+孛]跳上梵天。",
    "X81n1568_015:0114b09": "拶破帝釋鼻孔。你為甚麼向日本國裏藏身。師曰。和",
    "X81n1568_015:0114b10": "尚莫瞞人好。門曰。築著老僧鼻孔。又作麼生。師無語。",
    "X81n1568_015:0114b11": "門曰。將知你祇是學語之流。師住後。更不作法嗣書。",
    "X81n1568_015:0114b12": "祇將三轉語上雲門。僧問。如何是道。師曰。明眼人落",
    "X81n1568_015:0114b13": "井。問如何是吹毛劒。師曰。珊瑚枝枝撑著月。問如何",
    "X81n1568_015:0114b14": "是提婆宗。師曰。銀椀裏盛雪。門曰。他後老僧忌日。祇",
    "X81n1568_015:0114b15": "消舉此三轉語。足以報恩。自後忌辰果如所囑。僧問。",
    "X81n1568_015:0114b16": "祖意教意是同是別。師曰。鷄寒上樹。鴨寒下水。問三",
    "X81n1568_015:0114b17": "乘十二分教。即不疑。如何是宗門中事。師曰。不是衲",
    "X81n1568_015:0114b18": "僧分上事。曰如何是衲僧分上事。師曰。貪觀白浪。失",
    "X81n1568_015:0114b19": "却手橈。問僧。遊山來。為佛法來。曰清平世界說甚麼",
    "X81n1568_015:0114b20": "佛法。師曰。好箇無事禪客。曰早是多事了也。師曰。上",
    "X81n1568_015:0114b21": "座去年在此過夏了。曰不曾。師曰。與麼則先來不相",
    "X81n1568_015:0114b22": "識。下去。師將拂子遺僧。僧曰。本來清淨。用拂子作甚",
    "X81n1568_015:0114b23": "麼。師曰。既知清淨。切勿忘却(梁山觀別云。也須排却)。",
    "X81n1568_015:0114b24": "隨州雙泉山師寬明教禪師上堂。舉拂子曰。這箇接",
    "X81n1568_015:0114c01": "中下之人。時有僧問。上上人來時如何。師曰。打鼓為",
    "X81n1568_015:0114c02": "三軍。問向上宗乘如何舉唱。師曰。不敢。曰恁麼則含",
    "X81n1568_015:0114c03": "生有望。師曰。脚下水深淺。問凡有言句盡落有無。不",
    "X81n1568_015:0114c04": "落有無時如何。師曰。東弗于逮。曰這箇猶落有無。師",
    "X81n1568_015:0114c05": "曰。支過雪山西。僧問洞山初和尚。如何是佛。山曰。麻",
    "X81n1568_015:0114c06": "三斤。師聞之乃曰。向南有竹。向北有木。問不可以智",
    "X81n1568_015:0114c07": "知。不可以識識時如何。師曰。不入這箇野狐群隊。問",
    "X81n1568_015:0114c08": "如何是定。師曰。鰕跳不出斗。曰如何出得去。師曰。南",
    "X81n1568_015:0114c09": "山起雲。北山下雨。問北斗裏藏身。意旨如何。師曰。鷄",
    "X81n1568_015:0114c10": "寒上樹。鴨寒下水。問竪起杖子意旨如何。師曰。一葉",
    "X81n1568_015:0114c11": "落知天下秋。師遊山回。首座同眾出接。座曰。和尚遊",
    "X81n1568_015:0114c12": "山巇嶮不易。師提起拄杖曰。全得這箇力。座乃奪却。",
    "X81n1568_015:0114c13": "師放身便倒。大眾皆進前扶起。師拈拄杖一時趂散。",
    "X81n1568_015:0114c14": "回顧侍者曰。向道全得這箇力。師一日訪白兆。兆曰。",
    "X81n1568_015:0114c15": "老僧有箇木魚頌。師曰。請舉看。兆曰。伏惟爛木一橛。",
    "X81n1568_015:0114c16": "佛與眾生不別。若以杖子擊著。直得聖凡路絕。師曰。",
    "X81n1568_015:0114c17": "此頌有成褫。無成褫。兆曰。無成褫。師曰。佛與眾生不",
    "X81n1568_015:0114c18": "別。聻。侍僧救曰。有成褫。師曰。直得聖凡路絕。聻。當時",
    "X81n1568_015:0114c19": "白兆一眾失色。僧問。新年頭還有佛法也無。師曰無。",
    "X81n1568_015:0114c20": "曰日日是好日。年年是好年。為甚却無。師曰。張公喫",
    "X81n1568_015:0114c21": "酒李公醉。僧曰。老老大大。龍頭蛇尾。師曰。明教今日",
    "X81n1568_015:0114c22": "失利。",
    "X81n1568_015:0114c23": "益州青城香林院澄遠禪師漢州綿竹人。姓上官。在",
    "X81n1568_015:0114c24": "眾日普請鉏草次。有一僧曰。看俗家失火。師曰。那裏",
    "X81n1568_015:0115a01": "火。曰不見那。師曰。不見。曰這瞎漢。是時一眾皆言遠",
    "X81n1568_015:0115a02": "上座敗闕。後明教寬聞舉歎曰。須是我遠兄始得。住",
    "X81n1568_015:0115a03": "後僧問。美味醍醐。為甚麼變成毒藥。師曰。導江紙貴。",
    "X81n1568_015:0115a04": "問見色便見心時如何。師曰。適來甚麼處去來。曰心",
    "X81n1568_015:0115a05": "境俱忘時如何。師曰。開眼坐睡。問北斗裏藏身。意旨",
    "X81n1568_015:0115a06": "如何。師曰。月似彎弓少雨多風。問如何是諸師心。師",
    "X81n1568_015:0115a07": "曰。清則始終清。曰如何領會。師曰。莫受人謾好。問如",
    "X81n1568_015:0115a08": "何是祖師西來意。師曰。踏步者誰。問如何是和尚妙",
    "X81n1568_015:0115a09": "藥。師曰。不離眾味。曰喫者如何。師曰。唼啗看。問如何",
    "X81n1568_015:0115a10": "是室內一盌燈。師曰。三人證龜成鼈。問如何是衲衣",
    "X81n1568_015:0115a11": "下事。師曰。臘月火燒山。問大眾雲集。請師施設。師曰。",
    "X81n1568_015:0115a12": "三不待兩。問如何是學人時中事。師曰。恰恰。問如何",
    "X81n1568_015:0115a13": "是玄。師曰。今日來。明日去。曰如何是玄中玄。師曰。長",
    "X81n1568_015:0115a14": "連牀上。問如何是香林一脉泉。師曰。念無間斷。曰飲",
    "X81n1568_015:0115a15": "者如何。師曰。隨方斗秤。問如何是衲僧正眼。師曰。不",
    "X81n1568_015:0115a16": "分別。曰照用事如何。師曰。行路人失脚。問萬機俱泯",
    "X81n1568_015:0115a17": "迹。方識本來人。時如何。師曰。清機自顯。曰恁麼則不",
    "X81n1568_015:0115a18": "別人。師曰。方見本來人。問魚遊陸地時如何。師曰。發",
    "X81n1568_015:0115a19": "言必有後救。曰却下碧潭時如何。師曰。頭重尾輕。問",
    "X81n1568_015:0115a20": "但有言句盡是賓。如何是主。師曰。長安城裏。曰如何",
    "X81n1568_015:0115a21": "領會。師曰。千家萬戶。問如何是西來的的意。師曰。坐",
    "X81n1568_015:0115a22": "久成勞。曰便回轉時如何。師曰。墮落深坑。問如何是",
    "X81n1568_015:0115a23": "無縫塔。師曰。合掌當胷。曰如何是塔中人。師曰。露也。",
    "X81n1568_015:0115a24": "問教法未來時如何。師曰。閻羅天子。曰來後如何。師",
    "X81n1568_015:0115b01": "曰。大宋國裏。問一子出家。九族解脫。目連為甚麼母",
    "X81n1568_015:0115b02": "入地獄。師曰。確。問如何是平常心。師曰。早朝不審。晚",
    "X81n1568_015:0115b03": "後珍重。上堂。是汝諸人。盡是擔鉢囊向外行脚。還識",
    "X81n1568_015:0115b04": "得性也未。若識得。試出來道看。若識不得。祇是被人",
    "X81n1568_015:0115b05": "熱謾將去。且問。汝諸人。是汝參學日久用心。掃地煎",
    "X81n1568_015:0115b06": "茶。遊山翫水。汝且釘釘。喚甚麼作自性。諸人且道。始",
    "X81n1568_015:0115b07": "終不變不異。無高無下。無好無醜。不生不滅。究竟歸",
    "X81n1568_015:0115b08": "於何處。諸人還知得下落所在也未。若於這裏知得",
    "X81n1568_015:0115b09": "所在。是諸佛解脫法門。悟道見性。始終不疑不慮。一",
    "X81n1568_015:0115b10": "任橫行。一切人不奈汝何。出言吐氣。實有來處。如人",
    "X81n1568_015:0115b11": "買田。須是收得元本契書。若不得他元本契書。終是",
    "X81n1568_015:0115b12": "不穩。遮莫經官判狀亦是不得。其奈不收得元本契",
    "X81n1568_015:0115b13": "書。終是被人奪却。汝等諸人。參禪學道亦復如是。還",
    "X81n1568_015:0115b14": "有人收得元本契書麼。試拈出看。汝且喚甚麼作元",
    "X81n1568_015:0115b15": "本契書。諸人試道看。若是靈利底。纔聞與麼說著。便",
    "X81n1568_015:0115b16": "知去處。若不知去處。向外邊學得千般巧妙記持解",
    "X81n1568_015:0115b17": "會。口似傾河。終不究竟。與汝自己天地差殊。且去衣",
    "X81n1568_015:0115b18": "鉢下體當尋覓看。若有箇見處。上來這裏道看。老僧",
    "X81n1568_015:0115b19": "與汝證明。若覓不得。且依行隊去。將示寂。辭知府宋",
    "X81n1568_015:0115b20": "公璫曰。老僧行脚去。通判曰。這僧風狂。八十歲行脚",
    "X81n1568_015:0115b21": "去那裏。宋曰。大善知識去住自由。師謂眾曰。老僧四",
    "X81n1568_015:0115b22": "十年方打成一片。言訖而逝。塔于本山。",
    "X81n1568_015:0115b23": "襄州洞山守初宗慧禪師初參雲門。門問。近離甚處。",
    "X81n1568_015:0115b24": "師曰。查渡。門曰。夏在甚處。師曰。湖南報慈。曰幾時離",
    "X81n1568_015:0115c01": "彼。師曰。八月二十五。門曰。放汝三頓棒。師至明日却",
    "X81n1568_015:0115c02": "上問訊。昨日蒙和尚放三頓棒。不知過在甚麼處。門",
    "X81n1568_015:0115c03": "曰。飯袋子。江西湖南便恁麼去。師於言下大悟。遂曰。",
    "X81n1568_015:0115c04": "他後向無人煙處。不蓄一粒米。不種一莖菜。接待十",
    "X81n1568_015:0115c05": "方往來。盡與伊抽釘拔楔。拈却炙脂帽子。脫却鶻臭",
    "X81n1568_015:0115c06": "布衫。教伊洒洒地。作個無事衲僧。豈不快哉。門曰。你",
    "X81n1568_015:0115c07": "身如椰子大。開得如許大口。師便禮拜。住後上堂。言",
    "X81n1568_015:0115c08": "無展事。語不投機。承言者喪。滯句者迷。還得麼。你衲",
    "X81n1568_015:0115c09": "僧分上。到這裏須具擇法眼始得。祇如洞山恁麼道。",
    "X81n1568_015:0115c10": "也有一場過。且道過在甚麼處。僧問。迢迢一路時如",
    "X81n1568_015:0115c11": "何。師曰。天晴不肯去。直待雨淋頭。曰諸聖作麼生。師",
    "X81n1568_015:0115c12": "曰。入泥入水。問心未生時。法在甚麼處。師曰。風吹荷",
    "X81n1568_015:0115c13": "葉動。決定有魚行。問師登師子座。請師唱道情。師曰。",
    "X81n1568_015:0115c14": "晴乾開水道。無事設曹司。曰恁麼則謝師指示。師曰。",
    "X81n1568_015:0115c15": "賣鞋老婆脚[起-巳+歷](郎擊切)趚。(七亦切)問如何是三寶。師曰。商",
    "X81n1568_015:0115c16": "量不下。問如何是無縫塔。師曰。十字街頭石師子。問",
    "X81n1568_015:0115c17": "僧。甚處來。曰汝州。師曰。此去多少。曰七百里。師曰。踏",
    "X81n1568_015:0115c18": "破幾緉草鞋。曰三緉。師曰。甚處得錢買。曰打笠子。師",
    "X81n1568_015:0115c19": "曰。參堂去。僧應喏。問如何是免得生死底法。師曰。見",
    "X81n1568_015:0115c20": "之不取。思之三年。僧問。離却心機意識。請師一句。師",
    "X81n1568_015:0115c21": "曰。道士著黃甕裏坐。問非時親覲。請師一句。師曰。對",
    "X81n1568_015:0115c22": "眾怎生舉。曰據現定舉。師曰。放汝三十棒。曰過在甚",
    "X81n1568_015:0115c23": "麼處。師曰。罪不重科。問如何是佛。師曰。麻三斤。問蓮",
    "X81n1568_015:0115c24": "華未出水時如何。師曰。楚山頭倒卓。曰出水後如何。",
    "X81n1568_015:0116a01": "師曰。漢水正東流。問如何是吹毛劒。師曰。金州客。曰",
    "X81n1568_015:0116a02": "用者如何。師曰。伏惟尚饗。問車住牛不住時如何。師",
    "X81n1568_015:0116a03": "曰。用駕車漢作麼。問如何是衲僧分上事。師曰。雲裹",
    "X81n1568_015:0116a04": "楚山頭。決定多風雨。問海竭人亡時如何。師曰。難得。",
    "X81n1568_015:0116a05": "曰便恁麼去時如何。師曰。雲在青天。水在瓶。問文殊",
    "X81n1568_015:0116a06": "普賢來參時如何。師曰。趂向水牯牛欄裏著。曰和尚",
    "X81n1568_015:0116a07": "入地獄如箭射。師曰。全憑子力。問如何是正法眼。師",
    "X81n1568_015:0116a08": "曰。紙撚無油。問牛頭未見四祖時如何。師曰。楖栗木",
    "X81n1568_015:0116a09": "拄杖。曰見後如何。師曰。竇八布衫。問如何是佛。師曰。",
    "X81n1568_015:0116a10": "灼然諦當。問萬緣俱息。意旨如何。師曰。甕裏石人賣",
    "X81n1568_015:0116a11": "棗圈。問如何是洞山劒。師曰。作麼。曰學人要知。師曰。",
    "X81n1568_015:0116a12": "罪過。問乾坤休著意。宇宙不留心。學人祇恁麼。師又",
    "X81n1568_015:0116a13": "作麼生。師曰。峴山亭起霧。灘峻不留船。問大眾雲臻。",
    "X81n1568_015:0116a14": "請師撮其樞要。略舉大綱。師曰。水上浮漚呈五色。海",
    "X81n1568_015:0116a15": "底蝦蟇呌月明。問正當恁麼時。文殊普賢在甚麼處。",
    "X81n1568_015:0116a16": "師曰。長者八十一。其樹不生耳。曰意旨如何。師曰。一",
    "X81n1568_015:0116a17": "則不成。二則不是。",
    "X81n1568_015:0116a18": "洪州泐潭道謙禪師僧問。如何是泐潭家風。師曰。闍",
    "X81n1568_015:0116a19": "黎到來幾日也。問但有纖毫即是塵。不有時作麼生。",
    "X81n1568_015:0116a20": "師以手掩兩目。問當陽舉唱。誰是聞者。師曰。老僧不",
    "X81n1568_015:0116a21": "患耳聾。問悟本無門。如何得入。師曰。阿誰教汝恁麼",
    "X81n1568_015:0116a22": "問。",
    "X81n1568_015:0116a23": "金陵奉先深禪師江南主請開堂。纔升座。維那白槌",
    "X81n1568_015:0116a24": "曰。法筵龍象眾。當觀第一義。師便曰。果然不識。鈍置",
    "X81n1568_015:0116b01": "殺人。時有僧出問。如何是第一義。師曰。賴遇適來道",
    "X81n1568_015:0116b02": "了也。曰如何領會。師曰。速禮三拜。復曰。大眾且道。鈍",
    "X81n1568_015:0116b03": "置落在阿誰分上。師同明和尚在眾時。聞僧問法眼。",
    "X81n1568_015:0116b04": "如何是色。眼竪起拂子。或曰。鷄冠花。或曰。貼肉汗衫。",
    "X81n1568_015:0116b05": "三人特往請益。問曰。承聞和尚有三種色語。是否。眼",
    "X81n1568_015:0116b06": "曰是。師曰。鷂子過新羅。便歸眾。時李王在座下不肯。",
    "X81n1568_015:0116b07": "乃白法眼曰。寡人來日致茶筵。請二人重新問話。明",
    "X81n1568_015:0116b08": "日茶罷。備綵一箱劒一口。謂二師曰。上座若問話得",
    "X81n1568_015:0116b09": "是。奉賞雜綵一箱。若問不是。祇賜一劒。法眼陞座。師",
    "X81n1568_015:0116b10": "復出問。今日奉敕問話。師還許也無。眼曰許。曰鷂子",
    "X81n1568_015:0116b11": "過新羅。捧綵便行。大眾一時散去。時法燈作維那。乃",
    "X81n1568_015:0116b12": "鳴鐘集眾。僧堂前勘師。眾集。燈問。承聞二上座久在",
    "X81n1568_015:0116b13": "雲門。有甚奇特因緣。舉一兩則來商量看。師曰。古人",
    "X81n1568_015:0116b14": "道。白鷺下田千點雪。黃鸎上樹一枝花。維那作麼生",
    "X81n1568_015:0116b15": "商量。燈擬議。師打一座具。便歸眾。師同明和尚到淮",
    "X81n1568_015:0116b16": "河。見人牽網。有魚從網透出。師曰。明兄俊哉。一似箇",
    "X81n1568_015:0116b17": "衲僧相似。明曰。雖然如此。爭如當初不撞入網羅好。",
    "X81n1568_015:0116b18": "師曰。明兄你欠悟在。明至中夜方省。",
    "X81n1568_015:0116b19": "隨州雙泉郁禪師僧問。如何是第一句。師曰。回頭終",
    "X81n1568_015:0116b20": "不顧。曰如何是第二句。師曰。未語先分付。曰如何是",
    "X81n1568_015:0116b21": "第三句。師曰。連根猶帶苦。上堂。初祖不虗傳。二祖不",
    "X81n1568_015:0116b22": "虗受。彼彼大丈夫。因甚麼到恁麼地。便下座。後住舒",
    "X81n1568_015:0116b23": "州海會。僧問。如何是舒州境。師曰。浣水逆流山露骨。",
    "X81n1568_015:0116b24": "曰如何是境中人。師曰。地有毒蛇沙有虱。",
    "X81n1568_015:0116c01": "韶州披雲智寂禪師僧問。如何是披雲境。師曰。白日",
    "X81n1568_015:0116c02": "沒閑人。問如何是不遷義。師曰。山高不礙白雲飛。問",
    "X81n1568_015:0116c03": "以字不成。八字不是。未審是甚麼字。師曰。聽老僧一",
    "X81n1568_015:0116c04": "偈。以字不是八不成。森羅萬象此中明。直饒巧說千",
    "X81n1568_015:0116c05": "般妙。不是謳阿不是經。問如何是色空。師曰。拾取落",
    "X81n1568_015:0116c06": "花生舊枝。問如何是一塵。師曰。滿目是青山。問如何",
    "X81n1568_015:0116c07": "是毗盧藏中有大經卷。師曰。拈不得。曰為甚拈不得。",
    "X81n1568_015:0116c08": "師曰。特地却成愁。",
    "X81n1568_015:0116c09": "韶州舜峯義韶禪師僧問。正法無言時如何。師曰。言。",
    "X81n1568_015:0116c10": "曰學人不會。乞師端的。師曰。兩重公案。曰豈無方便。",
    "X81n1568_015:0116c11": "師曰。無禮難容。問祖意教意。是同是別。師曰。日出東",
    "X81n1568_015:0116c12": "方月落西。僧正到方丈曰。方丈得恁麼黑。師曰。老鼠",
    "X81n1568_015:0116c13": "窟。正曰。放猫兒入好。師曰。試放看。正無對。師拊掌笑。",
    "X81n1568_015:0116c14": "師與老宿渡江次。師取錢與渡子。宿曰。囊中若有青",
    "X81n1568_015:0116c15": "銅片。師揖曰。長老莫笑。",
    "X81n1568_015:0116c16": "南嶽般若寺啟柔禪師僧問。西天以蠟人為驗。此士",
    "X81n1568_015:0116c17": "如何。師曰。新羅人草鞋。問如何是千聖同歸底道理。",
    "X81n1568_015:0116c18": "師曰。未達苦空境。無人不歎嗟。上堂。眾聞板聲集。師",
    "X81n1568_015:0116c19": "因示偈曰。妙哉三下板。知識盡來參。既善分時節。吾",
    "X81n1568_015:0116c20": "今不再三。便下座。",
    "X81n1568_015:0116c21": "潞府妙勝臻禪師僧問。金粟如來為甚麼却降釋迦",
    "X81n1568_015:0116c22": "會裏。師曰。香山南。雪山北。曰南贍部洲事又作麼生。",
    "X81n1568_015:0116c23": "師曰。黃河水急浪花麤。問如何是向上一路。師曰。一",
    "X81n1568_015:0116c24": "條濟水貫新羅。",
    "X81n1568_015:0117a01": "清凉智明禪師江南主請上堂。僧問。凡有言句。盡落",
    "X81n1568_015:0117a02": "方便。不落方便。請師速道。師曰。國主在此。不敢無禮。",
    "X81n1568_015:0117a03": "潭州南臺道遵法雲禪師上堂。從上宗乘。合作麼生",
    "X81n1568_015:0117a04": "提綱。合作麼生言論。佛法兩字當得麼。真如解脫當",
    "X81n1568_015:0117a05": "得麼。雖然如是。細不通風。大通車馬。若約理化門中。",
    "X81n1568_015:0117a06": "一言纔啟。震動乾坤。山河大地。海晏河清。三世諸佛。",
    "X81n1568_015:0117a07": "說法現前。於此明得。古佛殿前。同登彼岸。無事珍重。",
    "X81n1568_015:0117a08": "問。如何是祖師西來意。師曰。下坡不走。問牛頭未見",
    "X81n1568_015:0117a09": "四祖時如何。師曰。著衣喫飯。曰見後如何。師曰。鉢盂",
    "X81n1568_015:0117a10": "挂壁上。問如何是真如舍一切。師曰分明。曰為甚麼",
    "X81n1568_015:0117a11": "有利鈍。師曰。四天打鼓。樓上擊鐘。問如何是南臺境。",
    "X81n1568_015:0117a12": "師曰。金剛手指天。問如何是色空。師曰。道士著真紅。",
    "X81n1568_015:0117a13": "問十二時中。時時不離時如何。師曰。諦。",
    "X81n1568_015:0117a14": "韶州雙峰竟欽禪師益州人也。開堂日。雲門和尚躬",
    "X81n1568_015:0117a15": "臨證明。僧問。如何是佛法大意。師曰。日出方知天下",
    "X81n1568_015:0117a16": "朗。無油那點佛前燈。問如何是雙峯境。師曰。夜聽水",
    "X81n1568_015:0117a17": "流庵後竹。晝看雲起面前山。問如何是和尚為人一",
    "X81n1568_015:0117a18": "句。師曰。因風吹火。上堂。進一步則迷理。退一步則失",
    "X81n1568_015:0117a19": "事。饒你一向兀然去。又同無情。僧問。如何得不同無",
    "X81n1568_015:0117a20": "情去。師曰。動轉施為。曰如何得不迷理失事去。師曰。",
    "X81n1568_015:0117a21": "進一步。退一步。僧作禮。師曰。向來有人恁麼會。老僧",
    "X81n1568_015:0117a22": "不肯伊。曰請師直指。師便打出。問如何是正法眼。師",
    "X81n1568_015:0117a23": "曰。山河大地。問如何是法王劒。師曰。鉛刀徒逞。不若",
    "X81n1568_015:0117a24": "龍泉。曰用者如何。師曰。藏鋒猶不許。露刃更何堪。問",
    "X81n1568_015:0117b01": "賓頭盧應供四天下。還得徧也無。師曰。如月入水。問",
    "X81n1568_015:0117b02": "如何是用而不雜。師曰。明月堂前垂玉露。水晶殿裏",
    "X81n1568_015:0117b03": "璨真珠。有行者問。某甲遇賊來時。若殺即違佛教。不",
    "X81n1568_015:0117b04": "殺又違王敕。未審師意如何。師曰。官不容針。私通車",
    "X81n1568_015:0117b05": "馬。廣主甞親問法要。錫慧真廣悟號。將示寂。告門人",
    "X81n1568_015:0117b06": "曰。吾不久去世。汝可就山頂預修墳塔。洎工畢以聞。",
    "X81n1568_015:0117b07": "師曰。後日子時行矣。及期會雲門爽和尚等七人夜",
    "X81n1568_015:0117b08": "話。侍者報三更也。師索香焚之。合掌而逝。",
    "X81n1568_015:0117b09": "韶州資福詮禪師僧問。不問宗乘。請師心印。師曰。不",
    "X81n1568_015:0117b10": "答這話。曰為甚麼不答。師曰。不副前言。問覿面難逢",
    "X81n1568_015:0117b11": "處。如何顧鑒咦。乞師垂半偈。免使後人疑。師曰。鋒前",
    "X81n1568_015:0117b12": "一句超調御。擬問如何歷劫違。曰恁麼則東山西嶺",
    "X81n1568_015:0117b13": "時人知有。未審資福庭前誰家風月。師曰。且領前話。",
    "X81n1568_015:0117b14": "廣州黃雲元禪師初開堂日。以手拊繩牀曰。諸人還",
    "X81n1568_015:0117b15": "識廣大須彌之座也無。若不識。老僧陞座去也。師便",
    "X81n1568_015:0117b16": "坐。僧問。如何是大漢國境。師曰。歌謠滿路。上堂。古人",
    "X81n1568_015:0117b17": "道。觸目未曾無。臨機何不道。山僧即不然。觸目未曾",
    "X81n1568_015:0117b18": "無。臨機道甚麼。珍重。",
    "X81n1568_015:0117b19": "廣州龍境倫禪師開堂陞座。提起拂子曰。還會麼。若",
    "X81n1568_015:0117b20": "會。頭上更增頭。若不會。斷頭取活。僧問。如何是龍境",
    "X81n1568_015:0117b21": "家風。師曰。豺狼虎豹。問如何是佛。師曰。勤耕田。曰學",
    "X81n1568_015:0117b22": "人不會。師曰。早收禾。問僧。甚麼處來。曰黃雲來。師曰。",
    "X81n1568_015:0117b23": "作麼生是黃雲郎當。媚癡抹躂。為人一句。僧無對。示",
    "X81n1568_015:0117b24": "眾曰。作麼生是長連牀上取性。一句道將來。",
    "X81n1568_015:0117c01": "韶州雲門山爽禪師上堂。僧問。如何是佛。師曰。聖躬",
    "X81n1568_015:0117c02": "萬歲。問如何是透法身句。師曰。銀香臺上生蘿蔔。",
    "X81n1568_015:0117c03": "韶州白雲聞禪師上堂。良久。僧出問。白雲一路全因",
    "X81n1568_015:0117c04": "今日。師曰。不是不是。曰和尚又如何。師曰。白雲一路",
    "X81n1568_015:0117c05": "草深一丈。便下座。問擬伸一問。師還答否。師曰。皂莢",
    "X81n1568_015:0117c06": "樹頭懸。風吹曲不成。問受施主供養。將何報答。師曰。",
    "X81n1568_015:0117c07": "作牛作馬。",
    "X81n1568_015:0117c08": "韶州淨法禪想章禪師廣主問。如何是禪。師乃良久。",
    "X81n1568_015:0117c09": "主罔測。因署其號。僧問。日月重明時如何。師曰。日月",
    "X81n1568_015:0117c10": "雖明。不鑒覆盆之下。問既是金山。為甚麼鑿石。師曰。",
    "X81n1568_015:0117c11": "金山鑿石。問如何是道。師曰。迢迢十萬餘。",
    "X81n1568_015:0117c12": "韶州溫門山滿禪師僧問。如何是佛。師曰。胸題卍字。",
    "X81n1568_015:0117c13": "曰如何是祖。師曰。不遊西土。有人指壁上畫問。既是",
    "X81n1568_015:0117c14": "千尺松。為甚麼却在屋下。師曰。芥子納須彌作麼生。",
    "X81n1568_015:0117c15": "問隔墻見角便知是牛時如何。師便打。問如何是和",
    "X81n1568_015:0117c16": "尚家風。師曰。汝曾讀書麼。問太子初生。為甚麼不識",
    "X81n1568_015:0117c17": "父母。師曰。迥然尊貴。",
    "X81n1568_015:0117c18": "英州大容諲禪師僧問。如何是大容水。師曰。還我一",
    "X81n1568_015:0117c19": "滴來。問當來彌勒下生時如何。師曰。慈氏宮中三春",
    "X81n1568_015:0117c20": "草。問如何是真空。師曰。拈却拒陽著。曰如何是妙用。",
    "X81n1568_015:0117c21": "師乃握拳。僧曰。真空妙用相去幾何。師以手撥之。問",
    "X81n1568_015:0117c22": "長蛇偃月即不問。匹馬單槍時如何。師曰。麻江橋下。",
    "X81n1568_015:0117c23": "會麼。曰不會。師曰。聖壽寺前。問既是大容。為甚麼趂",
    "X81n1568_015:0117c24": "出僧。師曰。大海不容塵。小溪多搕[打-丁+(天/韭)]。問如何是古佛",
    "X81n1568_015:0118a01": "一路。師指地。僧曰。不問這箇。師曰去。師與一老宿相",
    "X81n1568_015:0118a02": "期他往。偶因事不去。宿曰。佛無二言。師曰。法無一向。",
    "X81n1568_015:0118a03": "廣州羅山崇禪師僧問。如何是大漢國境。師曰。玉狗",
    "X81n1568_015:0118a04": "吠時天未曉。金鷄啼處五更初。問丹霞訪居士。女子",
    "X81n1568_015:0118a05": "不攜籃時如何。師曰。也要到這裏一轉。問如何是羅",
    "X81n1568_015:0118a06": "山境。師曰。布水千尋。",
    "X81n1568_015:0118a07": "韶州雲門常寶禪師上堂。至道無難。唯嫌揀擇。還有",
    "X81n1568_015:0118a08": "揀擇者麼。時有僧問。十方國土中。唯有一乘法。如何",
    "X81n1568_015:0118a09": "是一乘法。師曰。日月分明。曰學人不會。師曰。清風滿",
    "X81n1568_015:0118a10": "路。",
    "X81n1568_015:0118a11": "郢州林谿竟脫禪師僧問。如何是法身。師曰。四海五",
    "X81n1568_015:0118a12": "湖賓。曰如何是透法身句。師曰。明眼人笑汝。問如何",
    "X81n1568_015:0118a13": "是本來人。師曰。風吹滿面塵。問牛頭未見四祖時如",
    "X81n1568_015:0118a14": "何。師曰。富貴多賓客。曰見後如何。師曰。貧窮絕往還。",
    "X81n1568_015:0118a15": "問如何是佛。師曰。十字路頭。曰如何是法。師曰。三家",
    "X81n1568_015:0118a16": "村裏。曰佛之與法。是一是二。師曰。露柱渡三江。猶懷",
    "X81n1568_015:0118a17": "感恨長。問如何是無縫塔。師曰。復州城。曰如何是塔",
    "X81n1568_015:0118a18": "中人。師曰。龍興寺。",
    "X81n1568_015:0118a19": "韶州廣悟禪師僧問。如何是和尚為人一句。師曰。因",
    "X81n1568_015:0118a20": "風吹火。",
    "X81n1568_015:0118a21": "廣州華嚴慧禪師僧問。承古有言。妄心無處即菩提。",
    "X81n1568_015:0118a22": "正當妄時。還有菩提也無。師曰。來音已照。曰不會。師",
    "X81n1568_015:0118a23": "曰。妄心無處即菩提。",
    "X81n1568_015:0118a24": "韶州長樂山政禪師僧問。祖師心印何人提掇。師曰。",
    "X81n1568_015:0118b01": "石人妙手在。曰學人還有分也無。師曰。木人整不齊。",
    "X81n1568_015:0118b02": "英州觀音和尚因穿井次。僧問。井深多少。師曰。沒汝",
    "X81n1568_015:0118b03": "鼻孔。問牛頭未見四祖時如何。師曰。英州觀音。曰見",
    "X81n1568_015:0118b04": "後如何。師曰。英州觀音。問如何是觀音妙智力。師曰。",
    "X81n1568_015:0118b05": "風射破牕鳴。",
    "X81n1568_015:0118b06": "韶州林泉和尚僧問。如何是林泉主。師曰。巖下白石。",
    "X81n1568_015:0118b07": "曰如何是林泉家風。師曰。迎賓待客。問如何是道。師",
    "X81n1568_015:0118b08": "曰。迢迢。曰便恁麼領會時如何。師曰。久久忘緣者。寧",
    "X81n1568_015:0118b09": "懷去住情。",
    "X81n1568_015:0118b10": "韶州雲門煦禪師僧問。如何是祖師西來意。師曰。即",
    "X81n1568_015:0118b11": "今是甚麼意。僧曰。恰是。師便喝。",
    "X81n1568_015:0118b12": "瑞州黃檗法濟禪師僧問。如何是和尚家風。師曰。與",
    "X81n1568_015:0118b13": "天下人作牓樣。問如何是佛。師曰。眉麤眼大。上堂。良",
    "X81n1568_015:0118b14": "久曰。若識得黃檗帳子。平生行脚事畢。珍重。",
    "X81n1568_015:0118b15": "信州康國耀禪師僧問。文殊與維摩對談何事。師曰。",
    "X81n1568_015:0118b16": "汝向髑髏後會始得。曰古人道。髑髏裏薦取。又如何。",
    "X81n1568_015:0118b17": "師曰。汝還薦得麼。曰恁麼則。遠人得遇於師去也。師",
    "X81n1568_015:0118b18": "曰。莫謾語。",
    "X81n1568_015:0118b19": "潭州谷山豐禪師僧問。師唱誰家曲。宗風嗣阿誰。師",
    "X81n1568_015:0118b20": "曰。雪嶺梅花綻。雲洞老僧驚。上堂。駿馬機前異。遊人",
    "X81n1568_015:0118b21": "肘後懸。既參雲外客。試為老僧看。時有僧。纔出。師便",
    "X81n1568_015:0118b22": "打曰。何不早出頭來。便下座。",
    "X81n1568_015:0118b23": "頴州羅漢匡果禪師僧問。如何是吹毛劒。師曰。了。問",
    "X81n1568_015:0118b24": "和尚百年後。忽有人問向甚麼處去。如何詶對。師曰。",
    "X81n1568_015:0118c01": "久後遇作家。分明舉似。曰誰是知音者。師曰。知音者",
    "X81n1568_015:0118c02": "即不恁麼問。問鑿壁偷光時如何。師曰。錯。曰爭奈苦",
    "X81n1568_015:0118c03": "志專心。師曰。錯錯。",
    "X81n1568_015:0118c04": "鼎州滄谿璘禪師僧問。是法住法位。世間相常住。雲",
    "X81n1568_015:0118c05": "門和尚向甚麼處去也。師曰。見麼。曰錯。師曰。錯錯。問",
    "X81n1568_015:0118c06": "如何是西來意。師曰。不錯。師因事示頌曰。天地之前",
    "X81n1568_015:0118c07": "徑。時人莫彊移。箇中生解會。眉上更安眉。",
    "X81n1568_015:0118c08": "瑞州洞山清稟禪師泉州李氏子。參雲門。門問。今日",
    "X81n1568_015:0118c09": "離甚處。曰慧林。門舉拄杖曰。慧林大師恁麼去。汝見",
    "X81n1568_015:0118c10": "麼。曰深領此問。門顧左右微笑而已。師自此入室印",
    "X81n1568_015:0118c11": "悟。金陵主。請居光睦。未幾命入澄心堂。集諸方語要。",
    "X81n1568_015:0118c12": "經十稔。迎住洞山。開堂日。維那白槌曰。法筵龍象眾。",
    "X81n1568_015:0118c13": "當觀第一義。師曰。好箇消息。祇恐錯會。時有僧問。雲",
    "X81n1568_015:0118c14": "門一曲師親唱。今日新豐事若何。師曰。也要道却。",
    "X81n1568_015:0118c15": "蘄州北禪悟通寂禪師上堂。拈拄杖曰。過去。未來。現",
    "X81n1568_015:0118c16": "在。三世諸佛。微塵菩薩。一時在拄杖頭上。轉大法輪。",
    "X81n1568_015:0118c17": "盡向諸人鼻孔裏過。還見麼。若見。與我拈將來。若不",
    "X81n1568_015:0118c18": "見。大似立地死漢。良久曰。風恬浪靜。不如歸堂。問僧。",
    "X81n1568_015:0118c19": "甚處來。曰黃州。師曰。夏在甚處。曰資福。師曰。福將何",
    "X81n1568_015:0118c20": "資。曰兩重公案。師曰。爭奈在北禪手裏。曰在手裏即",
    "X81n1568_015:0118c21": "收取。師便打。僧不甘。師隨後趂出。問如何是佛。師曰。",
    "X81n1568_015:0118c22": "對面千里。",
    "X81n1568_015:0118c23": "廬州南天王永平禪師僧問。如何是西來意。師曰。不",
    "X81n1568_015:0118c24": "撒沙。問如何是南天王境。師曰。一任觀看。曰如何是",
    "X81n1568_015:0119a01": "境中人。師曰。且領前話。問久戰沙場。為甚麼功名不",
    "X81n1568_015:0119a02": "就。師曰。祇為眠雪臥霜深。曰恁麼則罷息干戈。束手",
    "X81n1568_015:0119a03": "歸朝去也。師曰。指揮使未到你在。",
    "X81n1568_015:0119a04": "湖南永安朗禪師僧問。如何是洞陽家風。師曰。入門",
    "X81n1568_015:0119a05": "便見。曰如何是入門便見。師曰。客是主人相師。問如",
    "X81n1568_015:0119a06": "何是至極之談。師曰。愛別離苦。",
    "X81n1568_015:0119a07": "湖南湘潭明照禪師僧問。如何是湘潭境。師曰。山連",
    "X81n1568_015:0119a08": "大嶽。水接瀟湘。曰如何是境中人。師曰。便合知時。問",
    "X81n1568_015:0119a09": "如何是佛法大意。師曰。百惑謾勞神。",
    "X81n1568_015:0119a10": "西川青城大面山乘禪師僧問。如何是相輪峯。師曰。",
    "X81n1568_015:0119a11": "直聳煙嵐際。曰向上事如何。師曰。入地三尺五。問如",
    "X81n1568_015:0119a12": "何是佛法大意。師曰。興義門前鼕鼕鼓。曰學人不會。",
    "X81n1568_015:0119a13": "師曰。朝打三千。暮打八百。",
    "X81n1568_015:0119a14": "興元府普通封禪師僧問。今日一會何似靈山。師曰。",
    "X81n1568_015:0119a15": "震動乾坤。問如何是普通境。師曰。庭前有竹三冬秀。",
    "X81n1568_015:0119a16": "戶內無燈午夜明。",
    "X81n1568_015:0119a17": "韶州燈峰淨源真禪師上堂。古人道。山河大地普真",
    "X81n1568_015:0119a18": "如。大眾若得真如。即隱却山河大地。若不得。即違古",
    "X81n1568_015:0119a19": "人至言。眾中道得者。出來道看。若道不得。不如各自",
    "X81n1568_015:0119a20": "歸堂。珍重。僧問。達磨未來時如何。師曰。三家村裏兩",
    "X81n1568_015:0119a21": "兩三三。曰來後如何。師曰。千斜不如一直。問諸法寂",
    "X81n1568_015:0119a22": "滅相即不問。如何是世間相。師曰。真不掩假。問如何",
    "X81n1568_015:0119a23": "是和尚為人一句。師曰。不著力。",
    "X81n1568_015:0119a24": "韶州大梵圓禪師因見聖僧乃問僧。此箇聖僧年多",
    "X81n1568_015:0119b01": "少。僧曰。恰共和尚同年。師喝曰。這竭斗不易道得。",
    "X81n1568_015:0119b02": "澧州藥山圓光禪師僧問。藥嶠燈聯。師當第幾。師曰。",
    "X81n1568_015:0119b03": "相逢盡道休官去。林下何曾見一人。問水陸不涉者。",
    "X81n1568_015:0119b04": "師還接否。師曰。蘇嚕蘇嚕。師問新到。南來北來。曰北",
    "X81n1568_015:0119b05": "來。師曰。不落言詮。速道速道。曰某甲是福建道人。善",
    "X81n1568_015:0119b06": "會鄉談。師曰。參眾去。僧曰。灼然。師曰。更[跳-兆+孛]跳。便打。問",
    "X81n1568_015:0119b07": "如何是祖師西來意。師曰。道甚麼。",
    "X81n1568_015:0119b08": "信州鵝湖雲震禪師僧問。如何是佛。師曰。闍黎不是。",
    "X81n1568_015:0119b09": "問僧。近離甚處。曰兩浙。師曰。還將得吹毛劒來否。僧",
    "X81n1568_015:0119b10": "展兩手。師曰。將謂是箇爛柯仙。元來却是樗蒲漢。問",
    "X81n1568_015:0119b11": "如何是鵝湖家風。師曰。客是主人相師。曰恁麼則謝",
    "X81n1568_015:0119b12": "師周旋去也。師曰。難下陳蕃之榻。",
    "X81n1568_015:0119b13": "廬山開先清耀禪師僧問。如何是燈燈不絕。師曰。青",
    "X81n1568_015:0119b14": "楊飜遞植。曰學人不會。師曰。無根樹下唱虗名。問披",
    "X81n1568_015:0119b15": "雲一句師親唱。長慶今朝事若何。師曰。家家觀世音。",
    "X81n1568_015:0119b16": "問如何是披雲境。師曰。一缾淥水安牕下。便當生涯",
    "X81n1568_015:0119b17": "度幾秋。曰如何是長慶境。師曰。堂裏老僧頭雪白。曰",
    "X81n1568_015:0119b18": "二境同歸。應當別理。師曰。在處得人疑。問古澗寒泉",
    "X81n1568_015:0119b19": "誰人能到。師曰。乾。曰恁麼則到也。師曰。深多少。",
    "X81n1568_015:0119b20": "襄州奉國清海禪師僧問。青青翠竹。盡是真如。如何",
    "X81n1568_015:0119b21": "是真如。師曰。點鐵成金客。聞名不見形。曰恁麼則禮",
    "X81n1568_015:0119b22": "謝去也。師曰。昔時妄想。至今猶存。問承古有云。見月",
    "X81n1568_015:0119b23": "休觀指。歸家罷問程。如何是家。師曰。試舉話頭看。問",
    "X81n1568_015:0119b24": "放過即東道西說。不放過怎生道。師曰。二年同一春。",
    "X81n1568_015:0119c01": "韶州慈光禪師僧問。即心即佛。誘誨之言。不涉前蹤。",
    "X81n1568_015:0119c02": "如何指教。師曰。東西且置。南北事作麼生。曰恁麼則",
    "X81n1568_015:0119c03": "學人罔測去也。師曰。龍頭蛇尾。",
    "X81n1568_015:0119c04": "韶州雙峯慧真禪師僧問。如何是和尚非時為人一",
    "X81n1568_015:0119c05": "句。師曰。喫棒得也未。僧禮拜。師便打。",
    "X81n1568_015:0119c06": "潭州保安師密禪師僧問。輥芥投針時如何。師曰。落",
    "X81n1568_015:0119c07": "在甚麼處。(梁山云。落在汝眼裏)問不犯詞鋒時如何。師曰。天台",
    "X81n1568_015:0119c08": "南嶽。曰便恁麼去時如何。師曰。江西湖南。",
    "X81n1568_015:0119c09": "韶州雲門法球禪師僧問。如何是西來大道。師曰。當",
    "X81n1568_015:0119c10": "時妄想。至今不絕。問如何是雲門劒。師曰。長空不匣",
    "X81n1568_015:0119c11": "鋒鋩色。曰用者又如何。師曰。四海唯清日月明。問如",
    "X81n1568_015:0119c12": "何是道。師曰。頭上脚下。曰如何是道中人。師曰。一任",
    "X81n1568_015:0119c13": "東西。問如何是隨色摩尼珠。師曰。色即不無。作麼生",
    "X81n1568_015:0119c14": "是珠。曰學人不會。特伸請益。師曰。雲有出山勢。水無",
    "X81n1568_015:0119c15": "投澗聲。問牛頭未見四祖時如何。師曰。香風吹萎花。",
    "X81n1568_015:0119c16": "曰見後如何。師曰。更雨新好者。",
    "X81n1568_015:0119c17": "韶州佛陀山遠禪師僧問。如何是佛。師曰。銅頭鐵額。",
    "X81n1568_015:0119c18": "曰意旨如何。師曰。簸土颺塵。",
    "X81n1568_015:0119c19": "連州慈雲山深禪師僧問。寶鏡當軒時如何。師曰。天",
    "X81n1568_015:0119c20": "地皆失色。問如何是教外別傳一句。師曰。扣牙恐驚",
    "X81n1568_015:0119c21": "齒。",
    "X81n1568_015:0119c22": "廬山化城鑒禪師僧問。如何是和尚正法眼。師曰。新",
    "X81n1568_015:0119c23": "羅人迷路。上堂。十方薄伽梵。一路涅槃門。諸禪德且",
    "X81n1568_015:0119c24": "作麼生是涅槃門。莫是山僧這裏聚會少時。便為涅",
    "X81n1568_015:0120a01": "槃門麼。莫錯會好。諸禪德總不恁麼會。莫別有商量",
    "X81n1568_015:0120a02": "底麼。山僧這裏。早是事不獲已。向諸人恁麼道。已是",
    "X81n1568_015:0120a03": "相鈍置了也。更擬踏步向前。有何所益。諸禪德。但自",
    "X81n1568_015:0120a04": "無事。自然安樂。任運天真。隨緣自在。莫用巡他門戶。",
    "X81n1568_015:0120a05": "求覓解會。記憶在心。被他繫縛。不得自在。便被生死",
    "X81n1568_015:0120a06": "之所拘。何時得出頭。可惜光陰倐忽。便是來生。速須",
    "X81n1568_015:0120a07": "努力。時有僧問。生死到來如何免得。師曰。柴鳴竹爆",
    "X81n1568_015:0120a08": "驚人耳。曰學人不會。請師直指。師曰。家犬聲獰夜不",
    "X81n1568_015:0120a09": "休。問如何是菩提路。師曰。月照舊房深。問如何是和",
    "X81n1568_015:0120a10": "尚家風。師曰。不欲說似人。曰為甚麼却如此。師曰。家",
    "X81n1568_015:0120a11": "醜不外揚。問如何是和尚尋常為人底句。師曰。量才",
    "X81n1568_015:0120a12": "補職。曰恁麼則學人無分也。師曰。心不負人。問佛法",
    "X81n1568_015:0120a13": "畢竟成得甚麼邊事。師曰。好箇問頭。無人答得。曰和",
    "X81n1568_015:0120a14": "尚豈無方便。師曰。雲有出山勢。水無投澗聲。問如何",
    "X81n1568_015:0120a15": "是向上關棙子。師曰。㧞劒攪龍門。",
    "X81n1568_015:0120a16": "廬山護國和尚上堂。曰有解問話者麼。出來對眾問",
    "X81n1568_015:0120a17": "看。時有僧出禮拜。師曰。來朝更獻楚王看。便歸方丈。",
    "X81n1568_015:0120a18": "上堂。實際理地。不受一塵。佛事門中。不捨一法。又曰。",
    "X81n1568_015:0120a19": "一法若有。毗盧墮在凡夫。萬法若無。普賢失其境界。",
    "X81n1568_015:0120a20": "諸上座作麼生理論。朝夕恁麼上來。向諸上座。說箇",
    "X81n1568_015:0120a21": "甚麼即得。若說三乘十二分教。自有座主律師。若說",
    "X81n1568_015:0120a22": "世諦因緣。又非僧家之所議。若論佛法。從上祖宗。多",
    "X81n1568_015:0120a23": "少佛法。可與評量。總不如是。須知各各當人分上事。",
    "X81n1568_015:0120a24": "作麼生是諸上座分上事。知有底。對眾吐露箇消息。",
    "X81n1568_015:0120b01": "以表平生行脚。參善知識。具爍迦羅目。不被人謾。豈",
    "X81n1568_015:0120b02": "不快哉。還有麼。良久云。若無人出頭。買賣不當價。徒",
    "X81n1568_015:0120b03": "勞更商量。珍重。僧問。佛未出世時如何。師曰。雲遮海",
    "X81n1568_015:0120b04": "門樹。曰出世後如何。師曰。擘破鐵圍山。",
    "X81n1568_015:0120b05": "廬州天王徽禪師僧問。如何是一大藏教。師曰。高座",
    "X81n1568_015:0120b06": "不曾登。曰登後如何。師曰。三段不同。今當第一。向下",
    "X81n1568_015:0120b07": "文長。付在來日。東家籬。西家壁。自己分上。又作麼生。",
    "X81n1568_015:0120b08": "僧無對。師便打。問如何是從天降下。師曰。風雨順時。",
    "X81n1568_015:0120b09": "曰。如何是從地湧出。師曰。稻麻竹葦。",
    "X81n1568_015:0120b10": "廬州慶雲和尚僧問。三乘十二分教即不問。如何是",
    "X81n1568_015:0120b11": "直截根源。師曰。十進九退。曰如何即是。師曰。何日得",
    "X81n1568_015:0120b12": "休時。問一言道斷時如何。師曰。未是極則處。曰如何",
    "X81n1568_015:0120b13": "是極則處。師曰。冬後一陽生。問諸法實相義。和尚如",
    "X81n1568_015:0120b14": "何說。師曰。口挂東壁上。問佛令祖令今已委。向上機",
    "X81n1568_015:0120b15": "鋒事若何。師曰。令。曰學人不曉。如何指示。師曰。收。",
    "X81n1568_015:0120b16": "岳州永福院朗禪師問僧。汝是甚處人。曰荊南人。師",
    "X81n1568_015:0120b17": "曰。還過公安渡也無。曰過公安渡。師曰。汝何不判公",
    "X81n1568_015:0120b18": "驗。曰和尚何得特地。師曰。爭奈岳陽關頭何。僧無語。",
    "X81n1568_015:0120b19": "師便打。",
    "X81n1568_015:0120b20": "郢州芭蕉山弘義禪師僧問。如何是最初一句。師曰。",
    "X81n1568_015:0120b21": "舉起分明。曰如何受持。師曰。蘇嚕悉哩。問學人非時",
    "X81n1568_015:0120b22": "上來。乞師一接。師曰。汝是甚處人。曰河北人。師曰。不",
    "X81n1568_015:0120b23": "易過黃河。",
    "X81n1568_015:0120b24": "郢州趙橫山和尚僧問。十二時中。如何用心。師曰。長",
    "X81n1568_015:0120c01": "連牀上喫粥喫飯。問如何是諸佛師。師曰。平地看高。",
    "X81n1568_015:0120c02": "信州西禪欽禪師僧問。如何是函蓋乾坤句。師曰。天",
    "X81n1568_015:0120c03": "上有星皆拱北。曰如何是截斷眾流句。師曰。大地坦",
    "X81n1568_015:0120c04": "然平。曰如何是。隨波逐浪句。師曰。春生夏長。問古殿",
    "X81n1568_015:0120c05": "重興時如何。師曰。一回春到一回新。",
    "X81n1568_015:0120c06": "廬州南天王海禪師僧問。如何是一體真如。師曰。五",
    "X81n1568_015:0120c07": "郎手裏鐵彈子。問十度發言九度休時如何。師曰。口",
    "X81n1568_015:0120c08": "邊生荊棘。曰如何免得此過。師曰。半路好抽身。",
    "X81n1568_015:0120c09": "桂州覺華普照禪師僧問。大千世界。為甚麼轉身不",
    "X81n1568_015:0120c10": "得。師曰。誰礙闍黎。曰爭奈轉不得。師曰。無用處。問聲",
    "X81n1568_015:0120c11": "色二字如何透得。師曰。虗空無變易。日月自紛拏。問",
    "X81n1568_015:0120c12": "如何是真如涅槃。師曰。秋風聲颯颯。澗水響潺潺。上",
    "X81n1568_015:0120c13": "堂。總似今日。老胡有望。然燈佛不如闍黎。總似今日。",
    "X81n1568_015:0120c14": "老胡絕望。闍黎不如然燈佛。於此明得。大地微塵諸",
    "X81n1568_015:0120c15": "佛。西天二十八祖。唐土六祖。天下老宿。一時拈來山",
    "X81n1568_015:0120c16": "僧拄杖頭上。轉妙法輪。於此明不得。百千諸佛。穿你",
    "X81n1568_015:0120c17": "鼻孔。西天二十八祖。透過你髑髏。還知麼。若不知。山",
    "X81n1568_015:0120c18": "僧與你指出。良久曰。山河大地有甚麼過。久立珍重。",
    "X81n1568_015:0120c19": "益州鐵幢覺禪師僧問。十二時中如何履踐。師曰。光",
    "X81n1568_015:0120c20": "剃頭。淨洗鉢。問如何是道。師曰。踏著。曰如何是道中",
    "X81n1568_015:0120c21": "人。師曰。退後三步。問諸佛出世。當為何事。師曰。截耳",
    "X81n1568_015:0120c22": "臥街。",
    "X81n1568_015:0120c23": "新州延長山和尚(後住龍景山。真身現在)僧問。如何是和尚家",
    "X81n1568_015:0120c24": "風。師曰。醜拙不可當。曰客來如何祇待。師曰。瓦盌竹",
    "X81n1568_015:0121a01": "筯。問從上古聖向甚麼處去。師曰。不在山間。即居樹",
    "X81n1568_015:0121a02": "下。曰未審成得箇甚麼。師曰。汝還知落處麼。僧無語。",
    "X81n1568_015:0121a03": "師便打。",
    "X81n1568_015:0121a04": "眉州福化充禪師僧問。如何是大人相。師曰。山僧這",
    "X81n1568_015:0121a05": "裏。不曾容易對闍黎。曰如何得相承去。師曰。白雲雖",
    "X81n1568_015:0121a06": "有影。綠竹且無陰。問天皇也恁麼道。龍潭也恁麼道。",
    "X81n1568_015:0121a07": "未審和尚作麼生道。師曰。汝試道看。曰比來請益。豈",
    "X81n1568_015:0121a08": "無方便。師曰。將謂是海東舶主。元來是北地番人。問",
    "X81n1568_015:0121a09": "如何是佛法大意。師曰。十字路頭華表柱。曰學人不",
    "X81n1568_015:0121a10": "會。乞師再指。師曰。君自行東我向西。",
    "X81n1568_015:0121a11": "眉州黃龍贊禪師僧問。如何是和尚關棙子。師曰。少",
    "X81n1568_015:0121a12": "人踏得著。曰忽踏得著時如何。師曰。汝試進前看。僧",
    "X81n1568_015:0121a13": "便喝。師便打。問僧。近離甚處。曰香林。師曰。在彼多少",
    "X81n1568_015:0121a14": "時。曰六年。師曰。世尊在雪山六年。證無上菩提。汝在",
    "X81n1568_015:0121a15": "香林六年。成得箇甚麼。僧無語。師曰。移厨喫飯漢。",
    "X81n1568_015:0121a16": "衡州大聖院守賢禪師僧問。如何是古佛道場。師曰。",
    "X81n1568_015:0121a17": "五通廟裏沒香爐。問如何是佛法大意。師曰。南斗七。",
    "X81n1568_015:0121a18": "北斗八。",
    "X81n1568_015:0121a19": "舒州天柱山和尚上堂。曰莫有作家戰將麼。試出來",
    "X81n1568_015:0121a20": "與山僧相見。時有僧出禮拜。師曰。山僧打退鼓。曰和",
    "X81n1568_015:0121a21": "尚是甚麼心行。師曰。敗將不戰。問北斗藏身意旨如",
    "X81n1568_015:0121a22": "何。師曰。闍黎豈不是荊南人。曰是。師曰。祇見波瀾起。",
    "X81n1568_015:0121a23": "不測洞庭深。",
    "X81n1568_015:0121a24": "韶州雲門山朗上座自幼肄業講肆。聞僧問雲門。如",
    "X81n1568_015:0121b01": "何是透法身句。門曰。北斗裏藏身。師罔測微旨。遂造",
    "X81n1568_015:0121b02": "雲門。門纔見便把住曰。道道。師擬議。門拓開。乃示頌",
    "X81n1568_015:0121b03": "曰。雲門聳峻白雲低。水急遊魚不敢棲。入戶已知來",
    "X81n1568_015:0121b04": "見解。何勞再舉轢中泥。師因斯大悟。即便禮拜。自此",
    "X81n1568_015:0121b05": "依雲門為上座。僧問。如何是解脫。師曰。穿靴水上行。",
    "X81n1568_015:0121b06": "問。如何是透脫一路。師曰。南贍部州。北鬱單越。曰學",
    "X81n1568_015:0121b07": "人不會。意旨如何。師曰。朝遊羅浮。暮歸檀特。",
    "X81n1568_015:0121b08": "郢州纂子山菴主僧問。如何是透法身句。師曰。朝看",
    "X81n1568_015:0121b09": "南東。暮看西北。",
    "X81n1568_015:0121b10": "南嶽下八世",
    "X81n1568_015:0121b11": "白雲祥禪師法嗣",
    "X81n1568_015:0121b12": "韶州大歷和尚初參白雲。雲舉拳曰。我近來不恁麼",
    "X81n1568_015:0121b13": "也。師領旨禮拜。自此入室。住後。僧問。如何是西來意。",
    "X81n1568_015:0121b14": "師曰。破草鞋。問如何是無為。師乃擺手。問施主供養",
    "X81n1568_015:0121b15": "將何報答。師以手撚髭曰。有髭即撚。無髭又如何。師",
    "X81n1568_015:0121b16": "曰。非公境界。",
    "X81n1568_015:0121b17": "連州寶華和尚上堂。看天看地。新羅國裏和南。不審",
    "X81n1568_015:0121b18": "日銷萬兩黃金。雖然如此。猶是少分。又曰。盡十方世",
    "X81n1568_015:0121b19": "界。是箇木羅漢。幡竿頭上道將一句來。又曰。天上龍",
    "X81n1568_015:0121b20": "飛鳳走。山間虎嘯猿啼。拈向鼻孔道將一句來。問僧。",
    "X81n1568_015:0121b21": "甚處來。曰大容來。師曰。大容近日作麼生。曰近來合",
    "X81n1568_015:0121b22": "得一甕醬。師喚沙彌將一椀水來。與這僧照影。因有",
    "X81n1568_015:0121b23": "僧。問大容曰。天賜六銖披挂後。將何報答我皇恩。容",
    "X81n1568_015:0121b24": "曰。來披三事衲。歸挂六銖衣。師聞之乃曰。這老凍齈。",
    "X81n1568_015:0121c01": "作恁麼語話。容聞令人傳語曰。何似奴緣不斷。師曰。",
    "X81n1568_015:0121c02": "比為拋甎。祇圖引玉。師見一僧從法堂堦下過。師乃",
    "X81n1568_015:0121c03": "敲繩牀。僧曰。若是這箇。不請拈出。師喜下地詰之。僧",
    "X81n1568_015:0121c04": "無語。師便打。師有時戴冠子。謂眾曰。若道是俗。且身",
    "X81n1568_015:0121c05": "披袈裟。若道是僧。又頭戴冠子。眾無對。",
    "X81n1568_015:0121c06": "韶州月華山月禪師初謁白雲。雲問。業箇甚麼。曰念",
    "X81n1568_015:0121c07": "孔雀經。雲曰。好箇人家男女。隨鳥雀後走。師聞語驚",
    "X81n1568_015:0121c08": "異。遂依附。久之乃契旨。尋住月華。僧問。如何是月華",
    "X81n1568_015:0121c09": "家風。師曰。若問家風。即答家風。曰學人問家風。師曰。",
    "X81n1568_015:0121c10": "金銅羅漢。上堂。舉一句語。徧大千界。還有人會得這",
    "X81n1568_015:0121c11": "箇時節麼。試出來道看。要知親切。良久曰。不出頭是",
    "X81n1568_015:0121c12": "好手。久立珍重。僧問。如何是祖師西來意。師曰。梁王",
    "X81n1568_015:0121c13": "不識。曰意旨如何。師曰。隻履西歸。師入京。上堂。有一",
    "X81n1568_015:0121c14": "官人。出禮拜起。低頭良久。師曰。掣電之機徒勞佇思。",
    "X81n1568_015:0121c15": "有一老宿。上法堂。東西顧視曰。好箇法堂。要且無主。",
    "X81n1568_015:0121c16": "師聞乃召曰。且坐喫茶。宿問曰。玄中最的猶是龜毛",
    "X81n1568_015:0121c17": "兔角。不向二諦中修。如何密用。師曰。測。宿曰。恁麼則",
    "X81n1568_015:0121c18": "抝折拄杖。割斷草鞋去也。師曰。細而詳之。",
    "X81n1568_015:0121c19": "南雄州地藏和尚上堂。僧問。今日供養地藏。地藏還",
    "X81n1568_015:0121c20": "來否。師曰。打開佛殿門裝香換水。師與大容和尚。在",
    "X81n1568_015:0121c21": "白雲開火路。容曰。三道寶堦。何似箇火路。師曰。甚麼",
    "X81n1568_015:0121c22": "處不是。",
    "X81n1568_015:0121c23": "英州樂淨含匡禪師上堂。良久曰。摩竭提國。親行此",
    "X81n1568_015:0121c24": "令。去却擔簦。截流相見。僧問。如何是西來意。師曰。側",
    "X81n1568_015:0122a01": "耳無功。問如何是樂淨家風。師曰。天地養人。問如何",
    "X81n1568_015:0122a02": "是樂淨境。師曰。有工貪種竹。無暇不栽松。曰忽遇客",
    "X81n1568_015:0122a03": "來。將何供養。師曰。滿園秋果熟。要者近前甞。問龍門",
    "X81n1568_015:0122a04": "有意。透者如何。師曰。灘下接取。曰學人不會。師曰。喚",
    "X81n1568_015:0122a05": "行頭來。問但得本莫愁末。如何是本。師曰。不要問人。",
    "X81n1568_015:0122a06": "曰。如何是末。師乃竪指。問如何是樂淨境。師曰。滿月",
    "X81n1568_015:0122a07": "團圓菩薩面。庭前椶樹夜叉頭。僧辭。師問甚處去。曰",
    "X81n1568_015:0122a08": "大容去。師曰。大容若問樂淨有何言教。汝作麼生祇",
    "X81n1568_015:0122a09": "對。僧無語。師代云。但道樂淨近日不肯大容。因普請",
    "X81n1568_015:0122a10": "打籬次。僧問。古人種種開方便門。和尚為甚麼却攔",
    "X81n1568_015:0122a11": "截。師曰。牢下橛著。",
    "X81n1568_015:0122a12": "韶州後白雲和尚僧問。古琴絕韻請師彈。師曰。伯牙",
    "X81n1568_015:0122a13": "雖妙手。時人聽者希。曰恁麼則再遇子期也。師曰。笑",
    "X81n1568_015:0122a14": "發驚絃斷。寧知調不同。問昔日靈山一會。梵王為主。",
    "X81n1568_015:0122a15": "未審白雲。甚麼人為主。師曰。有常侍在。曰恁麼則。法",
    "X81n1568_015:0122a16": "雨霶[雨/沱]。群生有賴。師曰。汝莫這裏賣梔子。",
    "X81n1568_015:0122a17": "韶州白雲福禪師僧問。如何是佛法的的之意。師曰。",
    "X81n1568_015:0122a18": "直。曰學人不會。意旨如何。師曰。崖州路上問知音。",
    "X81n1568_015:0122a19": "德山密禪師法嗣",
    "X81n1568_015:0122a20": "鼎州文殊應真禪師上堂。直鉤釣獰龍。曲鉤釣蝦蟆",
    "X81n1568_015:0122a21": "蚯蚓。還有龍麼。良久曰。勞而無功。僧問。寶劒未出匣",
    "X81n1568_015:0122a22": "時如何。師曰。在甚麼處。曰出匣後如何。師曰。臂長衫",
    "X81n1568_015:0122a23": "袖短。問古人拊掌意旨如何。師曰。家無小使。不成君",
    "X81n1568_015:0122a24": "子。",
    "X81n1568_015:0122b01": "南嶽南臺勤禪師僧問。如何是祖師西來意。師曰。一",
    "X81n1568_015:0122b02": "寸龜毛重七斤。",
    "X81n1568_015:0122b03": "鼎州德山紹晏禪師僧問。如何是祖師西來意。師曰。",
    "X81n1568_015:0122b04": "桃源水遶白雲亭。上堂。一塵纔起。大地全收。一毛頭",
    "X81n1568_015:0122b05": "上。師子全身。且道。一塵纔起。大地全收。須彌山重多",
    "X81n1568_015:0122b06": "少。一毛頭上。師子全身。大海水有幾滴。有人道得。與",
    "X81n1568_015:0122b07": "汝拄杖子天下橫行。若道不得。須彌山葢却汝頭。大",
    "X81n1568_015:0122b08": "海水溺却汝身。",
    "X81n1568_015:0122b09": "潭州鹿苑文襲禪師僧問。遠遠投師。請師一接。師曰。",
    "X81n1568_015:0122b10": "五門巷裏無消息。僧良久。師曰。會麼。曰不會。師曰。長",
    "X81n1568_015:0122b11": "樂坡頭信不通。",
    "X81n1568_015:0122b12": "澧州藥山可瓊禪師上堂。僧出曰。請師答話。師曰。好。",
    "X81n1568_015:0122b13": "曰。還當得也無。師曰。更問。問巨嶽不曾乏寸土。師今",
    "X81n1568_015:0122b14": "苦口為何人。師曰。延壽也要道過。曰不伸此問。焉辯",
    "X81n1568_015:0122b15": "我師。師便喝。僧禮拜。師便打。",
    "X81n1568_015:0122b16": "巴陵乾明院普禪師僧問。萬行齊修。古人不許。不落",
    "X81n1568_015:0122b17": "功勳。還許也無。師曰。一。曰學人未曉。乞師再指。師曰。",
    "X81n1568_015:0122b18": "三十年後。",
    "X81n1568_015:0122b19": "興元府中梁山崇禪師僧問。垂絲千尺。意在深潭。時",
    "X81n1568_015:0122b20": "如何。師曰。紅鱗掌上躍。",
    "X81n1568_015:0122b21": "鄂州黃龍志愿禪師僧問。迦葉上行衣。何人合得披。",
    "X81n1568_015:0122b22": "師曰。一片燒痕地。春入又逢青。",
    "X81n1568_015:0122b23": "益州東禪秀禪師僧問。既是善神。為甚麼却被雷打。",
    "X81n1568_015:0122b24": "師曰。世亂奴欺主。年衰鬼弄人。問如何是一代時教。",
    "X81n1568_015:0122c01": "師曰。多年故紙。",
    "X81n1568_015:0122c02": "鼎州普安道禪師三句頌。函葢乾坤曰。乾坤并萬象。",
    "X81n1568_015:0122c03": "地獄及天堂。物物皆真見。頭頭用不傷。截斷眾流曰。",
    "X81n1568_015:0122c04": "堆山積嶽來。一一盡塵埃。更擬論玄妙。冰消瓦解摧。",
    "X81n1568_015:0122c05": "隨波逐浪曰。辯口利舌問。高低總不虧。還如應病藥。",
    "X81n1568_015:0122c06": "診候在臨時。三句外曰。當人如舉唱。三句豈能該。有",
    "X81n1568_015:0122c07": "問如何事。南嶽與天台。擡薦商量曰。相見不揚眉。君",
    "X81n1568_015:0122c08": "東我亦西。紅霞穿碧落。白日繞須彌。",
    "X81n1568_015:0122c09": "巴陵鑒禪師法嗣",
    "X81n1568_015:0122c10": "泐潭靈澄散聖因智門寬禪師問曰。甚麼來。師曰。水",
    "X81n1568_015:0122c11": "清月現。門曰。好好借問。師曰。褊衫不染皂。門曰。喫茶",
    "X81n1568_015:0122c12": "去。師有西來意頌曰。因僧問我西來意。我話居山七",
    "X81n1568_015:0122c13": "八年。草履祇栽三箇耳。麻衣曾補兩番肩。東菴每見",
    "X81n1568_015:0122c14": "西菴雪。下澗長流上澗泉。半夜白雲消散後。一輪明",
    "X81n1568_015:0122c15": "月到牀前。",
    "X81n1568_015:0122c16": "襄州興化院興順禪師僧問。如何是和尚深深處。師",
    "X81n1568_015:0122c17": "曰。舉即易。答即難。曰為甚麼如此。師曰。過去。問如何",
    "X81n1568_015:0122c18": "是百千妙門。同歸方寸。師曰。水底看夜市。問如何是",
    "X81n1568_015:0122c19": "向上事。師曰。楚山頭指天。",
    "X81n1568_015:0122c20": "雙泉寬禪師法嗣",
    "X81n1568_015:0122c21": "蘄州五祖師戒禪師僧問。如何是佛。師曰。鼻孔長三",
    "X81n1568_015:0122c22": "尺。曰學人不會。師曰。真不掩偽。曲不藏直。問如何是",
    "X81n1568_015:0122c23": "道。師曰。點。曰點後如何。師曰。荊三汴四。問寶劒未出",
    "X81n1568_015:0122c24": "匣時如何。師曰。看。曰出匣後如何。師曰。收。問如何是",
    "X81n1568_015:0123a01": "隨色摩尼珠。師曰。隨。曰隨後如何。師曰。一箇婆婆兩",
    "X81n1568_015:0123a02": "箇癭。問得船便渡時如何。師曰。棹在誰人手。僧擬議。",
    "X81n1568_015:0123a03": "師曰。雲有出山勢。水無投澗聲。上堂。佛病祖病。一時",
    "X81n1568_015:0123a04": "與諸禪德。拈向三門外。諸禪德。還拈得山僧病也無。",
    "X81n1568_015:0123a05": "若拈得山僧病。不妨見得佛病祖病。珍重。問如何是",
    "X81n1568_015:0123a06": "祖師西來意。師曰。擔不起。曰為甚麼擔不起。師曰。祖",
    "X81n1568_015:0123a07": "師西來意。問牛頭未見四祖時如何。師曰。高問低對。",
    "X81n1568_015:0123a08": "曰見後如何。師曰。風蕭蕭雨颯颯。上堂。僧問。名喧宇",
    "X81n1568_015:0123a09": "宙知師久。雪嶺家風略借看。師曰。未在更道。僧展兩",
    "X81n1568_015:0123a10": "手。師便打。僧禮拜。師竪起拄杖曰。大眾會麼。言不再",
    "X81n1568_015:0123a11": "舉。令不重行。便下座。問僧。近離甚處。曰東京。師曰。還",
    "X81n1568_015:0123a12": "見天子也無。曰常年一度出金明池。師曰。有禮可恕。",
    "X81n1568_015:0123a13": "無禮難容。出去。智門問曰。暑往寒來即不問。林下相",
    "X81n1568_015:0123a14": "逢事若何。師曰。五鳳樓前聽玉漏。門曰。爭奈主山高",
    "X81n1568_015:0123a15": "案山低。師曰。須彌頂上擊金鐘。",
    "X81n1568_015:0123a16": "江陵府福昌院重善禪師僧問。如何是正法眼。師曰。",
    "X81n1568_015:0123a17": "夜觀乾象。曰學人不會。意旨如何。師曰。日裏看山。問",
    "X81n1568_015:0123a18": "如何是佛法的的大意。師曰。東方甲乙木。曰恁麼則",
    "X81n1568_015:0123a19": "粉骨碎身也。師曰。易開終始口。難保歲寒心。問浩浩",
    "X81n1568_015:0123a20": "塵中如何辯主。師曰。長安天子。塞外將軍。曰恁麼則",
    "X81n1568_015:0123a21": "權握在手。師曰。不斬無罪人。問如何是不遷底法。師",
    "X81n1568_015:0123a22": "曰。死人不坐禪。曰學人不會。意旨如何。師曰。那伽常",
    "X81n1568_015:0123a23": "在定。問離却咽喉唇吻。請師速道。師曰。福昌口門窄。",
    "X81n1568_015:0123a24": "曰。和尚為甚麼口門窄。師曰。還我話來。問如何是離",
    "X81n1568_015:0123b01": "筌蹄底句。師曰。頭大帽子小。曰意旨如何。師曰。側脚",
    "X81n1568_015:0123b02": "反穿靴。問金烏東涌。玉兔西沉時如何。師曰。措大不",
    "X81n1568_015:0123b03": "騎驢。曰恁麼則謝師指南。師曰。更須子細。問牛頭未",
    "X81n1568_015:0123b04": "見四祖時如何。師曰。槵子數珠。曰見後如何。師曰。鐵",
    "X81n1568_015:0123b05": "磬行者。問未施武藝。便入戰場時如何。師曰。老僧打",
    "X81n1568_015:0123b06": "退鼓。曰恁麼則。展陣開旗去也。師曰。伏惟向饗。上堂。",
    "X81n1568_015:0123b07": "盡乾坤大地微塵諸佛。總在福昌這裏。拈拄杖畫一",
    "X81n1568_015:0123b08": "畫曰。說佛說法。諸禪德若也會得。出來與汝證據。若",
    "X81n1568_015:0123b09": "也不會。花須連夜發。莫待曉風吹。便下座。",
    "X81n1568_015:0123b10": "蘄州四祖志諲禪師僧問。如何是透法身句。師曰。多",
    "X81n1568_015:0123b11": "年松樹老粼皴。問葉落歸根時如何。師曰。一歲一枯",
    "X81n1568_015:0123b12": "榮。",
    "X81n1568_015:0123b13": "襄州興化奉能禪師僧問。如何是佛。師曰。髮長僧貌",
    "X81n1568_015:0123b14": "醜。",
    "X81n1568_015:0123b15": "唐州天睦山慧滿禪師僧問。如何是佛。師曰。多年桃",
    "X81n1568_015:0123b16": "核。曰意旨如何。師曰。打破裏頭人。問如何是祖師西",
    "X81n1568_015:0123b17": "來意。師曰。三年逢一閏。曰合談何事。師曰。九日是重",
    "X81n1568_015:0123b18": "陽。",
    "X81n1568_015:0123b19": "鄂州建福智同禪師僧問。如何是透法身句。師曰。鸚",
    "X81n1568_015:0123b20": "鵡慕西秦。僧禮拜。師曰。聽取一頌。雲門透法身。法身",
    "X81n1568_015:0123b21": "何許人。鴈回沙塞北。鸚鵡慕西秦。",
    "X81n1568_015:0123b22": "襄州延慶宗本禪師僧問。魚未跳龍門時如何。師曰。",
    "X81n1568_015:0123b23": "擺手入長安。曰跳過後如何。師曰。長安雖樂。",
    "X81n1568_015:0123b24": "鼎州大龍山炳賢禪師僧問。昔日先師語。如何透法",
    "X81n1568_015:0123c01": "身。師曰。萬仞峯前句。不與白雲齊。問如何是動乾坤",
    "X81n1568_015:0123c02": "句。師曰。透出龍宮飜大海。掌開日月倒須彌。問如何",
    "X81n1568_015:0123c03": "是出家人。師曰。深。曰如何是出家法。師曰。苦。",
    "X81n1568_015:0123c04": "自巖上座僧問。如何是無縫塔。師曰。甎瓦泥土。曰如",
    "X81n1568_015:0123c05": "何是塔中人。師曰。含齒戴髮。問如何是大人相。師曰。",
    "X81n1568_015:0123c06": "不曾作模樣。曰如何是老人相。師曰。無力把拄杖。問",
    "X81n1568_015:0123c07": "洞山麻三斤。意旨如何。師曰。八十婆婆不粧梳。",
    "X81n1568_015:0123c08": "香林遠禪師法嗣",
    "X81n1568_015:0123c09": "隨州智門光祥禪師(先住北塔)僧問。如何是佛。師曰。踏破",
    "X81n1568_015:0123c10": "草鞋赤脚走。曰如何是佛向上事。師曰。拄杖頭上挑",
    "X81n1568_015:0123c11": "日月。問如何是祖師西來意。師曰。眼不見鼻。曰便恁",
    "X81n1568_015:0123c12": "麼領會時如何。師曰。鼻孔裏呷羹。問曹谿路上還有",
    "X81n1568_015:0123c13": "俗談也無。師曰。六祖是盧行者。問一切智智清淨。還",
    "X81n1568_015:0123c14": "有地獄也無。師曰。閻羅王是鬼做。上堂。一法若有。毗",
    "X81n1568_015:0123c15": "盧墮在凡夫。萬法若無。普賢失其境界。正當恁麼時。",
    "X81n1568_015:0123c16": "文殊向甚麼處出頭。若也出頭不得。金毛師子腰折。",
    "X81n1568_015:0123c17": "幸好一盤飯。莫待糝椒薑。上堂。山僧記得。在母胎中",
    "X81n1568_015:0123c18": "有一則語。今日舉似大眾。諸人不得作道理商量。還",
    "X81n1568_015:0123c19": "有人商識得麼。若商量不得。三十年後不得錯舉。問",
    "X81n1568_015:0123c20": "如何是清淨法身。師曰。滿眼是埃塵。問古鏡未磨時",
    "X81n1568_015:0123c21": "如何。師曰。也祇是箇銅片。曰磨後如何。師曰。且收取。",
    "X81n1568_015:0123c22": "問如何是般若體。師曰。蚌含明月。曰如何是般若用。",
    "X81n1568_015:0123c23": "師曰。兔子懷胎。問金剛眼中著得箇甚麼。師曰。一把",
    "X81n1568_015:0123c24": "沙。曰為甚麼如此。師曰。非公境界。問如何是無縫塔。",
    "X81n1568_015:0124a01": "師曰。四稜著地。曰如何是塔中人。師曰。鼻孔三斤秤",
    "X81n1568_015:0124a02": "不起。問蓮花未出水時如何。師曰。蓮花。曰出水後如",
    "X81n1568_015:0124a03": "何。師曰。荷葉。上堂。汝等諸人橫擔拄杖。出一叢林入",
    "X81n1568_015:0124a04": "一叢林。你道叢林有幾種。或有旃檀叢林。旃檀圍繞。",
    "X81n1568_015:0124a05": "或有荊棘叢林。荊棘圍繞。或有荊棘叢林。旃檀圍繞。",
    "X81n1568_015:0124a06": "或有旃檀叢林。荊棘圍繞。祇如四種叢林。是汝諸人",
    "X81n1568_015:0124a07": "在阿那箇叢林裏。安身立命。若無安身立命處。虗踏",
    "X81n1568_015:0124a08": "破草鞋。閻羅王徵你草鞋錢有日在。上堂。雪峰輥毬。",
    "X81n1568_015:0124a09": "羅漢書字。歸宗斬蛇。大隨燒番。且道明甚麼邊事。還",
    "X81n1568_015:0124a10": "有人明得麼。試道看。若明不得。所以道。斬蛇須是斬",
    "X81n1568_015:0124a11": "蛇手。燒畬須是燒畬人。瞥起情塵生妄見。眼裏無筋",
    "X81n1568_015:0124a12": "一世貧。上堂。赫日裏我人。雲霧裏慈悲。霜雪裏假褐。",
    "X81n1568_015:0124a13": "雹子裏藏身。還藏得身麼。若藏不得。却被雹子打破",
    "X81n1568_015:0124a14": "髑髏。上堂。東家李四婆。西家來乞火。門外立少時。嗔",
    "X81n1568_015:0124a15": "他停滯我。惡發走歸家。虗心屋裏坐。可憐羣小兒。終",
    "X81n1568_015:0124a16": "日受饑餓。有眼不點睛。空鏁髑髏破。",
    "X81n1568_015:0124a17": "灌州羅漢和尚僧問。如何是佛。師曰。牛頭阿旁。曰如",
    "X81n1568_015:0124a18": "何是法。師曰。劒樹刀山。問如何是佛法大意。師曰。井",
    "X81n1568_015:0124a19": "中紅燄。日裏浮漚。曰如何領會。師曰。遙指扶桑日那",
    "X81n1568_015:0124a20": "邊。問如何是本來心。師曰。蹉過了也。",
    "X81n1568_015:0124a21": "灌州青城香林信禪師僧問。覿面相呈時如何。師曰。",
    "X81n1568_015:0124a22": "築著鼻孔。",
    "X81n1568_015:0124a23": "洞山初禪師法嗣",
    "X81n1568_015:0124a24": "潭州福嚴良雅禪師居洞山第一座。山參次。僧出問。",
    "X81n1568_015:0124b01": "如何是佛。山答曰。麻三斤。參罷。山至寮謂師曰。我今",
    "X81n1568_015:0124b02": "日答這僧話得麼。曰恰值某淨髮。山曰。你元來作這",
    "X81n1568_015:0124b03": "去就。拂袖便出。師曰。這老漢。將謂我明他這話頭不",
    "X81n1568_015:0124b04": "得。因作偈呈曰。五彩畫牛頭。黃金為點額。春晴二月",
    "X81n1568_015:0124b05": "初。農人皆取則。寒食賀新正。鐵錢三五百。山見深肯",
    "X81n1568_015:0124b06": "之。住福嚴日。僧問。如何是和尚家風。師曰。入門便見。",
    "X81n1568_015:0124b07": "荊南府開福德賢禪師僧問。去離不得時如何。師曰。",
    "X81n1568_015:0124b08": "子承父業。問如何是衲僧活計。師曰。耳裏種田。上堂。",
    "X81n1568_015:0124b09": "不用思而知。不用慮而解。知解俱泯。合談何事。良久",
    "X81n1568_015:0124b10": "曰。一葉落天下秋。問承和尚有言。隔江招手。意旨如",
    "X81n1568_015:0124b11": "何。師曰。被裏張帆。曰恁麼則南山起雲。北山下雨去",
    "X81n1568_015:0124b12": "也。師曰。踏不著。",
    "X81n1568_015:0124b13": "潭州報慈嵩禪師僧問。北斗藏身意旨如何。師曰。百",
    "X81n1568_015:0124b14": "歲老人入漆甕。",
    "X81n1568_015:0124b15": "岳州乾明睦禪師問洞山。停機罷賞時如何。山曰。水",
    "X81n1568_015:0124b16": "底弄傀儡。師曰。誰是看翫者。山曰。停機罷賞者。師曰。",
    "X81n1568_015:0124b17": "恁麼則知音不和也。山曰。知音底事作麼生。師曰。大",
    "X81n1568_015:0124b18": "盡三十日。山曰。未在更道。師曰。某甲合喫和尚手中",
    "X81n1568_015:0124b19": "痛棒。山休去。問昔日靈山記。今朝嗣阿誰。師曰。楚山",
    "X81n1568_015:0124b20": "突兀。漢水東流。曰恁麼則洞山的嗣也。師曰。聽事不",
    "X81n1568_015:0124b21": "真。喚鐘作甕。",
    "X81n1568_015:0124b22": "鄧州廣濟院同禪師僧問。萬緣息盡時如何。師曰。三",
    "X81n1568_015:0124b23": "脚蝦蟇飛上天。問如何是透法身句。師曰。華嶽三峯",
    "X81n1568_015:0124b24": "小。曰此意如何。師曰。黃河輥底流。",
    "X81n1568_015:0124c01": "韶州東平山洪教禪師僧問。如何是向上關。師竪起",
    "X81n1568_015:0124c02": "拂子。僧曰。學人未嘵。乞師再指。師曰。非公境界。曰和",
    "X81n1568_015:0124c03": "尚豈無方便。師曰。再犯不容。",
    "X81n1568_015:0124c04": "泐潭謙禪師法嗣",
    "X81n1568_015:0124c05": "虔州丫山宗盛禪師上堂。鐘聲清鼓聲響。早晚相聞",
    "X81n1568_015:0124c06": "休妄想。薦得徒勞別問津。莫道山僧無伎倆。咄。",
    "X81n1568_015:0124c07": "奉先深禪師法嗣",
    "X81n1568_015:0124c08": "天台蓮華峯祥菴主僧問。如何是雪嶺泥牛吼。師曰。",
    "X81n1568_015:0124c09": "聽。曰如何是雲門木馬嘶。師曰。響。示寂日。拈拄杖示",
    "X81n1568_015:0124c10": "眾曰。古人到這裏。為甚麼不肯住。眾無對。師乃曰。為",
    "X81n1568_015:0124c11": "他途路不得力。復曰。畢竟如何。以杖橫肩曰。楖栗橫",
    "X81n1568_015:0124c12": "擔不顧人。直入千峯萬峯去。言畢而逝。",
    "X81n1568_015:0124c13": "江州崇聖御禪師僧問。如何是學人受用三昧。師曰。",
    "X81n1568_015:0124c14": "橫擔拄杖。曰意旨如何。師曰。步步踏實。",
    "X81n1568_015:0124c15": "雙泉郁禪師法嗣",
    "X81n1568_015:0124c16": "鼎州德山慧遠禪師開堂。示眾曰。無量法門悉已具",
    "X81n1568_015:0124c17": "足。然雖如是。且須委悉始得。其除方便。昔時聖人互",
    "X81n1568_015:0124c18": "出。乃曰。傳燈爾後賢者差肩。故云繼祖。是以心心相",
    "X81n1568_015:0124c19": "傳。法法相印。且作麼生傳。作麼生印。舉起拂子曰。此",
    "X81n1568_015:0124c20": "乃人天同證。若如是也。遞相證明。其或未曉之徒。請",
    "X81n1568_015:0124c21": "垂下問。僧問。如何是祖師西來意。師曰。鐵門路險。解",
    "X81n1568_015:0124c22": "夏上堂僧問。九旬禁足今也滿。自恣之儀事若何。師",
    "X81n1568_015:0124c23": "曰。猢猻趂蛺蝶。九步作一歇。曰意旨如何。師示頌曰。",
    "X81n1568_015:0124c24": "兩箇童兒舁木鼓。左邊打了右邊舞。剎那變現百千",
    "X81n1568_015:0125a01": "般。分明示君君記取。問亡僧遷化向甚麼處去。師曰。",
    "X81n1568_015:0125a02": "烏龜鑽破壁。上堂。枕石漱流。任運天真。不見古者道。",
    "X81n1568_015:0125a03": "撥霞掃雪和雲母。掘石移松得茯苓。當恁麼時復何",
    "X81n1568_015:0125a04": "言哉。諸禪德要會麼。聽取一頌。雪霽長空。迥野飛鴻。",
    "X81n1568_015:0125a05": "段雲片片。向西向東。",
    "X81n1568_015:0125a06": "襄州含珠山彬禪師僧問。如何是正法眼。師曰。瞎。問",
    "X81n1568_015:0125a07": "如何是和尚關棙子。師竪起拂子。僧便喝。師便打。問",
    "X81n1568_015:0125a08": "如何是三乘教。師曰。上大人。曰意旨如何。師曰。化三",
    "X81n1568_015:0125a09": "千。",
    "X81n1568_015:0125a10": "披雲寂禪師法嗣",
    "X81n1568_015:0125a11": "廬山開先照禪師僧問。向上宗乘乞師垂示。師曰。白",
    "X81n1568_015:0125a12": "雲斷處見明月。曰猶是學人疑處。師曰。黃葉落時聞",
    "X81n1568_015:0125a13": "擣衣。問如何是和尚家風。師曰。一條寒澗木。得力勝",
    "X81n1568_015:0125a14": "兒孫。曰用者如何。師曰。百雜碎。上堂。叢林規矩。古佛",
    "X81n1568_015:0125a15": "家風。一參一請。一粥一飯。且道。明得箇甚麼。祇如諸",
    "X81n1568_015:0125a16": "人。心心不停。念念不住。若能不停處停。念處無念。自",
    "X81n1568_015:0125a17": "合無生之理。與麼說話。笑破他人口。參。",
    "X81n1568_015:0125a18": "金陵天寶和尚僧問。白雲抱幽石時如何。師曰。非公",
    "X81n1568_015:0125a19": "境界。問如何是和尚家風。師曰。列半作三。曰學人未",
    "X81n1568_015:0125a20": "曉。師曰。鼻孔針筒。",
    "X81n1568_015:0125a21": "舜峯韶禪師法嗣",
    "X81n1568_015:0125a22": "磁州桃園山曦朗禪師僧問。如何是祖師西來意。師",
    "X81n1568_015:0125a23": "曰。西來若有意。斬下老僧頭。曰為甚却如此。師曰。不",
    "X81n1568_015:0125a24": "見道。為法喪軀。",
    "X81n1568_015:0125b01": "安州法雲智善禪師僧問。如何是古佛道場。師曰。山",
    "X81n1568_015:0125b02": "青水綠。",
    "X81n1568_015:0125b03": "般若柔禪師法嗣",
    "X81n1568_015:0125b04": "藍田縣真禪師僧問。如何是大定門。師曰。拈柴擇菜。",
    "X81n1568_015:0125b05": "上堂。成山假就於始簣。脩途託至於初步。上座適來",
    "X81n1568_015:0125b06": "從地爐邊來。還與初步同別。若言同。即不會不遷。若",
    "X81n1568_015:0125b07": "言別。亦不會不遷。上座作麼生會。還會麼。這裏不是",
    "X81n1568_015:0125b08": "那裏。那裏不是這裏。且道。是一處兩處。是遷不遷。是",
    "X81n1568_015:0125b09": "來去。不是來去。若於此顯明得。便乃古今一如。初終",
    "X81n1568_015:0125b10": "自爾。念念無常。心心永滅。所以道。觀方知彼去。去者",
    "X81n1568_015:0125b11": "不至方。上座適來恁麼來。却請恁麼去。參。",
    "X81n1568_015:0125b12": "妙勝臻禪師法嗣",
    "X81n1568_015:0125b13": "西川雪峯欽山主上堂。昨日一。今日二。不用思量。快",
    "X81n1568_015:0125b14": "須瞥地。不瞥地蹉過平生。沒巴鼻。咄。",
    "X81n1568_015:0125b15": "清涼明禪師法嗣",
    "X81n1568_015:0125b16": "吉州西峯雲豁禪師郡之曾氏子。早扣諸方。晚見清",
    "X81n1568_015:0125b17": "涼。問佛未出世時如何。涼曰。雲遮海門樹。曰出世後",
    "X81n1568_015:0125b18": "如何。涼曰。擘破鐵圍山。師於言下大悟。涼印可之。歸",
    "X81n1568_015:0125b19": "住寶龍。雲侶併集。真宗皇帝遣使。召至訪問宗要。留",
    "X81n1568_015:0125b20": "上苑。經時冥坐不食。上嘉異。賜號圓淨。辭歸。珍錫甚",
    "X81n1568_015:0125b21": "隆。皆不受。以詩寵其行。改寶龍曰祥符。旌師之居也。",
    "X81n1568_015:0125b22": "嘗有問易中要旨者。師曰。夫神生於無形。而成於有",
    "X81n1568_015:0125b23": "形。從有以至於無。然後能合乎妙圓正覺之道。故自",
    "X81n1568_015:0125b24": "四十九。衍以至於萬有一千五百二十。以窮天下之",
    "X81n1568_015:0125c01": "理。以盡天下之性。不異吾聖人之教也。示寂日。為眾",
    "X81n1568_015:0125c02": "曰。天不高地不厚。自是時人覷不透。但看月臘二十",
    "X81n1568_015:0125c03": "五。依舊面南看北斗。瞑然而逝。茶毗獲設利建塔。",
    "X81n1568_015:0125c04": "南嶽下九世",
    "X81n1568_015:0125c05": "文殊真禪師法嗣",
    "X81n1568_015:0125c06": "瑞州洞山曉聰禪師遊方時。在雲居作燈頭。見僧說",
    "X81n1568_015:0125c07": "泗州大聖近在揚州出現。有設問曰。既是泗州大聖。",
    "X81n1568_015:0125c08": "為甚麼却向揚州出現。師曰。君子愛財。取之以道。後",
    "X81n1568_015:0125c09": "僧舉似蓮華峯祥庵主。主大驚曰。雲門兒孫猶在。中",
    "X81n1568_015:0125c10": "夜望雲居拜之。住後僧問。達磨未傳心地印。釋迦未",
    "X81n1568_015:0125c11": "解髻中珠。此時若問西來意。還有西來意也無。師曰。",
    "X81n1568_015:0125c12": "六月雨淋淋。寬其萬姓心。曰恁麼則。雲散家家月。春",
    "X81n1568_015:0125c13": "來處處花。師曰。脚跟下到金剛水際是多少。僧無語。",
    "X81n1568_015:0125c14": "師曰。祖師西來特唱此事。自是上座不薦。所以從門",
    "X81n1568_015:0125c15": "入者。不是家珍。認影迷頭。豈非大錯。既是祖師西來",
    "X81n1568_015:0125c16": "特唱此事。又何必更對眾忉忉。珍重。問無根樹子向",
    "X81n1568_015:0125c17": "甚麼處栽。師曰。千年常住一朝僧。問如何是離聲色",
    "X81n1568_015:0125c18": "句。師曰。南贍部洲。北鬱單越。曰恁麼則學人知恩不",
    "X81n1568_015:0125c19": "昧也。師曰。四大海深多少。問古鏡未磨時如何。師曰。",
    "X81n1568_015:0125c20": "此去漢陽不遠。曰磨後如何。師曰。黃鶴樓前鸚鵡洲。",
    "X81n1568_015:0125c21": "問如何是佛。師曰。理長即就。上堂。教山僧道甚麼即",
    "X81n1568_015:0125c22": "得。古即是今。今即是古。所以楞嚴經道。松直棘曲。鵠",
    "X81n1568_015:0125c23": "白烏玄。還知得麼。雖然如是。未必是松一向直。棘一",
    "X81n1568_015:0125c24": "向曲。鵠便白。烏便玄。洞山道。這裏也有曲底松。也有",
    "X81n1568_015:0126a01": "直底棘。也有玄底鵠。也有白底烏。久立。上堂。僧問。學",
    "X81n1568_015:0126a02": "人進又不得。退又不得時如何。師曰。抱首哭蒼天。僧",
    "X81n1568_015:0126a03": "無語。師曰。汝還知鉢盂鐼子落處麼。汝若知得落處。",
    "X81n1568_015:0126a04": "也從汝問。三十年後驀然問著也不定。上堂。舉。寒山",
    "X81n1568_015:0126a05": "云。井底生紅塵。高峯起白浪。石女生石兒。龜毛寸寸",
    "X81n1568_015:0126a06": "長。若要學菩提。但看此模樣。良久曰。還知落處也無。",
    "X81n1568_015:0126a07": "若也不知落處。看看。菩提入僧堂裏去也。久立。上堂。",
    "X81n1568_015:0126a08": "春寒凝沍。夜來好雪。還見麼。大地雪漫漫。春風依舊",
    "X81n1568_015:0126a09": "寒。說禪說道易。成佛成祖難。珍重。上堂。晨鷄報曉靈。",
    "X81n1568_015:0126a10": "粥後僧天明。燈籠猶瞌睡。露柱却惺惺。復曰。惺惺直",
    "X81n1568_015:0126a11": "言惺惺。歷歷直言歷歷。明朝後日莫認奴作郎。珍重。",
    "X81n1568_015:0126a12": "因事示眾。天晴葢却屋。乘乾刈却禾。早輸王稅了。鼓",
    "X81n1568_015:0126a13": "腹唱巴歌。問德山入門便棒。猶是起模畫樣。臨濟入",
    "X81n1568_015:0126a14": "門便喝。未免揑目生花。離此二途。未審洞山如何為",
    "X81n1568_015:0126a15": "人。師曰。天晴久無雨。近日有雲騰。曰他日若有人問",
    "X81n1568_015:0126a16": "洞山宗旨。教學人如何舉似。師曰。園蔬枯槁甚。擔水",
    "X81n1568_015:0126a17": "潑菠稜。師一日不安。上堂辭眾。述法身頌曰。參禪學",
    "X81n1568_015:0126a18": "道莫茫茫。問透法身北斗藏。余今老倒尫羸甚。見人",
    "X81n1568_015:0126a19": "無力得商量。唯有钁頭知我意。栽松時復上金剛。言",
    "X81n1568_015:0126a20": "訖而寂。塔于金剛嶺。",
    "X81n1568_015:0126a21": "南臺勤禪師法嗣",
    "X81n1568_015:0126a22": "汝州高陽法廣禪師僧問。如何是大悲千手眼。師曰。",
    "X81n1568_015:0126a23": "墮坑落壍。",
    "X81n1568_015:0126a24": "潭州石霜節誠禪師僧問。古者道。捲簾當白晝。移榻",
    "X81n1568_015:0126b01": "對青山。如何是捲簾當白晝。師曰。過淨瓶來。曰如何",
    "X81n1568_015:0126b02": "是移榻對青山。師曰。却安舊處著。上堂。心外無法。法",
    "X81n1568_015:0126b03": "外無心。隨緣蕩蕩。更莫沉吟。你等諸人纔上堦道便",
    "X81n1568_015:0126b04": "好回去。更要待第二杓惡水潑作甚麼。",
    "X81n1568_015:0126b05": "德山晏禪師法嗣",
    "X81n1568_015:0126b06": "鼎州德山志先禪師僧問。見色便見心時如何。師曰。",
    "X81n1568_015:0126b07": "角弓彎似月。寶劒利如霜。曰如何領會。師曰。金甲似",
    "X81n1568_015:0126b08": "魚鱗。朱旗如火燄。問遠遠投師。乞師一接。師曰。不接",
    "X81n1568_015:0126b09": "曰恁麼則。虗伸一問。師曰。少逢穿耳客。多遇刻舟人。",
    "X81n1568_015:0126b10": "問大通智勝佛。十劫坐道場。為甚麼不得成佛道。師",
    "X81n1568_015:0126b11": "曰。貪觀天上月。失却掌中珠。問軍期急速時如何。師",
    "X81n1568_015:0126b12": "曰。十字街頭滿面塵。曰為甚麼如此。師曰。知而故犯。",
    "X81n1568_015:0126b13": "問如何是無為之談。師曰。石羊石虎喃喃語。曰是何",
    "X81n1568_015:0126b14": "言教。師曰。長行書不盡。短偈絕人聞。問如何是一稱",
    "X81n1568_015:0126b15": "南無佛。師曰。皆以成佛道。",
    "X81n1568_015:0126b16": "黑水璟禪師法嗣",
    "X81n1568_015:0126b17": "峩[山/(尸@目)]黑水義欽禪師上堂。僧出禮拜。師曰。大地百雜",
    "X81n1568_015:0126b18": "碎。便下座。",
    "X81n1568_015:0126b19": "五祖戒禪師法嗣",
    "X81n1568_015:0126b20": "洪州泐潭懷澄禪師僧問。見者是色。聞者是聲。離此",
    "X81n1568_015:0126b21": "二途。請師別道。師曰。古寺新牌額。問不與萬法為侶",
    "X81n1568_015:0126b22": "者。是甚麼人。師曰。觀世音菩薩。師一日見僧披衲。師",
    "X81n1568_015:0126b23": "曰。得恁麼好針線。曰祇要牢固。師曰。打草驚蛇作甚",
    "X81n1568_015:0126b24": "麼。曰客來須看。師曰。祇有這箇。更別有。曰雲生嶺上。",
    "X81n1568_015:0126c01": "師曰。未在更道。曰水滴巖間。問如何是佛法大意。師",
    "X81n1568_015:0126c02": "曰。文殊自文殊。解脫自解脫。",
    "X81n1568_015:0126c03": "瑞州洞山自寶禪師上堂。總恁麼。風恬浪靜。那裏得",
    "X81n1568_015:0126c04": "來。忽遇洪波浩渺。白浪滔天。當恁麼時。覓箇水手也",
    "X81n1568_015:0126c05": "難得。眾中莫有把柂者麼。眾無對。師曰。賺殺一船人。",
    "X81n1568_015:0126c06": "僧問。如何是佛。師曰。腰長脚短。",
    "X81n1568_015:0126c07": "復州北塔思廣禪師僧問。如何是衲僧變通之事。師",
    "X81n1568_015:0126c08": "曰。東涌西沒。曰變通後如何。師曰。地肥茄子嫩。問如",
    "X81n1568_015:0126c09": "何是和尚家風。師曰。左手書右字。曰學人不會。師曰。",
    "X81n1568_015:0126c10": "歐頭柳脚。",
    "X81n1568_015:0126c11": "蘄州四祖端禪師法身頌曰。燈心刺著石人脚。火急",
    "X81n1568_015:0126c12": "去請周醫博。路逢龐公相借問。六月日乾頭曬却。",
    "X81n1568_015:0126c13": "潭州雲葢志顒禪師僧問。如何是祖師西來意。師曰。",
    "X81n1568_015:0126c14": "古寺碑難讀。曰意旨如何。師曰。讀者盡攢眉。",
    "X81n1568_015:0126c15": "舒州海會通禪師僧問。如何是佛法大意。師曰。柿桶",
    "X81n1568_015:0126c16": "葢椶笠。曰學人不曉。師曰。行時頭頂戴。坐則挂高壁。",
    "X81n1568_015:0126c17": "瑞州洞山妙圓禪師僧問。如何是佛。師曰。頭腦相似。",
    "X81n1568_015:0126c18": "蘄州義臺子祥禪師僧問。如何是義臺境。師曰。路不",
    "X81n1568_015:0126c19": "拾遺。曰如何是境中人。師曰。桀犬吠堯。",
    "X81n1568_015:0126c20": "明州天童懷清禪師僧問。如何是祖師西來意。師曰。",
    "X81n1568_015:0126c21": "眼裏不著沙。曰如何領會。師曰。耳裏不著水。曰恁麼",
    "X81n1568_015:0126c22": "則禮拜也。師曰。東家點燈。西家暗坐。",
    "X81n1568_015:0126c23": "越州寶嚴叔芝禪師僧問。如何是佛。師曰。土身木骨。",
    "X81n1568_015:0126c24": "曰意旨如何。師曰。五彩金裝。曰恁麼則頂禮去也。師",
    "X81n1568_015:0127a01": "曰。天台楖栗。",
    "X81n1568_015:0127a02": "蘄州五祖山秀禪師僧問。無法可說。是名說法。既是",
    "X81n1568_015:0127a03": "無法可說。又將何說。師曰。霜寒地凍。曰空生不解巖",
    "X81n1568_015:0127a04": "中坐。惹得天花動地來。師曰。日出冰消。僧擬議。師曰。",
    "X81n1568_015:0127a05": "何不進語。僧又無語。師曰。車不橫推。理無曲斷。",
    "X81n1568_015:0127a06": "襄州白馬辯禪師僧問。如何是佛。師曰。水來河漲。曰",
    "X81n1568_015:0127a07": "如何是法。師曰。風來樹動。",
    "X81n1568_015:0127a08": "隨州水南智昱禪師上堂。欲識解脫道。鷄鳴天已曉。",
    "X81n1568_015:0127a09": "趙州庭前栢。打落青州棗。咄。",
    "X81n1568_015:0127a10": "福昌善禪師法嗣",
    "X81n1568_015:0127a11": "安吉州上方齊岳禪師僧問。如何是菩提。師曰。甎頭",
    "X81n1568_015:0127a12": "瓦子。曰意旨如何。師曰。苦。上堂。旋收黃葉燒青煙。竹",
    "X81n1568_015:0127a13": "榻和衣半夜眠。粥後放參三下鼓。孰能更話祖師禪。",
    "X81n1568_015:0127a14": "便下座。",
    "X81n1568_015:0127a15": "明州育王常坦禪師僧問。如何是有中有。師曰。金河",
    "X81n1568_015:0127a16": "峯上。曰如何是無中無。師曰。般若堂前。上堂。千花競",
    "X81n1568_015:0127a17": "發。百鳥啼春。是向上句。諸佛出世。知識興慈。是向下",
    "X81n1568_015:0127a18": "句。作麼生是不涉二途句。若識得。頂門上出氣。若識",
    "X81n1568_015:0127a19": "不得。土牛耕石田。擊禪牀下座。",
    "X81n1568_015:0127a20": "潤州金山瑞新禪師僧問。吾有大患。為吾有身。父母",
    "X81n1568_015:0127a21": "未生。未審此身在甚麼處。師曰。曠大劫來無處所。若",
    "X81n1568_015:0127a22": "論生滅盡成非。曰恁麼則。周徧十方心。不在一切處。",
    "X81n1568_015:0127a23": "師曰。泥裏撼樁。上堂。世間所貴者。和氏之璧。隋侯之",
    "X81n1568_015:0127a24": "珠。金山喚作驢屎馬糞。出世間所貴者。真如解脫。菩",
    "X81n1568_015:0127b01": "提涅槃。金山喚作[尸@豕]沸碗鳴。且道。恁麼說話落在甚",
    "X81n1568_015:0127b02": "麼處。故不是取舍心重。信邪倒見。諸人要知麼。猛虎",
    "X81n1568_015:0127b03": "不顧几上肉。洪爐豈鑄囊中錐。",
    "X81n1568_015:0127b04": "乾明信禪師法嗣",
    "X81n1568_015:0127b05": "澧州藥山彝肅禪師僧問。佛未出世時如何。師曰。大",
    "X81n1568_015:0127b06": "樹大皮裹。曰出世後如何。師曰。小樹小皮纏。問如何",
    "X81n1568_015:0127b07": "是不動尊。師曰。四王擡不起。",
    "X81n1568_015:0127b08": "智門祚禪師法嗣",
    "X81n1568_015:0127b09": "明州雪竇重顯禪師遂寧府李氏子。依普安院仁銑",
    "X81n1568_015:0127b10": "上人出家。受具之後。橫經講席。究理窮玄。詰問鋒馳。",
    "X81n1568_015:0127b11": "機辯無敵。咸知法器。僉指南遊。首造智門。即伸問曰。",
    "X81n1568_015:0127b12": "不起一念云何有過。門召師近前。師纔近前。門以拂",
    "X81n1568_015:0127b13": "子驀口打。師擬開口。門又打。師豁然開悟。出住翠峯。",
    "X81n1568_015:0127b14": "後遷雪竇。開堂日。於法座前。顧視大眾曰。若論本分",
    "X81n1568_015:0127b15": "相見。不必高陞法座。遂以手畫一畫曰。諸人隨山僧",
    "X81n1568_015:0127b16": "手看。無量諸佛國土一時現前。各各子細觀瞻。其或",
    "X81n1568_015:0127b17": "涯際未知。不免拖泥帶水。便陞座。上首白椎罷。有僧",
    "X81n1568_015:0127b18": "方出。師約住曰。如來正法眼藏。委在今日。放行則瓦",
    "X81n1568_015:0127b19": "礫生光。把住則真金失色。權柄在手。殺活臨時。其有",
    "X81n1568_015:0127b20": "作者。共相證據。僧出問。遠離翠峰祖席。已臨雪竇道",
    "X81n1568_015:0127b21": "場。未審是一是二。師曰。馬無千里謾追風。曰恁麼則",
    "X81n1568_015:0127b22": "雲散家家月。師曰。龍頭蛇尾漢。問德山臨濟棒喝已",
    "X81n1568_015:0127b23": "彰。和尚如何為人。師曰。放過一著。僧擬議。師便喝。僧",
    "X81n1568_015:0127b24": "曰。未審祇恁麼。別有在。師曰。射虎不真。徒勞沒羽。問",
    "X81n1568_015:0127c01": "吹大法螺。擊大法鼓。朝宰臨筵。如何即是。師曰。清風",
    "X81n1568_015:0127c02": "來未休。曰恁麼則得遇於師也。師曰。一言已出。駟馬",
    "X81n1568_015:0127c03": "難追。僧禮拜師曰。放過一著。乃普觀大眾曰。人天普",
    "X81n1568_015:0127c04": "集。合發明箇甚麼事。焉可互分賓主。馳騁問答。便當",
    "X81n1568_015:0127c05": "宗乘去。廣大門風。威德自在。輝騰今古。把定乾坤。千",
    "X81n1568_015:0127c06": "聖祇言。自知五乘。莫能建立。所以聲前悟旨。猶迷顧",
    "X81n1568_015:0127c07": "鑒之端。言下知宗。尚昧識情之表。諸人要知真實相",
    "X81n1568_015:0127c08": "為麼。但以上無攀仰。下絕己躬。自然常光現前。箇箇",
    "X81n1568_015:0127c09": "壁立千仞。還辯明得也無。未辯辯取。未明明取。既辯",
    "X81n1568_015:0127c10": "明得。能截生死流。同據佛祖位。妙圓超悟。正在此時。",
    "X81n1568_015:0127c11": "堪報不報之恩。以助無為之化。問如何是佛法大意。",
    "X81n1568_015:0127c12": "師曰。祥雲五色。曰學人不會。師曰。頭上漫漫。問達磨",
    "X81n1568_015:0127c13": "未來時如何。師曰。猿啼古木。曰來後如何。師曰。鶴唳",
    "X81n1568_015:0127c14": "青霄。曰即今事作麼生。師曰。一不成二不是。問和尚",
    "X81n1568_015:0127c15": "未見智門時如何。師曰。爾鼻孔在我手裏。曰見後如",
    "X81n1568_015:0127c16": "何。師曰。穿過髑髏。有僧出禮拜起曰。請師答話。師便",
    "X81n1568_015:0127c17": "棒。僧曰。豈無方便。師曰。罪不重科。復有一僧。出禮拜",
    "X81n1568_015:0127c18": "起曰。請師答話。師曰。兩重公案。曰請師不答話。師亦",
    "X81n1568_015:0127c19": "棒。問古人道北斗裏藏身。意旨如何。師曰。千聞不如",
    "X81n1568_015:0127c20": "一見。曰此話大行。師曰。老鼠銜鐵。問古人道。皎皎地",
    "X81n1568_015:0127c21": "絕一絲頭。祇如山河大地又且如何。師曰。面赤不如",
    "X81n1568_015:0127c22": "語直。曰學人未曉。師曰。徧問諸方。問如何是學人自",
    "X81n1568_015:0127c23": "己。師曰。乘槎斫額。曰莫祇這便是。師曰。浪死虗生。問",
    "X81n1568_015:0127c24": "如何是緣生義。師曰。金剛鑄鐵券。曰學人不會。師曰。",
    "X81n1568_015:0128a01": "閙市裏牌。曰恁麼則行到水窮處。坐看雲起時。師曰。",
    "X81n1568_015:0128a02": "列下。問四十九年說不盡底。請師說。師曰。爭之不足。",
    "X81n1568_015:0128a03": "曰謝師答話。師曰。鐵棒自看。問如何是把定乾坤眼。",
    "X81n1568_015:0128a04": "師曰。拈却鼻孔。曰學人不會。師曰。一喜一悲。僧擬議。",
    "X81n1568_015:0128a05": "師曰。苦。問如何是脫珍御服著弊垢衣。師曰。垂手不",
    "X81n1568_015:0128a06": "垂手。曰乞師方便。師曰。左眼挑筋。右眼抉肉。問龍門",
    "X81n1568_015:0128a07": "爭進舉。那箇是登科。師曰。重遭點額。曰學人不會。師",
    "X81n1568_015:0128a08": "曰。退水藏鱗。問寂寂忘言。誰是得者。師曰。卸帽穿雲",
    "X81n1568_015:0128a09": "去。曰如何領會。師曰。披簑帶雨歸。曰三十年後此話",
    "X81n1568_015:0128a10": "大行。師曰。一場酸澁。問坐斷毗盧底人。師還接否。師",
    "X81n1568_015:0128a11": "曰。殷勤送別瀟湘岸。曰恁麼則學人罪過也。師曰。天",
    "X81n1568_015:0128a12": "寬地窄太愁人。僧禮拜。師曰。苦屈之詞。不妨難吐。問",
    "X81n1568_015:0128a13": "生死到來如何回避。師曰。定花板上。曰莫便是他安",
    "X81n1568_015:0128a14": "身立命處也無。師曰。符到奉行。上堂。僧問。如何是吹",
    "X81n1568_015:0128a15": "毛劒。師曰。苦。曰還許學人用也無。師噓一噓。乃曰。大",
    "X81n1568_015:0128a16": "眾前共相酬唱。也須是箇漢始得。若也未有奔流度",
    "X81n1568_015:0128a17": "刃底眼。不勞拈出。所以道。如大火聚。近著即燎却面",
    "X81n1568_015:0128a18": "門。亦如按太阿寶劒。衝前即喪身失命。乃曰。大阿橫",
    "X81n1568_015:0128a19": "按祖堂寒。千里應須息萬端。莫待冷光輕閃爍。復云。",
    "X81n1568_015:0128a20": "看看。便下座。上堂。僧問。如何是維摩一默。師曰。寒山",
    "X81n1568_015:0128a21": "訪拾得。曰恁麼則入不二之門。師噓一噓。復曰。維摩",
    "X81n1568_015:0128a22": "大士去何從。千古令人望莫窮。不二法門休更問。夜",
    "X81n1568_015:0128a23": "來明月上孤峯。上堂。春山疊亂青。春水漾虗碧。寥寥",
    "X81n1568_015:0128a24": "天地間。獨立望何極。便下座。却顧謂侍者曰。適來有",
    "X81n1568_015:0128b01": "人看方丈麼。者曰。有。師曰。作賊人心虗。上堂。十方無",
    "X81n1568_015:0128b02": "壁落。四面亦無門。古人向甚麼處見客。或若道得接",
    "X81n1568_015:0128b03": "手句。許你天上天下。上堂。田地穩密底。佛祖不敢近。",
    "X81n1568_015:0128b04": "為甚麼擡脚不起。神通游戲底。鬼神不能測。為甚麼",
    "X81n1568_015:0128b05": "下脚不得。直饒十字縱橫。朝打三千。暮打八百。上堂。",
    "X81n1568_015:0128b06": "大眾這一片田地。分付來多時也。爾諸人四至界畔",
    "X81n1568_015:0128b07": "猶未識在。若要中心樹子。我也不惜。問如何是諸佛",
    "X81n1568_015:0128b08": "本源。師曰。千峯寒色。曰未委向上更有也無。師曰。雨",
    "X81n1568_015:0128b09": "滴巖花。上堂。僧問。雪覆蘆花時如何。師曰。點。曰恁麼",
    "X81n1568_015:0128b10": "則為祥為瑞去也。師曰。兩重公案。乃曰。雪覆蘆花欲",
    "X81n1568_015:0128b11": "暮天。謝家人不在漁船。白牛放却無尋處。空把山童",
    "X81n1568_015:0128b12": "贈鐵鞭。師一日遊山。四顧周覧。謂侍者曰。何日復來",
    "X81n1568_015:0128b13": "於此。侍者哀乞遺偈。師曰。平生唯患語之多矣。翌日",
    "X81n1568_015:0128b14": "出杖屨衣盂。散及徒眾。乃曰。七月七日復相見耳。至",
    "X81n1568_015:0128b15": "期盥沐攝衣。北首而逝。塔全身於寺之西塢。賜明覺",
    "X81n1568_015:0128b16": "大師。",
    "X81n1568_015:0128b17": "襄州延慶山子榮禪師僧問。如何是隨色摩尼珠。師",
    "X81n1568_015:0128b18": "曰。三箇童兒弄花毬。曰恁麼則終朝盡日也。師曰。頭",
    "X81n1568_015:0128b19": "白齒落。上堂。僧問。靈光隱隱。月照寒牕。善法堂前。請",
    "X81n1568_015:0128b20": "師舉唱。師曰。聽。曰此猶是這邊事。那邊事作麼生。師",
    "X81n1568_015:0128b21": "曰。脚下毛生。問如何是佛。師曰。橫身彰十號。入槨示",
    "X81n1568_015:0128b22": "雙趺。曰將何供養。師曰。合掌當胸。問如何是祖師西",
    "X81n1568_015:0128b23": "來意。師曰。穿耳胡僧不著鞋。",
    "X81n1568_015:0128b24": "洪州百丈智映寶月禪師僧問。師唱誰家曲。宗風嗣",
    "X81n1568_015:0128c01": "阿誰。師曰。窣堵那吒掌上擎。曰恁麼則。北塔的子。韶",
    "X81n1568_015:0128c02": "石兒孫也。師曰。斫額望新羅。",
    "X81n1568_015:0128c03": "韶州南華寶緣慈濟禪師僧問。如何是祖師西來意。",
    "X81n1568_015:0128c04": "師曰。青山綠水。曰未來時還有意也無。師曰。高者高。",
    "X81n1568_015:0128c05": "低者低。",
    "X81n1568_015:0128c06": "黃州護國院壽禪師僧問。如何是一路涅槃門。師曰。",
    "X81n1568_015:0128c07": "寒松青有千年色。一徑風飄四季香。問如何是靈山",
    "X81n1568_015:0128c08": "一會。師曰。如來纔一顧。迦葉便低眉。",
    "X81n1568_015:0128c09": "瑞州九峯勤禪師僧問。方便門中請師垂示。師曰。佛",
    "X81n1568_015:0128c10": "不奪眾生願。曰恁麼則謝師方便。師曰。却須喫棒。上",
    "X81n1568_015:0128c11": "堂。口羅舌沸。千喚萬喚。露柱因甚麼不回頭。良久曰。",
    "X81n1568_015:0128c12": "美食不中飽人喫。便下座。",
    "X81n1568_015:0128c13": "潭州雲葢繼鵬禪師初謁雙泉雅禪師。泉令充侍者。",
    "X81n1568_015:0128c14": "示以芭蕉拄杖話。經久無省發。一日泉向火次。師侍",
    "X81n1568_015:0128c15": "立。泉忽問。拄杖子話試舉來。與子商量。師擬舉。泉拈",
    "X81n1568_015:0128c16": "火筯便[打-丁+慼]。師豁然大悟。住後。僧問。如何是佛法大意。",
    "X81n1568_015:0128c17": "師曰。舌頭無骨。問如何是祖師西來意。師曰。湯瓶火",
    "X81n1568_015:0128c18": "裏煨。問佛未出世時如何。師曰。天。曰出世後如何。師",
    "X81n1568_015:0128c19": "曰。地。上堂。高不在絕頂。富不在福嚴。樂不在天堂。苦",
    "X81n1568_015:0128c20": "不在地獄。良久曰。相識滿天下。知心能幾人。",
    "X81n1568_015:0128c21": "鄂州黃龍海禪師僧問。如何是黃龍家風。師曰。看。曰",
    "X81n1568_015:0128c22": "忽遇客來如何祇待。師以拄杖點之。問如何是最初",
    "X81n1568_015:0128c23": "一句。師曰。掘地討天。",
    "X81n1568_015:0128c24": "鼎州彰法澄泗禪師僧問。如何是佛法大意。師曰。多",
    "X81n1568_015:0129a01": "少人摸索不著。曰忽然摸著又作麼生。師曰。堪作甚",
    "X81n1568_015:0129a02": "麼。",
    "X81n1568_015:0129a03": "泉州雲臺因禪師僧問。如何是和尚家風。師曰。嗔拳",
    "X81n1568_015:0129a04": "不打笑面。曰如何施設。師曰。天台則有。南嶽則無。問",
    "X81n1568_015:0129a05": "如何是佛。師曰。月不破五。曰意旨如何。師曰。初三十",
    "X81n1568_015:0129a06": "一。問如何是佛法大意。師曰。今日好曬麥。曰意旨如",
    "X81n1568_015:0129a07": "何。師曰。問取磨頭。上堂。菩薩子。不在內。不在外。不在",
    "X81n1568_015:0129a08": "中間。且道落在甚麼處。良久曰。南贍部洲。北鬱單越。",
    "X81n1568_015:0129a09": "福嚴雅禪師法嗣",
    "X81n1568_015:0129a10": "潭州北禪智賢禪師僧問。如何是佛。師曰。匙挑不上。",
    "X81n1568_015:0129a11": "曰。如何是道。師曰。險路架橋。歲夜小參曰。年窮歲盡。",
    "X81n1568_015:0129a12": "無可與諸人分歲。老僧烹一頭露地白牛。炊黍米飯。",
    "X81n1568_015:0129a13": "煑野菜羹。燒榾柮火。大家喫了。唱村田樂。何故。免見",
    "X81n1568_015:0129a14": "倚他門戶傍他墻。剛被時人喚作郎。便下座。歸方丈。",
    "X81n1568_015:0129a15": "至夜深維那入方丈問訊曰。縣裏有公人到勾和尚。",
    "X81n1568_015:0129a16": "師曰。作甚麼那。曰道和尚宰牛不納皮角。師遂捋下",
    "X81n1568_015:0129a17": "頭帽擲在地上。那便拾去。師跳下禪牀。攔胸擒住呌",
    "X81n1568_015:0129a18": "曰。賊賊。那將帽子覆師頂曰。天寒且還和尚。師呵呵",
    "X81n1568_015:0129a19": "大笑。那便出去。時法昌為侍者。師顧昌曰。這公案作",
    "X81n1568_015:0129a20": "麼生。昌曰。潭州紙貴。一狀領過。",
    "X81n1568_015:0129a21": "南嶽衡嶽寺振禪師山居頌曰。阿呵呵。瘦松寒竹鎻",
    "X81n1568_015:0129a22": "清波。有時獨坐磐陀上。無人共唱太平歌。朝看白雲",
    "X81n1568_015:0129a23": "生洞口。暮觀明月照娑婆。有人問我居山事。三尺杖",
    "X81n1568_015:0129a24": "子攪黃河。",
    "X81n1568_015:0129b01": "開福賢禪師法嗣",
    "X81n1568_015:0129b02": "日芳上座僧問。如何是函葢乾坤句。師竪起拄杖。僧",
    "X81n1568_015:0129b03": "曰。如何是截斷眾流句。師橫按拄杖。僧曰。如何是隨",
    "X81n1568_015:0129b04": "波逐浪句。師擲下拄杖。僧曰。三句外請師道。師便起",
    "X81n1568_015:0129b05": "去。師贊開福真曰。清儀瘦兮。可瞻可仰。仰之非親。妙",
    "X81n1568_015:0129b06": "筆圖兮。可擬可像。像之非真。非親非真。秋月盈輪。有",
    "X81n1568_015:0129b07": "言無味兮的中的。既往如在兮覓焉覓。當機隱顯兮",
    "X81n1568_015:0129b08": "絲髮誵訛。金烏卓午兮迅風霹靂。",
    "X81n1568_015:0129b09": "報慈嵩禪師法嗣",
    "X81n1568_015:0129b10": "郢州興陽山遜禪師僧問。如何是佛。師曰。髮白面皺。",
    "X81n1568_015:0129b11": "曰。如何是法。師曰。暑往寒來。問如何是三界外事。師",
    "X81n1568_015:0129b12": "曰。洛陽千里餘。不得舊時書。",
    "X81n1568_015:0129b13": "德山遠禪師法嗣",
    "X81n1568_015:0129b14": "廬山開先善暹禪師臨江軍人也。操行清苦。徧游師",
    "X81n1568_015:0129b15": "席。以明悟為志。參德山。見山上堂。顧視大眾曰。師子",
    "X81n1568_015:0129b16": "嚬呻象王回顧。師忽有省。入室陳所解。山曰。子作麼",
    "X81n1568_015:0129b17": "生會。師回顧曰。後園驢喫草。山然之。後至雪竇。竇與",
    "X81n1568_015:0129b18": "語喜其超邁。目曰海上橫行暹道者。遂命分座。四方",
    "X81n1568_015:0129b19": "英衲敬畏之。他日竇舉師出世金鵝。師聞潛書二偈",
    "X81n1568_015:0129b20": "于壁而去。曰不是無心繼祖燈。道慙未廁嶺南能。三",
    "X81n1568_015:0129b21": "更月下離巖竇。眷眷無言戀碧層。二十餘年四海間。",
    "X81n1568_015:0129b22": "尋師擇友未甞閑。今朝得到無心地。却被無心趂出",
    "X81n1568_015:0129b23": "山。晚年眾請滋甚。遂開法開先。以慰道俗之望。開堂",
    "X81n1568_015:0129b24": "日。上首白椎罷。師曰。千聖出來也祇是稽首讚歎。諸",
    "X81n1568_015:0129c01": "代祖師提挈不起。是故始從迦葉。迄至山僧。二千餘",
    "X81n1568_015:0129c02": "年。月燭慧燈。星排道樹。人天普照。凡聖齊榮。且道。承",
    "X81n1568_015:0129c03": "甚麼人恩力。老胡也祇道。明星出現時。我與大地有",
    "X81n1568_015:0129c04": "情同時成道。如是則。彼既丈夫我亦爾。孰為不可。良",
    "X81n1568_015:0129c05": "由諸人不肯承當。自生退屈。所以便推排一人半箇",
    "X81n1568_015:0129c06": "先達出來。遞相開發。也祇是與諸人作箇證明。今日",
    "X81n1568_015:0129c07": "人天會上。莫有久遊赤水。夙在荊山。懷袖有珍。頂門",
    "X81n1568_015:0129c08": "有眼。到處踐踏覺場底衲僧麼。却請為新出世長老",
    "X81n1568_015:0129c09": "作箇證明。還有麼。時有僧出。師曰。象駕崢嶸謾進途。",
    "X81n1568_015:0129c10": "誰信螳螂能拒轍。問一棒一喝猶是葛藤。瞬目揚眉",
    "X81n1568_015:0129c11": "拖泥帶水。如何是直截根源。師曰。速。曰恁麼則祖師",
    "X81n1568_015:0129c12": "正宗和尚把定。師曰。野渡無人舟自橫。問如何是露",
    "X81n1568_015:0129c13": "地白牛。師曰。瞎。問妙峯頂上即不問。半山相見事如",
    "X81n1568_015:0129c14": "何。師曰。把手過江來。曰高步出長安。師曰。脚下一句",
    "X81n1568_015:0129c15": "作麼生道。僧便喝。師曰。山腰裏走。問一雨所潤。為甚",
    "X81n1568_015:0129c16": "麼萬木不同。師曰。羊羹雖美。眾口難調。問年窮歲盡",
    "X81n1568_015:0129c17": "時如何。師曰。依舊孟春猶寒。問更深夜靜時如何。師",
    "X81n1568_015:0129c18": "曰。老鼠入燈籠。問瞥瞋瞥喜時如何。師曰。適來菩薩",
    "X81n1568_015:0129c19": "面。如今夜叉頭。上堂。一若是。二即非。東西南北人不",
    "X81n1568_015:0129c20": "知。休話指天并指地。青山白雲徒爾為。以拄杖擊香",
    "X81n1568_015:0129c21": "臺下座。問雨雪連天。為甚麼孤峯露頂。師曰。有甚遮",
    "X81n1568_015:0129c22": "掩處。上堂。僧問。如何是祖師西來意。師曰。洛陽城古。",
    "X81n1568_015:0129c23": "曰。學人不會。師曰。少室山高。僧禮拜。師廼曰。佛種從",
    "X81n1568_015:0129c24": "緣起。遂舉。拄杖曰。拄杖子是緣。且作麼生說箇起底",
    "X81n1568_015:0130a01": "道理。良久曰。金屑雖貴。落眼成翳。卓拄杖。下座。",
    "X81n1568_015:0130a02": "吉州禾山楚材禪智禪師臨江軍人也。僧問。佛令祖",
    "X81n1568_015:0130a03": "令諸方並行。未審和尚如何。師曰。山僧退後。曰恁麼",
    "X81n1568_015:0130a04": "則諸方不別也。師曰。伏惟伏惟。問如何是離凡聖底",
    "X81n1568_015:0130a05": "句。師曰。山河安掌上。曰恁麼則迥超今古外。師曰。展",
    "X81n1568_015:0130a06": "縮在當人。問一毫未發時如何。師曰。海晏河清。曰發",
    "X81n1568_015:0130a07": "後如何。師曰。徧界無知己。問如何是和尚說法底口。",
    "X81n1568_015:0130a08": "師曰。放一線道。問抱璞投師。請師雕琢。師曰。不雕琢。",
    "X81n1568_015:0130a09": "曰。為甚麼不雕琢。師曰。弄巧翻成拙。",
    "X81n1568_015:0130a10": "秀州資聖院盛勤禪師僧問。如何是正法眼。師曰。山",
    "X81n1568_015:0130a11": "青水綠。問四威儀中如何履踐。師曰。鷺鷥立雪。曰恁",
    "X81n1568_015:0130a12": "麼則聞鐘持鉢日上欄干。師曰。魚躍千江水。龍騰萬",
    "X81n1568_015:0130a13": "里雲。曰畢竟如何。師曰。山中逢猛虎。天上見文星。上",
    "X81n1568_015:0130a14": "堂。多生覺悟非干衲。一點分明不在燈。拈拄杖曰。拄",
    "X81n1568_015:0130a15": "杖頭上祖師。燈籠脚下彌勒。須彌山腰鼓細即不問",
    "X81n1568_015:0130a16": "你。作麼生是分明一點。你若道得無邊剎境。總在你",
    "X81n1568_015:0130a17": "眉毛上。你若道不得。作麼生過得羅剎橋。良久曰。水",
    "X81n1568_015:0130a18": "流千派月。山鎻一溪雲。卓拄杖。下座。",
    "X81n1568_015:0130a19": "潭州鹿苑圭禪師桂州人也。僧問。如何是道。師曰。吳",
    "X81n1568_015:0130a20": "頭楚尾。曰如何是道中人。師曰。騎馬踏鐙。不如步行。",
    "X81n1568_015:0130a21": "問。如何是第一義諦。師曰。胡人讀漢書。上堂。凡有因",
    "X81n1568_015:0130a22": "緣。須曉其宗。若曉其宗。無是無不是。用則波騰海沸。",
    "X81n1568_015:0130a23": "全真體以運行。體則鏡淨水沉。舉隨緣而會寂。且道。",
    "X81n1568_015:0130a24": "兜率天宮。幾人行。幾人坐。若向這裏辯得緇素。許你",
    "X81n1568_015:0130b01": "諸人東西南北如雲似鶴。於此不明。踏破草鞋未有",
    "X81n1568_015:0130b02": "了日在。參。",
    "X81n1568_015:0130b03": "南嶽下十世上",
    "X81n1568_015:0130b04": "洞山聰禪師法嗣",
    "X81n1568_015:0130b05": "南康軍雲居曉舜禪師瑞州人也。少年粗猛。忽悟浮",
    "X81n1568_015:0130b06": "幻。投師出家。乃細修行。參洞山。一日如武昌行乞。首",
    "X81n1568_015:0130b07": "謁劉公居士家。士高行為時所敬。意所與奪。莫不從",
    "X81n1568_015:0130b08": "之。師時年少。不知其飽參。頗易之。士曰。老漢有一問。",
    "X81n1568_015:0130b09": "若相契。即開疏。如不契。即請還山。遂問。古鏡未磨時",
    "X81n1568_015:0130b10": "如何。師曰。黑似漆。士曰。磨後如何。師曰。照天照地。士",
    "X81n1568_015:0130b11": "長揖曰。且請上人還山。拂袖入宅。師懡[怡-台+羅]即還洞山。",
    "X81n1568_015:0130b12": "山問其故。師具言其事。山曰。你問我。我與你道。師理",
    "X81n1568_015:0130b13": "前問。山曰。此去漢陽不遠。師進後語。山曰。黃鶴樓前",
    "X81n1568_015:0130b14": "鸚鵡洲。師於言下大悟。機鋒不可觸。住後僧問。承師",
    "X81n1568_015:0130b15": "有言。不談玄。不談妙。去此二途如何指示。師曰。蝦蟇",
    "X81n1568_015:0130b16": "趕鷂子。曰全因此問也。師曰。老鼠弄猢猻。上堂。唯一",
    "X81n1568_015:0130b17": "堅密身。一切塵中現。蝦蟇蚯蚓各有窟穴。烏鵲鳩鴿",
    "X81n1568_015:0130b18": "亦有窠巢。正當與麼時。為甚麼人說法。良久云。方以",
    "X81n1568_015:0130b19": "類聚。物以群分。上堂。三峽道無別。朝朝祇麼說。僧繇",
    "X81n1568_015:0130b20": "會寫真。鎮府出鑌銕。上堂。不長不短。不小不大。此個",
    "X81n1568_015:0130b21": "道理。是誰境界。咄。上堂。聞說佛法兩字。早是污我耳",
    "X81n1568_015:0130b22": "目。諸人未跨雲居門。脚跟下好與三十棒。雖然如是。",
    "X81n1568_015:0130b23": "也是為眾竭力。上堂。舉夾山道。閙市門頭識取天子。",
    "X81n1568_015:0130b24": "百草頭上薦取老僧。雲居即不然。婦搖機軋軋。兒弄",
    "X81n1568_015:0130c01": "口[口*過][口*過]。上堂。諸方有弄蛇頭。撥虎尾。跳大海。劒刃裏",
    "X81n1568_015:0130c02": "藏身。雲居這裏。寒天熱水洗脚。夜間脫韈打睡。早朝",
    "X81n1568_015:0130c03": "旋打行纏。風吹籬倒。喚人夫劈篾縛起。上堂。雲居不",
    "X81n1568_015:0130c04": "會禪。洗脚上牀眠。冬瓜直儱侗。瓠子曲彎彎。",
    "X81n1568_015:0130c05": "潭州大溈懷宥禪師僧問。人將語試。金將火試。未審",
    "X81n1568_015:0130c06": "衲僧將甚麼試。師曰。拄杖子。曰畢竟如何。師曰。退後",
    "X81n1568_015:0130c07": "著。僧應喏。師便打曰。教休不肯休。直待雨淋頭。",
    "X81n1568_015:0130c08": "杭州佛日契嵩禪師藤州鐔津李氏子。七歲出家。十",
    "X81n1568_015:0130c09": "三得度。十九遊方。徧參知識。得法于洞山。師夜則頂",
    "X81n1568_015:0130c10": "戴觀音像。而誦其號。必滿十萬乃寢。以為常。自是世",
    "X81n1568_015:0130c11": "間經書章句。不學而能。作原教論十餘萬言。明儒釋",
    "X81n1568_015:0130c12": "之道一貫。以抗宗韓排佛之說。讀之者畏服。後居永",
    "X81n1568_015:0130c13": "安蘭若。著禪門定祖圖傳法正宗記輔教編上進。仁",
    "X81n1568_015:0130c14": "宗皇帝覧之加歎。付傳法院編次入藏下詔褒寵。賜",
    "X81n1568_015:0130c15": "號明教。宰相韓琦。大參歐陽脩。皆延見而尊禮之。洎",
    "X81n1568_015:0130c16": "東還。熈寧四年六月四日。晨興寫偈曰。後夜月初明。",
    "X81n1568_015:0130c17": "吾今喜獨行。不學大梅老。貪隨鼯鼠聲。至中夜而化。",
    "X81n1568_015:0130c18": "闍維不壞者五。曰頂。曰耳。曰舌。曰童真。曰數珠。其頂",
    "X81n1568_015:0130c19": "骨出舍利。紅白晶潔。道俗合諸不壞。塟於故居永安",
    "X81n1568_015:0130c20": "之左。後住淨慈。北磵居簡甞著五種不壞贊。師有文",
    "X81n1568_015:0130c21": "集二十卷。目曰鐔津。盛行于世。",
    "X81n1568_015:0130c22": "洪州大守許式參洞山得正法眼。一日與泐潭澄上",
    "X81n1568_015:0130c23": "藍溥坐次。潭問。聞郎中道。夜坐連雲石。春栽帶雨松。",
    "X81n1568_015:0130c24": "當時答洞山甚麼話。公曰。今日放衙早。潭曰。聞答泗",
    "X81n1568_015:0131a01": "州大聖在揚州出現底。是否。公曰。別點茶來。潭曰。名",
    "X81n1568_015:0131a02": "不虗傳。公曰。和尚早晚回山。潭曰。今日被上藍覷破。",
    "X81n1568_015:0131a03": "藍便喝。潭曰。須是你始得。公曰。不奈船何。打破戽斗。",
    "X81n1568_015:0131a04": "泐潭澄禪師法嗣",
    "X81n1568_015:0131a05": "明州育王山懷璉大覺禪師漳州龍溪陳氏子。誕生",
    "X81n1568_015:0131a06": "之夕。夢僧伽降室。因小字泗州。既有異兆。僉知祥應。",
    "X81n1568_015:0131a07": "齠齓出家。丱角圓項。篤志道學。寢食無廢。一日洗面。",
    "X81n1568_015:0131a08": "潑水于地。微有省發。即慕參尋。遠造泐潭法席。投機",
    "X81n1568_015:0131a09": "印可。師事之十餘年。去遊廬山。掌記於圓通訥禪師",
    "X81n1568_015:0131a10": "所。皇祐中。仁廟有詔。住淨因禪院。召對化成殿。問佛",
    "X81n1568_015:0131a11": "法大意。奏對稱旨。賜號大覺禪師。後遣中使問曰。才",
    "X81n1568_015:0131a12": "去竪拂。人立難當。師即以頌回進曰。有節非干竹。三",
    "X81n1568_015:0131a13": "星偃月宮。一人居日下。弗與眾人同。帝覧大悅。又詔",
    "X81n1568_015:0131a14": "入對便殿。賜羅扇一把。題元寂頌於其上。與師問答",
    "X81n1568_015:0131a15": "詩頌。書以賜之。凡十有七篇。至中和乞歸老山中。乃",
    "X81n1568_015:0131a16": "進頌曰。六載皇都唱祖機。兩曾金殿奉天威。青山隱",
    "X81n1568_015:0131a17": "去欣何得。滿篋唯將御頌歸。帝和頌不允。仍宣諭曰。",
    "X81n1568_015:0131a18": "山即如如體。也將安歸乎。再住京國。且興佛法。師再",
    "X81n1568_015:0131a19": "進頌謝曰。中使宣傳出禁圍。再令臣住此禪扉。青山",
    "X81n1568_015:0131a20": "未許藏千拙。白髮將何補萬幾。霄露恩輝方湛湛。林",
    "X81n1568_015:0131a21": "泉情味苦依依。堯仁況是如天濶。應任孤雲自在飛。",
    "X81n1568_015:0131a22": "既而遣使賜龍腦鉢。師謝恩罷。捧鉢曰。吾法以壞色",
    "X81n1568_015:0131a23": "衣。以瓦鐵食。此鉢非法。遂焚之。中使回奏。上加歎不",
    "X81n1568_015:0131a24": "已。治平中上疏丐歸。仍進頌曰。千簇雲山萬壑流。閑",
    "X81n1568_015:0131b01": "身歸老此峯頭。餘生願祝無疆壽。一炷清香滿石樓。",
    "X81n1568_015:0131b02": "英廟依所乞賜手詔曰。大覺禪師懷璉。受先帝聖眷。",
    "X81n1568_015:0131b03": "累錫宸章。屢貢誠懇。乞歸林下。今從所請。俾遂閑心。",
    "X81n1568_015:0131b04": "凡經過小可菴院。任性住持。或十方禪林。不得抑逼",
    "X81n1568_015:0131b05": "堅請。師既渡江。少留金山。西湖四明郡守。以育王虗",
    "X81n1568_015:0131b06": "席迎致。九峯韶公作疏勸請。四明之人相與出力建",
    "X81n1568_015:0131b07": "大閣。藏所賜詩頌。榜之曰宸奎。翰林蘇公軾知杭時。",
    "X81n1568_015:0131b08": "以書問師曰。承要作宸奎閣碑。謹已撰成。衰朽廢學。",
    "X81n1568_015:0131b09": "不知堪上石否。見參寥說。禪師出京日。英廟賜手詔。",
    "X81n1568_015:0131b10": "其略云。任性住持者。不知果有否。如有。切請錄示全",
    "X81n1568_015:0131b11": "文。欲添入此一節。師終藏而不出。逮委順後獲於篋",
    "X81n1568_015:0131b12": "笥。開堂日。僧問。諸佛出世。利濟群生。猊座師登。將何",
    "X81n1568_015:0131b13": "拯濟。師曰。山高水闊。曰華發無根樹。魚跳萬仞峯。師",
    "X81n1568_015:0131b14": "曰。新羅國裏。曰慈舟不棹清波上。劒峽徒勞放木鵝。",
    "X81n1568_015:0131b15": "師曰。脫却衣裳臥荊棘。曰人將語試。師曰。慣得其便。",
    "X81n1568_015:0131b16": "僧拊掌。師曰。更[跳-兆+孛]跳。問聖君御頌親頒賜。和尚將何",
    "X81n1568_015:0131b17": "報此恩。師曰。兩手拓地。曰恁麼則。一人有慶兆民賴",
    "X81n1568_015:0131b18": "之。師曰。半尋拄杖攪黃河。問艣棹不停時如何。師曰。",
    "X81n1568_015:0131b19": "清波箭急。曰恁麼則。移舟諳水勢。舉棹別波瀾。師曰。",
    "X81n1568_015:0131b20": "濟水過新羅。曰古佛位中留不住。夜來依舊宿蘆花。",
    "X81n1568_015:0131b21": "師曰。兒童不識十字街。問坐斷毗盧頂。不稟釋迦文。",
    "X81n1568_015:0131b22": "猶未是學人行業。如何是學人行業。師曰。斫額望明",
    "X81n1568_015:0131b23": "月。僧以手便拂。師曰。作甚麼。僧茫然。師曰。賺却一船",
    "X81n1568_015:0131b24": "人。師曰。若論佛法兩字。是加增之辭。廉纖之說。諸人",
    "X81n1568_015:0131c01": "向這裏承當得。盡是二頭三首。譬如金屑雖貴。眼裏",
    "X81n1568_015:0131c02": "著不得。若是本分衲僧。纔聞舉著。一擺擺斷。不受纖",
    "X81n1568_015:0131c03": "塵。獨脫自在。最為親的。然後便能在天同天。在人同",
    "X81n1568_015:0131c04": "人。在僧同僧。在俗同俗。在凡同凡。在聖同聖。一切處",
    "X81n1568_015:0131c05": "出沒自在。並拘檢他不得。名邈他不得。何也。為渠能",
    "X81n1568_015:0131c06": "建立一切法。故一切法。要且不是渠。渠既無背面。第",
    "X81n1568_015:0131c07": "一不用妄與安排。但知。十二時中。平常飲啄。快樂無",
    "X81n1568_015:0131c08": "憂。祇此相期。更無別事。所以古人云。放曠長如癡兀",
    "X81n1568_015:0131c09": "人。他家目有通人愛。上堂。文殊寶劒。得者為尊。乃拈",
    "X81n1568_015:0131c10": "拄杖曰。淨因今日恁麼。直得千聖路絕。雖然如是。猶",
    "X81n1568_015:0131c11": "是矛盾相攻。不犯鋒鋩如何運用。良久曰。野蒿自發",
    "X81n1568_015:0131c12": "空臨水。江燕初歸不見人。參。上堂。太陽東昇。爍破大",
    "X81n1568_015:0131c13": "千之暗。諸人若向明中立。猶是影響相馳。若向暗中",
    "X81n1568_015:0131c14": "立。也是藏頭露影漢。到這裏作麼生吐露。良久曰。逢",
    "X81n1568_015:0131c15": "人祇可三分語。未可全拋一片心。參。上堂。世法裏面。",
    "X81n1568_015:0131c16": "迷却多少人。佛法裏面。醉却多少人。祇如不迷不醉。",
    "X81n1568_015:0131c17": "是甚麼人分上事。上堂。言鋒纔擊。義海交深。若用徑",
    "X81n1568_015:0131c18": "截一路。各請歸堂。上堂。應物現形。如水中月。遂拈起",
    "X81n1568_015:0131c19": "拄杖曰。這箇不是物。即今現形也。且道。月在甚麼處。",
    "X81n1568_015:0131c20": "良久曰。長空有路還須透。潭底無蹤不用尋。擊香臺",
    "X81n1568_015:0131c21": "下座。上堂。白日東上。白日西落。急如投壺閃寥廓。神",
    "X81n1568_015:0131c22": "龍一舉透無邊。纖鱗猶向泥中躍。靈燄中休湊泊。三",
    "X81n1568_015:0131c23": "歲孩童髽四角。參。上堂。良久。舉起拳頭曰。握拳則五",
    "X81n1568_015:0131c24": "嶽倒卓。展手則五指參差。有時把定佛祖關。有時拓",
    "X81n1568_015:0132a01": "開千聖宅。今日這裏相呈。且道。作何使用。拍禪牀曰。",
    "X81n1568_015:0132a02": "向下文長。付在來日。",
    "X81n1568_015:0132a03": "臨安府靈隱雲知慈覺禪師僧問。一佛出世。各坐一",
    "X81n1568_015:0132a04": "華。和尚出世。有何祥瑞。師曰。白雲橫谷口。曰光前絕",
    "X81n1568_015:0132a05": "後去也。師曰。錯。曰大眾證明。學人禮謝。師曰。點。問如",
    "X81n1568_015:0132a06": "何是道。師曰。甚麼道。曰大道。師曰。欲行千里。一步為",
    "X81n1568_015:0132a07": "初。曰如何是道中人。師曰。西天駐泊此地都監。僧禮",
    "X81n1568_015:0132a08": "拜。師乃吽吽。上堂。日月雲霞為天標。山川草木為地",
    "X81n1568_015:0132a09": "標。招賢納士為德標。閑居趣寂為道標。拈拄杖曰。且",
    "X81n1568_015:0132a10": "道這箇是甚麼標。會麼。拈起則有文有彩。放下則糲",
    "X81n1568_015:0132a11": "糲磕磕。直得不拈不放。又作麼生。良久曰。扶過斷橋",
    "X81n1568_015:0132a12": "水。伴歸無月村。卓一下下座。上堂。秋風起庭梧墜。衲",
    "X81n1568_015:0132a13": "子紛紛看祥瑞。張三李四賣囂虗。拾得寒山爭賤貴。",
    "X81n1568_015:0132a14": "覿面相逢。更無難易。四衢道中。棚欄瓦市。畐塞虗空。",
    "X81n1568_015:0132a15": "普天帀地。任是臨濟赤肉團上。雪峰南山鼈鼻。玄沙",
    "X81n1568_015:0132a16": "見虎。俱胝舉指。一時拈來當面布施更若擬議。千山",
    "X81n1568_015:0132a17": "萬水。復曰過。",
    "X81n1568_015:0132a18": "婺州承天惟簡禪師僧問。佛與眾生。是一是二。師曰。",
    "X81n1568_015:0132a19": "花開滿樹紅。花落萬枝空。曰畢竟是一是二。師曰。唯",
    "X81n1568_015:0132a20": "餘一朵在。明日恐隨風。問如何是吹毛劒。師曰。星多",
    "X81n1568_015:0132a21": "不當月。曰用者如何。師曰。落。曰落後如何。師曰。觀世",
    "X81n1568_015:0132a22": "音菩薩。問如何是和尚家風。師曰。理長即就。曰如何",
    "X81n1568_015:0132a23": "領會。師曰。繪雉不成鷄。問開口即失。閉口即喪。未審",
    "X81n1568_015:0132a24": "如何說。師曰。舌頭無骨。僧曰。不會。師曰。對牛彈琴。上",
    "X81n1568_015:0132b01": "堂。夫遮那之境界。眾妙之玄門。知識說之而莫窮。善",
    "X81n1568_015:0132b02": "財酌之而不竭。文殊體之而寂寂。普賢證之以重重。",
    "X81n1568_015:0132b03": "若也隨其法性如雲收。碧漢本無一物。若也隨其智",
    "X81n1568_015:0132b04": "用如花開。春谷應用無邊。雖說徧恒沙。乃同遵一道。",
    "X81n1568_015:0132b05": "且問諸人。作麼生是一道。良久曰。白雲斷處見明月。",
    "X81n1568_015:0132b06": "黃葉落時聞擣衣。參。上堂。莫離葢纏。莫求佛祖。去此",
    "X81n1568_015:0132b07": "二途。以何依怙。江淹夢筆。天龍見虎。古老相傳。月不",
    "X81n1568_015:0132b08": "跨五。參。上堂。一刀兩段。埋沒宗風。師子飜身。拖泥帶",
    "X81n1568_015:0132b09": "水。直饒坐斷十方不通凡聖。脚跟下好與三十。上堂。",
    "X81n1568_015:0132b10": "拈一放一。妙用縱橫。去解除玄。收凡破聖。若望本分",
    "X81n1568_015:0132b11": "草料。大似磨甎作鏡。衲僧家合作麼生。良久曰。寔。",
    "X81n1568_015:0132b12": "明州九峯鑒韶禪師僧問。承聞。和尚是泐潭嫡子。是",
    "X81n1568_015:0132b13": "否。師曰。是。曰還記得當時得力句否。師曰。記得。曰請",
    "X81n1568_015:0132b14": "舉看。師曰。左手握拳右手把筆。上堂。山僧說禪。如蚝",
    "X81n1568_015:0132b15": "蜢吐油。揑著便出。若不揑著一點也無。何故。祇為不",
    "X81n1568_015:0132b16": "曾看讀古今因緣。及預先排疊勝妙見知。等候陞堂。",
    "X81n1568_015:0132b17": "便磨唇捋觜。將粥飯氣。熏炙諸人。凡有一問一答。葢",
    "X81n1568_015:0132b18": "不得已。豈獨山僧。看他大通智勝如來。默坐十劫無",
    "X81n1568_015:0132b19": "開口處。後因諸天梵天。及十六王子再三勸請。方始",
    "X81n1568_015:0132b20": "說之。却不是秘惜。祇為不敢埋沒諸人。山僧既不埋",
    "X81n1568_015:0132b21": "沒諸人。不得道。山僧會陞座。參。",
    "X81n1568_015:0132b22": "婺州西塔顯殊禪師上堂。黃梅席上數如麻。句裏呈",
    "X81n1568_015:0132b23": "機事可嗟。直是本來無一物。青天白日被雲遮。參。",
    "X81n1568_015:0132b24": "天台崇善寺用良禪師僧問。三門與自己是同是別。",
    "X81n1568_015:0132c01": "師曰。八兩移來作半斤。曰恁麼則秋水泛漁舟去也。",
    "X81n1568_015:0132c02": "師曰。東家點燈。西家為甚麼却覓油。曰山高月上遲。",
    "X81n1568_015:0132c03": "師曰。道甚麼。曰莫瞌睡。師曰。入水見長人。",
    "X81n1568_015:0132c04": "臨江軍慧力有文禪師上堂。建山寂寞。坐倚城郭。無",
    "X81n1568_015:0132c05": "味之談。七零八落。以拄杖敲香臺下座。",
    "X81n1568_015:0132c06": "福州雪峯象敦禪師僧問。如何是佛。師曰。把火照魚",
    "X81n1568_015:0132c07": "行。曰如何是法。師曰。唐人譯不出。曰。佛法已蒙師指",
    "X81n1568_015:0132c08": "示。未審畢竟事如何。師曰。臘月三十日。",
    "X81n1568_015:0132c09": "南康軍雲居守億禪師上堂。馬祖纔陞堂。雄峰便卷",
    "X81n1568_015:0132c10": "席。春風一陣來。滿地花狼籍。便下座。",
    "X81n1568_015:0132c11": "瑞州洞山永孚禪師上堂。棒頭挑日月。木馬夜嘶鳴。",
    "X81n1568_015:0132c12": "拈拄杖曰。雲門大師來也。卓一下曰。炊沙作飯。看井",
    "X81n1568_015:0132c13": "作袴。參。",
    "X81n1568_015:0132c14": "令滔首座久參泐潭。潭因問。祖師西來。單傳心印。直",
    "X81n1568_015:0132c15": "指人心。見性成佛。子作麼生會。師曰。某甲不會。潭曰。",
    "X81n1568_015:0132c16": "子未出家時。作箇甚麼。師曰。牧牛。潭曰。作麼生牧。師",
    "X81n1568_015:0132c17": "曰。早朝騎出去。晚後復騎歸。潭曰。子大好不會。師於",
    "X81n1568_015:0132c18": "言下大悟。遂成頌曰。放却牛繩便出家剃除鬚髮著",
    "X81n1568_015:0132c19": "袈裟。有人問我西來意。拄杖橫挑囉哩囉。",
    "X81n1568_015:0132c20": "洞山寶禪師法嗣",
    "X81n1568_015:0132c21": "瑞州洞山清辯禪師僧問。百丈得大機。黃檗得大用。",
    "X81n1568_015:0132c22": "未審和尚得箇甚麼。師便喝。僧亦喝。師便打。僧曰。爭",
    "X81n1568_015:0132c23": "奈大眾眼何。便歸眾。師噓兩噓。",
    "X81n1568_015:0132c24": "北塔廣禪師法嗣",
    "X81n1568_015:0133a01": "荊門軍玉泉承皓禪師姓王氏。眉州丹稜人也。依大",
    "X81n1568_015:0133a02": "力院出家。登具。後遊方參北塔。發明心要。得大自在",
    "X81n1568_015:0133a03": "三昧。製犢鼻裩。書歷代祖師名字。乃曰。唯有文殊普",
    "X81n1568_015:0133a04": "賢較些子。且書於帶上。故叢林目為皓布裩。元豐間。",
    "X81n1568_015:0133a05": "首眾於襄陽谷隱。有鄉僧亦効之。師見而詬曰。汝具",
    "X81n1568_015:0133a06": "何道理。敢以為戲事耶。嘔血無及耳。尋於鹿門。如所",
    "X81n1568_015:0133a07": "言而逝。張無盡奉使京西南路。就謁之。致開法於郢",
    "X81n1568_015:0133a08": "州大陽。時谷隱主者私為之喜。師受請陞座曰。某在",
    "X81n1568_015:0133a09": "谷隱十年。不曾飲谷隱一滴水。嚼谷隱一粒米。汝若",
    "X81n1568_015:0133a10": "不會。來大陽為汝說破。携拄杖下座。傲然而去。尋遷",
    "X81n1568_015:0133a11": "玉泉。有示眾曰。一夜雨霶烹。打倒蒲萄棚。知事頭首。",
    "X81n1568_015:0133a12": "行者人力。拄底拄。撐底撐。撐撐拄拄到天明。依舊可",
    "X81n1568_015:0133a13": "憐生。自贊粥稀後。坐牀窄先臥。耳聵愛高聲。眼昏宜",
    "X81n1568_015:0133a14": "字大。冬至示眾曰。晷運推移。布裩赫赤。莫怪不洗。無",
    "X81n1568_015:0133a15": "來換替。僧入室次。狗子在室中。師叱一聲。狗便出去。",
    "X81n1568_015:0133a16": "師曰。狗却會。你却不會。師示寂。門人圍繞。師笑曰。吾",
    "X81n1568_015:0133a17": "年八十一。老死舁屍出。兒郎齊著力。一年三百六十",
    "X81n1568_015:0133a18": "日。言畢而逝。",
    "X81n1568_015:0133a19": "四祖瑞禪師法嗣",
    "X81n1568_015:0133a20": "福州廣明常委禪師僧問。知師久蘊囊中寶。今日當",
    "X81n1568_015:0133a21": "場略借看。師曰。看。曰恁麼則謝師指示。師曰。等閑垂",
    "X81n1568_015:0133a22": "一釣。容易上鉤來。",
    "X81n1568_015:0133a23": "雲葢顒禪師法嗣",
    "X81n1568_015:0133a24": "南康軍雲居文慶海印禪師僧問。如何是函葢乾坤",
    "X81n1568_015:0133b01": "句。師曰。合。曰如何是隨波逐浪句。師曰。闊。曰如何是",
    "X81n1568_015:0133b02": "截斷眾流句。師曰。窄。上堂。道本無為。法非延促。一念",
    "X81n1568_015:0133b03": "萬年。千古在日。月白風恬。山青水綠。法法現前。頭頭",
    "X81n1568_015:0133b04": "具足。祖意教意。非直非曲。要識廬陵米價。會取山前",
    "X81n1568_015:0133b05": "麥熟。以拂子擊禪牀下座。",
    "X81n1568_015:0133b06": "上方岳禪師法嗣",
    "X81n1568_015:0133b07": "越州東山國慶順宗禪師上堂。心生則種種法生。心",
    "X81n1568_015:0133b08": "滅則種種法滅。拈起拄杖曰。此箇是法。那箇是滅底",
    "X81n1568_015:0133b09": "心。若人道得。許你頂門上具眼。其或未然。雲暗不知",
    "X81n1568_015:0133b10": "天早晚。雪深難辯路高低。參。",
    "X81n1568_015:0133b11": "金山新禪師法嗣",
    "X81n1568_015:0133b12": "安吉州天聖守道禪師上堂。日月遶須彌。人間分晝",
    "X81n1568_015:0133b13": "夜。南閻浮提人。祇被明暗色空留礙。且道。不落明暗",
    "X81n1568_015:0133b14": "一句作麼生道。良久曰。柳色黃金嫰。梨花白雪香。參。",
    "X81n1568_015:0133b15": "上堂。不從一地至一地。寂滅性中寧有位。釋迦稽首",
    "X81n1568_015:0133b16": "問然燈。仁者何名為受記。便下座。",
    "X81n1568_015:0133b18": "五燈嚴統卷第十五"
}