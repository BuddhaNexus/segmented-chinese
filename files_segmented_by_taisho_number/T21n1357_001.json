{
    "T21n1357_001:0875b08": "No. 1357 [Nos. 1356, 1358, 1359]",
    "T21n1357_001:0875b09": "佛說師子奮迅菩薩所問經",
    "T21n1357_001:0875b11": "失譯人名今附東晉錄",
    "T21n1357_001:0875b12": "如是我聞。一時佛在阿耨大池邊龍王宮中。",
    "T21n1357_001:0875b13": "與大比丘僧五百人俱。大菩薩眾滿足千人。",
    "T21n1357_001:0875b14": "皆得陀羅尼。住於十地應紹尊位。一生當得",
    "T21n1357_001:0875b15": "阿耨多羅三藐三菩提。於諸法界通達無礙。",
    "T21n1357_001:0875b16": "以大莊嚴而自莊嚴。於佛智德心無疑滯。爾",
    "T21n1357_001:0875b17": "時有一菩薩。名師子奮迅。來在會坐。即從座",
    "T21n1357_001:0875b18": "起整衣服。偏袒右肩右膝著地。合掌向佛白",
    "T21n1357_001:0875b19": "佛言。世尊若有眾生。以敬信心供養佛者得",
    "T21n1357_001:0875b20": "幾許福。佛告師子奮迅菩薩言。善男子莫作",
    "T21n1357_001:0875b21": "是言。所以者何。若供養佛論其福聚無量無",
    "T21n1357_001:0875b22": "邊。何以故。如來成就無量戒身定身慧身解",
    "T21n1357_001:0875b23": "脫身解脫知見身故。師子奮迅若有眾生見",
    "T21n1357_001:0875b24": "一切智。清淨信心供養恭敬尊重讚歎。施諸",
    "T21n1357_001:0875b25": "所安衣服飲食臥具醫藥安身所須。以如是",
    "T21n1357_001:0875b26": "等現在供養。若復有人於佛滅後供養舍利",
    "T21n1357_001:0875b27": "如芥子許。是二人福正等無異。復次師子奮",
    "T21n1357_001:0875b28": "迅。若有在家菩薩。以如須彌山等七寶聚。供",
    "T21n1357_001:0875b29": "養聲聞緣覺乘人。復有出家修道之人。因菩",
    "T21n1357_001:0875c01": "提心持一小錢以用布施。此福勝前百分千",
    "T21n1357_001:0875c02": "分。百千萬億分阿僧祇分不可稱計。算數譬",
    "T21n1357_001:0875c03": "喻所不能及。復次師子奮迅。若有眾生百千",
    "T21n1357_001:0875c04": "歲中。以一切樂具現在供養於佛世尊。若復",
    "T21n1357_001:0875c05": "有一人於佛滅後。若以一華供養如來。若掃",
    "T21n1357_001:0875c06": "灑佛塔若塗治塔地。燒香然燈幡蓋伎樂以",
    "T21n1357_001:0875c07": "供養佛。作如是言。南無佛陀。於無量阿僧祇",
    "T21n1357_001:0875c08": "劫備修苦行。集諸功德成等正覺。利益成就",
    "T21n1357_001:0875c09": "無量眾生。若能如是起真實心供養佛者。是",
    "T21n1357_001:0875c10": "人於後若一劫若百劫若千萬劫。不墮惡道。",
    "T21n1357_001:0875c11": "復次師子奮迅。有陀羅尼名曰花聚。我今為",
    "T21n1357_001:0875c12": "欲利益安樂饒益多眾生故。憐愍世間利安",
    "T21n1357_001:0875c13": "天人故。今當說之。師子奮迅若有受持此花",
    "T21n1357_001:0875c14": "聚陀羅尼者。是人常得宿命智通。後終不墮",
    "T21n1357_001:0875c15": "三惡道中。生無難處不離三寶。終不生於下",
    "T21n1357_001:0875c16": "賤之家不離念佛。所往受生諸根不缺。生生",
    "T21n1357_001:0875c17": "不失菩提之心。生得種種甚深辯才。常見十",
    "T21n1357_001:0875c18": "方阿僧祇佛。爾時世尊即說此陀羅尼。",
    "T21n1357_001:0875c19": "多噠咃　屠邏濘　陀羅尼　牟濘　波邏",
    "T21n1357_001:0875c20": "娑散濘　悉題戰題攡　那牟支　涅呵攡",
    "T21n1357_001:0875c21": "盧伽波𠽮　佛𠽮波提　𠽮攡　迦羅𫪦郁",
    "T21n1357_001:0875c22": "迦吒羅殊波竭汦　汦殊波𠽮　肥舍　邏",
    "T21n1357_001:0875c23": "佛提　旦摩婆嘶　阿叉蛇兮　波伽汦",
    "T21n1357_001:0875c24": "　阿滅律多兮　波休多題汦殊伐　𠽮呢",
    "T21n1357_001:0876a01": "𠽮蛇　三摩頞汦　汦殊伽邏伐𠽮　𠽮拏",
    "T21n1357_001:0876a02": "佛提　因提利蛇佛提　莎訶",
    "T21n1357_001:0876a03": "師子奮迅。若有聞是花聚陀羅尼名。以淨信",
    "T21n1357_001:0876a04": "心憶念誦持。欲修行者。應用二月三月八月",
    "T21n1357_001:0876a05": "行之。從月八日修念佛心乃至十五日。晝三",
    "T21n1357_001:0876a06": "時夜三時一心念佛。以香花燈明供養三寶。",
    "T21n1357_001:0876a07": "至十五日見一切佛。乘蓮華座而為說法。得",
    "T21n1357_001:0876a08": "陀羅尼憶念堅固意志明了。從是以後乃至",
    "T21n1357_001:0876a09": "菩提。一切所聞憶持不忘。一切經書工巧伎",
    "T21n1357_001:0876a10": "術一切三昧。心得清淨除見四諦。何以故。此",
    "T21n1357_001:0876a11": "法無漏所攝故。說是法時。師子奮迅菩薩。及",
    "T21n1357_001:0876a12": "諸菩薩比丘。天龍夜叉乾闥婆阿修羅世人",
    "T21n1357_001:0876a13": "非人。聞佛所說歡喜奉行。",
    "T21n1357_001:0876a14": "佛說師子奮迅菩薩所問經"
}