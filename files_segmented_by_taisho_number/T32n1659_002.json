{
    "T32n1659_002:0513a15": "發菩提心經論卷下",
    "T32n1659_002:0513a17": "天親菩薩造",
    "T32n1659_002:0513a18": "後秦龜茲國三藏鳩摩羅什譯",
    "T32n1659_002:0513a19": "7 毘梨耶波羅蜜品毘梨耶波羅蜜品第七",
    "T32n1659_002:0513a20": "云何菩薩修行精進？精進若為自利他利及",
    "T32n1659_002:0513a21": "二俱利，如是精進則能莊嚴菩提之道。菩",
    "T32n1659_002:0513a22": "薩為欲調伏眾生令離苦惱，故修精進。修精",
    "T32n1659_002:0513a23": "進者，於一切時常勤修集清淨梵行，捨離",
    "T32n1659_002:0513a24": "怠慢心不放逸，於諸艱難不饒益事，心常精",
    "T32n1659_002:0513a25": "勤終不退沒，是名菩薩初精進心。修精進故，",
    "T32n1659_002:0513a26": "能得世間出世間上妙善法，是名自利。教化",
    "T32n1659_002:0513a27": "眾生令勤修善，是名利他。以己所修菩提",
    "T32n1659_002:0513a28": "正因，化諸眾生令同己利，是名俱利。因修",
    "T32n1659_002:0513a29": "精進，獲得轉勝清淨妙果，超越諸地乃至速",
    "T32n1659_002:0513b01": "成正覺，是名莊嚴菩提之道。精進有二種，一",
    "T32n1659_002:0513b02": "者為求無上道故、二者廣欲拔濟眾苦而起",
    "T32n1659_002:0513b03": "精進。菩薩成就十念，乃能發心勤行精進。",
    "T32n1659_002:0513b04": "云何十念？一者念佛無量功德、二者念法不",
    "T32n1659_002:0513b05": "思議解脫、三者念僧清淨無染、四者念行大",
    "T32n1659_002:0513b06": "慈安立眾生、五者念行大悲拔濟眾苦、六者",
    "T32n1659_002:0513b07": "念正定聚勸樂修善、七者念邪定聚拔令反",
    "T32n1659_002:0513b08": "本、八者念諸餓鬼飢渴熱惱、九者念諸畜生",
    "T32n1659_002:0513b09": "長受眾苦、十者念諸地獄備受燒煮。菩薩如",
    "T32n1659_002:0513b10": "是思惟十念，三寶功德我當修集，慈悲正定",
    "T32n1659_002:0513b11": "我當勸勵，邪定眾生三惡道苦我當拔濟。如",
    "T32n1659_002:0513b12": "是思惟專念不亂，日夜勤修無有休廢，是名",
    "T32n1659_002:0513b13": "能起正念精進。菩薩精進復有四事，所謂修",
    "T32n1659_002:0513b14": "行四正勤道，未生惡法遮令不起、已生惡",
    "T32n1659_002:0513b15": "法速令除斷、未生善法方便令生、已生善法",
    "T32n1659_002:0513b16": "修滿增廣。菩薩如是修四正勤道而無休息，",
    "T32n1659_002:0513b17": "是名精進。是勤精進，能壞一切諸煩惱界，增",
    "T32n1659_002:0513b18": "長無上菩提正因。菩薩若能受於一切身心",
    "T32n1659_002:0513b19": "大苦，為欲安立諸眾生故而不疲惓，是名精",
    "T32n1659_002:0513b20": "進。菩薩遠離惡時諂曲邪精進已，修正精進，",
    "T32n1659_002:0513b21": "所謂修信、施、戒、忍、定、慧、慈悲喜捨，欲作已作",
    "T32n1659_002:0513b22": "當作至心常行精進無悔，於諸善法及拔",
    "T32n1659_002:0513b23": "濟眾苦如救頭然心不退沒，是名精進。菩薩",
    "T32n1659_002:0513b24": "雖復不惜身命，然為拔濟眾苦救護正法當",
    "T32n1659_002:0513b25": "應愛惜、不捨威儀常修善法。修善法時心無",
    "T32n1659_002:0513b26": "懈怠，失身命時不捨如法，是名菩薩修菩提",
    "T32n1659_002:0513b27": "道勤行精進。懈怠之人不能一時一切布施，",
    "T32n1659_002:0513b28": "不能持戒、忍於眾苦、勤行精進、攝心念定、分別",
    "T32n1659_002:0513b29": "善惡。是故說言六波羅蜜，因於精進而得增",
    "T32n1659_002:0513c01": "長。若菩薩摩訶薩精進增上，則能疾得阿耨",
    "T32n1659_002:0513c02": "多羅三藐三菩提。菩薩發大莊嚴而起精進，",
    "T32n1659_002:0513c03": "復有四事，一者發大莊嚴、二者積集勇健、三",
    "T32n1659_002:0513c04": "者修諸善根、四者教化眾生。云何菩薩發大",
    "T32n1659_002:0513c05": "莊嚴？於諸生死心能堪忍不計劫數，於無量",
    "T32n1659_002:0513c06": "無邊百千萬億那由他恒河沙阿僧祇劫當",
    "T32n1659_002:0513c07": "成佛道心不疲倦，是名不懈莊嚴精進。菩薩",
    "T32n1659_002:0513c08": "積集勇健而起精進，若三千大千世界滿中",
    "T32n1659_002:0513c09": "盛火，為見佛故、為聞法故、為安止眾生於善",
    "T32n1659_002:0513c10": "法故，要當從是火中而過；為調伏眾生，心善",
    "T32n1659_002:0513c11": "安止於大悲中，是名勇健精進。菩薩修習善",
    "T32n1659_002:0513c12": "根而起精進，如所發起一切善根，悉以迴向",
    "T32n1659_002:0513c13": "阿耨多羅三藐三菩提，為欲成就一切智故，",
    "T32n1659_002:0513c14": "是名修習善根精進。菩薩教化眾生而起精",
    "T32n1659_002:0513c15": "進，眾生之性不可稱計，無量無邊同虛空界，",
    "T32n1659_002:0513c16": "菩薩立誓我當度之無有遺餘，為欲化度勤",
    "T32n1659_002:0513c17": "行精進，是名教化精進。取要言之，菩薩修",
    "T32n1659_002:0513c18": "助道功德助無上智慧，修集佛法而起精進。",
    "T32n1659_002:0513c19": "諸佛功德無量無邊，菩薩摩訶薩發大莊嚴",
    "T32n1659_002:0513c20": "所行精進亦復如是無量無邊。菩薩摩訶薩",
    "T32n1659_002:0513c21": "修行精進無離欲心拔眾苦故，是則具足毘",
    "T32n1659_002:0513c22": "梨耶波羅蜜。",
    "T32n1659_002:0513c23": "8 禪那波羅蜜品發菩提心經論禪那波羅蜜品第八",
    "T32n1659_002:0513c24": "云何菩薩修習禪定？禪定若為自利他利及",
    "T32n1659_002:0513c25": "二俱利，如是禪定則能莊嚴菩提之道。菩",
    "T32n1659_002:0513c26": "薩為欲調伏眾生令離苦惱，故修禪定。修禪",
    "T32n1659_002:0513c27": "定者，善攝其心，一切亂想不令妄干，行住",
    "T32n1659_002:0513c28": "坐臥係念在前，逆順觀察髑髏頂脊、臂肘胸",
    "T32n1659_002:0513c29": "脇、髖髀脛踝，安般數息，是名菩薩初修定心。",
    "T32n1659_002:0514a01": "修禪定故，不受眾惡心常悅樂，是名自利。",
    "T32n1659_002:0514a02": "教化眾生令修正念，是名利他。以己所修清",
    "T32n1659_002:0514a03": "淨三昧離惡覺觀，化諸眾生令同己利，是名",
    "T32n1659_002:0514a04": "俱利。因修禪定，獲得八解乃至首楞嚴金剛",
    "T32n1659_002:0514a05": "三昧，是名莊嚴菩提之道。禪定由三法生。",
    "T32n1659_002:0514a06": "云何為三？一從聞慧、二從思慧、三從修慧，從",
    "T32n1659_002:0514a07": "是三法漸漸而生一切三昧。云何聞慧？如所",
    "T32n1659_002:0514a08": "聞法心常愛樂，復作是念：無礙解脫等諸佛",
    "T32n1659_002:0514a09": "法，要因多聞而得成就。作是念已，於一切",
    "T32n1659_002:0514a10": "求法時轉加精勤，日夜常樂聽法無有厭足，",
    "T32n1659_002:0514a11": "是名聞慧。云何思慧？思念觀察一切有為法",
    "T32n1659_002:0514a12": "如實相，所謂無常苦空無我不淨，念念生滅",
    "T32n1659_002:0514a13": "不久敗壞。而諸眾生憂悲苦惱憎愛所繫，但",
    "T32n1659_002:0514a14": "為貪恚癡火所然，增長後世苦惱大聚，無有",
    "T32n1659_002:0514a15": "實性猶如幻化。見如是已，於一切有為法",
    "T32n1659_002:0514a16": "即生厭離，轉加精勤趣佛智慧，思惟如來智",
    "T32n1659_002:0514a17": "慧不可思議不可稱量，有大勢力無能勝者，",
    "T32n1659_002:0514a18": "能至無畏安隱大城不復轉還，能救無量苦",
    "T32n1659_002:0514a19": "惱眾生。如是知見佛無量智，見有為法無量",
    "T32n1659_002:0514a20": "苦惱，志願進求無上大乘，是名思慧。云何",
    "T32n1659_002:0514a21": "修慧？從初骨觀乃至阿耨多羅三藐三菩提，",
    "T32n1659_002:0514a22": "皆名修慧。離欲不善法、有覺有觀、離生喜樂",
    "T32n1659_002:0514a23": "入初禪。滅覺觀、內清淨、心一處、無覺無觀、定",
    "T32n1659_002:0514a24": "生喜樂入二禪。離喜故行捨、心念安慧、身受",
    "T32n1659_002:0514a25": "樂、諸賢聖能說能捨，常念受樂入三禪。斷",
    "T32n1659_002:0514a26": "苦斷樂故、先滅憂喜故，不苦不樂行捨念淨",
    "T32n1659_002:0514a27": "入四禪。過一切色相、滅一切有對相，不念一",
    "T32n1659_002:0514a28": "切別異相故，知無邊虛空，即入虛空無色定",
    "T32n1659_002:0514a29": "處。過一切虛空相，知無邊識，即入無色識",
    "T32n1659_002:0514b01": "定處。過一切識相，知無所有，即入無所有",
    "T32n1659_002:0514b02": "無色定處。過一切無所有處，知非有想非無",
    "T32n1659_002:0514b03": "想安隱，即入無色非有想非無想處。但隨順",
    "T32n1659_002:0514b04": "諸法行故而不樂著，求無上乘成最正覺，是",
    "T32n1659_002:0514b05": "名修慧。菩薩從是聞思修慧，精勤攝心，則",
    "T32n1659_002:0514b06": "能成就通、明、三昧、禪那波羅蜜。",
    "T32n1659_002:0514b07": "復次，菩薩修定復有十法行，不與聲聞辟支",
    "T32n1659_002:0514b08": "佛共。何等十？一者修定無有吾我，具足如來",
    "T32n1659_002:0514b09": "諸禪定故。二者修定不味不著，捨離染心不",
    "T32n1659_002:0514b10": "求己樂故。三者修定具諸通業，為知眾生諸",
    "T32n1659_002:0514b11": "心行故。四者修定為知眾心，度脫一切諸眾",
    "T32n1659_002:0514b12": "生故。五者修定行於大悲，斷諸眾生煩惱結",
    "T32n1659_002:0514b13": "故。六者修定諸禪三昧，善知入出過於三界",
    "T32n1659_002:0514b14": "故。七者修定常得自在，具足一切諸善法故。",
    "T32n1659_002:0514b15": "八者修定其心寂滅，勝於二乘諸禪三昧故。",
    "T32n1659_002:0514b16": "九者修定常入智慧，過諸世間到彼岸故。十",
    "T32n1659_002:0514b17": "者修定能興正法，紹隆三寶使不斷絕故。如",
    "T32n1659_002:0514b18": "是定者，不與聲聞辟支佛共。復次，為知一",
    "T32n1659_002:0514b19": "切眾生煩惱心故，是故修集諸禪定法助成",
    "T32n1659_002:0514b20": "住心，令此禪定住平等心，是名為定。如是",
    "T32n1659_002:0514b21": "等定，則等於空、無相、無願無作。空無相無願",
    "T32n1659_002:0514b22": "無作等者則眾生等，眾生等者則諸法等，入",
    "T32n1659_002:0514b23": "如是等是名為定。復次，菩薩雖隨世行不雜",
    "T32n1659_002:0514b24": "於世，捨世八法滅一切結，遠離憒閙樂於獨",
    "T32n1659_002:0514b25": "處。菩薩如是修行禪定，心安止住離世所作。",
    "T32n1659_002:0514b26": "復次，菩薩修定，具諸通智方便慧故。云何",
    "T32n1659_002:0514b27": "為通？云何為智？若見色相、若聞音聲、若知他",
    "T32n1659_002:0514b28": "心、若念過去、若能遍至諸佛世界，是名為通。",
    "T32n1659_002:0514b29": "若知色即法性，解了音聲心行性相寂滅三",
    "T32n1659_002:0514c01": "世平等，知諸佛界同虛空相而不證滅盡，是",
    "T32n1659_002:0514c02": "名為智。云何方便？云何為慧？入禪定時生",
    "T32n1659_002:0514c03": "大慈悲不捨誓願，心如金剛，觀諸佛世界，莊",
    "T32n1659_002:0514c04": "嚴菩提道場，是名方便。其心永寂，無我無眾",
    "T32n1659_002:0514c05": "生，思惟諸法本性不亂，見諸佛界同於虛空，",
    "T32n1659_002:0514c06": "觀所莊嚴同於寂滅，是名為慧。是名菩薩修",
    "T32n1659_002:0514c07": "行禪定，通智方便慧故差別，四事俱行，得近",
    "T32n1659_002:0514c08": "阿耨多羅三藐三菩提。菩薩摩訶薩修行禪",
    "T32n1659_002:0514c09": "定，無餘惡心，以不動法故，是則具足禪那波",
    "T32n1659_002:0514c10": "羅蜜。",
    "T32n1659_002:0514c11": "9 般若波羅蜜品發菩提心經論般若波羅蜜品第九",
    "T32n1659_002:0514c12": "云何菩薩修習智慧？智慧若為自利他利及",
    "T32n1659_002:0514c13": "二俱利，如是智慧則能莊嚴菩提之道。菩",
    "T32n1659_002:0514c14": "薩為欲調伏眾生令離苦惱，故修智慧。修智",
    "T32n1659_002:0514c15": "慧者，悉學一切世間之事，捨貪瞋癡、建立慈",
    "T32n1659_002:0514c16": "心，憐愍饒益一切眾生，常念拔濟為作將導，",
    "T32n1659_002:0514c17": "能分別說正道邪道及善惡報，是名菩薩初",
    "T32n1659_002:0514c18": "智慧心。修智慧故遠離無明，除煩惱障及智",
    "T32n1659_002:0514c19": "慧障，是名自利。教化眾生令得調伏，是名",
    "T32n1659_002:0514c20": "利他。以己所修無上菩提，化諸眾生令同己",
    "T32n1659_002:0514c21": "利，是名俱利。因修智慧，獲得初地乃至薩婆",
    "T32n1659_002:0514c22": "若智，是名莊嚴菩提之道。菩薩修行智慧，",
    "T32n1659_002:0514c23": "有二十心能漸建立。何謂二十？當發善欲親",
    "T32n1659_002:0514c24": "近善友心、捨離憍慢不放逸心、隨順教誨樂",
    "T32n1659_002:0514c25": "聽法心、聞法無厭善思惟心、行四梵行修正",
    "T32n1659_002:0514c26": "智心、觀不淨行生厭離心、觀四真諦十六聖",
    "T32n1659_002:0514c27": "心、觀十二因緣修明慧心、聞諸波羅蜜念欲",
    "T32n1659_002:0514c28": "修集心、觀無常苦無我寂滅心、觀空無相無",
    "T32n1659_002:0514c29": "願無作心、觀陰界入多過患心、降伏煩惱非",
    "T32n1659_002:0515a01": "伴侶心、護諸善法自伴侶心、抑制惡法令",
    "T32n1659_002:0515a02": "除斷心、修習正法令增廣心、雖修二乘常捨",
    "T32n1659_002:0515a03": "離心、聞菩薩藏樂奉行心、自利利他隨順增",
    "T32n1659_002:0515a04": "進諸善業心、持真實行求一切佛法心。復次，",
    "T32n1659_002:0515a05": "菩薩修行智慧，復有十法善思惟心，不與聲",
    "T32n1659_002:0515a06": "聞辟支佛共。何謂為十？思惟分別定慧根",
    "T32n1659_002:0515a07": "本、思惟不捨斷常二邊、思惟因緣生起諸法、",
    "T32n1659_002:0515a08": "思惟無眾生我人壽命、思惟無三世去來住",
    "T32n1659_002:0515a09": "法、思惟無發行而不斷因果、思惟法空而",
    "T32n1659_002:0515a10": "殖善不懈、思惟無相而度眾生不廢、思惟",
    "T32n1659_002:0515a11": "無願而求菩提不離、思惟無作而現受身不",
    "T32n1659_002:0515a12": "捨。復次，菩薩復有十二善入法門。何謂十二？",
    "T32n1659_002:0515a13": "善入空等三昧而不取證、善入諸禪三昧而",
    "T32n1659_002:0515a14": "不隨禪生、善入諸通智而不證無漏法、善入",
    "T32n1659_002:0515a15": "內觀法而不證決定、善入觀一切眾生空寂",
    "T32n1659_002:0515a16": "而不捨大慈、善入觀一切眾生無我而不捨",
    "T32n1659_002:0515a17": "大悲、善入生諸惡趣而非業故生、善入離",
    "T32n1659_002:0515a18": "欲而不證離欲法、善入捨所欲樂而不捨法",
    "T32n1659_002:0515a19": "樂、善入捨一切戲論諸覺而不捨方便諸觀、",
    "T32n1659_002:0515a20": "善入思量有為法多過患而不捨有為、善入",
    "T32n1659_002:0515a21": "無為法清淨遠離而不住無為。菩薩能修一",
    "T32n1659_002:0515a22": "切善入法門，即能善解三世空無所有。若作",
    "T32n1659_002:0515a23": "是觀，觀三世空智慧力故，若於三世諸佛所",
    "T32n1659_002:0515a24": "種無量功德，悉以迴向無上菩提，是名菩薩",
    "T32n1659_002:0515a25": "善觀三世方便。復次，雖見過去盡法不至未",
    "T32n1659_002:0515a26": "來，而常修善精進不懈；觀未來法雖無生",
    "T32n1659_002:0515a27": "出，不捨精進願向菩提；觀現在法雖念念滅，",
    "T32n1659_002:0515a28": "其心不忘發趣菩提，是名菩薩觀三世方便。",
    "T32n1659_002:0515a29": "過去已滅、未來未至、現在不住，雖如是觀心",
    "T32n1659_002:0515b01": "心數法生滅散壞，而常不捨聚集善根助菩",
    "T32n1659_002:0515b02": "提法，是名菩薩觀三世方便。復次，菩薩觀",
    "T32n1659_002:0515b03": "一切善不善、我無我、實不實、空不空、世諦真",
    "T32n1659_002:0515b04": "諦、正定邪定、有為無為、有漏無漏、黑法白法、",
    "T32n1659_002:0515b05": "生死涅槃，如法界性一相無相，此中無法可",
    "T32n1659_002:0515b06": "名無相，亦無有法以為無相，是則名為一切",
    "T32n1659_002:0515b07": "法印不可壞印，於是印中亦無印相，是名真",
    "T32n1659_002:0515b08": "實智慧方便般若波羅蜜。發菩提心菩薩摩",
    "T32n1659_002:0515b09": "訶薩，應如是學、應如是行，如是行者即近",
    "T32n1659_002:0515b10": "阿耨多羅三藐三菩提。菩薩摩訶薩修行智",
    "T32n1659_002:0515b11": "慧心無所行，法性淨故，是則具足般若波羅",
    "T32n1659_002:0515b12": "蜜。",
    "T32n1659_002:0515b13": "10 如實法門品發菩提心經論如實法門品第十",
    "T32n1659_002:0515b14": "若善男子善女人修習六波羅蜜，求阿耨多",
    "T32n1659_002:0515b15": "羅三藐三菩提者，應離七法。何等為七？一",
    "T32n1659_002:0515b16": "者離惡知識。惡知識者，所謂教人捨離上信、",
    "T32n1659_002:0515b17": "上欲、上精進，集眾雜行。二者離於女色、貪著",
    "T32n1659_002:0515b18": "嗜欲、狎習世人而與執事。三者離於惡覺，自",
    "T32n1659_002:0515b19": "觀形容貪惜愛重，染著守護謂可久保。四者",
    "T32n1659_002:0515b20": "離於瞋恚暴慢嫉忌，興起諍訟壞亂善心。五",
    "T32n1659_002:0515b21": "者離於放逸憍慢懈怠，自恃小善輕蔑於人。",
    "T32n1659_002:0515b22": "六者離於外道書論，及世俗文頌綺飾言辭，",
    "T32n1659_002:0515b23": "非佛所說不應讚誦。七者不應親近邪見惡",
    "T32n1659_002:0515b24": "見。如是七法所應遠離。如來說言：不見更",
    "T32n1659_002:0515b25": "有餘法深障佛道，如此七法。是故菩薩應當",
    "T32n1659_002:0515b26": "遠離。若欲疾得無上菩提，當修七法。何謂",
    "T32n1659_002:0515b27": "為七？一者菩薩當親近善知識。善知識者，",
    "T32n1659_002:0515b28": "所謂諸佛及諸菩薩若聲聞人，能令菩薩住",
    "T32n1659_002:0515b29": "深法藏諸波羅蜜，亦是菩薩善知識也。二者",
    "T32n1659_002:0515c01": "菩薩應當親近出家，亦當親近阿蘭若法，離",
    "T32n1659_002:0515c02": "於女色及諸嗜欲，不與世人而共從事。三者",
    "T32n1659_002:0515c03": "菩薩應當自觀，形如糞土但盛臭穢，風寒熱",
    "T32n1659_002:0515c04": "血無可貪著，日當就死，宜思厭離精勤修道。",
    "T32n1659_002:0515c05": "四者菩薩應當常行和忍恭敬柔順，亦勸化",
    "T32n1659_002:0515c06": "他人令住忍中。五者菩薩應當修集精進常",
    "T32n1659_002:0515c07": "生慚愧，敬奉師長憐愍窮下，見厄苦者以",
    "T32n1659_002:0515c08": "身代之。六者菩薩應當修習方等大乘諸菩",
    "T32n1659_002:0515c09": "薩藏，佛所讚法受持讀誦。七者菩薩應當親",
    "T32n1659_002:0515c10": "近修習第一義諦，所謂實相一相無相。若諸",
    "T32n1659_002:0515c11": "菩薩欲疾逮得無上菩提，應當親近如是七",
    "T32n1659_002:0515c12": "法。復次，若人發菩提心，以有所得故，於無",
    "T32n1659_002:0515c13": "量阿僧祇劫修集慈悲喜捨、布施持戒忍辱",
    "T32n1659_002:0515c14": "精進禪定智慧，當知是人不離生死、不向菩",
    "T32n1659_002:0515c15": "提。何以故？有所得心及諸得見、陰界入見、",
    "T32n1659_002:0515c16": "我見人見眾生見壽命見、慈悲喜捨施戒忍",
    "T32n1659_002:0515c17": "進定智等見。取要言之，佛法僧見及涅槃",
    "T32n1659_002:0515c18": "見。如是有所得見即是執著，心執著者是名",
    "T32n1659_002:0515c19": "邪見。所以者何？邪見之人輪轉三界永離出",
    "T32n1659_002:0515c20": "要，是執著者亦復如是永離出要，終不能得",
    "T32n1659_002:0515c21": "阿耨多羅三藐三菩提。若人發菩提心，應當",
    "T32n1659_002:0515c22": "觀察是心空相。何等是心？云何空相？心名意",
    "T32n1659_002:0515c23": "識，即是識陰、意入、意界。心空相者，心無心相",
    "T32n1659_002:0515c24": "亦無作者。何以故？是心相空，無有作者、無使",
    "T32n1659_002:0515c25": "作者。若無作者，則無作相。若菩薩解了如是",
    "T32n1659_002:0515c26": "法者，於一切法即無執著，無執著故於諸善",
    "T32n1659_002:0515c27": "惡解無果報，於所習慈了無有我，於所習悲",
    "T32n1659_002:0515c28": "了無眾生，於所習喜了無有命，於所習捨了",
    "T32n1659_002:0515c29": "無有人，雖行布施不見施物，雖行持戒不見",
    "T32n1659_002:0516a01": "淨心，雖行忍辱不見眾生，雖行精進無離欲",
    "T32n1659_002:0516a02": "心，雖行禪學無除惡心，雖行智慧心無所行，",
    "T32n1659_002:0516a03": "於一切緣皆是智慧，而不著智慧、不得智慧、",
    "T32n1659_002:0516a04": "不見智慧。行者如是修行智慧，而無所修亦",
    "T32n1659_002:0516a05": "無不修，為化眾生現行六度而內清淨。行者",
    "T32n1659_002:0516a06": "如是善修其心，於一念頃所種善根，福德果",
    "T32n1659_002:0516a07": "報無量無邊，百千萬億阿僧祇劫不可窮盡，",
    "T32n1659_002:0516a08": "自然得近阿耨多羅三藐三菩提。",
    "T32n1659_002:0516a09": "11 空無相品發菩提心經論空無相品第十一",
    "T32n1659_002:0516a10": "往昔一時佛在迦蘭陀竹林，與諸大眾無量",
    "T32n1659_002:0516a11": "集會。爾時世尊斑宣正法，告諸大眾：如來",
    "T32n1659_002:0516a12": "所說諸法無性、空無所有，一切世間所難信",
    "T32n1659_002:0516a13": "解。何以故？色無縛無解，受想行識無縛無",
    "T32n1659_002:0516a14": "解。色無相離諸相，受想行識無相離諸相。色",
    "T32n1659_002:0516a15": "無念離諸念，受想行識無念離諸念。眼色耳",
    "T32n1659_002:0516a16": "聲鼻香舌味身觸意法亦復如是。無取無捨、",
    "T32n1659_002:0516a17": "無垢無淨、無去無來、無向無背、無闇無明、無",
    "T32n1659_002:0516a18": "癡無慧，非此岸、非彼岸、非中流，是名無縛。無",
    "T32n1659_002:0516a19": "縛故空，空名無相，無相亦空是名為空。空",
    "T32n1659_002:0516a20": "名無念，無念亦空，是名為空。空念亦空，是",
    "T32n1659_002:0516a21": "名為空。空中無善無惡，乃至亦無空相，是",
    "T32n1659_002:0516a22": "故名空。菩薩若如是知陰、界、入性，即不取著，",
    "T32n1659_002:0516a23": "是名法忍。菩薩如是忍故，得授記忍。諸",
    "T32n1659_002:0516a24": "佛子！譬如菩薩仰書虛空，悉寫如來十二部",
    "T32n1659_002:0516a25": "經。經無量劫佛法已滅，求法之人無所見聞，",
    "T32n1659_002:0516a26": "眾生顛倒造惡無邊。復有他方淨智慧人，憐",
    "T32n1659_002:0516a27": "愍眾生廣求佛法，行到於此見空中字，文畫",
    "T32n1659_002:0516a28": "分明即便識之，讀誦受持如所說行，廣演分",
    "T32n1659_002:0516a29": "別利益眾生。此書空者、識空字人可思議不？",
    "T32n1659_002:0516b01": "而得宣傳修習受持，引導眾生令離繫縛。諸",
    "T32n1659_002:0516b02": "佛子！如來說言，過去世時求菩提道，得值三",
    "T32n1659_002:0516b03": "十三億九萬八千諸佛。爾時皆為轉輪聖王，",
    "T32n1659_002:0516b04": "以一切樂具，供養諸佛及弟子眾，以有所得",
    "T32n1659_002:0516b05": "故不得授記。於後復值八萬四千億九萬辟",
    "T32n1659_002:0516b06": "支佛，亦以四事盡形供養。過是以後，復值",
    "T32n1659_002:0516b07": "六百二十萬一千二百六十一佛。爾時皆為",
    "T32n1659_002:0516b08": "轉輪聖王，以一切樂具盡形供養。諸佛滅後",
    "T32n1659_002:0516b09": "起七寶塔供養舍利，後佛出世奉迎勸請轉",
    "T32n1659_002:0516b10": "正法輪，供養如是百千萬億諸佛。是諸如來",
    "T32n1659_002:0516b11": "皆於空法中說諸法相，以有所得故亦不得",
    "T32n1659_002:0516b12": "授記。如是展轉乃至得值然燈佛興，見佛",
    "T32n1659_002:0516b13": "聞法，即得一切無生法忍，得是忍已乃得授",
    "T32n1659_002:0516b14": "記。然燈如來於空法中說諸法相，度脫無量",
    "T32n1659_002:0516b15": "百千眾生，而無所說亦無所度。牟尼世尊興",
    "T32n1659_002:0516b16": "出於世，於空法中說有文字，示教利喜普得",
    "T32n1659_002:0516b17": "受行，而無所示亦無受行。當知是法性相",
    "T32n1659_002:0516b18": "盡空，書者亦空、識者亦空、說者亦空、解者亦",
    "T32n1659_002:0516b19": "空，從本來空、未來亦空、現在亦空。而諸菩薩",
    "T32n1659_002:0516b20": "積集萬善方便力故，精勤不懈功德成滿，得",
    "T32n1659_002:0516b21": "阿耨多羅三藐三菩提，此實甚難不可思議。",
    "T32n1659_002:0516b22": "於無法中說諸法相，於無得中說有得法，如",
    "T32n1659_002:0516b23": "此之事諸佛境界，以無量智乃可得解，非是",
    "T32n1659_002:0516b24": "思量所能得知。新發意菩薩誠心敬仰愛樂",
    "T32n1659_002:0516b25": "菩提，信佛語故漸能得入。云何為信？信觀",
    "T32n1659_002:0516b26": "四諦，除諸煩惱妄見結縛，得阿羅漢。信觀十",
    "T32n1659_002:0516b27": "二因緣，滅除無明生起諸行，得辟支佛。信",
    "T32n1659_002:0516b28": "修四無量心、六波羅蜜得，阿耨多羅三藐三菩",
    "T32n1659_002:0516b29": "提。是名信忍。眾生於無始生死取相執著",
    "T32n1659_002:0516c01": "不見法性，當先觀察自身五陰假名眾生，是",
    "T32n1659_002:0516c02": "中無我無有眾生。何以故？若有我者，我應自",
    "T32n1659_002:0516c03": "在。而諸眾生常為生老病死之所侵害不得",
    "T32n1659_002:0516c04": "自在，當知無我。無我即無作者，無作者亦",
    "T32n1659_002:0516c05": "無受者，法性清淨如實常住。如是觀察未能",
    "T32n1659_002:0516c06": "究竟，是名順忍。菩薩修信順忍已，不久當成",
    "T32n1659_002:0516c07": "最上法忍。",
    "T32n1659_002:0516c08": "12 功德持品發菩提心經論功德持品第十二",
    "T32n1659_002:0516c09": "菩薩具足修無相心，而心未曾住於作業，是",
    "T32n1659_002:0516c10": "菩薩於諸業相知而故作，為修善根求菩提",
    "T32n1659_002:0516c11": "故不捨有為，為諸眾生修大悲故不住無為，",
    "T32n1659_002:0516c12": "為一切佛真妙智故不捨生死，為度無邊眾",
    "T32n1659_002:0516c13": "生令無餘故不住涅槃，是名菩薩摩訶薩深",
    "T32n1659_002:0516c14": "心求阿耨多羅三藐三菩提。諸佛子！菩薩成",
    "T32n1659_002:0516c15": "就十法，終不退失無上菩提。何謂為十？一",
    "T32n1659_002:0516c16": "者菩薩深發無上菩提之心，教化眾生亦令",
    "T32n1659_002:0516c17": "發心。二者常樂見佛，以己所珍奉施供養深",
    "T32n1659_002:0516c18": "種善根。三者為求法故以尊敬心供養法師，",
    "T32n1659_002:0516c19": "聽法無厭。四者若見比丘僧壞為二部，互起",
    "T32n1659_002:0516c20": "諍訟共相過惡，勤求方便令其和合。五者若",
    "T32n1659_002:0516c21": "見國土邪惡增上、佛法欲壞，能讀誦說乃至",
    "T32n1659_002:0516c22": "一偈令法不絕，專心護法不惜身命。六者見",
    "T32n1659_002:0516c23": "諸眾生恐畏苦惱，為作救護施以無畏。七者",
    "T32n1659_002:0516c24": "發勤修行，求如是等方等大乘甚深經法諸菩",
    "T32n1659_002:0516c25": "薩藏。八者得是法已受持讀誦，如所說行、如",
    "T32n1659_002:0516c26": "所說住。九者自住於法，亦能勸導令多眾生",
    "T32n1659_002:0516c27": "入是法中。十者入法中已能為解說，示教利",
    "T32n1659_002:0516c28": "喜開悟眾生。菩薩成就如是十法，於無上菩",
    "T32n1659_002:0516c29": "提終不退失。菩薩應當如是修行此經，如是",
    "T32n1659_002:0517a01": "經典不可思議，所謂能生一切大慈悲種。是",
    "T32n1659_002:0517a02": "經能開悟引導具縛眾生令其發心；是經能",
    "T32n1659_002:0517a03": "為向菩提者而作生因；是經能成一切菩薩無",
    "T32n1659_002:0517a04": "動之行；是經能為過去未來現在諸佛之所",
    "T32n1659_002:0517a05": "護念。若有善男子善女人，欲勤修集無上",
    "T32n1659_002:0517a06": "菩提，當廣宣流布如是經典，於閻浮提使不",
    "T32n1659_002:0517a07": "斷絕，令無量無邊眾生得聞是經。若有善男",
    "T32n1659_002:0517a08": "子善女人聞是經者，是諸人等悉得猛利不",
    "T32n1659_002:0517a09": "可思議大智慧聚，不可稱量福德果報。所以",
    "T32n1659_002:0517a10": "者何？是經能開無量清淨慧眼，能令佛種",
    "T32n1659_002:0517a11": "相續不斷，能救無量苦惱眾生，能照一切無",
    "T32n1659_002:0517a12": "明癡闇，能破四魔及諸魔業，能壞一切外道",
    "T32n1659_002:0517a13": "邪見，能滅一切煩惱大火，能消因緣生起諸",
    "T32n1659_002:0517a14": "行，能斷慳貪、破戒、瞋恚、懈怠、亂意、愚癡六極",
    "T32n1659_002:0517a15": "重病，能除業障、報障、法障、煩惱障、諸見障、無明",
    "T32n1659_002:0517a16": "障、智障、習障。取要言之，此經能令一切惡法",
    "T32n1659_002:0517a17": "消滅無餘，能令一切善法熾然增長。若有善",
    "T32n1659_002:0517a18": "男子善女人聞是經已，歡喜愛樂生希有心，",
    "T32n1659_002:0517a19": "當知是人已曾供養無量諸佛深種善根。所",
    "T32n1659_002:0517a20": "以者何？此經是三世諸佛之所履行，是故行",
    "T32n1659_002:0517a21": "者得聞是經，當自慶幸獲大善利。若有書寫",
    "T32n1659_002:0517a22": "讀誦此經，當知此人所獲福報無量無邊。所",
    "T32n1659_002:0517a23": "以者何？此經所緣無邊故，興發無量大誓願",
    "T32n1659_002:0517a24": "故，攝受一切諸眾生故，莊嚴無上大菩提故，",
    "T32n1659_002:0517a25": "所獲福報亦復如是無有限量。若能解其義",
    "T32n1659_002:0517a26": "趣如說修行，一切諸佛於阿僧祇劫，以無盡",
    "T32n1659_002:0517a27": "智說其福報亦不能盡。若有法師說是經處，",
    "T32n1659_002:0517a28": "當知是中便應起塔。何以故？是真實正法所",
    "T32n1659_002:0517a29": "出生處故。是經隨在國土城邑聚落寺廟精",
    "T32n1659_002:0517b01": "舍，當知是中即有法身。若人供養香花伎樂、",
    "T32n1659_002:0517b02": "懸繒幡蓋、歌唄讚歎、合掌恭敬，當知是人已",
    "T32n1659_002:0517b03": "紹佛種，況復具足受持經者，是諸人等成就",
    "T32n1659_002:0517b04": "功德智慧莊嚴，於未來世當得授記，決定當",
    "T32n1659_002:0517b05": "成阿耨多羅三藐三菩提。",
    "T32n1659_002:0517b06": "發菩提心經論卷下"
}