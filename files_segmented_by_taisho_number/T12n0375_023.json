{
    "T12n0375_023:0754b06": "大般涅槃經卷第二十三",
    "T12n0375_023:0754b08": "宋代沙門慧嚴等依泥洹經加之",
    "T12n0375_023:0754b09": "光明遍照高貴德王菩薩品之五",
    "T12n0375_023:0754b10": "「復次，善男子！云何菩薩摩訶薩修大涅槃微",
    "T12n0375_023:0754b11": "妙經典具足成就第七功德？善男子！菩薩",
    "T12n0375_023:0754b12": "摩訶薩修大涅槃微妙經典，作是思惟：『何法",
    "T12n0375_023:0754b13": "能為大般涅槃而作近因？』菩薩即知有四",
    "T12n0375_023:0754b14": "種法為大涅槃而作近因。若言：『勤修一切",
    "T12n0375_023:0754b15": "苦行是大涅槃近因緣。』者，是義不然。所以",
    "T12n0375_023:0754b16": "者何？若離四法得涅槃者，無有是處。「何等",
    "T12n0375_023:0754b17": "為四？一者、親近善友，二者、專心聽法，三者、",
    "T12n0375_023:0754b18": "繫念思惟，四者、如法修行。「善男子！譬如有",
    "T12n0375_023:0754b19": "人身遇眾病——若熱、若冷、虛勞、下瘧、眾邪、鬼毒——",
    "T12n0375_023:0754b20": "到良醫所，良醫即為隨病說藥。是人至心",
    "T12n0375_023:0754b21": "善受醫教，隨教合藥，如法服之。服已病愈，",
    "T12n0375_023:0754b22": "身得安樂。有病之人，譬諸菩薩；大良醫者，",
    "T12n0375_023:0754b23": "譬善知識；良醫所說，譬方等經；善受醫教，",
    "T12n0375_023:0754b24": "譬善思惟方等經義；隨教合藥，譬如法修",
    "T12n0375_023:0754b25": "行三十七助道之法；病除愈者，譬滅煩惱；",
    "T12n0375_023:0754b26": "得安樂者，喻得涅槃，常、樂、我、淨。「善男子！譬",
    "T12n0375_023:0754b27": "如有王欲如法治，令民安樂，諮諸智臣其",
    "T12n0375_023:0754b28": "法云何？諸臣即以先王舊法而為說之。王",
    "T12n0375_023:0754b29": "既聞已，至心信行，如法治國，無諸怨敵，是",
    "T12n0375_023:0754c01": "故令民安樂無患。善男子！王者，譬諸菩薩；",
    "T12n0375_023:0754c02": "諸智臣者，譬善知識；智臣為王所說治法，",
    "T12n0375_023:0754c03": "譬十二部經；王既聞已，至心信行，譬諸菩薩",
    "T12n0375_023:0754c04": "繫心思惟十二部經所有深義；如法治國，",
    "T12n0375_023:0754c05": "譬諸菩薩如法修行——所謂六波羅蜜——以能",
    "T12n0375_023:0754c06": "修習六波羅蜜故，無諸怨敵，譬諸菩薩已",
    "T12n0375_023:0754c07": "離諸結、煩惱惡賊；得安樂者，譬諸菩薩得",
    "T12n0375_023:0754c08": "大涅槃，常、樂、我、淨。「善男子！譬如有人遇惡",
    "T12n0375_023:0754c09": "癩病，有善知識而語之言：『汝若能到須彌",
    "T12n0375_023:0754c10": "山邊，病可得差。所以者何？彼有良藥，味如",
    "T12n0375_023:0754c11": "甘露，若能服者，病無不愈。』其人至心信是",
    "T12n0375_023:0754c12": "事已，即往彼山採服甘露，其病除愈，身",
    "T12n0375_023:0754c13": "得安樂。惡癩病者，譬諸凡夫；善知識者，譬",
    "T12n0375_023:0754c14": "諸菩薩摩訶薩等；至心信受，譬四無量心；須",
    "T12n0375_023:0754c15": "彌山者，譬八聖道；甘露味者，譬於佛性；癩病",
    "T12n0375_023:0754c16": "除愈，譬滅煩惱；得安樂者，譬得涅槃，常、樂、",
    "T12n0375_023:0754c17": "我、淨。「善男子！譬如有人畜諸弟子聰明大",
    "T12n0375_023:0754c18": "智，是人晝夜常教不惓。諸菩薩等亦復如",
    "T12n0375_023:0754c19": "是，一切眾生——有信、不信——而常教化，無有疲",
    "T12n0375_023:0754c20": "厭。「善男子！善知識者，所謂佛、菩薩、辟支佛、聲",
    "T12n0375_023:0754c21": "聞、人中信方等者。何故名為善知識耶？善",
    "T12n0375_023:0754c22": "知識者，能教眾生遠離十惡、修行十善。以",
    "T12n0375_023:0754c23": "是義故，名善知識。「復次，善知識者，如法而說，",
    "T12n0375_023:0754c24": "如說而行。云何名為如法而說，如說而行？",
    "T12n0375_023:0754c25": "自不殺生，教人不殺，乃至自行正見，教人",
    "T12n0375_023:0754c26": "正見。若能如是，則得名為真善知識。自修",
    "T12n0375_023:0754c27": "菩提，亦能教人修行菩提。以是義故，名善",
    "T12n0375_023:0754c28": "知識。自能修行信、戒、布施、多聞、智慧，亦能教",
    "T12n0375_023:0754c29": "人信、戒、布施、多聞、智慧。復以是義，名善知",
    "T12n0375_023:0755a01": "識。「善知識者，有善法故。何等善法？所作之",
    "T12n0375_023:0755a02": "事不求自樂，常為眾生而求安樂；見他有",
    "T12n0375_023:0755a03": "過不說其短，口常宣說純善之事。以是",
    "T12n0375_023:0755a04": "義故，名善知識。「善男子！如空中月，從初一",
    "T12n0375_023:0755a05": "日至十五日漸漸增長。善知識者亦復如",
    "T12n0375_023:0755a06": "是，令諸學人漸遠惡法、增長善法。「善男子！",
    "T12n0375_023:0755a07": "若有親近善知識者，本未有戒、定、慧、解脫、",
    "T12n0375_023:0755a08": "解脫知見即便有之，未具足者則得增廣。",
    "T12n0375_023:0755a09": "何以故？以其親近善知識故。因是親近，復",
    "T12n0375_023:0755a10": "得了達十二部經甚深之義。若能聽是十二",
    "T12n0375_023:0755a11": "部經甚深義者，名為聽法。",
    "T12n0375_023:0755a12": "「聽法者則是大乘方等經典，聽方等經名真",
    "T12n0375_023:0755a13": "聽法，真聽法者即是聽受《大涅槃經》。《大涅槃》",
    "T12n0375_023:0755a14": "中聞有佛性、如來畢竟不般涅槃，是故名",
    "T12n0375_023:0755a15": "為專心聽法。「專心聽法名八聖道，以八聖",
    "T12n0375_023:0755a16": "道能斷貪欲、瞋恚、愚癡，故名聽法。「夫聽法者",
    "T12n0375_023:0755a17": "名十一空，以此諸空於一切法不作相",
    "T12n0375_023:0755a18": "貌。「夫聽法者，名初發心乃至究竟阿耨多羅",
    "T12n0375_023:0755a19": "三藐三菩提心，以因初心得大涅槃、不以",
    "T12n0375_023:0755a20": "聞故得大涅槃、以修習故得大涅槃。「善男",
    "T12n0375_023:0755a21": "子！譬如病人，雖聞醫教及藥名字不能愈",
    "T12n0375_023:0755a22": "病，要以服故乃得除差。雖聽十二深因緣",
    "T12n0375_023:0755a23": "法不能斷滅一切煩惱，要以繫念善思惟",
    "T12n0375_023:0755a24": "故能得除斷，是名第三繫念思惟。",
    "T12n0375_023:0755a25": "「復以何義名繫念思惟？所謂三三昧：空三",
    "T12n0375_023:0755a26": "昧、無相三昧、無作三昧。空者，於二十五有不",
    "T12n0375_023:0755a27": "見一實；無作者，於二十五有不作願求；無",
    "T12n0375_023:0755a28": "相者，無有十相，所謂色相、聲相、香相、味相、觸",
    "T12n0375_023:0755a29": "相、生相、住相、滅相、男相、女相。修習如是三三",
    "T12n0375_023:0755b01": "昧者，是名菩薩繫念思惟。",
    "T12n0375_023:0755b02": "「云何名為如法修行？如法修行即是修行檀",
    "T12n0375_023:0755b03": "波羅蜜乃至般若波羅蜜，知陰、入、界真實之",
    "T12n0375_023:0755b04": "相，亦知聲聞、緣覺、諸佛同於一道而般涅",
    "T12n0375_023:0755b05": "槃。法者，即是常、樂、我、淨，不生、不老、不病、不死，",
    "T12n0375_023:0755b06": "不飢、不渴，不苦、不惱，不退、不沒。善男子！解《大",
    "T12n0375_023:0755b07": "涅槃》甚深義者，則知諸佛終不畢竟入於",
    "T12n0375_023:0755b08": "涅槃。",
    "T12n0375_023:0755b09": "「善男子！第一真實善知識者，所謂菩薩、諸佛",
    "T12n0375_023:0755b10": "世尊。何以故？常以三種善調御故。何等為",
    "T12n0375_023:0755b11": "三？一者、畢竟軟語，二者、畢竟呵責，三者、軟語",
    "T12n0375_023:0755b12": "呵責。以是義故，菩薩、諸佛即是真實善知識",
    "T12n0375_023:0755b13": "也。「復次，善男子！佛及菩薩為大醫，故名善",
    "T12n0375_023:0755b14": "知識。何以故？知病、知藥，應病授藥，故譬如",
    "T12n0375_023:0755b15": "良醫。善八種術，先觀病相。相有三種。何等",
    "T12n0375_023:0755b16": "為三？謂風、熱、水。有風病者，授之酥油；熱",
    "T12n0375_023:0755b17": "病之人授之石蜜；水病之人授之薑湯。以",
    "T12n0375_023:0755b18": "知病根，授藥得差，故名良醫。佛及菩薩亦",
    "T12n0375_023:0755b19": "復如是，知諸凡夫病有三種：一者、貪欲，二",
    "T12n0375_023:0755b20": "者、瞋恚，三者、愚癡。貪欲病者，教觀骨相；瞋恚",
    "T12n0375_023:0755b21": "病者，觀慈悲相；愚癡病者，觀十二緣相。以",
    "T12n0375_023:0755b22": "是義故，諸佛、菩薩名善知識。「善男子！譬如",
    "T12n0375_023:0755b23": "船師，善渡人故，名大船師。諸佛、菩薩亦復",
    "T12n0375_023:0755b24": "如是，度諸眾生生死大海。以是義故，名善",
    "T12n0375_023:0755b25": "知識。「復次，善男子！因佛、菩薩令諸眾生具",
    "T12n0375_023:0755b26": "足修得善法根故。「善男子！譬如雪山乃是",
    "T12n0375_023:0755b27": "種種微妙上藥根本之處。佛及菩薩亦復如",
    "T12n0375_023:0755b28": "是，悉是一切善根本處。以是義故，名善知",
    "T12n0375_023:0755b29": "識。「善男子！雪山之中有上香藥名曰娑呵，",
    "T12n0375_023:0755c01": "有人見之得壽無量、無有病苦，雖有四",
    "T12n0375_023:0755c02": "毒不能中傷；若有觸者，增長壽命滿百二",
    "T12n0375_023:0755c03": "十；若有念者，得宿命智。何以故？藥勢力故。",
    "T12n0375_023:0755c04": "諸佛、菩薩亦復如是，若有見者，即得斷除一",
    "T12n0375_023:0755c05": "切煩惱，雖有四魔不能干亂；若有觸者，命",
    "T12n0375_023:0755c06": "不可夭，不生、不死，不退、不沒——所謂觸者，若在",
    "T12n0375_023:0755c07": "佛邊聽受妙法——若有念者，得阿耨多羅三藐",
    "T12n0375_023:0755c08": "三菩提。以是義故，諸佛、菩薩名善知識。「善",
    "T12n0375_023:0755c09": "男子！如香山中有阿耨達池，由是池故，有",
    "T12n0375_023:0755c10": "四大河，所謂恒河、辛頭、私陀、博叉。世間眾",
    "T12n0375_023:0755c11": "生常作是言：『若有罪者，浴此四河，眾罪得",
    "T12n0375_023:0755c12": "滅。』當知此言虛妄不實。除此已往，何等為",
    "T12n0375_023:0755c13": "實？諸佛、菩薩是乃為實。所以者何？若人親",
    "T12n0375_023:0755c14": "近，則得滅除一切眾罪。以是義故，名善知",
    "T12n0375_023:0755c15": "識。「復次，善男子！譬如大地，所有藥木、一切叢",
    "T12n0375_023:0755c16": "林、百穀、甘蔗、花菓之屬，值天炎旱將欲枯",
    "T12n0375_023:0755c17": "死，難陀龍王及婆難陀憐愍眾生，從大海",
    "T12n0375_023:0755c18": "出降澍甘雨，一切叢林、百穀、草木滋潤還",
    "T12n0375_023:0755c19": "生。一切眾生亦復如是，所有善根將欲消",
    "T12n0375_023:0755c20": "滅，諸佛、菩薩生大慈悲，從智慧海降甘露",
    "T12n0375_023:0755c21": "雨，令諸眾生具足，還得十善之法。以是義",
    "T12n0375_023:0755c22": "故，諸佛、菩薩名善知識。「善男子！譬如良醫",
    "T12n0375_023:0755c23": "善八種術，見諸病人，不觀種姓、端正、醜",
    "T12n0375_023:0755c24": "陋、錢財、寶貨，悉為治之，是故世稱為大良",
    "T12n0375_023:0755c25": "醫。諸佛、菩薩亦復如是，見諸眾生有煩惱",
    "T12n0375_023:0755c26": "病，不觀種姓、端正、醜陋、錢財、寶貨，生慈愍",
    "T12n0375_023:0755c27": "心，悉為說法。眾生聞已，煩惱病除。以是義",
    "T12n0375_023:0755c28": "故，諸佛、菩薩名善知識。以是親近善友因",
    "T12n0375_023:0755c29": "緣則得近於大般涅槃。",
    "T12n0375_023:0756a01": "「云何菩薩聽法因緣而得近於大般涅槃？一",
    "T12n0375_023:0756a02": "切眾生以聽法故則具信根，得信根故，樂",
    "T12n0375_023:0756a03": "行布施、戒、忍、精進、禪定、智慧，得須陀洹果乃",
    "T12n0375_023:0756a04": "至佛果。是故當知：得諸善法皆是聽法因緣",
    "T12n0375_023:0756a05": "勢力。「善男子！譬如長者唯有一子，遣至他",
    "T12n0375_023:0756a06": "國市易所須，示其道路通塞之處，而復誡",
    "T12n0375_023:0756a07": "之：『若遇婬女，慎莫親愛。若親愛者，喪身",
    "T12n0375_023:0756a08": "殞命及以財寶。弊惡之人亦莫交遊。』其子",
    "T12n0375_023:0756a09": "敬順父之教勅，身心安隱，多獲寶貨。菩薩摩",
    "T12n0375_023:0756a10": "訶薩為諸眾生敷演法要亦復如是，示諸",
    "T12n0375_023:0756a11": "眾生及四部眾諸道通塞。是諸眾等以聞法",
    "T12n0375_023:0756a12": "故，遠離諸惡，具足善法。以是義故，聽法",
    "T12n0375_023:0756a13": "因緣則得近於大般涅槃。「善男子！譬如明",
    "T12n0375_023:0756a14": "鏡，照人面像無不明了。聽法明鏡亦復如",
    "T12n0375_023:0756a15": "是，有人照之則見善惡，明了無翳。以是",
    "T12n0375_023:0756a16": "義故，聽法因緣則得近於大般涅槃。「善男",
    "T12n0375_023:0756a17": "子！譬如商人欲至寶渚，不知道路。有人",
    "T12n0375_023:0756a18": "示之，其人隨語即至寶渚，多獲諸珍不",
    "T12n0375_023:0756a19": "可稱計。一切眾生亦復如是，欲至善處",
    "T12n0375_023:0756a20": "採取道寶，不知其路通塞之相。菩薩示之，",
    "T12n0375_023:0756a21": "眾生隨已，得至善處獲得無上大涅槃寶。",
    "T12n0375_023:0756a22": "以是義故，聽法因緣則得近於大般涅槃。",
    "T12n0375_023:0756a23": "「善男子！譬如醉象，狂逸暴惡，多欲殺害。有調",
    "T12n0375_023:0756a24": "象師以大鐵鉤鉤斵其頂，即時調順，惡",
    "T12n0375_023:0756a25": "心都盡。一切眾生亦復如是，貪欲、瞋恚、愚癡",
    "T12n0375_023:0756a26": "醉故，欲多造惡。諸菩薩等以聞法鉤斵之",
    "T12n0375_023:0756a27": "令住，更不得起造諸惡心。以是義故，聽法",
    "T12n0375_023:0756a28": "因緣則得近於大般涅槃。「是故，我於處處經",
    "T12n0375_023:0756a29": "中說我弟子專心聽受十二部經則離五",
    "T12n0375_023:0756b01": "蓋、修七覺分。以是修習七覺分故，則得",
    "T12n0375_023:0756b02": "近於大般涅槃。「以聽法故，須陀洹人離諸",
    "T12n0375_023:0756b03": "恐怖。所以者何？須達長者身遭重病，心大愁",
    "T12n0375_023:0756b04": "怖，聞舍利弗說須陀洹有四功德、十種慰",
    "T12n0375_023:0756b05": "喻，聞是事已，恐怖即除。以是義故，聽法因",
    "T12n0375_023:0756b06": "緣則得近於大般涅槃。何以故？開法眼故。",
    "T12n0375_023:0756b07": "世有三人：一者、無目，二者、一目，三者、二目。",
    "T12n0375_023:0756b08": "言無目者，常不聞法；一目之人，雖暫聞法，",
    "T12n0375_023:0756b09": "其心不住；二目之人專心聽受，如聞而行。",
    "T12n0375_023:0756b10": "以聽法故，得知世間如是三人。以是義",
    "T12n0375_023:0756b11": "故，聽法因緣則得近於大般涅槃。「善男子！",
    "T12n0375_023:0756b12": "如我昔於拘尸那城，時舍利弗身遇病",
    "T12n0375_023:0756b13": "苦。我時顧命阿難比丘廣為說法。時舍利",
    "T12n0375_023:0756b14": "弗聞是事已，告四弟子：『汝舉我床往至",
    "T12n0375_023:0756b15": "佛所，我欲聽法。』時四弟子奉命舁往。既",
    "T12n0375_023:0756b16": "得聞法，聞法力故，所苦除差，身得安隱。以",
    "T12n0375_023:0756b17": "是義故，聽法因緣則得近於大般涅槃。",
    "T12n0375_023:0756b18": "「云何菩薩思惟因緣而得近於大般涅槃？因",
    "T12n0375_023:0756b19": "是思惟，心得解脫。何以故？一切眾生常為",
    "T12n0375_023:0756b20": "五欲之所繫縛，以思惟故，悉得解脫。以是",
    "T12n0375_023:0756b21": "義故，思惟因緣則得近於大般涅槃。「復次，",
    "T12n0375_023:0756b22": "善男子！一切眾生常為常、樂、我、淨四法之所",
    "T12n0375_023:0756b23": "顛倒。以思惟故，得見諸法無常、無樂、無我、",
    "T12n0375_023:0756b24": "無淨。如是見已，四倒即斷。以是義故，思惟",
    "T12n0375_023:0756b25": "因緣則得近於大般涅槃。「復次，善男子！一切",
    "T12n0375_023:0756b26": "諸法有四種相。何等為四？一者、生相，二者、",
    "T12n0375_023:0756b27": "老相，三者、病相，四者、滅相。以是四相，能令",
    "T12n0375_023:0756b28": "一切凡夫眾生至須陀洹生大苦惱。若能繫",
    "T12n0375_023:0756b29": "念善思惟者，雖遇此四，不生眾苦。以是",
    "T12n0375_023:0756c01": "義故，思惟因緣則得近於大般涅槃。「復次，",
    "T12n0375_023:0756c02": "善男子！一切善法無不因是思惟而得。何",
    "T12n0375_023:0756c03": "以故？有人雖於無量無邊阿僧祇劫專心",
    "T12n0375_023:0756c04": "聽法，若不思惟，終不能得阿耨多羅三藐",
    "T12n0375_023:0756c05": "三菩提。以是義故，思惟因緣則得近於大",
    "T12n0375_023:0756c06": "般涅槃。「復次，善男子！若有眾生信佛、法、僧",
    "T12n0375_023:0756c07": "無有變易而生恭敬，當知皆是繫念思惟",
    "T12n0375_023:0756c08": "因緣力故，因得斷除一切煩惱。以是義故，",
    "T12n0375_023:0756c09": "思惟因緣則得近於大般涅槃。",
    "T12n0375_023:0756c10": "「云何菩薩如法修行？善男子！斷諸惡法，修",
    "T12n0375_023:0756c11": "習善法，是名菩薩如法修行。「復次，云何",
    "T12n0375_023:0756c12": "如法修行？見一切法空無所有，無常、無樂、無",
    "T12n0375_023:0756c13": "我、無淨。以是見故，寧捨身命不犯禁戒，",
    "T12n0375_023:0756c14": "是名菩薩如法修行。「復次，云何如法修行？",
    "T12n0375_023:0756c15": "修有二種：一者、真實，二者、不實。不實者，不知",
    "T12n0375_023:0756c16": "涅槃、佛性、如來、法、僧實相、虛空等相，是名不",
    "T12n0375_023:0756c17": "實。云何真實？能知涅槃、佛性、如來、法、僧實相、",
    "T12n0375_023:0756c18": "虛空等相，是名真實。云何名為知涅槃相？",
    "T12n0375_023:0756c19": "涅槃之相凡有八事。何等為八？一者、盡，二、善",
    "T12n0375_023:0756c20": "性，三、實，四、真，五、常，六、樂，七、我，八、淨，是名涅",
    "T12n0375_023:0756c21": "槃。復有八事。何等為八？一者、解脫，二者、善性，",
    "T12n0375_023:0756c22": "三者、不實，四者、不真，五者、無常，六者、無樂，七",
    "T12n0375_023:0756c23": "者、無我，八者、無淨。復有六相：一者、解脫，二者、",
    "T12n0375_023:0756c24": "善性，三者、不實，四者、不真，五者、安樂，六者、清",
    "T12n0375_023:0756c25": "淨。若有眾生依世俗道斷煩惱者，如是",
    "T12n0375_023:0756c26": "涅槃則有八事解脫不實。何以故？以不常",
    "T12n0375_023:0756c27": "故。以無常故，則無有實；無有實故，則無",
    "T12n0375_023:0756c28": "有真。雖斷煩惱，以還起故，無常、無我、無",
    "T12n0375_023:0756c29": "樂、無淨。是名涅槃解脫八事。「云何六相？聲聞、",
    "T12n0375_023:0757a01": "緣覺斷煩惱故，名為解脫；而未能得阿耨",
    "T12n0375_023:0757a02": "多羅三藐三菩提故，名為不實；以不實故，",
    "T12n0375_023:0757a03": "名為不真；未來之世當得阿耨多羅三藐三",
    "T12n0375_023:0757a04": "菩提，故名無常；以得無漏八聖道故，名為",
    "T12n0375_023:0757a05": "淨樂。「善男子！若如是知，是知涅槃，不名佛",
    "T12n0375_023:0757a06": "性、如來、法、僧實相、虛空。「云何菩薩知於佛性？",
    "T12n0375_023:0757a07": "佛性有六。何等為六？一、常，二、淨，三、實，四、善，五、",
    "T12n0375_023:0757a08": "當見，六、真。復有七事：一者、可證，餘六如上。",
    "T12n0375_023:0757a09": "是名菩薩知於佛性。「云何菩薩知如來相？",
    "T12n0375_023:0757a10": "如來即是覺相、善相，常、樂、我、淨、解脫、真實，示",
    "T12n0375_023:0757a11": "道可見，是名菩薩知如來相。「云何菩薩知",
    "T12n0375_023:0757a12": "於法相？法者，若善、不善，若常、不常，若樂、不樂，",
    "T12n0375_023:0757a13": "若我、無我，若淨、不淨，若知、不知，若解、不解，若",
    "T12n0375_023:0757a14": "真、不真，若修、不修，若師、非師，若實、不實，是",
    "T12n0375_023:0757a15": "名菩薩知於法相。「云何菩薩知於僧相？僧",
    "T12n0375_023:0757a16": "者，若常、樂、我、淨，是弟子相、可見之相，善、真、不",
    "T12n0375_023:0757a17": "實。何以故？一切聲聞得佛道故。何故名真？",
    "T12n0375_023:0757a18": "悟法性故。是名菩薩知於僧相。「云何菩薩",
    "T12n0375_023:0757a19": "知於實相？實相者，若常、無常，若樂、無樂，若我、",
    "T12n0375_023:0757a20": "無我，若淨、無淨，若善、不善，若有、若無，若涅槃、",
    "T12n0375_023:0757a21": "非涅槃，若解脫、非解脫，若知、不知，若斷、不斷，",
    "T12n0375_023:0757a22": "若證、不證，若修、不修，若見、不見，是名實相，",
    "T12n0375_023:0757a23": "非是涅槃、佛性、如來、法、僧、虛空。「是名菩薩因",
    "T12n0375_023:0757a24": "修如是大涅槃故知於涅槃、佛性、如來、法、",
    "T12n0375_023:0757a25": "僧實相、虛空等法差別之相。「善男子！菩薩摩",
    "T12n0375_023:0757a26": "訶薩修大涅槃微妙經典不見虛空。何以",
    "T12n0375_023:0757a27": "故？佛及菩薩雖有五眼所不見故，唯有慧",
    "T12n0375_023:0757a28": "眼乃能見之。慧眼所見無法可見，故名為",
    "T12n0375_023:0757a29": "見。若見無物名虛空者，如是虛空乃名",
    "T12n0375_023:0757b01": "為實。以是實故，則名常無；以常無故，無樂、",
    "T12n0375_023:0757b02": "我、淨。善男子！空名無法，無法名空。譬如世",
    "T12n0375_023:0757b03": "間，無物名空；虛空之性亦復如是，無所有",
    "T12n0375_023:0757b04": "故，名為虛空。「善男子！眾生之性與虛空性",
    "T12n0375_023:0757b05": "俱無實性。何以故？如人說言：『除滅有物，然",
    "T12n0375_023:0757b06": "後作空。』而是虛空實不可作。何以故？無所",
    "T12n0375_023:0757b07": "有故。以無有故，當知無空。是虛空性若可",
    "T12n0375_023:0757b08": "作者則名無常；若無常者，不名虛空。「善男",
    "T12n0375_023:0757b09": "子！如世間人說言：『虛空無色、無礙，常、不變",
    "T12n0375_023:0757b10": "易。』是故世稱虛空之法為第五大。善男子！",
    "T12n0375_023:0757b11": "而是虛空實無有性。以光明故，故名虛空，",
    "T12n0375_023:0757b12": "實無虛空。猶如世諦實無其性，為眾生故，",
    "T12n0375_023:0757b13": "說有世諦。「善男子！涅槃之體亦復如是，無",
    "T12n0375_023:0757b14": "有住處，直是諸佛斷煩惱處，故名涅槃。涅",
    "T12n0375_023:0757b15": "槃即是常、樂、我、淨。涅槃雖樂，非是受樂，乃是",
    "T12n0375_023:0757b16": "上妙寂滅之樂。諸佛如來有二種樂：一、寂滅",
    "T12n0375_023:0757b17": "樂，二、覺知樂。實相之體有三種樂：一者、受樂，",
    "T12n0375_023:0757b18": "二、寂滅樂，三、覺知樂。佛性一樂，以當見故，",
    "T12n0375_023:0757b19": "得阿耨多羅三藐三菩提時名菩提樂。」",
    "T12n0375_023:0757b20": "爾時，光明遍照高貴德王菩薩摩訶薩白佛",
    "T12n0375_023:0757b21": "言：「世尊！若煩惱斷處是涅槃者，是事不然。",
    "T12n0375_023:0757b22": "何以故？如來往昔初成佛道，至尼連禪河邊。",
    "T12n0375_023:0757b23": "爾時，魔王與其眷屬到於佛所而作是言：",
    "T12n0375_023:0757b24": "『世尊！涅槃時到，何故不入？』佛告魔王：『我今",
    "T12n0375_023:0757b25": "未有多聞弟子善持禁戒、聰明利智、能化",
    "T12n0375_023:0757b26": "眾生，是故不入。』若言煩惱斷處是涅槃者，",
    "T12n0375_023:0757b27": "諸菩薩等於無量劫已斷煩惱，何故不",
    "T12n0375_023:0757b28": "得稱為涅槃？俱是斷處，何緣獨稱諸佛有",
    "T12n0375_023:0757b29": "之，菩薩無耶？若斷煩惱非涅槃者，何故如",
    "T12n0375_023:0757c01": "來昔告生名婆羅門言：『我今此身即是涅槃。』",
    "T12n0375_023:0757c02": "如來又時在毘舍離國，魔復啟請如來：『昔",
    "T12n0375_023:0757c03": "以未有弟子多聞、持戒、聰明利智、能化眾",
    "T12n0375_023:0757c04": "生，不入涅槃。今已具足，何故不入？』如來爾",
    "T12n0375_023:0757c05": "時即告魔言：『汝今莫生悒遲之想，却後三",
    "T12n0375_023:0757c06": "月吾當涅槃。』世尊！若使滅度非涅槃者，何",
    "T12n0375_023:0757c07": "故如來自期三月當般涅槃？世尊！若斷煩",
    "T12n0375_023:0757c08": "惱是涅槃者，如來往昔初在道場菩提樹下",
    "T12n0375_023:0757c09": "斷煩惱時便是涅槃。何故復言：『却後三月",
    "T12n0375_023:0757c10": "當般涅槃。』世尊！若使爾時是涅槃者，云何",
    "T12n0375_023:0757c11": "方為拘尸那城諸力士等說言：『後夜當般涅",
    "T12n0375_023:0757c12": "槃。』如來誠實，云何發是虛妄之言？」",
    "T12n0375_023:0757c13": "爾時，世尊告光明遍照高貴德王菩薩摩訶",
    "T12n0375_023:0757c14": "薩言：「善男子！若言如來得廣長舌，當知如",
    "T12n0375_023:0757c15": "來於無量劫已離妄語。一切諸佛及諸菩",
    "T12n0375_023:0757c16": "薩凡所發言誠諦無虛。善男子！如汝所言，",
    "T12n0375_023:0757c17": "波旬往昔啟請於我入涅槃者，善男子！而是",
    "T12n0375_023:0757c18": "魔王真實不知涅槃定相。何以故？波旬意謂",
    "T12n0375_023:0757c19": "不化眾生、默然而住便是涅槃。善男子！譬",
    "T12n0375_023:0757c20": "如世人，見人不言、無所造作，便謂是人如",
    "T12n0375_023:0757c21": "死無異。魔王波旬亦復如是，意謂如來不",
    "T12n0375_023:0757c22": "化眾生、默無所說，便謂如來入般涅槃。「善",
    "T12n0375_023:0757c23": "男子！如來不說佛、法、眾僧無差別相，唯說",
    "T12n0375_023:0757c24": "常住、清淨二法無差別耳。善男子！佛亦不",
    "T12n0375_023:0757c25": "說佛及佛性涅槃無差別相，唯說常、恒不",
    "T12n0375_023:0757c26": "變無差別耳。善男子！佛亦不說涅槃、實相",
    "T12n0375_023:0757c27": "無差別相，唯說常有、實不變易無差別",
    "T12n0375_023:0757c28": "耳。「善男子！爾時，我諸聲聞弟子生於諍訟。",
    "T12n0375_023:0757c29": "如拘睒彌諸惡比丘違反我教，多犯禁戒，",
    "T12n0375_023:0758a01": "受不淨物，貪求利養。向諸白衣而自讚歎：",
    "T12n0375_023:0758a02": "『我得無漏，謂須陀洹果。』乃至『我得阿羅漢",
    "T12n0375_023:0758a03": "果。』毀辱他人，於佛、法、僧、戒律、和上不生",
    "T12n0375_023:0758a04": "恭敬。公於我前言：『如是物佛所聽畜，如",
    "T12n0375_023:0758a05": "是等物佛不聽畜。』我亦語言：『如是等物我",
    "T12n0375_023:0758a06": "實不聽。』復反我言：『如是等物實是佛聽。』如",
    "T12n0375_023:0758a07": "是惡人不信我言，為是等故，我告波旬：『汝",
    "T12n0375_023:0758a08": "莫悒遲，却後三月當般涅槃。』「善男子！因如",
    "T12n0375_023:0758a09": "是等惡比丘故，令諸聲聞受學弟子不見",
    "T12n0375_023:0758a10": "我身、不聞我法，便言如來入於涅槃；唯諸",
    "T12n0375_023:0758a11": "菩薩能見我身、常聞我法，是故不言我入",
    "T12n0375_023:0758a12": "涅槃。聲聞弟子雖復發言如來涅槃，而我實",
    "T12n0375_023:0758a13": "不入於涅槃。「善男子！若我所有聲聞弟子說",
    "T12n0375_023:0758a14": "言如來入涅槃者，當知是人非我弟子，是",
    "T12n0375_023:0758a15": "魔伴黨、邪見惡人，非正見也。若言如來不",
    "T12n0375_023:0758a16": "入涅槃，當知是人真我弟子、非魔伴黨、正",
    "T12n0375_023:0758a17": "見之人，非惡邪也。「善男子！我初不見弟子",
    "T12n0375_023:0758a18": "之中有言：『如來不化眾生，默然而住，名般",
    "T12n0375_023:0758a19": "涅槃。』也。善男子！譬如長者，多有子息，捨至",
    "T12n0375_023:0758a20": "他方。未得還頃，諸子咸謂父已長逝，而是",
    "T12n0375_023:0758a21": "長者實不終沒，諸子顛倒皆生沒想。聲聞",
    "T12n0375_023:0758a22": "弟子亦復如是，不見我故，便謂如來已於",
    "T12n0375_023:0758a23": "拘尸那城娑羅雙樹間而般涅槃，而我實",
    "T12n0375_023:0758a24": "不般涅槃也，聲聞弟子生涅槃想。「善男子！",
    "T12n0375_023:0758a25": "譬如明燈，有人覆之，餘不知者謂燈已滅，",
    "T12n0375_023:0758a26": "而是明焰實亦不滅。以不知故，生於滅想。",
    "T12n0375_023:0758a27": "聲聞弟子亦復如是，雖有慧眼，以煩惱",
    "T12n0375_023:0758a28": "覆令心顛倒，不見真身而便妄生滅度",
    "T12n0375_023:0758a29": "之想，而我實不畢竟滅度。「善男子！如生盲",
    "T12n0375_023:0758b01": "人不見日、月，以不見故，不知晝夜、明闇之",
    "T12n0375_023:0758b02": "相；以不知故，便說無有日、月之實。實有日、",
    "T12n0375_023:0758b03": "月，盲者不見；以不見故，而生倒想，言無日、",
    "T12n0375_023:0758b04": "月。聲聞弟子亦復如是，如彼生盲，不見如",
    "T12n0375_023:0758b05": "來便謂如來入於涅槃。如來實不入於涅",
    "T12n0375_023:0758b06": "槃，以倒想故生如是心。「善男子！譬如雲霧",
    "T12n0375_023:0758b07": "覆蔽日、月，癡人便言無有日、月。日、月實有，",
    "T12n0375_023:0758b08": "直以覆故，眾生不見。聲聞弟子亦復如是，",
    "T12n0375_023:0758b09": "以諸煩惱覆智慧眼，不見如來，便言如來",
    "T12n0375_023:0758b10": "入於滅度。善男子！直是如來現嬰兒行，非",
    "T12n0375_023:0758b11": "滅度也。「善男子！如閻浮提，日入之時眾生不",
    "T12n0375_023:0758b12": "見，以黑山障故，而是日性實無沒入。眾生",
    "T12n0375_023:0758b13": "不見，生沒入想。聲聞弟子亦復如是，為諸",
    "T12n0375_023:0758b14": "煩惱山所障故，不見我身。以不見故，便於",
    "T12n0375_023:0758b15": "如來生滅度想，而我實不畢竟永滅。是故，",
    "T12n0375_023:0758b16": "我於毘舍離國告波旬言：『却後三月我當",
    "T12n0375_023:0758b17": "涅槃。』「善男子！如來玄見迦葉菩薩却後三月",
    "T12n0375_023:0758b18": "善根當熟；亦見香山須跋陀羅竟安居已，當",
    "T12n0375_023:0758b19": "至我所。是故，我告魔王波旬：『却後三月當",
    "T12n0375_023:0758b20": "般涅槃。』「善男子！有諸力士，其數五百，終竟",
    "T12n0375_023:0758b21": "三月亦當得發阿耨多羅三藐三菩提心。",
    "T12n0375_023:0758b22": "我為是故，告波旬言：『却後三月當般涅槃。』",
    "T12n0375_023:0758b23": "「善男子！如純陀等及五百梨車菴羅果女，却",
    "T12n0375_023:0758b24": "後三月無上道心善根成熟。為是等故，我告",
    "T12n0375_023:0758b25": "波旬：『却後三月當般涅槃。』「善男子！須那剎多",
    "T12n0375_023:0758b26": "親近外道尼乾子等，我為說法滿十二年。",
    "T12n0375_023:0758b27": "彼人邪見，不信、不受。我知是人邪見根栽却",
    "T12n0375_023:0758b28": "後三月定可拔斷，我為是故告波旬言：『却",
    "T12n0375_023:0758b29": "後三月當般涅槃。』「善男子！何因緣故，我於往",
    "T12n0375_023:0758c01": "昔尼連河邊告魔波旬：『我今未有多智弟",
    "T12n0375_023:0758c02": "子，是故不得入涅槃。』者？我時欲為五比",
    "T12n0375_023:0758c03": "丘等於波羅[木*奈]轉法輪故，次復欲為五比",
    "T12n0375_023:0758c04": "丘等——所謂耶奢、富那、毘摩羅闍、憍梵波提、須",
    "T12n0375_023:0758c05": "婆睺——次復欲為郁伽長者等五十人，次復欲",
    "T12n0375_023:0758c06": "為摩伽陀國頻婆娑羅王等無量人天，次復",
    "T12n0375_023:0758c07": "欲為優樓頻螺迦葉門徒五百比丘，次復欲",
    "T12n0375_023:0758c08": "為那提迦葉、伽耶迦葉兄弟二人及五百弟",
    "T12n0375_023:0758c09": "子，次復欲為舍利弗、大目犍連等二百五",
    "T12n0375_023:0758c10": "十比丘轉妙法輪。是故，我告魔王波旬不",
    "T12n0375_023:0758c11": "般涅槃。「善男子！有名涅槃，非大涅槃。云何",
    "T12n0375_023:0758c12": "涅槃非大涅槃？不見佛性而斷煩惱，是名",
    "T12n0375_023:0758c13": "涅槃，非大涅槃。以不見佛性故，無常、無我，",
    "T12n0375_023:0758c14": "唯有樂、淨。以是義故，雖斷煩惱，不得名",
    "T12n0375_023:0758c15": "為大般涅槃也。若見佛性能斷煩惱，是",
    "T12n0375_023:0758c16": "則名為大般涅槃。以見佛性故，得名為常、",
    "T12n0375_023:0758c17": "樂、我、淨。以是義故，斷除煩惱亦得稱為大",
    "T12n0375_023:0758c18": "般涅槃。「善男子！涅者言不，槃者言滅，不",
    "T12n0375_023:0758c19": "滅之義名為涅槃。槃又言覆，不覆之義乃",
    "T12n0375_023:0758c20": "名涅槃。槃言去、來，不去、不來乃名涅槃。槃",
    "T12n0375_023:0758c21": "者言取，不取之義乃名涅槃。槃言不定，定",
    "T12n0375_023:0758c22": "無不定乃名涅槃。槃言新故，無新故義乃",
    "T12n0375_023:0758c23": "名涅槃。槃言障礙，無障礙義乃名涅槃。「善",
    "T12n0375_023:0758c24": "男子！有優樓迦、迦毘羅弟子等言：『槃者名相，",
    "T12n0375_023:0758c25": "無相之義乃名涅槃。』善男子！槃者言有，無",
    "T12n0375_023:0758c26": "有之義乃名涅槃。槃名和合，無和合義乃",
    "T12n0375_023:0758c27": "名涅槃。槃者言苦，無苦之義乃名涅槃。「善",
    "T12n0375_023:0758c28": "男子！斷煩惱者不名涅槃，不生煩惱乃",
    "T12n0375_023:0758c29": "名涅槃。「善男子！諸佛如來煩惱不起，是名",
    "T12n0375_023:0759a01": "涅槃。所有智慧於法無礙是為如來，如來",
    "T12n0375_023:0759a02": "非是凡夫、聲聞、緣覺、菩薩，是名佛性。如來身、",
    "T12n0375_023:0759a03": "心、智慧遍滿無量無邊阿僧祇土，無所障",
    "T12n0375_023:0759a04": "礙，是名虛空。如來常住，無有變易，名曰",
    "T12n0375_023:0759a05": "實相。以是義故，如來實不畢竟涅槃。「是名",
    "T12n0375_023:0759a06": "菩薩修大涅槃微妙經典具足成就第七功",
    "T12n0375_023:0759a07": "德。",
    "T12n0375_023:0759a08": "「善男子！云何菩薩摩訶薩修大涅槃微妙經",
    "T12n0375_023:0759a09": "典具足成就第八功德？善男子！菩薩摩訶",
    "T12n0375_023:0759a10": "薩修大涅槃，除斷五事、遠離五事、成就六",
    "T12n0375_023:0759a11": "事、修習五事、守護一事、親近四事、信順",
    "T12n0375_023:0759a12": "一實心、善解脫慧、善解脫。「善男子！云何菩薩",
    "T12n0375_023:0759a13": "斷除五事？所謂五陰：色、受、想、行、識。「所言陰",
    "T12n0375_023:0759a14": "者，其義何謂？能令眾生生死相續，不離重",
    "T12n0375_023:0759a15": "擔，分散聚合，三世所攝，求其實義了不可",
    "T12n0375_023:0759a16": "得。以是諸義，故名為陰。「菩薩摩訶薩雖見",
    "T12n0375_023:0759a17": "色陰，不見其相。何以故？於十色中推求其",
    "T12n0375_023:0759a18": "性悉不可得，為世界故，說言為陰。「受有百",
    "T12n0375_023:0759a19": "八，雖見受陰，初無受相。何以故？受雖百",
    "T12n0375_023:0759a20": "八，理無定實，是故菩薩不見受陰；想、行、識",
    "T12n0375_023:0759a21": "等亦復如是。「菩薩摩訶薩深見五陰是生煩",
    "T12n0375_023:0759a22": "惱之根本也。以是義故，方便令斷。「云何",
    "T12n0375_023:0759a23": "菩薩遠離五事？所謂五見。何等為五？一者、",
    "T12n0375_023:0759a24": "身見，二者、邊見，三者、邪見，四者、戒取，五者、見",
    "T12n0375_023:0759a25": "取。因是五見生六十二見，因是諸見生死",
    "T12n0375_023:0759a26": "不絕，是故菩薩防護不近。「云何菩薩成就",
    "T12n0375_023:0759a27": "六事？謂六念處。何等為六？一者、念佛，二者、",
    "T12n0375_023:0759a28": "念法，三者、念僧，四者、念天，五者、念施，六者、念",
    "T12n0375_023:0759a29": "戒，是名菩薩成就六事。「云何菩薩修習五",
    "T12n0375_023:0759b01": "事？所謂五定：一者、知定，二者、寂定，三者、身心",
    "T12n0375_023:0759b02": "受快樂定，四者、無樂定，五者、首楞嚴定。修",
    "T12n0375_023:0759b03": "習如是五種定心則得近於大般涅槃，是",
    "T12n0375_023:0759b04": "故菩薩勤心修習。「云何菩薩守護一事？謂",
    "T12n0375_023:0759b05": "菩提心。菩薩摩訶薩常勤守護是菩提心，猶",
    "T12n0375_023:0759b06": "如世人守護一子、亦如瞎者護餘一目。如",
    "T12n0375_023:0759b07": "行曠野守護導者，菩薩守護菩提之心亦",
    "T12n0375_023:0759b08": "復如是。因護如是菩提心故，得阿耨多羅",
    "T12n0375_023:0759b09": "三藐三菩提；因得阿耨多羅三藐三菩提故，",
    "T12n0375_023:0759b10": "常、樂、我、淨具足而有，即是無上大般涅槃。是",
    "T12n0375_023:0759b11": "故，菩薩守護一法。「云何菩薩親近四事？謂四",
    "T12n0375_023:0759b12": "無量心。何等為四？一者、大慈，二者、大悲，三",
    "T12n0375_023:0759b13": "者、大喜，四者、大捨。因是四心能令無量無",
    "T12n0375_023:0759b14": "邊眾生發菩提心，是故菩薩繫心親近。「云何",
    "T12n0375_023:0759b15": "菩薩信順一實？菩薩了知一切眾生皆歸一",
    "T12n0375_023:0759b16": "道，一道者謂大乘也。諸佛、菩薩為眾生故分",
    "T12n0375_023:0759b17": "之為三，是故菩薩信順不逆。「云何菩薩心",
    "T12n0375_023:0759b18": "善解脫？貪、恚、癡心永斷滅故，是名菩薩心",
    "T12n0375_023:0759b19": "善解脫。「云何菩薩慧善解脫？菩薩摩訶薩於",
    "T12n0375_023:0759b20": "一切法知無障礙，是名菩薩慧善解脫。",
    "T12n0375_023:0759b21": "因慧解脫，昔所不聞而今得聞、昔所不見",
    "T12n0375_023:0759b22": "而今得見、昔所不到而今得到。」",
    "T12n0375_023:0759b23": "爾時，光明遍照高貴德王菩薩摩訶薩言：「世",
    "T12n0375_023:0759b24": "尊！如佛所說心解脫者，是義不然。何以故？",
    "T12n0375_023:0759b25": "心本無繫。所以者何？是心本性不為貪欲、",
    "T12n0375_023:0759b26": "瞋恚、愚癡、諸結所縛。若本無繫，云何而言",
    "T12n0375_023:0759b27": "心善解脫？世尊！若心本性不為貪結之所",
    "T12n0375_023:0759b28": "繫者，何等因緣而能得繫？如人[穀-禾+牛]角，本",
    "T12n0375_023:0759b29": "無乳相，雖加功力，乳無由出。[穀-禾+牛]於乳者",
    "T12n0375_023:0759c01": "則不如是，加功雖少，乳則多出。心亦如",
    "T12n0375_023:0759c02": "是，本無貪者，今云何有？若本無貪、後方有",
    "T12n0375_023:0759c03": "者，諸佛、菩薩本無貪相，今悉應有。「世尊！譬",
    "T12n0375_023:0759c04": "如石女，本無子相，雖加功力、無量因緣，子",
    "T12n0375_023:0759c05": "不可得；心亦如是，本無貪相，雖造眾緣，",
    "T12n0375_023:0759c06": "貪無由生。世尊！如鑽濕木，火不可得；心",
    "T12n0375_023:0759c07": "亦如是，雖復鑽求，貪不可得。云何貪結能",
    "T12n0375_023:0759c08": "繫於心？「世尊！譬如壓沙，油不可得；心",
    "T12n0375_023:0759c09": "亦如是，雖復壓之，貪不可得。當知：貪、心，",
    "T12n0375_023:0759c10": "二理各異，設復有之，何能污心？世尊！譬",
    "T12n0375_023:0759c11": "如有人安橛於空，終不得住：安貪於心",
    "T12n0375_023:0759c12": "亦復如是，種種因緣不能令貪繫縛於",
    "T12n0375_023:0759c13": "心。「世尊！若心無貪名解脫者，諸佛、菩薩",
    "T12n0375_023:0759c14": "何故不拔虛空中刺？世尊！過去世心不名",
    "T12n0375_023:0759c15": "解脫、未來世心亦無解脫、現在世心不與",
    "T12n0375_023:0759c16": "道共，何等世心名得解脫？「世尊！如過去燈",
    "T12n0375_023:0759c17": "不能滅闇、未來世燈亦不滅闇、現在世燈",
    "T12n0375_023:0759c18": "復不滅闇。何以故？明之與闇二不並故。心",
    "T12n0375_023:0759c19": "亦如是，云何而言心得解脫？「世尊！貪亦是",
    "T12n0375_023:0759c20": "有。若貪無者，見女相時不應生貪。若因女",
    "T12n0375_023:0759c21": "相而得生者，當知是貪真實而有。以有貪",
    "T12n0375_023:0759c22": "故，墮三惡道。「世尊！譬如有人見畫女像亦",
    "T12n0375_023:0759c23": "復生貪，以生貪故得種種罪。若本無貪，云",
    "T12n0375_023:0759c24": "何見畫而生於貪？若心無貪，云何如來說",
    "T12n0375_023:0759c25": "言菩薩心得解脫？若心有貪，云何見相然",
    "T12n0375_023:0759c26": "後方生？不見相者則不生耶？我今現見有",
    "T12n0375_023:0759c27": "惡果報，當知有貪、瞋恚、愚癡亦復如是。「世",
    "T12n0375_023:0759c28": "尊！譬如眾生有身無我，而諸凡夫橫計我",
    "T12n0375_023:0759c29": "想。雖有我想，不墮三趣。云何貪者於無",
    "T12n0375_023:0760a01": "女相而起女想，墮三惡道？「世尊！譬如鑽",
    "T12n0375_023:0760a02": "木而生於火，然是火性眾緣中無，以何因",
    "T12n0375_023:0760a03": "緣而得生耶？世尊！貪亦如是，色中無貪，香、",
    "T12n0375_023:0760a04": "味、觸、法亦復無貪。云何於色、香、味、觸、法而生",
    "T12n0375_023:0760a05": "貪耶？若眾緣中悉無貪者，云何眾生獨生於",
    "T12n0375_023:0760a06": "貪，諸佛、菩薩而不生耶？「世尊！心亦不定。若",
    "T12n0375_023:0760a07": "心定者，無有貪欲、瞋恚、愚癡；若不定者，云何",
    "T12n0375_023:0760a08": "而言心得解脫？貪亦不定，若不定者，云何因",
    "T12n0375_023:0760a09": "之生三惡趣？貪者、境界，二俱不定。何以故？",
    "T12n0375_023:0760a10": "俱緣一色，或生於貪、或生於瞋、或生愚癡，",
    "T12n0375_023:0760a11": "是故，貪者及與境界二俱不定。若俱不定，何",
    "T12n0375_023:0760a12": "故如來說言：『菩薩修大涅槃，心得解脫。』」",
    "T12n0375_023:0760a13": "爾時，世尊告光明遍照高貴德王菩薩摩訶",
    "T12n0375_023:0760a14": "薩言：「善哉，善哉。善男子！心亦不為貪結所",
    "T12n0375_023:0760a15": "繫、亦非不繫，非是解脫、非不解脫，非有、",
    "T12n0375_023:0760a16": "非無，非現在、非過去、非未來。何以故？善",
    "T12n0375_023:0760a17": "男子！一切諸法無自性故。「善男子！有諸外",
    "T12n0375_023:0760a18": "道作如是言：『因緣和合則有果生。』若眾緣",
    "T12n0375_023:0760a19": "中本無生性而能生者，虛空不生亦應生",
    "T12n0375_023:0760a20": "果。虛空不生非是因故，以眾緣中本有果",
    "T12n0375_023:0760a21": "性，是故合集而得生果。所以者何？如提",
    "T12n0375_023:0760a22": "婆達欲造牆壁則取泥土，不取彩色；欲",
    "T12n0375_023:0760a23": "造畫像則集彩色，不取草木；作衣取縷，",
    "T12n0375_023:0760a24": "不取泥木；作舍取泥，不取縷綖。以人取",
    "T12n0375_023:0760a25": "故，當知是中各能生果；以能生果故，當知",
    "T12n0375_023:0760a26": "因中必先有性。若無性者，一物之中應當",
    "T12n0375_023:0760a27": "出生一切諸物。若是可取、可作、可出，當知",
    "T12n0375_023:0760a28": "是中必先有果。若無果者，人則不取、不作、",
    "T12n0375_023:0760a29": "不出，唯有虛空——無取、無作故——能出生一切",
    "T12n0375_023:0760b01": "萬物。以有因故，如尼拘陀子住尼拘陀樹、",
    "T12n0375_023:0760b02": "乳有醍醐、縷中有布、泥中有瓶。「善男子！",
    "T12n0375_023:0760b03": "一切凡夫無明所盲作是定說：『色有著義、",
    "T12n0375_023:0760b04": "心有貪性。』復言：『凡夫心有貪性、亦解脫性。",
    "T12n0375_023:0760b05": "遇貪因緣，心則生貪；若遇解脫，心則解脫。』",
    "T12n0375_023:0760b06": "雖作此說，是義不然。「有諸凡夫復作是",
    "T12n0375_023:0760b07": "言：『一切因中悉無有果。』因有二種：一者、微",
    "T12n0375_023:0760b08": "細，二者、麁大。細即是常，麁則無常。從微細",
    "T12n0375_023:0760b09": "因轉成麁因，從此麁因轉復成果。麁無常",
    "T12n0375_023:0760b10": "故，果亦無常。「善男子！有諸凡夫復作是言：",
    "T12n0375_023:0760b11": "『心亦無因、貪亦無因，以時節故則生貪心。』",
    "T12n0375_023:0760b12": "如是等輩以不能知心因緣故輪迴六",
    "T12n0375_023:0760b13": "趣，具受生死。「善男子！譬如枷犬繫之於柱，",
    "T12n0375_023:0760b14": "終日繞柱不能得離。一切凡夫亦復如是，",
    "T12n0375_023:0760b15": "被無明枷繫生死柱，繞二十五有不能得",
    "T12n0375_023:0760b16": "離。「善男子！譬如有人墮於圊廁，既得出",
    "T12n0375_023:0760b17": "已而復還入；如人病差，還為病因；如人涉",
    "T12n0375_023:0760b18": "路值空曠處，既得過已而復還來；又如淨",
    "T12n0375_023:0760b19": "洗還塗泥土。一切凡夫亦復如是，已得解",
    "T12n0375_023:0760b20": "脫無所有處，唯未得脫非非想處，而復還",
    "T12n0375_023:0760b21": "來至三惡趣。何以故？一切凡夫唯觀於果，",
    "T12n0375_023:0760b22": "不觀因緣。如犬逐塊，不逐於人。凡夫之人",
    "T12n0375_023:0760b23": "亦復如是，唯觀於果，不觀因緣。以不觀",
    "T12n0375_023:0760b24": "故，從非想退還三惡趣。「善男子！諸佛、菩薩",
    "T12n0375_023:0760b25": "終不定說因中有果、因中無果，及有無果、非",
    "T12n0375_023:0760b26": "有非無果。若言因中先定有果、及定無果、定",
    "T12n0375_023:0760b27": "有無果、定非有非無果，當知是等皆魔伴黨。",
    "T12n0375_023:0760b28": "繫屬於魔即是愛人，如是愛人不能永斷",
    "T12n0375_023:0760b29": "生死繫縛，不知心相及以貪相。「善男子！諸",
    "T12n0375_023:0760c01": "佛菩薩顯示中道。何以故？雖說諸法非有、",
    "T12n0375_023:0760c02": "非無，而不決定。所以者何？因眼、因色、因明、",
    "T12n0375_023:0760c03": "因心、因念，識則得生。是識決定不在眼中、",
    "T12n0375_023:0760c04": "色中、明中、心中、念中，亦非中間、非有、非無。",
    "T12n0375_023:0760c05": "從緣生故，名之為有；無自性故，名之為無。",
    "T12n0375_023:0760c06": "是故，如來說言諸法非有、非無。「善男子！諸",
    "T12n0375_023:0760c07": "佛、菩薩終不定說心有淨性及不淨性，淨、不",
    "T12n0375_023:0760c08": "淨心無住處故。從緣生貪，故說非無；本無",
    "T12n0375_023:0760c09": "貪性，故說非有。「善男子！從因緣故，心則生",
    "T12n0375_023:0760c10": "貪；從因緣故，心則解脫。善男子！因緣有二：",
    "T12n0375_023:0760c11": "一者、隨於生死，二者、隨大涅槃。「善男子！有",
    "T12n0375_023:0760c12": "因緣故，心共貪生共貪俱滅、有共貪生不",
    "T12n0375_023:0760c13": "共貪滅、有不共貪生共貪俱滅、有不共",
    "T12n0375_023:0760c14": "貪生不共貪滅。「云何心共貪生共貪俱滅？",
    "T12n0375_023:0760c15": "善男子！若有凡夫未斷貪心修習貪心，如",
    "T12n0375_023:0760c16": "是之人心共貪生心共貪滅。一切眾生不",
    "T12n0375_023:0760c17": "斷貪心，心共貪生心共貪滅。如欲界眾生",
    "T12n0375_023:0760c18": "一切皆有初地味禪，若修、不修，常得成就，",
    "T12n0375_023:0760c19": "遇因緣故即便得之，言因緣者，謂火災也。",
    "T12n0375_023:0760c20": "一切凡夫亦復如是，若修、不修，心共貪生心",
    "T12n0375_023:0760c21": "共貪滅。何以故？不斷貪故。「云何心共貪生",
    "T12n0375_023:0760c22": "不共貪滅？聲聞弟子有因緣故生於貪心，",
    "T12n0375_023:0760c23": "畏貪心故修白骨觀，是名心共貪生不共",
    "T12n0375_023:0760c24": "貪滅。復有心共貪生不共貪滅，如聲聞人",
    "T12n0375_023:0760c25": "未證四果，有因緣故生於貪心，證四果",
    "T12n0375_023:0760c26": "時貪心得滅，是名心共貪生不共貪滅。菩",
    "T12n0375_023:0760c27": "薩摩訶薩得不動地時，心共貪生不共貪",
    "T12n0375_023:0760c28": "滅。「云何不共貪生共貪俱滅？若菩薩摩訶",
    "T12n0375_023:0760c29": "薩斷貪心已，為眾生故，示現有貪。「以示",
    "T12n0375_023:0761a01": "現故，能令無量無邊眾生諮受善法，具足",
    "T12n0375_023:0761a02": "成就，是名不共貪生共貪俱滅。「云何不共",
    "T12n0375_023:0761a03": "貪生不共貪滅？謂阿羅漢、緣覺、諸佛——除不",
    "T12n0375_023:0761a04": "動地其餘菩薩——是名不共貪生不共貪",
    "T12n0375_023:0761a05": "滅。以是義故，諸佛、菩薩不決定說心性本",
    "T12n0375_023:0761a06": "淨、性本不淨。「善男子！是心不與貪結和合，",
    "T12n0375_023:0761a07": "亦復不與瞋、癡和合。善男子！譬如日、月，雖",
    "T12n0375_023:0761a08": "為烟、塵、雲、霧、及阿修羅之所覆蔽，以是因",
    "T12n0375_023:0761a09": "緣，令諸眾生不能得見。雖不可見，日、月",
    "T12n0375_023:0761a10": "之性，終不與彼五翳和合。心亦如是，以因",
    "T12n0375_023:0761a11": "緣故生於貪結。眾生雖說心與貪合，而是",
    "T12n0375_023:0761a12": "心性實不與合。若是貪心即是貪性；若是不",
    "T12n0375_023:0761a13": "貪，即不貪性。不貪之心不能為貪，貪結之",
    "T12n0375_023:0761a14": "心不能不貪。善男子！以是義故，貪欲之結",
    "T12n0375_023:0761a15": "不能污心。「諸佛、菩薩永破貪結，是故說言",
    "T12n0375_023:0761a16": "心得解脫。一切眾生從因緣故，生於貪結；",
    "T12n0375_023:0761a17": "從因緣故，心得解脫。「善男子！譬如雪山懸",
    "T12n0375_023:0761a18": "峻之處，人與獼猴俱不能行；或復有處，獼",
    "T12n0375_023:0761a19": "猴能行、人不能行；或復有處，人與獼猴二",
    "T12n0375_023:0761a20": "俱能行。善男子！人與獼猴能行處者，如諸",
    "T12n0375_023:0761a21": "獵師純以黐膠置之案上用捕獼猴。獼",
    "T12n0375_023:0761a22": "猴癡故，往手觸之，觸已粘手；欲脫手故，以",
    "T12n0375_023:0761a23": "脚蹋之，脚復隨著；欲脫脚故，以口齧之，",
    "T12n0375_023:0761a24": "口復粘著。如是五處悉無得脫，於是獵師",
    "T12n0375_023:0761a25": "以杖貫之，負還歸家。雪山嶮處，譬佛、菩薩",
    "T12n0375_023:0761a26": "所得正道；獼猴者，譬諸凡夫；獵師者，喻魔",
    "T12n0375_023:0761a27": "波旬；黐膠者，譬貪欲結。人與獼猴俱不",
    "T12n0375_023:0761a28": "行者，譬諸凡夫、魔王波旬俱不能行；獼猴",
    "T12n0375_023:0761a29": "能行人不能行者，譬諸外道有智慧者，",
    "T12n0375_023:0761b01": "諸惡魔等雖以五欲不能繫縛；人與獼",
    "T12n0375_023:0761b02": "猴俱能行者，一切凡夫及魔波旬常處生",
    "T12n0375_023:0761b03": "死，不能修行。凡夫之人五欲所縛，令魔波",
    "T12n0375_023:0761b04": "旬自在將去，如彼獵師擒捕獼猴，負之",
    "T12n0375_023:0761b05": "歸家。「善男子！譬如國王安住己界，身心安",
    "T12n0375_023:0761b06": "樂；若至他界則得眾苦。一切眾生亦復如",
    "T12n0375_023:0761b07": "是，若能自住於己境界則得安樂；若至他",
    "T12n0375_023:0761b08": "界則遇惡魔，受諸苦惱。自境界者，謂四念",
    "T12n0375_023:0761b09": "處；他境界者，謂五欲也。「云何名為繫屬於",
    "T12n0375_023:0761b10": "魔？有諸眾生無常見常、常見無常，苦見於",
    "T12n0375_023:0761b11": "樂、樂見於苦，不淨見淨、淨見不淨，無我見",
    "T12n0375_023:0761b12": "我、我見無我，非實解脫妄見解脫、真實解",
    "T12n0375_023:0761b13": "脫見非解脫，非乘見乘、乘見非乘，如是之",
    "T12n0375_023:0761b14": "人名繫屬魔。繫屬魔者，心不清淨。「復次，善",
    "T12n0375_023:0761b15": "男子！若見諸法真實是有總別定相，當知",
    "T12n0375_023:0761b16": "是人若見色時便作色相，乃至見識亦作",
    "T12n0375_023:0761b17": "識相、見男男相、見女女相、見日日相、見月",
    "T12n0375_023:0761b18": "月相、見歲歲相、見陰陰相、見入入相、見界",
    "T12n0375_023:0761b19": "界相。如是見者，名繫屬魔；繫屬魔者，心不",
    "T12n0375_023:0761b20": "清淨。「復次，善男子！若見我是色、色中有我、我",
    "T12n0375_023:0761b21": "中有色、色屬於我，乃至見我是識、識中有",
    "T12n0375_023:0761b22": "我、我中有識、識屬於我，如是見者，繫屬於",
    "T12n0375_023:0761b23": "魔，非我弟子。「善男子！我聲聞弟子遠離如",
    "T12n0375_023:0761b24": "來十二部經，修習種種外道典籍，不修出",
    "T12n0375_023:0761b25": "家寂滅之業，純營世俗在家之事。何等名為",
    "T12n0375_023:0761b26": "在家之事？受畜一切不淨之物，奴婢、田宅、象",
    "T12n0375_023:0761b27": "馬車乘、駞、驢、雞、犬、獼猴、猪、羊、種種穀麥，遠",
    "T12n0375_023:0761b28": "離師僧，親附白衣，違反聖教，向諸白衣作",
    "T12n0375_023:0761b29": "如是言：『佛聽比丘受畜種種不淨之物。』是",
    "T12n0375_023:0761c01": "名修習在家之事。「有諸弟子不為涅槃、",
    "T12n0375_023:0761c02": "但為利養，親近聽受十二部經，招提僧物",
    "T12n0375_023:0761c03": "及僧鬘物，衣著食噉如自己有，慳惜他家，",
    "T12n0375_023:0761c04": "及以稱譽親近國王及諸王子，卜筮吉凶、",
    "T12n0375_023:0761c05": "推步盈虛、圍碁、六博、摴蒱、投壺，親比丘尼及",
    "T12n0375_023:0761c06": "諸處女，畜二沙彌，常遊屠獵、酤酒之家及",
    "T12n0375_023:0761c07": "旃陀羅所住之處，種種販賣手自作食，受",
    "T12n0375_023:0761c08": "使隣國通致信命，如是之人當知即是魔",
    "T12n0375_023:0761c09": "之眷屬，非我弟子。「以是因緣，心共貪生心",
    "T12n0375_023:0761c10": "共貪滅，乃至癡心共生共滅亦復如是。「善男",
    "T12n0375_023:0761c11": "子！以是因緣，心性不淨、亦非不淨。是故，我",
    "T12n0375_023:0761c12": "說心得解脫。「若有不受、不畜一切不淨之",
    "T12n0375_023:0761c13": "物，為大涅槃受持、讀誦十二部經、書寫、解",
    "T12n0375_023:0761c14": "說，當知是等真我弟子，不行惡魔波旬境",
    "T12n0375_023:0761c15": "界，即是修習三十七品。以修習故，不共",
    "T12n0375_023:0761c16": "貪生、不共貪滅。是名菩薩修大涅槃微妙",
    "T12n0375_023:0761c17": "經典具足成就第八功德。",
    "T12n0375_023:0761c18": "大般涅槃經卷第二十三"
}