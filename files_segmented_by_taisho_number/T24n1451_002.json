{
    "T24n1451_002:0210c03": "根本說一切有部毘奈耶雜事",
    "T24n1451_002:0210c04": "卷第二",
    "T24n1451_002:0210c06": "三藏法師義淨奉　制譯",
    "T24n1451_002:0210c07": "第一門第二子攝頌之餘論火生長者因緣",
    "T24n1451_002:0210c08": "佛在王舍城竹林園，時此城中有一長者名",
    "T24n1451_002:0210c09": "曰善賢，多有貲財受用豐足，於露形外道深",
    "T24n1451_002:0210c10": "生信敬，娶妻未久即便有娠。爾時世尊於日",
    "T24n1451_002:0210c11": "初分，執持衣鉢入王舍城，次第乞食至善賢",
    "T24n1451_002:0210c12": "長者宅。時彼長者遙見世尊，遂將其婦詣世",
    "T24n1451_002:0210c13": "尊處，請世尊曰：「薄伽梵！我婦有娠，為男為",
    "T24n1451_002:0210c14": "女？」佛言：「長者！必當是男，光隆家族，諸天妙相",
    "T24n1451_002:0210c15": "皆具足有，於我法中出家修行，斷盡諸惑得",
    "T24n1451_002:0210c16": "阿羅漢果。」長者聞記，即以清淨上妙餅食，",
    "T24n1451_002:0210c17": "盛滿佛鉢持奉世尊，佛言：「願爾無病。」從舍而",
    "T24n1451_002:0210c18": "出。去此不遠有露形外道，遙見世尊便作是",
    "T24n1451_002:0210c19": "念：「我唯有此常施食家，亦被沙門喬答摩之",
    "T24n1451_002:0210c20": "所誘攝。我今試往問彼因緣，何所授記？」既至",
    "T24n1451_002:0210c21": "門所問言長者：「沙門喬答摩曾來此不？」答言：",
    "T24n1451_002:0210c22": "「已來。」「何所說耶？」「聖者！我婦懷妊，問其所誕。彼",
    "T24n1451_002:0210c23": "記生男，光隆家族，人天妙相皆具足有，於我",
    "T24n1451_002:0210c24": "法中出家修行，斷盡諸惑得阿羅漢果。」時彼",
    "T24n1451_002:0210c25": "外道善明曆數，即便觀察計算陰陽，如佛所",
    "T24n1451_002:0210c26": "言更無有異，便作是念：「我若隨順讚實事者，",
    "T24n1451_002:0210c27": "長者於彼倍生尊敬，我今宜可掩實說虛。」作",
    "T24n1451_002:0210c28": "是念已，即便反掌，翻噅其面。長者見已，問",
    "T24n1451_002:0210c29": "言：「聖者！反掌噅面何所為耶？」報言：「長者！沙門",
    "T24n1451_002:0211a01": "所說半實半虛。」長者問曰：「云何虛實？」答言：",
    "T24n1451_002:0211a02": "「生男子是實，光隆家族此亦不虛。言光隆",
    "T24n1451_002:0211a03": "者，是火之異名，此無福子纔生之後焚燒家",
    "T24n1451_002:0211a04": "族。言諸天妙相皆具足有，此是妄語；長者！汝",
    "T24n1451_002:0211a05": "頗曾見生在人中天相具足？於我法中出家",
    "T24n1451_002:0211a06": "修行此亦是實；生後貧寒無衣乏食，自然歸",
    "T24n1451_002:0211a07": "向沙門法中。斷盡諸惑得阿羅漢果者，此亦",
    "T24n1451_002:0211a08": "是妄；沙門喬答摩尚不能斷一切煩惑得阿",
    "T24n1451_002:0211a09": "羅漢，況餘弟子。」善賢長者聞斯說已，便生憂",
    "T24n1451_002:0211a10": "惱報言：「聖者！我欲如何？」外道言：「長者！我是出",
    "T24n1451_002:0211a11": "家受持禁戒不妄陳說，虛實之事後自當知。」",
    "T24n1451_002:0211a12": "遂捨而去。善賢念曰：「彼腹中者可殺棄之。」即",
    "T24n1451_002:0211a13": "便授與墮胎之藥。然而此子是最後生，雖知",
    "T24n1451_002:0211a14": "服毒反成良藥。長者遂便蹂婦左脇，胎向右",
    "T24n1451_002:0211a15": "邊；蹂右脇時轉移左畔，最後生人諸漏未亡，",
    "T24n1451_002:0211a16": "必無容有中間命斷。既經多月，時彼女人被",
    "T24n1451_002:0211a17": "捼腹痛，即便大叫。時彼隣人聞其叫聲，急",
    "T24n1451_002:0211a18": "來相問：「何因汝婦出大叫聲？」長者答曰：「我婦",
    "T24n1451_002:0211a19": "腹痛，今欲產生。」隣人遂歸，長者念曰：「我今不",
    "T24n1451_002:0211a20": "能害腹中物，宜可將去往空林中無人之處，",
    "T24n1451_002:0211a21": "斷其母命。」即便共去，設惡方便令彼命終，還",
    "T24n1451_002:0211a22": "竊持來至其本宅，遂告親屬及以隣人：「我婦",
    "T24n1451_002:0211a23": "遭難今忽身死。」時諸親屬咸共盡哀，以五色",
    "T24n1451_002:0211a24": "疊圍彼屍骸，送往寒林焚燒之所。外道聞已",
    "T24n1451_002:0211a25": "皆大歡喜，不勝踊躍遂建幢幡，入王城內遍",
    "T24n1451_002:0211a26": "諸坊曲街衢之所，高聲唱令作如是言：「汝等",
    "T24n1451_002:0211a27": "諸人，咸須共委沙門喬答摩記，善賢長者其",
    "T24n1451_002:0211a28": "婦生男，光隆家族，人天妙相皆具足有，於",
    "T24n1451_002:0211a29": "我法中出家修行，斷盡諸惑得阿羅漢果者，",
    "T24n1451_002:0211b01": "婦今身死屍送寒林，猶如大樹無有根栽，枝",
    "T24n1451_002:0211b02": "葉花果事將安附？」世尊法爾於一切時，觀察",
    "T24n1451_002:0211b03": "眾生無不聞見、無不知者，恒起大悲饒益一",
    "T24n1451_002:0211b04": "切，於救護中最為第一，最為雄猛無有二言，",
    "T24n1451_002:0211b05": "依定慧住顯發三明，善修三學善調三業，渡",
    "T24n1451_002:0211b06": "四瀑流安四神足，於長夜中修四攝行，捨除",
    "T24n1451_002:0211b07": "五蓋遠離五支超越五道，六根具足六度圓",
    "T24n1451_002:0211b08": "滿，七財普施開七覺花，離於八難修八正道，",
    "T24n1451_002:0211b09": "永斷九結妙閑九定，滿足十力名聞十方。於",
    "T24n1451_002:0211b10": "諸自在最為殊勝，得法無畏降伏魔怨，震大",
    "T24n1451_002:0211b11": "雷音作師子吼。晝夜六時，常以佛眼觀諸世",
    "T24n1451_002:0211b12": "間，於善根處誰增？誰減？誰遭苦厄？誰向惡趣？",
    "T24n1451_002:0211b13": "誰陷欲泥？誰能受化？作何方便拔濟令出？無",
    "T24n1451_002:0211b14": "聖財者令得聖財，以智安膳那破無明膜，無",
    "T24n1451_002:0211b15": "善根者令種善根，有善根者令得增長，置人",
    "T24n1451_002:0211b16": "天路安隱無礙趣涅槃城。如有頌言：",
    "T24n1451_002:0211b17": "「假使大海潮，　　或失於期限；",
    "T24n1451_002:0211b18": "佛於所化者，　　濟度不過時。",
    "T24n1451_002:0211b19": "佛於諸有情，　　慈悲不捨離；",
    "T24n1451_002:0211b20": "思濟其苦難，　　如母牛隨犢。」",
    "T24n1451_002:0211b21": "爾時世尊於經行所，遂便微笑，口出五色微",
    "T24n1451_002:0211b22": "妙光明，或時下照，或復上昇。其光下者至",
    "T24n1451_002:0211b23": "無間獄并餘地獄，現受炎熱普得清涼，若處",
    "T24n1451_002:0211b24": "寒氷便獲溫暖。彼諸有情各得安樂，皆作是",
    "T24n1451_002:0211b25": "念：「我與汝等，為從地獄死、生餘處耶？」爾時世",
    "T24n1451_002:0211b26": "尊令彼有情生信心已，復現餘相。彼見相已",
    "T24n1451_002:0211b27": "皆作是念：「我等不於此死而生餘處，然我定",
    "T24n1451_002:0211b28": "由無上大聖威德力故，令我身心現受安樂。」",
    "T24n1451_002:0211b29": "既生敬信能滅諸苦，於人天趣受勝妙身，當",
    "T24n1451_002:0211c01": "為法器見真諦理。其上昇者至色究竟天，光",
    "T24n1451_002:0211c02": "中演說苦空無常無我等法，并說二伽他曰：",
    "T24n1451_002:0211c03": "「汝當求出離，　　於佛教勤修；",
    "T24n1451_002:0211c04": "降伏生死軍，　　如象摧草舍。",
    "T24n1451_002:0211c05": "於此法律中，　　常為不放逸；",
    "T24n1451_002:0211c06": "能竭煩惱海，　　當盡苦邊際。」",
    "T24n1451_002:0211c07": "時彼光明遍照三千大千世界，還至佛所。",
    "T24n1451_002:0211c08": "若佛世尊說過去事，光從背入；若說未來",
    "T24n1451_002:0211c09": "事，光從胸入；若說地獄事，光從足下入；若說",
    "T24n1451_002:0211c10": "傍生事，光從足跟入；若說餓鬼事，光從足指",
    "T24n1451_002:0211c11": "入；若說人事，光從膝入；若說力輪王事，光從",
    "T24n1451_002:0211c12": "左手掌入；若說轉輪王事，光從右手掌入；若",
    "T24n1451_002:0211c13": "說天事，光從臍入；若說聲聞事，光從口入；若",
    "T24n1451_002:0211c14": "說獨覺事，光從眉間入；若說阿耨多羅三藐",
    "T24n1451_002:0211c15": "三菩提事，光從頂入。是時光明繞佛三匝從",
    "T24n1451_002:0211c16": "口而入，時具壽阿難陀合掌恭敬而白佛言：",
    "T24n1451_002:0211c17": "「世尊！如來、應、正等覺，熙怡微笑非無因緣。」即",
    "T24n1451_002:0211c18": "說伽他而請佛曰：",
    "T24n1451_002:0211c19": "「口出種種妙光明，　　流滿大千非一相；",
    "T24n1451_002:0211c20": "周遍十方諸剎土，　　如日光明盡虛空。",
    "T24n1451_002:0211c21": "佛是眾生最勝因，　　能除憍慢及憂慼；",
    "T24n1451_002:0211c22": "無緣不啟於金口，　　微笑當必演希奇。",
    "T24n1451_002:0211c23": "安詳審諦牟尼尊，　　樂欲聞者能為說；",
    "T24n1451_002:0211c24": "如師子王震大吼，　　願為我等決疑心。",
    "T24n1451_002:0211c25": "如大海內妙山王，　　若無因緣不搖動；",
    "T24n1451_002:0211c26": "自在慈悲現微笑，　　為渴仰者說因緣。」",
    "T24n1451_002:0211c27": "爾時世尊告阿難陀曰：「如是，如是。阿難陀！非",
    "T24n1451_002:0211c28": "無因緣如來、應、正等覺輒現微笑。汝今應可",
    "T24n1451_002:0211c29": "告諸苾芻：『如來今欲往屍林處。若諸具壽樂",
    "T24n1451_002:0212a01": "隨從者，當可持衣。』」時阿難陀承佛教已，告",
    "T24n1451_002:0212a02": "諸苾芻：「若諸具壽樂欲從佛往屍林者，當可",
    "T24n1451_002:0212a03": "持衣。」時諸苾芻咸至佛所。爾時大師自調伏",
    "T24n1451_002:0212a04": "故調伏圍繞，自寂靜故寂靜圍繞，解脫解脫",
    "T24n1451_002:0212a05": "圍繞，安隱安隱圍繞，善順善順圍繞，阿羅漢",
    "T24n1451_002:0212a06": "阿羅漢圍繞，離欲離欲圍繞，端嚴端嚴圍繞，",
    "T24n1451_002:0212a07": "如栴檀林栴檀圍繞，猶如象王眾象圍繞，如",
    "T24n1451_002:0212a08": "師子王師子圍繞，如大牛王諸牛圍繞，猶如",
    "T24n1451_002:0212a09": "鵝王諸鵝圍繞，如妙翅鳥諸鳥圍繞，如婆羅",
    "T24n1451_002:0212a10": "門學徒圍繞，猶如大醫病者圍繞，如大將軍",
    "T24n1451_002:0212a11": "兵眾圍繞，如大導師行旅圍繞，如大國王諸",
    "T24n1451_002:0212a12": "臣圍繞，如轉輪王千子圍繞，猶如明月眾星",
    "T24n1451_002:0212a13": "圍繞，猶如日輪千光圍繞，如持國天王乾闥",
    "T24n1451_002:0212a14": "婆眾圍繞，如增長天王鳩槃茶眾圍繞，如廣",
    "T24n1451_002:0212a15": "目天王龍眾圍繞，如多聞天王藥叉眾圍繞，",
    "T24n1451_002:0212a16": "如淨妙王阿蘇羅眾圍繞，猶如帝釋三十三",
    "T24n1451_002:0212a17": "天圍繞，如大梵天王梵眾圍繞，猶如大海湛",
    "T24n1451_002:0212a18": "然安靜，猶如大雲靉靆垂布，猶如象王屏息",
    "T24n1451_002:0212a19": "狂醉。調伏諸根威儀寂靜，三十二相而為莊",
    "T24n1451_002:0212a20": "飾，八十種好以自嚴身，圓光一尋朗踰千日，",
    "T24n1451_002:0212a21": "安步徐進如移寶山，十力四無畏大悲三念",
    "T24n1451_002:0212a22": "住，無邊福智普薰修，無量功德皆圓滿。",
    "T24n1451_002:0212a23": "復有尊者阿慎若憍陳如、尊者馬勝、尊者婆",
    "T24n1451_002:0212a24": "澁波、尊者大名、尊者無滅、尊者舍利子、尊者",
    "T24n1451_002:0212a25": "大目連、尊者迦攝波、尊者阿難陀、尊者頡離",
    "T24n1451_002:0212a26": "伐底，如是等諸大聲聞及諸苾芻并無量億",
    "T24n1451_002:0212a27": "人天大眾，恭敬圍繞欲往屍林。然隨佛遊行，",
    "T24n1451_002:0212a28": "有十八種殊勝利益：一、無王怖；二、無賊怖；三、",
    "T24n1451_002:0212a29": "無水怖；四、無火怖；五、無敵國怖；六、無師子虎",
    "T24n1451_002:0212b01": "狼惡獸等怖；七、無關塞怖；八、無津稅怖；九、",
    "T24n1451_002:0212b02": "無闕防援怖；十、無人怖；十一、無非人怖；十",
    "T24n1451_002:0212b03": "二、於時時間得見諸天；十三、得聞天聲；十四、",
    "T24n1451_002:0212b04": "見大光明；十五、聞授記音；十六、共受妙法；",
    "T24n1451_002:0212b05": "十七、共受飲食；十八、身無病苦。是時人天大",
    "T24n1451_002:0212b06": "眾隨從世尊至屍林所，於其四面有清涼風。",
    "T24n1451_002:0212b07": "時王舍城中有二童子：一是剎帝利種、一是",
    "T24n1451_002:0212b08": "婆羅門種，俱出遊戲，剎帝利童子素有信心，",
    "T24n1451_002:0212b09": "波羅門童子則不信敬。時婆羅門童子，報剎",
    "T24n1451_002:0212b10": "帝利童子曰：「仁今知不？汝師如來，與善賢長",
    "T24n1451_002:0212b11": "者婦，授記生男，光隆家族，諸天妙相皆具足",
    "T24n1451_002:0212b12": "有，於我法中出家修行，斷盡諸惑得阿羅漢",
    "T24n1451_002:0212b13": "果。彼婦身死送往屍林，豈非世尊所言虛妄？」",
    "T24n1451_002:0212b14": "時剎帝利童子說伽他曰：",
    "T24n1451_002:0212b15": "「假使星月皆墮落，　　地山林樹上空中；",
    "T24n1451_002:0212b16": "海水洪波一時盡，　　大仙所說無虛妄。」",
    "T24n1451_002:0212b17": "婆羅門童子曰：「若如是者，共往寒林焚屍之",
    "T24n1451_002:0212b18": "處，驗其虛實。」答曰：「共行。」時剎帝利童子遙",
    "T24n1451_002:0212b19": "見世尊，說伽他曰：",
    "T24n1451_002:0212b20": "「牟尼除斷諸調戲，　　人天大眾皆雲集；",
    "T24n1451_002:0212b21": "當為最勝師子吼，　　降伏他論理無疑。",
    "T24n1451_002:0212b22": "大師今往屍林中，　　涼風周遍吹寒野；",
    "T24n1451_002:0212b23": "無量眾生共瞻仰，　　喜觀調伏運神通。」",
    "T24n1451_002:0212b24": "時影勝王聞如是事：「世尊記彼善賢之妻當",
    "T24n1451_002:0212b25": "生男子，光隆家族，諸天妙相皆具足有，於我",
    "T24n1451_002:0212b26": "法中出家修行，斷盡諸惑得羅漢果。彼婦今",
    "T24n1451_002:0212b27": "死輿至屍林，如來大師及諸聲聞，遠近大眾",
    "T24n1451_002:0212b28": "咸赴喪所。」復作是念：「非無因緣世尊輒向寒",
    "T24n1451_002:0212b29": "林之處，必是為彼善賢妻故，因斯調伏有緣",
    "T24n1451_002:0212c01": "眾生。我今宜往共觀其事。」即令促整軍儀，及",
    "T24n1451_002:0212c02": "勅太子後宮妃后，并諸扈從，共出城闉。時彼",
    "T24n1451_002:0212c03": "剎帝利童子遙見影勝王，說伽他曰：",
    "T24n1451_002:0212c04": "「今觀國主出王城，　　并諸軍眾咸侍從；",
    "T24n1451_002:0212c05": "我今思忖諸大眾，　　必定咸蒙勝饒益。」",
    "T24n1451_002:0212c06": "時諸大眾既見世尊，闢開前路，世尊微笑入",
    "T24n1451_002:0212c07": "大眾中，露形之儔各生是念：「今喬答摩微笑",
    "T24n1451_002:0212c08": "入眾，豈非此子命不終耶？」告長者曰：「此是薄",
    "T24n1451_002:0212c09": "福眾生形命未盡。」報言：「聖者！今遭此禍，其欲",
    "T24n1451_002:0212c10": "如何？」答言：「長者！我出家人，奉持禁戒但知念",
    "T24n1451_002:0212c11": "善，後自當知。」時彼長者移婦屍骸置於薪上，",
    "T24n1451_002:0212c12": "以火焚燎，猛焰既發身分咸燒，唯近腹邊一",
    "T24n1451_002:0212c13": "無傷損。時彼母腹，遂便拆裂出青蓮花，中",
    "T24n1451_002:0212c14": "有孩兒儀貌端正，儼然獨坐人所樂觀。于時",
    "T24n1451_002:0212c15": "大眾見是事已極生希有，彼諸外道並失威",
    "T24n1451_002:0212c16": "光俱降我慢。爾時大師告善賢長者曰：「汝可",
    "T24n1451_002:0212c17": "抱取火中孩子。」長者猶尚觀外道面，露形報",
    "T24n1451_002:0212c18": "曰：「仁今入火形命俱失。」彼聞生怖不敢取兒。",
    "T24n1451_002:0212c19": "世尊復命侍縛迦：「汝可火中抱取孩子。」侍縛",
    "T24n1451_002:0212c20": "迦便生念曰：「世尊不應非處非時使我為也，",
    "T24n1451_002:0212c21": "我今宜可取此孩兒。」以無畏心，便於火內抱",
    "T24n1451_002:0212c22": "出孩子。是時諸天說伽他曰：",
    "T24n1451_002:0212c23": "「佛教令彼入火中，　　抱取孩兒無所畏；",
    "T24n1451_002:0212c24": "由佛威神自在力，　　能令猛焰變清池。」",
    "T24n1451_002:0212c25": "爾時世尊告侍縛迦曰：「汝向入火身無傷損，",
    "T24n1451_002:0212c26": "生瘡疱耶？」白言：「世尊！我於王宮生王宮養，曾",
    "T24n1451_002:0212c27": "以牛頭栴檀香摩觸身體，未如今日身受清",
    "T24n1451_002:0212c28": "涼。」佛告善賢長者：「汝今可取孩子將歸。」是時",
    "T24n1451_002:0212c29": "長者惡見壞心，仍不起信，還復迴身觀外道",
    "T24n1451_002:0213a01": "面。邪黨諸人同時報曰：「長者！此兒極是薄福，",
    "T24n1451_002:0213a02": "稟性兇暴，火能食一切。此不燒者，明知定",
    "T24n1451_002:0213a03": "是可惡堅鞕罪苦眾生，目驗共觀更無勞說。",
    "T24n1451_002:0213a04": "若將至舍必見災危，汝之性命定當殞歿。」人",
    "T24n1451_002:0213a05": "間愛重無過己身，聞有災殃遂不收採。爾時",
    "T24n1451_002:0213a06": "世尊告影勝王曰：「王今宜可取此孩兒。」王遂",
    "T24n1451_002:0213a07": "驚忙舒手承取，周迴顧盻請世尊曰：「此兒當",
    "T24n1451_002:0213a08": "與作何名字？」佛告大王：「此兒從火中得，可號",
    "T24n1451_002:0213a09": "火生。」佛觀大眾隨眠意樂，稱機說法。時彼",
    "T24n1451_002:0213a10": "眾中有無量萬億眾生，得殊勝行；或得預流",
    "T24n1451_002:0213a11": "果、一來、不還；或復出家，即斷諸惑得阿羅漢",
    "T24n1451_002:0213a12": "果；或得煖、頂、忍善根；或發聲聞菩提心；或",
    "T24n1451_002:0213a13": "發獨覺菩提心；或發無上菩提心；或歸依三",
    "T24n1451_002:0213a14": "寶；或受禁戒深起信心。時影勝大王即以孩",
    "T24n1451_002:0213a15": "子令八養母而供給之，廣如餘說。",
    "T24n1451_002:0213a16": "時火生童子大舅，先將財物貿易他方，聞妹",
    "T24n1451_002:0213a17": "有娠心生歡喜，世尊與記當必生男，光隆家",
    "T24n1451_002:0213a18": "族，廣說如上，乃至得果。遂即易己財貨，更收",
    "T24n1451_002:0213a19": "餘物歸王舍城，聞妹已死便作是念：「世尊授",
    "T24n1451_002:0213a20": "記生男得果，豈虛妄耶？」顧問隣人：「我妹懷胎，",
    "T24n1451_002:0213a21": "蒙佛授記宿懷歡喜。今聞身死乖本希望，寧",
    "T24n1451_002:0213a22": "容世尊言非是實？」隣人報曰：「然佛大師言無",
    "T24n1451_002:0213a23": "虛妄，但由彼聟用外道言，枉殺令死，所生",
    "T24n1451_002:0213a24": "孩子有大威神，處炎火中身無傷損。今時長",
    "T24n1451_002:0213a25": "養，現在王宮。」舅聞是語往善賢長者處，相問",
    "T24n1451_002:0213a26": "訊已，報言：「長者汝為非理。」答曰：「我何所作？」「汝",
    "T24n1451_002:0213a27": "用外道惡見人言，我妹有娠枉殺令死，所生",
    "T24n1451_002:0213a28": "孩子有大威神，處炎火中身無燒損。今時長",
    "T24n1451_002:0213a29": "養現在王宮。此事既爾且不須說。若將兒來",
    "T24n1451_002:0213b01": "我當容恕，若不爾者我當總集所有鄉親，擯",
    "T24n1451_002:0213b02": "斥於汝。以籌置地數汝無知，於街衢處唱汝",
    "T24n1451_002:0213b03": "惡響：我妹無過善賢枉殺，害女人者不應",
    "T24n1451_002:0213b04": "共語，於法官處以罪相刑。」長者聞已生大",
    "T24n1451_002:0213b05": "憂苦，便作是念：「如說苦詞必不相放。」便詣影",
    "T24n1451_002:0213b06": "勝王所禮足，白言：「大王！具說前事，乃至以罪",
    "T24n1451_002:0213b07": "相刑，唯願垂恩放出童子。」王曰：「我不從汝",
    "T24n1451_002:0213b08": "得童子來，是佛世尊親授於我。汝若須者可",
    "T24n1451_002:0213b09": "往問佛。」長者即便往詣佛所，禮雙足已白言：",
    "T24n1451_002:0213b10": "「世尊！我有親屬苦相責及，廣說其語，乃至以",
    "T24n1451_002:0213b11": "罪相刑，願佛慈悲與我童子。」世尊念曰：「若",
    "T24n1451_002:0213b12": "此長者不得兒者，便嘔熱血以取命終。」遂告",
    "T24n1451_002:0213b13": "具壽阿難陀曰：「汝今可往影勝王處，并將長",
    "T24n1451_002:0213b14": "者，汝傳我語願王無病，報言：『大王！可還長",
    "T24n1451_002:0213b15": "者火生童子。若彼長者不得童子，必嘔熱血",
    "T24n1451_002:0213b16": "以取命終。』」是時尊者阿難陀，具傳佛教詣王",
    "T24n1451_002:0213b17": "白知。王言：「尊者！為我畔睇世尊足下，如佛",
    "T24n1451_002:0213b18": "所教我當奉行。」時阿難陀：「願王無病。」辭之而",
    "T24n1451_002:0213b19": "去。王告長者曰：「我承佛教養此童子，情甚憐",
    "T24n1451_002:0213b20": "愛，共作要期然後放出，日別三時來見我者",
    "T24n1451_002:0213b21": "隨意將去。」長者答曰：「不敢違命。」時王即便",
    "T24n1451_002:0213b22": "令著上衣具服瓔珞，載以香象送至其家。人",
    "T24n1451_002:0213b23": "間常事，若父在者子名不彰。後長者死，火生",
    "T24n1451_002:0213b24": "童子自知家務，於三寶所深起敬心，便於其",
    "T24n1451_002:0213b25": "父害母之地造立僧房，受用資具無不充足，",
    "T24n1451_002:0213b26": "施與四方一切僧眾，名曰蹂腹林。是故經云：",
    "T24n1451_002:0213b27": "「佛在王舍城住蹂腹林。」時善賢長者曾遣商",
    "T24n1451_002:0213b28": "人他方興易，彼聞長者今已身亡，火生童子",
    "T24n1451_002:0213b29": "代知家業，於三寶所敬心彌著，商人多獲牛",
    "T24n1451_002:0213c01": "頭栴檀上妙之鉢，便持一鉢盛滿珍寶，遣使",
    "T24n1451_002:0213c02": "送與火生。彼既得已置高幢上，宣令普告：「若",
    "T24n1451_002:0213c03": "有諸人，不用梯隥而取此鉢，或是沙門婆",
    "T24n1451_002:0213c04": "羅門，有大威力神通自在而取得者，我以此",
    "T24n1451_002:0213c05": "鉢施與其人。」時諸外道晨朝起已，出行澡浴，",
    "T24n1451_002:0213c06": "見高幢已告長者曰：「此是何物？」長者即便具",
    "T24n1451_002:0213c07": "告其事，外道答曰：「長者比來敬釋迦子，彼",
    "T24n1451_002:0213c08": "當取耶？」言訖辭去。時有眾多耆宿苾芻，入城",
    "T24n1451_002:0213c09": "乞食見彼高幢，咸問長者：「此是何物？」彼便具",
    "T24n1451_002:0213c10": "答，苾芻報曰：「我豈為鉢自顯己能。如佛所",
    "T24n1451_002:0213c11": "言：『覆善彰惡是出家行。』」捨之而去。時具壽十",
    "T24n1451_002:0213c12": "力迦攝波，從此而過，亦問長者：「此是何物？」彼",
    "T24n1451_002:0213c13": "還具答，于時尊者便作是念：「我從無始生死",
    "T24n1451_002:0213c14": "已來，所有長養煩惱怨家，我已變吐悉皆棄",
    "T24n1451_002:0213c15": "捨。我今宜可受彼長者普請因緣，滿其所",
    "T24n1451_002:0213c16": "願。」即便舒手如香象鼻，至彼幢標取栴檀",
    "T24n1451_002:0213c17": "鉢，持還住處。苾芻見問：「尊者何處得此牛頭",
    "T24n1451_002:0213c18": "栴檀殊勝鉢來？」彼便具以其事告諸苾芻，諸",
    "T24n1451_002:0213c19": "苾芻答曰：「尊者豈可為斯木鉢現神通耶？」報",
    "T24n1451_002:0213c20": "言：「具壽！合與不合我已作訖，今欲如何？」諸苾",
    "T24n1451_002:0213c21": "芻以緣白佛，佛言：「苾芻不應於俗人前現其",
    "T24n1451_002:0213c22": "神力，若顯現者得越法罪。然鉢有四種：金、銀、",
    "T24n1451_002:0213c23": "琉璃、頗梨所成。復有四鉢：所謂鍮石、赤銅、白",
    "T24n1451_002:0213c24": "銅、諸木。前之四鉢，若先無者不應輒受，若先",
    "T24n1451_002:0213c25": "有者應須捨棄。後之四種，若先無者即不應",
    "T24n1451_002:0213c26": "畜，若先有者應作藥盂隨時受用。合守持鉢",
    "T24n1451_002:0213c27": "有其二種：謂鐵及瓦，如是應知。」",
    "T24n1451_002:0213c28": "後於異時，火生童子人天妙相悉皆出現，從",
    "T24n1451_002:0213c29": "占波城乃至王舍，於此中間有輸稅處，稅官",
    "T24n1451_002:0214a01": "身死生藥叉中，遂於夜夢告其子曰：「我身死",
    "T24n1451_002:0214a02": "後生藥叉中，可於某處稅物之所，為我營葺",
    "T24n1451_002:0214a03": "藥叉神堂，於其門前懸一鈴鐸。若有諸人持物",
    "T24n1451_002:0214a04": "過時，不輸稅者鈴便震響，即喚令迴取直放",
    "T24n1451_002:0214a05": "去。」其子他日於諸親族說其夜夢，共觀要處",
    "T24n1451_002:0214a06": "安置神堂外懸鈴鐸。時占波城有婆羅門妻，",
    "T24n1451_002:0214a07": "遂作是念：「此婆羅門隨處經紀，所獲財物我",
    "T24n1451_002:0214a08": "常食用，端拱而坐不事生業是所不應。」遂往",
    "T24n1451_002:0214a09": "市中，買取劫貝撚成細縷，於織師處令其",
    "T24n1451_002:0214a10": "好織，直千金錢。既得一雙疊己，報其夫曰：",
    "T24n1451_002:0214a11": "「此之白疊直千金錢，可往市中賣取其價。若",
    "T24n1451_002:0214a12": "有買者善。若無人問，報曰：『市上無人更向餘",
    "T24n1451_002:0214a13": "處。』」其夫持去市中賣之，言索千錢竟無酬價，",
    "T24n1451_002:0214a14": "便即唱言：「市無人物。」即以其疊，內於傘柄竹",
    "T24n1451_002:0214a15": "筩之中，共諸商旅詣王舍城，漸至神堂藥",
    "T24n1451_002:0214a16": "叉稅處，與諸人眾同輸稅已，既欲登途懸鈴",
    "T24n1451_002:0214a17": "響發。稅官聞已共相告曰：「鈴既發響，稅物未",
    "T24n1451_002:0214a18": "周，宜更審觀無令脫漏。」更迴商旅子細搜求，",
    "T24n1451_002:0214a19": "遍察貲財無不稅者，遂放商人。鈴還發響，",
    "T24n1451_002:0214a20": "復更觀察詳審再三，商人怪之各生嫌恨，報",
    "T24n1451_002:0214a21": "稅官曰：「汝欲劫我方便擁留？」是時稅官分彼",
    "T24n1451_002:0214a22": "商人以為兩處，於一朋中無婆羅門者無聲",
    "T24n1451_002:0214a23": "放去。彼一朋去，鈴還作聲。復分二朋如是",
    "T24n1451_002:0214a24": "去留，商人皆盡，唯婆羅門一人獨住。稅官執",
    "T24n1451_002:0214a25": "捉不許前行，婆羅門曰：「察我緣身有物隨取。」",
    "T24n1451_002:0214a26": "彼遍搜已無物放行，鈴更發聲復還捉住，報",
    "T24n1451_002:0214a27": "言：「婆羅門！汝縱有財我不取分，應為實語勿",
    "T24n1451_002:0214a28": "誑靈祇，我欲表知神明是聖。」婆羅門曰：「言",
    "T24n1451_002:0214a29": "不虛者我當實報，於傘柄中抽出雙疊。」稅官",
    "T24n1451_002:0214b01": "見已驚歎希奇：「善哉大神！記不虛妄。」時彼稅",
    "T24n1451_002:0214b02": "官取其一疊，開與神披，婆羅門曰：「君等明言",
    "T24n1451_002:0214b03": "不取稅直，今看形勢總欲奪將？」報言：「勿怖！我",
    "T24n1451_002:0214b04": "不取物，欲表大神言無虛妄，暫將一疊用報",
    "T24n1451_002:0214b05": "神恩，即還汝去。」彼既受已內傘筩中，隨路而",
    "T24n1451_002:0214b06": "去。漸至王舍城向大市中，舒張其疊索千金",
    "T24n1451_002:0214b07": "錢，竟無一人來共酬直，便於市中唱言：「無市。」",
    "T24n1451_002:0214b08": "時火生童子從王宮出，乘大象入市中欲歸",
    "T24n1451_002:0214b09": "本宅，聞唱令聲，問其何故唱言無市？「喚來",
    "T24n1451_002:0214b10": "我問。」婆羅門至，問言：「何故云：『城無市？』」婆羅門",
    "T24n1451_002:0214b11": "言：「我有雙疊價直千錢，竟無一人共相酬",
    "T24n1451_002:0214b12": "酢。」報言：「將來試為觀察。」彼便呈現，火生報",
    "T24n1451_002:0214b13": "曰：「一疊是新、一疊曾著。曾著者酬二百五十，",
    "T24n1451_002:0214b14": "其未著者酬五百錢。」疊主報曰：「何意如此？並",
    "T24n1451_002:0214b15": "未曾用。」火生曰：「令汝自觀驗知虛實。」將未用",
    "T24n1451_002:0214b16": "者開擲空中，如蓋而住徐徐而下，次擲用者",
    "T24n1451_002:0214b17": "即速墮地。疊主見已心生希有，報言：「長者！仁",
    "T24n1451_002:0214b18": "有大智神叡超群。」火生童子復更報曰：「其未",
    "T24n1451_002:0214b19": "用者置棘刺上不入而過，其曾用者被針羂",
    "T24n1451_002:0214b20": "住。」如言有實。時婆羅門更生希有，報言：「長者",
    "T24n1451_002:0214b21": "聰明智識，實未曾有。」隨所酬直，取疊將歸。火",
    "T24n1451_002:0214b22": "生報曰：「仁是客行，聊申供養無勞減價，總取",
    "T24n1451_002:0214b23": "千錢。」婆羅門取已歡喜而去。是時長者將曾",
    "T24n1451_002:0214b24": "用疊與家人著，其未用者自充洗衣。後於",
    "T24n1451_002:0214b25": "異時，其影勝王與諸大臣昇高閣上，火生長",
    "T24n1451_002:0214b26": "者洗浴之服曬在樓隅，忽被風吹墮在王處。",
    "T24n1451_002:0214b27": "王曰：「此衣乃是天所著衣，從何而至？」大臣報",
    "T24n1451_002:0214b28": "曰：「曾聞古王名曼陀多，七日之中天雨金寶，",
    "T24n1451_002:0214b29": "王今衣墮不久金來。」王曰：「我聞火生長者，佛",
    "T24n1451_002:0214c01": "與授記有人天妙相，此妙天衣從空而墮，待",
    "T24n1451_002:0214c02": "彼來至我當與之。」火生既來，王言：「童子！世",
    "T24n1451_002:0214c03": "尊記汝有人天妙相，此妙天衣從空而墮，爾",
    "T24n1451_002:0214c04": "可著之。」即便舒手受取王衣，得已審觀乃是",
    "T24n1451_002:0214c05": "已物，遂便微笑，白言：「大王！王曾觸不？」報言：「已",
    "T24n1451_002:0214c06": "觸。」白言：「既捉鄙衣，宜可洗手。此非天服，是臣",
    "T24n1451_002:0214c07": "浴衣。」王曰：「何以得知？」答曰：「餘有一衣與家",
    "T24n1451_002:0214c08": "人著，與此相似，王可驗之。」王見是已極生希",
    "T24n1451_002:0214c09": "異，報言：「童子！汝今豈可人天妙相皆出現",
    "T24n1451_002:0214c10": "耶？」答言：「已出。」「若如是者，何不請我暫往舍中。」",
    "T24n1451_002:0214c11": "「大王若許，今便奉請。」王言：「可去備辦飲食。」白",
    "T24n1451_002:0214c12": "言：「大王！若有人天妙相而出現者，彼則自然",
    "T24n1451_002:0214c13": "無勞營作，即宜整駕共至家庭。」王即就宅，見",
    "T24n1451_002:0214c14": "彼外門驅使婦女，王便低目，長者白言：「何故",
    "T24n1451_002:0214c15": "低目？」王言：「我避汝婦。」報言：「是外使者，非是臣",
    "T24n1451_002:0214c16": "婦。」王言：「希有。」次見內人，王更低目，長者復",
    "T24n1451_002:0214c17": "問，王如前答，報言：「此亦使者，非是我婦。」王聞",
    "T24n1451_002:0214c18": "是已轉生奇異，次至中門，見琉璃地湛若清",
    "T24n1451_002:0214c19": "池，於其門上置機關魚，影便現內。王既見已",
    "T24n1451_002:0214c20": "謂是水池，即便脫屣，火生白言：「王何脫屣？」王",
    "T24n1451_002:0214c21": "曰：「今將入水恐有霑濡。」火生曰：「此非是水，是",
    "T24n1451_002:0214c22": "琉璃地。」王曰：「何因魚動？」答曰：「非魚，是機關影。」",
    "T24n1451_002:0214c23": "王心不信，便脫指環擲之于地，指環震響轉",
    "T24n1451_002:0214c24": "向一邊。王更嗟甚，昇師子座，時彼內人皆來",
    "T24n1451_002:0214c25": "拜謁，未起之頃女皆泣淚。王問火生曰：「何因",
    "T24n1451_002:0214c26": "內人見我流淚？」答曰：「非是啼泣，由王衣服栴",
    "T24n1451_002:0214c27": "檀沈水香烟所熏，烟氣損睛致使流淚。」時影",
    "T24n1451_002:0214c28": "勝王受天妙樂殊勝難思，耽欲無厭不還",
    "T24n1451_002:0214c29": "宮內，國之機務悉皆棄捨。時諸大臣啟未生",
    "T24n1451_002:0215a01": "怨太子曰：「國主大王入火生長者所居之宅，",
    "T24n1451_002:0215a02": "耽著欲樂不肯還宮。唯願太子往白其事。」時",
    "T24n1451_002:0215a03": "未生怨即至王所，白言：「大天！何為住此不顧",
    "T24n1451_002:0215a04": "萬機？」王語太子曰：「汝豈不能於一日中知當",
    "T24n1451_002:0215a05": "國事？」太子曰：「大天言謂唯一日耶？自從出宮",
    "T24n1451_002:0215a06": "以經七日。」王聞語已觀火生面，作如是語：「實",
    "T24n1451_002:0215a07": "已七日？」答言：「實爾。」王曰：「若爾，如何得知晝",
    "T24n1451_002:0215a08": "夜之別？」火生白言：「大天！若見花開合，寶珠光",
    "T24n1451_002:0215a09": "不光，鳥有鳴不鳴，知其晝夜別。」王曰：「我仍",
    "T24n1451_002:0215a10": "未知。」答言：「有花夜開晝合，自有夜合晝開。有",
    "T24n1451_002:0215a11": "珠夜闇晝明，自有夜明晝闇。有鳥夜便發響，",
    "T24n1451_002:0215a12": "自有晝日方鳴。」王聞是已深生奇異，報言：",
    "T24n1451_002:0215a13": "「童子！大師世尊言無虛妄，如所記事汝悉受",
    "T24n1451_002:0215a14": "之。」",
    "T24n1451_002:0215a15": "根本說一切有部毘奈耶雜事卷第二"
}