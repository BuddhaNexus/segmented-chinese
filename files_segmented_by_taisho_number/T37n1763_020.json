{
    "T37n1763_020:0458c10": "大般涅槃經集解卷第二十",
    "T37n1763_020:0458c12": "　廣論中道義　釋有無中道",
    "T37n1763_020:0458c13": "　釋實相中道　釋相續中道",
    "T37n1763_020:0458c14": "　釋佛性依持建立義　釋象牙雷時生花",
    "T37n1763_020:0458c15": "　百盲人治目譬　貧人見王子淨妙刀譬",
    "T37n1763_020:0458c16": "如來性品之第三",
    "T37n1763_020:0458c17": "爾時佛讚迦葉菩薩(至)汝已成就深利智慧。",
    "T37n1763_020:0458c18": "案。僧亮曰。第十段。佛還印可讚述也。",
    "T37n1763_020:0458c19": "我今當更善為汝說入如來藏。案。僧亮曰。",
    "T37n1763_020:0458c20": "已知歸處。正應修習以趣之也。此下廣辨得",
    "T37n1763_020:0458c21": "失。以顯中道之行也。僧宗曰。此下大段第四",
    "T37n1763_020:0458c22": "也。前開善業。辯昔教不說含識有性。則是有",
    "T37n1763_020:0458c23": "倒善業不成。今依圓教。皆有真性。此是正解",
    "T37n1763_020:0458c24": "即善業也。理深難解。亟生誹謗。勸生信解。要",
    "T37n1763_020:0458c25": "須善識來果之相也。雖復標心懸契。非行不",
    "T37n1763_020:0458c26": "階。是故應修中道觀行也。此下辯中道。有十",
    "T37n1763_020:0458c27": "別。第一有兩句。先定因果。即是略顯十道",
    "T37n1763_020:0458c28": "體相也。第二明乖理為倒。第三明如理為解。",
    "T37n1763_020:0458c29": "第四明如來知其偏發。能善療治。第五更復",
    "T37n1763_020:0459a01": "舉理驗其所執。第六尋其起惑之根原也。乃",
    "T37n1763_020:0459a02": "於如來所說偏教。廣生謬執。第七明非但直",
    "T37n1763_020:0459a03": "於偏教之中。生無常倒。亦迷昔曰因果之",
    "T37n1763_020:0459a04": "言。生二法想也。第八引般若經燈主品。相續",
    "T37n1763_020:0459a05": "中道。第九寄乳酪譬。重顯中道之理。第十歎",
    "T37n1763_020:0459a06": "教。言此經深隱。始是窮理也。寶亮曰。此下大",
    "T37n1763_020:0459a07": "段中第三也。辯三種中道。正明作善業義也。",
    "T37n1763_020:0459a08": "第一明理斷常有無中道。第二明實相中道。",
    "T37n1763_020:0459a09": "第三辯相續中道也。就明離有無中道。有五",
    "T37n1763_020:0459a10": "章。第一明失。第二明得。第三總為得失作譬。",
    "T37n1763_020:0459a11": "第四與佛作譬。第五勸行也。明失之中。初先",
    "T37n1763_020:0459a12": "開二句且泛明天下失者之意。第二從若言",
    "T37n1763_020:0459a13": "諸法。皆無有我以下。雙舉六行。正明失也。初",
    "T37n1763_020:0459a14": "二句者。若計身有神我。即是常見。明如此之",
    "T37n1763_020:0459a15": "人。終不離於苦也。或復有言。佛亦同有神我",
    "T37n1763_020:0459a16": "之我。此第一句也。無我者。若謂此身。乃至濫",
    "T37n1763_020:0459a17": "佛。盡是斷滅者。既俱是空法。雖行淨行。何所",
    "T37n1763_020:0459a18": "獲耶。智秀曰。辨不斷不常中道。有五意。第",
    "T37n1763_020:0459a19": "一。從始訖無所利益。正明常住定中道之理",
    "T37n1763_020:0459a20": "也。雖有而不在因中。然果非永無也。第二訖",
    "T37n1763_020:0459a21": "要因斷常。明違上所說。則成二見。以為失也。",
    "T37n1763_020:0459a22": "第三訖遠離二邊。而說真法。辨安心在理。",
    "T37n1763_020:0459a23": "修得中也。第四訖清淨佛性。常住不變。釋上",
    "T37n1763_020:0459a24": "第二第三兩章。明所以有惑解之意也。第五",
    "T37n1763_020:0459a25": "訖雖有去來。常住無變。誡勸學者也。",
    "T37n1763_020:0459a26": "若我住者即是常法(至)修行淨行無所利益。",
    "T37n1763_020:0459a27": "案。僧亮曰。先說理不可偏。欲顯偏者之失",
    "T37n1763_020:0459a28": "也。所利益者。若一切無我。則修道無果。正",
    "T37n1763_020:0459a29": "辨偏者之失也。僧宗曰。不離苦者。若我在",
    "T37n1763_020:0459b01": "陰。則與陰為一。若我常者。苦亦應常。苦若常",
    "T37n1763_020:0459b02": "者。永不應離。而今苦定可離得知常果不在",
    "T37n1763_020:0459b03": "身中也。六卷云。若使有我。終不經苦。而要經",
    "T37n1763_020:0459b04": "苦故。知無我也。無利益者。若終期滅者。則徒",
    "T37n1763_020:0459b05": "修淨行也。寶亮曰。若計此身有神我者。即是",
    "T37n1763_020:0459b06": "常見。此人終不離於苦也。亦復言佛同有神",
    "T37n1763_020:0459b07": "我之我也。無利益者。若言此身該佛。盡是斷",
    "T37n1763_020:0459b08": "滅者。既俱是空法。徒修淨行。何所益耶。",
    "T37n1763_020:0459b09": "若言諸法皆無有我(至)亦復如是要因斷常。",
    "T37n1763_020:0459b10": "案。僧亮曰。此辯偏執者之過也。如虫者。終不",
    "T37n1763_020:0459b11": "離斷常也。僧宗曰。第二明乖理取相。起斷常",
    "T37n1763_020:0459b12": "之執也。夫生死之中。雖云無我。而性理不亡。",
    "T37n1763_020:0459b13": "神明由之。而不斷也。若計一切悉滅。則上乖",
    "T37n1763_020:0459b14": "圓極。下乖因性。謂斷見也。若言有真實之我。",
    "T37n1763_020:0459b15": "住在生死之中。常而不滅者。即常見也。言一",
    "T37n1763_020:0459b16": "切行無常者。上明我倒。此明常倒。下明苦樂",
    "T37n1763_020:0459b17": "相對六句也。修一切法常墮常見。墮常見者。",
    "T37n1763_020:0459b18": "欲明凡夫捨捉不定。有時計斷。有時計常。如",
    "T37n1763_020:0459b19": "步屈虫也。",
    "T37n1763_020:0459b20": "以是義故修餘法苦者(至)遠離二邊而說真法。",
    "T37n1763_020:0459b21": "案。僧亮曰。以上偏見之失。分別異相也。僧",
    "T37n1763_020:0459b22": "宗曰。此第三意。明如理故解也。所以言餘者。",
    "T37n1763_020:0459b23": "若先說佛果。則餘生死未說。先說生死。亦如",
    "T37n1763_020:0459b24": "是。寶亮曰。此五別之中。第二明得也。生死是",
    "T37n1763_020:0459b25": "涅槃家餘。涅槃亦是生死家餘也。以得為善。",
    "T37n1763_020:0459b26": "凡夫愚人於中無疑如羸病人服食蘇已氣力",
    "T37n1763_020:0459b27": "輕便。案。僧亮曰。凡夫於中。猶尚無疑行道。",
    "T37n1763_020:0459b28": "便易進趣佛果。況聖人乎。釋上義也。敬遺",
    "T37n1763_020:0459b29": "記僧宗曰。疑是解津。既有重倒在心。何容知",
    "T37n1763_020:0459c01": "疑耶。氣力輕便者。謂羸人不堪多蘇。躁動不",
    "T37n1763_020:0459c02": "停。斷常不定。捉放易轉也。慧朗述僧宗曰。謂",
    "T37n1763_020:0459c03": "凡夫聞已。即得無復疑也。如羸病者服蘇。氣",
    "T37n1763_020:0459c04": "力得輕便。而鮮舉也。寶亮曰。無疑者。結上意",
    "T37n1763_020:0459c05": "也。從如人服蘇已下。第三意。總舉得失作譬。",
    "T37n1763_020:0459c06": "此服蘇之譬。明得失有也。謂智者得理。必有",
    "T37n1763_020:0459c07": "利益。如病人服蘇。得氣力也。下以四大。譬失",
    "T37n1763_020:0459c08": "者也。",
    "T37n1763_020:0459c09": "有無之法體性不定譬如四大其性不同各自",
    "T37n1763_020:0459c10": "違反。案。僧亮曰。不定謂不偏也。涅槃實故。",
    "T37n1763_020:0459c11": "名妙有也。生死虛故。名為無也。因果相續。一",
    "T37n1763_020:0459c12": "體之中。而有二相。不定者。此明法理不偏也。",
    "T37n1763_020:0459c13": "寶亮曰。為失者作譬也。將作譬故。先舉失者",
    "T37n1763_020:0459c14": "所計斷常。計斷是無。計常是有。既是橫計。所",
    "T37n1763_020:0459c15": "以不定也。下引四大其性各異為類。如計常",
    "T37n1763_020:0459c16": "也。",
    "T37n1763_020:0459c17": "良醫善知隨其偏發(至)清淨佛性常住不變。",
    "T37n1763_020:0459c18": "案。僧亮曰。眾生煩惱偏發。如來應之。亦有偏",
    "T37n1763_020:0459c19": "教斷其偏惑。令會中道。若聞偏說。謂佛性變",
    "T37n1763_020:0459c20": "異也。僧宗曰。第四意也。醫即佛也。若常病",
    "T37n1763_020:0459c21": "者。為說偏教。若斷病者。為說圓教。乃至三毒",
    "T37n1763_020:0459c22": "不同。亦說三藥。以治之也。寶亮曰。第四與佛",
    "T37n1763_020:0459c23": "作譬。如彼良醫善知病源。則應病消息也。",
    "T37n1763_020:0459c24": "若言者有知不應染。案。僧亮曰。後文有",
    "T37n1763_020:0459c25": "證也。若定有佛性。是名染著。若定無佛性。是",
    "T37n1763_020:0459c26": "名妄語也。僧宗曰。第五更舉理。以驗惑為罪",
    "T37n1763_020:0459c27": "也。謂生死有我者。計我之家。何以稱染耶。而",
    "T37n1763_020:0459c28": "言染者。當知。邪[言*恭]不稱理也。寶亮曰。第五",
    "T37n1763_020:0459c29": "教行人。離於執著也。云未來身一體三寶。不",
    "T37n1763_020:0460a01": "應謂如質像之法。執著而取也。",
    "T37n1763_020:0460a02": "若言無者即是妄語。案。僧宗曰。若圓果之",
    "T37n1763_020:0460a03": "上。無自在我者。聖人何故。字汝為語耶。寶亮",
    "T37n1763_020:0460a04": "曰。若言未來二頭三首。都無者。便是妄語也。",
    "T37n1763_020:0460a05": "若言有者不應默然。案。僧亮曰。不應有聖",
    "T37n1763_020:0460a06": "默然也。思益以諸法空。故名聖默然。此無對",
    "T37n1763_020:0460a07": "句也。僧宗曰。若生死有我者。及撿問之時。何",
    "T37n1763_020:0460a08": "故默然耶。寶亮曰。不應如犢子道人之所計",
    "T37n1763_020:0460a09": "也。如此諸句。勸厲行人。應當推理。而會中道。",
    "T37n1763_020:0460a10": "亦復不應戲論諍訟(至)不解如來微密藏故。",
    "T37n1763_020:0460a11": "案。僧亮曰。已說理中無偏。偏執是諍。不偏",
    "T37n1763_020:0460a12": "即了真也。僧宗曰。一等四執。皆有過咎也。即",
    "T37n1763_020:0460a13": "色之過。如僧伽也。離色之過。如衛世師也。計",
    "T37n1763_020:0460a14": "一神我。不一不異。如犢子道人也。斷見外道。",
    "T37n1763_020:0460a15": "計一切無。復與前反。皆諍訟也。但求了知者。",
    "T37n1763_020:0460a16": "所執即耶。但當求實相理。豈可輕生執耶。",
    "T37n1763_020:0460a17": "若說於苦愚人便謂(至)我身即有佛性種子。",
    "T37n1763_020:0460a18": "案。僧亮曰。已辯得失。今重勸也。夫正因性常。",
    "T37n1763_020:0460a19": "常則是樂也。敬遺記僧宗曰。此下第六。尋惑",
    "T37n1763_020:0460a20": "源起倒所由也。不達偏教之旨。乃計一切苦",
    "T37n1763_020:0460a21": "也。智者不爾。得教外之旨。不滯偏言也。法蓮",
    "T37n1763_020:0460a22": "記僧宗曰。此下第八。迷偏教而起惑之源由",
    "T37n1763_020:0460a23": "也。此中有三番。明人惑教也。第一惑偏教。第",
    "T37n1763_020:0460a24": "二惑圓教。第三雙惑偏圓二教也。若說於苦。",
    "T37n1763_020:0460a25": "愚人便謂。無常此第一惑。偏教上但言起惑。",
    "T37n1763_020:0460a26": "未辨起惑之始。今明惑起之根源也。若論次",
    "T37n1763_020:0460a27": "第。應先惑圓教上也。數明此義。知邪計為非。",
    "T37n1763_020:0460a28": "今始惑偏教也。說一切苦。復不能知身有樂",
    "T37n1763_020:0460a29": "性者。上句濫云。佛亦無常。此言未都無佛性",
    "T37n1763_020:0460b01": "也。若無常無我空寂四句。皆是有為也。解脫",
    "T37n1763_020:0460b02": "是無為也。無我是眾生空。空寂是法空也。我",
    "T37n1763_020:0460b03": "身即有佛性種子者。眾生是正因。為種子也。",
    "T37n1763_020:0460b04": "若說無我凡夫當謂(至)雖有去來常住無變。",
    "T37n1763_020:0460b05": "案。僧亮曰。有為因果。從顛倒起。假名不實",
    "T37n1763_020:0460b06": "也。如幻化者。從緣見也。敬遺記僧宗曰。如淨",
    "T37n1763_020:0460b07": "名經云。迦栴延於後廣宣其義。非直不達佛",
    "T37n1763_020:0460b08": "地無苦。亦復不識苦之不生。是故致淨名訶",
    "T37n1763_020:0460b09": "也。初說苦。次說無常。次說無我。次說空不說",
    "T37n1763_020:0460b10": "不淨也。法蓮記僧宗曰。如幻化者。大品經云。",
    "T37n1763_020:0460b11": "設有一法。過於涅槃。我亦說之。如幻如夢。此",
    "T37n1763_020:0460b12": "言都空。如八萬劫斷也。人中師子。雖有去來",
    "T37n1763_020:0460b13": "者。覆相說故。言佛亦滅。而實法身真不滅也。",
    "T37n1763_020:0460b14": "若言無明因緣諸行(至)無二之性即是實性。",
    "T37n1763_020:0460b15": "案。僧亮曰。上以不分別為失。此取因果定相。",
    "T37n1763_020:0460b16": "著有為故為失。下以苦無常無我。顯著無為",
    "T37n1763_020:0460b17": "之失也。我與無我。性無有二者。此明第一義",
    "T37n1763_020:0460b18": "中道。離有無二邊也。敬遺記僧宗曰。此第八",
    "T37n1763_020:0460b19": "段。曾聞師說。指此名為迷圓教而起惑也。就",
    "T37n1763_020:0460b20": "文而撿。無灼然有異。乃隨人釋耳。但上已明",
    "T37n1763_020:0460b21": "有無中道。然亦事須明顯相續中道。以其義",
    "T37n1763_020:0460b22": "勢相涉故也。前三句。就有漏法中。明因果黑",
    "T37n1763_020:0460b23": "白二法。通漏無漏。明因果也。凡夫聞因果之",
    "T37n1763_020:0460b24": "言。便謂天隔。生二法之想。深達之者。體因果",
    "T37n1763_020:0460b25": "之異故。不得言一。因果相關。不得言異也。法",
    "T37n1763_020:0460b26": "蓮記僧宗曰。此第二番惑圓教也。聞說法身",
    "T37n1763_020:0460b27": "是常。學地無常。凡夫執言。佛與眾生。明無明",
    "T37n1763_020:0460b28": "異。有為無為。各不相關也。偏教亦明十二因",
    "T37n1763_020:0460b29": "緣。何以為異。借以為譬。於明無明。若不了",
    "T37n1763_020:0460c01": "者。況能善達圓教妙理耶。無明為因。明則為",
    "T37n1763_020:0460c02": "果。下有為無為等句皆如是也。寶亮曰。此下",
    "T37n1763_020:0460c03": "第二重。明實相中道也。若直談昔教偏取生",
    "T37n1763_020:0460c04": "死。空有為實。若就今經為語。乃識神明妙體。",
    "T37n1763_020:0460c05": "真如為實。知金剛心已還。必是苦空無常。佛",
    "T37n1763_020:0460c06": "果必是常樂我淨。若作如斯之解。便於兩邊。",
    "T37n1763_020:0460c07": "皆得實義。成中道行。所以然者。生死體空。亦",
    "T37n1763_020:0460c08": "從本來。無二無別。涅槃體如如。亦本來無相。",
    "T37n1763_020:0460c09": "此是體。識諸法實相之理也。然此中所明。",
    "T37n1763_020:0460c10": "唯斯一途。下所歷事。雖多。然其義要不復異",
    "T37n1763_020:0460c11": "也。夫執相者。云因緣之法。有一定性。無明亦",
    "T37n1763_020:0460c12": "有一定性也。兩物各不相關。是故佛言。實相",
    "T37n1763_020:0460c13": "之理。彼此俱無也。智秀曰。此下明相續法上。",
    "T37n1763_020:0460c14": "辯不異一段之中道也。有二意。第一說無二",
    "T37n1763_020:0460c15": "之性。即是實性。正顯不異。一假名義也。第",
    "T37n1763_020:0460c16": "二從我與無我。性無有二。訖無有二相。第二",
    "T37n1763_020:0460c17": "意。以理相深遠。恐聞不即解。乃引諸佛所讚。",
    "T37n1763_020:0460c18": "及大品所明。我亦曾說假一之理。用證今說。",
    "T37n1763_020:0460c19": "明其理甚實。不可不信也。",
    "T37n1763_020:0460c20": "若言應修一切法苦(至)無二之性即是實性。",
    "T37n1763_020:0460c21": "案。敬遺記僧宗曰。尋此語似迷圓教而起惑",
    "T37n1763_020:0460c22": "也。說金剛已還。一切法樂聞此之言。謂天然",
    "T37n1763_020:0460c23": "殊異。斯則迷滯相續假義之一邊也。若不依",
    "T37n1763_020:0460c24": "此釋者。還就偏教起惑。正言偏教說一切苦。",
    "T37n1763_020:0460c25": "謂祕藏亦苦。凡夫聞此生斷見。則念念生滅。",
    "T37n1763_020:0460c26": "前滅後起。都不相關。頓乖相續不異之旨也。",
    "T37n1763_020:0460c27": "法蓮記僧宗曰。第三番。人情有疑。謂二人惑",
    "T37n1763_020:0460c28": "二教也。今明一人雙惑二教。乃結與一人也。",
    "T37n1763_020:0460c29": "一切法者。是偏教也。凡夫謂二。是圓教也。亦",
    "T37n1763_020:0461a01": "應如前。備有五句。但言苦無我者。依無我觀。",
    "T37n1763_020:0461a02": "兼得法空涅槃。亦空兼亦盡矣。",
    "T37n1763_020:0461a03": "我與無我性無有二(至)汝應如是受持頂戴。",
    "T37n1763_020:0461a04": "案。道生曰。因緣不得相離。因緣有故。學得成",
    "T37n1763_020:0461a05": "佛。豈離無我而有我耶。僧宗曰。此第八正理",
    "T37n1763_020:0461a06": "也。如智人所解。因果之相關也。寶亮曰。就昔",
    "T37n1763_020:0461a07": "教之時。不作我無我。若就今教故不俟言也。",
    "T37n1763_020:0461a08": "我者。據佛果。無我者。據生死。論實相之中。",
    "T37n1763_020:0461a09": "則無別也。",
    "T37n1763_020:0461a10": "善男子汝亦應當堅持憶念(至)說我無我無有",
    "T37n1763_020:0461a11": "二相。案。道生曰。彼所明不二之義。亦如今",
    "T37n1763_020:0461a12": "說也。敬遺記僧宗曰。第八段。引昔空教所說",
    "T37n1763_020:0461a13": "中道。以為證也。彼燈主品中。明前炎後炎。俱",
    "T37n1763_020:0461a14": "不能燋。燋亦不離前。後炎也。昔已久說。非獨",
    "T37n1763_020:0461a15": "今明。重出謬情。非經不辯也。寶亮曰。第三重",
    "T37n1763_020:0461a16": "明作善業也。就行人而辨相續中道也。此我",
    "T37n1763_020:0461a17": "無我不異上釋。然上之所明。據空無異邊也。",
    "T37n1763_020:0461a18": "今於此中。談其相續邊也。轉此相續一行人",
    "T37n1763_020:0461a19": "之語故。謂之我無我也。所以引般若經為證。",
    "T37n1763_020:0461a20": "相續義者。故如因成假義。若直一也。不名因",
    "T37n1763_020:0461a21": "成。若各異也。亦不名因成。因成者。有能成所",
    "T37n1763_020:0461a22": "成。能成是總也。今相續亦如此。直一亦不相",
    "T37n1763_020:0461a23": "續。若直異。亦不相續。要是前法謝後法起。補",
    "T37n1763_020:0461a24": "此曾有之處。假名中道相續語故。從因至果。",
    "T37n1763_020:0461a25": "喻如五味之相續也。法蓮記僧宗曰。第九引",
    "T37n1763_020:0461a26": "經為證。然大品經。乃不說我無我義。說非初",
    "T37n1763_020:0461a27": "心得。非離初心得。成無二之義也。",
    "T37n1763_020:0461a28": "如因乳生酪因酪得生蘇(至)因熟蘇得醍醐。",
    "T37n1763_020:0461a29": "案。道生曰。舉近事。以譬遠理也。僧亮曰。三",
    "T37n1763_020:0461b01": "種中道。以因緣為本。但證因緣餘者。自明先",
    "T37n1763_020:0461b02": "說正因。如乳酪等法也。後破其橫計。成因生",
    "T37n1763_020:0461b03": "之義也。敬遺記僧宗曰。此下第九借譬。以顯",
    "T37n1763_020:0461b04": "中道一異之旨也。先舉三關。此中不許從自",
    "T37n1763_020:0461b05": "他生。許從乳生。此言未了。下因迦葉致難。有",
    "T37n1763_020:0461b06": "無之義乃彰耳。法蓮記僧宗曰。第十借乳酪。",
    "T37n1763_020:0461b07": "為譬亦證成第八無二之旨。而因果相關也。",
    "T37n1763_020:0461b08": "因乳生酪者。後因至果。理不得異。凡聖之",
    "T37n1763_020:0461b09": "理。理相關也。智秀曰。第三次明因果中道。有",
    "T37n1763_020:0461b10": "三番往復也。第一佛自說。第二迦葉難。第三",
    "T37n1763_020:0461b11": "佛答。此下訖無有二相。第一意也。",
    "T37n1763_020:0461b12": "如是酪性為從乳生(至)乃至醍醐亦復如是。",
    "T37n1763_020:0461b13": "案。道生曰。覈論理衷。要從緣生。非他非自",
    "T37n1763_020:0461b14": "也。智秀曰。先開三種章門也。",
    "T37n1763_020:0461b15": "若從他生即是他作非是乳生若非乳生乳無",
    "T37n1763_020:0461b16": "所為。案。道生曰。非乳則無。豈從他耶。僧亮",
    "T37n1763_020:0461b17": "曰。若水能生酪。乳復何為。僧宗曰。即他作",
    "T37n1763_020:0461b18": "者。離乳之外。其餘萬物皆稱他。",
    "T37n1763_020:0461b19": "若自生者不應相似(至)定復不復餘處來也。",
    "T37n1763_020:0461b20": "案。道生曰。苟能自生。何用必續相。似之後",
    "T37n1763_020:0461b21": "耶。僧亮曰。若自生者。不應須乳也。若必續乳",
    "T37n1763_020:0461b22": "而生。不能無因。非自力也。則不俱生者。以續",
    "T37n1763_020:0461b23": "故不俱。若能自生。亦可俱也。不從餘處來者。",
    "T37n1763_020:0461b24": "向以不俱。明不不自生。復似從餘處而來。續",
    "T37n1763_020:0461b25": "彼後也。僧宗曰。此難有三重。一謂不應續乳。",
    "T37n1763_020:0461b26": "二謂應與乳並。三謂應異處來也。",
    "T37n1763_020:0461b27": "當知乳中先有酪相。案。道生曰。不從他來。",
    "T37n1763_020:0461b28": "又不自生。唯應乳出故。言先有其相也。",
    "T37n1763_020:0461b29": "甘味多故不能自變乃至醍醐亦復如是。",
    "T37n1763_020:0461c01": "案。僧亮曰。先有酪相者。先有甘也。不能自變",
    "T37n1763_020:0461c02": "者。待醪乃能變多為少。甘多為乳。甘少為酪。",
    "T37n1763_020:0461c03": "故不一也。同是甘性。性不異故。是中道義。寶",
    "T37n1763_020:0461c04": "亮曰。先有酪相者。因中說果。必有故言有也。",
    "T37n1763_020:0461c05": "是牛食噉水草因緣(至)其乳則有色味之異。",
    "T37n1763_020:0461c06": "案。僧亮曰。廣以事證耳。寶亮曰。名肥膩者。",
    "T37n1763_020:0461c07": "此為行人作譬也。雪山喻五陰身。草譬因果",
    "T37n1763_020:0461c08": "性六行理也。牛譬行人。若於涅槃因果佛性",
    "T37n1763_020:0461c09": "中學。直向佛果。不經四趣。",
    "T37n1763_020:0461c10": "是諸眾生以明無明業因緣故生於二相。",
    "T37n1763_020:0461c11": "案。道生曰。背明成無明故惑不二之相為二",
    "T37n1763_020:0461c12": "相耳。非本二也。",
    "T37n1763_020:0461c13": "若無明轉則變為明(至)亦復如是無有二相。",
    "T37n1763_020:0461c14": "案。僧亮曰。眾生有心。知苦可厭。知樂可求。",
    "T37n1763_020:0461c15": "不識苦故。名無明也。識則無明。之名轉也。是",
    "T37n1763_020:0461c16": "則有明闇之異不一也。",
    "T37n1763_020:0461c17": "迦葉菩薩白佛言世尊(至)乳中有酪是義云何。",
    "T37n1763_020:0461c18": "案。僧亮曰。因緣中道離有無。諸佛上所說。",
    "T37n1763_020:0461c19": "有中道義味。故有問也。僧宗曰。上舉三關。明",
    "T37n1763_020:0461c20": "自他有過。許從乳生。理未可見。假作定有定",
    "T37n1763_020:0461c21": "無之難。使中道之旨顯也。",
    "T37n1763_020:0461c22": "世尊若言乳中定有酪相(至)何故乳中不生於",
    "T37n1763_020:0461c23": "草。案。僧宗曰。百草之中。亦應有乳。如是乳",
    "T37n1763_020:0461c24": "中。亦有草者。草為因也。乳為果也。若使因中",
    "T37n1763_020:0461c25": "有果者。果中亦可有因。是則反覆有過也。",
    "T37n1763_020:0461c26": "善男子不可定言乳中有酪(至)亦不可說從他",
    "T37n1763_020:0461c27": "而生。案。僧亮曰。甘時無醋。故非有。甘為醋",
    "T37n1763_020:0461c28": "因。故非無也。不從他生者。定由乳出。證因義",
    "T37n1763_020:0461c29": "也。僧宗曰。佛自料簡。離二邊而得生酪也。",
    "T37n1763_020:0462a01": "上已簡不從自生。今不復釋也。",
    "T37n1763_020:0462a02": "若言乳中定有酪者(至)乳中定有酪性。案。僧",
    "T37n1763_020:0462a03": "宗曰。黃白恬醋。既不一一種。故知。乳時無",
    "T37n1763_020:0462a04": "有酪也。",
    "T37n1763_020:0462a05": "若言乳中定無酪者(至)不可說言乳中定無酪",
    "T37n1763_020:0462a06": "性。案。僧宗曰。若使乳之無酪。如無菟角者。",
    "T37n1763_020:0462a07": "何故能生於酪。而不生菟角也。",
    "T37n1763_020:0462a08": "若言是酪從他生者(至)不可說言酪從他生。",
    "T37n1763_020:0462a09": "案。僧宗曰。向就定有定無為過。今復料簡",
    "T37n1763_020:0462a10": "從他生之為失也。若從他生。水中何以不生",
    "T37n1763_020:0462a11": "酪耶。",
    "T37n1763_020:0462a12": "善男子是牛食噉草因緣故血則變白。案。",
    "T37n1763_020:0462a13": "僧宗曰。三關之過。上已具釋。今顯正義。非不",
    "T37n1763_020:0462a14": "假緣。得有變義。此明資緣義也。",
    "T37n1763_020:0462a15": "草血滅已眾生福力(至)離乳而有無有是處。",
    "T37n1763_020:0462a16": "案。寶亮曰。草乳雖殊。而有相續。成一味之",
    "T37n1763_020:0462a17": "義不得。執云天然為異也。",
    "T37n1763_020:0462a18": "善男子明與無明亦復如是(至)即成醍醐佛性",
    "T37n1763_020:0462a19": "亦爾。案。僧宗曰。眾生有感果之力。果有酬",
    "T37n1763_020:0462a20": "因之用。故能轉闇為明也。乳之與酪。不得為",
    "T37n1763_020:0462a21": "二。眾生與佛。豈得為二。始終相續。假說為",
    "T37n1763_020:0462a22": "一。正可得言從緣而生也。",
    "T37n1763_020:0462a23": "善男子眾生薄福不見是草(至)即見佛性成無",
    "T37n1763_020:0462a24": "上道。案。曇纖曰。從此下。答問云何諸菩薩。",
    "T37n1763_020:0462a25": "能見難見性也。寶亮曰。佛性非是作法者。謂",
    "T37n1763_020:0462a26": "正因佛性。非善惡所感。云何可造。故知。神明",
    "T37n1763_020:0462a27": "之體。根本有此法性為源。若無如斯天然之",
    "T37n1763_020:0462a28": "質。神慮之本。其用應改。而其用常爾。當知",
    "T37n1763_020:0462a29": "非始造也。若神明一向從業因緣之所稱起。",
    "T37n1763_020:0462b01": "不以此為體者。今云何言毒身之中。有妙藥",
    "T37n1763_020:0462b02": "王。所謂佛性。非是作法耶。故知。據正因而為",
    "T37n1763_020:0462b03": "語也。若是果性。則毒身之中。理自無也。復不",
    "T37n1763_020:0462b04": "應以果來依因。若以果來依因者。勝鬘經應",
    "T37n1763_020:0462b05": "言。依生死故。有如來藏。而云依如來藏。有生",
    "T37n1763_020:0462b06": "死。是名善說。不亦即此文乎。大海雖醎。亦有",
    "T37n1763_020:0462b07": "上味者。微理可據也。",
    "T37n1763_020:0462b08": "譬如虛空震雷起雲(至)能報佛恩真佛弟子。",
    "T37n1763_020:0462b09": "案。僧亮曰。虛空譬佛。雷譬涅槃經。牙譬眾",
    "T37n1763_020:0462b10": "生。花譬見性也。謂佛性由經故見也。僧宗曰。",
    "T37n1763_020:0462b11": "此第十結也。",
    "T37n1763_020:0462b12": "迦葉菩薩白佛言甚奇世尊(至)如汝所歎不違",
    "T37n1763_020:0462b13": "我說。案。僧亮曰。答云何諸菩薩。能見難見",
    "T37n1763_020:0462b14": "性。猶是長壽因也。上辯三歸因之始也。此一",
    "T37n1763_020:0462b15": "答問是因之終也。法瑤曰。從若我住者。已來",
    "T37n1763_020:0462b16": "至文字品。答此問也。上三歸中。明我性有佛",
    "T37n1763_020:0462b17": "性。似如有神我之性。為佛性也。是以今廣明",
    "T37n1763_020:0462b18": "佛性。非有非無。離乎二邊。處於中道。無相可",
    "T37n1763_020:0462b19": "執。若執則墮斷常二見也。其性玄妙。非二乘",
    "T37n1763_020:0462b20": "所測。十住大士。猶尚暖昧。豈非難見耶。智",
    "T37n1763_020:0462b21": "秀曰。此下答問有四番。第一敬歎佛性。佛即",
    "T37n1763_020:0462b22": "述成。第二舉問請答。佛即答也。第三請求立",
    "T37n1763_020:0462b23": "誓。佛即為說也。第四迦葉設難。佛即答也。此",
    "T37n1763_020:0462b24": "即第一敬歎。",
    "T37n1763_020:0462b25": "迦葉菩薩白佛言世尊佛性者云何甚深難見",
    "T37n1763_020:0462b26": "難入。案。智秀曰。此下第二。舉問請答也。歎",
    "T37n1763_020:0462b27": "述已竟。更舉問也。",
    "T37n1763_020:0462b28": "佛言善男子如百盲人(至)三指示之乃言少見。",
    "T37n1763_020:0462b29": "案。僧亮曰。金錍譬諸經教。一指譬三乘諸",
    "T37n1763_020:0462c01": "經。說三涅槃。實欲顯一常住涅槃。文隱義微。",
    "T37n1763_020:0462c02": "譬一指也。二譬法花破二涅槃。一乘雖顯。常",
    "T37n1763_020:0462c03": "我未明。譬二指也。三指者。譬今日佛性常樂",
    "T37n1763_020:0462c04": "之說。即便少見者。見已居終也。終則感果",
    "T37n1763_020:0462c05": "理彰。說已便見。始則事微難說。雖示不了。是",
    "T37n1763_020:0462c06": "以經說十地菩薩。見終不見始也。僧宗曰。盲",
    "T37n1763_020:0462c07": "人譬十地已還。生死者也。百者。蓋十數之極",
    "T37n1763_020:0462c08": "耳。造醫者。善感聖也。寶亮曰。所問難見性",
    "T37n1763_020:0462c09": "者。正因性也。今答中。乃明緣因者。正以得佛",
    "T37n1763_020:0462c10": "果之日。方明識正因也。非唯果性難識。因性",
    "T37n1763_020:0462c11": "亦難知也。下文言。十地知終不知始。是以問",
    "T37n1763_020:0462c12": "在正因。答以緣因。",
    "T37n1763_020:0462c13": "善男子是大涅槃微妙經典(至)如來既說即便",
    "T37n1763_020:0462c14": "少見。案。法瑤曰。十住菩薩。要聞涅槃。乃得",
    "T37n1763_020:0462c15": "髣髴少見佛性。此下明雖聞涅槃。不能得正",
    "T37n1763_020:0462c16": "信有兩已也。寶亮曰。就文求義。此實為難。",
    "T37n1763_020:0462c17": "云何行階。法雲猶不知有佛性。方須佛說。乃",
    "T37n1763_020:0462c18": "得見耶。此謂住前卅心中。初十心者。名十住",
    "T37n1763_020:0462c19": "也。第廿心。名為十行。第卅心名十迴向。若使",
    "T37n1763_020:0462c20": "菩薩。雖無量劫修行苦行。不聞涅槃經者。信",
    "T37n1763_020:0462c21": "首五根。終不可立。信根立時。正第卅心也。此",
    "T37n1763_020:0462c22": "行人者。要須佛說因果之性。方涉信首耳。如",
    "T37n1763_020:0462c23": "向所論。十住菩薩。非是法雲明矣。言少見者。",
    "T37n1763_020:0462c24": "聞佛說後。信慧漸明。故稱少見。",
    "T37n1763_020:0462c25": "是菩薩摩訶薩既得見已(至)緣覺之人能得見",
    "T37n1763_020:0462c26": "耶。案。寶亮曰。此下訖猶為無我輪之所惑。",
    "T37n1763_020:0462c27": "向明菩薩。說因果之性。得進首根立。登於",
    "T37n1763_020:0462c28": "初也。至乎十地行滿之時。所離障薄。于時。",
    "T37n1763_020:0462c29": "始復髣髴見性八自在我空也。雖觀此空。心",
    "T37n1763_020:0463a01": "未淪怙。還入無我心中。以其情未決。故言為",
    "T37n1763_020:0463a02": "無我所惑耳。非是橫計佛地。作無我為惑也。",
    "T37n1763_020:0463a03": "復次善男子譬如遠觀(至)非諸聲聞緣覺所及。",
    "T37n1763_020:0463a04": "案。寶亮曰。凡九譬。為難見作譬也。",
    "T37n1763_020:0463a05": "迦葉菩薩白佛言世尊(至)有眾生性皆說有我。",
    "T37n1763_020:0463a06": "案。道生曰。問意。若唯佛是我。而難見者。",
    "T37n1763_020:0463a07": "凡夫天隔不應生於我想。我想雖惑。要必有",
    "T37n1763_020:0463a08": "由。若有由者。便非懸絕。云何而言十住菩薩。",
    "T37n1763_020:0463a09": "乃髣髴耶。僧宗曰。理既深玄。名亦應貴。云何",
    "T37n1763_020:0463a10": "世人。亦復自造常樂之名。傳之於世耶。智秀",
    "T37n1763_020:0463a11": "曰。此下第四段。雖聞上說。猶未了故。凡夫",
    "T37n1763_020:0463a12": "有我。以為難也。",
    "T37n1763_020:0463a13": "佛言譬如二人共為親友(至)如是二人互相往",
    "T37n1763_020:0463a14": "反。案。道生曰。彼此相益。有親友之義也。僧",
    "T37n1763_020:0463a15": "亮曰。答意。謂雖復有由。而理自隔。如下譬",
    "T37n1763_020:0463a16": "也。菩薩道尊。譬之王子。凡夫無德。譬貧人",
    "T37n1763_020:0463a17": "也。互相往反者。弟子受學。師有化功。彼此相",
    "T37n1763_020:0463a18": "益之義也。法瑤曰。感往則應來者也。僧宗曰。",
    "T37n1763_020:0463a19": "往反者。弘化之與所化之人。懷抱相得也。寶",
    "T37n1763_020:0463a20": "亮曰。此譬大意。與前偷牛譬不異。正為四依",
    "T37n1763_020:0463a21": "人出世為喻也。智秀曰。下有三階。第一顯佛",
    "T37n1763_020:0463a22": "曾為眾生。先說有我。緣盡捨化。理歸聖所也。",
    "T37n1763_020:0463a23": "第二譬眾生於後謬執耶。我第三譬釋迦今",
    "T37n1763_020:0463a24": "日出世而弘化也。此下訖逃至他國。第一譬",
    "T37n1763_020:0463a25": "也。",
    "T37n1763_020:0463a26": "是時貧人見是王子(至)執持是刀逃至他國。",
    "T37n1763_020:0463a27": "案。道生曰。所說真我。能斷眾生斷見之惑。譬",
    "T37n1763_020:0463a28": "之刀也。僧亮曰。真我常住。謂之一也。自在可",
    "T37n1763_020:0463a29": "悅。謂之好也。解則斷惑。喻之刀也。結習永",
    "T37n1763_020:0463b01": "盡。謂淨明也。心中貧著者。真我本以斷貧",
    "T37n1763_020:0463b02": "為用。而見則起貪明不了也。執持是刀者。謂",
    "T37n1763_020:0463b03": "此真理。唯菩薩能說也。逃至他國者。弘化未",
    "T37n1763_020:0463b04": "畢。未應捨謂逃也去此而之彼。謂至他國。",
    "T37n1763_020:0463b05": "貧人於後寄宿他家即於眠中寱藝言刀刀。",
    "T37n1763_020:0463b06": "案。僧亮曰。從師受解。所解之理。是其安",
    "T37n1763_020:0463b07": "處。譬家也。師去失解。譬他家也。本因必發。",
    "T37n1763_020:0463b08": "暫住不久。譬寄宿也。失解起惑。以譬眠也。",
    "T37n1763_020:0463b09": "惑心說我。不由真解。譬眠中之語也。",
    "T37n1763_020:0463b10": "傍人聞之收至王所時王即語汝言刀者可以",
    "T37n1763_020:0463b11": "示我。案。道生曰。若以實為實。乃成竊耳。以",
    "T37n1763_020:0463b12": "不實為實。然後知非也。應詰求其實義。為索",
    "T37n1763_020:0463b13": "示也。僧亮曰。菩薩既去。圓教亦隱。小乘以無",
    "T37n1763_020:0463b14": "我為化。偏教失中。譬謗也。違化得罪。譬收",
    "T37n1763_020:0463b15": "也。必經斷事。譬至王所也。可以示我者。初果",
    "T37n1763_020:0463b16": "已斷。示相之我。是其所了。今責求形色自在",
    "T37n1763_020:0463b17": "之相也。",
    "T37n1763_020:0463b18": "是人具以上事答王(至)欲得刀者實不可得。",
    "T37n1763_020:0463b19": "案。道生曰。分裂詰求。實不可得也。僧亮曰。",
    "T37n1763_020:0463b20": "忘現五陰。推不可得也。",
    "T37n1763_020:0463b21": "臣與王子素為親厚(至)不敢以手棠觸況當故",
    "T37n1763_020:0463b22": "取。案。道生曰。若修得為用。是故取耳。得非",
    "T37n1763_020:0463b23": "修故。故名為竊。僧亮曰。釋所以忘也。眼視譬",
    "T37n1763_020:0463b24": "聞慧。手觸譬思慧。故取譬脩慧也。昔聞雖信。",
    "T37n1763_020:0463b25": "意不思議。況起脩慧。而取耶。所以忘本解",
    "T37n1763_020:0463b26": "也。",
    "T37n1763_020:0463b27": "王復問言卿所見刀(至)我所見者如羖羊角。",
    "T37n1763_020:0463b28": "案。道生曰。似而非也。一往所見。非實之謂",
    "T37n1763_020:0463b29": "也。僧亮曰。羊角邪曲。而以為正。麻米邪我。",
    "T37n1763_020:0463c01": "凡夫持此。以起慢也。",
    "T37n1763_020:0463c02": "王聞是已欣然而咲。案。僧亮曰。有我是實。",
    "T37n1763_020:0463c03": "而無我非果。是聲聞之憂。況無我無實。無我",
    "T37n1763_020:0463c04": "是果理是可欣也。",
    "T37n1763_020:0463c05": "語言汝今隨意所至莫大愁怖。案。僧亮曰。",
    "T37n1763_020:0463c06": "我是惑首。五道是[這言+至]。非我見正不足致憂。",
    "T37n1763_020:0463c07": "我庫藏中都無是刀(至)曾見如是刀不言已便",
    "T37n1763_020:0463c08": "崩。案。僧亮曰。謂三藏經。是小乘法藏。真是",
    "T37n1763_020:0463c09": "佛說。無此我相。況於菩薩。聞此我也。",
    "T37n1763_020:0463c10": "尋立餘子紹繼王位。案。僧亮曰。第二果也。",
    "T37n1763_020:0463c11": "復問群臣汝等曾於(至)皆悉撿挍求索不得。",
    "T37n1763_020:0463c12": "案。僧亮曰。始終皆作無我化也。法瑤曰。經教",
    "T37n1763_020:0463c13": "所明。都無彼人所計之我。況菩薩邊聞所計",
    "T37n1763_020:0463c14": "我耶。歷舉四王。求索不得刀者。明千聖雖異。",
    "T37n1763_020:0463c15": "而經教是同。眾生萬品。而計我斯一也。次第",
    "T37n1763_020:0463c16": "四王者。千聖相繼第四佛也。",
    "T37n1763_020:0463c17": "却後數時先逃王子從他國還歸其本土復得",
    "T37n1763_020:0463c18": "為王。案。僧亮曰。釋迦成佛。",
    "T37n1763_020:0463c19": "既登王位復問諸臣(至)不見我刀真實之相。",
    "T37n1763_020:0463c20": "案。僧亮曰。登王位者。鹿野之說也。外道計",
    "T37n1763_020:0463c21": "我。不同婆羅門計白。神剎利神赤。首陀神",
    "T37n1763_020:0463c22": "黃。旃陀羅計神黑也。時王大咲者。雙樹之說。",
    "T37n1763_020:0463c23": "真實相也。法瑤曰。句明四佛皆同。今明未",
    "T37n1763_020:0463c24": "來亦爾。略舉一耳。",
    "T37n1763_020:0463c25": "善男子菩薩摩訶薩(至)持淨妙刀逃至他國。",
    "T37n1763_020:0463c26": "案。智秀曰。合第一譬也。",
    "T37n1763_020:0463c27": "凡夫愚人說言一切(至)如問刀相答似羊角。",
    "T37n1763_020:0463c28": "案。智秀曰。合第二譬。",
    "T37n1763_020:0463c29": "是諸凡夫次第相續(至)當知即是菩薩相貌。",
    "T37n1763_020:0464a01": "案。智秀曰。合第三譬。",
    "T37n1763_020:0464a02": "大般涅槃經集解卷第二十"
}