{
    "T85n2740_001:0137c12": "金剛般若義記一卷上",
    "T85n2740_001:0137c14": "然真宗虛寂。妙絕言像言。像既絕。豈容名",
    "T85n2740_001:0137c15": "數於其間者。但眾生居見聞之境。處視聽之",
    "T85n2740_001:0137c16": "域。自非垂影像之迹。布聲言之教。無以引之",
    "T85n2740_001:0137c17": "以歸宗。延之以入軼。是以大聖如來。將欲",
    "T85n2740_001:0137c18": "曜真儀於淨土。垂應形於娑婆。故能降神兜",
    "T85n2740_001:0137c19": "率。誕應王宮。降魔成道。處世垂化。形言之",
    "T85n2740_001:0137c20": "迹。自茲而興。但群生根有利鈍不同。心有廣",
    "T85n2740_001:0137c21": "狹之異致。使一味聖典無量軀分。教雖軀分。",
    "T85n2740_001:0137c22": "大判唯二。一曰大乘滿字法門。二曰小乘半",
    "T85n2740_001:0137c23": "字法門。大乘滿字法者。如來始從得道。終",
    "T85n2740_001:0137c24": "至埿曰。大行之徒。諸菩薩等。說華嚴。十地。",
    "T85n2740_001:0137c25": "大雲。法鼓。摩訶般若。大集。涅槃。如是無量",
    "T85n2740_001:0137c26": "諸修多羅海。是等諸經。皆辨生法二空。無作",
    "T85n2740_001:0137c27": "四諦。說應大機。進成大行。運物中極故曰大",
    "T85n2740_001:0137c28": "乘滿字。言周義足。稱曰滿字。小乘半字教者。",
    "T85n2740_001:0137c29": "如來始欲鹿苑終至娑婆羅。為聲聞緣覺。小",
    "T85n2740_001:0138a01": "行之徒。說戒律毘曇。阿含雜藏。如是無量小",
    "T85n2740_001:0138a02": "乘契經。是等諸經。但明生空。及有作四諦說",
    "T85n2740_001:0138a03": "應小機。進成小行。運物未極。稱曰小乘。言局",
    "T85n2740_001:0138a04": "義隱。名為半字。故經云。如是苦等。我於彼",
    "T85n2740_001:0138a05": "經。竟不說之。今此經乃是大乘滿字所攝。就",
    "T85n2740_001:0138a06": "大乘滿字教中。如來一代。凡說八部般若。",
    "T85n2740_001:0138a07": "利益當時。何者為八。初部十萬偈。第二部",
    "T85n2740_001:0138a08": "二萬五千偈。此之二部。猶在西國。此土所",
    "T85n2740_001:0138a09": "無。第三部一萬八千偈。此中名為大品般若。",
    "T85n2740_001:0138a10": "第四部八千偈。此中名為小品般若。第五部",
    "T85n2740_001:0138a11": "四千偈。第六部二千五百偈。此之二部。由",
    "T85n2740_001:0138a12": "在胡本。未曾幡譯。第七部六百偈。此中名",
    "T85n2740_001:0138a13": "為文殊般若。第八部三百偈。而此名金剛般",
    "T85n2740_001:0138a14": "若。然數雖有八。得名唯二。前之七部。同名",
    "T85n2740_001:0138a15": "摩訶般若。第八一部名金剛般若。然名既唯",
    "T85n2740_001:0138a16": "二。所以有八部者。此乃時會不同。廣略有",
    "T85n2740_001:0138a17": "以。故有八部之數。前七摩訶。對小彰大。以",
    "T85n2740_001:0138a18": "法為名。非無金剛之義。第八金剛。此乃寄",
    "T85n2740_001:0138a19": "喻明法。顯其治或之功。非無摩訶之義。且",
    "T85n2740_001:0138a20": "倚互彰名。又人王。光讚。大空。道行等。流",
    "T85n2740_001:0138a21": "支三藏云。此皆十萬偈般若中一品。非是別",
    "T85n2740_001:0138a22": "部。八部大宗。莫不皆名窮眾典之要義。盡",
    "T85n2740_001:0138a23": "萬法之剛。顯明常佛果。至極圓報。佛性正",
    "T85n2740_001:0138a24": "因。十地了因。二種智慧。顯性之解。解滿性",
    "T85n2740_001:0138a25": "顯。則證於常果。於菩薩所行。其德具足。若",
    "T85n2740_001:0138a26": "談其體。則古今清淨。離有離無。言語道斷。",
    "T85n2740_001:0138a27": "心行處滅。若辯其用。則無相未常不相。大",
    "T85n2740_001:0138a28": "用無方。曠周法界。此是八部大宗。今言金",
    "T85n2740_001:0138a29": "剛者。此借喻之名。然世間金剛。有其多義。",
    "T85n2740_001:0138b01": "金略明三種。一寶中最精。希有難得。若人得",
    "T85n2740_001:0138b02": "者。則除貧得福。二體性堅實。能壞萬物。不",
    "T85n2740_001:0138b03": "為萬物所爼。三隨寶住處。能辟毒氣。喻般",
    "T85n2740_001:0138b04": "若亦爾。明般若妙慧。萬行中主。若人得者。則",
    "T85n2740_001:0138b05": "離生死貧窮。證涅槃福樂之果。二明般若智",
    "T85n2740_001:0138b06": "慧。以此法性為體。能彌或盡原。不為煩或所",
    "T85n2740_001:0138b07": "爼。三明般若住處不為邪魔所繞有此相似。",
    "T85n2740_001:0138b08": "借之為況。故云金剛。般若者。是中國語音。",
    "T85n2740_001:0138b09": "此方云智慧。能照盡空原。窮監萬有。故云智",
    "T85n2740_001:0138b10": "慧。仍彼語音。稱曰般若。波羅蜜者。亦是西",
    "T85n2740_001:0138b11": "音。此方名度。亦言到彼岸。明大涅槃。清昇累",
    "T85n2740_001:0138b12": "表。名為彼岸。若人修學般若。則能超度生死。",
    "T85n2740_001:0138b13": "到大涅槃。存彼語音。名波羅蜜。經者。中國",
    "T85n2740_001:0138b14": "名修多羅。此方名為本。明聖人言語。能與眾",
    "T85n2740_001:0138b15": "生。生善滅惡。修道之本又理教相望。互為本",
    "T85n2740_001:0138b16": "義。明理不自顯。由教故彰。若不得言。無以",
    "T85n2740_001:0138b17": "得證。故論云。果雖不住道。而道能為因。此明",
    "T85n2740_001:0138b18": "教為理本。然教不自發。由理故生。故論云。",
    "T85n2740_001:0138b19": "若不證者。則不能說。此明理為教本。具此二",
    "T85n2740_001:0138b20": "義。故名為本。今言經者。乃是此方五經之名。",
    "T85n2740_001:0138b21": "鬚其字當修多羅。非正相幡。所以得用經字。",
    "T85n2740_001:0138b22": "相鬚者。凡有三義。一說人相似。二常義是同。",
    "T85n2740_001:0138b23": "三所隨人情所貴。具此義故。以經代之。經者",
    "T85n2740_001:0138b24": "常也。雖復先賢後聖。代謝不同。而君子風",
    "T85n2740_001:0138b25": "禮始終常定。故名為常。明佛法亦爾。然三",
    "T85n2740_001:0138b26": "世諸佛。雖復隨滅去留。而教軌常定。故名",
    "T85n2740_001:0138b27": "為經。論者佛去世後。像連之中。北天笠有",
    "T85n2740_001:0138b28": "大乘開士。名和修槃陀。亦名婆藪豆。此方",
    "T85n2740_001:0138b29": "云天方菩薩。亦名天親菩薩。付法藏中。是",
    "T85n2740_001:0138c01": "第二十人。實是高行大士。妙辯超群。遍見",
    "T85n2740_001:0138c02": "如來大小教意。常以此經文約義隱。理教玄",
    "T85n2740_001:0138c03": "密。恐末代眾生。尋此略文。取悟莫由。故能",
    "T85n2740_001:0138c04": "仰依聖典。圓制茲論。廣釋實相。敷宣玄要。",
    "T85n2740_001:0138c05": "欲今顯剛中舉大道再興。然無盡法燈。庚暉",
    "T85n2740_001:0138c06": "長夜。問答解釋。目之名論。故名此經。云金",
    "T85n2740_001:0138c07": "剛般若波羅蜜經　然聖人出世。正為利益",
    "T85n2740_001:0138c08": "眾生。但利道多途。化門非一。化意業冥加。",
    "T85n2740_001:0138c09": "與念增道。然能化有三為化眾生。亦有三種。",
    "T85n2740_001:0138c10": "一邪歸依。二未知法。三禪默眾生。邪歸依",
    "T85n2740_001:0138c11": "者。此人有心求出。但所憑非正。故曰邪歸",
    "T85n2740_001:0138c12": "依。如來為此眾生。故以身業神通。顯佛法",
    "T85n2740_001:0138c13": "勝事。轉彼邪心。迴令入正。此是身業。益",
    "T85n2740_001:0138c14": "利邪歸眾生。未知者。此人敬信佛法。但於",
    "T85n2740_001:0138c15": "法未解。故以口業辨才。廣說三乘教門。修",
    "T85n2740_001:0138c16": "道方軌。令使得知。此是口業。教化未知法眾",
    "T85n2740_001:0138c17": "生。禪默者。此人唯樂獨靜。厭於憒閙。宜以",
    "T85n2740_001:0138c18": "意業冥加。使增道位。此是業。利益禪默眾",
    "T85n2740_001:0138c19": "生。此汎舉三人。彰三業不同。若就一人始",
    "T85n2740_001:0138c20": "終。亦須三業。何者此人。雖有心求道。而",
    "T85n2740_001:0138c21": "不歸得方。故先示身業神通。令生正信。雖",
    "T85n2740_001:0138c22": "得正信。猶未知法。次以口業就法。令使得",
    "T85n2740_001:0138c23": "解。雖復生信得解。猶未得證。故以意業與",
    "T85n2740_001:0138c24": "念。令使得證。今此經乃是三業中。口業利",
    "T85n2740_001:0138c25": "益。為未知法眾生。轉法輪令使得知　如",
    "T85n2740_001:0138c26": "是已下。終盡奉行。是經之大體。若依此方",
    "T85n2740_001:0138c27": "舊解。不問廣略。皆為三分。謂序正流通。依",
    "T85n2740_001:0138c28": "外國法師。就此經中。分開為十二分。第一",
    "T85n2740_001:0138c29": "序分。第二護念付囑分。第三住分。第四如",
    "T85n2740_001:0139a01": "實修行分。第五如來非有為相分。第六信者",
    "T85n2740_001:0139a02": "分。第七校量分。第八顯性分。第九利益分。",
    "T85n2740_001:0139a03": "第十斷疑分。第十一不住道分。第十二流通",
    "T85n2740_001:0139a04": "分。若以三分相收。初明加其序。復帖流通。",
    "T85n2740_001:0139a05": "中間十分。還是正說。然十二分。釋名生起。",
    "T85n2740_001:0139a06": "具作疑情。至時當解。今略以義次。令文勢",
    "T85n2740_001:0139a07": "相連。所以十二分中。先明序者。但如來曠",
    "T85n2740_001:0139a08": "劫。積德證法在己。欲以己之所得。說示眾",
    "T85n2740_001:0139a09": "生。而眾生未知如來。得是不思議法。是故",
    "T85n2740_001:0139a10": "先假時託處。發起群機。藉此由致　下正說",
    "T85n2740_001:0139a11": "得起。是故第一。別明其序。序義已彰。宜應",
    "T85n2740_001:0139a12": "即說　但法須人請。若不請而說。則聞法之",
    "T85n2740_001:0139a13": "徒。不生難遭之相。是故須菩提將請先歎。",
    "T85n2740_001:0139a14": "歎如來善能護念付囑。二種菩薩即以歎為",
    "T85n2740_001:0139a15": "名。是故第二。次明護念付囑分。讚歎於前。",
    "T85n2740_001:0139a16": "即便請問住地方軌　如來依請而答。廣明住",
    "T85n2740_001:0139a17": "地法用。是故第三。次明住分。然住德雖滿。",
    "T85n2740_001:0139a18": "勝進宜行。若不更修萬行。則佛果路遙。無",
    "T85n2740_001:0139a19": "以速證。是故第四。次明如實修行分。然勝",
    "T85n2740_001:0139a20": "行既成。則因道圓備。但因不妄施。理招勝",
    "T85n2740_001:0139a21": "報。無相因成。無為果就。是故第五。次明",
    "T85n2740_001:0139a22": "如來非有為相分。然因深果妙。聖不虛辨。第",
    "T85n2740_001:0139a23": "六信者分。既當機而說。必有信受深經。其",
    "T85n2740_001:0139a24": "福彌多。自非假近相比。無以顯持經福大。是",
    "T85n2740_001:0139a25": "故第七。次明校量勝分。然持經獲福。則能",
    "T85n2740_001:0139a26": "資發妙解。顯本真無證為已用。是故第八。次",
    "T85n2740_001:0139a27": "明顯性分。然性理既顯。則慧觀轉明。能令",
    "T85n2740_001:0139a28": "行人。近除罪障。當獲妙果。未成佛已來。人",
    "T85n2740_001:0139a29": "天勝報。莫不備受。故第九明利益分。然人",
    "T85n2740_001:0139b01": "天近報可何爾。而招菩提大果。寧可即得。自",
    "T85n2740_001:0139b02": "非備斷眾疑。無以可證。是故第十。次明斷",
    "T85n2740_001:0139b03": "疑分。然疑網既消。則能甄除生死。故與世",
    "T85n2740_001:0139b04": "同居。復能具大慈悲。鬧悼三有。不住涅槃。",
    "T85n2740_001:0139b05": "故次明第十一明不住道分。然上來所說。皆",
    "T85n2740_001:0139b06": "是利益當時。而如來大悲復欲以此勝法。澤",
    "T85n2740_001:0139b07": "沾遐代。是故第十二分。次明流通分。初明",
    "T85n2740_001:0139b08": "序分。言序者。說前由致。發起所說。目之為",
    "T85n2740_001:0139b09": "序。序有二種。一是證信。二是發起。證信",
    "T85n2740_001:0139b10": "序者。就所為作名。發起序者。當體為目。就",
    "T85n2740_001:0139b11": "二序中。解有三幡。一明立二序意。二釋二",
    "T85n2740_001:0139b12": "序名有與奪。三判二序經文通局。初明序意。",
    "T85n2740_001:0139b13": "凡言序者。與經作序。經既無二。何意序便有",
    "T85n2740_001:0139b14": "二。解云。經若唯一。序亦無殊。但今一經",
    "T85n2740_001:0139b15": "為二經。故須立二序。何者一經為二。然法",
    "T85n2740_001:0139b16": "出佛口。是佛所說經。轉付阿難。是阿難所",
    "T85n2740_001:0139b17": "傳經。但阿難所傳書之竹帛。利益未來。如",
    "T85n2740_001:0139b18": "來所說。利益現在。正以人有上下傳不同。益",
    "T85n2740_001:0139b19": "有現未二時之異。以斯義故。一經為二。對",
    "T85n2740_001:0139b20": "此二經。須立二序。對現在如來說。須立發",
    "T85n2740_001:0139b21": "起序。對未來阿難傳。須立證信序。第二次",
    "T85n2740_001:0139b22": "辨二序名有與奪。然二序大意。都為生信。",
    "T85n2740_001:0139b23": "若無信器。法則不傳。是故如來。將欲說法。",
    "T85n2740_001:0139b24": "先現瑞相。發起淨信。以此發起。令物生信。",
    "T85n2740_001:0139b25": "即是證信序。然阿難所引。發起所傳。亦是",
    "T85n2740_001:0139b26": "發起序。若爾二序皆通。何意阿難經初。名",
    "T85n2740_001:0139b27": "證信序。如來經初。立發起序。釋云　佛是大",
    "T85n2740_001:0139b28": "聖。理合可信。故就序為名。名發起序。阿難",
    "T85n2740_001:0139b29": "是不足之人。恐未來不信。故就證信事為名。",
    "T85n2740_001:0139c01": "故名證信序。第三次解二序。經文前却。如",
    "T85n2740_001:0139c02": "是我聞兩句。望現在如來經。一向無發起。望",
    "T85n2740_001:0139c03": "未來阿難經。一向是證信。一時已下。望如",
    "T85n2740_001:0139c04": "來現在。皆發起義。何以得知。然時處及八。",
    "T85n2740_001:0139c05": "是起說中要。故知有發起。爾時世尊已下。阿",
    "T85n2740_001:0139c06": "難引來。亦成證信義。但經初六句。是佛教",
    "T85n2740_001:0139c07": "阿難。置在一切經首。故判為證信序。爾時",
    "T85n2740_001:0139c08": "世尊已下。明發起事別。不同餘經。故判為",
    "T85n2740_001:0139c09": "發起序也。就證信序中。有六句。一如是。二",
    "T85n2740_001:0139c10": "我聞。三一時。四婆伽婆　五住處。六同聞。然",
    "T85n2740_001:0139c11": "六句大意。皆為生信。亦得義兼表異外道阿",
    "T85n2740_001:0139c12": "陀為吉等證生信。所以先標如是者。若不先",
    "T85n2740_001:0139c13": "標法體在初。則信無所歸。是故先明如是。我",
    "T85n2740_001:0139c14": "聞者。出能聞人。既舉法在初。聞必有人。故次",
    "T85n2740_001:0139c15": "明我聞。一時者。明聞經時節。既有能聞之",
    "T85n2740_001:0139c16": "人。聞必有時。故次明一時。婆伽婆者。辨能說",
    "T85n2740_001:0139c17": "人。難云聞有時。未知從誰而聞。故次明佛",
    "T85n2740_001:0139c18": "婆伽婆。雖辨說人。然說必有處。故次云在。",
    "T85n2740_001:0139c19": "舍婆提城。雖知處所。猶未知與誰共聞。故",
    "T85n2740_001:0139c20": "次云與大比丘眾。千二百五十人俱。文義相",
    "T85n2740_001:0139c21": "乘。皆為成信也。如是者。是信順之辭。然佛",
    "T85n2740_001:0139c22": "法大海。以信故入。以智故度。信者當言。是",
    "T85n2740_001:0139c23": "事如是。不信者當言。是事不如是。有信之",
    "T85n2740_001:0139c24": "人。入佛法中。多所利益。是故佛法初首。先",
    "T85n2740_001:0139c25": "唱如是。未期信相。釋論廣說。此但釋大意。",
    "T85n2740_001:0139c26": "猶未消文。今信如是者。解有二種。一就佛。",
    "T85n2740_001:0139c27": "二就理。就佛解者。明三世諸佛。所說不異。",
    "T85n2740_001:0139c28": "故名為如。以同說故。得名為是。正以諸佛",
    "T85n2740_001:0139c29": "同說。是故可信。就理者。明諸法實相。古今",
    "T85n2740_001:0140a01": "不異。故名為如。如說故。得名為是。既是如",
    "T85n2740_001:0140a02": "理之言。不增不減。決定可信。故言如是。□",
    "T85n2740_001:0140a03": "□我聞者。次解能聞人。應問是中言我者誰。",
    "T85n2740_001:0140a04": "又佛法無我。何故稱我。又復正應耳聞。何",
    "T85n2740_001:0140a05": "故言我聞。釋云。是中言我者。若就別傳。則",
    "T85n2740_001:0140a06": "是須菩提。若據通而言。是阿難云我聞。然",
    "T85n2740_001:0140a07": "如來所說。有三乘法藏。傳持法人。亦有三",
    "T85n2740_001:0140a08": "種。一名阿難陀。此方名歡喜。持小乘法藏。",
    "T85n2740_001:0140a09": "二名阿難陀拔陀。此方名歡喜賢。持中乘法",
    "T85n2740_001:0140a10": "藏。三名阿難陀婆伽羅。此方名歡喜海。持",
    "T85n2740_001:0140a11": "大乘法藏。三名雖殊。正是一人。如舍利□□",
    "T85n2740_001:0140a12": "□大女。汝於三乘當何悉求。天日若以小乘",
    "T85n2740_001:0140a13": "化我。即為聲聞等。此亦如是。以法不同。故",
    "T85n2740_001:0140a14": "作三名。此義出闍王懺悔經。此三人中。前",
    "T85n2740_001:0140a15": "二人有親聞者。有傳聞故。千結集中。阿難",
    "T85n2740_001:0140a16": "昇坐說偈云。佛初說法時。爾時我不見。如",
    "T85n2740_001:0140a17": "是展轉聞。佛遊彼羅奈。為五比丘。說四諦",
    "T85n2740_001:0140a18": "之法輪。不得皆云親聞。第三阿難。得言常",
    "T85n2740_001:0140a19": "聞。故涅槃云。阿難多聞士。自然能解了。是",
    "T85n2740_001:0140a20": "常及無常。或云得覺性三昧。一切常聞。故",
    "T85n2740_001:0140a21": "知。是阿難稱我也。然一切諸經。皆總□□",
    "T85n2740_001:0140a22": "□□有別傳者。此經別傳。是須菩提。何以",
    "T85n2740_001:0140a23": "得知。下經中須菩提聞名請受。故知是也。又",
    "T85n2740_001:0140a24": "復依文殊結集中。明如來在此世間。外不至",
    "T85n2740_001:0140a25": "彼世界。諸佛集說法。即名諸佛集會經。亦",
    "T85n2740_001:0140a26": "名諸佛詻經。文殊後時。結集大乘。召諸菩",
    "T85n2740_001:0140a27": "薩。及大羅漢。無量無邊。各各稱某甲經。我",
    "T85n2740_001:0140a28": "從佛聞。須菩提云。金剛般若。我從佛聞。以",
    "T85n2740_001:0140a29": "此文證。故知是也。然佛法無我。何故稱我。",
    "T85n2740_001:0140b01": "釋云。理雖無我。而不壞假名。若不言我。則",
    "T85n2740_001:0140b02": "亦無聞。化道則絕。是故□□□我而得說我。",
    "T85n2740_001:0140b03": "如人以金易銅。賣買法爾。人無咲者世俗諦",
    "T85n2740_001:0140b04": "中假名說我。智者不怪也。聞者耳根不壞。",
    "T85n2740_001:0140b05": "聲在可聞境。意欲作聞相。因緣和合。應言",
    "T85n2740_001:0140b06": "耳聞。云何言我聞。釋云。雖無神主。而不無",
    "T85n2740_001:0140b07": "假名綰御。以別歸總。故稱我聞也。一時者。辨",
    "T85n2740_001:0140b08": "說經時節。如人王經中。明如來昔二十九年。",
    "T85n2740_001:0140b09": "說摩訶般若。天王聞般若。光讚般若。金剛",
    "T85n2740_001:0140b10": "般若。以此文證。是知時節。而解者不以為",
    "T85n2740_001:0140b11": "定。未能□□□□以說此一部經竟。故總云",
    "T85n2740_001:0140b12": "一時也。婆伽婆者。是能說人。正以從佛邊",
    "T85n2740_001:0140b13": "聞。是故可信。然婆伽婆。是中國語音。諸佛",
    "T85n2740_001:0140b14": "無量名中。謂此名最勝。統合多義。或言解",
    "T85n2740_001:0140b15": "空義。復能分別諸法總相。或言有人名聲。",
    "T85n2740_001:0140b16": "或言能破煩惱。或言是大丈夫義。既眾多不",
    "T85n2740_001:0140b17": "可定釋。故存胡本。名婆伽婆也。在舍婆提",
    "T85n2740_001:0140b18": "城者。辨其住處。然法身無像。不假方土所",
    "T85n2740_001:0140b19": "居。或言如來常在。聖行中住。而言在舍婆",
    "T85n2740_001:0140b20": "城者何也。釋云。佛有二種。一父母生身。□",
    "T85n2740_001:0140b21": "□□□身佛。今就父母生身。隨化所居。故",
    "T85n2740_001:0140b22": "言在也。舍婆提者。是中國語音。昔兄弟二",
    "T85n2740_001:0140b23": "人。弟名舍婆。此云幼少。兄名婆提。此云",
    "T85n2740_001:0140b24": "不可害　於此處學仙道。後人於中立城。即",
    "T85n2740_001:0140b25": "因人以為名。弟略去婆。兄略去阿。故云舍",
    "T85n2740_001:0140b26": "婆提城也。釋論中。廣解住城因緣。如來所",
    "T85n2740_001:0140b27": "以多住二城。為報生身恩。多住舍婆提。為",
    "T85n2740_001:0140b28": "報法身恩。多住王舍城。又此二城。多有聰",
    "T85n2740_001:0140b29": "明利智。諸大論師。如來如師子王。又有邪",
    "T85n2740_001:0140c01": "見重病。如來如藥□□又此二城。恒常豐樂。",
    "T85n2740_001:0140c02": "又為護釋種弟子□□□□量因緣。是故在",
    "T85n2740_001:0140c03": "舍婆提城也。祇樹給孤獨薗者。共其別處。但",
    "T85n2740_001:0140c04": "彼城是寬廣。有二精舍。一摩伽羅母堂。二",
    "T85n2740_001:0140c05": "祇陀精舍。故須曲指住處。祇者。是波斯[打-丁+匿]王",
    "T85n2740_001:0140c06": "太子。名祇陀。給孤獨者。是須達長者。此人",
    "T85n2740_001:0140c07": "好濟孤貧。因人即號給孤獨氏。但祇陀先有",
    "T85n2740_001:0140c08": "此薗。須達後時。布金買得。因相爾歡□□",
    "T85n2740_001:0140c09": "□精舍。祇陀因樹為名。須達從薗受稱。並",
    "T85n2740_001:0140c10": "存□□□□祇樹給孤獨薗也。與大比丘者",
    "T85n2740_001:0140c11": "出□□□□□□具例諸眾中。但舉比丘。復",
    "T85n2740_001:0140c12": "不□□□□□□□□□□比丘者。是外國",
    "T85n2740_001:0140c13": "語音。此方無名□□□□□□□□□是出",
    "T85n2740_001:0140c14": "家名字。或言怖魔是人□□□□□□□□□",
    "T85n2740_001:0140c15": "唱言某長者子。今日出家。虛空□□□□□",
    "T85n2740_001:0140c16": "□□□魔王聞之。即大驚怖。故云怖□□□",
    "T85n2740_001:0140c17": "□□□□□月天女問舍利弗四種食法舍□",
    "T85n2740_001:0140c18": "□□□□□□□□歷星月因得食名為仰口",
    "T85n2740_001:0140c19": "□□□□□□□□□□而得利者名為下",
    "T85n2740_001:0140c20": "口。憐國聘使。通□□□□□□□□名為方",
    "T85n2740_001:0140c21": "口。和合湯藥行醫□□□□□□□□□□",
    "T85n2740_001:0140c22": "食名淨乞士。大者皆是無學□□□□□□",
    "T85n2740_001:0140c23": "□□□□大人恭敬。或言徒眾大。故名大",
    "T85n2740_001:0140c24": "比丘也。□□□□□□伽。此云和合眾。四",
    "T85n2740_001:0140c25": "人已上。終至百千。同一□□□□□□□名",
    "T85n2740_001:0140c26": "和合眾。千二百五十人者。舉其大數□□□",
    "T85n2740_001:0140c27": "□□□□人有千眷屬。沙然道有二百五十",
    "T85n2740_001:0140c28": "弟子□□□□□□□度故云千二百五十人俱",
    "T85n2740_001:0140c29": "也。然是等諸□□□□□□以常隨佛者。釋",
    "T85n2740_001:0141a01": "云。為報佛恩。常隨□□□□□嚴徒眾。益佛",
    "T85n2740_001:0141a02": "德轉尊。又為聽法□□□□□□云無求。何",
    "T85n2740_001:0141a03": "故聽法。佛尚聽法堂□□□□□□□□釋",
    "T85n2740_001:0141a04": "論說。上來六句。明證信□□□□□□□□",
    "T85n2740_001:0141a05": "□□□已下明發起序。但發起不□□□□□",
    "T85n2740_001:0141a06": "□□□□□地廣集有緣。或自時□□□□",
    "T85n2740_001:0141a07": "□□□□□□□□使物致疑。或入三昧□",
    "T85n2740_001:0141a08": "□□□□□□□□□□□□□食由緣昇坐",
    "T85n2740_001:0141a09": "入。"
}