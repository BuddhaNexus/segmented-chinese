{
    "T23n1442_049:0893c14": "根本說一切有部毘奈耶卷第四",
    "T23n1442_049:0893c15": "十九",
    "T23n1442_049:0893c17": "三藏法師義淨奉　制譯",
    "T23n1442_049:0893c18": "83 詐言不知學處詐言不知學處第八十三",
    "T23n1442_049:0893c19": "爾時薄伽梵在室羅伐城逝多林給孤獨園。",
    "T23n1442_049:0893c20": "佛告諸苾芻：「半月半月應說波羅底木叉戒。」",
    "T23n1442_049:0893c21": "時諸苾芻奉教而說。六眾苾芻聽戒之時作",
    "T23n1442_049:0893c22": "如是語：「具壽！我今始知是法在戒經中說。」諸",
    "T23n1442_049:0893c23": "苾芻報曰：「豈可具壽於半月半月說戒經時",
    "T23n1442_049:0893c24": "不聽聞耶？」六眾答曰：「我今豈可唯聽說此更",
    "T23n1442_049:0893c25": "無餘事，於諸欲境亦復思量。」諸苾芻白佛，佛",
    "T23n1442_049:0893c26": "言：「此等愚人輕慢學處，乃至我觀十利，為諸",
    "T23n1442_049:0893c27": "弟子制其學處，應如是說：",
    "T23n1442_049:0893c28": "「若復苾芻半月半月說戒經時作如是語：『具",
    "T23n1442_049:0893c29": "壽！我今始知是法戒經中說。』諸苾芻知是苾",
    "T23n1442_049:0894a01": "芻若二若三同作長淨，況復過此，應語彼言：",
    "T23n1442_049:0894a02": "『具壽！非不知故得免其罪，汝所犯罪應如法",
    "T23n1442_049:0894a03": "說悔。』當勸喻言：『具壽！此法希奇難可逢遇，汝",
    "T23n1442_049:0894a04": "說戒時不恭敬、不住心、不慇重、不作意、不一",
    "T23n1442_049:0894a05": "想、不攝耳、不策念而聽法。』者，波逸底迦。」",
    "T23n1442_049:0894a06": "若復苾芻者，謂是六眾，餘義如上。說戒經時",
    "T23n1442_049:0894a07": "者，謂從四他勝乃至七滅諍法，相次而說詮",
    "T23n1442_049:0894a08": "其要義。我今始知等者，謂六眾苾芻與餘苾",
    "T23n1442_049:0894a09": "芻屢同聽戒，而彼故言我不知者，意欲令他",
    "T23n1442_049:0894a10": "心生憂悔故、諠惱時眾故。諸苾芻當勸喻言",
    "T23n1442_049:0894a11": "等者，明不恭敬等有所虧失故。此中犯相者，",
    "T23n1442_049:0894a12": "苾芻見說四他勝時，如是乃至十三殘罪、七",
    "T23n1442_049:0894a13": "滅諍法，作如是說者，一一說時皆得波逸底",
    "T23n1442_049:0894a14": "迦罪。若實不了知如愚癡人者，說實無犯。又",
    "T23n1442_049:0894a15": "無犯者，廣說如上。",
    "T23n1442_049:0894a16": "84 作針筒學處作針筒學處第八十四",
    "T23n1442_049:0894a17": "佛在室羅伐城逝多林給孤獨園。有一工人",
    "T23n1442_049:0894a18": "名曰達摩，善牙骨作，先於無衣外道心生敬",
    "T23n1442_049:0894a19": "信，因來寺中就乞食苾芻而聽法要，遂於佛",
    "T23n1442_049:0894a20": "教深起信心。復為演說七有事福業，彼既聞",
    "T23n1442_049:0894a21": "已作如是念：「我先無知歸露形者，彼以拔髮",
    "T23n1442_049:0894a22": "為業苦身修行，既處邪邊靡涉中道。我今宜",
    "T23n1442_049:0894a23": "應棄彼偽教契想真宗，現在當來冀希津濟。",
    "T23n1442_049:0894a24": "然我家業貧窶難修福業，宜可自勵役己惠",
    "T23n1442_049:0894a25": "人。」即便以自工巧告諸苾芻曰：「我善牙作，若",
    "T23n1442_049:0894a26": "須針筒我當施手。」時有苾芻令造象牙針筒，",
    "T23n1442_049:0894a27": "奇巧可愛，餘苾芻嗟歎驚訝復令其作。如",
    "T23n1442_049:0894a28": "是轉展乃至多人，匠者象牙因斯罄盡。復令",
    "T23n1442_049:0894a29": "骨作骨盡，用角角復終盡。時彼工人因致貧",
    "T23n1442_049:0894b01": "困，衣不掩形食不資口。時露形者見而告曰：",
    "T23n1442_049:0894b02": "「爾於昔時歸依我等家道豐贍，今依剃髮遂",
    "T23n1442_049:0894b03": "致困窮，以此察之孰為勝侶？」時諸少欲苾芻，",
    "T23n1442_049:0894b04": "聞是語已共生嫌賤：「云何苾芻使他工人不",
    "T23n1442_049:0894b05": "知量度，以至貧窮復致譏醜？」以緣白佛，佛告",
    "T23n1442_049:0894b06": "諸苾芻，廣如上說，乃至「制其學處，應如是說：",
    "T23n1442_049:0894b07": "「若復苾芻用骨牙角作針筒，成者應打碎，波",
    "T23n1442_049:0894b08": "逸底迦。」",
    "T23n1442_049:0894b09": "若復苾芻者，謂此法中人。其骨牙角如事可",
    "T23n1442_049:0894b10": "知。有二種針筒：一、筒子，二、合子。若用骨牙角",
    "T23n1442_049:0894b11": "作者，二皆不許。若自、若他並不應作。若成者",
    "T23n1442_049:0894b12": "即應打碎，其罪說悔。其所對之人應問云：「爾",
    "T23n1442_049:0894b13": "針筒打碎未？」若不問者得惡作罪，問以方",
    "T23n1442_049:0894b14": "悔。苾芻應用竹葦為筒，或氈片等以安其針。",
    "T23n1442_049:0894b15": "時可數看勿令生垢，此皆無犯。又無犯者，廣",
    "T23n1442_049:0894b16": "說如上。",
    "T23n1442_049:0894b17": "85 作過量床學處作過量床學處第八十五",
    "T23n1442_049:0894b18": "佛在室羅伐城逝多林。時有苾芻人間遊行，",
    "T23n1442_049:0894b19": "至逝多林門日暮門閉，即於門屋下坐短脚",
    "T23n1442_049:0894b20": "床。既洗足已斂身入定，有蛇愛冷在床前住，",
    "T23n1442_049:0894b21": "見苾芻垂頭遂螫其額，因致身亡，遂生三十",
    "T23n1442_049:0894b22": "三天端拱而坐。時天帝釋遣五百婇女而為",
    "T23n1442_049:0894b23": "給侍，天女瓔珞出妙音聲，能令聞者心生愛",
    "T23n1442_049:0894b24": "樂。時彼天子雖聞其聲不相觀視，彈指告言：",
    "T23n1442_049:0894b25": "「姊妹！何因惱我。」天女見已嗟歎奇異，遂以其",
    "T23n1442_049:0894b26": "事往白帝釋。天主報曰：「汝等可持大鏡安在",
    "T23n1442_049:0894b27": "彼前。」女便置鏡，時彼天人方覩自身，具諸瓔",
    "T23n1442_049:0894b28": "珞周匝嚴飾，深生厭離說伽他曰：",
    "T23n1442_049:0894b29": "「於此世間中，　　人身最難得；",
    "T23n1442_049:0894c01": "正信如來教，　　出家為更難。",
    "T23n1442_049:0894c02": "如斯難遇事，　　而我已曾得；",
    "T23n1442_049:0894c03": "云何喪法眼，　　墮於牢獄中？",
    "T23n1442_049:0894c04": "我不得正見，　　終不受欲樂；",
    "T23n1442_049:0894c05": "由斯障解脫，　　當淪於惡趣。",
    "T23n1442_049:0894c06": "我居天女內，　　如被鬼神圍；",
    "T23n1442_049:0894c07": "入此愚癡林，　　云何當出離？」",
    "T23n1442_049:0894c08": "法爾諸天初生之時得三種念：「我於何處死？",
    "T23n1442_049:0894c09": "今於何處生？復由何業力？」即便觀知從人中",
    "T23n1442_049:0894c10": "死，生在三十三天，由淨持戒善業所感。作是",
    "T23n1442_049:0894c11": "念已，時諸天女告天子曰：「大仙！今可往禮帝",
    "T23n1442_049:0894c12": "釋，方與我等共為歡戲。」天子答曰：「姊妹！天主",
    "T23n1442_049:0894c13": "帝釋者，已能遠離染瞋癡耶？」白言：「未離。」天子",
    "T23n1442_049:0894c14": "曰：「姊妹！我昔歸依大師世尊，離染瞋癡而行",
    "T23n1442_049:0894c15": "禮敬。云何今時禮具三毒？姊妹！頗有因緣能",
    "T23n1442_049:0894c16": "令帝釋禮敬我不？」天女答曰：「有勝苑園名為",
    "T23n1442_049:0894c17": "妙地，中有住處是天仙所居。若在其中而出",
    "T23n1442_049:0894c18": "家者，帝釋自往申其禮敬。」是時天子於天婇",
    "T23n1442_049:0894c19": "女作鬼神想，棄之而去。往妙地中天仙住處，",
    "T23n1442_049:0894c20": "於彼眾內而為出家。爾時帝釋聞是事已，詣",
    "T23n1442_049:0894c21": "苑園中躬申禮敬，稱善而退。天子自念：「我若",
    "T23n1442_049:0894c22": "不往禮覲世尊，即受天樂者是所不應。今我",
    "T23n1442_049:0894c23": "先當禮世尊足。」是時天子以天四花置衣裾",
    "T23n1442_049:0894c24": "內，諸妙瓔珞具莊嚴身，猶如壯士屈伸臂頃，",
    "T23n1442_049:0894c25": "於天宮沒現逝多林。由彼天光威神力故，光",
    "T23n1442_049:0894c26": "明赫奕周遍照曜逝多園林。詣世尊所頂禮",
    "T23n1442_049:0894c27": "雙足，即以天花布在佛前虔誠供養，繞佛三",
    "T23n1442_049:0894c28": "匝在一面坐，以妙伽他請世尊曰：",
    "T23n1442_049:0894c29": "「我居天女內，　　如被鬼神圍；",
    "T23n1442_049:0895a01": "入愚闇稠林，　　云何修出離？」",
    "T23n1442_049:0895a02": "世尊告曰：",
    "T23n1442_049:0895a03": "「有妙平直道，　　去處無所畏；",
    "T23n1442_049:0895a04": "法忍為大牛，　　牽車無亂響；",
    "T23n1442_049:0895a05": "慚愧充机褥，　　專念為侍從；",
    "T23n1442_049:0895a06": "智慧御車人，　　正見令前導。",
    "T23n1442_049:0895a07": "若有善男女，　　乘此安隱車；",
    "T23n1442_049:0895a08": "一心無異緣，　　能至最勝處。」",
    "T23n1442_049:0895a09": "爾時世尊觀彼天子意樂根性，隨機說法令",
    "T23n1442_049:0895a10": "得開悟。即於座上以金剛智杵，摧破二十種",
    "T23n1442_049:0895a11": "薩迦耶見山，得預流果。既見諦已白佛言：「世",
    "T23n1442_049:0895a12": "尊！由佛令我於諸難中得解脫果，此非父母、",
    "T23n1442_049:0895a13": "高祖、人王及諸天眾、沙門、婆羅門、親友、眷屬",
    "T23n1442_049:0895a14": "之所能作。我逢世尊大善知識故，於地獄、傍",
    "T23n1442_049:0895a15": "生、餓鬼趣中拔濟令出，安置人天勝妙之處，",
    "T23n1442_049:0895a16": "盡生死苦得涅槃道，乾竭血海超越骨山，無",
    "T23n1442_049:0895a17": "始積集身見之山，以智慧杵而摧破之獲得",
    "T23n1442_049:0895a18": "初果。我今歸依佛法僧寶，始從今日乃至命",
    "T23n1442_049:0895a19": "存，受五學處不殺生乃至不飲酒。唯願世尊",
    "T23n1442_049:0895a20": "證知我是鄔波索迦。」即於佛前說自慶頌曰：",
    "T23n1442_049:0895a21": "「我由佛力故，　　永閉三惡道；",
    "T23n1442_049:0895a22": "得開天妙門，　　長昇涅槃路。",
    "T23n1442_049:0895a23": "我依世尊故，　　今得清淨眼；",
    "T23n1442_049:0895a24": "證見真聖道，　　超過有海岸。",
    "T23n1442_049:0895a25": "佛超於人天，　　離生老死過；",
    "T23n1442_049:0895a26": "有海中難遇，　　我逢今得果。",
    "T23n1442_049:0895a27": "我以莊嚴身，　　歡心禮佛足；",
    "T23n1442_049:0895a28": "右繞除怨者，　　今往赴天宮。」",
    "T23n1442_049:0895a29": "爾時彼天於生死中得未曾得，禮佛足已更以",
    "T23n1442_049:0895b01": "天花至誠供養，便往天宮忽然不現。時逝多",
    "T23n1442_049:0895b02": "林授事苾芻，至天曉已便開寺，門見彼苾芻",
    "T23n1442_049:0895b03": "在小床上端坐命終，復見毒蛇住其床下。即",
    "T23n1442_049:0895b04": "以此事往白世尊，世尊告曰：「可為焚燒。」復告",
    "T23n1442_049:0895b05": "諸苾芻曰：「不應下小床上而為寢臥，亦不應",
    "T23n1442_049:0895b06": "床前洗足，違者得越法罪。」時六眾苾芻聞是",
    "T23n1442_049:0895b07": "制已，遂作高床脚長七肘緣梯上下。諸婆羅",
    "T23n1442_049:0895b08": "門居士等見生嫌賤，時諸苾芻以緣白佛，佛",
    "T23n1442_049:0895b09": "言：「我今以此為緣，為諸苾芻廣說，乃至制其",
    "T23n1442_049:0895b10": "學處，應如是說：",
    "T23n1442_049:0895b11": "「若復苾芻作大小床，足應高佛八指。若過作",
    "T23n1442_049:0895b12": "者應截去。波逸底迦。」",
    "T23n1442_049:0895b13": "如是世尊為諸苾芻制學處已，時具壽鄔陀",
    "T23n1442_049:0895b14": "夷身形長大，坐彼床。時頦拄著膝，苾芻白",
    "T23n1442_049:0895b15": "佛，佛言：「前是創制，此更隨開，應如是說：",
    "T23n1442_049:0895b16": "「若復苾芻作大小床，足應高佛八指，除入梐",
    "T23n1442_049:0895b17": "木。若過者應截去，波逸底迦。」若復苾芻者，",
    "T23n1442_049:0895b18": "謂六眾也。作大小床者，謂自作、使人造此",
    "T23n1442_049:0895b19": "大床及小座時。應高佛八指者，佛謂大師，此",
    "T23n1442_049:0895b20": "之八指長中人一肘。除入梐木者，除床脚入",
    "T23n1442_049:0895b21": "梐木，此非是量。若過作者，謂量若過應可截",
    "T23n1442_049:0895b22": "去。墮罪說悔如前應作。此中犯相者，若苾",
    "T23n1442_049:0895b23": "芻若為僧作、若自為作，過八指量者應截去，",
    "T23n1442_049:0895b24": "其罪說除。對說罪者應可問言：「床脚截未？」若",
    "T23n1442_049:0895b25": "不問者得惡作罪。其罪不應說悔。若依量作",
    "T23n1442_049:0895b26": "者無犯。又無犯者，廣如上說。",
    "T23n1442_049:0895b27": "86 用草木綿貯床學處用草木綿貯床學處第八十六",
    "T23n1442_049:0895b28": "佛在室羅伐城給孤獨園。鄔波難陀分得大",
    "T23n1442_049:0895b29": "床，以木綿貯安襯而臥。有老苾芻從他處",
    "T23n1442_049:0895c01": "來，合與臥具，其授事人隨次分與，至鄔波難",
    "T23n1442_049:0895c02": "陀房，為彼年老并合得床。鄔波難陀便去襯",
    "T23n1442_049:0895c03": "物分散木綿，令其寢息。苾芻臥已，天曉出房",
    "T23n1442_049:0895c04": "身衣總白，諸苾芻見報言：「上座豈可臥在葦",
    "T23n1442_049:0895c05": "苕積中耶？」具以上緣告諸苾芻，諸苾芻白佛。",
    "T23n1442_049:0895c06": "佛言：「我今為諸苾芻制其學處，應如是說：",
    "T23n1442_049:0895c07": "「若復苾芻以木綿等貯僧床座者，應撤去，",
    "T23n1442_049:0895c08": "波逸底迦。」",
    "T23n1442_049:0895c09": "若復苾芻者，鄔波難陀，餘義如上。言貯物",
    "T23n1442_049:0895c10": "者，有五種：一、木綿，二、草綿，三、蒲薹，四、劫貝，五",
    "T23n1442_049:0895c11": "羊毛。若復苾芻以五種物自貯教人貯，皆",
    "T23n1442_049:0895c12": "得墮罪，罪應說悔。此中犯者，苾芻若僧私床",
    "T23n1442_049:0895c13": "座以木綿等而散貯者，皆得墮罪。絮應撤",
    "T23n1442_049:0895c14": "去，罪應說悔。對說罪者應可問言：「絮撤去未？」",
    "T23n1442_049:0895c15": "若不問者得惡作罪。其罪不應說悔，廣說如",
    "T23n1442_049:0895c16": "上。",
    "T23n1442_049:0895c17": "87 過量作尼師但那學處過量作尼師但那學處第八十七",
    "T23n1442_049:0895c18": "佛在室羅伐城給孤獨園。如世尊說：「汝諸苾",
    "T23n1442_049:0895c19": "芻！若受用僧伽臥具，及餘人物乃至私物，應",
    "T23n1442_049:0895c20": "用襯替。」苾芻不識其量遂便大作，小者棄擲，",
    "T23n1442_049:0895c21": "或嫌長短。作務煩多常有營為，妨修善品，廣",
    "T23n1442_049:0895c22": "說乃至「為諸苾芻制其學處，應如是說：",
    "T23n1442_049:0895c23": "「若復苾芻作尼師但那，當應量作。是中量者，",
    "T23n1442_049:0895c24": "長佛二張手、廣一張手半。若過成者截去，",
    "T23n1442_049:0895c25": "波逸底迦。」",
    "T23n1442_049:0895c26": "如是世尊為諸苾芻制學處已，具壽鄔陀夷",
    "T23n1442_049:0895c27": "身形長大，每至臥時為護臥具，故於其足邊",
    "T23n1442_049:0895c28": "以諸樹葉而為襯替。世尊因觀房舍見葉狼",
    "T23n1442_049:0895c29": "藉，問知事已告諸苾芻曰：「前是創制，此復重",
    "T23n1442_049:0896a01": "開，廣說乃至應如是說：",
    "T23n1442_049:0896a02": "「若復苾芻作尼師但那，當應量作。是中量者，",
    "T23n1442_049:0896a03": "長佛二張手、廣一張手半，長中更增一張手。",
    "T23n1442_049:0896a04": "若過作者應截去，波逸底迦。」",
    "T23n1442_049:0896a05": "若復苾芻者，此法中人。尼師但那者，謂敷具",
    "T23n1442_049:0896a06": "也。若自作、使人皆悉同犯。應量者，如文可知。",
    "T23n1442_049:0896a07": "若佛一張手當中人三張手，總長九張手合有",
    "T23n1442_049:0896a08": "四肘半；廣一張手半者當中人四張手復有",
    "T23n1442_049:0896a09": "六指此中制意者，尼師但那本為襯替臥具，恐有所損不擬餘用。然其大量與自身等，頂上餘有一磔手",
    "T23n1442_049:0896a10": "在，斯乃正與臥具相當。又復佛望餘人身有三倍，言二倍者，蓋是部別。若依二倍即尼師但那，其量全小不堪替臥敷地",
    "T23n1442_049:0896a11": "禮拜。不見有文，故違聖言，誰代當罪，細論可不？廣如餘處。若苾芻不依此量而過",
    "T23n1442_049:0896a12": "作者，物應截去，罪應說悔，餘問答等並廣如",
    "T23n1442_049:0896a13": "上說。",
    "T23n1442_049:0896a14": "88 作覆瘡衣學處作覆瘡衣學處第八十八",
    "T23n1442_049:0896a15": "佛在給孤獨園。如世尊說作覆瘡衣，苾芻不",
    "T23n1442_049:0896a16": "知當云何作？其量過大或時大小。諸苾芻白",
    "T23n1442_049:0896a17": "佛，佛言乃至「應如是說：若復苾芻作覆瘡衣，",
    "T23n1442_049:0896a18": "當應量作。是中量者，長佛四張手、廣二張手。",
    "T23n1442_049:0896a19": "若過作者應截去，波逸底迦。」若復苾芻等義",
    "T23n1442_049:0896a20": "如上說。覆瘡者，謂覆身瘡疥也。其佛張手及",
    "T23n1442_049:0896a21": "有過截，并說罪等廣如上說。",
    "T23n1442_049:0896a22": "89 作雨浴衣學處作雨浴衣學處第八十九",
    "T23n1442_049:0896a23": "佛在室羅伐城給孤獨園。三月夏安居時，毘",
    "T23n1442_049:0896a24": "舍佉鹿子母往詣佛所，禮雙足已在一面坐，",
    "T23n1442_049:0896a25": "佛為說法示教利喜默然而住。時毘舍佉即",
    "T23n1442_049:0896a26": "從座起，合掌恭敬白佛言：「世尊！願佛及僧明",
    "T23n1442_049:0896a27": "當就舍受我微供。」爾時世尊默然而受。時毘",
    "T23n1442_049:0896a28": "舍佉知佛受已，頂禮佛足奉辭而去。既至舍",
    "T23n1442_049:0896a29": "已，即於其夜備辦種種上妙飲食。佛於其夜",
    "T23n1442_049:0896b01": "天將曉時，便於東方見多雲起，形如圓鉢遍",
    "T23n1442_049:0896b02": "滿虛空，如是之雲能降大雨充滿溝渠。爾時",
    "T23n1442_049:0896b03": "佛告阿難陀曰：「汝今宜往告諸苾芻：『今此雲",
    "T23n1442_049:0896b04": "起必降洪雨，此雨霑濡有大威力。若洗浴者",
    "T23n1442_049:0896b05": "能除眾病。若諸苾芻樂欲洗者，可於空地隨",
    "T23n1442_049:0896b06": "意洗浴。』」阿難陀既受教已，具以佛語告諸苾",
    "T23n1442_049:0896b07": "芻。時諸苾芻悉於露地雨中立洗。時毘舍佉",
    "T23n1442_049:0896b08": "母飲食辦已，敷設座具安淨水瓮，令其婢使",
    "T23n1442_049:0896b09": "往逝多林，請佛及僧白言：「時至。」婢到門所覓",
    "T23n1442_049:0896b10": "諸苾芻，時諸苾芻閉門而浴，婢於門隙遙見",
    "T23n1442_049:0896b11": "苾芻露形於寺中浴，便作是念：「此中不見苾",
    "T23n1442_049:0896b12": "芻，皆是露形外道。」即便歸舍白其母曰：「我於",
    "T23n1442_049:0896b13": "寺內不見一人是苾芻者，但見露形外道立",
    "T23n1442_049:0896b14": "洗雨中。」時毘舍佉便作是念：「今日天雨，聖眾",
    "T23n1442_049:0896b15": "多在雨中露形而浴，非是外道。」便遣餘人往",
    "T23n1442_049:0896b16": "扣門喚，白言：「聖者！毘舍佉母令白時到。」爾",
    "T23n1442_049:0896b17": "時佛與大眾著衣持鉢，詣毘舍佉處既坐定",
    "T23n1442_049:0896b18": "已，先行淨水次下美食，種種珍羞無不備",
    "T23n1442_049:0896b19": "具。眾既食了受水齒木，淨澡漱已皆收鉢器。",
    "T23n1442_049:0896b20": "時毘舍佉即於佛前以瓶注水，聽說發願竟，",
    "T23n1442_049:0896b21": "前禮佛足白佛言：「世尊！唯願慈悲許我微願。」",
    "T23n1442_049:0896b22": "佛言：「隨汝所求，欲作何願？」毘舍佉曰：「我有八",
    "T23n1442_049:0896b23": "願：一者欲施苾芻眾雨浴衣，二者欲施苾芻",
    "T23n1442_049:0896b24": "尼眾雨浴衣，三者客苾芻來先我舍食，四者",
    "T23n1442_049:0896b25": "將行苾芻當於我舍食已而去，五者有病苾",
    "T23n1442_049:0896b26": "芻我施飲食，六者看病苾芻我亦施食，七者",
    "T23n1442_049:0896b27": "有病苾芻須醫藥者我當給施，八者常施僧",
    "T23n1442_049:0896b28": "粥。」佛告毘舍佉曰：「汝以何緣施雨浴衣？」答言：",
    "T23n1442_049:0896b29": "「大德！今日時至，令婢詣門見諸苾芻露形而",
    "T23n1442_049:0896c01": "浴，謂是外道。大德！我緣此故施雨浴衣，令諸",
    "T23n1442_049:0896c02": "聖眾遮身洗浴。」「又毘舍佉！汝以何緣施苾芻",
    "T23n1442_049:0896c03": "尼雨浴衣？」答言：「大德！我憶曾見諸苾芻尼，在",
    "T23n1442_049:0896c04": "河水中露身而浴，諸俗譏恥出嫌誚言，為此",
    "T23n1442_049:0896c05": "施衣令障形醜隨處而浴。」「又毘舍佉！汝以何",
    "T23n1442_049:0896c06": "緣施客苾芻新來者食？」答言：「大德！諸新來者",
    "T23n1442_049:0896c07": "未善委知乞食次第，又復疲勞須食美食，是",
    "T23n1442_049:0896c08": "故我施。」「又毘舍佉！汝以何緣施將遠行苾芻",
    "T23n1442_049:0896c09": "飲食？」答言：「大德！行侶苾芻若乞食時，恐失其",
    "T23n1442_049:0896c10": "伴，故我施食。」「又毘舍佉！汝以何緣施病苾芻",
    "T23n1442_049:0896c11": "食？」答言：「大德！諸病苾芻不得食者，病便增劇，",
    "T23n1442_049:0896c12": "是故我施。」「又毘舍佉！汝以何緣施看病者食？」",
    "T23n1442_049:0896c13": "答言：「大德！若看病人行乞食者瞻侍便闕，湯",
    "T23n1442_049:0896c14": "藥所須有乖時節，是故我施。」「又毘舍佉！汝以",
    "T23n1442_049:0896c15": "何緣施病苾芻所須醫藥？」答言：「大德！若無醫",
    "T23n1442_049:0896c16": "藥病即難差，長時帶患廢修善品，是故我施。」",
    "T23n1442_049:0896c17": "「又毘舍佉！汝以何緣施苾芻僧粥？」答言：「大",
    "T23n1442_049:0896c18": "德！若諸苾芻不食粥者，被飢渴逼，是故我施。」",
    "T23n1442_049:0896c19": "爾時毘舍佉，復白佛言：「世尊！我聞某處苾芻",
    "T23n1442_049:0896c20": "命過，佛記彼人得預流果，有記一來、不還、阿",
    "T23n1442_049:0896c21": "羅漢果。大德！彼諸聖人頗曾來至室羅伐城，",
    "T23n1442_049:0896c22": "受我供給供養不？」佛言：「曾受。」「若曾受者我所",
    "T23n1442_049:0896c23": "施福，由是因緣必定當得福智圓滿。」佛告毘",
    "T23n1442_049:0896c24": "舍佉：「善哉！善哉！汝所施福功德圓滿。」時毘舍",
    "T23n1442_049:0896c25": "佉，即從座起禮佛而去。佛以此緣告諸苾芻：",
    "T23n1442_049:0896c26": "「我聽諸苾芻畜雨浴衣隨處洗浴。」時諸苾芻",
    "T23n1442_049:0896c27": "不知其量，太長太狹，佛言：「不應如是，當應量",
    "T23n1442_049:0896c28": "作，廣說乃至應如是說：",
    "T23n1442_049:0896c29": "「若復苾芻作雨浴衣，當應量作。是中量者，長",
    "T23n1442_049:0897a01": "佛六張手、廣二張手半。若過作者，應截去。波",
    "T23n1442_049:0897a02": "逸底迦。」",
    "T23n1442_049:0897a03": "若復苾芻等，並如上說。雨浴衣者，謂天雨時",
    "T23n1442_049:0897a04": "用。若自作、教人，當應量作，長、廣如文。若過者",
    "T23n1442_049:0897a05": "得罪同前，說悔問答廣如上說。",
    "T23n1442_049:0897a06": "90 同佛衣量作衣學處同佛衣量作衣學處第九十",
    "T23n1442_049:0897a07": "緣處同前。時鄔波難陀與佛等量作衣，但",
    "T23n1442_049:0897a08": "披一邊餘聚肩上。諸苾芻見謂是新客欲為",
    "T23n1442_049:0897a09": "解勞，報云：「我非新至，同佛衣量作支伐羅。」苾",
    "T23n1442_049:0897a10": "芻譏嫌：「云何作此過量之衣？」以緣白佛，佛言：",
    "T23n1442_049:0897a11": "「我因此事為諸苾芻制其學處，應如是說：",
    "T23n1442_049:0897a12": "「若復苾芻同佛衣量作衣，或復過者，波逸底",
    "T23n1442_049:0897a13": "迦。是中佛衣量者，長佛十張手、廣六張手。此",
    "T23n1442_049:0897a14": "是佛衣量。」若復苾芻者，鄔波難陀。佛衣者，大",
    "T23n1442_049:0897a15": "師衣也。長佛十張手，當中人三十張手，有十",
    "T23n1442_049:0897a16": "五肘。廣六者，當十八張手，有九肘。或復過此",
    "T23n1442_049:0897a17": "皆犯墮罪，餘廣如上說。",
    "T23n1442_049:0897a18": "6 四波羅底提舍尼法四波羅底提舍尼法",
    "T23n1442_049:0897a19": "攝頌曰：",
    "T23n1442_049:0897a20": "非親尼自受，　　舍中處分食；",
    "T23n1442_049:0897a21": "不請向學家，　　受食於寺外。",
    "T23n1442_049:0897a22": "1 從非親尼受食學處從非親尼受食學處第一",
    "T23n1442_049:0897a23": "佛在王舍城竹林園中。爾時得叉尸羅城有",
    "T23n1442_049:0897a24": "一長者，娶妻未久便誕一女，身有三德如青",
    "T23n1442_049:0897a25": "嗢鉢羅花：一者身黃金色猶如花鬚，二者",
    "T23n1442_049:0897a26": "目紺青色猶如花葉，三者香氣芬馥猶如",
    "T23n1442_049:0897a27": "花香。生三七日諸親集會欲與立名，云：「此孩",
    "T23n1442_049:0897a28": "子身如青蓮花，應與立字名青蓮花。」年既長",
    "T23n1442_049:0897a29": "大娉與同城長者之子，命來入舍。未久之頃",
    "T23n1442_049:0897b01": "青蓮花父遇疾而終，其母後時不能守志，遂",
    "T23n1442_049:0897b02": "與女婿私密交通。其青蓮花先生一女，年在",
    "T23n1442_049:0897b03": "幼稚。忽於屏處見母與夫共行非法，因發瞋",
    "T23n1442_049:0897b04": "怒。便持幼女而告夫曰：「汝無賴物！何不共此",
    "T23n1442_049:0897b05": "行非法耶？」便擲木上，因損女頭見有血出，",
    "T23n1442_049:0897b06": "青蓮花忿而不顧，遂以巾覆頭，出求行伴。見",
    "T23n1442_049:0897b07": "有商旅向未度城，即入營中相隨而去。于時",
    "T23n1442_049:0897b08": "商主見青蓮花儀貌端正，問曰：「爾屬於誰？」答",
    "T23n1442_049:0897b09": "言：「若有能以衣食共相濟者，我當屬彼。」商人",
    "T23n1442_049:0897b10": "便給衣食納以為妻，將至本家共居既久。商",
    "T23n1442_049:0897b11": "主齎貨還向得叉尸羅城，同伴知友語商主",
    "T23n1442_049:0897b12": "曰：「有財不樂，欲待何時？更覓端妍共為婚娶。」",
    "T23n1442_049:0897b13": "商主答曰：「若有得與青蓮花儀容相似者，方",
    "T23n1442_049:0897b14": "可為婚。」其同伴曰：「某家有女倍勝青蓮。」便共",
    "T23n1442_049:0897b15": "往觀，稱可其意，即備婚禮納以為妻。歸未度",
    "T23n1442_049:0897b16": "城相隨而去，去家不遠遂留少妻并留半貨。",
    "T23n1442_049:0897b17": "既至舍已，妻曰：「貨何少耶？」報曰：「我被賊奪。」",
    "T23n1442_049:0897b18": "妻曰：「何不急覓？」報曰：「我今為此欲往追尋。」商",
    "T23n1442_049:0897b19": "主去後，友人來問：「商主何之？」報曰：「云去尋",
    "T23n1442_049:0897b20": "賊。」友人曰：「非關尋賊，只為尋妻。」具以其事報",
    "T23n1442_049:0897b21": "青蓮花。不久商主還來歸宅，青蓮花曰：「君非",
    "T23n1442_049:0897b22": "遭賊故誑於我，既有別婦何不將來？」夫曰：「室",
    "T23n1442_049:0897b23": "有兩妻無暇飲水，恐有鬪諍故不將來。」報曰：",
    "T23n1442_049:0897b24": "「我能容忍必無忿競，若年與我相似看如姊",
    "T23n1442_049:0897b25": "妹，若全少者視之如女。」其夫受言遂迎少婦",
    "T23n1442_049:0897b26": "歸宅，青蓮花聞是同鄉特鍾慈念，曾於暇日",
    "T23n1442_049:0897b27": "便與少婦梳理頭髮，見其頭上有一瘡痕。問",
    "T23n1442_049:0897b28": "曰：「汝此瘡痕因何致損？」少婦報曰：「我小不憶，",
    "T23n1442_049:0897b29": "聞家中說，為孩子時，母因有事共父相瞋擲",
    "T23n1442_049:0897c01": "我木上，當時被損故有此痕。」復更問曰：「住在",
    "T23n1442_049:0897c02": "何坊？門戶何向？」女便具告。青蓮花的知是女，",
    "T23n1442_049:0897c03": "深自感傷，作如是念：「此既我女，欲如之何？往",
    "T23n1442_049:0897c04": "時與母同婿，今復共女同夫。嗚呼哀哉！何惡",
    "T23n1442_049:0897c05": "之甚！」即復以巾覆頭更求捨離，覓同行伴往",
    "T23n1442_049:0897c06": "廣嚴城。既至彼已不作婬女，但與人私通，未",
    "T23n1442_049:0897c07": "久之間人皆共美。時諸婬女俱至其舍告言：",
    "T23n1442_049:0897c08": "「爾偷我法以自活命，而不與我言義交通。」即",
    "T23n1442_049:0897c09": "掣帔巾強曳而去，俱來問曰：「汝有何術能誘",
    "T23n1442_049:0897c10": "多人？」答曰：「亦無別術，若有少年但令我見無",
    "T23n1442_049:0897c11": "不隨者。」諸女曰：「若如是者，今此城中有一賣",
    "T23n1442_049:0897c12": "香男子，作不淨觀成，於諸女人久生厭離。若",
    "T23n1442_049:0897c13": "能壞彼行，我等立汝為婬女中尊。若不壞者，",
    "T23n1442_049:0897c14": "當罰金錢六十。」問諸女曰：「彼是丈夫不？」答言：",
    "T23n1442_049:0897c15": "「是。」「若爾，彼何足牽？」即近彼而住，詐設種種",
    "T23n1442_049:0897c16": "愛夫方便，令其使女就買塗香。復買諸藥，云：",
    "T23n1442_049:0897c17": "「為夫主身患所須。」彼賣香男子聞是事已，念",
    "T23n1442_049:0897c18": "此女人必是貞謹，乃於夫處能為盡心，遂生",
    "T23n1442_049:0897c19": "愛戀。青蓮花遂詐云夫死，悲號慟哭，於賣香",
    "T23n1442_049:0897c20": "者門前而過。彼男子見倍生愛著，廣說乃至",
    "T23n1442_049:0897c21": "終被此女壞其觀行。諸婬女等共見嗟歎，遂",
    "T23n1442_049:0897c22": "即立為婬女中尊。既與賣香男子久事還往，",
    "T23n1442_049:0897c23": "因即有娠。時廣嚴城東西兩門各有守門男",
    "T23n1442_049:0897c24": "子，因相愛念共作是議：「我之二人交歡日久，",
    "T23n1442_049:0897c25": "若生男女必為婚娶。」時青蓮花未久之間便",
    "T23n1442_049:0897c26": "誕一子，遂作是念：「我若養兒，身不清淨，恐諸",
    "T23n1442_049:0897c27": "男子嫌污不來，我今宜可棄此孩兒。」即以孩",
    "T23n1442_049:0897c28": "兒授與使女，并授燈明，告曰：「汝可持此置於",
    "T23n1442_049:0897c29": "道中，屏處伺看誰將兒去。」是時使女棄近東",
    "T23n1442_049:0898a01": "門，并安燈火。時守門者遙見燈明，來就觀察",
    "T23n1442_049:0898a02": "乃見孩子，持歸與婦告曰：「宜善恩育當為汝",
    "T23n1442_049:0898a03": "子。」時守門者便作大會，告及宗親云：「我婦生",
    "T23n1442_049:0898a04": "子。」其西門人聞東門人生子，便將禮直就",
    "T23n1442_049:0898a05": "之慶賀。其青蓮花復於後時又生一女，同前",
    "T23n1442_049:0898a06": "思念不自收養，令其使女夜棄西門。時守門",
    "T23n1442_049:0898a07": "人同前收養為慶樂事。二家男女皆並成立。",
    "T23n1442_049:0898a08": "其東門子因節會時，為諸友朋命同遊賞，共",
    "T23n1442_049:0898a09": "以六十金錢與青蓮花，同往芳園而為歡戲。",
    "T23n1442_049:0898a10": "眾共立制：「若於今日不同集者罰金錢六十。」",
    "T23n1442_049:0898a11": "其東門子不樂同歡，諸人欲罰，為無錢物俛",
    "T23n1442_049:0898a12": "仰相隨。既與交歡因生愛重，將青蓮花入舍",
    "T23n1442_049:0898a13": "同住。時廣嚴城眾皆議曰：「云何守門之子將",
    "T23n1442_049:0898a14": "眾婬女獨納家中？」彼東門子聞是語已懺謝",
    "T23n1442_049:0898a15": "諸人，厚設歡會因娶為婦。其東門人報西門",
    "T23n1442_049:0898a16": "人曰：「爾女長成可遂前要。」報曰：「汝男今娶",
    "T23n1442_049:0898a17": "婬女，何事求婚？」答曰：「縱娶多妻斯亦何過？」彼",
    "T23n1442_049:0898a18": "便隨要以女娉之歸東門宅。爾時尊者大目",
    "T23n1442_049:0898a19": "乾連來至其舍，告新來女曰：「汝今知不？汝夫",
    "T23n1442_049:0898a20": "舊婦是汝之母，汝夫主者即是汝兄，勿復於",
    "T23n1442_049:0898a21": "此更相嫉妬，令汝因斯廣生惡業。」作是語已",
    "T23n1442_049:0898a22": "捨之而去。後於異時青蓮花復生一子，時西",
    "T23n1442_049:0898a23": "門女抱此孩兒門前戲弄。時有相師婆羅門",
    "T23n1442_049:0898a24": "來至其所，以頌問曰：",
    "T23n1442_049:0898a25": "「汝容如妙花，　　於三寶深信，",
    "T23n1442_049:0898a26": "所弄之孩子，　　與汝有何親？」",
    "T23n1442_049:0898a27": "時彼女人即便以頌答曰：",
    "T23n1442_049:0898a28": "「婆羅門善聽！　　此是我之弟，",
    "T23n1442_049:0898a29": "亦是兄之子，　　亦復是我兒。",
    "T23n1442_049:0898b01": "復是夫之弟，　　此父是我父，",
    "T23n1442_049:0898b02": "亦父亦為夫，　　聖者慈悲告。」",
    "T23n1442_049:0898b03": "時婆羅門聞已笑而捨去。時青蓮花室中聞",
    "T23n1442_049:0898b04": "語，怪其所以問使女曰：「此女抱兒與婆羅門",
    "T23n1442_049:0898b05": "何所論說？」時彼使女具以其事告青蓮花。時",
    "T23n1442_049:0898b06": "青蓮花聞是語已便作斯念：「我由何業前與",
    "T23n1442_049:0898b07": "母同夫，後與女同婿；今以兒為婿，又共女同",
    "T23n1442_049:0898b08": "夫？」作是念已，投身靡地不勝慚恥，即便出舍",
    "T23n1442_049:0898b09": "覓王城伴，棄之而去至王舍城。停息未久，時",
    "T23n1442_049:0898b10": "此城中有五百人常共遊集，聞青蓮花共相",
    "T23n1442_049:0898b11": "謂曰：「彼女姿容世間希有，今來至此，可命同",
    "T23n1442_049:0898b12": "歡。」即以五百金錢與青蓮花，携至芳園耽樂",
    "T23n1442_049:0898b13": "而住。時尊者大目連知青蓮花堪任受化，詣",
    "T23n1442_049:0898b14": "彼園內樹下經行。時彼眾中有一少年，告青",
    "T23n1442_049:0898b15": "蓮花曰：「汝見彼尊者不？有大威神戒行清潔，",
    "T23n1442_049:0898b16": "貪欲淤泥不能染污，汝能令彼生染心不？」青",
    "T23n1442_049:0898b17": "蓮花曰：「此何足言？曾有賣香男子不淨觀成，",
    "T23n1442_049:0898b18": "我亦令彼情生染著，況復此耶？」諸人報曰：「聖",
    "T23n1442_049:0898b19": "者堅固汝不能動。」時青蓮花至尊者所，現諸",
    "T23n1442_049:0898b20": "嬌態以身相逼，尊者踊身虛空，以頌告曰：",
    "T23n1442_049:0898b21": "「汝將可厭骨鎖身，　　周遍筋脈相纏縛；",
    "T23n1442_049:0898b22": "元由精血所成就，　　依他活命來輕我。",
    "T23n1442_049:0898b23": "皮囊不淨常充滿，　　晝夜入出無停息；",
    "T23n1442_049:0898b24": "九孔恒流瘡不差，　　縱橫穢氣鎮盈軀。",
    "T23n1442_049:0898b25": "若使諸人悟知此，　　如我識汝身不淨；",
    "T23n1442_049:0898b26": "譬如夏廁不可近，　　棄之遠去心無著。",
    "T23n1442_049:0898b27": "由彼盲冥無慧目，　　常被愚癡瞖所覆；",
    "T23n1442_049:0898b28": "為此心迷愛樂汝，　　猶如老象溺深泥。」",
    "T23n1442_049:0898b29": "時青蓮花目覩尊者神力希奇，於自己身審",
    "T23n1442_049:0898c01": "知不淨，遙禮尊者而說頌曰：",
    "T23n1442_049:0898c02": "「我知可厭骨鎖身，　　周遍筋脈相纏縛；",
    "T23n1442_049:0898c03": "元由精血所成就，　　依他活命輒相輕。",
    "T23n1442_049:0898c04": "我身不淨常充滿，　　晝夜入出無停息；",
    "T23n1442_049:0898c05": "九孔恒流瘡不差，　　縱橫穢氣鎮盈軀。",
    "T23n1442_049:0898c06": "若彼諸人體識此，　　如大聖者知不淨；",
    "T23n1442_049:0898c07": "譬如夏廁不可近，　　棄之遠去心無著。",
    "T23n1442_049:0898c08": "由彼盲冥無識知，　　常被愚癡之所覆；",
    "T23n1442_049:0898c09": "為此心迷愛樂我，　　猶如老象溺深泥。",
    "T23n1442_049:0898c10": "唯願大聖縱身下，　　為我演說微妙法；",
    "T23n1442_049:0898c11": "於最勝教求出家，　　發願常修離欲行。」",
    "T23n1442_049:0898c12": "時大目連為愍彼故縱身而下，觀機說法令",
    "T23n1442_049:0898c13": "見真諦，既得果已頂禮尊足求哀出家，往諸",
    "T23n1442_049:0898c14": "人處還彼金錢共相愧謝。諸人隨喜，一時俱",
    "T23n1442_049:0898c15": "來禮尊者足。時大目連將青蓮花詣世尊所，",
    "T23n1442_049:0898c16": "頂禮足已具述其事。爾時世尊為青蓮花以",
    "T23n1442_049:0898c17": "書告室羅伐大世主苾芻尼，與其出家便令",
    "T23n1442_049:0898c18": "教誨，勅青蓮花隨書而往。時影勝王遣人",
    "T23n1442_049:0898c19": "送至室羅伐城，既至彼已詣大世主所，出家",
    "T23n1442_049:0898c20": "受學策勤不息，未久之間得阿羅漢果。佛",
    "T23n1442_049:0898c21": "所稱讚於苾芻尼中有大神力最為第一。爾",
    "T23n1442_049:0898c22": "時佛告諸苾芻：「汝等當觀生死海中輪迴不",
    "T23n1442_049:0898c23": "定，誰非父母？誰非男女及餘親識？如青蓮花，",
    "T23n1442_049:0898c24": "現見如是於親族中共行非法，況隔生耶？非",
    "T23n1442_049:0898c25": "證聖果沈淪靡息。是故汝等，於三界中勤求",
    "T23n1442_049:0898c26": "出離如救頭然。世間欲境無厭足期，當速捨",
    "T23n1442_049:0898c27": "離修無常想作臭尸想，晝夜繫心應如是學。」",
    "T23n1442_049:0898c28": "時諸苾芻咸皆有疑，請世尊曰：「以何因緣青",
    "T23n1442_049:0898c29": "蓮花尼身具三德，不乏男子於己親處常為",
    "T23n1442_049:0899a01": "雜亂，既出家後得阿羅漢果，於神力中佛讚",
    "T23n1442_049:0899a02": "第一。」世尊告曰：「汝等善聽此青蓮花尼因緣。",
    "T23n1442_049:0899a03": "乃往古昔有一商主，持諸貨物求利他方，其",
    "T23n1442_049:0899a04": "婦於後被煩惱逼欲火燒心，去之不遠有婬",
    "T23n1442_049:0899a05": "女舍。每見男子入彼家中情生愛樂，問一老",
    "T23n1442_049:0899a06": "母曰：『作何福業於所求事皆得稱心？』老母曰：",
    "T23n1442_049:0899a07": "『於勝上人行業成就者，奉其飲食并諸供養，",
    "T23n1442_049:0899a08": "於所求事皆得遂心。』時有獨覺聖者，老母令",
    "T23n1442_049:0899a09": "其飲食供給，以青蓮花奉持供養，彼見神變",
    "T23n1442_049:0899a10": "女生深信，即發願言：『以我此福，於未來世得",
    "T23n1442_049:0899a11": "端嚴身，如青蓮花色香圓滿，隨念所求男子",
    "T23n1442_049:0899a12": "無闕，乃至獲大神力，遭遇大師親得承事。』又",
    "T23n1442_049:0899a13": "復前身數為媒媾，令他父母兄弟姊妹男女",
    "T23n1442_049:0899a14": "之屬共行非法。由供養發願故得勝妙身如",
    "T23n1442_049:0899a15": "花三德，於諸男子無闕乏時。由媒媾親屬，今",
    "T23n1442_049:0899a16": "者於親受斯惡報。復由願力得值目連，而遇",
    "T23n1442_049:0899a17": "於我捨俗出家成阿羅漢，如是應知。」",
    "T23n1442_049:0899a18": "佛在室羅伐城。時青蓮花苾芻尼既得果已，",
    "T23n1442_049:0899a19": "敬重三寶常發是願：「初乞得食將奉僧眾，次",
    "T23n1442_049:0899a20": "乞得者以充自食。」便於他日先食奉僧，次擬",
    "T23n1442_049:0899a21": "自噉。見乞食苾芻空鉢而去，即以己分持施",
    "T23n1442_049:0899a22": "彼人，一日之中絕食而住。復於明日初食奉",
    "T23n1442_049:0899a23": "僧，次欲自食。鄔波難陀亦來乞食，見青蓮花",
    "T23n1442_049:0899a24": "便作是念：「此苾芻尼但於僧眾而興供養，亦",
    "T23n1442_049:0899a25": "有普意該別人耶？我今應試即就索食。」尼心",
    "T23n1442_049:0899a26": "慇重闕己濟人，還持己分奉施尊者，同前絕",
    "T23n1442_049:0899a27": "食。至第三日觸熱巡門，身體飢羸悶絕于地。",
    "T23n1442_049:0899a28": "時有外道俗人，見已作如是議：「我聞青蓮花",
    "T23n1442_049:0899a29": "離欲得果，如何今時見釋迦子顏容端正，起",
    "T23n1442_049:0899b01": "欲染心投身躄地？」時諸苾芻聞共譏嫌，以事",
    "T23n1442_049:0899b02": "白佛，佛言：「我今為諸苾芻制其學處，乃至應",
    "T23n1442_049:0899b03": "如是說：",
    "T23n1442_049:0899b04": "「若復苾芻於村路中，從非親苾芻尼自手受",
    "T23n1442_049:0899b05": "食食。是苾芻應還村外住處，詣諸苾芻所各",
    "T23n1442_049:0899b06": "別告言：『大德！我犯對說惡法，是不應為，今對",
    "T23n1442_049:0899b07": "說悔。』是名對說法。」",
    "T23n1442_049:0899b08": "若復苾芻者，謂鄔波難陀，餘義乃至非親並",
    "T23n1442_049:0899b09": "如上說。苾芻尼者，謂在此法中。村路中者，謂",
    "T23n1442_049:0899b10": "在途中。自手者，親自受取。食者，謂是二五噉",
    "T23n1442_049:0899b11": "嚼之類。又食者，吞咽入喉。是苾芻者，謂犯過",
    "T23n1442_049:0899b12": "人。村外住處者，謂至寺處。詣苾芻所者，謂寺",
    "T23n1442_049:0899b13": "中人。各別告者，謂別別對說。我犯惡法者，謂",
    "T23n1442_049:0899b14": "不善法所不應為，發言告白。此中犯者，若",
    "T23n1442_049:0899b15": "苾芻於非親尼作非親想疑，於村巷中自手",
    "T23n1442_049:0899b16": "受取五噉五嚼而食咽者，皆得對說罪。若是",
    "T23n1442_049:0899b17": "親尼作非親想疑，得惡作罪。無犯者，廣如上",
    "T23n1442_049:0899b18": "說。",
    "T23n1442_049:0899b19": "2 受苾芻尼指授食學處受苾芻尼指授食學處第二",
    "T23n1442_049:0899b20": "佛在室羅伐城給孤獨園。時遭儉歲乞食難",
    "T23n1442_049:0899b21": "得，六眾苾芻被飢所苦，往十二眾苾芻尼處。",
    "T23n1442_049:0899b22": "時彼見已便請小食，六眾不受，告言：「諸妹！汝",
    "T23n1442_049:0899b23": "若請我及諸大眾正食之時，汝當指授令彼",
    "T23n1442_049:0899b24": "施主多與我等美好飲食，我當食之。」時有施",
    "T23n1442_049:0899b25": "主請佛及僧就舍而食，諸苾芻往，世尊不去，",
    "T23n1442_049:0899b26": "為制戒故。眾僧食時，吐羅難陀尼告施主曰：",
    "T23n1442_049:0899b27": "「此聖者難陀是釋迦子捨俗出家，善閑三藏",
    "T23n1442_049:0899b28": "是大法師，可多與美好飲食。」并餘五人悉皆",
    "T23n1442_049:0899b29": "讚歎。時彼施主於六人處數倍多與，令諸苾",
    "T23n1442_049:0899c01": "芻並多絕食。時彼施主知其非法無均等心，",
    "T23n1442_049:0899c02": "遂生譏罵。時取食人具以此事白佛，佛言：「我",
    "T23n1442_049:0899c03": "制學處，乃至應如是說：",
    "T23n1442_049:0899c04": "「若復眾多苾芻於白衣家食，有苾芻尼指授",
    "T23n1442_049:0899c05": "此苾芻應可多與美好飲食。諸苾芻應語是",
    "T23n1442_049:0899c06": "苾芻尼言：『姊妹！且止少時，待諸苾芻食竟。』若",
    "T23n1442_049:0899c07": "無一人作是語者，是諸苾芻應還村外住處，",
    "T23n1442_049:0899c08": "詣諸苾芻所各別告言：『大德！我犯對說惡法，",
    "T23n1442_049:0899c09": "是不應為，今對說悔。』是名對說法。」眾多苾芻",
    "T23n1442_049:0899c10": "者，謂二、三人已去。白衣家者，謂四姓等家。食",
    "T23n1442_049:0899c11": "者，謂受請食。尼謂吐羅難陀。指授者，謂處分",
    "T23n1442_049:0899c12": "事。此苾芻應可多與美好飲食者，謂是過量",
    "T23n1442_049:0899c13": "與食。諸苾芻等者，謂出呵止言。若無一人者，",
    "T23n1442_049:0899c14": "謂極少限齊，皆得本罪。應還村外住處等者，",
    "T23n1442_049:0899c15": "指說悔法，廣說如前。此中犯者，若苾芻食在",
    "T23n1442_049:0899c16": "上閣，復有食在中閣，於上閣處有苾芻尼指",
    "T23n1442_049:0899c17": "授其食，彼苾芻乃至一人應為呵止。若不呵",
    "T23n1442_049:0899c18": "者，諸苾芻犯對說法。其中閣苾芻應問上閣：",
    "T23n1442_049:0899c19": "「有呵苾芻尼不？」不問而食，皆得惡作。若苾芻",
    "T23n1442_049:0899c20": "在閣下食，有在門屋中食者，若於閣下尼指",
    "T23n1442_049:0899c21": "授時，准前呵止；不問者得本罪。門屋下人准",
    "T23n1442_049:0899c22": "中棚問，不問惡作。又若苾芻從門屋出，復",
    "T23n1442_049:0899c23": "有苾芻從外而至，聞指授聲應問出者：「有人",
    "T23n1442_049:0899c24": "呵苾芻尼不？」不問而食。得惡作罪。如是應知，",
    "T23n1442_049:0899c25": "一施主家多處而食，尼指授處皆得本罪；餘",
    "T23n1442_049:0899c26": "悉犯輕，或上或下准事應知。若其施主緣為",
    "T23n1442_049:0899c27": "此尼施僧食者，尼雖指授，苾芻無犯。或雖指",
    "T23n1442_049:0899c28": "授，情無簡別，或見不得食令其與者，並皆無",
    "T23n1442_049:0899c29": "犯。又無犯者，廣如上說。",
    "T23n1442_049:0900a01": "根本說一切有部毘奈耶卷第四十九"
}