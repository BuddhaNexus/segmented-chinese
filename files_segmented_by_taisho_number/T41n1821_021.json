{
    "T41n1821_021:0318c02": "俱舍論記卷第二十一",
    "T41n1821_021:0318c04": "沙門釋光述",
    "T41n1821_021:0318c05": "分別隨眠品第五之三",
    "T41n1821_021:0318c06": "如是己辨至復說五種者。此下第二明結",
    "T41n1821_021:0318c07": "等六門。就中。一正明結等。二諸門分別",
    "T41n1821_021:0318c08": "　就正明結等中。一明結等五門。二明煩惱",
    "T41n1821_021:0318c09": "六垢　就明結等五門中。一標章。二別釋",
    "T41n1821_021:0318c10": "　此即標章。即諸煩惱。一結。二縛。三隨眠。",
    "T41n1821_021:0318c11": "四隨煩惱。五纏。義差別故復說五種　問漏",
    "T41n1821_021:0318c12": "等四門皆說并纏。結等六門但言煩惱　解",
    "T41n1821_021:0318c13": "云漏等四門皆攝纏盡故說并纏。結等六門",
    "T41n1821_021:0318c14": "初一攝二。第二．第三．第六不攝。第四．第五",
    "T41n1821_021:0318c15": "雖復攝盡。非遍諸門皆攝盡故不說并",
    "T41n1821_021:0318c16": "纏。",
    "T41n1821_021:0318c17": "且結云何至惱亂二部故者。此下別釋。就中。",
    "T41n1821_021:0318c18": "一明諸結。二明三縛。三明隨眠。四明隨惑。",
    "T41n1821_021:0318c19": "五明諸纏　就明諸結中。一明九結。二明",
    "T41n1821_021:0318c20": "五下分。三明五上分　此即第一明九結。",
    "T41n1821_021:0318c21": "論曰至當辨其相者。釋結九　結謂結",
    "T41n1821_021:0318c22": "縛。此中愛結謂三界貪。餘八隨應當辨其",
    "T41n1821_021:0318c23": "相。故婆沙五十云。問此九結以何為自性。",
    "T41n1821_021:0318c24": "答以百事為自性。謂愛．慢．無明結。各三界",
    "T41n1821_021:0318c25": "五部為四十五事。恚結唯欲界五部為五",
    "T41n1821_021:0318c26": "事。見結有十八事。謂有身見．邊執見各三界",
    "T41n1821_021:0318c27": "見苦所斷為六。邪見三界各有四部為十",
    "T41n1821_021:0318c28": "二事。取結有十八事。謂見取三界各四部為",
    "T41n1821_021:0318c29": "十二事。戒禁取三界各見苦道所斷為六事。",
    "T41n1821_021:0319a01": "疑結三界各四部為十二事。嫉．慳結各欲界",
    "T41n1821_021:0319a02": "修所斷為二事。由此九結以百事為自性。",
    "T41n1821_021:0319a03": "見結謂三見至於彼隨增故者。別釋見．",
    "T41n1821_021:0319a04": "取二結。見結以身．邊．邪見三見為性。取結",
    "T41n1821_021:0319a05": "以見取．戒禁取二取為性　依如是理故",
    "T41n1821_021:0319a06": "發智論有如是言。問頗有五見相應法為",
    "T41n1821_021:0319a07": "九結中愛結繫。非見結繫。非不有五見隨",
    "T41n1821_021:0319a08": "眠隨增耶。答曰有。問云何。答集智已生滅智",
    "T41n1821_021:0319a09": "未生。見滅道所斷見取．戒禁取相應法。彼為",
    "T41n1821_021:0319a10": "自部愛結為所緣繫。非見結繫。所以者何。",
    "T41n1821_021:0319a11": "苦．集諦下身．邊．邪見遍行見結已永斷故。滅．",
    "T41n1821_021:0319a12": "道諦下非遍見結即是邪見。唯緣無漏。望",
    "T41n1821_021:0319a13": "二取相應法所緣．應相二俱無故。非緣彼故",
    "T41n1821_021:0319a14": "無所緣繫。非彼相應故無相應繫。然彼二",
    "T41n1821_021:0319a15": "取相應法有見隨眠隨增。二取即是見隨眠",
    "T41n1821_021:0319a16": "故。二取見隨眠。於彼相應法隨其所應。或",
    "T41n1821_021:0319a17": "相應隨增。或所緣隨增。何緣三見至為",
    "T41n1821_021:0319a18": "取結耶者。問。三見二取至立為二結者。",
    "T41n1821_021:0319a19": "答。釋頌物取等及第二句　三見二取。一物",
    "T41n1821_021:0319a20": "等故二取等故　言物等者。謂彼三見有",
    "T41n1821_021:0319a21": "十八物。身．邊二見唯見苦斷。邪見通四諦。",
    "T41n1821_021:0319a22": "總有六種。三界各六故成十八。二取亦然。",
    "T41n1821_021:0319a23": "有十八物。戒禁取唯苦．道。見取通四諦。總",
    "T41n1821_021:0319a24": "有六種。三界各六故成十八。此名物等",
    "T41n1821_021:0319a25": "　言取等者。於五見中三見等是所取。為二",
    "T41n1821_021:0319a26": "取所取故。二取見等是能取。能取三見故",
    "T41n1821_021:0319a27": "名取等。所取。能取。有差別故立為二結。故",
    "T41n1821_021:0319a28": "正理云。謂於諸行計我．斷常。或撥為無。後",
    "T41n1821_021:0319a29": "起二取執見第一。或執為淨(已上論文)　言能",
    "T41n1821_021:0319b01": "所取。且據一相從多分說。理實而言竝通",
    "T41n1821_021:0319b02": "能．所。何故纏中至非餘纏耶者。此下",
    "T41n1821_021:0319b03": "釋後八句。此即問也。二唯不善至故唯",
    "T41n1821_021:0319b04": "立二者。八纏家答。故正理五十四云。若立八",
    "T41n1821_021:0319b05": "纏應作是釋。二唯不善。自在起故。謂唯此",
    "T41n1821_021:0319b06": "二兩義具足。餘六無一具兩義者。無慚．無",
    "T41n1821_021:0319b07": "愧雖唯不善非自在起。悔自在起非唯不",
    "T41n1821_021:0319b08": "善。餘兩皆無(解云餘隨眠惛沈．掉舉兩義皆無。餘文可知)　問若言睡",
    "T41n1821_021:0319b09": "眠非自在起。何故婆沙五十有一復次廢立",
    "T41n1821_021:0319b10": "中云。復次以嫉與慳。獨立．離二。故立為結。",
    "T41n1821_021:0319b11": "餘纏不爾。獨立者謂自現行。離二者謂一",
    "T41n1821_021:0319b12": "向不善。忿．覆二纏雖能獨立亦復離二。而",
    "T41n1821_021:0319b13": "似隨眠為隨眠相之所映奪其相不顯故",
    "T41n1821_021:0319b14": "不立結。由此義故外國諸師說此二種即",
    "T41n1821_021:0319b15": "隨眠性。惛沈．掉舉不能獨立他力起故。亦",
    "T41n1821_021:0319b16": "不離二或是不善或無記故。睡眠．惡作雖",
    "T41n1821_021:0319b17": "亦獨立。而不離二。睡眠通善．不善．無記。惡",
    "T41n1821_021:0319b18": "作通善．不善性故。無慚．無愧雖是離二而",
    "T41n1821_021:0319b19": "非獨立。唯嫉與慳獨立離二。異隨眠相故",
    "T41n1821_021:0319b20": "立為結　准婆沙文。睡眠亦是自在起。何",
    "T41n1821_021:0319b21": "故正理言非自在　解云婆沙餘師義。非",
    "T41n1821_021:0319b22": "與正理同。說八。說十。既各不同。明知異",
    "T41n1821_021:0319b23": "說　又解睡眠若與餘惑相應非自在起。正",
    "T41n1821_021:0319b24": "理據此說。若與善．無覆心相應是自在起。",
    "T41n1821_021:0319b25": "婆沙據此說。各據一義竝不相違。若",
    "T41n1821_021:0319b26": "纏唯八至亦具兩義故者。論主破。若纏唯八",
    "T41n1821_021:0319b27": "此釋可然。此即縱許　許有十纏此釋非",
    "T41n1821_021:0319b28": "理。以忿．覆二種亦具兩義故。由此若",
    "T41n1821_021:0319b29": "許至及自部故者。十纏家答　嫉．慳過重。謂",
    "T41n1821_021:0319c01": "此二種數現行故　又嫉為賤因。慳為貧因",
    "T41n1821_021:0319c02": "　又遍顯戚．歡隨煩惱故。隨煩惱中總有",
    "T41n1821_021:0319c03": "二類。一戚。二歡。嫉能顯戚。慳顯歡　又",
    "T41n1821_021:0319c04": "惱亂出家．在家部故。故正理云。又此二能",
    "T41n1821_021:0319c05": "惱二部故。謂在家眾於財位中。由嫉．及慳",
    "T41n1821_021:0319c06": "極為惱亂。若出家眾於教行中。由嫉．及慳",
    "T41n1821_021:0319c07": "極為惱亂　或惱亂天．阿素洛故。天中好",
    "T41n1821_021:0319c08": "美味。阿素洛中好女色。天慳味嫉色。阿素",
    "T41n1821_021:0319c09": "洛慳色嫉味。因此戰諍。阿素洛此云非天。",
    "T41n1821_021:0319c10": "故正理云。或能惱亂天．阿素洛眾。謂因色．",
    "T41n1821_021:0319c11": "味極梠擾惱　或惱人．天二勝趣故。故正",
    "T41n1821_021:0319c12": "理云。或此能惱人．天二趣。如世尊告憍尸",
    "T41n1821_021:0319c13": "迦言。由嫉．慳結人．天惱亂　或嫉惱亂他",
    "T41n1821_021:0319c14": "部。慳惱亂自部。故正理云。或此二能惱自．",
    "T41n1821_021:0319c15": "他眾。謂由嫉故惱亂他朋。由內懷慳惱亂",
    "T41n1821_021:0319c16": "自侶　由上七種過失尤重故。於十纏別",
    "T41n1821_021:0319c17": "立二結。",
    "T41n1821_021:0319c18": "佛於餘處至故唯說斷三者。此即第二明五",
    "T41n1821_021:0319c19": "下分結。論曰何等為五者。問。謂",
    "T41n1821_021:0319c20": "有身見至瞋恚者。答。總三十一事為體。謂身",
    "T41n1821_021:0319c21": "見三界見苦所斷三。戒禁取三界各見苦道",
    "T41n1821_021:0319c22": "為六。疑三界各四諦為十二。欲貪．瞋．恚各",
    "T41n1821_021:0319c23": "欲界五部為十。何緣此五名順下分",
    "T41n1821_021:0319c24": "者。此下釋第二．第三句。此即問也。此",
    "T41n1821_021:0319c25": "五順益至防邏人故者。答。此五順益下分欲",
    "T41n1821_021:0319c26": "界欲界三界最下。三界一分故名下分。由",
    "T41n1821_021:0319c27": "後貪．瞋不能超欲。如守獄卒　設有能",
    "T41n1821_021:0319c28": "超乃生有頂。由前身見．戒取．疑三。還令退",
    "T41n1821_021:0319c29": "下置欲界獄。如防邏人。有餘師說至",
    "T41n1821_021:0320a01": "順下分名者。敘異說。前三能障超下有情",
    "T41n1821_021:0320a02": "不成聖故。後二能令不超下界不生上",
    "T41n1821_021:0320a03": "故。故五皆得順下分名。諸得預流至斷",
    "T41n1821_021:0320a04": "三結耶者。釋第四句問。諸得預流五見及",
    "T41n1821_021:0320a05": "疑六煩惱斷。何緣經但說斷身見．戒取．疑",
    "T41n1821_021:0320a06": "三結耶。理實應言至已說斷六者。答。",
    "T41n1821_021:0320a07": "諸得預流。理實應言斷六煩惱。一攝門",
    "T41n1821_021:0320a08": "故。二攝根故但說斷三　言攝門者。謂所",
    "T41n1821_021:0320a09": "斷中類有三種。身邊二見唯在苦一部。戒取",
    "T41n1821_021:0320a10": "通苦．道二部。見取．邪見．疑通苦．集．滅．道",
    "T41n1821_021:0320a11": "四部說斷三種。攝彼三門皆悉周盡若斷",
    "T41n1821_021:0320a12": "身見攝彼一門。若斷戒取攝彼通二門。若",
    "T41n1821_021:0320a13": "斷疑攝彼通四門　言攝根者。謂所斷中",
    "T41n1821_021:0320a14": "三隨三轉。說斷三種攝彼三根。若斷三根",
    "T41n1821_021:0320a15": "本餘三未亦斷。故說斷三已說斷六　問",
    "T41n1821_021:0320a16": "集．滅見取如何隨戒禁取轉　解云言見取",
    "T41n1821_021:0320a17": "隨戒禁取者。據苦．道下說　又解因苦．",
    "T41n1821_021:0320a18": "道下戒取先起。引彼集．滅見取起故。亦名",
    "T41n1821_021:0320a19": "隨轉。有作是釋至故說斷三者。釋第二",
    "T41n1821_021:0320a20": "頌敘異說。凡趣異方有三種障。一不欲",
    "T41n1821_021:0320a21": "發趣見此方益餘方有損。二雖發趣迷",
    "T41n1821_021:0320a22": "失正道。依邪道故。三由依邪道疑正道",
    "T41n1821_021:0320a23": "故　趣解脫者亦有如斯相似三障。一由",
    "T41n1821_021:0320a24": "身見怖畏解脫。灰身滅智不欲發趣。二雖",
    "T41n1821_021:0320a25": "發趣由戒禁取。依執邪道迷失正路。三由",
    "T41n1821_021:0320a26": "依邪道疑於正道深懷猶預　佛顯預",
    "T41n1821_021:0320a27": "流。永斷如是趣解脫障故說斷三。",
    "T41n1821_021:0320a28": "佛於餘經至名順上分結者。此即第三明",
    "T41n1821_021:0320a29": "五上分結。一色貪。二無色貪。三掉舉。四慢。",
    "T41n1821_021:0320b01": "五無明。若未斷時。能令有情不超上界故",
    "T41n1821_021:0320b02": "名順上分結。此五總以聖者身中上界修斷",
    "T41n1821_021:0320b03": "八事為體。色貪無色貪．掉舉．慢．無明。色．無",
    "T41n1821_021:0320b04": "色界各有四故　問何故貪別立二。餘三合",
    "T41n1821_021:0320b05": "立　解云愛是諸煩惱足多過別立。故婆沙",
    "T41n1821_021:0320b06": "云。復次愛令界別地別部別。愛能增長一",
    "T41n1821_021:0320b07": "切煩惱。愛．有愛處所說多過。故依界別立",
    "T41n1821_021:0320b08": "為二結。掉舉等三無如是事。故上二界合",
    "T41n1821_021:0320b09": "立為一　問隨煩惱中。何故唯說掉舉為",
    "T41n1821_021:0320b10": "結　解云障定強故。故正理云。掉舉惱亂三",
    "T41n1821_021:0320b11": "摩地故。於順上分建立為結　又婆沙云。",
    "T41n1821_021:0320b12": "問何故唯修所斷立為順上分結　答令趣",
    "T41n1821_021:0320b13": "上生名順上分。見所斷結亦令墮下。故不",
    "T41n1821_021:0320b14": "立為順上分結。復次上人所行名順上分。上",
    "T41n1821_021:0320b15": "人是聖非諸異生。見所斷結唯異生起。故不",
    "T41n1821_021:0320b16": "立為順上分結。於聖者中唯立不還者所",
    "T41n1821_021:0320b17": "起諸結名順上分　問因論生論。何故預",
    "T41n1821_021:0320b18": "流及一來者。所起諸結非順上分　答順上",
    "T41n1821_021:0320b19": "分者。謂趣上生預流．一來所起諸結亦令",
    "T41n1821_021:0320b20": "生下。故不立為順上分結(廣如彼釋)。",
    "T41n1821_021:0320b21": "已辨結至謂一切癡者。此即第二明三縛。",
    "T41n1821_021:0320b22": "以能繫縛故立縛名。縛體不同有其三種。",
    "T41n1821_021:0320b23": "何緣唯說此三為縛者。問。諸煩惱中何",
    "T41n1821_021:0320b24": "緣唯說此三為縛。由隨三受至作此定",
    "T41n1821_021:0320b25": "說者。答。由隨三受勢力所引說縛有三",
    "T41n1821_021:0320b26": "　於自樂受貪多隨增。所緣．相應俱隨增故。",
    "T41n1821_021:0320b27": "於自苦受瞋多隨增。所緣．相應俱隨增故。",
    "T41n1821_021:0320b28": "於自捨受癡多隨增。所緣．相應俱隨增故。",
    "T41n1821_021:0320b29": "故言於苦受瞋。於捨受癡。應知亦爾。",
    "T41n1821_021:0320c01": "雖於自捨亦有貪．瞋。所緣．相應二俱隨增。",
    "T41n1821_021:0320c02": "非如癡故。於此文中亦應影顯。雖於自",
    "T41n1821_021:0320c03": "樂亦說有癡。所緣．相應二俱隨增。非如貪",
    "T41n1821_021:0320c04": "故。雖於自苦亦說有癡。所緣．相應二俱",
    "T41n1821_021:0320c05": "隨增。非如瞋故　又亦應顯。雖於自苦亦",
    "T41n1821_021:0320c06": "說有貪。所緣．相應隨增。非如瞋故。雖",
    "T41n1821_021:0320c07": "於自樂亦說有瞋。所緣隨增。非如貪",
    "T41n1821_021:0320c08": "故。約自相續身中樂等三受。從多分說為",
    "T41n1821_021:0320c09": "縛所緣作此定說。貪緣樂增。瞋緣苦增。",
    "T41n1821_021:0320c10": "癡緣捨增。若約他相續身中樂等三受為",
    "T41n1821_021:0320c11": "縛所緣。此即不定。三受皆能為所緣境生",
    "T41n1821_021:0320c12": "三縛故。如緣怨樂瞋亦隨增。如緣怨苦",
    "T41n1821_021:0320c13": "貪亦隨增。緣非怨親苦．樂　癡亦隨增隨其所",
    "T41n1821_021:0320c14": "應。故正理五十四云。有餘師說。由隨三受",
    "T41n1821_021:0320c15": "勢力所引說縛有三。謂貪多分於自樂受。",
    "T41n1821_021:0320c16": "所緣．相應二種隨增。少分亦於不苦不樂。",
    "T41n1821_021:0320c17": "於自．他苦。取他樂．捨。唯有一種所緣隨增。",
    "T41n1821_021:0320c18": "瞋亦多分於自苦受。所緣．相應二種隨增。少",
    "T41n1821_021:0320c19": "分亦於不苦不樂。於自．他樂。及他苦．捨。唯",
    "T41n1821_021:0320c20": "有一種所緣隨增。癡亦多分於自捨受。所",
    "T41n1821_021:0320c21": "緣．相應二種隨增。少分亦於樂受．苦受。於",
    "T41n1821_021:0320c22": "他一切受唯所緣隨增。是故世尊依多分理。",
    "T41n1821_021:0320c23": "說隨三受建立三縛。",
    "T41n1821_021:0320c24": "己分別縛至如前己說者。此即第三明隨眠。",
    "T41n1821_021:0320c25": "指同前說。",
    "T41n1821_021:0320c26": "隨眠既己說至煩惱垢攝者者。此即第四明",
    "T41n1821_021:0320c27": "隨煩惱。略釋頌者　蘊。簡無為　行。簡色",
    "T41n1821_021:0320c28": "等四蘊　心所。簡行蘊中不相應行　染。",
    "T41n1821_021:0320c29": "簡心所中善．無記　此餘．簡染中本惑。謂",
    "T41n1821_021:0321a01": "此本惑餘　隨煩惱。標名。將釋隨惑先解",
    "T41n1821_021:0321a02": "本惑。此諸根本煩惱亦名隨煩惱。以皆隨",
    "T41n1821_021:0321a03": "心為惱亂事故。復有此本惑餘。異諸本煩",
    "T41n1821_021:0321a04": "惱染污心所蘊所攝。隨煩惱起故亦名隨",
    "T41n1821_021:0321a05": "煩惱。不名煩惱非根本故。廣列彼隨煩",
    "T41n1821_021:0321a06": "惱相。如法蘊足論第九卷雜事品中說　復",
    "T41n1821_021:0321a07": "次當略論十纏攝者。六煩惱垢攝者。",
    "T41n1821_021:0321a08": "且應先辨至悔從疑覆諍者。此即第五明",
    "T41n1821_021:0321a09": "纏。初一頌明纏。後一頌半明本惑等流果。",
    "T41n1821_021:0321a10": "論曰至說名為覆者。釋初頌。將釋諸",
    "T41n1821_021:0321a11": "纏先解本惑。根本煩惱亦名為纏。經說欲",
    "T41n1821_021:0321a12": "貪纏為緣故　然品類足。說纏有八不說",
    "T41n1821_021:0321a13": "忿．覆　毘婆沙宗說纏有十　纏縛有情",
    "T41n1821_021:0321a14": "置生死獄故名為纏　此中睡眠唯取染污。",
    "T41n1821_021:0321a15": "若泛明睡眠總有四種。謂善．不善．有覆．無",
    "T41n1821_021:0321a16": "覆。善唯生得不通加行。故正理云。然於加",
    "T41n1821_021:0321a17": "行聞．思善心眠不現行。性相違故。此於加",
    "T41n1821_021:0321a18": "行修所成心亦不現行彼能治故。唯有一",
    "T41n1821_021:0321a19": "類生得善心眠可現行。性羸劣故　不善．有",
    "T41n1821_021:0321a20": "覆皆容現行　無覆無記異說不同。故正",
    "T41n1821_021:0321a21": "理五十四云。無覆無記唯異熟生。起工巧等",
    "T41n1821_021:0321a22": "眠便壞故。有餘師說於眠位中亦有威儀．",
    "T41n1821_021:0321a23": "工巧心起。然非初位彼可即行。於後夢中",
    "T41n1821_021:0321a24": "方可行故。又婆沙三十七云。無覆無記者謂",
    "T41n1821_021:0321a25": "威儀路．工巧處．異熟生非通果。威儀路者。",
    "T41n1821_021:0321a26": "如睡夢中自謂行等。工巧處者。如睡夢中",
    "T41n1821_021:0321a27": "自謂畫等。異熟生者。如睡夢中除前所說",
    "T41n1821_021:0321a28": "餘無記轉。有餘師說唯異熟生。是睡眠中無",
    "T41n1821_021:0321a29": "覆無記。以心惛昧。不發身．語故無威儀及",
    "T41n1821_021:0321b01": "工巧性(婆沙。正理。并無評家)略釋睡眠。餘九如文　問",
    "T41n1821_021:0321b02": "餘隨煩惱何故非纏　解云隨其所應過重",
    "T41n1821_021:0321b03": "別立過輕不立。大煩惱中惛沈障慧勝。掉",
    "T41n1821_021:0321b04": "舉障定勝故別立纏。不信．懈怠．放逸三種",
    "T41n1821_021:0321b05": "障定．慧非勝故不立纏。故入阿毘達摩論",
    "T41n1821_021:0321b06": "云。不信等三不立隨眠．及纏．垢者。過失輕",
    "T41n1821_021:0321b07": "故。易除遣故(已上論文)　無明是本煩惱故不立",
    "T41n1821_021:0321b08": "纏。無慚．無愧唯是不善過重故立纏。小煩",
    "T41n1821_021:0321b09": "惱中嫉．慳．忿．覆過重立纏。餘六過輕故立",
    "T41n1821_021:0321b10": "別垢。餘地法外睡眠障慧勝。惡作障定勝故",
    "T41n1821_021:0321b11": "別立纏。尋．伺非障故。尋立菩提分法。此即",
    "T41n1821_021:0321b12": "順慧。尋．伺立靜慮支。此即順定。故不立",
    "T41n1821_021:0321b13": "纏。貪．瞋．慢．疑竝是本惑。亦不立纏。",
    "T41n1821_021:0321b14": "於此所說至如其次第者。釋後一頌半　言",
    "T41n1821_021:0321b15": "等流者。是彼本惑近等流果。若有知人覆是",
    "T41n1821_021:0321b16": "貪等流。貪著名利而覆藏故。若無知人覆",
    "T41n1821_021:0321b17": "是無明等流。愚癡不解而覆藏故。如其次第",
    "T41n1821_021:0321b18": "　又解有知是初師。無知是第二師。有知",
    "T41n1821_021:0321b19": "無知是第三師。故言如其次第　前解為",
    "T41n1821_021:0321b20": "勝。餘文可知　故正理云無慚．慳．掉舉是貪",
    "T41n1821_021:0321b21": "等流。要貪為近因方得生故。無愧眠惛沈",
    "T41n1821_021:0321b22": "是無明等流。此與無明相極相隣近故。嫉．",
    "T41n1821_021:0321b23": "忿是瞋等流。由此相同瞋故。悔是疑等流。",
    "T41n1821_021:0321b24": "因猶豫生故。覆有說是貪等流。有說是無明",
    "T41n1821_021:0321b25": "等流。有說是俱等流。諸有知者因愛生故。",
    "T41n1821_021:0321b26": "諸無知者因癡生故。",
    "T41n1821_021:0321b27": "餘煩惱垢至諂從諸見生者。此即大文第二",
    "T41n1821_021:0321b28": "明煩惱六垢。初兩句正明六垢。後四句明",
    "T41n1821_021:0321b29": "是本惑近等流果。論曰至名煩惱垢者。",
    "T41n1821_021:0321c01": "釋初兩句　諂。謂能令心曲為性。由此",
    "T41n1821_021:0321c02": "不能如實自顯。為諂彼人或矯誹撥彼",
    "T41n1821_021:0321c03": "人怨家令彼歡喜。為諂他人或設方便種",
    "T41n1821_021:0321c04": "種現相令解不明故名為諂　餘文可知。",
    "T41n1821_021:0321c05": "於此六種至隨煩惱名者。釋後四句",
    "T41n1821_021:0321c06": "　言等流者。是彼本惑近等流果　諂。是諸五",
    "T41n1821_021:0321c07": "見等流　如有問言。何法是曲。作是答言",
    "T41n1821_021:0321c08": "謂諸惡見。惡見名曲。與諂相似。故諂定是",
    "T41n1821_021:0321c09": "諸見等流。故入阿毘達摩論第一云。誑．憍二",
    "T41n1821_021:0321c10": "種是貪等流貪種類故。害．恨二種是瞋等流",
    "T41n1821_021:0321c11": "瞋種類故。惱垢即是見取等流。執己見勝",
    "T41n1821_021:0321c12": "者惱亂自他故。諂垢即是諸見等流。諸見",
    "T41n1821_021:0321c13": "增者多諂曲故。如說諂曲謂諸惡見。",
    "T41n1821_021:0321c14": "此垢及纏至名自在起者。此下大文第二諸",
    "T41n1821_021:0321c15": "門分別。就中。一三斷分別。二三性分別。三",
    "T41n1821_021:0321c16": "三界分別。四六識相應。五五受相應　此即",
    "T41n1821_021:0321c17": "三斷分別。且十纏中無慚．無愧．睡眠．惛沈．",
    "T41n1821_021:0321c18": "掉舉五種通見．修斷。由此通與見．修所斷",
    "T41n1821_021:0321c19": "二部煩惱相應起故。故通二斷。於見斷中",
    "T41n1821_021:0321c20": "隨與見此諦所斷相應。即說名為見此諦所",
    "T41n1821_021:0321c21": "斷。見斷通四部所以別釋。修斷唯一故不",
    "T41n1821_021:0321c22": "別明。餘嫉．慳．悔．忿．覆．并六垢。自在起故唯",
    "T41n1821_021:0321c23": "修所斷。唯與修斷他力無明。共相應故名自",
    "T41n1821_021:0321c24": "在起。故唯修斷。故正理云。與自在起纏垢",
    "T41n1821_021:0321c25": "相應。所有無明唯修斷故。",
    "T41n1821_021:0321c26": "此隨煩惱至無記性攝者。此即三性分別。欲",
    "T41n1821_021:0321c27": "界所繫眠．惛．掉三。若與貪等相應是不善。",
    "T41n1821_021:0321c28": "若與身．邊二見相應無記。所餘一切七纏。",
    "T41n1821_021:0321c29": "六垢。皆唯不善。上二界中隨應所有惛沈．掉",
    "T41n1821_021:0322a01": "舉。及諂．誑．憍。一切唯是無記性攝。",
    "T41n1821_021:0322a02": "此隨煩惱至唯欲界繫者此即第三三界分",
    "T41n1821_021:0322a03": "別　匿己情事名諂　現相誑惑名誑　又",
    "T41n1821_021:0322a04": "正理解諂．誑云。傳聞此唯異生所起。非諸",
    "T41n1821_021:0322a05": "聖者亦可現行　餘文可知。",
    "T41n1821_021:0322a06": "已辨隨眠至皆容起故者。此即第四六識相",
    "T41n1821_021:0322a07": "應　略說應知。一切三界見諦所斷．及修所",
    "T41n1821_021:0322a08": "斷。一切慢．眠隨煩惱中。自在起者。即是嫉．",
    "T41n1821_021:0322a09": "慳．忿．覆．悔纏。及與六垢。如是一切皆依意",
    "T41n1821_021:0322a10": "識　依五識身無容起故　所餘一切通",
    "T41n1821_021:0322a11": "依六識。謂修所斷貪．瞋．無明。及彼相應諸",
    "T41n1821_021:0322a12": "隨煩惱。即無慚．愧．惛．掉四纏．及餘大煩惱",
    "T41n1821_021:0322a13": "地法所攝隨煩惱。即是放逸．懈怠．不信。依",
    "T41n1821_021:0322a14": "六識身皆容起故。",
    "T41n1821_021:0322a15": "如先所辨至遍自識諸受者。此下第五五受",
    "T41n1821_021:0322a16": "相應。就中。一明本惑相應。二明隨惑相應",
    "T41n1821_021:0322a17": "　此即第一明本惑相應　就問起中。一總",
    "T41n1821_021:0322a18": "問。二別問及頌答。可知。論曰至唯意",
    "T41n1821_021:0322a19": "地故者。欲惑中貪。喜．樂相應歡行轉故。非",
    "T41n1821_021:0322a20": "憂．苦相應非慼行故。遍六識故喜．樂相",
    "T41n1821_021:0322a21": "應。若在五識樂根相應。若在意識。喜根相",
    "T41n1821_021:0322a22": "應　瞋憂．苦相應慼行轉故。非喜．樂相應",
    "T41n1821_021:0322a23": "非歡行故。遍六識故憂．苦相應　若在五",
    "T41n1821_021:0322a24": "識苦根相應。若在意識憂根相應　無明",
    "T41n1821_021:0322a25": "遍與前喜．樂．憂．苦四受相應。歡行轉故喜．",
    "T41n1821_021:0322a26": "樂相應。慼行轉故憂．苦相應。遍六識故四",
    "T41n1821_021:0322a27": "受相應。若在五識苦．樂根相應。若在意識",
    "T41n1821_021:0322a28": "喜．憂相應　邪見通與憂．喜相應。歡行轉",
    "T41n1821_021:0322a29": "故喜根相應。慼行轉故憂根相應。唯意地故",
    "T41n1821_021:0322b01": "憂．喜相應。非五識故非苦．樂相應。何",
    "T41n1821_021:0322b02": "緣邪見歡慼行轉者。問。如次先造罪福",
    "T41n1821_021:0322b03": "業故者。答。先造罪業後起邪見即歡行轉。",
    "T41n1821_021:0322b04": "雖造罪業無苦果故。先造福業後起邪",
    "T41n1821_021:0322b05": "見即慼行轉。徒設劬勞福無果故。疑",
    "T41n1821_021:0322b06": "憂相應至必住捨受者。疑憂相應慼行轉故。",
    "T41n1821_021:0322b07": "非喜相應非歡行故。唯意地故憂根相應。",
    "T41n1821_021:0322b08": "非五識故非苦相應。求決定知心愁慼故",
    "T41n1821_021:0322b09": "所以非歡行轉　餘四見。慢。與喜相應歡",
    "T41n1821_021:0322b10": "行轉故。非憂相應非慼行故。唯意地故喜",
    "T41n1821_021:0322b11": "根相應。非五識故非樂相應　已約別相",
    "T41n1821_021:0322b12": "說諸煩惱與受相應。就通相說受相應者。",
    "T41n1821_021:0322b13": "一切煩惱皆捨受相應。以諸隨眠相續斷位勢",
    "T41n1821_021:0322b14": "力衰歇必住捨受。以捨處中不違歡．慼。故",
    "T41n1821_021:0322b15": "遍相應。欲界既爾上界云何者。此下釋",
    "T41n1821_021:0322b16": "後兩句。此即問也。皆隨所應至故不別",
    "T41n1821_021:0322b17": "說者。答。欲有憂．苦所以諸惑有慼行轉。上",
    "T41n1821_021:0322b18": "無憂．苦。又定所潤。所以諸惑無慼行轉。隨",
    "T41n1821_021:0322b19": "何地識所有煩惱。各遍自識諸受相應　若初",
    "T41n1821_021:0322b20": "定中具有四識。彼一一識所起煩惱。各遍自",
    "T41n1821_021:0322b21": "識諸受相應。若在三識樂．捨相應。若在意",
    "T41n1821_021:0322b22": "地喜．捨相應　二定已上唯有意識。二定意",
    "T41n1821_021:0322b23": "識所起煩惱。遍與意識喜．捨相應　三定意",
    "T41n1821_021:0322b24": "識所起煩惱。遍與意識樂．捨相應　四定已",
    "T41n1821_021:0322b25": "上意識所起煩惱。遍與意識捨受相應　上",
    "T41n1821_021:0322b26": "諸地中識．受多少。如前已辨故不別說",
    "T41n1821_021:0322b27": "　又顯宗二十七云。何緣二疑俱不決定。而上",
    "T41n1821_021:0322b28": "得與喜．樂相應非欲界疑喜受俱起。以諸",
    "T41n1821_021:0322b29": "煩惱在離欲地。雖不決定亦不憂慼。雖",
    "T41n1821_021:0322c01": "懷疑網無廢情怡。如在人間求得所愛",
    "T41n1821_021:0322c02": "雖多勞倦而生樂相有。說色界雖復懷",
    "T41n1821_021:0322c03": "疑。而於疑中生善品想。故彼得與喜．樂",
    "T41n1821_021:0322c04": "相應。",
    "T41n1821_021:0322c05": "已辨煩惱至餘四遍相應者。此即第二明隨",
    "T41n1821_021:0322c06": "惑相應。論曰至唯意地故者。釋初三",
    "T41n1821_021:0322c07": "句。隨煩惱中嫉．悔．忿．惱．害．恨六種。一切",
    "T41n1821_021:0322c08": "皆與憂根相應。慼行轉故。非喜相應非",
    "T41n1821_021:0322c09": "歡行故。唯意地故憂根相應。非五識故非",
    "T41n1821_021:0322c10": "苦相應　又正理云。有餘師說惱喜相應。見",
    "T41n1821_021:0322c11": "取等流應歡行故。慳喜相應至極相似",
    "T41n1821_021:0322c12": "故者。釋第四句。慳喜相應歡行轉故。非憂",
    "T41n1821_021:0322c13": "相應非慼行故。唯意地故喜根相應。非五",
    "T41n1821_021:0322c14": "識故非樂相應。諂誑眠覆至憂慼心行",
    "T41n1821_021:0322c15": "者。釋第五．第六句。諂．誑．眠．覆。憂．喜相應",
    "T41n1821_021:0322c16": "歡慼行故。若歡行轉喜根相應。若慼行轉憂",
    "T41n1821_021:0322c17": "根相應。唯意地故憂．喜相應。非五識故非",
    "T41n1821_021:0322c18": "苦．樂相應。又正理云。有餘師言。既說誑是",
    "T41n1821_021:0322c19": "貪等流故但應歡行。不應說與憂根相",
    "T41n1821_021:0322c20": "應。是歡等流不應慼故。又正誑時不應慼",
    "T41n1821_021:0322c21": "故。或應說誑是癡等流。正理釋云。理應釋",
    "T41n1821_021:0322c22": "言因果相別。如無慚．掉雖貪等流。而與憂．",
    "T41n1821_021:0322c23": "苦有相應義。故知所說與受相應不唯同",
    "T41n1821_021:0322c24": "因。但據相別許有憂慼。而行誑者情有所",
    "T41n1821_021:0322c25": "憂而行誑故。憍喜．樂相應至與喜相應",
    "T41n1821_021:0322c26": "者。釋第七句中上三字。憍喜．樂相應歡行轉",
    "T41n1821_021:0322c27": "故。非憂相應非慼行故。唯意地故喜．樂相",
    "T41n1821_021:0322c28": "應樂謂三定。非五識故非彼樂相應。",
    "T41n1821_021:0322c29": "此上所說至遍相應故者。釋第七句中下兩",
    "T41n1821_021:0323a01": "字。此上所說十二種中。憍通行在四定已上",
    "T41n1821_021:0323a02": "唯捨地故。惛沈．掉舉理亦通在唯捨地中。",
    "T41n1821_021:0323a03": "次後別明故今不說。餘文可知。餘無",
    "T41n1821_021:0323a04": "慚無愧至地法攝故者。釋後一句。問六識相",
    "T41n1821_021:0323a05": "應中即便明餘大煩惱。何故此中不便明耶",
    "T41n1821_021:0323a06": "　解云前文既說六識相應已。顯與彼諸",
    "T41n1821_021:0323a07": "受相應。故今不說。",
    "T41n1821_021:0323a08": "所說煩惱至障蘊故唯五者。此即大文第三",
    "T41n1821_021:0323a09": "明五蓋　蓋五。標名舉數　唯在欲。界分",
    "T41n1821_021:0323a10": "別　次兩句明蓋合　後一句廢立。論",
    "T41n1821_021:0323a11": "曰至五疑蓋者。釋蓋五。入阿毘達磨論云。",
    "T41n1821_021:0323a12": "欲界五部貪名初蓋。五部瞋名第二蓋。欲",
    "T41n1821_021:0323a13": "界惛沈．及不善睡眠名第三蓋。欲界掉舉．",
    "T41n1821_021:0323a14": "及不善惡作名第四蓋。欲界四部疑名第五",
    "T41n1821_021:0323a15": "蓋。此中所說至通三界耶者。此釋唯",
    "T41n1821_021:0323a16": "在欲。此即問也。應知此三至非色無色",
    "T41n1821_021:0323a17": "者。答。經言不善故唯在欲。又正理云。",
    "T41n1821_021:0323a18": "為顯惛沈．掉舉二種。唯欲界者有立為",
    "T41n1821_021:0323a19": "蓋故。與眠．悔和合而立。眠．悔唯是欲界",
    "T41n1821_021:0323a20": "繫故。為顯眠．悔唯染污者有得蓋名。故",
    "T41n1821_021:0323a21": "與惛沈．掉舉二種和合而立。惛．掉唯是染",
    "T41n1821_021:0323a22": "污性故。疑准前四在欲可知。何故惛．",
    "T41n1821_021:0323a23": "眠至合立一耶者。此下釋第二第三句。此",
    "T41n1821_021:0323a24": "即問也。食治用同至食．非食同者。答。",
    "T41n1821_021:0323a25": "可知。何等名為惛眠蓋食者。問。",
    "T41n1821_021:0323a26": "謂五種法至心昧劣性者。答。食謂能益。此",
    "T41n1821_021:0323a27": "五能益惛．眠故是彼食　又解此五皆是小",
    "T41n1821_021:0323a28": "惑中攝　[夢-夕+登]瞢者。眠之先兆　不樂者。情不",
    "T41n1821_021:0323a29": "歡也　頻申者。由勞事業。疲倦所生能",
    "T41n1821_021:0323a30": "起頻申。因從果號　食不平等者。由所",
    "T41n1821_021:0323b01": "飲食過於恒度。或香．味．觸隨有偏增。能令",
    "T41n1821_021:0323b02": "食者身心沈昧。此從食不平等生果。從因",
    "T41n1821_021:0323b03": "為名　心昧劣性者。謂由彼力令心王取",
    "T41n1821_021:0323b04": "境不明為昧。能取力微為劣。從用為名。",
    "T41n1821_021:0323b05": "何等名為此蓋非食者。問。謂光明相",
    "T41n1821_021:0323b06": "者。答。起光明想心即發悟。惛．眠不生非益",
    "T41n1821_021:0323b07": "彼故名為非食。如是二種至心性沈昧",
    "T41n1821_021:0323b08": "者。此釋惛．眠用同。掉悔雖二食非食同",
    "T41n1821_021:0323b09": "者。明掉．悔二種食同。非食同。何等名",
    "T41n1821_021:0323b10": "為掉悔蓋食者。問。謂四種法至承奉等",
    "T41n1821_021:0323b11": "事者。答。或時尋思諸親里事。或時尋思諸",
    "T41n1821_021:0323b12": "國土事。或復尋思我不死當來作如是事",
    "T41n1821_021:0323b13": "業。或時隨念念往昔過去所更等事。緣親",
    "T41n1821_021:0323b14": "里等由散亂故而增掉舉。有不稱情而",
    "T41n1821_021:0323b15": "生憂悔。何等名為此蓋非食者。問。",
    "T41n1821_021:0323b16": "謂奢摩他者。答。奢摩他。此云定。由此定",
    "T41n1821_021:0323b17": "故掉舉．及悔而不得生　問何故前言惛．",
    "T41n1821_021:0323b18": "眠非食謂光明想。不言毘鉢舍耶。掉．悔非",
    "T41n1821_021:0323b19": "食言奢摩他。不言黑闇　解云非食有多",
    "T41n1821_021:0323b20": "種各隨舉一。或影略互顯。如是二種",
    "T41n1821_021:0323b21": "至心不寂靜者。釋事用同。由此說食至二合",
    "T41n1821_021:0323b22": "為一者。總結。又正理云。何緣欲貪．瞋．恚．疑",
    "T41n1821_021:0323b23": "蓋。各於一體別立蓋名。而彼惛．眠。掉．悔。",
    "T41n1821_021:0323b24": "二蓋各於二體合立蓋名。欲貪．瞋恚．疑食．",
    "T41n1821_021:0323b25": "治各別。是故一一別立蓋名。由惛與眠。及",
    "T41n1821_021:0323b26": "掉與悔。所食．能治事用皆同。故體雖殊俱",
    "T41n1821_021:0323b27": "合立一。欲貪蓋食謂可愛相。此蓋對治謂不",
    "T41n1821_021:0323b28": "淨相。瞋恚蓋食謂可憎相。此蓋對治謂慈善",
    "T41n1821_021:0323b29": "根。疑蓋食謂三世。如契經說於過去世生",
    "T41n1821_021:0323c01": "如是疑乃至廣說。此蓋對治謂若有能如",
    "T41n1821_021:0323c02": "實觀察緣性緣起　正理論釋惛眠。掉悔。",
    "T41n1821_021:0323c03": "食．非食用與此論同　又云。或貪．瞋．疑是",
    "T41n1821_021:0323c04": "滿煩惱。一一能荷一覆蓋用。惛眠．掉悔非",
    "T41n1821_021:0323c05": "滿煩惱。二合方荷一覆蓋用。諸煩惱",
    "T41n1821_021:0323c06": "等至唯說此五者。釋下一句。此即問也",
    "T41n1821_021:0323c07": "　等。謂等取隨煩惱。唯此於五蘊至建立",
    "T41n1821_021:0323c08": "為蓋者。答。煩惱等雖有蓋義。唯此於五蘊",
    "T41n1821_021:0323c09": "能為勝障故。謂貪恚蓋是破戒惑。能障戒",
    "T41n1821_021:0323c10": "蘊。惛沈．睡眠性闇昧故。能障慧蘊。掉舉．",
    "T41n1821_021:0323c11": "惡作心散亂故。能障定蘊。定慧無故於四",
    "T41n1821_021:0323c12": "諦疑。由疑未斷被繫縛故。能令乃至解",
    "T41n1821_021:0323c13": "脫．解脫知見二蘊皆不得起。故唯此五建立",
    "T41n1821_021:0323c14": "為蓋　問若為障勝立為蓋者。無明何故不",
    "T41n1821_021:0323c15": "立蓋耶　解云等荷擔者立諸蓋中無明於",
    "T41n1821_021:0323c16": "中所荷偏重。是故不立。若立無明為一",
    "T41n1821_021:0323c17": "蓋者。一切煩惱所荷障。皆合比無明猶不",
    "T41n1821_021:0323c18": "能及。故不立在諸蓋聚中　問若非最勝",
    "T41n1821_021:0323c19": "亦立蓋者。餘惑．隨惑何故不立　解云夫蓋",
    "T41n1821_021:0323c20": "義者令心趣下。慢性高舉故不立蓋。蓋性",
    "T41n1821_021:0323c21": "遲鈍。見性捷利。不順蓋義亦不立蓋隨煩",
    "T41n1821_021:0323c22": "惱中惛．眠障慧勝。掉．悔障定勝。故別立蓋。",
    "T41n1821_021:0323c23": "餘隨煩惱障定障慧。非強勝故皆不立蓋。",
    "T41n1821_021:0323c24": "若作如是至怖畏掉悔者。論主破前說",
    "T41n1821_021:0323c25": "一切有部師解。若作如是解釋經意。掉．悔",
    "T41n1821_021:0323c26": "理應在惛．眠前說　以必依定方有慧生",
    "T41n1821_021:0323c27": "故。此顯所障先定後慧　定障亦應先慧",
    "T41n1821_021:0323c28": "障故。此顯能障前後次第　依如是理。經",
    "T41n1821_021:0323c29": "部師言。此五蓋中惛．眠障定。由此惛．眠性",
    "T41n1821_021:0324a01": "沈下故。定不得生。掉．悔障慧。由此掉．悔",
    "T41n1821_021:0324a02": "數散動故慧不得生　由此經言修等持",
    "T41n1821_021:0324a03": "者怖畏惛．眠。故知障定。修擇法者怖畏掉．",
    "T41n1821_021:0324a04": "悔。故知。障慧。有餘別說唯立五因者。",
    "T41n1821_021:0324a05": "敘經部釋。彼說云何者。問。謂在",
    "T41n1821_021:0324a06": "行位至唯有此五者。經部答　謂在行位。即",
    "T41n1821_021:0324a07": "乞食等時。先於色等種種境中。取可愛．憎",
    "T41n1821_021:0324a08": "二種相故　後在住位。即住靜室等時。由",
    "T41n1821_021:0324a09": "先愛．憎二相為因。於可愛境便起欲貪。於",
    "T41n1821_021:0324a10": "可憎境便起瞋恚。此二能障將入定心即",
    "T41n1821_021:0324a11": "定前心也　由此後時正入定位。即在定心",
    "T41n1821_021:0324a12": "也。於止．及觀不能正習故。由此便起惛．",
    "T41n1821_021:0324a13": "眠障定。掉．悔障慧令不得起。設入定已。",
    "T41n1821_021:0324a14": "由此於後出定位中。即散心位也。思擇法",
    "T41n1821_021:0324a15": "時疑復為障為證．不證。",
    "T41n1821_021:0324a16": "今應思擇至斷由何因者。此下當品之中。大",
    "T41n1821_021:0324a17": "文第二明惑滅。就中。一明斷惑四因。二明",
    "T41n1821_021:0324a18": "四種對治。三明斷煩惱處。四明遠性四種。",
    "T41n1821_021:0324a19": "五明斷惑得滅。六明九種遍知　此下第一",
    "T41n1821_021:0324a20": "明斷惑四因問。今應思擇。欲界苦．集。他界",
    "T41n1821_021:0324a21": "遍行。及與三界見滅．道斷有漏緣惑。於彼斷",
    "T41n1821_021:0324a22": "位不知彼所緣。謂緣欲界苦．集二諦法智",
    "T41n1821_021:0324a23": "忍生斷二諦惑。於彼他界遍行斷位。不知",
    "T41n1821_021:0324a24": "彼他界遍行所緣。以彼唯緣欲苦．集故。謂",
    "T41n1821_021:0324a25": "緣滅．道法智忍生。斷二諦惑。於彼滅．道有",
    "T41n1821_021:0324a26": "漏緣惑斷位。不知彼有漏緣惑所緣。以彼",
    "T41n1821_021:0324a27": "唯緣無漏境故　知彼所緣時而彼不斷。謂",
    "T41n1821_021:0324a28": "緣上界苦．集二諦。類智忍生。知彼他界遍",
    "T41n1821_021:0324a29": "行所緣時。而彼他界遍行不斷。謂緣苦．集",
    "T41n1821_021:0324b01": "法智忍生。知彼滅．道有漏緣惑所緣時。而",
    "T41n1821_021:0324b02": "彼滅．道有漏緣惑不斷。如是諸惑斷由何",
    "T41n1821_021:0324b03": "因　又解知彼所緣時。而彼不斷者。如苦",
    "T41n1821_021:0324b04": "類智忍知彼他界遍行所緣時。而彼他界遍",
    "T41n1821_021:0324b05": "行不斷。欲苦遍行已斷名不斷。欲集遍行未",
    "T41n1821_021:0324b06": "斷名不斷。如集類智忍知彼他界遍行所",
    "T41n1821_021:0324b07": "緣時。而彼欲界他界遍行已斷名不斷。如",
    "T41n1821_021:0324b08": "緣苦．集法智忍生。知彼地滅．道有漏緣惑",
    "T41n1821_021:0324b09": "所緣時。而彼滅．道有漏緣惑不斷。未斷",
    "T41n1821_021:0324b10": "名不斷。以有漏緣惑所緣之境苦．集攝",
    "T41n1821_021:0324b11": "故。",
    "T41n1821_021:0324b12": "又解苦類智忍。知彼欲界見集所斷他界遍",
    "T41n1821_021:0324b13": "行所緣時。而別彼集下他界遍行不斷。此解",
    "T41n1821_021:0324b14": "意說。未斷名不斷。餘解如前。非要遍",
    "T41n1821_021:0324b15": "知所緣故斷者。答。若爾斷惑總由幾因",
    "T41n1821_021:0324b16": "者。問。由四種因者。答。何等為四者。問。",
    "T41n1821_021:0324b17": "頌曰至對治起故斷者。上三句明見道。下一",
    "T41n1821_021:0324b18": "句明修道。論曰至斷無漏緣者。且斷",
    "T41n1821_021:0324b19": "見斷惑由前三因。一由遍知所緣故斷。謂",
    "T41n1821_021:0324b20": "見苦．集斷自界緣惑。及見滅．道斷無漏緣惑。",
    "T41n1821_021:0324b21": "迷悟相違斷理應爾。亦應說上二界中。他界",
    "T41n1821_021:0324b22": "地緣諸遍行惑。亦由遍知所緣故斷。緣苦．",
    "T41n1821_021:0324b23": "集諦類智忍生。俱能頓觀二界境故。而此",
    "T41n1821_021:0324b24": "文言見苦．集斷自界緣者。且據一相通三",
    "T41n1821_021:0324b25": "界說。二由斷彼至彼隨斷故者。二由",
    "T41n1821_021:0324b26": "斷彼能緣故斷。謂見苦．集斷他界緣惑是",
    "T41n1821_021:0324b27": "所緣。以自界緣惑能緣於彼他界緣惑。能緣",
    "T41n1821_021:0324b28": "若斷彼所緣惑亦隨斷故。雖緣各異然能為",
    "T41n1821_021:0324b29": "因。故自界緣望彼有力。他界緣惑藉斯力",
    "T41n1821_021:0324c01": "故能緣上界。如羸病者倚柱仰觀。柱若折",
    "T41n1821_021:0324c02": "時彼隨倒故。三由斷彼至彼隨斷故者。",
    "T41n1821_021:0324c03": "三由斷彼所緣故斷。謂見滅．道斷有漏緣",
    "T41n1821_021:0324c04": "惑。以無漏緣惑能為彼有漏緣惑境。所緣無",
    "T41n1821_021:0324c05": "漏緣惑若斷時。能緣有漏惑亦隨斷故。如羸",
    "T41n1821_021:0324c06": "病者非杖不行。杖若折時彼隨亦倒故。",
    "T41n1821_021:0324c07": "若修所斷至諸惑頓斷者。明斷修惑。",
    "T41n1821_021:0324c08": "何品諸惑誰為對治者。問。謂上上品",
    "T41n1821_021:0324c09": "至後當廣辨者。答。所治。能治。各有九品逆",
    "T41n1821_021:0324c10": "順相對。後當廣辨　又正理云。豈不一",
    "T41n1821_021:0324c11": "切見所斷惑斷時。亦由對治道起。以若此部",
    "T41n1821_021:0324c12": "對治道起。則此部中諸惑斷故。理實應爾。",
    "T41n1821_021:0324c13": "然於此中為顯三界修所斷惑。無不皆由",
    "T41n1821_021:0324c14": "九品道斷對治決定故說此言。見所斷中唯",
    "T41n1821_021:0324c15": "有頂惑對治決定。如前已辨　或見所斷諸",
    "T41n1821_021:0324c16": "惑斷時。方便定三故就別說。修所斷惑能斷",
    "T41n1821_021:0324c17": "方便。不決定故就總而說(已上論文)　問緣四諦",
    "T41n1821_021:0324c18": "理如何能斷修道事惑名對治斷　解云",
    "T41n1821_021:0324c19": "事麁。理細。緣細可以斷麁。故九品道斷九",
    "T41n1821_021:0324c20": "品惑。",
    "T41n1821_021:0324c21": "所言對治至謂斷持遠．厭者。此即第二明四",
    "T41n1821_021:0324c22": "種對治。論曰至深生厭患者。一斷對",
    "T41n1821_021:0324c23": "治。謂無間道。此道正能斷彼惑故　二",
    "T41n1821_021:0324c24": "持對治。謂此無間後解脫道。由彼解脫道",
    "T41n1821_021:0324c25": "能持此斷得故　三遠分對治。謂解脫道後",
    "T41n1821_021:0324c26": "所有勝進道。由彼勝進道．能令此無間道",
    "T41n1821_021:0324c27": "所斷惑得更遠故。名遠分對治　有餘師",
    "T41n1821_021:0324c28": "說。遠分對治亦解脫道。以解脫道如彼勝",
    "T41n1821_021:0324c29": "進。令此無間所斷煩惱得更遠故　四厭患",
    "T41n1821_021:0325a01": "對治。謂若有道見此界過失深生厭患。從",
    "T41n1821_021:0325a02": "多分說是加行道。然此對治至起勝進",
    "T41n1821_021:0325a03": "道者。論主解云。然此對治若欲善說。理實應",
    "T41n1821_021:0325a04": "為如是次第。一厭患對治。謂緣苦．集起",
    "T41n1821_021:0325a05": "加行道　二斷對治。謂緣一切四諦起無",
    "T41n1821_021:0325a06": "間道　三持對治。謂緣一切四諦起解脫",
    "T41n1821_021:0325a07": "道　四遠分對治。謂緣一切四諦起勝進",
    "T41n1821_021:0325a08": "道　與前次第雖復不同。釋四相似　上",
    "T41n1821_021:0325a09": "來所明厭患等四各在一道。據斷當品約",
    "T41n1821_021:0325a10": "顯以論。若更具說厭患等四四道通局。一厭",
    "T41n1821_021:0325a11": "患對治。通於四道。論言加行從多分說。故",
    "T41n1821_021:0325a12": "正理論解厭患對治云。應知多分是加行道",
    "T41n1821_021:0325a13": "　又云。說多分言。應知為顯無間．解脫．勝",
    "T41n1821_021:0325a14": "進道中緣苦．集諦者亦厭患對治(已上論文)　二",
    "T41n1821_021:0325a15": "斷對治。唯無間道不通餘三　三持對治。",
    "T41n1821_021:0325a16": "若據顯相當品以論唯解脫道。若據前後所",
    "T41n1821_021:0325a17": "斷諸品。隱顯合論即通四道。以皆能持彼",
    "T41n1821_021:0325a18": "斷得故　四遠分對治。若據顯相當品以論",
    "T41n1821_021:0325a19": "唯勝進道。若據前後所斷諸品。隱顯合論亦",
    "T41n1821_021:0325a20": "通四道。以皆能令彼所斷惑得更遠故。若",
    "T41n1821_021:0325a21": "依婆沙十七更說捨對治。隨其所應在何",
    "T41n1821_021:0325a22": "道中。能捨彼法名捨對治。",
    "T41n1821_021:0325a23": "諸惑永斷為定從何者。此下第三明斷惑處",
    "T41n1821_021:0325a24": "問。諸惑究竟永斷為定從何。頌曰至",
    "T41n1821_021:0325a25": "不復生故者。答。應知諸惑得究竟永斷時。不",
    "T41n1821_021:0325a26": "可令其離相應法。謂於相應雖斷隨增",
    "T41n1821_021:0325a27": "非斷伴性。仍名有隨眠。以親近故不名",
    "T41n1821_021:0325a28": "永斷。但可令彼遠離所緣。令於所緣不",
    "T41n1821_021:0325a29": "復生故。謂於所緣斷彼隨增不名有隨",
    "T41n1821_021:0325b01": "增眠。以疎遠故故名永斷。此言永斷據",
    "T41n1821_021:0325b02": "有隨眠。故婆沙二十二云。然此中說諸隨眠",
    "T41n1821_021:0325b03": "於所緣可斷。非於相應者。依止名有",
    "T41n1821_021:0325b04": "隨眠義說。不依隨增義說。以隨增義俱",
    "T41n1821_021:0325b05": "可斷故。斷未來惑至定何所從者。難。斷",
    "T41n1821_021:0325b06": "未來惑理且可然。容令於境不復生故",
    "T41n1821_021:0325b07": "說之為斷。過去諸惑是已生法。不可令其",
    "T41n1821_021:0325b08": "不復生故云何說斷。若謂頌說從所緣言。",
    "T41n1821_021:0325b09": "意顯遍知所緣故斷。非於所緣不復起故",
    "T41n1821_021:0325b10": "名之為斷。但知諸惑所緣之時即名斷者",
    "T41n1821_021:0325b11": "此亦非理。不決定故。以斷苦．集他界遍",
    "T41n1821_021:0325b12": "行。及滅．道斷有漏緣惑。非是遍知所緣故",
    "T41n1821_021:0325b13": "斷。難訖問言。由此應說煩惱等斷定何所",
    "T41n1821_021:0325b14": "從。自相續中至究竟斷故者。論主復為",
    "T41n1821_021:0325b15": "一釋。夫有漏法斷。一自性斷。二緣縛斷。若自",
    "T41n1821_021:0325b16": "相續身中煩惱等斷。由得斷故。自體不成",
    "T41n1821_021:0325b17": "說名為斷。此據自性斷也。若他相續身中",
    "T41n1821_021:0325b18": "諸煩惱等。及一切色一切不染法斷。由能緣",
    "T41n1821_021:0325b19": "彼在自身中所有諸惑。至第九品究竟斷",
    "T41n1821_021:0325b20": "故說名為斷。此據緣縛斷也。",
    "T41n1821_021:0325b21": "所言遠分遠性有幾者。此下第四明遠性四",
    "T41n1821_021:0325b22": "種　問。如前所言遠分對治。泛論遠性總有",
    "T41n1821_021:0325b23": "幾種。頌曰至亦名為遠者。答。隔現在",
    "T41n1821_021:0325b24": "故去．來名遠。餘文可知。望何說遠者。",
    "T41n1821_021:0325b25": "論主問。望現在世者。說一切有部答。",
    "T41n1821_021:0325b26": "去．來二世離現在故說名為遠。義准應知",
    "T41n1821_021:0325b27": "現在名近。故品類足第六云。遠法云何。過",
    "T41n1821_021:0325b28": "去．未來法。近法云何。謂現在．及無為法。",
    "T41n1821_021:0325b29": "無間已滅至如何名遠者。論主難。過去世",
    "T41n1821_021:0325c01": "中無間已滅。未來世中正生相時。與現相隣",
    "T41n1821_021:0325c02": "如何名遠。由世性別至方得名遠者。說",
    "T41n1821_021:0325c03": "一切有部答。由過．未與現在世性別故得",
    "T41n1821_021:0325c04": "遠名。非久曾滅。非久曾當生。方得遠名。",
    "T41n1821_021:0325c05": "若爾現在至說名為遠者。論主復難現望去．",
    "T41n1821_021:0325c06": "來世性亦別亦應名遠。若謂過去．未來法",
    "T41n1821_021:0325c07": "無作用。離作用故名為遠者。諸無為法既",
    "T41n1821_021:0325c08": "無作用。云何名近。若謂由現在世能起彼",
    "T41n1821_021:0325c09": "得。遍得有漏法上擇滅無為。遍得有為法上",
    "T41n1821_021:0325c10": "非擇滅無為。故說無為名為近者。去．來二",
    "T41n1821_021:0325c11": "世例亦應然。亦由現世起得得彼去．來世",
    "T41n1821_021:0325c12": "法。去．來二世應亦名近。二滅現得可名為",
    "T41n1821_021:0325c13": "近。虛空無為既無有得。如何名近　以說",
    "T41n1821_021:0325c14": "一切有部宗。三無為法皆名為近。二滅有",
    "T41n1821_021:0325c15": "得。虛空無得。故作斯難。故正理云。且虛空",
    "T41n1821_021:0325c16": "體遍一切處。相無礙故說名為近。非擇滅體",
    "T41n1821_021:0325c17": "不由功用。於一切體一切處時。皆可得故",
    "T41n1821_021:0325c18": "說名為近。擇滅無為。諸有精進正修行者",
    "T41n1821_021:0325c19": "斷諸惑時。於一切體無有差別。速證得故",
    "T41n1821_021:0325c20": "說名為近(解云虛空所在法皆有名近。非擇滅現易得故名近。擇滅現速得故名近)若謂",
    "T41n1821_021:0325c21": "過去．未來更互相望。由隔現在名為遠現",
    "T41n1821_021:0325c22": "望過去．未來。二世俱極相隣中間無隔。三",
    "T41n1821_021:0325c23": "無為法亦無有隔故皆近者。則應去．來隣",
    "T41n1821_021:0325c24": "現在世故可名近。相望有隔故名遠。故",
    "T41n1821_021:0325c25": "具二名。不應一向說名為遠。若依正理",
    "T41n1821_021:0325c26": "至正理法自相故者。論主述經部解遠相。過",
    "T41n1821_021:0325c27": "去．未來無體名遠。准知現在有體名近。",
    "T41n1821_021:0325c28": "等言為明舉事未盡者。釋頌等字。如相遠中",
    "T41n1821_021:0325c29": "雖舉大種。所造色等猶未說故。治遠雖舉",
    "T41n1821_021:0326a01": "持戒．犯戒。善．不善等猶未說故。處遠雖舉",
    "T41n1821_021:0326a02": "東海．西海。南．北海等猶未說故。時遠一種",
    "T41n1821_021:0326a03": "雖復舉盡。從多分說故說等言。",
    "T41n1821_021:0326a04": "前言惑斷至練根六時中者。此即第五明斷",
    "T41n1821_021:0326a05": "惑得滅。上句答初問。下三句答後問。",
    "T41n1821_021:0326a06": "論曰至再斷惑義者。釋初句。諸惑若得彼能",
    "T41n1821_021:0326a07": "斷無間道。即由彼道此惑頓斷。若更不退",
    "T41n1821_021:0326a08": "必無後時再斷惑義。唯有退時方得更斷",
    "T41n1821_021:0326a09": "　若依成實．瑜伽．雜集。許惑再斷。所",
    "T41n1821_021:0326a10": "得離繫至彼勝得義者。釋第二句。所得離繫",
    "T41n1821_021:0326a11": "是善常故。雖無隨道漸勝進理。而道勝進時",
    "T41n1821_021:0326a12": "容有重起彼勝得義。故正理五十六云。以",
    "T41n1821_021:0326a13": "離繫得道所攝故。捨得道時彼亦捨得。故",
    "T41n1821_021:0326a14": "諸離繫有重得理。若依成實。離繫無重得。",
    "T41n1821_021:0326a15": "所言重得總有幾時者。釋下兩句。此即",
    "T41n1821_021:0326a16": "問也。總有六時者。答。何等為六者。",
    "T41n1821_021:0326a17": "徵。謂治道起得果練根者。答。此即開",
    "T41n1821_021:0326a18": "章。治道起時謂解脫道者。此釋初章。",
    "T41n1821_021:0326a19": "又正理云。說治生言通目二義。若據住此",
    "T41n1821_021:0326a20": "能證離繫。目無間道。若據住此正證離繫。",
    "T41n1821_021:0326a21": "目解脫道(已上論文)　此論據正證故言解脫。",
    "T41n1821_021:0326a22": "此從多分。若通少分亦勝進道說為治生。",
    "T41n1821_021:0326a23": "如先離色愛盡後入正性離生。勝進道時",
    "T41n1821_021:0326a24": "得斷智故。得果時者至阿羅漢果者。",
    "T41n1821_021:0326a25": "釋第二章　練根時者謂轉根時者。釋",
    "T41n1821_021:0326a26": "第三章　正理云。說得果言既無差別。如",
    "T41n1821_021:0326a27": "攝四果應攝練根。以轉根時必得果故。",
    "T41n1821_021:0326a28": "何勞長說此練根言　為顯練根異斷惑",
    "T41n1821_021:0326a29": "得果故。得果外說練根無失。此六時",
    "T41n1821_021:0326b01": "中至重起勝得者。結。然諸離繫至即得",
    "T41n1821_021:0326b02": "果故者。此即約位別釋。見道八諦即為八",
    "T41n1821_021:0326b03": "品。修道九地地地有九品。九九八十一品。",
    "T41n1821_021:0326b04": "見．修合有八十九品。約此離繫以明重得。",
    "T41n1821_021:0326b05": "由治生時即得果故。取得果時得果力故。",
    "T41n1821_021:0326b06": "別起勝得得前無為。非由治生不取治",
    "T41n1821_021:0326b07": "生。故正理云。由治生時即得果故。說得果",
    "T41n1821_021:0326b08": "已不說治生　餘文可知。如是且就",
    "T41n1821_021:0326b09": "至預流等故者。總釋上文。如是且就鈍根",
    "T41n1821_021:0326b10": "次第容有理說。故具六時乃至具二。以利",
    "T41n1821_021:0326b11": "根者前諸位中一一皆除練根得故。謂前六",
    "T41n1821_021:0326b12": "時但應說五。乃至具二但應說一　諸有",
    "T41n1821_021:0326b13": "超越入聖道者。隨應有除預流等故。等取",
    "T41n1821_021:0326b14": "一來。若先斷欲界六．七．八品入見道者鈍",
    "T41n1821_021:0326b15": "根除預流。但有五時。利根除預流。又除練",
    "T41n1821_021:0326b16": "根。但有四時。若先離欲入見道者。又除一",
    "T41n1821_021:0326b17": "來。鈍四利三。又正理五十六云。豈不八地",
    "T41n1821_021:0326b18": "容世俗道斷。應分二種對治生時得。不爾。",
    "T41n1821_021:0326b19": "此說漸次得故　或此唯約無漏得故。若",
    "T41n1821_021:0326b20": "依越次通有漏得。則世俗道八地染中。隨",
    "T41n1821_021:0326b21": "離少．多入聖道者。彼得離繫。隨其所應",
    "T41n1821_021:0326b22": "有具六時乃至唯一。以利根故。除練根",
    "T41n1821_021:0326b23": "時　謂欲界中先斷五品。入見諦者彼見所",
    "T41n1821_021:0326b24": "斷五品離繫具六時得。謂有二種自治生時。",
    "T41n1821_021:0326b25": "及得果時復四成六　彼修所斷五品離繫",
    "T41n1821_021:0326b26": "唯五時得除預流果　先斷六品入見諦",
    "T41n1821_021:0326b27": "者彼見所斷六品離繫。亦五時得。除一如",
    "T41n1821_021:0326b28": "前。彼修所斷六品離繫。唯世俗道。治生時得",
    "T41n1821_021:0326b29": "必不起。彼無漏對治是一來果．向道攝故。",
    "T41n1821_021:0326c01": "非住果時起彼向道以住勝果不起劣故",
    "T41n1821_021:0326c02": "　先斷八品入見諦者。彼見所斷八品離繫",
    "T41n1821_021:0326c03": "亦五時得。除一如前　彼修所斷前六離繫",
    "T41n1821_021:0326c04": "唯一時得。如前應知　七．八離繫唯四時",
    "T41n1821_021:0326c05": "得。謂二治生及二得果　先斷九品依未至",
    "T41n1821_021:0326c06": "地入見諦者。彼見所斷九品離繫亦四時",
    "T41n1821_021:0326c07": "得。如前應知　依根本地入見諦者。彼見",
    "T41n1821_021:0326c08": "所斷九品離繫亦一時得。如前應知。根本",
    "T41n1821_021:0326c09": "非欲斷對治故　若依未至。若依根本。彼",
    "T41n1821_021:0326c10": "修所斷九品離繫亦一時得。如前應知。必不",
    "T41n1821_021:0326c11": "起彼無漏對治。是不還果．向道攝故　先",
    "T41n1821_021:0326c12": "斷上七地入見諦者。彼見三諦斷七地離",
    "T41n1821_021:0326c13": "繫亦四時得。如前應知　見道諦斷七地離",
    "T41n1821_021:0326c14": "繫唯三時得。謂一治生及二得果。無漏治生",
    "T41n1821_021:0326c15": "即得果故　彼修所斷七地離繫唯三時得。",
    "T41n1821_021:0326c16": "謂二治生及一得果　具離八地入聖道者。",
    "T41n1821_021:0326c17": "見．修位中斷有頂惑。見三諦斷離繫三時得。",
    "T41n1821_021:0326c18": "謂一治生及二得果。見道諦斷離繫二時。由",
    "T41n1821_021:0326c19": "治生時即得果故　修斷八品離繫二時。謂",
    "T41n1821_021:0326c20": "一治生及一得果。第九離繫唯一時得。以治",
    "T41n1821_021:0326c21": "生時即得果故　諸分離染見．修位中。進斷",
    "T41n1821_021:0326c22": "所餘准此應說(已上論文)　解云豈不八地等者。外",
    "T41n1821_021:0326c23": "難。於下八地容世俗斷。如異生位先斷八",
    "T41n1821_021:0326c24": "地所有繫已有有漏得。後於聖位自治起",
    "T41n1821_021:0326c25": "時。復起無漏得。亦是重得八地無為。應分",
    "T41n1821_021:0326c26": "二種治生時得。世俗治生時。無漏治生時",
    "T41n1821_021:0326c27": "　不爾等者。釋難。前文不論二治生者約漸",
    "T41n1821_021:0326c28": "次說斷見惑已次斷修惑。隨聖．俗道斷何",
    "T41n1821_021:0326c29": "品惑。皆修二道俱起聖．俗二離繫得。非前",
    "T41n1821_021:0327a01": "後故但言一時　或六時言唯約無漏得。",
    "T41n1821_021:0327a02": "以無漏得有得捨故。捨前得後可言重",
    "T41n1821_021:0327a03": "得。有漏得不捨。是故不說　若依已下。顯",
    "T41n1821_021:0327a04": "依越次有漏．無漏二得重得。於越次中總",
    "T41n1821_021:0327a05": "有六時。謂有漏道．無漏道．及四果為六。又",
    "T41n1821_021:0327a06": "准正理。若依越次以利根故除練根時。以",
    "T41n1821_021:0327a07": "此故知。越次起者皆是利根　俱舍師難云。",
    "T41n1821_021:0327a08": "隨信行人入見道有七十三。明知越次亦通",
    "T41n1821_021:0327a09": "鈍根。既通鈍根。明知越次亦有練根。如何乃",
    "T41n1821_021:0327a10": "言越次起者。以利根故除練根時。若言越",
    "T41n1821_021:0327a11": "次皆非練根以利根故。此言虛說。又下論",
    "T41n1821_021:0327a12": "但言經欲界生．及上界生聖無練根不言",
    "T41n1821_021:0327a13": "越次。若言此文但據利根越次。不言一切",
    "T41n1821_021:0327a14": "越次起者皆是利根。鈍根越次何故不說。又",
    "T41n1821_021:0327a15": "如何正理六十一。云依根本地起煗等善",
    "T41n1821_021:0327a16": "根。彼於此生必定得見諦。以利根故厭有",
    "T41n1821_021:0327a17": "深故。准正理後文。故知前文越次起者皆是",
    "T41n1821_021:0327a18": "利根　又准正理。先斷欲界五品。或七品．",
    "T41n1821_021:0327a19": "八品。及先斷無所有處。後得果已起勝進",
    "T41n1821_021:0327a20": "道。及先離欲後入見道起法忍智。皆非斷",
    "T41n1821_021:0327a21": "對治。所治已斷故隨應是彼遠分厭患對治",
    "T41n1821_021:0327a22": "所攝　問已斷斷治既不現行。如何名為自",
    "T41n1821_021:0327a23": "對治起。前言自治唯是無間．解脫道故　解",
    "T41n1821_021:0327a24": "云似自治故名為自治。或自斷治得現行故",
    "T41n1821_021:0327a25": "名自治生。非斷治起。或此所言自治生者。",
    "T41n1821_021:0327a26": "非要斷治。遠．厭治起亦自治生　問何故前",
    "T41n1821_021:0327a27": "言無間．解脫　解云無間．解脫．理有二種。",
    "T41n1821_021:0327a28": "一有所作。謂斷．及持。二無所作。謂不斷．持",
    "T41n1821_021:0327a29": "無所作中復有二種。一修斷治。二者不修",
    "T41n1821_021:0327b01": "斷治　修斷治者。如先離欲依未至地入",
    "T41n1821_021:0327b02": "見諦者起法忍智。及先離染於修道位依",
    "T41n1821_021:0327b03": "未至地起下八地勝果道。及依餘地起治",
    "T41n1821_021:0327b04": "自．上地勝果道　不修斷治者。如先離欲",
    "T41n1821_021:0327b05": "依根本．中間地入見諦者起法忍智。然於",
    "T41n1821_021:0327b06": "此中。有所作及無所作中修斷治者。現在前",
    "T41n1821_021:0327b07": "時引離繫得。不修斷治與此相違　於此義",
    "T41n1821_021:0327b08": "中復有二解。一解俱名自治。但自治生若",
    "T41n1821_021:0327b09": "起若修兼斷治者有離繫得。異則不然",
    "T41n1821_021:0327b10": "　問若爾便有雖有自治生。而不得離繫",
    "T41n1821_021:0327b11": "　解云許亦何失。但云得離繫得有由自治",
    "T41n1821_021:0327b12": "生。不言自治生必得離繫得此有何失",
    "T41n1821_021:0327b13": "　二解不修斷治者不與自治名。以自治名",
    "T41n1821_021:0327b14": "從斷治得。唯不共故。要於此起無間．解脫。",
    "T41n1821_021:0327b15": "修斷治者得自治名。極似自治故。自治相",
    "T41n1821_021:0327b16": "隨故。餘則不爾　問若有無間．解脫。無所",
    "T41n1821_021:0327b17": "作者何對治收　答正理云。諸先離欲若依",
    "T41n1821_021:0327b18": "未至入見諦者。欲界厭患．遠分對治。見道",
    "T41n1821_021:0327b19": "現前亦修未來欲斷對治。欲斷對治地道正",
    "T41n1821_021:0327b20": "現在前故(已上論文)　准此便是厭．遠治攝　若爾",
    "T41n1821_021:0327b21": "便違辨治處說　解云於辨治處但云斷",
    "T41n1821_021:0327b22": "治謂無間。持治謂解脫。不言無間必斷治。",
    "T41n1821_021:0327b23": "解脫必持治。有何相違。又准正理。先斷欲",
    "T41n1821_021:0327b24": "六品或第九品。彼六．九品修斷離繫。唯有",
    "T41n1821_021:0327b25": "漏得。畢竟無無漏得　問俱舍明重得。此",
    "T41n1821_021:0327b26": "離繫得為唯無漏。亦通有漏　解云但約",
    "T41n1821_021:0327b27": "次第．唯無漏說。若約越次．及與有漏。應言",
    "T41n1821_021:0327b28": "七時。自治之中開為二故。",
    "T41n1821_021:0327b29": "即諸離繫至立因名故者。此下第六明九遍",
    "T41n1821_021:0327c01": "知。就中。一列九遍知名。二明六對果異三",
    "T41n1821_021:0327c02": "建立遍知緣。四明成就遍知。五明遍知",
    "T41n1821_021:0327c03": "集處。六明得捨遍知　此下第一列九遍",
    "T41n1821_021:0327c04": "知名。將欲列名先出體釋名。即諸離繫彼",
    "T41n1821_021:0327c05": "彼見．修．無學位中得遍知名。泛而言之遍",
    "T41n1821_021:0327c06": "知有二。一智遍知。二斷遍知　智遍知者謂",
    "T41n1821_021:0327c07": "無漏智為體。於四諦境周遍而知故名遍",
    "T41n1821_021:0327c08": "知。又婆沙復有一說。亦通有漏智。謂聞．",
    "T41n1821_021:0327c09": "思．修極明了者亦名遍知。除勝解作意相應",
    "T41n1821_021:0327c10": "世俗智　二斷遍知者謂諸斷擇滅為體。遍",
    "T41n1821_021:0327c11": "知是智即是斷因。斷是智果體非遍知。而",
    "T41n1821_021:0327c12": "言遍知此於果上假立因名。又婆沙云。",
    "T41n1821_021:0327c13": "問修所斷斷是智果故可說為遍知。見所斷",
    "T41n1821_021:0327c14": "斷既是忍果。云何名遍知。評家云應作是",
    "T41n1821_021:0327c15": "說。忍是智眷屬是智種類。亦名為智。斷是彼",
    "T41n1821_021:0327c16": "果故名遍知。為一切斷立一遍知者。",
    "T41n1821_021:0327c17": "問。不爾者。答。云何者。徵。頌",
    "T41n1821_021:0327c18": "曰至色一切斷三者。頌答。論曰至立三",
    "T41n1821_021:0327c19": "遍知者。此釋初句。且三界繫至六種遍",
    "T41n1821_021:0327c20": "知者。釋次三句。明見道六遍知。餘三",
    "T41n1821_021:0327c21": "界繫至三種遍知者。釋後兩句。明修道三遍",
    "T41n1821_021:0327c22": "知。謂欲界修斷立一遍知。應知即是五順下",
    "T41n1821_021:0327c23": "分結盡遍知。身見．戒取．疑．雖是見道斷。此",
    "T41n1821_021:0327c24": "中不但取欲界修道九品無為。并前三界見",
    "T41n1821_021:0327c25": "道無為。合立故具立五順下分結盡遍知",
    "T41n1821_021:0327c26": "　色界修斷立一可知　無色修斷立一遍",
    "T41n1821_021:0327c27": "知。即一切結永盡遍知。雖斷無色界結盡",
    "T41n1821_021:0327c28": "時立一遍知。此亦并前三界見道．及欲．色界",
    "T41n1821_021:0327c29": "修道。合立一故。總結可知。以何因緣",
    "T41n1821_021:0328a01": "至非見所斷者。問。以修所斷治不同故",
    "T41n1821_021:0328a02": "者。答。以修所斷色．無色界對治不同。是故",
    "T41n1821_021:0328a03": "別立。見斷治同是故合立。",
    "T41n1821_021:0328a04": "如是所立至類智品果五者。此即第二明六",
    "T41n1821_021:0328a05": "對果。初兩句明忍智果。次兩句明未至．根",
    "T41n1821_021:0328a06": "本果。次兩句明無色近分．根本果。次一句",
    "T41n1821_021:0328a07": "明俗聖道果。次一句明法類智果。後兩句",
    "T41n1821_021:0328a08": "明法類智品果。論曰至是修道果故者。",
    "T41n1821_021:0328a09": "此明忍智果別。忍果有六。謂三界繫見斷",
    "T41n1821_021:0328a10": "法斷六種遍知。智果有三。謂五順下分結盡",
    "T41n1821_021:0328a11": "遍知。色愛盡遍知。一切結盡遍知　問如婆",
    "T41n1821_021:0328a12": "沙六十三云。問幾是見道果。答六謂前六。有",
    "T41n1821_021:0328a13": "說七謂前七。問幾是修道果。答三謂後三。問",
    "T41n1821_021:0328a14": "幾是忍果。答應說如見道果。問幾是智果。",
    "T41n1821_021:0328a15": "答應說如修道果　准婆沙文。見道果與",
    "T41n1821_021:0328a16": "忍果同。各有兩說。或六。或七。竝無評家。應",
    "T41n1821_021:0328a17": "知諸論若說六者。同婆沙前說。若說七者。",
    "T41n1821_021:0328a18": "同婆沙後說。兩說之中何者正　解云。六是。",
    "T41n1821_021:0328a19": "七非。婆沙雖無評家一即俱舍．雜心皆說",
    "T41n1821_021:0328a20": "六故。二即婆沙不言有說。以此故知說六",
    "T41n1821_021:0328a21": "為正　問如先離欲超越之人。道類忍時得",
    "T41n1821_021:0328a22": "順下分結盡遍知。何緣此論．雜心說非忍果",
    "T41n1821_021:0328a23": "　解云夫順下分結盡遍知。本以欲界修斷",
    "T41n1821_021:0328a24": "無為為體。兼前而立得下分名。是則此一",
    "T41n1821_021:0328a25": "遍知。以欲界修斷無為為主。兼用三界見",
    "T41n1821_021:0328a26": "斷無為為體。先離欲染超越之人。若依未",
    "T41n1821_021:0328a27": "至入見道者。道類忍時唯成三界見斷無",
    "T41n1821_021:0328a28": "為。若依根本入見道者。道類忍時唯得上",
    "T41n1821_021:0328a29": "界見斷無為。以彼亦是下分體故。亦得名",
    "T41n1821_021:0328b01": "曰下分結盡遍知。由斯二義。次第之人以",
    "T41n1821_021:0328b02": "智取故便得其主。謂成欲界修斷無為。又",
    "T41n1821_021:0328b03": "由智取便具得體。謂但應立下分遍知。皆",
    "T41n1821_021:0328b04": "能得故。由得主故。由具得故。故順下分是",
    "T41n1821_021:0328b05": "彼智果。超越之人以忍取故不成其主。又",
    "T41n1821_021:0328b06": "以忍取得體不具。若依未至具見闕修。",
    "T41n1821_021:0328b07": "若依根本總闕欲界。故忍雖得下分遍知。",
    "T41n1821_021:0328b08": "不得主故。不具得故。故順下分非彼忍果",
    "T41n1821_021:0328b09": "　問如先斷六品入見諦者。得一來果起",
    "T41n1821_021:0328b10": "勝進道。但得修斷後三無為。於前六品畢",
    "T41n1821_021:0328b11": "竟不得。是即智取下分遍知。得主不具應",
    "T41n1821_021:0328b12": "非智果　解云此依容有。智有具能。忍無",
    "T41n1821_021:0328b13": "能故作是說。非智皆具得也　問第七遍",
    "T41n1821_021:0328b14": "知超越之人既非忍果。為智果不　解云亦",
    "T41n1821_021:0328b15": "非智果。超越之人必無有智能證彼故。緣",
    "T41n1821_021:0328b16": "差故然。斯有何失　問於五下分先斷三",
    "T41n1821_021:0328b17": "結。後斷二結即名智果。先斷二結後斷三",
    "T41n1821_021:0328b18": "結。何非忍果　解云先三後二名智果者。",
    "T41n1821_021:0328b19": "由得主故由具得故。先二後三非忍果",
    "T41n1821_021:0328b20": "者闕二義故　又解七是。六非。說七盡理",
    "T41n1821_021:0328b21": "攝超越故。說六不盡理不攝超越故。婆",
    "T41n1821_021:0328b22": "沙既無評家。不可以是有說即非正義",
    "T41n1821_021:0328b23": "　又解說六說七俱可為正。說六據體。縱是",
    "T41n1821_021:0328b24": "超越不還。但得第六體故說六種。以彼第",
    "T41n1821_021:0328b25": "七非具得體。是故不說。說七亦據其名。若",
    "T41n1821_021:0328b26": "次第者據得體說。若超越不還雖非具得。",
    "T41n1821_021:0328b27": "五下分結盡。據得下分名說故。亦說第七。",
    "T41n1821_021:0328b28": "各據一義。竝不相違　又解說六說七。俱",
    "T41n1821_021:0328b29": "可為正。說六唯據次第。說七通據超越。",
    "T41n1821_021:0328c01": "雖先離欲超越之人。依未至定入見道者。",
    "T41n1821_021:0328c02": "不得欲界修斷無為。及依根本入見道者。",
    "T41n1821_021:0328c03": "不得欲界見．修無為。而言道類忍時得第",
    "T41n1821_021:0328c04": "七者。以少從多名為忍果。謂超越人若依",
    "T41n1821_021:0328c05": "未至入見道者。得三界見斷無為。雖於欲",
    "T41n1821_021:0328c06": "界修斷無為不別起得。以少從多名為忍",
    "T41n1821_021:0328c07": "果。若依根本入見道者。斷上二界見所斷",
    "T41n1821_021:0328c08": "惑得彼無為。雖於欲界見．修所斷無為不",
    "T41n1821_021:0328c09": "得據總相說。五中得三。以少從多名為",
    "T41n1821_021:0328c10": "忍果　雖有四解後二為勝。就後二中後",
    "T41n1821_021:0328c11": "解為勝。自古諸德種種異解不能具述。即",
    "T41n1821_021:0328c12": "由舊婆沙云幾是忍果。答曰六。亦幾是見道",
    "T41n1821_021:0328c13": "果。答曰七。所以或有定執六是。七非。或有",
    "T41n1821_021:0328c14": "定執七是。六非。如何忍果說為遍知",
    "T41n1821_021:0328c15": "者。問。忍非是智如何忍果說為遍知。應名",
    "T41n1821_021:0328c16": "遍忍。諸忍皆是至同一果故者。答。諸忍",
    "T41n1821_021:0328c17": "皆是智眷屬故。諸忍所作亦名智作。故忍得",
    "T41n1821_021:0328c18": "果。智得其名。如王眷屬左右所作。假立王",
    "T41n1821_021:0328c19": "名亦名王作　或忍與智同一離繫果。忍",
    "T41n1821_021:0328c20": "是能證。智是正證。雖是忍果亦名遍知。",
    "T41n1821_021:0328c21": "今次應辨至果五或八者。釋第三．第四句。",
    "T41n1821_021:0328c22": "未至果九如文可知。根本靜慮。雖復說五．",
    "T41n1821_021:0328c23": "說八不同說五正義。此即開章。所言",
    "T41n1821_021:0328c24": "五者至未至果故者。此即牒釋。根本地道望",
    "T41n1821_021:0328c25": "於欲界但有遠．厭。非斷對治故。欲四遍知",
    "T41n1821_021:0328c26": "非彼根本果。以欲四種唯未至果。四根本地",
    "T41n1821_021:0328c27": "能斷上二界。故上五遍知能為根本果　問",
    "T41n1821_021:0328c28": "如婆沙六十三云。問幾是根本靜慮果。答五。",
    "T41n1821_021:0328c29": "謂第二第四第六及後二。有說第二第四及",
    "T41n1821_021:0329a01": "後三為五。婆沙既無評家何者為正。此論",
    "T41n1821_021:0329a02": "復同何說　解云前師所以說得第六不",
    "T41n1821_021:0329a03": "說第七。據全得彼第六體故。後師所以言",
    "T41n1821_021:0329a04": "得第七不言第六。據能得彼第七名故。",
    "T41n1821_021:0329a05": "且奪第六與第七名。五下分中雖於欲界",
    "T41n1821_021:0329a06": "見．修所斷不得遍知。能斷上界見斷三結。",
    "T41n1821_021:0329a07": "總相而言五中得三。以少從多得第七名。",
    "T41n1821_021:0329a08": "若作此解。各據一義竝不相違。第二．第四",
    "T41n1821_021:0329a09": "及後二兩說皆同。思之可解。俱舍說五。或",
    "T41n1821_021:0329a10": "同婆沙前師。或同婆沙後師。文不別顯。隨",
    "T41n1821_021:0329a11": "同無失。又正理五十六云。豈不依止根本",
    "T41n1821_021:0329a12": "靜慮入見諦時。亦修未來依未至地欲斷",
    "T41n1821_021:0329a13": "治道。得斷治故。亦應證彼欲見斷法斷無",
    "T41n1821_021:0329a14": "漏離繫得。寧說根本唯得五果　此責不然。",
    "T41n1821_021:0329a15": "爾時所修依未至地斷對治者。唯色．無色斷",
    "T41n1821_021:0329a16": "對治故。根本地道既不能為欲斷對治。彼",
    "T41n1821_021:0329a17": "現起位如何能修欲斷治道。由彼所修未",
    "T41n1821_021:0329a18": "至斷治。唯對治上界故果唯五(已上論文)。所言",
    "T41n1821_021:0329a19": "八者至為斷對治故者。妙音意說。根本望",
    "T41n1821_021:0329a20": "欲有斷對治。諸有先離欲界染者。依根本",
    "T41n1821_021:0329a21": "地入見諦時。於欲界繫見斷法斷許別道",
    "T41n1821_021:0329a22": "引無漏得故。欲界見斷三種遍知。由此亦",
    "T41n1821_021:0329a23": "是彼根本地見道果故。除順下分。以彼唯是",
    "T41n1821_021:0329a24": "未至果故。依根本地起見道時。無容修",
    "T41n1821_021:0329a25": "彼未至定中。欲界修惑斷對治故。所以順",
    "T41n1821_021:0329a26": "下分非根本果。中間靜慮如根本說者。",
    "T41n1821_021:0329a27": "此類釋也。今次應辨至遍知果故者。",
    "T41n1821_021:0329a28": "釋第五．第六句。可知。今次應辨至三",
    "T41n1821_021:0329a29": "界法故者。釋第七句可知。今次應辨",
    "T41n1821_021:0329b01": "至得後二果者。釋第八句。此亦可知。",
    "T41n1821_021:0329b02": "今次應辨至智及忍故者。釋後兩句。法智法",
    "T41n1821_021:0329b03": "忍同品諸道總得六果。類智類忍同品諸道",
    "T41n1821_021:0329b04": "總得五果。品謂品類。此言通攝智．及忍故。",
    "T41n1821_021:0329b05": "法智品言不但攝法智亦攝法忍。法智．法",
    "T41n1821_021:0329b06": "忍品言所顯。皆是法智同品類故。類智品言",
    "T41n1821_021:0329b07": "不但攝類智亦攝類忍。類智類忍品言所",
    "T41n1821_021:0329b08": "顯。皆是類智同類故　問婆沙六十三云。問",
    "T41n1821_021:0329b09": "幾是類智品果。答五。謂第二．第四．第六．及",
    "T41n1821_021:0329b10": "後二。有說六。謂第二．第四．第六．及後三",
    "T41n1821_021:0329b11": "　此論同婆沙前師。婆沙既無評家何者為",
    "T41n1821_021:0329b12": "正　解云第二．第四．第六．及後二兩說皆",
    "T41n1821_021:0329b13": "同。唯第七有異前師據次第不說第七。後",
    "T41n1821_021:0329b14": "師亦據超越故說第七　又解前師據體。",
    "T41n1821_021:0329b15": "後師亦據名。准前可知。此論總有六對。婆",
    "T41n1821_021:0329b16": "沙更有兩對。一靜慮．無色果。二見道．修道",
    "T41n1821_021:0329b17": "果。初一不異此論未至．根本果．無色眷屬",
    "T41n1821_021:0329b18": "根本果。後一不異此論忍果．智果。是故此",
    "T41n1821_021:0329b19": "論不說。",
    "T41n1821_021:0329b20": "何故一一斷至故立九遍知者。此即第三建",
    "T41n1821_021:0329b21": "立遍知緣問。何故見．修八十九品一一斷位",
    "T41n1821_021:0329b22": "不別建立遍知。唯就如前九位建立。上三",
    "T41n1821_021:0329b23": "句列四緣。下句總結。論曰立九遍知",
    "T41n1821_021:0329b24": "者。此即總標　有漏法上諸擇滅斷雖有多",
    "T41n1821_021:0329b25": "體。謂隨有漏法有爾所量。擇滅亦爾　雖有",
    "T41n1821_021:0329b26": "多位。謂見．修所斷八十九位　而四緣故立",
    "T41n1821_021:0329b27": "九遍知。且由三緣至建立遍知者。由三",
    "T41n1821_021:0329b28": "緣立見道六忍果　問何故見道位不言",
    "T41n1821_021:0329b29": "越界　解云雖斷見惑。猶為修惑之所繫",
    "T41n1821_021:0329c01": "縛未能越界。若於見位立越界緣即不",
    "T41n1821_021:0329c02": "成故。故唯三緣立六忍果。一謂得無漏離",
    "T41n1821_021:0329c03": "繫得故。二缺有頂　缺。謂缺減於有頂地",
    "T41n1821_021:0329c04": "五部煩惱隨不成就彼一部惑名之為缺。",
    "T41n1821_021:0329c05": "由此理故至苦類忍現在前時。雖合惑得",
    "T41n1821_021:0329c06": "不至生相得名為斷。不名為缺。以現猶",
    "T41n1821_021:0329c07": "與惑得俱故。爾時猶成苦下惑故不名為",
    "T41n1821_021:0329c08": "缺。由此故知。不成名缺　非斷名缺。三滅",
    "T41n1821_021:0329c09": "雙因故滅顯不成　或滅名離亦顯不成",
    "T41n1821_021:0329c10": "　或言滅者。顯現惑得不續名滅。亦顯不",
    "T41n1821_021:0329c11": "成。故此文說至集法忍現在前時。衰現惑",
    "T41n1821_021:0329c12": "得令不能引得至生相。得名為斷。或得",
    "T41n1821_021:0329c13": "俱故不名滅雙因。至後法智方名滅雙",
    "T41n1821_021:0329c14": "因。由此故知不成名滅　言雙因者。一",
    "T41n1821_021:0329c15": "自部同類因。二他部遍行因　又解見道約",
    "T41n1821_021:0329c16": "自部．他部為二因。修道約自品．他品為二",
    "T41n1821_021:0329c17": "因。故婆沙六十二意解雙因。若見道四諦自",
    "T41n1821_021:0329c18": "部為一因。他部遍行復為一因。若修道九地",
    "T41n1821_021:0329c19": "地地之中自品為一因。他品復為一因　又",
    "T41n1821_021:0329c20": "解見道自部他部為二因。修道自品為一因。",
    "T41n1821_021:0329c21": "他品他部為一因　古德皆言互為因故",
    "T41n1821_021:0329c22": "名雙因者。不然。後三部惑非互為因。故",
    "T41n1821_021:0329c23": "諸斷要具如是三緣立遍知名。闕則不爾。",
    "T41n1821_021:0329c24": "如異生位離欲染等。有滅雙因無無漏斷",
    "T41n1821_021:0329c25": "得。未缺有頂故雖亦得斷。不名遍知。若",
    "T41n1821_021:0329c26": "聖位中至苦類忍現行以前。雖有已得無",
    "T41n1821_021:0329c27": "漏斷得。即是次前苦法智時無漏斷得。未缺",
    "T41n1821_021:0329c28": "有頂。未滅雙因。至苦類智．集法忍位。雖亦",
    "T41n1821_021:0329c29": "缺有頂。猶未滅雙因前雖已滅見苦所斷",
    "T41n1821_021:0330a01": "自部同類因。未滅集見斷他部遍行因。若望",
    "T41n1821_021:0330a02": "見集所斷。爾時雖滅見苦所斷他部遍行因。",
    "T41n1821_021:0330a03": "未滅自部同類因。故至後欲界三法智位。",
    "T41n1821_021:0330a04": "至後上界三類智位。諸所得斷三緣具故。",
    "T41n1821_021:0330a05": "於一一位建立遍知　問若苦類忍現行以",
    "T41n1821_021:0330a06": "前。未名缺有頂。何故婆沙六十二云。苦類",
    "T41n1821_021:0330a07": "智忍滅。苦類智生時。名缺有頂(准彼論文。滅在現在。生在",
    "T41n1821_021:0330a08": "未來。是即苦類忍現在名缺有頂。俱舍云言非缺者。豈不相違)。若集法忍位不名",
    "T41n1821_021:0330a09": "滅雙因。何故婆沙云。集法智忍滅。集法智",
    "T41n1821_021:0330a10": "生時。名滅雙因(准彼論文。滅亦現在。生亦未來。是即集法忍現在名滅雙因。俱舍",
    "T41n1821_021:0330a11": "言不滅者。豈不相違也)　解云滅謂滅入過去。生謂體現",
    "T41n1821_021:0330a12": "在前。非生．滅相。或已滅名滅。已生名生。",
    "T41n1821_021:0330a13": "如言大王今者從何處來。若不爾者便違",
    "T41n1821_021:0330a14": "俱舍　又解論意各別。俱舍據不成名缺不",
    "T41n1821_021:0330a15": "成名滅。婆沙據斷名缺據斷名滅。若作此",
    "T41n1821_021:0330a16": "解生謂生相。滅謂滅相　問已斷之法亦能",
    "T41n1821_021:0330a17": "為因。如何乃言集法忍位。能滅他部苦下",
    "T41n1821_021:0330a18": "遍因　解云因有二種。一未斷因。二已斷",
    "T41n1821_021:0330a19": "因。今言斷者據未斷因。具由四緣至",
    "T41n1821_021:0330a20": "皆全離故者。具由四緣。於修道中立三智",
    "T41n1821_021:0330a21": "果。謂於前三加越界故。言越界者。謂此",
    "T41n1821_021:0330a22": "界中煩惱等法皆全離故。有立離俱繫",
    "T41n1821_021:0330a23": "至方可建立者。敘雜心師等異說。離俱繫者。",
    "T41n1821_021:0330a24": "一自部繫。二他部繫。故名俱繫。離此二繫",
    "T41n1821_021:0330a25": "名離俱繫。謂自部雖斷未立遍知。要離他",
    "T41n1821_021:0330a26": "部緣此自部境惑方可建立　又解見道",
    "T41n1821_021:0330a27": "約自部．他部為二繫。修道約自品．他品",
    "T41n1821_021:0330a28": "為二繫　又解見道約自部．他部為二繫。",
    "T41n1821_021:0330a29": "修道約自品為一繫。他品他部為一繫。故",
    "T41n1821_021:0330b01": "言二繫。此離俱繫至未立遍知故者。論",
    "T41n1821_021:0330b02": "主破。此離俱繫與滅雙因．及越界緣用無別",
    "T41n1821_021:0330b03": "故。理實而言。用亦有別　言無別者。以用",
    "T41n1821_021:0330b04": "從體故言無別。繫體狹唯是隨眠。因體寬",
    "T41n1821_021:0330b05": "界體寬。亦通餘法。言因言界亦攝繫故雖",
    "T41n1821_021:0330b06": "復能起名因。能持名界。能縛名繫。三義有",
    "T41n1821_021:0330b07": "異。繫無別體而不別說。伏難云。此滅雙",
    "T41n1821_021:0330b08": "因與越界緣用亦無別。雖義有異。應不",
    "T41n1821_021:0330b09": "別立。而通此伏故作是言。雖諸越界位皆",
    "T41n1821_021:0330b10": "滅雙因。而滅雙因。時非皆越界。故滅雙因",
    "T41n1821_021:0330b11": "外別立越界緣。如四靜慮．及四無色滅下",
    "T41n1821_021:0330b12": "三地雙因之時。以未越界未立遍知故",
    "T41n1821_021:0330b13": "　又解伏難云。於越界位若不滅雙因。可",
    "T41n1821_021:0330b14": "雙因外別立越界緣。於越界位皆滅雙因。",
    "T41n1821_021:0330b15": "何須雙因外別立越界緣　而通此伏故",
    "T41n1821_021:0330b16": "言雖諸越界位皆滅雙因。而有滅雙因時",
    "T41n1821_021:0330b17": "非皆越界。故滅雙因外別立越界緣。於二",
    "T41n1821_021:0330b18": "界中滅下三地雙因未立遍知故　又解",
    "T41n1821_021:0330b19": "雖諸越界位皆滅雙因。應言雙因外不",
    "T41n1821_021:0330b20": "立越界緣。而有滅雙因時非皆越界。故",
    "T41n1821_021:0330b21": "雙因外別立越界緣。上二界中滅下三地雙",
    "T41n1821_021:0330b22": "因未立遍知故。",
    "T41n1821_021:0330b23": "誰成就至無學唯成一者。此即第四明成就",
    "T41n1821_021:0330b24": "遍知。論曰至便成就五者。釋上二句。",
    "T41n1821_021:0330b25": "約見位說成。大分可知　問如先離欲入",
    "T41n1821_021:0330b26": "見道中。至苦類智．集法忍。何故不立遍知",
    "T41n1821_021:0330b27": "爾時三緣亦皆具故　解云此先離欲至苦",
    "T41n1821_021:0330b28": "類智．集法忍時。雖復已得見苦所斷無漏",
    "T41n1821_021:0330b29": "斷得。見集所斷無漏斷得。猶未成故不立",
    "T41n1821_021:0330c01": "遍知。故先離欲依根本地入見道者。不得",
    "T41n1821_021:0330c02": "欲界見道所斷三種遍知。此文說成依未至",
    "T41n1821_021:0330c03": "定。若依根本入見道者不成欲見三種遍",
    "T41n1821_021:0330c04": "知。但成上見二種遍知。故正理五十六云。",
    "T41n1821_021:0330c05": "依根本定入見諦者。至集類忍亦無遍",
    "T41n1821_021:0330c06": "知。後位隨應如理思擇。住修道位至",
    "T41n1821_021:0330c07": "名如前說者。釋第三句。約修道說成。住修",
    "T41n1821_021:0330c08": "道位道類智為初至未離欲染。及離欲退。",
    "T41n1821_021:0330c09": "此二種人皆成就六。若次第人至全離欲",
    "T41n1821_021:0330c10": "界色界愛等未盡。或超越人先離欲染。從",
    "T41n1821_021:0330c11": "道類智未起色盡勝果道已前。此二種人唯",
    "T41n1821_021:0330c12": "成一遍知。謂順下分盡。從色愛盡起色纏",
    "T41n1821_021:0330c13": "退。及無學位起色纏退。此二種人亦成一",
    "T41n1821_021:0330c14": "遍知。謂順下分盡　若次第人有色愛者從",
    "T41n1821_021:0330c15": "色愛永盡。及超越人先離色者。從起色盡",
    "T41n1821_021:0330c16": "道至未全離無色愛已前。此二種人成",
    "T41n1821_021:0330c17": "五下分盡．及色愛盡二。從無學退起無色",
    "T41n1821_021:0330c18": "纏成二遍知。名如前說五下分盡．及色愛",
    "T41n1821_021:0330c19": "盡　又正理云。若依根本入正決定道類",
    "T41n1821_021:0330c20": "智起時。彼所有斷亦得順下分斷遍知名者。",
    "T41n1821_021:0330c21": "寧許根本果唯有五遍知　唯色．無色界見",
    "T41n1821_021:0330c22": "斷法斷。得彼遍知名故無有失　何緣唯此",
    "T41n1821_021:0330c23": "亦得彼名　以漸次得不還果者。於此斷",
    "T41n1821_021:0330c24": "上立彼名故。又先俗道所斷下分。今聖道",
    "T41n1821_021:0330c25": "力令永不生故。彼所得斷假說為此果。今",
    "T41n1821_021:0330c26": "實不得欲斷遍知　解云若依根本等。此",
    "T41n1821_021:0330c27": "外難也。若依根本得下分者。應言得六。",
    "T41n1821_021:0330c28": "寧許得五。理應兼難忍見道果應七。類智",
    "T41n1821_021:0330c29": "品果應六。義顯不論　唯色．無色界等。此",
    "T41n1821_021:0331a01": "即釋也。於彼遍知唯得少分上界見斷法",
    "T41n1821_021:0331a02": "斷為下分盡遍知。一則不得其主。二則得",
    "T41n1821_021:0331a03": "不具足。故不說也。准此即應通忍果六。類",
    "T41n1821_021:0331a04": "智品果五。謂但以忍取下分盡設依未至",
    "T41n1821_021:0331a05": "亦不得主。不得具足。如前已辨。故不說",
    "T41n1821_021:0331a06": "彼得此遍知。無有失也　何緣准此等。此",
    "T41n1821_021:0331a07": "即嘖也。既非得主。又非具足　何緣亦得彼",
    "T41n1821_021:0331a08": "遍知名　以漸次得等。此即釋也。一解准漸",
    "T41n1821_021:0331a09": "次故。二解餘不得者令轉遠故假說為果。",
    "T41n1821_021:0331a10": "亦得彼名實不得故。說根本定得五等也",
    "T41n1821_021:0331a11": "　問先離色染後入見道。色盡遍知何時",
    "T41n1821_021:0331a12": "得耶　解云起勝果道時得。故婆沙六十",
    "T41n1821_021:0331a13": "三云。已離色染入見道。此色愛盡遍知。有",
    "T41n1821_021:0331a14": "說道類智時得。有說離空處時得。有說金剛",
    "T41n1821_021:0331a15": "喻定時得。此等諸說是不得處。應作是說。",
    "T41n1821_021:0331a16": "彼定從果起勝進道現在前時。方乃得此",
    "T41n1821_021:0331a17": "色愛盡遍知。住無學位至永盡遍知者。",
    "T41n1821_021:0331a18": "釋第四句。約無學道說成。又婆沙六十三",
    "T41n1821_021:0331a19": "云。問菩薩聖位成就幾耶。答且見道中。有",
    "T41n1821_021:0331a20": "作是說。如預流向初五心頃全未成就。後",
    "T41n1821_021:0331a21": "十心頃如其次第。二二剎那成就一二三四",
    "T41n1821_021:0331a22": "五種。復有說者。初七心頃全未成就。從集",
    "T41n1821_021:0331a23": "類智乃至滅類智忍成就一。謂色．無色界見",
    "T41n1821_021:0331a24": "苦．集所斷法斷遍知。從滅類智乃至道類智",
    "T41n1821_021:0331a25": "忍成就二。謂色．無色界見苦．集滅所斷法斷",
    "T41n1821_021:0331a26": "遍知。第四靜慮非欲界法斷對治故。於集．",
    "T41n1821_021:0331a27": "滅．道三法智時。不得欲界見所斷法斷三遍",
    "T41n1821_021:0331a28": "知。從初道類智乃至金剛喻定皆成就一。",
    "T41n1821_021:0331a29": "謂五順下分結盡遍知　又云。應作是說。菩",
    "T41n1821_021:0331b01": "薩聖位決定不得色．無色界見道所斷法斷",
    "T41n1821_021:0331b02": "遍知。及色愛盡遍知。總集斷故無容修彼",
    "T41n1821_021:0331b03": "斷對治故　解云見道是道諦。總集斷故不",
    "T41n1821_021:0331b04": "得第六。無容修彼斷對治故。不得色愛",
    "T41n1821_021:0331b05": "盡遍知　問獨覺云何　解云應如超越聲",
    "T41n1821_021:0331b06": "聞。依根本者說。",
    "T41n1821_021:0331b07": "何緣不還至總集為一者。此即第五明遍知",
    "T41n1821_021:0331b08": "集處。如文可解。又正理云。所言集者是合",
    "T41n1821_021:0331b09": "一義。若於無色分離染故得預流果。全離",
    "T41n1821_021:0331b10": "染故得阿羅漢果。若於欲界分離染故得",
    "T41n1821_021:0331b11": "一來果。全離染故得不還果。若於色界分",
    "T41n1821_021:0331b12": "離．全離俱不得果。唯於二處具足二緣。謂",
    "T41n1821_021:0331b13": "得果時亦即越界。故阿羅漢．及不還果。集所",
    "T41n1821_021:0331b14": "得斷立一遍知。爾時總起一味得故。餘二",
    "T41n1821_021:0331b15": "果時得雖一味。而未越界。色愛盡時雖是",
    "T41n1821_021:0331b16": "越界。無一味得。故於彼位不集遍知。要",
    "T41n1821_021:0331b17": "具二緣方總集故　解云言一味得者。謂",
    "T41n1821_021:0331b18": "一類得非是一得。若於向位隨對治道勝",
    "T41n1821_021:0331b19": "劣不同得隨彼道有多勝劣。若至果位起",
    "T41n1821_021:0331b20": "一類勝得。得前所得替彼劣得　有古德",
    "T41n1821_021:0331b21": "說。依雜心論。得果之時法分一得得。類分一",
    "T41n1821_021:0331b22": "得得。故四諦無為但一得得　此義不然。言",
    "T41n1821_021:0331b23": "一得者。謂一類得。",
    "T41n1821_021:0331b24": "誰捨誰得至得亦然除五者。此即第六明得",
    "T41n1821_021:0331b25": "捨遍知。論曰至全離欲退者。言捨一者。",
    "T41n1821_021:0331b26": "此有三類。一謂從無學退隨起何界惑。捨",
    "T41n1821_021:0331b27": "一切結盡遍知。二從色愛盡退起色染。捨",
    "T41n1821_021:0331b28": "色愛盡遍知。三全離欲退起欲染時。捨五",
    "T41n1821_021:0331b29": "下分結盡遍知。若據菩薩三十四念得菩",
    "T41n1821_021:0331c01": "提時。亦但捨一五順下分結盡遍知。以道",
    "T41n1821_021:0331c02": "類智時但得下分不起勝果道。故不得色",
    "T41n1821_021:0331c03": "愛盡遍知。若二乘人得無學果。即捨二故。",
    "T41n1821_021:0331c04": "言捨二者至阿羅漢時者。言捨二者此",
    "T41n1821_021:0331c05": "有二類。一謂諸不還從色愛盡起欲纏退。",
    "T41n1821_021:0331c06": "捨色愛盡遍知五下分遍知。二謂諸不還從",
    "T41n1821_021:0331c07": "色愛盡獲得阿羅漢時。亦捨色愛盡遍知",
    "T41n1821_021:0331c08": "五下分遍知。亦應說獨覺得無學果捨二",
    "T41n1821_021:0331c09": "遍知。而言阿羅漢且據聲聞說。故正理五",
    "T41n1821_021:0331c10": "十六云。諸有先離無所有染入聖道者。唯",
    "T41n1821_021:0331c11": "除菩薩。餘亦定於二界一切修斷離繫得",
    "T41n1821_021:0331c12": "無漏得。彼皆必於二界修斷自勝果道遍現",
    "T41n1821_021:0331c13": "前故。如是理趣以何證知。說聖者生第四",
    "T41n1821_021:0331c14": "靜慮以上諸地定成樂根。及諸聖者生於",
    "T41n1821_021:0331c15": "無色定有色貪盡斷遍知得故。菩薩何緣",
    "T41n1821_021:0331c16": "不亦如是。不由加行一切功德能現前故。",
    "T41n1821_021:0331c17": "如滅定等。謂聲聞．獨覺。無自在功力能超",
    "T41n1821_021:0331c18": "間起諸對治道。欲證後道必籍前道。以",
    "T41n1821_021:0331c19": "為加行方能證故。菩薩亦有超越功力。以",
    "T41n1821_021:0331c20": "於諸法相連接中得殊勝智。加行廣故",
    "T41n1821_021:0331c21": "(已上論文)　解云此明修斷。唯除菩薩。餘學位中",
    "T41n1821_021:0331c22": "必於二界修斷離繫得無漏得。以彼二乘",
    "T41n1821_021:0331c23": "一切學位。皆定於二界自勝果道遍現前故",
    "T41n1821_021:0331c24": "　自勝果道。顯不起前向道　遍現前故",
    "T41n1821_021:0331c25": "者。謂如先離八地染者。隨依何地得不",
    "T41n1821_021:0331c26": "還已。必於七地一一品中。皆起無間．及解",
    "T41n1821_021:0331c27": "脫道。隨何品道起得彼離繫得。以此故知。",
    "T41n1821_021:0331c28": "漸得非頓　案此獨覺成道不唯三十四心。",
    "T41n1821_021:0331c29": "得見諦已具起上八地七十二品無間．解脫．",
    "T41n1821_021:0332a01": "一百四十四心。應言獨覺極速疾者一百六",
    "T41n1821_021:0332a02": "十心取果。一百五十九是向。一心是果。向",
    "T41n1821_021:0332a03": "中唯得不還。不聞更得餘果。以此准知。獨",
    "T41n1821_021:0332a04": "覺亦得色愛盡遍知。故言捨二。言捨五",
    "T41n1821_021:0332a05": "者至捨前五故者。言捨五者。超越之人。謂先",
    "T41n1821_021:0332a06": "離欲後入見諦。道類智時得五下分結盡遍",
    "T41n1821_021:0332a07": "知。捨前見位五遍知故。超越之人於五下",
    "T41n1821_021:0332a08": "分雖非全得。以少從多據名說故言得",
    "T41n1821_021:0332a09": "下分。正理破云。言捨五者。經主釋言。謂先",
    "T41n1821_021:0332a10": "離欲道類智位。此但應說道類忍時。道類智",
    "T41n1821_021:0332a11": "時彼已捨故夫言得．捨據將說故。又應簡",
    "T41n1821_021:0332a12": "言依未至定入見諦者。若依根本入見",
    "T41n1821_021:0332a13": "諦者。於欲界斷不得無漏離繫得故。不",
    "T41n1821_021:0332a14": "得欲界見斷法斷三種遍知非先不得可",
    "T41n1821_021:0332a15": "言今捨　俱舍師救云。言道類智時者。謂",
    "T41n1821_021:0332a16": "道類智未來生時。故婆沙六十三云。道類智",
    "T41n1821_021:0332a17": "忍滅。道類智生時。若未離欲染入正性離生",
    "T41n1821_021:0332a18": "者。亦無捨五得一。若已離欲染入正性離",
    "T41n1821_021:0332a19": "生者。捨五得一。謂捨前五得五順下分結",
    "T41n1821_021:0332a20": "盡遍知。此中有說六地見道捨．得皆爾。有說",
    "T41n1821_021:0332a21": "後五。三法智位不得遍知　婆沙既言道",
    "T41n1821_021:0332a22": "類智生時。明知非在現在。汝若救言已生",
    "T41n1821_021:0332a23": "名生。我即還言已捨名捨　後五。謂六地中",
    "T41n1821_021:0332a24": "後五地。婆沙兩說後師為正。以後五地不",
    "T41n1821_021:0332a25": "修欲界斷治故。故於欲見三種遍智皆不",
    "T41n1821_021:0332a26": "得也　前師非正。同妙音故。後五亦修欲",
    "T41n1821_021:0332a27": "斷對治　又云。應簡言。亦不須簡。言捨",
    "T41n1821_021:0332a28": "前五顯依未至。若依根本即捨二得一。",
    "T41n1821_021:0332a29": "言捨六者至得離欲時者。言捨六者。謂",
    "T41n1821_021:0332b01": "未離欲所有聖者。得離染時成不還果。捨",
    "T41n1821_021:0332b02": "前六故。得亦然者至謂退不還者釋第",
    "T41n1821_021:0332b03": "二句　得亦然者。例同於捨。謂有得一",
    "T41n1821_021:0332b04": "得二得得六。唯除得五。理亦應除。得三",
    "T41n1821_021:0332b05": "得四對捨說故。捨中既無三．四。所以得中",
    "T41n1821_021:0332b06": "亦不說也。成通初．後。成中可成一．二．三．",
    "T41n1821_021:0332b07": "四．五．六。得唯據初。但有一．二．六也　言",
    "T41n1821_021:0332b08": "得一者。謂得未得於九遍知。一一漸得皆",
    "T41n1821_021:0332b09": "名得一。及從無學起色纏退。得一五順下",
    "T41n1821_021:0332b10": "分　言得二者。謂從無學起無色界諸纏",
    "T41n1821_021:0332b11": "退時。得色愛盡．及五下分　言得六者。謂",
    "T41n1821_021:0332b12": "退不還起欲纏時。得見斷六　問為或",
    "T41n1821_021:0332b13": "至現在名退為或至生相名退　解云或",
    "T41n1821_021:0332b14": "至生相。彼品善得不至生相將現在前名",
    "T41n1821_021:0332b15": "退。如得捨門據將說故　又解不可皆",
    "T41n1821_021:0332b16": "例齊。文中既言起纏。明知或至現在名退。",
    "T41n1821_021:0332b17": "或至生相現在猶成彼品善法。何得名退。",
    "T41n1821_021:0332b18": "後解為勝　又正理云。豈不勝進得聖果",
    "T41n1821_021:0332b19": "時。於諸無為更起勝得。乍可名得。寧捨",
    "T41n1821_021:0332b20": "遍知。約斷實然。恒成就故。但今且據九遍",
    "T41n1821_021:0332b21": "知中。若得異名本名便失。說名為捨。亦無",
    "T41n1821_021:0332b22": "有過(已上論文)　因辨隨眠分別斷竟者。總結",
    "T41n1821_021:0332b23": "也。",
    "T41n1821_021:0332b24": "俱舍論記卷第二十一",
    "T41n1821_021:0332b25": "文永七年五月十七日巳時以東南院小",
    "T41n1821_021:0332b26": "經藏御本移點畢",
    "T41n1821_021:0332b27": "三論宗沙門叡算花押"
}