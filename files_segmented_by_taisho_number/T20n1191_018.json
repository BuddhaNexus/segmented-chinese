{
    "T20n1191_018:0897a22": "大方廣菩薩藏文殊師利根本儀",
    "T20n1191_018:0897a23": "軌經卷第十八",
    "T20n1191_018:0897a25": "西天譯經三藏朝散大夫試鴻臚少卿",
    "T20n1191_018:0897a26": "明教大師臣天息災奉　詔譯",
    "T20n1191_018:0897a27": "妙吉祥六字心真言品第二十三",
    "T20n1191_018:0897a28": "爾時世尊釋迦牟尼佛。復觀察淨光天。告妙",
    "T20n1191_018:0897a29": "吉祥童子言。妙吉祥復有第七儀則不空成",
    "T20n1191_018:0897b01": "就法。彼有得成得大果報利益安樂。所有一",
    "T20n1191_018:0897b02": "切惡業惡趣苦惱皆得消除。當來決定獲得",
    "T20n1191_018:0897b03": "無上菩提。妙吉祥我今說汝六字心真言。此",
    "T20n1191_018:0897b04": "真言微妙不可思議力無等等。解脫六道一",
    "T20n1191_018:0897b05": "切輪迴。及免三苦大海久久沈溺。解脫一切",
    "T20n1191_018:0897b06": "纏縛。不染世間一切有情。一切部多無能得",
    "T20n1191_018:0897b07": "見。於輪迴道而得清淨。得佛法分諸佛隨喜。",
    "T20n1191_018:0897b08": "於一切真言最尊最上。復於一切為大富貴。",
    "T20n1191_018:0897b09": "即說六字心真言曰。",
    "T20n1191_018:0897b10": "唵嚩(引)枳曳(二合引)那曩摩",
    "T20n1191_018:0897b11": "妙吉祥我今說此六字心成就法。若有求成就",
    "T20n1191_018:0897b12": "者。當以菜菓為食或乞食。一日三時澡浴三",
    "T20n1191_018:0897b13": "時換衣。身心清淨不得散亂。誦真言一洛叉",
    "T20n1191_018:0897b14": "為先行。不得中闕一遍。若是闕少法不成就。",
    "T20n1191_018:0897b15": "須是專注心不異緣。如是先行成已。用織成",
    "T20n1191_018:0897b16": "帛不截茸頭。大小應量不剩不少。如是得已",
    "T20n1191_018:0897b17": "然覓畫人。仍令清淨持戒。如是潔淨已。用上",
    "T20n1191_018:0897b18": "好彩色畫此聖像。於幀內先畫妙吉祥菩薩。",
    "T20n1191_018:0897b19": "作童子相坐蓮華座說法之相。偏袒右肩以",
    "T20n1191_018:0897b20": "種種微妙而為嚴飾。左邊畫聖觀自在菩薩。",
    "T20n1191_018:0897b21": "左手持蓮華右手執白拂。右邊畫聖普賢菩",
    "T20n1191_018:0897b22": "薩。上面畫雲。雲中畫天人。持鬘雨花而作供",
    "T20n1191_018:0897b23": "養。於前下面畫持誦行人。隨自相狀手執",
    "T20n1191_018:0897b24": "香罏。作瞻仰妙吉祥菩薩相。周匝畫山。下面",
    "T20n1191_018:0897b25": "畫蓮池。於內隨意種種嚴飾。畫像畢已。於舍",
    "T20n1191_018:0897b26": "利塔所面西安置。就白月吉日獻大供養。以",
    "T20n1191_018:0897b27": "酥燃燈。復以惹帝花八千。一誦一擲散妙吉",
    "T20n1191_018:0897b28": "祥面。直至散盡。若得成就或聞吽字聲。或",
    "T20n1191_018:0897b29": "得像振動。若得聞吽字聲。即得最上尊貴。若",
    "T20n1191_018:0897c01": "得像振動。即於一切論者中得為最上。又能",
    "T20n1191_018:0897c02": "了知世間一切義論。若不得如上成就者。當",
    "T20n1191_018:0897c03": "於一切持誦法中得力。若以濕沈香木為柴",
    "T20n1191_018:0897c04": "如中指長。復以佉禰囉木柴。於黑月夜搵都",
    "T20n1191_018:0897c05": "嚕瑟迦(二合)油。作護摩直至日出。必定當得",
    "T20n1191_018:0897c06": "見於聖妙吉祥菩薩。若得見已。持誦行人所",
    "T20n1191_018:0897c07": "有勝願求者必得。唯於貪欲不得求乞。或於",
    "T20n1191_018:0897c08": "黑月夜燒白檀。不間斷直至日出。得菩薩來",
    "T20n1191_018:0897c09": "說甚深法而令信解。得信解已於一切病當得",
    "T20n1191_018:0897c10": "解脫。決定獲得菩薩之地。復有法用赤檀木",
    "T20n1191_018:0897c11": "刻作蓮華。可六指量。并莖皆赤檀作塗以千",
    "T20n1191_018:0897c12": "葉加持千遍已。於月十五日就像前。著荷葉",
    "T20n1191_018:0897c13": "上安置手按。誦真言至焰出。執之須臾轉身。",
    "T20n1191_018:0897c14": "如十五六男子色如真金。瑩淨光明過日天",
    "T20n1191_018:0897c15": "子。得一切天人奉重供養住壽一大劫。命終",
    "T20n1191_018:0897c16": "之後往生極樂世界。復有法取太陽直日。以",
    "T20n1191_018:0897c17": "白菖蒲根五淨水。洗得清淨已。於菩提葉上",
    "T20n1191_018:0897c18": "安置。誦真言直至三相現。若得熱相得一切",
    "T20n1191_018:0897c19": "人愛重。於一切論者中得勝。若得煙相獲隱",
    "T20n1191_018:0897c20": "身成就。住壽三萬歲。若焰出得虛空行。住壽",
    "T20n1191_018:0897c21": "一大劫。復有法用有犢黃牛乳取酥。以銅器",
    "T20n1191_018:0897c22": "盛。於七菩提葉上安置。誦真言直至三相現。",
    "T20n1191_018:0897c23": "若熱得聞持。煙隱身。焰虛空行。如前無異。復",
    "T20n1191_018:0897c24": "有法以蓮子口含。於太陰直日誦真言。直至",
    "T20n1191_018:0897c25": "振動。復以三金裹口中含。如前誦至振動得",
    "T20n1191_018:0897c26": "隱身。若出口中蓮子一切人得見。若以丁香",
    "T20n1191_018:0897c27": "口含。誦六洛叉已。凡與人言一切愛重。若食",
    "T20n1191_018:0897c28": "酥誦十二洛叉。得為天人。若乞食默誦一洛",
    "T20n1191_018:0897c29": "叉得隱身。若誦百俱胝。得說法如妙吉祥菩",
    "T20n1191_018:0898a01": "薩。復如十地菩薩。若恒誦持得一切義增長。",
    "T20n1191_018:0898a02": "復有法以一切香藥作人形像。斷之作護摩。",
    "T20n1191_018:0898a03": "七夜內得愛重。復有法以安息香作丸。如小",
    "T20n1191_018:0898a04": "蓮子大。搵酥百千作護摩。得錢一洛叉。又",
    "T20n1191_018:0898a05": "法持誦人或入河海。以蓮華百千擲水中作",
    "T20n1191_018:0898a06": "護摩。得大伏藏不可窮盡。若以白芥子供俱",
    "T20n1191_018:0898a07": "摩香和合。八千作護摩得囉惹愛重。若以麻",
    "T20n1191_018:0898a08": "油和酥蜜酪。作團百千作護摩。得大長者一",
    "T20n1191_018:0898a09": "切施與。復有法若以不墮地衢摩夷作曼拏",
    "T20n1191_018:0898a10": "羅。以阿提目訖多華獻大供養。誦八百遍。然",
    "T20n1191_018:0898a11": "讀誦大乘經法。一月之內得大智慧。復以牛",
    "T20n1191_018:0898a12": "黃誦八百已點於眉間。得一切人愛重。若加",
    "T20n1191_018:0898a13": "持頭頂誦七遍。一切人不輕慢。若用枳里花",
    "T20n1191_018:0898a14": "一萬作護摩。得一切病除。若日日誦七遍。",
    "T20n1191_018:0898a15": "一切惡業決定滅盡。若臨命終時誦百八遍。",
    "T20n1191_018:0898a16": "得妙吉祥菩薩面前出現。",
    "T20n1191_018:0898a17": "大方廣菩薩藏文殊師利根本儀軌經",
    "T20n1191_018:0898a18": "修行地位時節儀則品第二十四",
    "T20n1191_018:0898a19": "爾時世尊釋迦牟尼佛。復觀察淨光天。告妙",
    "T20n1191_018:0898a20": "吉祥童子言。妙吉祥汝有大輪明王等。及諸",
    "T20n1191_018:0898a21": "佛頂等一切真言儀則成就地位。我今略說",
    "T20n1191_018:0898a22": "諸明王得成就處。彼支那國及大支那國。妙",
    "T20n1191_018:0898a23": "吉祥菩薩真言而得成就。彼龜茲國中。烏尼",
    "T20n1191_018:0898a24": "也(二合)曩國中。迦濕彌羅國中。及西印度并",
    "T20n1191_018:0898a25": "雪山四面北方一境。得佛頂王最上成就。所",
    "T20n1191_018:0898a26": "有過去佛說今佛所傳當來佛亦說。若為息",
    "T20n1191_018:0898a27": "災前一切處得成就。彼雪山及中國人間。善",
    "T20n1191_018:0898a28": "心之地作息災者。於蓮華族金剛族及寶族",
    "T20n1191_018:0898a29": "等真言而得成就。又半支迦藥叉及訶利帝",
    "T20n1191_018:0898b01": "藥叉女。巘達哩嚩等所有真言亦得成就。又",
    "T20n1191_018:0898b02": "迦微國及摩伽陀國周遍內外。迦摩嚕播國",
    "T20n1191_018:0898b03": "周遍內外。路呬儞也(二合引)適悅河岸。而彼諸",
    "T20n1191_018:0898b04": "處亦得成就。東印度一切處。金毘羅神及寶",
    "T20n1191_018:0898b05": "賢大將得成就。海岸洲一切多水際處。師子",
    "T20n1191_018:0898b06": "國適悅之地。得一切真言成就。彼賢聖多囉",
    "T20n1191_018:0898b07": "毘俱胝。大吉祥白傘蓋等。一切真言四童女。",
    "T20n1191_018:0898b08": "大海中得成就。又東印度周遍地位。泯地",
    "T20n1191_018:0898b09": "也(二合)大野山中。及摩呬捺囉(二合)山周遍。彼",
    "T20n1191_018:0898b10": "童子天及妙吉祥得成就。或有與持誦人作",
    "T20n1191_018:0898b11": "諸障難者。變形如象一牙大力。或作馬等形",
    "T20n1191_018:0898b12": "狀及種種相貌。或作伊舍那天子最上種種",
    "T20n1191_018:0898b13": "相貌。亦說真言法得成就地。如上作障者。於",
    "T20n1191_018:0898b14": "一切深山大野中能為障難。仍說種種麼多",
    "T20n1191_018:0898b15": "羅極惡宿曜。及餓鬼趣餓鬼王。樂人食者成",
    "T20n1191_018:0898b16": "就之地。又復說一切部多成就之地。復有南",
    "T20n1191_018:0898b17": "方鬼王住處。閻魔真言而得成就。并諸外",
    "T20n1191_018:0898b18": "道求極惡法之地。彼金剛手亦說作惡法真",
    "T20n1191_018:0898b19": "言。於南方求得成就。當感罪業得不善果。又",
    "T20n1191_018:0898b20": "彼南方唯日天所說真言。及伊舍那天所說",
    "T20n1191_018:0898b21": "真言。乃可於彼而求成就。西方得最上成就",
    "T20n1191_018:0898b22": "大力藥叉王是一切財主。得一切部多愚癡",
    "T20n1191_018:0898b23": "迷惑者施財。若有行人依法修所求法得成。",
    "T20n1191_018:0898b24": "當為財主得大富貴。又此大地中金剛手藥",
    "T20n1191_018:0898b25": "叉菩薩真言。得最上成就十地菩薩之位。金",
    "T20n1191_018:0898b26": "剛手一切真言得生蓮華族。如是八族真言",
    "T20n1191_018:0898b27": "八方得成就。佛所說真言北方得成就。及東",
    "T20n1191_018:0898b28": "方亦得成就。蓮華族所說真言南方得成就。",
    "T20n1191_018:0898b29": "金剛族西方得成就。彼那吒不定方所。彼寶",
    "T20n1191_018:0898c01": "賢族西北方得成就。西南方一切藥叉族得",
    "T20n1191_018:0898c02": "成就。東南方一切聲聞大德族得成就。東北",
    "T20n1191_018:0898c03": "方辟支佛族得成就。復有上方一切善行得",
    "T20n1191_018:0898c04": "成就。下方世間一切入地真言得成就。彼八",
    "T20n1191_018:0898c05": "族中彼佛頂及出世間一切真言得成就。又",
    "T20n1191_018:0898c06": "佛頂大輪等。於上方一切處亦得成就。又金",
    "T20n1191_018:0898c07": "剛手於一切處得成就。如是別真言王。一切",
    "T20n1191_018:0898c08": "金剛族蓮華族生者。於一切時中亦決定得",
    "T20n1191_018:0898c09": "成就。我以說一切成就地位。今復說得生時",
    "T20n1191_018:0898c10": "節。若於一切佛真言求成就者。及欲生蓮華",
    "T20n1191_018:0898c11": "族金剛族者。當須三生中專注誠諦。持誦修",
    "T20n1191_018:0898c12": "行得最上成就。乃得生彼。又或一心愛樂歸",
    "T20n1191_018:0898c13": "信三寶。發菩提心修行大智。又於真言儀軌",
    "T20n1191_018:0898c14": "一一了知。又復持菩薩戒行。菩薩行專心無",
    "T20n1191_018:0898c15": "二稟信奉行。於一生中亦能生彼。而此真言",
    "T20n1191_018:0898c16": "如佛所說。一切愚癡眾生永不能見聞。何況",
    "T20n1191_018:0898c17": "於法而得成就。此真言王廣大儀軌。我最上",
    "T20n1191_018:0898c18": "佛月第七如來之所宣說。妙吉祥汝當諦聽。",
    "T20n1191_018:0898c19": "汝為第一佛子。是大菩薩有大威力。汝之真",
    "T20n1191_018:0898c20": "言大力行義。同佛世尊恒在於世。如佛所說",
    "T20n1191_018:0898c21": "大輪佛頂王光聚佛頂王最勝白傘蓋。如是",
    "T20n1191_018:0898c22": "等佛頂王在於世間。如轉輪王於南閻浮提",
    "T20n1191_018:0898c23": "出生之時。復如法王正等正覺二足之尊在",
    "T20n1191_018:0898c24": "於世間。所說真言於一切事皆得成就。",
    "T20n1191_018:0898c25": "大方廣菩薩藏文殊師利根本儀軌經",
    "T20n1191_018:0898c26": "執魅者儀則品第二十五",
    "T20n1191_018:0898c27": "爾時世尊釋迦牟尼佛。復觀察淨光天。告妙",
    "T20n1191_018:0898c28": "吉祥童子言。諦聽童子我先所說眾生之句。",
    "T20n1191_018:0898c29": "今復說彼所行之事善惡祥瑞。是時童子即",
    "T20n1191_018:0899a01": "從坐起。以彼頭頂禮世尊足。合掌恭信白世",
    "T20n1191_018:0899a02": "尊言。善哉世尊願為說彼眾多眾生。變於己",
    "T20n1191_018:0899a03": "身生於他身而作惱亂。所謂聖人天人乾闥",
    "T20n1191_018:0899a04": "婆夜叉羅剎毘舍左摩睺羅伽。乃至部多等",
    "T20n1191_018:0899a05": "及諸人非人類。種種乘法所作之身。住種種",
    "T20n1191_018:0899a06": "心行三昧。有無數幖幟種種之相。世尊天中",
    "T20n1191_018:0899a07": "之天。今正是時願為說之。彼妙吉祥童子如",
    "T20n1191_018:0899a08": "是請已。還復本座默然而住。",
    "T20n1191_018:0899a09": "爾時世尊釋迦牟尼佛。說於眾生種種根本",
    "T20n1191_018:0899a10": "心行祥瑞幖幟時節。及呼召遍入他身一切",
    "T20n1191_018:0899a11": "眾生真言之法。斯有眾生以貪食故執魅於",
    "T20n1191_018:0899a12": "人者。復有會遇過去怨家。恨心瞋怒執魅人",
    "T20n1191_018:0899a13": "者。乃至世間大地之中。惱亂於人一切極惡",
    "T20n1191_018:0899a14": "之者。彼有離欲最上善人住悲愍心。降臨世",
    "T20n1191_018:0899a15": "間而為救度。彼最上善人法相具足有大力",
    "T20n1191_018:0899a16": "勢。為救世間行於教化。臨照於世如彼日天。",
    "T20n1191_018:0899a17": "若復有人具最上善業知其法要。具足清淨",
    "T20n1191_018:0899a18": "精勤修習。於白月時日沒之際。或初夜分見",
    "T20n1191_018:0899a19": "彼降臨。彼大力離欲上人。或在世間清淨國",
    "T20n1191_018:0899a20": "土。以白月或圓滿月十五日。或白星宿時",
    "T20n1191_018:0899a21": "吉日吉辰。來降世間而有幖幟。若來之時形",
    "T20n1191_018:0899a22": "如多羅樹。住虛空中不至於地。結跏趺坐而",
    "T20n1191_018:0899a23": "乃發聲。由如梵音言說最上無等等法。而彼",
    "T20n1191_018:0899a24": "上人頂相具足。住剎那間降於大地。彼持誦",
    "T20n1191_018:0899a25": "者如是見已。用惹帝花白檀供俱摩等和合。",
    "T20n1191_018:0899a26": "作閼伽水禮拜奉獻。復以伎樂而為供養。誦",
    "T20n1191_018:0899a27": "者發虔志心。唯為利益求其所願。彼離欲上",
    "T20n1191_018:0899a28": "人慈心清淨。乃為言說無數最上所樂正法。",
    "T20n1191_018:0899a29": "得聞是已分明了知慈心悲愍。不得生怖。但",
    "T20n1191_018:0899b01": "念妙吉祥菩薩及結五髻印及別頂印。而作",
    "T20n1191_018:0899b02": "結界亦結上下界。彼如是時所有一切言說",
    "T20n1191_018:0899b03": "初中後善。至於過去現在未來皆如實知。彼",
    "T20n1191_018:0899b04": "天上人目視不眴觀照慈愍。凡所言說真實",
    "T20n1191_018:0899b05": "不虛。所求真言成就藥物成就。及生善趣至",
    "T20n1191_018:0899b06": "於應供。乃至決定證大菩提。所有求問如前",
    "T20n1191_018:0899b07": "祥瑞時節等事。彼大力上人一切皆說。彼持",
    "T20n1191_018:0899b08": "誦人如實知已。於一剎那中作相應觀。於自",
    "T20n1191_018:0899b09": "所求一切皆得。至於所求真言速疾成就。及",
    "T20n1191_018:0899b10": "一切富貴隨意皆得。誦者然後獻閼伽水禮",
    "T20n1191_018:0899b11": "拜發遣。此後如是作諸擁護。依於儀則無不",
    "T20n1191_018:0899b12": "成就。若或有人忽然倒地不自穌省者。用",
    "T20n1191_018:0899b13": "佛所說真言及頂印或五髻印而作擁護。被",
    "T20n1191_018:0899b14": "執之人須臾即起而得安樂。一切眾生無大",
    "T20n1191_018:0899b15": "力勢無福威德。被此諸惡眾生而作執魅。彼",
    "T20n1191_018:0899b16": "大力上人與作擁護。又大力上人言彼色界",
    "T20n1191_018:0899b17": "究竟天。乃至欲界自在天等。有諸天人欲來",
    "T20n1191_018:0899b18": "下趣生人國中。所有色相及與幖幟。一一皆",
    "T20n1191_018:0899b19": "見生在彼地宮殿之處。所有言語。一一辯察",
    "T20n1191_018:0899b20": "可知真實。若彼迦尸國并摩迦陀國。所有執",
    "T20n1191_018:0899b21": "魅乃至言語。是夜叉執魅若摩睺羅伽若緊",
    "T20n1191_018:0899b22": "曩羅等者。皆作東印度語。彼大力迦樓羅生",
    "T20n1191_018:0899b23": "東印度。亦作東印度語。彼緊曩羅亦作東印",
    "T20n1191_018:0899b24": "度語。若是聖人天人及辟支迦。乃至諸五通",
    "T20n1191_018:0899b25": "仙等皆作滿城語。所有舍里摩多河邊言語。",
    "T20n1191_018:0899b26": "及賀里計羅城言語。不分明及不正。多以",
    "T20n1191_018:0899b27": "羅字為言。以捺字為語末。此是毘舍左語。若",
    "T20n1191_018:0899b28": "有作曩尼計羅州。嚩嚕沙州。裸形外道及",
    "T20n1191_018:0899b29": "海中舍婆國。及諸洲國住者。眾生言語不正。",
    "T20n1191_018:0899c01": "多以羅字為言語澁及不分明。此為瞋怒鬼",
    "T20n1191_018:0899c02": "語。若有作南印度阿捺囉國。迦囉拏吒國。",
    "T20n1191_018:0899c03": "捺囉弭拏國。俱薩羅國等。及師子國及別",
    "T20n1191_018:0899c04": "海洲所生眾生。多以拏字為言。此為羅剎語。",
    "T20n1191_018:0899c05": "若有作西印度吠儞世國。及摩羅嚩國語",
    "T20n1191_018:0899c06": "言。唯愛勇猛。此是大力摩多囉語。若有作",
    "T20n1191_018:0899c07": "捺舍羅嚩山。吉祥山。矯惹里山。如是諸",
    "T20n1191_018:0899c08": "山言者。此是日天及諸星曜語。若有作西印",
    "T20n1191_018:0899c09": "度阿里部捺國。及香醉山及邊地生者人言。",
    "T20n1191_018:0899c10": "乃至作隨方之言。彼是俱瑟摩拏語。若以設",
    "T20n1191_018:0899c11": "字為語此是仙人語。若以野囉羅嚩此四字",
    "T20n1191_018:0899c12": "為語。以伽字為添句。彼是阿脩羅語。若迦濕",
    "T20n1191_018:0899c13": "彌羅國。及迦尾國。是最上真言族及金剛手",
    "T20n1191_018:0899c14": "族。生彼國中作彼中語。若有作中印度族姓",
    "T20n1191_018:0899c15": "儀則言行幖幟者。是蓮華族生彼國中作彼",
    "T20n1191_018:0899c16": "國語。若欲驗知者。當用佛部真言而試驗之。",
    "T20n1191_018:0899c17": "又恒河北岸一切雪地。是夜叉及乾闥婆仙",
    "T20n1191_018:0899c18": "人等。變彼人身作彼地語。又恒河南岸大野",
    "T20n1191_018:0899c19": "之地。及吉祥山中。是羅剎烏多迦餓鬼。及惡",
    "T20n1191_018:0899c20": "形作障難者摩多囉等。乃至大惡星宿害人",
    "T20n1191_018:0899c21": "命者。變彼人身作彼中語。復次彼離欲上人。",
    "T20n1191_018:0899c22": "於上所說一切皆知。一切悉同諸佛如來如",
    "T20n1191_018:0899c23": "先所說。諸國土中所有眾多作惡惱亂人者。",
    "T20n1191_018:0899c24": "諸惡之輩所有本形。及彼言語善惡幖幟。及",
    "T20n1191_018:0899c25": "種種心行種種生地。乃至時節我已具說。若",
    "T20n1191_018:0899c26": "於眾生有如是惱亂之事者。彼離欲大上人",
    "T20n1191_018:0899c27": "而來擁護與作安樂。當以妙吉祥童子六字",
    "T20n1191_018:0899c28": "心真言。而作種種儀法。復用五髻大印同作",
    "T20n1191_018:0899c29": "擁護。使眾生等獲得無量最上快樂。",
    "T20n1191_018:0900a01": "大方廣菩薩藏文殊師利根本儀軌經卷第十",
    "T20n1191_018:0900a02": "八"
}