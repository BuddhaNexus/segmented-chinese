{
    "X88n1646_014:0210c13": "居士傳十四",
    "X88n1646_014:0210c15": "李樊牛于商鄭馬陸李傳",
    "X88n1646_014:0210c16": "李山龍馮翊人。唐初官監門校尉。武德中暴亡。而胸",
    "X88n1646_014:0210c17": "微熱。家人伺之。尋蘇。自言死後有吏攝至一王府。庭",
    "X88n1646_014:0210c18": "中有囚數千。皆枷鎖北面立。王坐高牀。侍衛甚盛。山",
    "X88n1646_014:0210c19": "龍既至階下。王問曰。汝平生作何福業。對言。鄉人每",
    "X88n1646_014:0210c20": "設齋。恒施物助之。又問。汝身作何善業。對言誦法華",
    "X88n1646_014:0210c21": "經日兩卷。王曰大善。即請升階上高座。王移座對之。",
    "X88n1646_014:0210c22": "山龍開經曰。妙法蓮華經序品第一。王便請下座。山",
    "X88n1646_014:0210c23": "龍下。則庭中諸囚忽已不見。王曰。君誦經之福。非唯",
    "X88n1646_014:0210c24": "自利。眾囚聞經皆已獲免。豈不善哉。今放君還。謂吏",
    "X88n1646_014:0211a01": "曰。可將此人歷觀諸獄。吏引東行百餘步。過一鐵城",
    "X88n1646_014:0211a02": "云是罪人所居。山龍憫然稱南無佛。復行見一大鑊。",
    "X88n1646_014:0211a03": "火猛湯沸。旁有二人坐臥。山龍問之。對言。我等罪報",
    "X88n1646_014:0211a04": "得此鑊湯。蒙賢者稱南無佛。故獄中囚得一日休息",
    "X88n1646_014:0211a05": "耳。山龍又稱南無佛便歸家。距歿時已七日矣。同時",
    "X88n1646_014:0211a06": "有史阿誓者。居郊南福水之陰。誦法華經行住不廢。",
    "X88n1646_014:0211a07": "充邑令史。出入城郭必由小徑。低氣怡顏緣念相續。",
    "X88n1646_014:0211a08": "平生未甞乘馬。以依經云哀愍一切故也。病終時香",
    "X88n1646_014:0211a09": "聞里許。後十年妻死。合葬啟之。舌本如生。又有薛嚴",
    "X88n1646_014:0211a10": "者。官忠州司馬。長齋奉佛。日誦金剛經三十遍。至年",
    "X88n1646_014:0211a11": "七十二將終。幢盖自空而下。天樂盈耳。其妻見嚴冉",
    "X88n1646_014:0211a12": "冉昇空而去。室中異香芬烈。家人莫不聞之(冥報記．法苑珠",
    "X88n1646_014:0211a13": "林．續高僧傳．報應記○阿誓或作呵擔)。",
    "X88n1646_014:0211a14": "樊元智安定人。弱齡好道。居京城南。依杜順和尚。杜",
    "X88n1646_014:0211a15": "順令習華嚴為業。仍依經修普賢行。每誦經。口中頻",
    "X88n1646_014:0211a16": "獲舍利。前後數百粒。有時夜誦。口放光明照及四十",
    "X88n1646_014:0211a17": "餘里。遠近驚異。年九十二無疾而終。茶毗時牙齒變",
    "X88n1646_014:0211a18": "為舍利。得百餘粒。悉放光明。數日不歇。僧俗建塔以",
    "X88n1646_014:0211a19": "為供養(華嚴經疏鈔．華嚴感應傳)。",
    "X88n1646_014:0211a20": "牛思遠名騰。不詳其里居。少挺異操。沉靜寡言。早歲",
    "X88n1646_014:0211a21": "明經擢第。天后時以舅裴炎得罪。貶為牂牁建安丞。",
    "X88n1646_014:0211a22": "中丞崔察欲害之。有異人授以神呪得免。遂篤信佛",
    "X88n1646_014:0211a23": "道。雖已婚宦。如守戒僧。口不妄談。目不妄視。在牂牁",
    "X88n1646_014:0211a24": "大布釋教。置道場數處。夷人皆漬其化。居三年。莊周",
    "X88n1646_014:0211b01": "獠反。轉入牂牁。遠近皆殺。長吏應之。建安大豪起兵",
    "X88n1646_014:0211b02": "劫。思遠坐樹下。將戮之。忽有旁人持刀斬守者頭。置",
    "X88n1646_014:0211b03": "思遠籠中舁而走。事平還視事。後宰數邑。皆計日受",
    "X88n1646_014:0211b04": "俸。人服其清。尋棄官。精心釋教以終其身(紀聞)。",
    "X88n1646_014:0211b05": "于昶不詳其里居。天后朝任并州錄事。晝決曹務。夜",
    "X88n1646_014:0211b06": "判冥司。每知災咎陰為之備凡六年。丁母憂。持金剛",
    "X88n1646_014:0211b07": "經日以為課。更不復為冥吏矣。年八十四將終。忽聞",
    "X88n1646_014:0211b08": "奇香。遽謂左右曰。西方聖人來迎我也。即向西連稱",
    "X88n1646_014:0211b09": "佛名而逝(報應記)。",
    "X88n1646_014:0211b10": "商居士遺其名。三河縣人。年七歲能通佛書。後廬於",
    "X88n1646_014:0211b11": "縣西田中。有佛書數百千卷。閱誦未甞一日廢。從而",
    "X88n1646_014:0211b12": "師者百輩。每行其骨體珊然若戞玉之音。年九十餘。",
    "X88n1646_014:0211b13": "一日湯沐具冠帶悉召門弟子會食告之曰。吾旦暮",
    "X88n1646_014:0211b14": "且死。當以火燼吾尸。慎無逆吾旨。是夕坐逝。後三日",
    "X88n1646_014:0211b15": "焚之。視其骨若鈎鎖之相屬也。於是里人建塔以奉",
    "X88n1646_014:0211b16": "焉(宣室志)。",
    "X88n1646_014:0211b17": "鄭牧卿滎陽人。舉家修淨業。開元中病篤。或勸進魚",
    "X88n1646_014:0211b18": "肉。不許。手執香爐一心西向。忽聞異香蔚然。遂逝。其",
    "X88n1646_014:0211b19": "舅尚書蘇頲。夢寶蓮華開。牧卿坐其上(佛祖統紀)。",
    "X88n1646_014:0211b20": "馬子雲不詳其里居。舉孝廉。任涇縣尉。充本郡租綱。",
    "X88n1646_014:0211b21": "督運入京。舟溺沉米萬斛。繫獄中。子雲專心念佛。閱",
    "X88n1646_014:0211b22": "五年遇赦得出。隱南陵山寺中。持一食齋。天寶十年",
    "X88n1646_014:0211b23": "卒於涇先。謂人曰。吾因數奇。遂精持內教。今西方業",
    "X88n1646_014:0211b24": "成。當往生安樂世界爾。明日沐浴衣新衣。端坐合掌。",
    "X88n1646_014:0211c01": "俄而異香滿室。子雲云。佛來矣。遂逝(紀聞)。",
    "X88n1646_014:0211c02": "陸康成不詳其里居。官京兆法曹。公退。忽見已故吏",
    "X88n1646_014:0211c03": "抱案立於前。康成驚曰。爾已下世。何得來。曰。此幽府",
    "X88n1646_014:0211c04": "文簿。皆來年兵刃死者。康成曰。得毋有我乎。吏檢示",
    "X88n1646_014:0211c05": "之。康成瞿然曰奈何。吏曰惟金剛經可託。特以報公。",
    "X88n1646_014:0211c06": "言訖不見。康成遂取金剛經誦之。日數十遍。明年朱",
    "X88n1646_014:0211c07": "泚反。署為御史。康成叱泚曰。賊臣敢干國士。泚怒令",
    "X88n1646_014:0211c08": "數百騎環而射之。康成默念金剛經。矢不能入。遂捨",
    "X88n1646_014:0211c09": "之。康成去之終南山老焉(報應記)。",
    "X88n1646_014:0211c10": "李知遙長安人。篤志淨土。為五會念佛。導諸眾信。晚",
    "X88n1646_014:0211c11": "得疾。忽云。和尚來也。洗漱著衣然香爐中。出堂頂禮。",
    "X88n1646_014:0211c12": "聞空中說偈云。報汝李知遙。功成果自招。引君生淨",
    "X88n1646_014:0211c13": "土。將爾上金橋。却就牀坐。泊然而化。異香滿室。眾共",
    "X88n1646_014:0211c14": "聞之(淨土文)。",
    "X88n1646_014:0211c15": "知歸子曰。予觀百家所紀載。其言感應事詳矣。而或",
    "X88n1646_014:0211c16": "者以為異。夫萬法一心。自感自應。如食充飢。如飲止",
    "X88n1646_014:0211c17": "渴。曾足異乎。觀山龍以下諸君事。固知心力不可思",
    "X88n1646_014:0211c18": "議矣。與之言佛而不信者。其亦不自信其心者哉。",
    "X88n1646_014:0211c19": "汪大紳云。心光為業力所障。遂有地獄等事。業力",
    "X88n1646_014:0211c20": "為心光所破。則地獄等事一時解釋矣。精心持佛",
    "X88n1646_014:0211c21": "語。久之心光自然發露。能救一切苦矣。知歸子撰",
    "X88n1646_014:0211c22": "此一傳。度苦之念。勸人之心。真至已極。伏願仁者",
    "X88n1646_014:0211c23": "敬而聽之。"
}