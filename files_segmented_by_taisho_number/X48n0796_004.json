{
    "X48n0796_004:0055a01": "大乘阿毗達磨雜集論述記卷第四",
    "X48n0796_004:0055a02": "大慈恩寺沙門　基　撰",
    "X48n0796_004:0055a03": "問於不可記事(至)或一切。",
    "X48n0796_004:0055a04": "述曰論本第二問答十四不可記事六十四說有",
    "X48n0796_004:0055a05": "四因緣皆不可記一者無故謂有問言我於諸蘊",
    "X48n0796_004:0055a06": "異不異等二者引無義故如昇攝波葉喻經說我",
    "X48n0796_004:0055a07": "所說法爾所未說彼法不能引義利故三甚深故",
    "X48n0796_004:0055a08": "謂有問言我是有耶此不應記勿彼執我即離蘊",
    "X48n0796_004:0055a09": "故問我意耶亦不應記勿於世俗言說士夫起損",
    "X48n0796_004:0055a10": "減執如來死後為有無等皆由甚深不可記別四",
    "X48n0796_004:0055a11": "法爾故問言真如於一切法實異不異耶此不可",
    "X48n0796_004:0055a12": "記法相法爾不可定故有此等問皆應答言但言",
    "X48n0796_004:0055a13": "佛說此不可記復有四因佛說不可記妄宣說故",
    "X48n0796_004:0055a14": "不如理故引無義故諍論依故此十四種不可記",
    "X48n0796_004:0055a15": "事當初四中無故不可記當後此四中初二不可",
    "X48n0796_004:0055a16": "記又處處說有四種記一應一向記二應分別記",
    "X48n0796_004:0055a17": "三應返詰記四應捨置記十四當此捨置記攝云",
    "X48n0796_004:0055a18": "何復名不可記耶但言佛說此不可記非為不記",
    "X48n0796_004:0055a19": "名不可記但應捨記名捨置記如涅槃經三十五",
    "X48n0796_004:0055a20": "說大智度論涅槃三十九俱舍第十九廣說十四",
    "X48n0796_004:0055a21": "不可記事者一我及世間俱常二無常三亦常亦",
    "X48n0796_004:0055a22": "無常四非常非無常五我及世間為有邊六無邊",
    "X48n0796_004:0055a23": "七亦有邊亦無邊八非有邊非無邊九如來死後",
    "X48n0796_004:0055a24": "為有十非有十一亦有亦非有十二非有非非有",
    "X48n0796_004:0055b01": "十三為命者即身十四為命者異身此中常等是",
    "X48n0796_004:0055b02": "常見無常等是斷見我後生故計後無故有邊等",
    "X48n0796_004:0055b03": "四皆是邪見不計常斷故死後有等是常見非有",
    "X48n0796_004:0055b04": "等是斷見身與神異是常見身與神一是斷見神",
    "X48n0796_004:0055b05": "者是我身神異故由身雖死而神不滅故是常見",
    "X48n0796_004:0055b06": "斷見翻此此中常見攝三見全四見少分斷見亦",
    "X48n0796_004:0055b07": "攝三見全四見少分如是邊見總攝十見邪見攝",
    "X48n0796_004:0055b08": "四見全身神一異應我見攝今意欲問死後常斷",
    "X48n0796_004:0055b09": "我見後起故成邊見不問死後我之有無但是我",
    "X48n0796_004:0055b10": "見故答自性是二見攝依我見生故執我為勝故",
    "X48n0796_004:0055b11": "隨順執戒故由此餘三見皆是眷屬攝若展轉相",
    "X48n0796_004:0055b12": "資五見俱眷屬。",
    "X48n0796_004:0055b13": "二者(至)眷屬故。",
    "X48n0796_004:0055b14": "述曰此釋論師總釋前答如前已說自體自攝名",
    "X48n0796_004:0055b15": "自性攝互相資生名眷屬攝不爾眷屬但應有三。",
    "X48n0796_004:0055b16": "問薄伽梵(至)誹毀計我。",
    "X48n0796_004:0055b17": "述曰此第三段釋經毀我雖綜眾經佛皆毀我今",
    "X48n0796_004:0055b18": "即所問阿毗達磨經相謂相狀以理狀相非我狀",
    "X48n0796_004:0055b19": "相故名誹毀五種相者謂即所說異相等五經雖",
    "X48n0796_004:0055b20": "略說此五種相而未廣釋彼相所因故寄問端欲",
    "X48n0796_004:0055b21": "彰經意。",
    "X48n0796_004:0055b22": "答(至)過失故。",
    "X48n0796_004:0055b23": "述曰答中有二初總略答列五失名後廣別答釋",
    "X48n0796_004:0055b24": "成五相今且總答觀執我者理有五失由此世多",
    "X48n0796_004:0055c01": "以五相毀攝受即是堅執義故或攝領義。",
    "X48n0796_004:0055c02": "謂異相(至)解脫過失。",
    "X48n0796_004:0055c03": "述曰此列五名瑜伽第六及六十四顯揚十執我",
    "X48n0796_004:0055c04": "有四一者即蘊二者異蘊然住蘊中三者異蘊住",
    "X48n0796_004:0055c05": "離蘊法中四者異蘊非住蘊中非異蘊中而無有",
    "X48n0796_004:0055c06": "蘊一切蘊法都不相應破彼初三計即此初三失",
    "X48n0796_004:0055c07": "破彼第四計即此後二失至下當知上論本文下",
    "X48n0796_004:0055c08": "釋師解。",
    "X48n0796_004:0055c09": "異相過失(至)異我相故。",
    "X48n0796_004:0055c10": "述曰諸所執我皆體常一然是實有蘊體非常非",
    "X48n0796_004:0055c11": "一非異故即蘊我與我相異成唯識論立比量言",
    "X48n0796_004:0055c12": "汝即蘊我應非常一許即蘊故如色蘊等又內諸",
    "X48n0796_004:0055c13": "色定非實我有質礙故如外諸色心心所法亦非",
    "X48n0796_004:0055c14": "實我不恒續故待眾緣故如聲電光不相應行非",
    "X48n0796_004:0055c15": "根餘色亦非實我非覺性故如虗空等此中文總",
    "X48n0796_004:0055c16": "但言色等非我體相與我相異而不別說異相所",
    "X48n0796_004:0055c17": "因故應如前總別量破。",
    "X48n0796_004:0055c18": "無常過失者(至)我應無常故。",
    "X48n0796_004:0055c19": "述曰瑜伽於此雙設兩徵若由住蘊應同無常異",
    "X48n0796_004:0055c20": "蘊無常亦不可得若我體常然寄住蘊當現變易",
    "X48n0796_004:0055c21": "皆應不成諸趣轉易當來變故苦樂等易現在變",
    "X48n0796_004:0055c22": "故今此但有初無常難於中唯有隨所依失所依",
    "X48n0796_004:0055c23": "五蘊既體無常我亦應爾量云汝所執我應是無",
    "X48n0796_004:0055c24": "常許依蘊故如瓶瓫等。",
    "X48n0796_004:0056a01": "所以者何。",
    "X48n0796_004:0056a02": "述曰此義難詳寄徵重釋。",
    "X48n0796_004:0056a03": "非所依無能依有故。",
    "X48n0796_004:0056a04": "述曰非所依蘊體是無常而能依我有是常相或",
    "X48n0796_004:0056a05": "非我所依其體已無如死懷等而能依我常住是",
    "X48n0796_004:0056a06": "有若爾便非我依蘊住既恒依者起滅同故量云",
    "X48n0796_004:0056a07": "終盡死滅位我應隨無常所依蘊滅故如破瓶瓮",
    "X48n0796_004:0056a08": "等。",
    "X48n0796_004:0056a09": "不自在(至)不能自在轉故。",
    "X48n0796_004:0056a10": "述曰執我異蘊住異蘊中既於蘊等不相關預便",
    "X48n0796_004:0056a11": "於蘊等無自在轉故不應觀我有色等量云汝我",
    "X48n0796_004:0056a12": "於蘊應不自在非即住故如虗空等又不應觀我",
    "X48n0796_004:0056a13": "有色等不自在故如石女兒瑜伽又言離蘊有相",
    "X48n0796_004:0056a14": "尚不可得何况為我之所安住譬如有言我實知",
    "X48n0796_004:0056a15": "了石女兒頂繫空華鬘彼頂既無鬘亦非有所依",
    "X48n0796_004:0056a16": "無故我體亦無。",
    "X48n0796_004:0056a17": "無身過失(至)應無身故。",
    "X48n0796_004:0056a18": "述曰彼第四計我相異蘊非住蘊中亦非蘊外既",
    "X48n0796_004:0056a19": "爾便成我無身相由離諸蘊無身相故由此受想",
    "X48n0796_004:0056a20": "善惡等性受用境界一切皆無雖蘊希求此相無",
    "X48n0796_004:0056a21": "故舉身為首四蘊亦爾量云汝我離蘊應無身相",
    "X48n0796_004:0056a22": "許離蘊故如兔角等故論破言非離色等外異處",
    "X48n0796_004:0056a23": "有我等。",
    "X48n0796_004:0056a24": "所以者何(至)不可得故。",
    "X48n0796_004:0056b01": "述曰執我即身尚不可得離身計我理定不成由",
    "X48n0796_004:0056b02": "無身故誰是我耶汝我應非我無身相故如虗空",
    "X48n0796_004:0056b03": "等。",
    "X48n0796_004:0056b04": "不由功用(至)應解脫故。",
    "X48n0796_004:0056b05": "述曰前第四句正破我無此句設遮我有成失設",
    "X48n0796_004:0056b06": "有如是邪分別執離蘊我相理亦不成無蘊之我",
    "X48n0796_004:0056b07": "不假勤勞應成解脫。",
    "X48n0796_004:0056b08": "所以者何(至)任運解脫。",
    "X48n0796_004:0056b09": "述曰我不解脫本為身縛我既無身縛任運應解",
    "X48n0796_004:0056b10": "脫不待勤勇求解脫縛故由我與蘊不相應故量",
    "X48n0796_004:0056b11": "云汝未離縛我亦應成解脫無身縛故如已解脫",
    "X48n0796_004:0056b12": "我瑜伽及此雖敘四執設作五徵仍言除此更無",
    "X48n0796_004:0056b13": "計者唯遮外道非破小乘百論第二唯識第一同",
    "X48n0796_004:0056b14": "說有三一者即蘊四中初計二者離蘊即後三計",
    "X48n0796_004:0056b15": "三者與蘊非即非離或體非蘊即住蘊中亦是初",
    "X48n0796_004:0056b16": "計犢子等宗非四所攝即蘊之我世間其許住蘊",
    "X48n0796_004:0056b17": "之我獸主無慙住異蘊法及俱不住僧佉等計如",
    "X48n0796_004:0056b18": "唯識等廣敘宗破古德多說僧佉衛世尼乾若提",
    "X48n0796_004:0056b19": "我為四句違百論等復無誠說未可依敘且順所",
    "X48n0796_004:0056b20": "宗。",
    "X48n0796_004:0056b21": "問於五取蘊(至)幾我所見。",
    "X48n0796_004:0056b22": "述曰此第四段我我所別於中有二初總問答我我",
    "X48n0796_004:0056b23": "所數後別問答我所數因此總問言於一一蘊計",
    "X48n0796_004:0056b24": "皆有四一是我二我有三屬我四我在中如是總",
    "X48n0796_004:0056c01": "成二十句見幾是我見幾我所見今論但以色識",
    "X48n0796_004:0056c02": "二蘊各為四句例中三蘊四句亦然何義故成二",
    "X48n0796_004:0056c03": "十句見由分別行緣蘊不分別所起處故成二十",
    "X48n0796_004:0056c04": "分別者解釋義行謂行相是我我所二種行相緣",
    "X48n0796_004:0056c05": "謂緣歷二種行相皆緣蘊故所謂我所即我所見",
    "X48n0796_004:0056c06": "今解釋我我所見二種行相緣歷諸蘊一一皆有",
    "X48n0796_004:0056c07": "不別解釋此我所見從計何蘊我見後生諸我所",
    "X48n0796_004:0056c08": "見一切皆從我見起故我見不從我所後起是根",
    "X48n0796_004:0056c09": "本故如計色蘊我有屬我我在其中此三我所不",
    "X48n0796_004:0056c10": "說從彼何蘊我見之所從起但總與我同一蘊說",
    "X48n0796_004:0056c11": "五蘊各四故成二十。",
    "X48n0796_004:0056c12": "答(至)是我所見。",
    "X48n0796_004:0056c13": "述曰論主略答我我所數下釋論師顯此二別。",
    "X48n0796_004:0056c14": "謂計色是我(至)是我所見。",
    "X48n0796_004:0056c15": "述曰此於五蘊各四句中初一句皆是我見所餘",
    "X48n0796_004:0056c16": "三句皆我所見執我但一不須為問我所見既多",
    "X48n0796_004:0056c17": "故應問解。",
    "X48n0796_004:0056c18": "何因十五是我所見。",
    "X48n0796_004:0056c19": "述曰論本第二問我所數何因我見蘊各唯一其",
    "X48n0796_004:0056c20": "我所見有十五耶。",
    "X48n0796_004:0056c21": "相應我故(至)不離我所故。",
    "X48n0796_004:0056c22": "述曰論主略答我體一常蘊各唯一所有多類故",
    "X48n0796_004:0056c23": "成十五由一一蘊各有三故法界有情計我通說",
    "X48n0796_004:0056c24": "有五我見非一有情計有五我我所不然一有情",
    "X48n0796_004:0057a01": "計可成多故。",
    "X48n0796_004:0057a02": "相應我所者(至)說有彼故。",
    "X48n0796_004:0057a03": "述曰下釋論師釋我所相即初答中我有蘊句相",
    "X48n0796_004:0057a04": "應者不乖返相順義由我與蘊不乖相順故說彼",
    "X48n0796_004:0057a05": "蘊是我之所謂我有色乃至我有識者顯我有蘊",
    "X48n0796_004:0057a06": "遍五蘊生成五句義由我與彼相應說有彼者以",
    "X48n0796_004:0057a07": "相應義釋成我有如瓔珞等不乖我故。",
    "X48n0796_004:0057a08": "隨轉我所者(至)是我所故。",
    "X48n0796_004:0057a09": "述曰即初答中蘊屬我句隨謂隨順轉謂轉動由",
    "X48n0796_004:0057a10": "蘊隨我有捨役等故名隨轉如僮僕等故名屬我",
    "X48n0796_004:0057a11": "色屬我等者顯遍緣蘊成五句義若彼由此等者",
    "X48n0796_004:0057a12": "正釋隨轉屬我之義舉喻成言如彼僕[(匕/示)*余]由此君",
    "X48n0796_004:0057a13": "主自在力轉捨之則藏役之即行世間說彼所捨",
    "X48n0796_004:0057a14": "役者主之臣故所役捨物是我所故今蘊亦然由",
    "X48n0796_004:0057a15": "我捨故息諸事業由我役故作諸事業既隨我轉",
    "X48n0796_004:0057a16": "攝於我故成我所。",
    "X48n0796_004:0057a17": "不離我所者(至)隨行故。",
    "X48n0796_004:0057a18": "述曰即初答中我在蘊中句不離者恒在義由恒",
    "X48n0796_004:0057a19": "居蘊故名不離我在色中等者顯我遍在蘊成五",
    "X48n0796_004:0057a20": "句義彼計實我等者正釋不離我在中義由我恒",
    "X48n0796_004:0057a21": "遍處蘊體中隨行不捨故名我所如窟宅等故我",
    "X48n0796_004:0057a22": "所攝此上三句如次即是我瓔珞我僮僕我器宇",
    "X48n0796_004:0057a23": "不別分別我所起處故成二十亦分別彼我所起",
    "X48n0796_004:0057a24": "處成六十五句謂計色為我我有受受屬我我在",
    "X48n0796_004:0057b01": "受中如是乃至我有識識屬我我在識中色蘊為",
    "X48n0796_004:0057b02": "我四蘊為所是計色我之我所故蘊各有十二我",
    "X48n0796_004:0057b03": "所見并我十三五蘊各然成六十五五句我見六",
    "X48n0796_004:0057b04": "十我所如計蘊為我有二十句六十五句計處界",
    "X48n0796_004:0057b05": "等分別行緣不分別所起亦分別所起有句多少",
    "X48n0796_004:0057b06": "因此復生邊見見取戒取邪見體數多少皆准應",
    "X48n0796_004:0057b07": "知二十句等八十八說皆分別起唯見道斷從搆",
    "X48n0796_004:0057b08": "畫生非任運故唯即蘊計非離蘊離蘊計中但總",
    "X48n0796_004:0057b09": "十五是我所見無計蘊我。",
    "X48n0796_004:0057b10": "問(至)了不了耶。",
    "X48n0796_004:0057b11": "述曰此即第五明我見緣難執人法不唯此見餘",
    "X48n0796_004:0057b12": "邪見等亦能起執此定實勝故偏說之舉此為問",
    "X48n0796_004:0057b13": "例餘亦爾事有二種一者事物有為有漏緣此為",
    "X48n0796_004:0057b14": "境我見方生二者事體通無為即顯此見迷理事",
    "X48n0796_004:0057b15": "起問能緣見於前事物親所緣境為了不了於後",
    "X48n0796_004:0057b16": "事體通親疎境了不了耶。",
    "X48n0796_004:0057b17": "答(至)妄起虵解。",
    "X48n0796_004:0057b18": "述曰依初問答事即依他我見皆緣取蘊起故於",
    "X48n0796_004:0057b19": "此事物親所緣緣我見不了如於繩上妄起蛇解",
    "X48n0796_004:0057b20": "攝大乘說繩喻依他起性蛇喻遍計所執解喻我",
    "X48n0796_004:0057b21": "見不了依他起妄見故依後問答事通無為即是",
    "X48n0796_004:0057b22": "依他圓成實性我見通迷理事起故於此親疎二",
    "X48n0796_004:0057b23": "所緣境俱不解了如於繩上妄起蛇解非唯不了",
    "X48n0796_004:0057b24": "假繩自性於實四塵亦不能了故生我見上論本",
    "X48n0796_004:0057c01": "文下釋師解。",
    "X48n0796_004:0057c02": "於事不(至)虗妄我見。",
    "X48n0796_004:0057c03": "述曰釋師將解不了義喻先翻顯示於境決了若",
    "X48n0796_004:0057c04": "依初事實相即是依他自體對彼所執稱之為實",
    "X48n0796_004:0057c05": "相者體也若依後事實相即遍有無為境若能於",
    "X48n0796_004:0057c06": "此二所緣境決了實相虗妄我見亦不應生如實",
    "X48n0796_004:0057c07": "知故攝大乘說於繩謂蛇智見繩了義無證見彼",
    "X48n0796_004:0057c08": "分時知如蛇智亂此中有義依依他覺遣所執覺",
    "X48n0796_004:0057c09": "依圓成覺遣依佗覺所遣二覺如名所詮即二性",
    "X48n0796_004:0057c10": "覺要見真如方了行故有義二覺俱所執覺遣所",
    "X48n0796_004:0057c11": "執覺如說唯識遣依他覺如遣執識所取能取先",
    "X48n0796_004:0057c12": "後遣故不爾依他便同所執體亦非有遣斷同故",
    "X48n0796_004:0057c13": "後得智品亦應不成。",
    "X48n0796_004:0057c14": "譬如有人(至)而起蛇執。",
    "X48n0796_004:0057c15": "述曰成上法喻其文易了下三性中當更分別。",
    "X48n0796_004:0057c16": "忿者(至)為業。",
    "X48n0796_004:0057c17": "述曰六位心所下釋第五於中有二初明十種一",
    "X48n0796_004:0057c18": "分隨惑後明十種諸分隨惑初唯是假分位別立",
    "X48n0796_004:0057c19": "後亦通實剎那義說成唯識言初忿等十唯是煩",
    "X48n0796_004:0057c20": "惱分位差別無慙等十唯是煩惱等流性故名隨",
    "X48n0796_004:0057c21": "煩惱由此論文說一分分故成差別成唯識中並",
    "X48n0796_004:0057c22": "名一分無此一分及分差別或分為三初忿等十",
    "X48n0796_004:0057c23": "各別起故名少隨惑無慙等二遍不善故名中隨",
    "X48n0796_004:0057c24": "惑悼舉等八遍染心故名大隨惑初說體業皆論",
    "X48n0796_004:0058a01": "本文後重釋文皆釋師解依止現前等者顯所緣",
    "X48n0796_004:0058a02": "境嗔之一分者顯所依法心怒為性者顯自行相",
    "X48n0796_004:0058a03": "下皆准知更不別屬要對時分現在前境不饒益",
    "X48n0796_004:0058a04": "相心怒為忿成唯識說忿亦得緣剎那過去故依",
    "X48n0796_004:0058a05": "時分名對現前正障不忿此中不說下皆准知謂",
    "X48n0796_004:0058a06": "懷忿者具發身語二不善業多發身表故言執仗",
    "X48n0796_004:0058a07": "憤發所依仗器仗故八十九說能令面貌慘裂奮",
    "X48n0796_004:0058a08": "發名忿。",
    "X48n0796_004:0058a09": "當知忿等(至)無別性故。",
    "X48n0796_004:0058a10": "述曰此釋論師欲明隨惑多分假有或隨他相故",
    "X48n0796_004:0058a11": "今總說假立忿等理實此中有別有性至下當知",
    "X48n0796_004:0058a12": "或釋論師釋本論中嗔一分言明忿等十定是假",
    "X48n0796_004:0058a13": "有故作是言不說二十皆是假有不爾便違瑜伽",
    "X48n0796_004:0058a14": "等說。",
    "X48n0796_004:0058a15": "恨者(至)為業。",
    "X48n0796_004:0058a16": "述曰懷怨不捨謂緣往惡。",
    "X48n0796_004:0058a17": "自此後者謂從忿後。",
    "X48n0796_004:0058a18": "述曰釋體中文由忿為先不捨惡故此依分位與",
    "X48n0796_004:0058a19": "忿少別。",
    "X48n0796_004:0058a20": "不忍者(至)示饒益事。",
    "X48n0796_004:0058a21": "述曰釋業中文謂結恨者不能含忍前所忿境故",
    "X48n0796_004:0058a22": "不能忍他不饒益八十九說內懷怨結故名為恨",
    "X48n0796_004:0058a23": "餘皆廣說不能煩引。",
    "X48n0796_004:0058a24": "覆者(至)為業。",
    "X48n0796_004:0058b01": "述曰此覆行相恒覆諸罪故唯識言於所作罪恐",
    "X48n0796_004:0058b02": "失利譽隱藏為性今言他舉方行隱藏以行增時",
    "X48n0796_004:0058b03": "顯自性故於作罪者顯所覆境他發舉罪名他舉",
    "X48n0796_004:0058b04": "時此顯時位隱藏者是行相。",
    "X48n0796_004:0058b05": "法爾覆藏(至)安穩而住。",
    "X48n0796_004:0058b06": "述曰此釋前業覆藏罪者或近或遠法爾憂悔故",
    "X48n0796_004:0058b07": "不安穩有義此覆唯是癡分此論說故又不懼當",
    "X48n0796_004:0058b08": "苦方覆自罪故有義貪癡一分為性恐失名利覆",
    "X48n0796_004:0058b09": "自罪故論據麤顯唯為癡分如說掉舉貪分亦爾。",
    "X48n0796_004:0058b10": "惱者(至)為體。",
    "X48n0796_004:0058b11": "述曰謂追往惡忿恨居先觸現違緣心便佷戾。",
    "X48n0796_004:0058b12": "高暴麤言(至)為業。",
    "X48n0796_004:0058b13": "述曰由抱遭故多發惡業不能安穩螫蛆他故損",
    "X48n0796_004:0058b14": "害處深說三種業。",
    "X48n0796_004:0058b15": "高暴麤言者(至)切人心府。",
    "X48n0796_004:0058b16": "述曰此釋初業高疎暴惡麤鄙惡言現此凶頑故",
    "X48n0796_004:0058b17": "切心府。",
    "X48n0796_004:0058b18": "嫉(至)為業。",
    "X48n0796_004:0058b19": "述曰成唯識說殉自名利心嫉他榮今說少人多",
    "X48n0796_004:0058b20": "所起但說躭利既懷嫉妬聞見他榮深懷憂慼不",
    "X48n0796_004:0058b21": "能安穩。",
    "X48n0796_004:0058b22": "慳者(至)為業。",
    "X48n0796_004:0058b23": "述曰成唯識說躭著財法不能惠捨今據麤相不",
    "X48n0796_004:0058b24": "說躭法。",
    "X48n0796_004:0058c01": "不捨者(至)亦恒積集。",
    "X48n0796_004:0058c02": "述曰謂慳恡者心多鄙猥恡澁畜積非所用物亦",
    "X48n0796_004:0058c03": "恒聚積況堪用者。",
    "X48n0796_004:0058c04": "誑者(至)為業。",
    "X48n0796_004:0058c05": "述曰謂矯誑者心懷異謀詭詐現起不實之事貪",
    "X48n0796_004:0058c06": "為首故邪命所依癡為首故詐現不實五十五說",
    "X48n0796_004:0058c07": "唯是癡分矯現不實唯癡增故成唯識說故亦有",
    "X48n0796_004:0058c08": "為名而行矯誑躭利通愚智略不說躭名耶命有",
    "X48n0796_004:0058c09": "五一現希奇二說自德三占吉凶四高聲現威五",
    "X48n0796_004:0058c10": "稱所供養以動人心因貪所起故名邪命。",
    "X48n0796_004:0058c11": "謟者(至)為業。",
    "X48n0796_004:0058c12": "述曰五十五說唯癡分者癡相增故實亦依貪亦",
    "X48n0796_004:0058c13": "有為名准前應說。",
    "X48n0796_004:0058c14": "矯設方便(至)以避餘事。",
    "X48n0796_004:0058c15": "述曰此釋前體矯設方便詐現虔恭望他愛己隱",
    "X48n0796_004:0058c16": "實過惡如馬勝問大種滅處梵王執手言我生者",
    "X48n0796_004:0058c17": "託生者等避己不知如是等流皆諂之類。",
    "X48n0796_004:0058c18": "障正教授(至)不任教授故。",
    "X48n0796_004:0058c19": "述曰此釋前業謂諂曲者為網冐他曲順時宜矯",
    "X48n0796_004:0058c20": "設方便為取他意或藏己失不任師友正教誨故。",
    "X48n0796_004:0058c21": "憍者(至)為體。",
    "X48n0796_004:0058c22": "述曰少年等憍之所恃令心悅者是憍行相。",
    "X48n0796_004:0058c23": "一切煩惱(至)為業。",
    "X48n0796_004:0058c24": "述曰謂若憍醉恃少年等能生一切諸雜染法今",
    "X48n0796_004:0059a01": "說根本但言起惑不說起餘。",
    "X48n0796_004:0059a02": "長壽相者(至)壽命憍逸。",
    "X48n0796_004:0059a03": "述曰少年無病相易可知覺謂覺解恃己耆年起",
    "X48n0796_004:0059a04": "不死解分別此相故生憍逸。",
    "X48n0796_004:0059a05": "隨一有漏(至)自在等事。",
    "X48n0796_004:0059a06": "述曰族謂族類姓謂姓望色謂妍美力謂族盛聰",
    "X48n0796_004:0059a07": "謂易悟叡謂明敏寶貨曰財富縱任曰自在如是",
    "X48n0796_004:0059a08": "非一故名等事。",
    "X48n0796_004:0059a09": "悅預者謂染喜差別。",
    "X48n0796_004:0059a10": "述曰恃少年等而生悅豫此即染汙喜受之相由",
    "X48n0796_004:0059a11": "此憍故令俱心等與喜受俱故悅豫者染喜差別",
    "X48n0796_004:0059a12": "憍慢別者緣自他身而計勝是慢不緣他自於法",
    "X48n0796_004:0059a13": "生染是為憍相又高舉慢相染逸是憍相俱舍論",
    "X48n0796_004:0059a14": "言有餘師說如因酒生欣舉差別說名為醉如是",
    "X48n0796_004:0059a15": "貪生欣舉差別說名為憍故與慢異。",
    "X48n0796_004:0059a16": "害者(至)為業。",
    "X48n0796_004:0059a17": "述曰哀謂哀矜口生憂愞悲謂悲濟身能拔苦愍",
    "X48n0796_004:0059a18": "謂愍念心起饒益無此為害或此三種即害所緣",
    "X48n0796_004:0059a19": "三界有情或翻不害無緣法緣有情三種或緣三",
    "X48n0796_004:0059a20": "業三品生類隨應配屬或即不害差別三名嗔害",
    "X48n0796_004:0059a21": "別相准善應說。",
    "X48n0796_004:0059a22": "無慙(至)如無慙說。",
    "X48n0796_004:0059a23": "述曰上釋小十此解中二貪等分者從他相說五",
    "X48n0796_004:0059a24": "十五說體是實有唯識又言是彼等流非即彼性",
    "X48n0796_004:0059b01": "由此二種起必不善不善根所增故說貪等分於",
    "X48n0796_004:0059b02": "諸過惡不耻自他二行所待非必緣彼言不善者",
    "X48n0796_004:0059b03": "假說通相為二別性成唯識說輕拒賢善崇重暴",
    "X48n0796_004:0059b04": "惡二別相故翻前慙愧廣說應知由於自他無所",
    "X48n0796_004:0059b05": "顧者不耻過惡故能生長一切惡行。",
    "X48n0796_004:0059b06": "惛沉者(至)為業。",
    "X48n0796_004:0059b07": "述曰上解中二下釋大八有義此體癡一分攝論",
    "X48n0796_004:0059b08": "所說故惛昧沉重即癡相故有義此體非但癡攝",
    "X48n0796_004:0059b09": "一切煩惱皆無堪任無堪任者即惛沉故癡增偏",
    "X48n0796_004:0059b10": "說非定唯爾有義此體別有自性別說能障毗鉢",
    "X48n0796_004:0059b11": "舍那故是癡等流說為癡分如不信等非即癡攝",
    "X48n0796_004:0059b12": "隨他相說然是實有惛沉別相謂即瞢重令俱生",
    "X48n0796_004:0059b13": "法無堪任故今說果行以為自體癡相迷暗正障",
    "X48n0796_004:0059b14": "無癡此障輕安瞢重為相故非癡攝心無堪任生",
    "X48n0796_004:0059b15": "身麤重故顯揚言輕說生起身意惛沉此說相應",
    "X48n0796_004:0059b16": "不說身相。",
    "X48n0796_004:0059b17": "掉舉者(至)為業。",
    "X48n0796_004:0059b18": "述曰有義此體貪一分攝論所說故憶昔樂故有",
    "X48n0796_004:0059b19": "義此體非但貪攝說遍染故一切煩惱皆不寂靜",
    "X48n0796_004:0059b20": "不寂靜者掉舉相故貪增偏說非定唯爾有義此",
    "X48n0796_004:0059b21": "體別有自性別說此體遍染心故貪等流故說為",
    "X48n0796_004:0059b22": "貪分如不信等非即癡攝從他相說然是實有掉",
    "X48n0796_004:0059b23": "舉別相謂即囂動令俱生法不寂靜故今說果行",
    "X48n0796_004:0059b24": "以為自體不爾便有惑共相失此別障捨及奢摩",
    "X48n0796_004:0059c01": "他然實惛悼通障止觀行相相違今各別說瑜伽",
    "X48n0796_004:0059c02": "等說惛沉障止掉舉障觀依相順障亦不相違。",
    "X48n0796_004:0059c03": "隨念淨相(至)心不寂靜。",
    "X48n0796_004:0059c04": "述曰此釋前體理實掉舉緣三世生但言憶昔順",
    "X48n0796_004:0059c05": "貪戲等者縱修止等時策舉心故掉舉增說非遍",
    "X48n0796_004:0059c06": "一切或舉緣過去令知緣二世皆有掉舉。",
    "X48n0796_004:0059c07": "不信者(至)為業。",
    "X48n0796_004:0059c08": "述曰瑜伽說此別有實性無癡分者癡位增故於",
    "X48n0796_004:0059c09": "善法者於實不忍於德不淨於能不希翻信應說",
    "X48n0796_004:0059c10": "由不信故不忍不希心不清淨非別有體謂此不",
    "X48n0796_004:0059c11": "信自相渾濁復能渾濁餘心心所如極穢物自穢",
    "X48n0796_004:0059c12": "穢他故不忍等是不信性若於餘事起忍樂欲是",
    "X48n0796_004:0059c13": "欲勝解非此自性。",
    "X48n0796_004:0059c14": "懈怠依(至)加行樂欲。",
    "X48n0796_004:0059c15": "述曰此釋前業謂不信者多懈怠故無有善巧勉",
    "X48n0796_004:0059c16": "勵修善希求樂欲。",
    "X48n0796_004:0059c17": "懈怠者(至)為業。",
    "X48n0796_004:0059c18": "述曰此別有體如不信說雖勤作惡不勤作惡不",
    "X48n0796_004:0059c19": "作勤修善亦名懈怠然懈怠者多著睡眠倚臥為",
    "X48n0796_004:0059c20": "業此即懈怠之因果心不策勵是懈怠體謂懈怠",
    "X48n0796_004:0059c21": "者滋長染法故障修善於無記事而策勤者於善",
    "X48n0796_004:0059c22": "品中無進退故是欲勝解非別有性如於無記忍",
    "X48n0796_004:0059c23": "可樂欲非淨非染無信不信。",
    "X48n0796_004:0059c24": "放逸者(至)為業。",
    "X48n0796_004:0060a01": "述曰謂由懈怠及貪嗔癡不能防修染淨品法所",
    "X48n0796_004:0060a02": "有縱蕩總名放逸非別有體唯依四者餘法劣故",
    "X48n0796_004:0060a03": "此障善根遍策法故故增長惡損善為業。",
    "X48n0796_004:0060a04": "忘念者(至)為業。",
    "X48n0796_004:0060a05": "述曰成唯識云於諸所緣不能明記是此自性有",
    "X48n0796_004:0060a06": "義此體念一分攝此中說與煩惱俱故有義此體",
    "X48n0796_004:0060a07": "癡一分攝五十五說是癡分故癡令念失非體即",
    "X48n0796_004:0060a08": "念有義癡念各一分攝二影說故遍染心故。",
    "X48n0796_004:0060a09": "不正知者(至)為業。",
    "X48n0796_004:0060a10": "述曰成唯識云於所觀境謬解為性有義此解慧",
    "X48n0796_004:0060a11": "一分攝有義此體癡一分攝有義此體俱一分攝",
    "X48n0796_004:0060a12": "一一皆應准忘念說。",
    "X48n0796_004:0060a13": "不正知(至)多所毀犯。",
    "X48n0796_004:0060a14": "述曰此釋前業於身語心不正觀察此應止持此",
    "X48n0796_004:0060a15": "應止犯此應作持此應作犯故多違犯顯不知能",
    "X48n0796_004:0060a16": "發三業。",
    "X48n0796_004:0060a17": "散亂者(至)為體。",
    "X48n0796_004:0060a18": "述曰初出體後辨業體中有二初正出體後因辨",
    "X48n0796_004:0060a19": "六散亂此即初也成唯識言於所緣境令心流蕩",
    "X48n0796_004:0060a20": "今言流散是此自性有義此體癡一分攝五十五",
    "X48n0796_004:0060a21": "說是癡分故有義此體貪嗔癡攝此中說故遍染心",
    "X48n0796_004:0060a22": "故有義此體別有自性說他分者彼等流故如無",
    "X48n0796_004:0060a23": "慙等隨他相說此別自相謂即躁擾令俱生法皆",
    "X48n0796_004:0060a24": "流蕩故若無別體者應不別障定此與掉舉二相",
    "X48n0796_004:0060b01": "何別掉令易解亂令易緣乃至廣說如唯識所說。",
    "X48n0796_004:0060b02": "此復六種(至)作意散亂。",
    "X48n0796_004:0060b03": "述曰自下第二汎解散亂非隨煩惱散亂自性非",
    "X48n0796_004:0060b04": "五識等一向染故此初列名下隨別釋此中論本",
    "X48n0796_004:0060b05": "更不指示其釋論文下當顯指七十七五亂。",
    "X48n0796_004:0060b06": "自性散亂者謂五識身。",
    "X48n0796_004:0060b07": "述曰五識因中不能入定假名散亂非染亂體辨",
    "X48n0796_004:0060b08": "中邊第三云出定者由五識身當知即是自性散",
    "X48n0796_004:0060b09": "亂彼意說言處在定外名之為出非由五出與此",
    "X48n0796_004:0060b10": "文同或復亦由無功故出出此唯有漏通善等三",
    "X48n0796_004:0060b11": "欲色界繫故第二云任運分別謂五識也由此諸",
    "X48n0796_004:0060b12": "師說佛果位都無五識。",
    "X48n0796_004:0060b13": "由彼自性(至)無功能故。",
    "X48n0796_004:0060b14": "述曰此釋師解未至佛果五識不能入等引位於",
    "X48n0796_004:0060b15": "內寂定都無功能名為散亂非性唯染佛果便能",
    "X48n0796_004:0060b16": "入等引故。",
    "X48n0796_004:0060b17": "外散亂者(至)其心馳散。",
    "X48n0796_004:0060b18": "述曰此散亂體緣五欲生障修諸善故名為外不",
    "X48n0796_004:0060b19": "說五境為此亂體故顯揚論第十八解此散亂云",
    "X48n0796_004:0060b20": "謂於外五欲憒閙尋思隨煩惱外境界中縱心流",
    "X48n0796_004:0060b21": "蕩此通六識相應染亂或即亂體。",
    "X48n0796_004:0060b22": "謂方便修(至)處妙欲中。",
    "X48n0796_004:0060b23": "述曰此釋師解謂起加行修聞思等諸善法時捨",
    "X48n0796_004:0060b24": "所聞等心馳妙欲。",
    "X48n0796_004:0060c01": "內散亂者(至)沉掉味著。",
    "X48n0796_004:0060c02": "述曰修止觀位心起惛沉或時掉舉或時貪著故",
    "X48n0796_004:0060c03": "不能進。",
    "X48n0796_004:0060c04": "謂修定者(至)退失靜定。",
    "X48n0796_004:0060c05": "述曰此釋師解雖修止觀彼皆能障然止位增故",
    "X48n0796_004:0060c06": "亦偏說今欲修定先止住心惛沉遂起為修舉相",
    "X48n0796_004:0060c07": "掉舉復生將住捨時復生貪著淨定便失障內定",
    "X48n0796_004:0060c08": "心名內散亂此以沉掉及貪為體顯揚論說惛沉",
    "X48n0796_004:0060c09": "睡眠未著諸定或即定中諸隨煩惱以為自性彼",
    "X48n0796_004:0060c10": "意顯示行相順障增睡無掉此論說修止舉捨障",
    "X48n0796_004:0060c11": "增掉無眠此依行增唯說三法彼說通有兼餘隨",
    "X48n0796_004:0060c12": "惑實不相違或舉惛沉等意取相應亂沉等位中",
    "X48n0796_004:0060c13": "亂必俱故正障定故餘不亂故。",
    "X48n0796_004:0060c14": "相散亂者(至)矯示修善。",
    "X48n0796_004:0060c15": "述曰為欲令他歸信於己矯示善儀修善之相此",
    "X48n0796_004:0060c16": "說通修一切善法中邊唯說修定加行體即諂誑",
    "X48n0796_004:0060c17": "詐現德故或即散亂由散亂增示德相故。",
    "X48n0796_004:0060c18": "謂欲令他(至)漸更退失。",
    "X48n0796_004:0060c19": "述曰釋師解言欲令他信詐現善儀惡法既增善",
    "X48n0796_004:0060c20": "法便退顯揚論說依止外相作意思惟內境相貌",
    "X48n0796_004:0060c21": "彼後以外相方比內相名相散亂非矯示相意顯",
    "X48n0796_004:0060c22": "相亂通緣外相及矯示也。",
    "X48n0796_004:0060c23": "麤重散亂者(至)取相。",
    "X48n0796_004:0060c24": "述曰我我所執我慢麤重者即我見我慢種子由",
    "X48n0796_004:0061a01": "彼種子在身有故修善法時於彼俱受見有領納",
    "X48n0796_004:0061a02": "起我我所慢執受間雜取相。",
    "X48n0796_004:0061a03": "由我執(至)永不清淨。",
    "X48n0796_004:0061a04": "述曰下釋師解由三種力於善品俱樂喜等受見",
    "X48n0796_004:0061a05": "有所領不正知故執為我等故所修善永不清淨",
    "X48n0796_004:0061a06": "此意說言無漏位受非我執等執受等故故成無",
    "X48n0796_004:0061a07": "漏所以清淨有漏位受我等執故成有漏永不清",
    "X48n0796_004:0061a08": "淨我執等流唯說受者領納所知受相增故理亦",
    "X48n0796_004:0061a09": "有領此體即取我見我慢言我皆能然恃己凌他",
    "X48n0796_004:0061a10": "故顯揚唯說我我所者此為首故略無我慢或體",
    "X48n0796_004:0061a11": "即是散亂自性見慢因故。",
    "X48n0796_004:0061a12": "執受者(至)數執異相。",
    "X48n0796_004:0061a13": "述曰釋前見慢執受等言善品受中初起見慢執",
    "X48n0796_004:0061a14": "為我等名為執受最初執取領為我等故於第二",
    "X48n0796_004:0061a15": "時起執著等名為間雜與善間故若數數執為我",
    "X48n0796_004:0061a16": "等者名為取相不見是善見我等相言我能然餘",
    "X48n0796_004:0061a17": "不能爾恃己凌他種種相故即四處中第三處也",
    "X48n0796_004:0061a18": "此依修大乘法時所有我見等自下即第一處斷",
    "X48n0796_004:0061a19": "二乘作意故然此稍寬通不定故。",
    "X48n0796_004:0061a20": "作意散亂者(至)所有流散。",
    "X48n0796_004:0061a21": "述曰顯揚論說捨大乘心習二乘意名作意亂有",
    "X48n0796_004:0061a22": "退滅故捨勝品定入下劣定准此亦然捨二乘定",
    "X48n0796_004:0061a23": "入上乘定非為散亂有勝進故此文雖總義與彼",
    "X48n0796_004:0061a24": "同或顯揚說決定趣入若不決定數數捨下數數",
    "X48n0796_004:0061b01": "趣上復更退下後更修上此論亦說為散亂體心",
    "X48n0796_004:0061b02": "不定故有說此以三慧為體作意俱故名作意亂",
    "X48n0796_004:0061b03": "有說唯以散亂為體由散亂故有所捨入依謂所",
    "X48n0796_004:0061b04": "依入謂趣入先依後入捨入別故。",
    "X48n0796_004:0061b05": "謂依餘乘(至)發起散亂。",
    "X48n0796_004:0061b06": "述曰此釋師解顯乘定別說乘為依說定為入理",
    "X48n0796_004:0061b07": "實乘定皆有依入俱捨得故或乘唯依通無為故",
    "X48n0796_004:0061b08": "定唯是入唯有為故上解體已下當釋業。",
    "X48n0796_004:0061b09": "當知能障離欲為業。",
    "X48n0796_004:0061b10": "述曰據實散亂通障定慧偏說障定故障離欲成",
    "X48n0796_004:0061b11": "唯識說障定慧故。",
    "X48n0796_004:0061b12": "謂依隨煩惱性散亂說。",
    "X48n0796_004:0061b13": "述曰釋師解業非六亂業唯初自體隨亂之業六",
    "X48n0796_004:0061b14": "散亂相違如中邊抄會此六散亂應以諸門分別",
    "X48n0796_004:0061b15": "此二十種皆有別障成唯識說忿恨惱嫉害嗔之",
    "X48n0796_004:0061b16": "一分所障不忿等無嗔所攝覆誑諂三貪癡一分",
    "X48n0796_004:0061b17": "所障不覆等無貪癡所攝若有說覆唯癡一分者",
    "X48n0796_004:0061b18": "所障即唯無癡所攝慳憍二法貪之一分等所障",
    "X48n0796_004:0061b19": "即唯無貪所攝無慙障慙無愧障愧惛沈障安掉",
    "X48n0796_004:0061b20": "舉障捨不信障信懈怠障精進放逸障不放逸忘",
    "X48n0796_004:0061b21": "念障正念不正知障正知散亂障定忘念等三別",
    "X48n0796_004:0061b22": "境之分與餘不同此中文略不說別障此略以二",
    "X48n0796_004:0061b23": "十門分別一增減廢立二依處不同三假實義殊",
    "X48n0796_004:0061b24": "四俱生分別五自類俱起六諸識有無七諸受相",
    "X48n0796_004:0061c01": "應八別境俱轉九本惑所攝並起十三性分別十",
    "X48n0796_004:0061c02": "一三界成就十二上下相起十三上下相緣十四",
    "X48n0796_004:0061c03": "學等所攝十五見所斷等十六迷緣障相十七有",
    "X48n0796_004:0061c04": "無事緣十八有無攝境十九名事所緣二十有異",
    "X48n0796_004:0061c05": "熟等一增減廢立者成唯識言雜事等說諸隨煩",
    "X48n0796_004:0061c06": "惱非唯二十說二十者一非煩惱二唯是染三行",
    "X48n0796_004:0061c07": "相麤此餘染法或此分位或此等流皆此所攝故",
    "X48n0796_004:0061c08": "說二十不減不增二依處不同者五十五說依處",
    "X48n0796_004:0061c09": "有九一展轉共住處依生忿恨二展轉相舉處依",
    "X48n0796_004:0061c10": "生覆惱三利養處依生嫉慳四邪命處依生誑諂",
    "X48n0796_004:0061c11": "五不敬尊師依之生憍六不忍處依之生害七毀",
    "X48n0796_004:0061c12": "增上戒依之生長無慙無愧八毀增上心九毀增",
    "X48n0796_004:0061c13": "上慧依此二處生餘八種心慧皆有止舉捨相毀",
    "X48n0796_004:0061c14": "止相門依生惛沈毀舉相門依生掉舉毀捨相門",
    "X48n0796_004:0061c15": "依生不信懈怠放逸忘念散亂及不正知三假實",
    "X48n0796_004:0061c16": "義殊者小十大三定是假有無慙無愧不信懈怠",
    "X48n0796_004:0061c17": "定是實有掉舉惛沈散亂三種有義是假有義是",
    "X48n0796_004:0061c18": "實如前已說四俱生分別者皆通二種隨二煩惱",
    "X48n0796_004:0061c19": "勢力起故五自類俱起者忿等初十定不俱生行",
    "X48n0796_004:0061c20": "相麤猛各為主故無慙無愧遍不善心與餘十九",
    "X48n0796_004:0061c21": "定得俱起惛沈等八遍諸染心與餘十九互相應",
    "X48n0796_004:0061c22": "起五十五說不信懈怠放逸忘念散亂惡慧六遍",
    "X48n0796_004:0061c23": "染者依別義說非實能遍謂依二十隨煩惱中解",
    "X48n0796_004:0061c24": "通麤細無記不善通障定慧相顯故說遍通三義",
    "X48n0796_004:0062a01": "名遍染心五十八說邪欲勝解及此大八十遍染",
    "X48n0796_004:0062a02": "者依二十二隨煩惱中解通麤細無記不善遍通",
    "X48n0796_004:0062a03": "二義名遍染心此論第七說惛沈掉舉不信懈怠",
    "X48n0796_004:0062a04": "放逸五種遍染心者解通麤細違唯善法純隨煩",
    "X48n0796_004:0062a05": "惱無記不善通四義故名遍染心皆非實遍忘念",
    "X48n0796_004:0062a06": "等三別境分者不遍染心癡分等者遍染心起故",
    "X48n0796_004:0062a07": "知大八名十九俱六諸識有無者非第八俱大八",
    "X48n0796_004:0062a08": "容與第七識俱忿等十種行麤動故無慙無愧唯",
    "X48n0796_004:0062a09": "不善故一切皆容意識俱轉五識唯有無慙等十",
    "X48n0796_004:0062a10": "小十麤故非五識俱此依正義唯識第四說遍染",
    "X48n0796_004:0062a11": "心更有三師如彼廣說七諸受相應者中二大八",
    "X48n0796_004:0062a12": "容五受俱忿等七種喜憂捨俱諂誑憍三四俱除",
    "X48n0796_004:0062a13": "苦有義忿等七四俱除樂諂誑憍三五受俱起意",
    "X48n0796_004:0062a14": "有苦故八別境俱轉者二十皆與別境五俱染念",
    "X48n0796_004:0062a15": "染慧癡分俱故念亦緣現前習類境忿亦得緣剎",
    "X48n0796_004:0062a16": "那過去故忿念俱染定起時心亦[跳-兆+參]擾故定亂俱",
    "X48n0796_004:0062a17": "九本惑並起者中二大八十煩惱俱小十定非見",
    "X48n0796_004:0062a18": "疑俱起麤細別故忿恨惱嫉害嫉容癡慢俱非貪",
    "X48n0796_004:0062a19": "恚並是嗔分故慳癡慢俱非貪恚並是貪分故覆",
    "X48n0796_004:0062a20": "諂誑三貪癡慢俱貪癡分故十三性分別者小七",
    "X48n0796_004:0062a21": "中二唯不善攝諂誑憍三惛沉等八亦通無記十",
    "X48n0796_004:0062a22": "一三界成就者小七中二唯欲界有諂誑欲色憍",
    "X48n0796_004:0062a23": "及大八通三界有十二上下相起者生在下地容",
    "X48n0796_004:0062a24": "起上十一若生上地起下後十小十生上無由起",
    "X48n0796_004:0062b01": "下非正潤生及謗滅故十三上下相緣者中二大",
    "X48n0796_004:0062b02": "八下亦緣上忿等小十有義不緣行相麤近不遠",
    "X48n0796_004:0062b03": "取故有義嫉慳憍容亦得緣上於勝地法生嫉等",
    "X48n0796_004:0062b04": "故大八諂誑上亦緣下憍不緣下非所恃故十四",
    "X48n0796_004:0062b05": "學等所攝者二十皆非有學無學彼唯淨故十五",
    "X48n0796_004:0062b06": "見所斷等者後十唯通見修所斷前十有義唯修",
    "X48n0796_004:0062b07": "所斷有義亦通見修所斷隨二惑起故緣見等生",
    "X48n0796_004:0062b08": "故十六迷緣諦相者二十皆通迷緣四諦或總或",
    "X48n0796_004:0062b09": "別如煩惱說隨彼生故此中有義忿等前十非親",
    "X48n0796_004:0062b10": "迷諦行麤淺故有義嫉慳憍害亦親迷諦於滅道",
    "X48n0796_004:0062b11": "等生嫉等故十七有無事緣者忿等初十唯緣有",
    "X48n0796_004:0062b12": "事要託本質方得生故餘通二種十八有無漏境",
    "X48n0796_004:0062b13": "者中二大八通緣二種嫉惱憍害有義亦緣無漏",
    "X48n0796_004:0062b14": "為境有義唯緣有漏為境餘亦唯緣有漏本事十",
    "X48n0796_004:0062b15": "九名事所緣者中二大八通緣二種忿等六種唯",
    "X48n0796_004:0062b16": "緣於事嫉慳憍害有義但緣各別事境行相淺故",
    "X48n0796_004:0062b17": "有義亦緣名事為境於勝地法生嫉等故二十有",
    "X48n0796_004:0062b18": "異熟等者忿恨覆惱嫉慳害無慙無愧九唯有異",
    "X48n0796_004:0062b19": "熟唯不善故餘十一種通無異熟通二性故此中",
    "X48n0796_004:0062b20": "略依唯識第六作分別所餘義門如瑜伽論第一",
    "X48n0796_004:0062b21": "第八及五十五五十八六十二八十九顯揚第一",
    "X48n0796_004:0062b22": "此下第六五蘊論法蘊足等皆當廣說。",
    "X48n0796_004:0062b23": "睡眠者(至)為體。",
    "X48n0796_004:0062b24": "述曰解心所中下第六位不定心所文別為三尋",
    "X48n0796_004:0062c01": "伺二法業合說故此睡眠中初略體業後廣體業",
    "X48n0796_004:0062c02": "此略釋體睡因緣者能生因緣愚癡分者依纏蓋",
    "X48n0796_004:0062c03": "性隨他相說心略者顯自性令心略故顯揚論言",
    "X48n0796_004:0062c04": "略攝於心不自在轉成唯識說令不自在昧略為",
    "X48n0796_004:0062c05": "性謂睡眠位身不自在心極昧劣一門轉故昧簡",
    "X48n0796_004:0062c06": "在定略別寤時寤時行廣此輕略故令不自在者",
    "X48n0796_004:0062c07": "意顯睡眠非無體用此唯說略不別說昧愚癡分",
    "X48n0796_004:0062c08": "言雖唯染分意顯昧義故下釋言為別於定但無",
    "X48n0796_004:0062c09": "身果不說能令。",
    "X48n0796_004:0062c10": "或善(至)為業。",
    "X48n0796_004:0062c11": "述曰此有四位至下當知上論本文下釋師解。",
    "X48n0796_004:0062c12": "睡因緣者(至)串習睡眠。",
    "X48n0796_004:0062c13": "述曰釋體中文顯睡因因義略有五因一羸疲二",
    "X48n0796_004:0062c14": "疲倦行役所生三身分沉重疾病所致或性惛沉",
    "X48n0796_004:0062c15": "四思惟闇相捨諸所作寂靜閑悶無禪樂欲五曾",
    "X48n0796_004:0062c16": "數此時串習睡眠。",
    "X48n0796_004:0062c17": "或他呪術(至)凉風吹等。",
    "X48n0796_004:0062c18": "述曰此釋睡緣文略有三一呪術所引二神力所",
    "X48n0796_004:0062c19": "引三凉風所引等言顯示溫處所引鬼等所引。",
    "X48n0796_004:0062c20": "愚癡分言為別於定。",
    "X48n0796_004:0062c21": "述曰雖愚癡分唯染非餘顯善等睡尚常皆性暗",
    "X48n0796_004:0062c22": "昧故別於定定行雖略明證法故或依纏蓋說癡",
    "X48n0796_004:0062c23": "分言不爾善等應有癡俱釋師且依別定為論。",
    "X48n0796_004:0062c24": "又(至)非定癡分。",
    "X48n0796_004:0063a01": "述曰釋業中文初通三性前言癡分恐言唯染故",
    "X48n0796_004:0063a02": "說善等。",
    "X48n0796_004:0063a03": "時者(至)餘分。",
    "X48n0796_004:0063a04": "述曰此第二位夜分中分應睡眠時或是夜中分",
    "X48n0796_004:0063a05": "應睡眠分初後夜等名為非時。",
    "X48n0796_004:0063a06": "應爾者(至)謂所餘分。",
    "X48n0796_004:0063a07": "述曰此第三位所許時者佛開許時設復非佛所",
    "X48n0796_004:0063a08": "開許時為病為調皆名應爾應作睡故不應翻此。",
    "X48n0796_004:0063a09": "越失所作(至)性睡眠說。",
    "X48n0796_004:0063a10": "述曰此第四位多樂睡者所作事業並皆越失此",
    "X48n0796_004:0063a11": "依隨惑染睡眠說非善等睡由聞思等所引睡眠",
    "X48n0796_004:0063a12": "不越失故顯此作業非通一切。",
    "X48n0796_004:0063a13": "惡作者(至)為體。",
    "X48n0796_004:0063a14": "述曰文勢有二如睡眠說樂不樂者依情欲說應",
    "X48n0796_004:0063a15": "作不應作者依宜非宜說愚癡分者依纏蓋性隨",
    "X48n0796_004:0063a16": "他相說心追悔者正顯行相顯揚論言悵怏追戀",
    "X48n0796_004:0063a17": "為悔體故惡作是因悔體是果果說因稱立惡作",
    "X48n0796_004:0063a18": "名惡惡所作方生悔故正理師言惡作是猒應通",
    "X48n0796_004:0063a19": "三性或前省察諸心心所今義釋者惡作即猒善",
    "X48n0796_004:0063a20": "猒無貪惡猒嗔分無記即欲於不作中生欣樂故",
    "X48n0796_004:0063a21": "然說惡作通三性者依總聚說或從果名又釋惡",
    "X48n0796_004:0063a22": "作即悔之境能惡所作即是悔故悔前惡作即是",
    "X48n0796_004:0063a23": "境故又釋惡作善者是愧不善者無慙無記者是",
    "X48n0796_004:0063a24": "慧又釋惡作三性皆慧簡擇所作方生悔故如唯",
    "X48n0796_004:0063b01": "識疏具廣分別應作不應作者應作是惡事應起",
    "X48n0796_004:0063b02": "悔故不應是善事不應生悔故又應是善事善事",
    "X48n0796_004:0063b03": "應作翻生悔故不應是惡事惡事不應作可生悔",
    "X48n0796_004:0063b04": "故雖作二釋何相未周無記之悔二中何攝今正",
    "X48n0796_004:0063b05": "釋者三性諸法可生悔者名為應作時不宜故不",
    "X48n0796_004:0063b06": "可悔者名不應作悔修下善等所時宜故釋論不",
    "X48n0796_004:0063b07": "解故今略釋。",
    "X48n0796_004:0063b08": "或善(至)為業。",
    "X48n0796_004:0063b09": "述曰此有四位一通三性二了未了三此餘處四",
    "X48n0796_004:0063b10": "能障礙障心住故顯揚論說障奢摩他名障心住",
    "X48n0796_004:0063b11": "上論本文下釋師解。",
    "X48n0796_004:0063b12": "樂作者(至)如其所應。",
    "X48n0796_004:0063b13": "述曰釋體中文由本情欲樂作所作後生追悔或",
    "X48n0796_004:0063b14": "為他遣及煩惱逼情雖不欲而作所作名不樂作",
    "X48n0796_004:0063b15": "後生追悔如所應者顯由他引通起三性煩惱駈",
    "X48n0796_004:0063b16": "逼多造不善或隨所應皆通三性遠因方便煩惱",
    "X48n0796_004:0063b17": "逼故如二種愚發三種業貪飲食等起無記業諸",
    "X48n0796_004:0063b18": "無漏業非由惑力有漏業者皆悔境故或隨所應",
    "X48n0796_004:0063b19": "顯樂不樂皆通三性樂中文略不說無記應作業",
    "X48n0796_004:0063b20": "易略而不論。",
    "X48n0796_004:0063b21": "愚癡分者隨煩惱所攝。",
    "X48n0796_004:0063b22": "述曰顯依隨惑說愚癡分非為盡理通三性故下",
    "X48n0796_004:0063b23": "釋作業。",
    "X48n0796_004:0063b24": "時者(至)已後。",
    "X48n0796_004:0063c01": "述曰三性易知略不解作事未了未出離時即生",
    "X48n0796_004:0063c02": "追悔作事已了出離已後名為非時方生追悔。",
    "X48n0796_004:0063c03": "應爾者(至)於非處。",
    "X48n0796_004:0063c04": "述曰應爾謂惡事等應生悔處不應翻此體中應",
    "X48n0796_004:0063c05": "作等時宜不宜故與此別或隨所應三性等法即",
    "X48n0796_004:0063c06": "於作處而生悔者名為應爾於是處故餘處悔此",
    "X48n0796_004:0063c07": "名不應爾於非處故成唯識言有義此二唯癡為",
    "X48n0796_004:0063c08": "體有義此二染癡為體淨即無癡有義睡以思想",
    "X48n0796_004:0063c09": "為性惡作亦以思慧為性如實義者各別有體行",
    "X48n0796_004:0063c10": "相別故隨他相說名癡分等。",
    "X48n0796_004:0063c11": "尋者(至)為體。",
    "X48n0796_004:0063c12": "述曰自下第三合解尋伺初辨二體後辨二業依",
    "X48n0796_004:0063c13": "慧思者顯尋所依意言者顯遍緣境意言境中遍",
    "X48n0796_004:0063c14": "尋求故此中有三釋一者從喻意及相應法能取",
    "X48n0796_004:0063c15": "境界似言說故二者從境言謂音聲唯意取故三",
    "X48n0796_004:0063c16": "者從果唯意能起言說名故雖相應法亦得此名",
    "X48n0796_004:0063c17": "意識是主但說意言意言境中能尋求者尋遍緣",
    "X48n0796_004:0063c18": "故令心麤者尋之行相於意言境令心麤轉是尋",
    "X48n0796_004:0063c19": "相故上論本文下釋師解。",
    "X48n0796_004:0063c20": "依思(至)意言分別。",
    "X48n0796_004:0063c21": "述曰依思之尋不能推度非簡擇故依慧之尋即",
    "X48n0796_004:0063c22": "能推度非思惟故依二位別故須依二應逆次第",
    "X48n0796_004:0063c23": "配思及慧思不推度慧推度故故顯揚云思能造",
    "X48n0796_004:0063c24": "作慧起推求逆次第者性相求故追求諸境而在",
    "X48n0796_004:0064a01": "意言為分別者尋之行相。",
    "X48n0796_004:0064a02": "伺者(至)為體。",
    "X48n0796_004:0064a03": "述曰麤細有異餘與尋同此論本文下釋師解。",
    "X48n0796_004:0064a04": "依思(至)意言分別。",
    "X48n0796_004:0064a05": "述曰倒配次第如尋應知伺察諸境而在意言為",
    "X48n0796_004:0064a06": "分別者伺之行相。",
    "X48n0796_004:0064a07": "如是二種(至)為業。",
    "X48n0796_004:0064a08": "述曰此論本師第二解業成唯識說尋伺俱以安",
    "X48n0796_004:0064a09": "不安住身心分位所依為業所依即身通五蘊故",
    "X48n0796_004:0064a10": "俱依思者身心位安不深推度故俱依慧者身心",
    "X48n0796_004:0064a11": "位不安深推度故瑜伽第五說尋伺體者不深推",
    "X48n0796_004:0064a12": "度所緣思為體性若深推度所緣慧為體性。",
    "X48n0796_004:0064a13": "尋伺二種(至)建立差別。",
    "X48n0796_004:0064a14": "述曰釋論師解尋伺俱依思慧為性俱能遍緣諸",
    "X48n0796_004:0064a15": "意言境俱深推度不深推度俱令身心安不安住",
    "X48n0796_004:0064a16": "如是行相相類難知故以麤細分二差別瑜伽第",
    "X48n0796_004:0064a17": "五尋伺二種七門分別嗢拖南曰體所緣行相等",
    "X48n0796_004:0064a18": "起與差別決擇及流轉略辨相應知一體性者不",
    "X48n0796_004:0064a19": "深推度俱思為體若深推度俱慧為體二所緣者",
    "X48n0796_004:0064a20": "依名句文義為所緣此論所言尋求伺察意言等",
    "X48n0796_004:0064a21": "者言謂言說名等所依所緣境即彼三所詮義也",
    "X48n0796_004:0064a22": "三行相者於此所緣尋求行是尋伺察是伺行即",
    "X48n0796_004:0064a23": "見分四等起者能發語言成唯識說有義唯有漏",
    "X48n0796_004:0064a24": "即無漏語言非二所發此唯有漏有義通無漏在",
    "X48n0796_004:0064b01": "因非果唯佛語言非二所發五差別者即七分別",
    "X48n0796_004:0064b02": "謂有相等至後當知六決擇者若尋伺即分別耶",
    "X48n0796_004:0064b03": "設分別即尋伺耶諸尋伺必分別有分別非尋伺",
    "X48n0796_004:0064b04": "所餘三界諸心心所望出世智皆是分別而非尋",
    "X48n0796_004:0064b05": "伺准此尋伺唯是有漏不爾應成四句分別下料",
    "X48n0796_004:0064b06": "簡中當更解釋七流轉者那落迦尋伺何等行何",
    "X48n0796_004:0064b07": "所觸何所引何相應何所求何業轉傍生餓鬼人",
    "X48n0796_004:0064b08": "欲界天初靜慮者為問亦爾地獄尋伺唯是慼行",
    "X48n0796_004:0064b09": "觸非愛境引發於苦與憂相應常求脫苦嬈心業",
    "X48n0796_004:0064b10": "轉一分鬼界尋伺亦爾此據多分理實亦與捨受",
    "X48n0796_004:0064b11": "相應有義彼苦以憂名說在意識故如唯識論第",
    "X48n0796_004:0064b12": "五卷說傍生人趣大力餓鬼所有尋伺多分慼行",
    "X48n0796_004:0064b13": "少分欣行多觸非愛境少觸可愛境多引苦少引",
    "X48n0796_004:0064b14": "樂多憂相應少喜相應多求脫苦少求遇樂嬈心",
    "X48n0796_004:0064b15": "業轉欲天尋伺多欣行少慼行多觸可愛境少觸",
    "X48n0796_004:0064b16": "非愛境多引樂少引苦多喜相應少憂相應多求",
    "X48n0796_004:0064b17": "遇樂少求脫苦嬈心業轉初靜慮天所有尋伺一",
    "X48n0796_004:0064b18": "向欣行一向觸內可愛境界一向引樂一向喜相",
    "X48n0796_004:0064b19": "應唯求不離樂不嬈心業轉廣如彼說此四略以",
    "X48n0796_004:0064b20": "十六門分別一彰假實二自俱起三諸識有四受",
    "X48n0796_004:0064b21": "相應五別境俱六善俱起七本惑俱轉八隨惑相",
    "X48n0796_004:0064b22": "應九三性分別十二善所攝十一二無記有十二",
    "X48n0796_004:0064b23": "三界所繫十三上下相起十四上下相緣十五有",
    "X48n0796_004:0064b24": "學等攝十六見所斷等一彰假實者尋伺唯假惡",
    "X48n0796_004:0064c01": "作睡眠有義是假有義是實取實為正二自俱起",
    "X48n0796_004:0064c02": "者尋伺二法必不相應麤細異故依於尋伺有染",
    "X48n0796_004:0064c03": "離染立三地別不依彼種現起有無故不雜亂如",
    "X48n0796_004:0064c04": "唯識樞要說皆悔眠俱悔眠二法亦得俱起三諸",
    "X48n0796_004:0064c05": "識有者四皆不與七八識俱四皆定與第六識俱",
    "X48n0796_004:0064c06": "有義尋伺亦五識有五十六說有尋伺故此第二",
    "X48n0796_004:0064c07": "說七分別中有任運故有義尋伺唯意識有瑜伽",
    "X48n0796_004:0064c08": "第一說是意識不共法故如前所引喜憂俱故五",
    "X48n0796_004:0064c09": "識中說有尋伺者顯多由彼起非說彼相應任運",
    "X48n0796_004:0064c10": "分別略有二種一五俱意識相應尋伺瑜伽說為",
    "X48n0796_004:0064c11": "意不共法二即五識此說任運即是五識故非五",
    "X48n0796_004:0064c12": "俱以此為正四受相應者有義惡作憂捨相應睡",
    "X48n0796_004:0064c13": "眠喜憂捨受俱起尋伺憂喜捨樂相應有義此四",
    "X48n0796_004:0064c14": "更增苦受意有苦故許地獄中亦有眠故五別境",
    "X48n0796_004:0064c15": "俱者四皆五俱不相違故六善俱起者悔眠十俱",
    "X48n0796_004:0064c16": "除輕安故尋伺皆俱通定有故七本惑俱轉者悔",
    "X48n0796_004:0064c17": "唯癡俱貪等細故餘三十俱行不乖故八隨惑相",
    "X48n0796_004:0064c18": "應者悔後十俱餘各為主故餘三二十俱行容順",
    "X48n0796_004:0064c19": "故九三性分別者皆通三性無記業中亦生悔故",
    "X48n0796_004:0064c20": "十二善所攝者有義悔眠唯生得善行相麤鄙及",
    "X48n0796_004:0064c21": "昧劣故尋伺通二有義悔眠亦加行善聞思位中",
    "X48n0796_004:0064c22": "有悔眠故此說為正十一二無記有者眠尋伺三",
    "X48n0796_004:0064c23": "皆通染淨二無記攝惡作非染解麤猛故有四無",
    "X48n0796_004:0064c24": "記一異熟生二威儀路三工巧處四通果悔唯中",
    "X48n0796_004:0065a01": "二眠除第四尋伺除初此依業果異熟生說法執",
    "X48n0796_004:0065a02": "等類亦是初者隨應具四十二三界所繫者悔眠",
    "X48n0796_004:0065a03": "唯欲尋伺亦通初靜處有餘界地法皆妙靜故十",
    "X48n0796_004:0065a04": "三上下相起者悔眠生上必不起下尋伺上下亦",
    "X48n0796_004:0065a05": "起上下此依多分非盡理說色界中有悔修定故",
    "X48n0796_004:0065a06": "由此生上有起下悔或前義正中有位俱無容起",
    "X48n0796_004:0065a07": "故十四上下相緣者下上尋伺能緣上下有義悔",
    "X48n0796_004:0065a08": "眠不能緣上有義此二亦得緣上悔修定故夢曾",
    "X48n0796_004:0065a09": "更故後說為正十五有學等攝者悔非無學餘通",
    "X48n0796_004:0065a10": "三種順彼有故十六見所斷等者悔眠唯通見修",
    "X48n0796_004:0065a11": "所斷見力起故若已斷故名非所斷即無學眠非",
    "X48n0796_004:0065a12": "所斷攝尋伺皆通見修所斷有義尋伺唯是有漏",
    "X48n0796_004:0065a13": "無非所斷者彼因果故有義尋伺亦無漏顯揚第",
    "X48n0796_004:0065a14": "二說正思惟是無漏故又說正思惟令尋求等故",
    "X48n0796_004:0065a15": "十地第一說正思惟言說因故未究竟位於藥病",
    "X48n0796_004:0065a16": "等未能遍知為他說法必假尋伺非如佛地無功",
    "X48n0796_004:0065a17": "用說故此二種通因無漏引證會違如唯識第七",
    "X48n0796_004:0065a18": "卷說此四不定如瑜伽論第一第五第十二五十",
    "X48n0796_004:0065a19": "五五十六五十七五十八七十三八十九瑜伽釋",
    "X48n0796_004:0065a20": "第一顯揚第一第二十地第一此論此處及第二",
    "X48n0796_004:0065a21": "第十五蘊論唯識第七隨應廣說其緣諦相有無",
    "X48n0796_004:0065a22": "事緣有無漏境名事所緣有異熟等皆應准思恐",
    "X48n0796_004:0065a23": "煩且止。",
    "X48n0796_004:0065a24": "復次(至)為業。",
    "X48n0796_004:0065b01": "述曰隨別解釋諸心所中大文有三此即第三釋",
    "X48n0796_004:0065b02": "善染法共相作業善法強勝斷鄣染為業染法迷",
    "X48n0796_004:0065b03": "境障善為業此論本文下釋師解。",
    "X48n0796_004:0065b04": "如信慙等(至)及無慙等。",
    "X48n0796_004:0065b05": "述曰此釋善法斷障之業信斷不信乃至不害能",
    "X48n0796_004:0065b06": "斷於害十一善法各有所斷此依別治如前已說。",
    "X48n0796_004:0065b07": "貪等煩惱(至)令不生故。",
    "X48n0796_004:0065b08": "述曰解染障中本惑作業貪障無貪乃至邪見能",
    "X48n0796_004:0065b09": "障正見各有所障如前已說障礙善法令不生故。",
    "X48n0796_004:0065b10": "當知忿等(至)亦爾。",
    "X48n0796_004:0065b11": "述曰釋前隨惑能障之業忿障不忿乃至惡慧能",
    "X48n0796_004:0065b12": "障善慧如前已說顯揚第四云慈體無嗔悲體不",
    "X48n0796_004:0065b13": "害喜體不嫉此三皆是無嗔一分捨以無貪無嗔",
    "X48n0796_004:0065b14": "一分為體今釋論師以別障法相隱難了說通所",
    "X48n0796_004:0065b15": "障為彼別障以慈捨等法為忿等所障令生猒故",
    "X48n0796_004:0065b16": "不爾便違顯揚等說如上所明六位心所雖一一",
    "X48n0796_004:0065b17": "位已別解釋然未總集一處聊簡及所未明今當",
    "X48n0796_004:0065b18": "總說且總略以五門分別一增減不同二體數多",
    "X48n0796_004:0065b19": "少三起位無有四界地短長五與心一異。",
    "X48n0796_004:0065b20": "一增減不同瑜伽第五十五顯揚第一唯識第",
    "X48n0796_004:0065b21": "五等五蘊論百法論並說五十一謂五遍行五別",
    "X48n0796_004:0065b22": "境十一善六煩惱二十隨煩惱四不定瑜伽第一",
    "X48n0796_004:0065b23": "說五十三前所說中隨惑增二謂邪欲邪勝解依",
    "X48n0796_004:0065b24": "此論中說五十五根本煩惱增說四種皆同初說",
    "X48n0796_004:0065c01": "瑜伽六十二說隨煩惱有十八種謂諂誑憍詐無",
    "X48n0796_004:0065c02": "慙無愧不信懈怠忘念不定惡慧慢緩猥雜趣向",
    "X48n0796_004:0065c03": "前行捨遠離軛不敬學處不顧沙門唯希活命不",
    "X48n0796_004:0065c04": "為菩薩而求出家八同前說更增十種并前所說",
    "X48n0796_004:0065c05": "總六十三瑜伽八十九說諸隨煩惱有七十種謂",
    "X48n0796_004:0065c06": "貪嗔癡忿恨覆惱嫉慳誑諂無慙無愧慢憍放",
    "X48n0796_004:0065c07": "逸傲憤發矯詐現相研求以利求利不敬惡說惡",
    "X48n0796_004:0065c08": "友惡欲大欲希欲不忍躭嗜遍躭嗜貪非法貪執",
    "X48n0796_004:0065c09": "著惡貪薩迦耶見有常見無有斷見貪欲嗔恚惛",
    "X48n0796_004:0065c10": "沉睡眠掉舉惡作疑[夢-夕+登]瞢不樂頻申食不知量不",
    "X48n0796_004:0065c11": "作意不應理心下劣抵突諀訿不純直不和輭不",
    "X48n0796_004:0065c12": "順同分欲尋恚尋害尋親里尋國土尋不死尋輕",
    "X48n0796_004:0065c13": "懱尋家勢尋愁歎憂苦隨煩惱等二十九種同前",
    "X48n0796_004:0065c14": "所說更增四十一法添六十三總一百四雖法蘊",
    "X48n0796_004:0065c15": "足雜事品中說七十三諸隨煩惱非大乘義故略",
    "X48n0796_004:0065c16": "不敘百法論等說五十一者菩薩地說初地菩薩",
    "X48n0796_004:0065c17": "成十百法百法門者謂識有八心所有五十一色",
    "X48n0796_004:0065c18": "有十一不相應行有二十四無為有六雖心所等",
    "X48n0796_004:0065c19": "更有眾多依初地證說五十一瑜伽第一說五十",
    "X48n0796_004:0065c20": "三者說四無為除不動想受由別境染分為障處",
    "X48n0796_004:0065c21": "深故說忘念等隨惑所攝由此瑜伽說十隨惑遍",
    "X48n0796_004:0065c22": "通麤細二性染心百法等中以遍行等通三性法",
    "X48n0796_004:0065c23": "各別有位不說為隨忘念惡慧散亂三種癡分等",
    "X48n0796_004:0065c24": "者說為隨惑非別境分又設此三是別境分染念",
    "X48n0796_004:0066a01": "能障念根念力念支正念其染定分障四神足定",
    "X48n0796_004:0066a02": "根定力定支正定其惡慧分障四念處慧根慧力",
    "X48n0796_004:0066a03": "擇法正見為障處深所以偏說欲解不爾故不說",
    "X48n0796_004:0066a04": "之又對法說五十五者無邪欲解義同前說本煩",
    "X48n0796_004:0066a05": "惱中惡見行相以各增猛損害處深為令生猒別",
    "X48n0796_004:0066a06": "開為五然百法等以深推求俱染慧分總合為一",
    "X48n0796_004:0066a07": "開合雖別而不相違六十二中增說十種隨煩惱",
    "X48n0796_004:0066a08": "者彼自說言不信懈怠增上力故當知發起四種",
    "X48n0796_004:0066a09": "隨惑慢緩猥雜趣向前行捨遠離軛又由忘念散",
    "X48n0796_004:0066a10": "亂惡慧增上力故當知發起三種隨惑不敬學處",
    "X48n0796_004:0066a11": "不顧沙門惟希活命不為菩提而求出家由此准",
    "X48n0796_004:0066a12": "彼不定即是散亂差別矯詐即是誑諂差別故六",
    "X48n0796_004:0066a13": "十二所增十種即二十中七種分位八十九中所",
    "X48n0796_004:0066a14": "增四十一種隨煩惱者五是隨煩惱分位三十六",
    "X48n0796_004:0066a15": "是等流五是隨分位者謂現相不純直二諂誑分",
    "X48n0796_004:0066a16": "位[夢-夕+登]瞢頻申二種是睡眠沉分位不作意一種放",
    "X48n0796_004:0066a17": "逸分位三十二種根本煩惱分位隨其所應諸隨",
    "X48n0796_004:0066a18": "煩惱等流一十八種是貪分位謂研求以利求利",
    "X48n0796_004:0066a19": "惡欲大欲希欲躭嗜遍躭嗜非法貪執著惡貪不",
    "X48n0796_004:0066a20": "樂食不知量不應理欲尋親里尋國土尋不死尋",
    "X48n0796_004:0066a21": "家勢尋七是嗔分位謂憤發惡說不忍抵突諀訿",
    "X48n0796_004:0066a22": "恚尋害尋五是慢分位謂傲不敬心下劣不和耎",
    "X48n0796_004:0066a23": "輕蔑尋一是貪癡分位謂惡友一是貪嗔癡分位",
    "X48n0796_004:0066a24": "謂不順同分四是受分位謂愁歎憂惱隨其所應",
    "X48n0796_004:0066b01": "諸有隨煩惱等流由此義故唯識又言善可對除",
    "X48n0796_004:0066b02": "諸隨煩惱雖義有別說種種名而體無異故不別",
    "X48n0796_004:0066b03": "立何故六十二唯說十八諸隨煩惱更不說餘彼",
    "X48n0796_004:0066b04": "論自說三處違犯故唯爾所一同住處起初四種",
    "X48n0796_004:0066b05": "二犯戒處起無慙無愧三犯心慧學處起所餘種",
    "X48n0796_004:0066b06": "不信懈怠依俱犯起忘念散亂依心犯起惡慧依",
    "X48n0796_004:0066b07": "慧犯起餘慢緩等由五所起如前隨惑等流中說",
    "X48n0796_004:0066b08": "亦通心慧依二犯起八十九中唯說七十諸隨煩",
    "X48n0796_004:0066b09": "惱不說餘者五十八若在欲界說依十二處轉故",
    "X48n0796_004:0066b10": "謂執著惡行處起貪嗔癡乃至第十二眾苦所集",
    "X48n0796_004:0066b11": "處起愁歎憂苦廣如彼說故唯七十不減不增雖",
    "X48n0796_004:0066b12": "心所法有此眾多依初地所證五十一為正此論",
    "X48n0796_004:0066b13": "雖說五十五種體非增益故不相違。",
    "X48n0796_004:0066b14": "二體數多少者有義五十五諸心所中二十七是",
    "X48n0796_004:0066b15": "實謂遍行別境各有五種善法有八除不放逸捨",
    "X48n0796_004:0066b16": "及不害根本煩惱五除五惡見隨煩惱四謂無慚",
    "X48n0796_004:0066b17": "無愧不信懈怠餘二十八皆是假有有義此中三",
    "X48n0796_004:0066b18": "十二法體是實有隨煩惱中加掉舉惛沉散亂三",
    "X48n0796_004:0066b19": "種不定悔眠餘二十三皆假有說實有者各別種",
    "X48n0796_004:0066b20": "生離他有用別有行相隨其所應實與識俱轉實",
    "X48n0796_004:0066b21": "聖道所斷說假有者隨其所應或別或總依他施",
    "X48n0796_004:0066b22": "設無別種生離他無實用無別實行相瑜伽一說",
    "X48n0796_004:0066b23": "邪欲勝解至自說苦者如此一切隨其所應或隨",
    "X48n0796_004:0066b24": "所依實有體法前後分位或一剎那義假安立。",
    "X48n0796_004:0066c01": "二起位有無者今依此論五十五心所中略為六",
    "X48n0796_004:0066c02": "例一者有五法起一必五俱謂遍行五二者有九",
    "X48n0796_004:0066c03": "法起一必六俱謂別境五不定四隨一起時必有",
    "X48n0796_004:0066c04": "遍行故遍行既遍一切心中下應皆說三者有九",
    "X48n0796_004:0066c05": "法起一必十四俱謂無明及惛沉等八大隨煩惱",
    "X48n0796_004:0066c06": "此九必俱故四者有二十一法起一必十五俱謂",
    "X48n0796_004:0066c07": "十善法除輕安及貪慢疑五見諂誑憍善起十必",
    "X48n0796_004:0066c08": "俱貪等染法隨一起時必有無明八大隨惑故五",
    "X48n0796_004:0066c09": "者有三法起一必十六俱謂輕安無慚無愧輕安",
    "X48n0796_004:0066c10": "起必十一善俱無慚無愧此二必俱并無明八大",
    "X48n0796_004:0066c11": "隨惑故六者有八法起一必十七俱謂嗔忿恨覆",
    "X48n0796_004:0066c12": "惱嫉慳害隨一起時必有無明無慚無愧八大隨",
    "X48n0796_004:0066c13": "惑遍行五故此依正義准成唯識說決定俱定不",
    "X48n0796_004:0066c14": "俱者一切善法定不與三十染法俱貪定非嗔疑",
    "X48n0796_004:0066c15": "俱嗔定非見戒取覆誑諂俱慢定非疑俱疑定非",
    "X48n0796_004:0066c16": "五見俱五見展轉定不俱忿等初十自定不俱亦",
    "X48n0796_004:0066c17": "定不五見疑俱忿恨惱嫉害定非貪嗔俱憍定非",
    "X48n0796_004:0066c18": "貪嗔慢俱尋定非伺俱悔眠定非輕安俱悔除嗔",
    "X48n0796_004:0066c19": "癡邪見定非慢等七本惑俱論雖說九非決定故",
    "X48n0796_004:0066c20": "悔定非忿等少十俱此依唯識所說決定不相應",
    "X48n0796_004:0066c21": "者此所除外容得相應若依五十一及五十三心",
    "X48n0796_004:0066c22": "所說即必定應說頌言五法五俱起九法定十四",
    "X48n0796_004:0066c23": "二十一十五三法起十六八法十七俱是心所相",
    "X48n0796_004:0066c24": "應智者應當學。",
    "X48n0796_004:0067a01": "四界地短長者界謂三界地謂十地三界短長者",
    "X48n0796_004:0067a02": "五十五心所中欲界具五十四除輕安有義具五",
    "X48n0796_004:0067a03": "十五前說為正色界有四十三無色界有三十九",
    "X48n0796_004:0067a04": "十二法唯欲界繫謂嗔忿等七無慚無愧及悔眠",
    "X48n0796_004:0067a05": "二法唯二界繫謂諂誑十八法唯三界繫謂九根",
    "X48n0796_004:0067a06": "本或憍八大隨煩惱三唯二界繫及不繫謂尋伺",
    "X48n0796_004:0067a07": "輕安二十法三界繫及不繫謂遍行別境善除輕",
    "X48n0796_004:0067a08": "安諸經論等具有誠文易不煩引如唯識疏十地",
    "X48n0796_004:0067a09": "短長者理趣等經說一淨觀地二種姓地三第八",
    "X48n0796_004:0067a10": "地四具見地五薄地六離欲地七已辦地八獨覺",
    "X48n0796_004:0067a11": "地九菩薩地十如來地此說三乘共行十地攝法",
    "X48n0796_004:0067a12": "周盡漸悟頓悟定不定姓皆此攝故非唯一乘所",
    "X48n0796_004:0067a13": "行十地唯聖非凡因非果故初二地中略有二釋",
    "X48n0796_004:0067a14": "有義淨觀地唯在聲聞解脫分位及順決擇分前",
    "X48n0796_004:0067a15": "三位中種姓唯在世第一法有義淨觀地唯在解",
    "X48n0796_004:0067a16": "脫分等未為諦觀種姓未定但淨修心觀身受等",
    "X48n0796_004:0067a17": "名淨觀故種姓通在順決擇分燸等四位中至此",
    "X48n0796_004:0067a18": "位中種姓方定不可轉故第八地謂預流向即住",
    "X48n0796_004:0067a19": "見道前十五心迴向果中從阿羅漢向前數故具",
    "X48n0796_004:0067a20": "見地者謂預流果具足見道十六心故薄地謂一",
    "X48n0796_004:0067a21": "來果已於欲界九品惑中能倍離欲斷六品故離",
    "X48n0796_004:0067a22": "欲地謂不還果決定全離欲界惑故已辦地謂阿",
    "X48n0796_004:0067a23": "羅漢果生已盡梵行立所作辦無後有故獨覺地",
    "X48n0796_004:0067a24": "謂麟角部行一切獨覺菩薩地謂十二住如來地",
    "X48n0796_004:0067b01": "謂在佛位淨觀地中具五十五其種姓地第八地",
    "X48n0796_004:0067b02": "具見地薄地唯有五十一法除邪見疑見取戒取",
    "X48n0796_004:0067b03": "成唯識言加行位中分別二取皆已伏故離欲地",
    "X48n0796_004:0067b04": "唯有四十法前所除外又除十一嗔忿恨覆惱嫉",
    "X48n0796_004:0067b05": "害慳無慚無愧悔已辦地獨覺地唯成就二十四",
    "X48n0796_004:0067b06": "法前所除外又除貪慢疑身邊見及諂誑憍八大",
    "X48n0796_004:0067b07": "隨惑前所除者皆煩惱障若所知障八位皆具五",
    "X48n0796_004:0067b08": "十五法由此聖教說有彼習菩薩地中十二住者",
    "X48n0796_004:0067b09": "一種姓住謂住菩薩本性種姓二勝解行住從初",
    "X48n0796_004:0067b10": "發心乃至初地已後十住各是一地三極喜住亦",
    "X48n0796_004:0067b11": "名淨勝意樂住四增上戒住五增上心住六覺分",
    "X48n0796_004:0067b12": "相應增上慧住七諸諦相應增上慧住八緣起流",
    "X48n0796_004:0067b13": "轉止息相應增上慧住九無相有功用住十無相",
    "X48n0796_004:0067b14": "無功用住十一無礙解住十二最上成滿菩薩住",
    "X48n0796_004:0067b15": "其初二住皆具五十五此說頓悟若漸語者隨何",
    "X48n0796_004:0067b16": "位入所具多少如本住說雖華嚴經第十卷十住",
    "X48n0796_004:0067b17": "中言除滅諸煩惱永盡無有餘無礙寂滅觀是則",
    "X48n0796_004:0067b18": "佛正法緣起經言無明有四一共二不共三纏四",
    "X48n0796_004:0067b19": "隨眠外法異生所有諸業我說皆以此四為緣內",
    "X48n0796_004:0067b20": "法異生若放逸者所有諸業我說皆以三無明為",
    "X48n0796_004:0067b21": "緣不放逸者所有諸業我不說為無明緣行成唯",
    "X48n0796_004:0067b22": "識論第九卷言資糧位中於唯識義雖深信解而",
    "X48n0796_004:0067b23": "未能了能所取空多住外門證菩薩行故於二取",
    "X48n0796_004:0067b24": "所引隨眠猶未有能伏滅功力令彼不起二取現",
    "X48n0796_004:0067c01": "行又加行位唯能伏除分別二取一切皆盡不說",
    "X48n0796_004:0067c02": "十住一切煩惱皆悉能斷但可應同緣起經說因",
    "X48n0796_004:0067c03": "邪教友不共相應四種無明及此伴類十住中伏",
    "X48n0796_004:0067c04": "行相麤故自分別起發分別業四種無明等乃至",
    "X48n0796_004:0067c05": "煗位方能伏盡不爾便違唯識等說亦非內法一",
    "X48n0796_004:0067c06": "切異生一切無明悉皆不起故知但應如前分別",
    "X48n0796_004:0067c07": "其第三住乃至第九住中皆具五十一除疑邪見",
    "X48n0796_004:0067c08": "見取戒取此中所無皆通煩惱所知障雖說有餘",
    "X48n0796_004:0067c09": "諸煩惱等故意力有非不能除雖說四地斷身見",
    "X48n0796_004:0067c10": "等此說少分非一切無餘三種中具三十五法前",
    "X48n0796_004:0067c11": "所除外又除嗔及邊見少十隨惑無慚無愧惡作",
    "X48n0796_004:0067c12": "睡眠其貪慢癡身見及八大隨惑第七識俱法執",
    "X48n0796_004:0067c13": "有故此說尋伺遍無漏者若說尋伺唯有漏者彼",
    "X48n0796_004:0067c14": "三住中唯有三十三法其佛地中唯有二十一法",
    "X48n0796_004:0067c15": "如上說有皆說現行可得起者不說種子若說種",
    "X48n0796_004:0067c16": "子義不定故斷不起義前六位中各已別釋故今",
    "X48n0796_004:0067c17": "但應說具不具。",
    "X48n0796_004:0067c18": "五與心一異者唯識第七自問答言諸心所法為",
    "X48n0796_004:0067c19": "離心體有別自性為即是心分位差別若離心體",
    "X48n0796_004:0067c20": "有別自性便違五教若即是心分位差別便違三",
    "X48n0796_004:0067c21": "教若依世俗應說離心有別自性以心勝故說唯",
    "X48n0796_004:0067c22": "識等皆無有失若依勝義心所與心非即非離今",
    "X48n0796_004:0067c23": "依初勝義王臣別故行相差別故有無異故不可",
    "X48n0796_004:0067c24": "定即幻事性故難了知故依緣起義皆可同故不",
    "X48n0796_004:0068a01": "可定離第二勝義事差別故非定即理無二故非",
    "X48n0796_004:0068a02": "定離又因果性非定即離第三勝義中詮有異故",
    "X48n0796_004:0068a03": "非定即自無異故非定離第四勝義內證所知心",
    "X48n0796_004:0068a04": "言俱寂心所與心非即非離。",
    "X48n0796_004:0068a05": "復次(至)障自能治為業。",
    "X48n0796_004:0068a06": "述曰釋心所中自下第三解善染心所共相作業",
    "X48n0796_004:0068a07": "於中有二上來論本下釋師解善法力強稱斷所",
    "X48n0796_004:0068a08": "治惡法性劣名障能治又善法可欣與能斷稱惡",
    "X48n0796_004:0068a09": "法可厭與障道名問以善違於惡即言斷惡種以",
    "X48n0796_004:0068a10": "惡違於善應言斷善種答善能證理勝順益稱斷",
    "X48n0796_004:0068a11": "於惡種惡法不證理損害不能斷善種。",
    "X48n0796_004:0068a12": "如信慚等(至)令不生故。",
    "X48n0796_004:0068a13": "述曰此釋別義前雖總舉未別指示今指善染各",
    "X48n0796_004:0068a14": "別治障令法分相各如自名說障治法。",
    "X48n0796_004:0068a15": "當知忿等(至)對治亦爾。",
    "X48n0796_004:0068a16": "述曰善中總舉斷自所治染中分二根本已說此",
    "X48n0796_004:0068a17": "說隨障唯如自名各障自善今言忿等能障於慈",
    "X48n0796_004:0068a18": "據其通障顯揚第二說慈是不害悲是無嗔喜是",
    "X48n0796_004:0068a19": "不嫉正障慈者即害隨惑言忿能障說是嗔分據",
    "X48n0796_004:0068a20": "通障等亦不相違此等如名可自體攝如成唯識",
    "X48n0796_004:0068a21": "第六卷說。",
    "X48n0796_004:0068a23": "大乘阿毗達磨雜集論述記卷第四"
}