{
    "T16n0694_002:0793b04": "佛說大乘造像功德經卷下",
    "T16n0694_002:0793b06": "大唐于闐三藏提雲般若奉　制譯",
    "T16n0694_002:0793b07": "爾時世尊於僧伽尸道場坐師子座。時諸四",
    "T16n0694_002:0793b08": "眾心各念言：「我等願聞如來演說造像功德。",
    "T16n0694_002:0793b09": "若有眾生作佛形像，設不相似，得幾所福？」爾",
    "T16n0694_002:0793b10": "時彌勒菩薩摩訶薩知其念，即從座起，偏袒",
    "T16n0694_002:0793b11": "右肩，長跪合掌，白佛言：「世尊！今優陀延王",
    "T16n0694_002:0793b12": "造佛形像，若佛在世、若已涅槃，其有信心能",
    "T16n0694_002:0793b13": "隨造者，所獲功德，唯願世尊廣說其相！」",
    "T16n0694_002:0793b14": "佛告彌勒菩薩言：「彌勒！諦聽，諦聽！善思念",
    "T16n0694_002:0793b15": "之！當為汝說。若有淨信善男子、善女人，於",
    "T16n0694_002:0793b16": "佛功德專精繫念，常觀如來威德自在，具足",
    "T16n0694_002:0793b17": "十力、四無所畏、十八不共法、大慈大悲、一",
    "T16n0694_002:0793b18": "切智智、三十二種大人之相、八十隨形好，一",
    "T16n0694_002:0793b19": "一毛孔皆有無量異色光明，百千億種殊勝",
    "T16n0694_002:0793b20": "福德莊嚴成就，無量智慧，明了通達無量三",
    "T16n0694_002:0793b21": "昧、無量法忍、無量陀羅尼、無量神通。如是",
    "T16n0694_002:0793b22": "等一切功德皆無有量，離眾過失，無與等者。",
    "T16n0694_002:0793b23": "此人如是諦念思惟，深生信樂，依諸相好而",
    "T16n0694_002:0793b24": "作佛像，功德廣大，無量無邊，不可稱數。「彌勒！",
    "T16n0694_002:0793b25": "若有人以眾雜綵而為繢飾，或復鎔鑄金、銀、",
    "T16n0694_002:0793b26": "銅、鐵、鉛、錫等物，或有雕刻栴檀香等，或復",
    "T16n0694_002:0793b27": "雜以真珠、螺貝、錦繡織成，丹土、白灰、若泥、若",
    "T16n0694_002:0793b28": "木如是等物，隨其力分而作佛像，乃至極小",
    "T16n0694_002:0793b29": "如一指大，能令見者知是尊容。其人福報，我",
    "T16n0694_002:0793c01": "今當說。「彌勒！如是之人於生死中雖復流轉，",
    "T16n0694_002:0793c02": "終不生在貧窮之家，亦不生於邊小國土、下",
    "T16n0694_002:0793c03": "劣種姓、孤獨之家，又亦不生迷戾車等，商估、",
    "T16n0694_002:0793c04": "販賃、屠膾等家，乃至不生卑賤伎巧、不淨",
    "T16n0694_002:0793c05": "種族、外道苦行、邪見等家；除因願力，並不生",
    "T16n0694_002:0793c06": "彼。是人常生轉輪聖王，有大勢力種姓之家，",
    "T16n0694_002:0793c07": "或生淨行婆羅門，富貴自在、無過失家。所生",
    "T16n0694_002:0793c08": "之處，常遇諸佛，承事供養。或得為王，能持正",
    "T16n0694_002:0793c09": "法，以法教化，不行非道。或作轉輪聖王，七寶",
    "T16n0694_002:0793c10": "成就，千子具足，騰空而行，化四天下，盡其壽",
    "T16n0694_002:0793c11": "命，自在豐樂。或作帝釋、夜摩天王、兜率天",
    "T16n0694_002:0793c12": "王、化樂天王、他化自在天王，人、天快樂靡",
    "T16n0694_002:0793c13": "不皆受，如是福報相續不絕。所生之處，常作",
    "T16n0694_002:0793c14": "丈夫，不受女身，亦復不受黃門、二形卑賤之",
    "T16n0694_002:0793c15": "身。所受之身，無諸醜惡，目不盲眇，耳不聾",
    "T16n0694_002:0793c16": "聵，鼻不曲戾，口不喎斜，脣不下垂，亦不",
    "T16n0694_002:0793c17": "皺澁，齒不踈缺，不黑不黃，舌不短急，項",
    "T16n0694_002:0793c18": "無瘤癭，形不傴僂，色不斑駮，臂不短促，足",
    "T16n0694_002:0793c19": "不癵跛，不甚瘦，不甚肥，亦不太長，亦不太",
    "T16n0694_002:0793c20": "短，如是一切不可喜相悉皆無有。其身端正，",
    "T16n0694_002:0793c21": "面貌圓滿，髮紺青色，軟澤光淨，脣如丹果，目",
    "T16n0694_002:0793c22": "若青蓮，舌相廣長，齒白齊密，發言巧妙，能",
    "T16n0694_002:0793c23": "令聞者無不喜悅。臂肘傭長，掌平坦厚，腰",
    "T16n0694_002:0793c24": "髀充實，胸臆廣大，手足柔軟，如兜羅綿，諸相",
    "T16n0694_002:0793c25": "具足無所缺減，如那羅延天有大筋力。「彌勒！",
    "T16n0694_002:0793c26": "譬如有人墮圊廁中，從彼得出，刮除糞穢，淨",
    "T16n0694_002:0793c27": "水洗沐，以香塗身，著新潔衣。如是此人，比在",
    "T16n0694_002:0793c28": "廁中猶未得出，淨穢香臭相去幾何？此事懸",
    "T16n0694_002:0793c29": "隔，無有等倍。彌勒！若有人於生死中，能發",
    "T16n0694_002:0794a01": "信心造佛形像，比未造時相去懸隔，亦復如",
    "T16n0694_002:0794a02": "是。當知此人在在所生淨除業障，種種伎術",
    "T16n0694_002:0794a03": "無師自解。雖生人趣，得天六根；若生天中，超",
    "T16n0694_002:0794a04": "越眾天。所生之處無諸疾苦，無疥癩，無癰",
    "T16n0694_002:0794a05": "疽，不為鬼魅之所染著。無有癲狂、乾痟等病，",
    "T16n0694_002:0794a06": "癀瘧、癥瘕、惡瘡、隱疾、吐痢無度、飲食不消、舉",
    "T16n0694_002:0794a07": "體酸疼、半身痿躄如是等病，四百四種，皆悉",
    "T16n0694_002:0794a08": "無有。亦復不為毒藥、兵仗、虎、狼、師子、水、火、怨",
    "T16n0694_002:0794a09": "賊如是橫緣之所傷害，常得無畏，不犯諸罪。",
    "T16n0694_002:0794a10": "「彌勒！若有眾生宿造惡業，當受種種諸苦惱",
    "T16n0694_002:0794a11": "事，所謂枷鎖、杻械，打罵燒炙，剝皮拔髮，反",
    "T16n0694_002:0794a12": "繫高懸，乃至或被分解支節；若發信心，造佛",
    "T16n0694_002:0794a13": "形像，如是苦報皆悉不受。若寇賊侵擾，城邑",
    "T16n0694_002:0794a14": "破壞，惡星變怪，飢饉疾疫如是之處，不生其",
    "T16n0694_002:0794a15": "中。若言生者，斯則妄說。」",
    "T16n0694_002:0794a16": "爾時彌勒菩薩摩訶薩復白佛言：「世尊！如來",
    "T16n0694_002:0794a17": "常說善、不善業皆不失壞。若有眾生作諸重",
    "T16n0694_002:0794a18": "罪，當生卑賤種姓之家，貧窮疾苦，壽命夭促。",
    "T16n0694_002:0794a19": "後發信心，造佛形像。此眾罪報為更當受？為",
    "T16n0694_002:0794a20": "不受耶？」佛告彌勒菩薩言：「彌勒！汝今諦聽！",
    "T16n0694_002:0794a21": "當為汝說。若彼眾生作諸罪已，發心造像，求",
    "T16n0694_002:0794a22": "哀懺悔，決定自斷，誓不重犯，先時所作皆",
    "T16n0694_002:0794a23": "得銷滅。我今為汝廣明此事。彌勒！譬若有",
    "T16n0694_002:0794a24": "人宿行慳悋，以是緣故，受貧窮苦，無諸財寶，",
    "T16n0694_002:0794a25": "資用匱乏。忽遇比丘先入滅定，從定初起，即",
    "T16n0694_002:0794a26": "以飲食恭敬奉施，此人施已永捨貧窮，凡有",
    "T16n0694_002:0794a27": "所須悉如其意。彌勒！彼貧窮人，先世惡業及",
    "T16n0694_002:0794a28": "所得報，今何在耶？」彌勒菩薩言：「世尊！由施",
    "T16n0694_002:0794a29": "食故，先世惡業皆悉滅盡，永離貧窮，大富充",
    "T16n0694_002:0794b01": "足。」佛言：「彌勒！如汝所言，當知此人亦復如",
    "T16n0694_002:0794b02": "是。由造像故，彼諸惡業永盡無餘，所應受",
    "T16n0694_002:0794b03": "報皆不復受。彌勒！業有三種：一者、現受；二",
    "T16n0694_002:0794b04": "者、生受；三者、後受。此三種業中，一一皆有定",
    "T16n0694_002:0794b05": "與不定。若人信心，造佛形像，唯現定業少分",
    "T16n0694_002:0794b06": "容受，餘皆不受。」",
    "T16n0694_002:0794b07": "爾時彌勒菩薩摩訶薩復白佛言：「世尊！如來",
    "T16n0694_002:0794b08": "常說有五種業最為深重，決定墮於無間地",
    "T16n0694_002:0794b09": "獄，所謂殺父、害母、殺阿羅漢、以惡逆心出佛",
    "T16n0694_002:0794b10": "身血、破和合僧。若有眾生先作此罪，後於",
    "T16n0694_002:0794b11": "佛所生淨信心，造佛形像，此人為更墮於地",
    "T16n0694_002:0794b12": "獄？為不墮耶？」",
    "T16n0694_002:0794b13": "佛告彌勒菩薩言：「彌勒！我今為汝重說譬喻。",
    "T16n0694_002:0794b14": "如或有人手執強弓，於樹林間向上射葉，其",
    "T16n0694_002:0794b15": "箭徹往，曾無所礙。若有眾生犯斯逆罪，後作",
    "T16n0694_002:0794b16": "佛像，誠心懺悔，得無根信，我想微薄，雖墮地",
    "T16n0694_002:0794b17": "獄還即出離，如箭不停，此亦如是。又如比",
    "T16n0694_002:0794b18": "丘得神足通，從海此岸到於彼岸，周旋四洲，",
    "T16n0694_002:0794b19": "無能礙者。此人亦爾，由先所犯暫墮地獄，非",
    "T16n0694_002:0794b20": "彼宿業所能為礙。」",
    "T16n0694_002:0794b21": "爾時彌勒菩薩摩訶薩復白佛言：「世尊！諸佛、",
    "T16n0694_002:0794b22": "如來是法性身，非色相身。若以色相為佛身",
    "T16n0694_002:0794b23": "者，難陀比丘與轉輪聖王皆應是佛，以悉具",
    "T16n0694_002:0794b24": "有諸相好故。或有眾生壞佛法身，法說非法、",
    "T16n0694_002:0794b25": "非法說法，後發信心而造佛像，此之重罪為",
    "T16n0694_002:0794b26": "亦銷滅？為不得滅？」",
    "T16n0694_002:0794b27": "佛告彌勒菩薩言：「彌勒！若彼眾生，法說非法、",
    "T16n0694_002:0794b28": "非法說法，唯以口言而不壞見，後生信樂，造",
    "T16n0694_002:0794b29": "佛形像，此先惡業但於現身而受輕報，不墮",
    "T16n0694_002:0794c01": "惡道，然於生死未即解脫。」",
    "T16n0694_002:0794c02": "爾時彌勒菩薩摩訶薩復白佛言：「世尊！若有",
    "T16n0694_002:0794c03": "人盜佛塔物，盜僧祇物、四方僧物、現前僧物，",
    "T16n0694_002:0794c04": "自用與人，如己物想。世尊常說用佛塔物及",
    "T16n0694_002:0794c05": "僧物者其罪甚重。然彼眾生作是罪已，深自",
    "T16n0694_002:0794c06": "悔責，起淨信心而造佛像，如是等罪為滅不",
    "T16n0694_002:0794c07": "耶？」",
    "T16n0694_002:0794c08": "佛告彌勒菩薩言：「彌勒！若彼眾生曾用此物，",
    "T16n0694_002:0794c09": "後自省察，深懷愧悔，依數酬倍，誓更不犯。我",
    "T16n0694_002:0794c10": "今為汝說一譬喻。如有貧人，先多負債，忽遇",
    "T16n0694_002:0794c11": "伏藏，得無量寶，還其債已，長有餘財。當知此",
    "T16n0694_002:0794c12": "人亦復如是，酬倍彼物，又造佛像，免諸苦患，",
    "T16n0694_002:0794c13": "永得安樂。」",
    "T16n0694_002:0794c14": "爾時彌勒菩薩摩訶薩復白佛言：「世尊！如佛",
    "T16n0694_002:0794c15": "所說，於佛法中犯波羅夷不名為生。或復有",
    "T16n0694_002:0794c16": "人作斯罪已，發心憶念諸佛功德而造佛像，",
    "T16n0694_002:0794c17": "於佛法中得再生不？又於今生、第二、第三、第",
    "T16n0694_002:0794c18": "四生中，獲證法不？」",
    "T16n0694_002:0794c19": "佛告彌勒菩薩言：「彌勒！譬如有人身被五縛，",
    "T16n0694_002:0794c20": "若得解脫，如鳥出網，至無礙處。此人亦爾，若",
    "T16n0694_002:0794c21": "發信心，念佛功德而造佛像，一切業障皆得",
    "T16n0694_002:0794c22": "銷除，於生死中速出無礙。彌勒當知！乘有",
    "T16n0694_002:0794c23": "三種，所謂聲聞乘、獨覺乘及以佛乘。此人隨",
    "T16n0694_002:0794c24": "於何乘而起願樂，即於此乘而得解脫。若但",
    "T16n0694_002:0794c25": "為成佛，不求餘報，雖有重障而得速滅，雖在",
    "T16n0694_002:0794c26": "生死而無苦難，乃至當證無上菩提，獲清淨",
    "T16n0694_002:0794c27": "土，具諸相好，所得壽命常無有盡。」",
    "T16n0694_002:0794c28": "爾時會中有未發大乘心者，皆生疑念：「如來",
    "T16n0694_002:0794c29": "過去為造佛像？為不作耶？設若作者，云何壽",
    "T16n0694_002:0795a01": "命而有限極，有病，有苦？所居國土多諸穢濁，",
    "T16n0694_002:0795a02": "不得清淨？」時波斯匿王承佛威神，即從座起，",
    "T16n0694_002:0795a03": "長跪合掌，白佛言：「世尊！我見如來諸根相好，",
    "T16n0694_002:0795a04": "及以種族皆悉第一，其心決定，無有所疑。然",
    "T16n0694_002:0795a05": "佛、世尊曾於一時，被佉陀羅木刺傷其足；又",
    "T16n0694_002:0795a06": "於一時遇提婆達多推山迸石，傷足出血；昔",
    "T16n0694_002:0795a07": "復一時唱言有病，命遣耆婆調下利藥；又一",
    "T16n0694_002:0795a08": "時中曾患背病，令摩訶迦葉誦七菩提分，所",
    "T16n0694_002:0795a09": "苦得除；復於一時曾有所患，使阿難陀往婆",
    "T16n0694_002:0795a10": "羅門家，乞求牛乳；往復一時於娑羅村中，",
    "T16n0694_002:0795a11": "三月安居唯食馬麥；復曾一時乞食不得，空",
    "T16n0694_002:0795a12": "鉢而還。如世尊言：『若有人作佛像者，所有",
    "T16n0694_002:0795a13": "業障皆得除滅，離眾苦惱，無諸疾病。』世尊往",
    "T16n0694_002:0795a14": "昔為曾作像？為不曾作？若於昔時作佛像者，",
    "T16n0694_002:0795a15": "何因而有如是等事？」",
    "T16n0694_002:0795a16": "佛告波斯匿王言：「諦聽，諦聽！善思念之！當",
    "T16n0694_002:0795a17": "為大王分別解說。大王！我於往世為求菩提，",
    "T16n0694_002:0795a18": "以眾寶、栴檀、彩畫等事而作佛像，過此會中",
    "T16n0694_002:0795a19": "人、天之數。以斯福故，雖在生死未盡諸惑，然",
    "T16n0694_002:0795a20": "所受身堅如金剛，不可損壞。大王！我念過去",
    "T16n0694_002:0795a21": "於無量劫生死之中造佛形像，爾時尚有貪、",
    "T16n0694_002:0795a22": "瞋等無量煩惱而共相應。然未曾於一念之",
    "T16n0694_002:0795a23": "間以罪業故，有四大不調及惡鬼神諸少病",
    "T16n0694_002:0795a24": "苦，所須之物莫不充備，況我於今已得阿耨",
    "T16n0694_002:0795a25": "多羅三藐三菩提，而有如是不如意事。大王！",
    "T16n0694_002:0795a26": "若我昔時曾作佛像，今有殘業受斯報者，我",
    "T16n0694_002:0795a27": "復云何作無畏說，言造佛像決定能盡諸惡",
    "T16n0694_002:0795a28": "業耶？大王！我於過去給施無量飲食、財寶，云",
    "T16n0694_002:0795a29": "何今時乞求不得，而食馬麥？儻今此事而",
    "T16n0694_002:0795b01": "有實者，云何我於無量經中種種讚歎檀波",
    "T16n0694_002:0795b02": "羅蜜，說其福業終不虛也？大王！我是真實",
    "T16n0694_002:0795b03": "語者，不誑語者。我若欺誑，況餘人乎！大王！",
    "T16n0694_002:0795b04": "我已久斷一切惡業，能捨難捨，能行難行，所",
    "T16n0694_002:0795b05": "捨身命過百千億，已造無量諸佛形像，已悔",
    "T16n0694_002:0795b06": "無量諸罪惡業，豈得有斯毀傷、病苦、食噉馬",
    "T16n0694_002:0795b07": "麥、飢渴等事？若曾得勝果，今還退失，何假勸",
    "T16n0694_002:0795b08": "修此眾福善？大王！諸佛、如來常身法身，為",
    "T16n0694_002:0795b09": "度眾生故現斯事，非為實也！傷足、患背、乞乳、",
    "T16n0694_002:0795b10": "服藥，乃至涅槃，以其舍利分布起塔，皆是",
    "T16n0694_002:0795b11": "如來方便善巧，令諸眾生見如是相。大王！我",
    "T16n0694_002:0795b12": "於世間現於如是眾患事者，欲示眾生業報",
    "T16n0694_002:0795b13": "不失，令生怖畏，斷一切罪，修諸善行，然後了",
    "T16n0694_002:0795b14": "知常身、法身壽命無限，國土清淨。大王！諸",
    "T16n0694_002:0795b15": "佛、如來無有虛妄，純一大悲，智慧善巧，故能",
    "T16n0694_002:0795b16": "如是種種示現。」是時波斯匿王聞此說已，歡",
    "T16n0694_002:0795b17": "喜踊躍，與無量百千眾生，皆發阿耨多羅三",
    "T16n0694_002:0795b18": "藐三菩提心。",
    "T16n0694_002:0795b19": "爾時彌勒菩薩摩訶薩復白佛言：「世尊！有諸",
    "T16n0694_002:0795b20": "女人志意狹小，多懷嫉恚，輕薄諂曲，有恨不",
    "T16n0694_002:0795b21": "捨，知恩不報，設求菩提莫能堅守，常欲誑惑",
    "T16n0694_002:0795b22": "一切眾生，亦復為他之所誑惑。世尊！若此",
    "T16n0694_002:0795b23": "女人造佛形像，如是諸業得除滅不？當來得",
    "T16n0694_002:0795b24": "作勇健丈夫，求佛果不？得作知恩報恩人不？",
    "T16n0694_002:0795b25": "得具智慧大慈悲不？於生死法能厭離不？除",
    "T16n0694_002:0795b26": "因願力得更不受女人之身，如瞿曇彌及佛",
    "T16n0694_002:0795b27": "母摩耶夫人不？」佛告彌勒菩薩言：「彌勒！若",
    "T16n0694_002:0795b28": "有女人能造佛像，永不復受女人之身。設受",
    "T16n0694_002:0795b29": "其身，則為女寶，尊勝第一。然諸女人有五種",
    "T16n0694_002:0795c01": "德，此女所得出過諸女。何等為五？一者、生",
    "T16n0694_002:0795c02": "孕子息；二者、種族尊貴；三者、稟性貞良；四",
    "T16n0694_002:0795c03": "者、質相殊絕；五者、姿容美正。「彌勒！一切女",
    "T16n0694_002:0795c04": "人有八種因緣，恒受女身。云何為八？一者、愛",
    "T16n0694_002:0795c05": "好女身；二者、貪著女欲；三者、口常讚美女人",
    "T16n0694_002:0795c06": "容質；四者、心不正直，覆藏所作；五者、厭薄自",
    "T16n0694_002:0795c07": "夫；六者、念重他人；七者、知人有恩而已背逆；",
    "T16n0694_002:0795c08": "八者、邪偽莊飾，欲他迷戀。若能永斷如是八",
    "T16n0694_002:0795c09": "事而造佛像，乃至成佛常作丈夫，更受女身",
    "T16n0694_002:0795c10": "無有是處。「彌勒！有四種因緣，令諸男子受",
    "T16n0694_002:0795c11": "女人身。何等為四？一者、以女人聲，輕笑喚",
    "T16n0694_002:0795c12": "佛及諸菩薩一切聖人；二者、於淨持戒人，以",
    "T16n0694_002:0795c13": "誹謗心說言犯戒；三者、好行諂媚，誑惑於人；",
    "T16n0694_002:0795c14": "四者、見他勝己，心生嫉妬。若有丈夫行此四",
    "T16n0694_002:0795c15": "事，命終之後必受女身，復經無量諸惡道苦。",
    "T16n0694_002:0795c16": "若深發信心，悔先所作而造佛像，則其罪皆",
    "T16n0694_002:0795c17": "滅，必更不受女人之報。「彌勒！有四種因緣，",
    "T16n0694_002:0795c18": "令諸男子受黃門身。何等為四？一者、殘害他",
    "T16n0694_002:0795c19": "形乃至畜生；二者、於持戒沙門瞋笑、謗毀；三",
    "T16n0694_002:0795c20": "者、情多貪欲，故心犯戒；四者、親犯戒人，復勸",
    "T16n0694_002:0795c21": "他犯。若有男子先行此事，後起信心造佛形",
    "T16n0694_002:0795c22": "像，乃至成佛不受斯報，常作丈夫，諸根具足。",
    "T16n0694_002:0795c23": "「彌勒！有四種業，能令丈夫受二形身，一切",
    "T16n0694_002:0795c24": "人中最為其下。何等為四？一者、於尊敬所而",
    "T16n0694_002:0795c25": "有烝穢；二者、於男子身非處染著；三者、即",
    "T16n0694_002:0795c26": "於自己而行欲事；四者、詃賣女色而與他人。",
    "T16n0694_002:0795c27": "若有眾生曾行此事，深自咎責，悔先所犯，起",
    "T16n0694_002:0795c28": "淨信心，造佛形像，乃至成佛不受此身。「彌勒！",
    "T16n0694_002:0795c29": "復有四緣，令諸男子其心常生女人愛欲，樂",
    "T16n0694_002:0796a01": "他於己行丈夫事。何等為四？一者、或嫌或戲，",
    "T16n0694_002:0796a02": "謗毀於人；二者、樂作女人，衣服莊飾；三者、於",
    "T16n0694_002:0796a03": "親族女行婬穢事；四者、實無勝德，妄受其禮。",
    "T16n0694_002:0796a04": "以此因緣，令諸丈夫起於如是別異煩惱。若",
    "T16n0694_002:0796a05": "悔先犯，更不造新，心生信樂，作佛形像，其罪",
    "T16n0694_002:0796a06": "既滅，此心亦息。「彌勒！有五種慳，能壞眾生。何",
    "T16n0694_002:0796a07": "等為五？一者、慳惜所住隣邑，由此當於曠野",
    "T16n0694_002:0796a08": "中生；二者、慳惜所居宅宇，當作蠱身，恒居",
    "T16n0694_002:0796a09": "糞穢；三者、慳惜端正好色，當感醜惡、不如",
    "T16n0694_002:0796a10": "意形；四者、慳惜所有資財，當受貧窮、衣食",
    "T16n0694_002:0796a11": "乏少；五者、慳惜所知之法，當有頑鈍畜生",
    "T16n0694_002:0796a12": "等報。若悔己先業，造佛尊儀，則永離慳心，無",
    "T16n0694_002:0796a13": "前所受。「彌勒！復有五緣，令諸眾生生邊夷",
    "T16n0694_002:0796a14": "之處及無佛法時。何者為五？一者、於三寶良",
    "T16n0694_002:0796a15": "田不生淨信；二者、背實虧理，妄行教誡；三",
    "T16n0694_002:0796a16": "者、不如理實而有教授；四者、破和合僧，令成",
    "T16n0694_002:0796a17": "二部；五者、極少乃至破二比丘，令不和合。若",
    "T16n0694_002:0796a18": "永斷斯業，造佛形像，則常遇佛興，恒聞法要。",
    "T16n0694_002:0796a19": "「彌勒！眾生復有五種因緣，常被於人之所厭",
    "T16n0694_002:0796a20": "逐，乃至至親亦不喜見。云何為五？一者、兩",
    "T16n0694_002:0796a21": "舌；二者、惡口；三者、多諍；四者、多瞋；五者、巧",
    "T16n0694_002:0796a22": "說相似之言，以行誹謗。後若發心造佛形像，",
    "T16n0694_002:0796a23": "悔先惡業，誓不重作，其所作罪並得除滅，為",
    "T16n0694_002:0796a24": "一切人之所愛敬。何以故？諸佛有無量無邊",
    "T16n0694_002:0796a25": "勝福德故、無量無邊大智慧故、無量無邊三",
    "T16n0694_002:0796a26": "昧解脫等、種種希有功德法故。「善男子！假",
    "T16n0694_002:0796a27": "使有人以三千大千國土末為微塵。復碎彼",
    "T16n0694_002:0796a28": "塵，一一塵分等彼三千大千國土微塵之數，",
    "T16n0694_002:0796a29": "有如是等碎微塵數三千大千國土。設復有",
    "T16n0694_002:0796b01": "人取一碎塵，以神通力往於東方，一剎那頃",
    "T16n0694_002:0796b02": "過彼所碎微塵數三千大千國土，第二、第三",
    "T16n0694_002:0796b03": "後後剎那皆亦如是，乃至終彼碎塵數劫，彼",
    "T16n0694_002:0796b04": "諸劫中所有剎那，一一剎那各為一劫，經爾",
    "T16n0694_002:0796b05": "許劫剎那剎那，皆度如前碎微塵數三千大",
    "T16n0694_002:0796b06": "千國土。如是畢已，乃下此塵。是人還來，更取",
    "T16n0694_002:0796b07": "一塵，復往東方過前一倍，下塵而返，至第三",
    "T16n0694_002:0796b08": "塵，倍於第二。如是次第轉倍於前，乃至盡此",
    "T16n0694_002:0796b09": "碎微塵數。如說東方，南、西、北方皆亦如是。是",
    "T16n0694_002:0796b10": "人四方所經之處，一切國土盡末為塵。此諸",
    "T16n0694_002:0796b11": "微塵，一切眾生共挍計籌量，容可知數；於如",
    "T16n0694_002:0796b12": "來身一毛孔分所有功德，不可知也！何以故？",
    "T16n0694_002:0796b13": "諸佛、如來所有功德無有限量，不思議故。「善",
    "T16n0694_002:0796b14": "男子！假使如前微塵等數舍利弗等所有",
    "T16n0694_002:0796b15": "智慧，不及如來一念之智。何以故？如來於念",
    "T16n0694_002:0796b16": "念中常能出現過前塵數三昧、解脫、陀羅尼等",
    "T16n0694_002:0796b17": "種種無量勝功德故，諸佛功德，一切聲聞、辟",
    "T16n0694_002:0796b18": "支佛，於其名字亦不能知。是故若有淨信之",
    "T16n0694_002:0796b19": "心，造佛形像，一切業障莫不除滅，所獲功德",
    "T16n0694_002:0796b20": "無量無邊，乃至當成阿耨多羅三藐三菩提，",
    "T16n0694_002:0796b21": "永拔眾生一切苦惱。」佛說此經已，彌勒菩薩",
    "T16n0694_002:0796b22": "及三十三天，優陀延王，一切世間天、人、阿修",
    "T16n0694_002:0796b23": "羅、乾闥婆等，聞佛所說，皆大歡喜，信受奉行。",
    "T16n0694_002:0796b24": "佛說大乘造像功德經卷下"
}