{
    "X72n1444_002:0776a01": "會稽雲門湛然澄禪師語錄卷第二",
    "X72n1444_002:0776a02": "門人明凡　錄",
    "X72n1444_002:0776a03": "吳興丁元公",
    "X72n1444_002:0776a04": "山陰祁駿佳　編",
    "X72n1444_002:0776a05": "　　上堂",
    "X72n1444_002:0776a06": "萬曆乙卯年五月十一日。眾請師。開法於徑山萬壽",
    "X72n1444_002:0776a07": "禪寺上堂。拈帖子云。碑文刊白字。當道種青松。雖則",
    "X72n1444_002:0776a08": "公驗分明。人天眾前不可瞞昧。仰煩維那為我拈出",
    "X72n1444_002:0776a09": "看。宣疏畢。乃云。這段因緣。幸有黃面瞿曇先我一著。",
    "X72n1444_002:0776a10": "與諸人轉根本法輪了也。更教山僧陞曲彔木。弄鬼",
    "X72n1444_002:0776a11": "眼睛。說個甚麼。雖然。國無二主。也少他做個通事舍",
    "X72n1444_002:0776a12": "人不得。攬衣登座。拈香云。指天指地。大似掘地討天。",
    "X72n1444_002:0776a13": "目顧四方。無乃挖瘡好肉。今日拈來。端為供養。",
    "X72n1444_002:0776a14": "本師釋迦牟尼如來萬德世尊。又拈云。成雲成葢。為",
    "X72n1444_002:0776a15": "瑞為祥。仁慈遠被於八方。道德廣播於四海。端為祝",
    "X72n1444_002:0776a16": "延",
    "X72n1444_002:0776a17": "今上皇帝萬歲。又拈云。正偏挾帶。搞唱同時。父子相",
    "X72n1444_002:0776a18": "逢。君臣道合。端為供養。",
    "X72n1444_002:0776a19": "曹洞正宗第二十六代北京大覺堂上清涼大師。聊",
    "X72n1444_002:0776a20": "酬法乳之恩。又拈云。止持作犯。定共道共。明如日月。",
    "X72n1444_002:0776a21": "皎若氷霜。端為供養。",
    "X72n1444_002:0776a22": "雲棲堂上蓮池大師。用報受戒之恩。斂衣就座云。香",
    "X72n1444_002:0776a23": "已拈了。佛法則不敢舉揚。何也。你諸人一段光明。亘",
    "X72n1444_002:0776a24": "古不昧。不可平地撒屎。雖然如此。既為眾兄弟所邀。",
    "X72n1444_002:0776b01": "不可杜口。略舉題目。以為影響。且道如何是題目。今",
    "X72n1444_002:0776b02": "日豈不為結制上堂耶。然諸方結制。皆四月十五日",
    "X72n1444_002:0776b03": "為定規。新徑山這裏。以五月十一日為准的。雖然遲",
    "X72n1444_002:0776b04": "早不同。要且得旨為准。譬如行船。早發遲發不同。到",
    "X72n1444_002:0776b05": "岸同也。大眾。要知到岸消息麼。不見經云。一念普觀",
    "X72n1444_002:0776b06": "無量劫。非去非來亦非住。如是了知三世事。超諸方",
    "X72n1444_002:0776b07": "便成十力。若向這裏自會得意。自然超三世。成十力。",
    "X72n1444_002:0776b08": "以大圓覺為我伽藍。身心安居平等性智。既平等已。",
    "X72n1444_002:0776b09": "直以十方微塵剎土。總是一個道塲。過去無量劫不",
    "X72n1444_002:0776b10": "曾結。未來無量劫不曾解。生死也在裏許。涅槃也在",
    "X72n1444_002:0776b11": "裏許。乃至是非得失。邪正聖凡。解脫不解脫。輪廻不",
    "X72n1444_002:0776b12": "輪廻。總在裏許。於中還有你用心處麼。有你計較處",
    "X72n1444_002:0776b13": "麼。咄。其間有個漢出來道。新長老。今日請你舉揚宗",
    "X72n1444_002:0776b14": "乘。緣何引經據論。廣布葛藤。是何心耶。山僧到這裏。",
    "X72n1444_002:0776b15": "無言可對。只得聊借古人行徑以圖塞口。祇如先徑",
    "X72n1444_002:0776b16": "山舉竹篦子云。這個不得喚作竹篦子。不得不喚作",
    "X72n1444_002:0776b17": "竹篦子。喚作竹篦子則觸。不喚作竹篦子則背。山僧",
    "X72n1444_002:0776b18": "效顰。舉拂子云。這個不得喚作拂子。不得不喚作拂",
    "X72n1444_002:0776b19": "子。喚作拂子則觸。不喚作拂子則背。不得有言。不得",
    "X72n1444_002:0776b20": "無言。不得轉機。不得著語。中間有一句是山僧的。有",
    "X72n1444_002:0776b21": "一句是諸人的。有一句山僧的即是諸人的。有一句",
    "X72n1444_002:0776b22": "諸人的即是山僧的。也有主。也有賓。也有炤。也有用。",
    "X72n1444_002:0776b23": "眾中還有分辨得出的麼。有一僧拂袖出去。有一僧",
    "X72n1444_002:0776b24": "云。請和尚下座。師云。適來自起。而今自倒。",
    "X72n1444_002:0776c01": "僧月泉請上堂。昨日雨。今日晴。都緣時分不相應。虗",
    "X72n1444_002:0776c02": "空本是無增減。何故時人起愛憎。須領略。莫噓申。人",
    "X72n1444_002:0776c03": "人眼在眉毛下。鼻孔從來搭上唇。眾中兄弟。還有直",
    "X72n1444_002:0776c04": "下頓領的麼。若無。徑山不妨打葛藤去也。經云。欲於",
    "X72n1444_002:0776c05": "一切法。度至彼岸者。當學般若波羅蜜。世間修行般",
    "X72n1444_002:0776c06": "若波羅蜜多諸菩薩摩訶薩。一切世間若天若人阿",
    "X72n1444_002:0776c07": "素落等。皆應供養恭敬尊重讚嘆守護。令於般若波",
    "X72n1444_002:0776c08": "羅蜜多。精進修行。無障無礙。而不知般若何法。而讚",
    "X72n1444_002:0776c09": "嘆如此。葢般若者智慧也。假如財帛是同。用處有異。",
    "X72n1444_002:0776c10": "造世出世間無邊惡業。也是財帛。成就世出世間無",
    "X72n1444_002:0776c11": "盡功德。也是財帛。惟智慧善知出要。用處有宜。豈不",
    "X72n1444_002:0776c12": "為最上之功德。只如諸方師德。見徒弟略有英俊之",
    "X72n1444_002:0776c13": "資。關門養八哥一般不許出門。何也。恐其去則不返。",
    "X72n1444_002:0776c14": "不親於我。又恐學業勝我。日見輕慢故也。惟我月泉",
    "X72n1444_002:0776c15": "師則不然。為伊徒特特修供。供養大眾。其存心。欲弟",
    "X72n1444_002:0776c16": "子超凡入聖。可謂賢師矣。較彼諸方不啻天淵乎。大",
    "X72n1444_002:0776c17": "眾。弟子學般若。師尚修供。何天龍之不擁護耶。山僧",
    "X72n1444_002:0776c18": "直見其一身作無量身。一食為無量食。徧供十方。各",
    "X72n1444_002:0776c19": "極佛剎微塵數諸佛菩薩賢聖。以及天龍八部。人及",
    "X72n1444_002:0776c20": "非人。並為饒益。可謂施者受者各獲其福矣。但愧山",
    "X72n1444_002:0776c21": "僧不會說法報恩。記得古人現成話柄。舉似大眾證",
    "X72n1444_002:0776c22": "明。良久曰。細切嶺頭雲。薄[利-禾+皮]潭底月。將取無底碗。滿",
    "X72n1444_002:0776c23": "盤堆頂出。取則不可取。喫則從君喫。高聲召大眾云。",
    "X72n1444_002:0776c24": "莫謂山僧將常住物當人情好。",
    "X72n1444_002:0777a01": "上堂。維那白槌。師一喝。乃云。大眾會麼。若也會得。省",
    "X72n1444_002:0777a02": "煩許多嘮叨。若也不會。徑山與你解說。適來木上座",
    "X72n1444_002:0777a03": "以音聲輪。與諸人轉圓滿修多羅。一一修多羅有無",
    "X72n1444_002:0777a04": "量修多羅以為眷屬。一一眷屬中具無量法門。一一",
    "X72n1444_002:0777a05": "法門具無量差別。一一差別中逗無量根機。所謂上",
    "X72n1444_002:0777a06": "中下。於中深愛法者不與多說。不愛法者不與少說。",
    "X72n1444_002:0777a07": "平等逗會。各各滿足。作如是無量無邊佛事已。被山",
    "X72n1444_002:0777a08": "僧一喝。直下影跡不存。於中還有纖毫可得麼。釋迦",
    "X72n1444_002:0777a09": "老子道。一人發真歸元。十方世界悉皆消殞。彼以一",
    "X72n1444_002:0777a10": "人例多人。我以多人例一眾。即如適來維那白槌。是",
    "X72n1444_002:0777a11": "聲透入各各耳根。皆繇三緣和合乃有。所謂緣人緣",
    "X72n1444_002:0777a12": "槌緣鐘。山僧一喝。三緣已散。正當恁麼時。還有世界",
    "X72n1444_002:0777a13": "可得麼。還有根身可得麼。有則把將來看。時有二僧",
    "X72n1444_002:0777a14": "出。一將布單作圓相擎兩手。一從西過東。師云。兄弟。",
    "X72n1444_002:0777a15": "似則也似。是則未是。何也。出言須會旨。勿自立規矩。",
    "X72n1444_002:0777a16": "只如山僧一喝。聲慮全消。能聞所聞皆不可得。還有",
    "X72n1444_002:0777a17": "你弄伎倆處麼。還有你著計較處麼。有則再用些神",
    "X72n1444_002:0777a18": "通。若無。各將本參話頭頓在面前。行也如是參。坐也",
    "X72n1444_002:0777a19": "如是參。乃至迎賓待客。屙屎放尿。緊緊扣住。直得心",
    "X72n1444_002:0777a20": "無間斷。始名得力處。話頭脫落處頗似到家。猶欠[囗@力]",
    "X72n1444_002:0777a21": "地一聲。如擔子斷。直得恁麼地。方有話會分在。",
    "X72n1444_002:0777a22": "上堂。承言者喪。滯句者迷。直饒不承不滯。正好落在",
    "X72n1444_002:0777a23": "第二。且道憑何節目。恁麼舉。不見昔者石霜棄世。眾",
    "X72n1444_002:0777a24": "中欲推首座為住持。侍者九峰云。未可。待某甲勘過",
    "X72n1444_002:0777b01": "始得。若會得先師意。然後乃可。座云。先師有什麼意。",
    "X72n1444_002:0777b02": "峰云。先師道一念萬年去。古廟香罏去。寒灰枯木去。",
    "X72n1444_002:0777b03": "一條白練去。且道明甚麼邊事。座云。明一色邊事。峰",
    "X72n1444_002:0777b04": "云。恁麼又爭得。座云。若老僧不會先師意。則香烟起",
    "X72n1444_002:0777b05": "處去不得。繇是脫然坐去。峰撫其背云。坐脫立亡則",
    "X72n1444_002:0777b06": "不無。先師意未夢見在。繇是諸方承虗接響。遞遞相",
    "X72n1444_002:0777b07": "傳。皆謂首座未會先師意。以徑山簡點將來。却是九",
    "X72n1444_002:0777b08": "峰未會先師意。何也。置枯木堂做死工夫。豈不是石",
    "X72n1444_002:0777b09": "霜意。承言者喪。滯句者迷。豈不是洞下宗。見首座恁",
    "X72n1444_002:0777b10": "麼道。便謂不會先師意。尋常鴉鳴鵲噪。豈不是聲。何",
    "X72n1444_002:0777b11": "不也恁麼道。首座見他不會。便乃盡令而行。正恁麼",
    "X72n1444_002:0777b12": "時。還是一色耶。非一色耶。縱饒九峰渾身是眼。鑑不",
    "X72n1444_002:0777b13": "及。滿身是口。辯不得。九峰強作主宰道。坐脫立亡則",
    "X72n1444_002:0777b14": "不無。先師意未夢見在。當時雖然自得便宜。爭奈千",
    "X72n1444_002:0777b15": "年之後。有個徑山長老冷眼難瞞。與他雪屈。大眾。且",
    "X72n1444_002:0777b16": "道作麼生是雪屈處。是他古人一賓一主。共作一番",
    "X72n1444_002:0777b17": "廣大佛事了也。你諸人徒向舌頭底下。覓是非。分得",
    "X72n1444_002:0777b18": "失。便覺遠矣。只如山僧如是理論。亦未曾向紫羅帳",
    "X72n1444_002:0777b19": "裏撒真珠。諸人徒勞出出入入。欲覓臘月扇子。縱覓",
    "X72n1444_002:0777b20": "得。又堪作何用。大眾。山僧如是批判。你等還甘麼。若",
    "X72n1444_002:0777b21": "也不甘。且將個本參話頭頓在面前。有日悟去也未",
    "X72n1444_002:0777b22": "可知。山僧自愧不能談禪。記得古人兩句現成言句。",
    "X72n1444_002:0777b23": "舉似大眾去也。良久云。莫將閑學解。埋沒祖師心。下",
    "X72n1444_002:0777b24": "座。",
    "X72n1444_002:0777c01": "上堂。維那白槌竟。雪庭出眾禮拜起欲問。師曰。大眾",
    "X72n1444_002:0777c02": "珍重。下座。",
    "X72n1444_002:0777c03": "上堂。言無展事。語不投機。承言者喪。滯句者迷。直是",
    "X72n1444_002:0777c04": "非思量分別之所能解也。所以古人道。閉門打睡。接",
    "X72n1444_002:0777c05": "上上機。顧鑒頻伸。曲為中下。古人為中下展其所悟。",
    "X72n1444_002:0777c06": "權設機宜。繇是門人各師其說。承習規矩。故有五家",
    "X72n1444_002:0777c07": "之派別。統其所要。莫不皆指人人自性為急務也。故",
    "X72n1444_002:0777c08": "凡有舉揚設施。皆不壞其源流。如百丈因馬祖一喝。",
    "X72n1444_002:0777c09": "三日耳聾。黃檗纔聞。即時吐舌。如是大機。挺直無諱。",
    "X72n1444_002:0777c10": "故臨濟纔問佛法大意。便與六十痛棒。待伊自知痛",
    "X72n1444_002:0777c11": "痒。以此徑庭之機。人多濫擬。復設四料揀。四賓主。三",
    "X72n1444_002:0777c12": "玄。七事。用防邪謬。大溈從百丈撥火開悟。仰山聞落",
    "X72n1444_002:0777c13": "井明心。繇是父子相投。機關互用。以九十七圓相。分",
    "X72n1444_002:0777c14": "作六門。百丈示眾云。六句外會取。三句中用得。所以",
    "X72n1444_002:0777c15": "臨濟唱三玄。溈仰演六義。共成百丈之一家矣。石頭",
    "X72n1444_002:0777c16": "參同契云。事存函葢合。理應箭鋒拄。所以雲門推而",
    "X72n1444_002:0777c17": "廣之。義唱三句。函葢乾坤句。截斷眾流句。隨波逐浪",
    "X72n1444_002:0777c18": "句。法眼承一言。問在答處。答在問處。如箭相拄毫不",
    "X72n1444_002:0777c19": "爽也。是伊創立。共有源流。非如今時亂統。一無准據。",
    "X72n1444_002:0777c20": "奈雲門尊貴。語不虗發。法眼徑庭。機不亂施。溈仰嚴",
    "X72n1444_002:0777c21": "密。難搆語脈。是以竟絕其後。臨濟以棒喝家風。間有",
    "X72n1444_002:0777c22": "濫接。非惟師家莾鹵。抑且學者增嗔。其間七事三玄。",
    "X72n1444_002:0777c23": "賓主料揀。絕不明了。可痛惜哉。石頭又云。當暗中有",
    "X72n1444_002:0777c24": "明。勿以明相遇。當明中有暗。勿以暗相覩。明暗各相",
    "X72n1444_002:0778a01": "對。比如前後步。而我洞山老人承習其言。以明暗表",
    "X72n1444_002:0778a02": "於正偏。以君臣辯於體用。以事理配於父子。不承言。",
    "X72n1444_002:0778a03": "不滯句。不傷鋒。不犯手。以金針玉線家風。於賓主盤",
    "X72n1444_002:0778a04": "桓之際。有理可則。有事可憑。辨邪正。揀混濫。故諸方",
    "X72n1444_002:0778a05": "所尊。門庭施設。以此權接內。要且祇明今時挾帶邊",
    "X72n1444_002:0778a06": "事。據其正要。以父母未生前事為緊務耳。所以道夜",
    "X72n1444_002:0778a07": "半正明。天曉不露。但形文彩。即屬染污。大眾。祇如父",
    "X72n1444_002:0778a08": "母未生前。還有事理體用麼。還有得失是非麼。還有",
    "X72n1444_002:0778a09": "彼此問答麼。還有聖凡生死麼。所以欲承習其宗者。",
    "X72n1444_002:0778a10": "如是一切二邊之法。所謂得失是非聖凡事理生死",
    "X72n1444_002:0778a11": "涅槃迷悟取捨。一切斬斷。如提利劍。斬一握絲相似。",
    "X72n1444_002:0778a12": "一斬一切斷。更無不斷者。自然孤逈逈。峭巍巍。坐斷",
    "X72n1444_002:0778a13": "聖凡。報化路絕。故老人三十年住洞山。土地神不得",
    "X72n1444_002:0778a14": "一見。豈非真得恁麼地也。觀其承接授受。亦無他旨。",
    "X72n1444_002:0778a15": "昔者雲居膺在洞山後室住。每日隨堂粥飯。忽數日",
    "X72n1444_002:0778a16": "不赴。洞山詰之。膺曰。自有天神送供來。洞山怒責曰。",
    "X72n1444_002:0778a17": "將為汝是個人。猶作這個去就耶。膺即懇求旨決。洞",
    "X72n1444_002:0778a18": "山曰。汝當不思善。不思惡。只恁麼去。彼路自絕。於是",
    "X72n1444_002:0778a19": "天神不至。兄弟。諸方只說參禪。徑山明明舉似。如青",
    "X72n1444_002:0778a20": "天白日。更無藏諱。未審兄弟家真得恁麼地也無。若",
    "X72n1444_002:0778a21": "直得恁麼地時。掉臂度時。更有何事。若未得恁麼相",
    "X72n1444_002:0778a22": "應時。且將本參頓在面前。他時後日。有人悟去也未",
    "X72n1444_002:0778a23": "知。除此之外。徑山一無所識。",
    "X72n1444_002:0778a24": "中秋上堂。告心比秋月。秋月有圓缺。世間無比倫。教",
    "X72n1444_002:0778b01": "我如何說。噫。寒山老人。云是文殊化身。何以口門窄。",
    "X72n1444_002:0778b02": "說不出。徑山不敢與古人爭衡。也要效顰說兩句伽",
    "X72n1444_002:0778b03": "陀。吾心非秋月。秋月有盈缺。萬物有無常。這個不生",
    "X72n1444_002:0778b04": "滅。大眾會麼。若也會得。不消徑山更說勞叨。若也不",
    "X72n1444_002:0778b05": "會。不妨徑山牽藤引蔓。從頭說起。自今日始。逆數去",
    "X72n1444_002:0778b06": "年八月十五。也是這個。前年八月十五也是這個。前",
    "X72n1444_002:0778b07": "前年八月十五也是這個。如是乃至威音王那畔空",
    "X72n1444_002:0778b08": "劫已前有八月十五日皆不異這個。復以今年為始。",
    "X72n1444_002:0778b09": "來年八月十五也是這個。後年八月十五也是這個。",
    "X72n1444_002:0778b10": "後後年八月十五也是這個。順數乃至千佛出世未",
    "X72n1444_002:0778b11": "來無量劫所有八月十五日皆不外這個。所以道古",
    "X72n1444_002:0778b12": "今天地。古今日月。古今人事。古今物理。上至諸佛。下",
    "X72n1444_002:0778b13": "至含靈。求一毫差別了不可得。兄弟。眾中若有承當",
    "X72n1444_002:0778b14": "的。須要辯清濁。識好惡。凡所出言。必須絕滲絕漏。若",
    "X72n1444_002:0778b15": "一毫不盡。則未免後人簡點。且道如何簡點。不見東",
    "X72n1444_002:0778b16": "坡居士訪佛印元禪師於金山。先日以書約曰。當學",
    "X72n1444_002:0778b17": "趙州故事。次日往叩。元公出門迎之。居士曰。昨以約",
    "X72n1444_002:0778b18": "之。何以還作這個去就。元公答以詩曰。趙州當日少",
    "X72n1444_002:0778b19": "謙光。不出三門見趙王。爭似金山無量相。大千都是",
    "X72n1444_002:0778b20": "一禪床。當時諸方共美。今日徑山簡點將來。不無滲",
    "X72n1444_002:0778b21": "漏。何也。若云沙界一禪床。則居士未出房門。已踏碎",
    "X72n1444_002:0778b22": "元長老髑髏了也。何故到他跟前。被念一遍陀羅尼",
    "X72n1444_002:0778b23": "瞞過了也。山僧當時若見恁麼舉。把個漢拋在揚子",
    "X72n1444_002:0778b24": "江裏。何故如此。且道這個是禪床。不是禪床。下座。",
    "X72n1444_002:0778c01": "萬曆乙卯年閏八月二十五日。眾請師開法於嘉興",
    "X72n1444_002:0778c02": "福城東塔寺。上堂拈香云。此一瓣香。功高二儀。價重",
    "X72n1444_002:0778c03": "五天。賣者於十字街頭高聲大喚。不遇一人。買者踏",
    "X72n1444_002:0778c04": "遍天涯難得其樣。山僧今日於人天眾前拈出。供養",
    "X72n1444_002:0778c05": "本師釋迦牟尼佛。又拈云。同天地之葢載。等日月之",
    "X72n1444_002:0778c06": "炤臨。秉四海之威權。均萬姓之賞罰。端為祝讚",
    "X72n1444_002:0778c07": "當今皇帝。又拈云。學博古今。洞纖悉以無疑。胸懸寶",
    "X72n1444_002:0778c08": "鑑。察是非而不惑。端為嘉興府主洎及兩縣尊官。惟",
    "X72n1444_002:0778c09": "冀福壽爵祿增進。村落誦五褲之仁。朝堂受借冦之",
    "X72n1444_002:0778c10": "請。又拈云。源遠流長。根深蒂固。受靈山之付囑。為四",
    "X72n1444_002:0778c11": "眾之金湯。端為現前檀越姚岳李黃等一班信官。成",
    "X72n1444_002:0778c12": "鍾等一班居士。惟冀生生為菩薩友。世世作如來使。",
    "X72n1444_002:0778c13": "就座云。香已拈了。若是佛法。山僧口門窄。說不出。如",
    "X72n1444_002:0778c14": "論真實這一著子。你諸人脚根下這段光明。炤天炤",
    "X72n1444_002:0778c15": "地。亘古亘今。現前具足。不借他人。所謂萬象不能掩",
    "X72n1444_002:0778c16": "其輝。三光不能並其耀。若欲省易會去。向山僧未渡",
    "X72n1444_002:0778c17": "江時會得。猶名鈍置。若待山僧鼓兩片。唇皮。擬欲領",
    "X72n1444_002:0778c18": "略。早是差了也。雖然。須知佛法有時節因緣。大眾。且",
    "X72n1444_002:0778c19": "道作麼是時節因緣。豈非今日是坐禪結制之時。若",
    "X72n1444_002:0778c20": "是上上根人。以法界為大伽藍。以剎那際三昧融之。",
    "X72n1444_002:0778c21": "無三世性。如此。則過去無量劫非結。未來無量劫非",
    "X72n1444_002:0778c22": "解。現在二六時無住。生死也在裏許。涅槃也在裏許。",
    "X72n1444_002:0778c23": "無佛道可成。無三塗可墮。巍巍乎蕩蕩乎。直下是個",
    "X72n1444_002:0778c24": "自性天真佛。法爾如是。不假強為。略著思惟。即已不",
    "X72n1444_002:0779a01": "是。故曰是法非思量分別之所能解也。兄弟家還得",
    "X72n1444_002:0779a02": "恁麼地麼。未得恁麼地。且依如來三期結制。以上中",
    "X72n1444_002:0779a03": "下限其身心。所言結者。結其同道之友同期出生死。",
    "X72n1444_002:0779a04": "同願成佛道。志同趣同為友。若志趣不同者非所結",
    "X72n1444_002:0779a05": "也。制者。制自身心。直教灑落落地。寬廓廓地。靜悄悄",
    "X72n1444_002:0779a06": "地。冷氷氷地。以百日為期。不為世法所牽。不為名利",
    "X72n1444_002:0779a07": "所奪。不為家懷所繫。不為是非所間。真得恁麼。自然",
    "X72n1444_002:0779a08": "虗而靈。寂而玅。亦為大丈夫能事了畢也。若也未能",
    "X72n1444_002:0779a09": "如是。且將個本參話頭頓在目前。直下壁立萬仞。如",
    "X72n1444_002:0779a10": "一人與萬人敵相似。不教斯須差錯。自然有日玅悟。",
    "X72n1444_002:0779a11": "兄弟。且道如何是你本參話頭。你等豈不為生死出",
    "X72n1444_002:0779a12": "家耶。為生死坐禪耶。既為生死。生死不明。何暇別尋",
    "X72n1444_002:0779a13": "道理。求玄覔玅。何不把個生從何來。死從何往。直下",
    "X72n1444_002:0779a14": "決去。只如父母未生前本來不曾有此身。敗壞後復",
    "X72n1444_002:0779a15": "是何物。前後既無此身。豈不同於水上之幻泡也。既",
    "X72n1444_002:0779a16": "同幻泡。體本無常。何可定執。若向這裏明得。何差別",
    "X72n1444_002:0779a17": "而不了。何生死而不出。若真正得恁麼地。則知山僧",
    "X72n1444_002:0779a18": "適來許多嘮叨。大似惡水潑汙人心田。扯下地去痛",
    "X72n1444_002:0779a19": "與一頓。爭怪得他。雖然恁麼。也遲了一著。若要直截",
    "X72n1444_002:0779a20": "會。讓拂子有大神用。他却無許多伎倆。以其無伎倆",
    "X72n1444_002:0779a21": "故。却能坐斷一切人舌頭。還肯麼。若也不肯。且向堂",
    "X72n1444_002:0779a22": "中默默簡點看。下座。",
    "X72n1444_002:0779a23": "上堂。三玄三要事難分。得意忘言道易親。一句明明",
    "X72n1444_002:0779a24": "該萬象。重陽九日菊花新。汾陽老人真為臨濟直下",
    "X72n1444_002:0779b01": "兒孫。出語尖新。超今越古。後來有尊宿將三玄三要",
    "X72n1444_002:0779b02": "逐句解說。所謂體中玄。句中玄。玄中玄。今日以東塔",
    "X72n1444_002:0779b03": "長老看來。此解非惟埋沒祖宗。抑且賺誤後學。何也。",
    "X72n1444_002:0779b04": "不見百丈云。六句內會取。三句外用得。若一句作一",
    "X72n1444_002:0779b05": "句說。長老自墮地獄。不干學人事。若三句作一句說。",
    "X72n1444_002:0779b06": "學人自墮地獄。不干長老事。如此。則汾陽真得古意",
    "X72n1444_002:0779b07": "也耶。驀拈拄杖云。若喚作拄杖。是人天有句。若不喚",
    "X72n1444_002:0779b08": "作拄杖。是聲聞無句。亦有亦無。非有非無。是菩薩中",
    "X72n1444_002:0779b09": "道句。若如是逐句指點。則拄杖子入地獄如箭射。然",
    "X72n1444_002:0779b10": "拄杖子還向你諸人道也無。以其無恁麼道。穿過你",
    "X72n1444_002:0779b11": "諸人髑髏。透入你諸人眼睛。你諸人各各起一種知",
    "X72n1444_002:0779b12": "見。作一種見解。如此。則何止三句。乃至千句萬句圓",
    "X72n1444_002:0779b13": "應自在。一念具足也。拈起云。看看。仁者見之謂之仁。",
    "X72n1444_002:0779b14": "智者見之謂之智。百姓日用而不知。良可悲夫。大眾。",
    "X72n1444_002:0779b15": "見色聞聲。了然不昧。何謂不知。還會麼。然聖人說無",
    "X72n1444_002:0779b16": "定方。勢難取信。何也。如云人莫不飲食也。鮮能知味",
    "X72n1444_002:0779b17": "也。與此極同。深哀其不知日用也。將何以明之。山僧",
    "X72n1444_002:0779b18": "今日且作鹽鐵判官。還以書判之。若日用麤淺之知。",
    "X72n1444_002:0779b19": "夫婦之愚。可以與知焉。若以性真微細之知。及其至",
    "X72n1444_002:0779b20": "也。聖人有所不知焉。若恁麼。做個教學先生的奴也",
    "X72n1444_002:0779b21": "還欠三分。安敢人前稱長老。豈祖師意旨。祇如是乎。",
    "X72n1444_002:0779b22": "兄弟。意旨有異乎是。有不異乎是。知見是同。受用是",
    "X72n1444_002:0779b23": "別。只如道生從何來。死從何往。聖賢了了知其落處。",
    "X72n1444_002:0779b24": "汝等忙然不知所向。若知得二字落處。便與聖賢不",
    "X72n1444_002:0779c01": "異。若也不知。焉得不名愚癡百姓乎。澄長老無可說。",
    "X72n1444_002:0779c02": "今日是重陽節。大家往烟雨樓登高望秋色。此猶是",
    "X72n1444_002:0779c03": "小知見。且道作麼是大知見。欲窮千里目。更上一層",
    "X72n1444_002:0779c04": "樓。",
    "X72n1444_002:0779c05": "上堂。俱胝和尚一指禪。三十年來用不殘。自謂天龍",
    "X72n1444_002:0779c06": "相授與。看來冷眼總顢頇。大眾。且道何故如此。驀豎",
    "X72n1444_002:0779c07": "指云。祇這個指頭。盡十方世界有情之類。阿那個無",
    "X72n1444_002:0779c08": "有。而云從天龍和尚得之。此可信耶。不可信耶。且天",
    "X72n1444_002:0779c09": "龍俱胝同在一時。或有秘授。爾今去彼一千餘年。只",
    "X72n1444_002:0779c10": "如諸人指頭各各具足。從阿誰得。所以肇法師云。昔",
    "X72n1444_002:0779c11": "物自在昔。不因今以至昔。今物自在今。不因昔以至",
    "X72n1444_002:0779c12": "今。不因今以至昔。自知今物之不往。不因昔以至今。",
    "X72n1444_002:0779c13": "自知昔物之不來。不來不往。故知物各住一際。大好",
    "X72n1444_002:0779c14": "言語。惜人之不盡解也。所以道古今天地。古今日月。",
    "X72n1444_002:0779c15": "古今人事。古今物理。如此。則三世諸佛。乃至天龍俱",
    "X72n1444_002:0779c16": "胝以及你諸人。同一鼻孔出氣。一舌根談論。人人頭",
    "X72n1444_002:0779c17": "頂是天。脚踏是地。熱則普天下熱。寒則普天下寒。平",
    "X72n1444_002:0779c18": "等具足。阿誰欠少。而欲起心動念。求理捨事。作二邊",
    "X72n1444_002:0779c19": "見。是豈智人所為也。雖然。只如父母未生前。這個指",
    "X72n1444_002:0779c20": "頭落在什麼處。此身敗壞後。這個指頭又何處有。未",
    "X72n1444_002:0779c21": "過關者。也不得草草放過好。餘句不錄。",
    "X72n1444_002:0779c22": "上堂。今朝又是十月半。不識流年暗裏換。脚跟下事",
    "X72n1444_002:0779c23": "未能明。只恐閻羅把飯算。欲透生死。除是鐵漢。挺起",
    "X72n1444_002:0779c24": "脊。莫收伊。咬定牙關誓與斷。大眾。要明這個。須看他",
    "X72n1444_002:0780a01": "從上榜樣。且道有何憑據。不見世尊初生時。便乃隻",
    "X72n1444_002:0780a02": "手指天隻手指地。週行七步。目顧四方。乃云。天上天",
    "X72n1444_002:0780a03": "下惟我獨尊。兄弟。是他大人分上。具大氣岸。與眾不",
    "X72n1444_002:0780a04": "同。今日山僧分作三等相見。若上等的。向世尊未生",
    "X72n1444_002:0780a05": "前會得。猶較些子。中等的。向世尊當生之時便乃領",
    "X72n1444_002:0780a06": "得。亦是好漢。下等的。且把本參頓在面前。有日悟去",
    "X72n1444_002:0780a07": "也未知。餘句不錄。",
    "X72n1444_002:0780a08": "上堂。今朝十月十七。錯認彌陀誕辰。若能將錯就錯。",
    "X72n1444_002:0780a09": "諸佛時時降生。豎拂子召大眾云。諸佛降生也。還會",
    "X72n1444_002:0780a10": "麼。會即便會。莫落意地。擬議思量。即已不是。擊禪床",
    "X72n1444_002:0780a11": "云。還聞麼。聞即便聞。非是休分。直下領略。磕碎崑崙。",
    "X72n1444_002:0780a12": "大眾。若向山僧二轉語明得。則山僧辜負諸兄弟不",
    "X72n1444_002:0780a13": "少。若也不明。則諸兄弟。辜負山僧也多。還有不辜負",
    "X72n1444_002:0780a14": "者麼。要得不辜負。須看他古德。始得現成受用也。昔",
    "X72n1444_002:0780a15": "華嚴隆從石門遊。後嗣廣慧。或問曰。和尚隨石門。為",
    "X72n1444_002:0780a16": "什麼却嗣廣慧。答曰。我聞他櫈子詩。所以便肯他。曰",
    "X72n1444_002:0780a17": "櫈子詩若何。乞為我舉。答曰。我當時行脚到彼。和尚",
    "X72n1444_002:0780a18": "令我剃我。頭時擎櫈子至。和尚曰。道者。我有櫈子詩。",
    "X72n1444_002:0780a19": "你為我和。我曰。願聞。和尚曰。放下便安穩。我時深肯",
    "X72n1444_002:0780a20": "他。是以嗣他。大眾。祇個放下便安穩。三歲孩子也解",
    "X72n1444_002:0780a21": "得。及其至也。八十歲老人行不得。且道作麼生是行",
    "X72n1444_002:0780a22": "得的時節。如有擔千百斤擔子。已經千萬里路。一念",
    "X72n1444_002:0780a23": "放下。其間無有用心。亦非計較。自然慶快平生。若是",
    "X72n1444_002:0780a24": "如今兄弟聞恁麼舉。便欲用心遏捺。怒眼撑睛。喚作",
    "X72n1444_002:0780b01": "放下。所謂將心用心。豈非大錯。兄弟。山僧不會說法。",
    "X72n1444_002:0780b02": "祇記得古人現成偈。舉似也。撮得髻根牢便休。何須",
    "X72n1444_002:0780b03": "一日三梳頭。大抵還他肌骨好。不搽紅粉也風流。下",
    "X72n1444_002:0780b04": "座。",
    "X72n1444_002:0780b05": "上堂。朔風凜凜正隆冬。葉落園林露木容。凋盡繁柯",
    "X72n1444_002:0780b06": "真實在。何必殷勤問主翁。物理循復。枯必然榮。目下",
    "X72n1444_002:0780b07": "雖然窮徹骨。來年依舊笑春風。大眾。你們若作冬景",
    "X72n1444_002:0780b08": "會。許你具一隻眼。若作佛法會。打碎你頭。未快山僧",
    "X72n1444_002:0780b09": "意。且道何故如此。葢這一著子。亘今亘古非去非來。",
    "X72n1444_002:0780b10": "饒他四序循環。這個曾無變易。你諸人現前日用。現",
    "X72n1444_002:0780b11": "成具足。所以山僧不敢將個佛法二字。穢你心田。你",
    "X72n1444_002:0780b12": "諸人還肯山僧恁麼舉揚麼。若也不肯。你須自看。要",
    "X72n1444_002:0780b13": "見利害在什麼處。為復山僧舉揚不當耶。為復你自",
    "X72n1444_002:0780b14": "己未會耶。若是山僧舉揚不當。諸方自有具眼者簡",
    "X72n1444_002:0780b15": "點。若是你自己未會。必須微細勘驗始得。祇如這一",
    "X72n1444_002:0780b16": "著子。我今為甚麼不明。為是昏沉所奪耶。為是妄想",
    "X72n1444_002:0780b17": "所間耶。為是求玄覓玅而向外馳求耶。為是不信自",
    "X72n1444_002:0780b18": "己而別求成佛耶。如是等無量因緣。時時簡覺。簡到",
    "X72n1444_002:0780b19": "無可簡處。驀忽回頭。便同本得。始知從前不曾移易",
    "X72n1444_002:0780b20": "一絲毫。祇是自迷也。昔者靈雲和尚於深山中默究",
    "X72n1444_002:0780b21": "三十年。忽然大悟。乃曰。三十年來尋劍客。幾番葉落",
    "X72n1444_002:0780b22": "又抽枝。自從一見桃花後。直至如今更不疑。兄弟。將",
    "X72n1444_002:0780b23": "謂古人有多少奇特。原來無多子。祇說個自從一見",
    "X72n1444_002:0780b24": "桃花後。直至如今更不疑。下座。",
    "X72n1444_002:0780c01": "阿彌陀佛誕辰上堂。淨土周沙界。云何獨指西。但能",
    "X72n1444_002:0780c02": "從此入。觸處是菩提。豎拂子召大眾云。見麼。阿彌陀",
    "X72n1444_002:0780c03": "佛在山僧拂子頭上示現降生也。於世自在王如來",
    "X72n1444_002:0780c04": "前發四十八種大願。一一願中。必云十方世界。若有",
    "X72n1444_002:0780c05": "眾生聞我名號。乃至蠢動含靈。不生我國。誓不成佛。",
    "X72n1444_002:0780c06": "繇是即於此拂子頭上。示現成道。坐金剛寶華王座。",
    "X72n1444_002:0780c07": "放頂上肉髻光明。炤無邊佛剎極微塵數世界。復於",
    "X72n1444_002:0780c08": "光中現無數化佛。及化菩薩。異口同音。說不二圓滿",
    "X72n1444_002:0780c09": "修多羅。一一修多羅。有無量差別。乃至或說四諦。或",
    "X72n1444_002:0780c10": "說十二因緣。或說六度萬行。或現神通。或入三昧。作",
    "X72n1444_002:0780c11": "如是等無量無邊佛事已。師喝一喝云。被山僧一喝。",
    "X72n1444_002:0780c12": "渾如夢覺。直下見山是山。見水是水。色空明暗。事事",
    "X72n1444_002:0780c13": "仍舊。且道阿彌陀佛在什麼處。莫是山僧誑唬人麼。",
    "X72n1444_002:0780c14": "莫是你自己不會麼。且莫草草。也要著些筋力。然後",
    "X72n1444_002:0780c15": "不被諸方所瞞。餘句不錄。",
    "X72n1444_002:0780c16": "上堂。雲門舊公案。山僧重與斷。要識一千文。兩個五",
    "X72n1444_002:0780c17": "百貫。雖然公案現成。也不得丟在無事甲裏。須知一",
    "X72n1444_002:0780c18": "句中具三玄。一玄中具三要。有玄有要。有權有實。有",
    "X72n1444_002:0780c19": "炤有用。始得不負己宗。若不如是。盡是墮身死漢。還",
    "X72n1444_002:0780c20": "會麼。若也不會。山僧有個三玄三要句。布施大眾去",
    "X72n1444_002:0780c21": "也。良久云。玄沙謝三郎。元是釣魚漢。",
    "X72n1444_002:0780c22": "天啟癸亥十月。眾請師開法於會稽雲門顯聖禪寺。",
    "X72n1444_002:0780c23": "上堂拈香畢。乃云。放下貪嗔癡。露出本來事。修學戒",
    "X72n1444_002:0780c24": "定慧。埋沒天真佛。所以經云。居一切時不起妄念。於",
    "X72n1444_002:0781a01": "諸妄心亦不息滅。住妄想境不加了知。於無了知不",
    "X72n1444_002:0781a02": "辨真實。老漢不會解說。還依古人說頌。荷葉團團團",
    "X72n1444_002:0781a03": "似鏡。菱角尖尖尖似錐。風吹柳絮毛毬走。雨打棃花",
    "X72n1444_002:0781a04": "蛺蝶飛。看他一經一頌。不曾加減半個字。極是現成。",
    "X72n1444_002:0781a05": "為甚麼不解。葢繇這一著子。無你著力處。無你安排",
    "X72n1444_002:0781a06": "處。無你用功處。無你計較處。故曰是法非思量分別",
    "X72n1444_002:0781a07": "之所能解。既不許思量。有甚麼不是。爾今諸方例云。",
    "X72n1444_002:0781a08": "定要坐禪用功。定要起疑參究。如斯等類。皆名顛倒。",
    "X72n1444_002:0781a09": "隨語生解。有甚麼了日。若是真正道流。不教你經典",
    "X72n1444_002:0781a10": "上留心。不教你昏散上著脚。但教冷氷氷地。一切是",
    "X72n1444_002:0781a11": "非思量恩愛名利攀緣。一齊放下。亦不住定。亦不散",
    "X72n1444_002:0781a12": "亂。亦不厭凡。亦不忻聖。除了著衣喫飯阿屎放尿。若",
    "X72n1444_002:0781a13": "加一毫伎倆。總名魔業。兄弟。老僧不甚解道。但以小",
    "X72n1444_002:0781a14": "知見記得古人現成話。舉似大眾。若是上根之人。見",
    "X72n1444_002:0781a15": "鞭影便行。若是中下之根。直饒設盡山雲海月情。依",
    "X72n1444_002:0781a16": "然不會徒惆悵。下座。",
    "X72n1444_002:0781a17": "上堂。舉拂子召大眾云。會麼。阿彌陀佛在山僧拂子",
    "X72n1444_002:0781a18": "頭上。現普覆法界身。放大光明網。發四十八種大願。",
    "X72n1444_002:0781a19": "舒金色兜羅綿手。接引眾生。同歸淨土。重舉拂子云。",
    "X72n1444_002:0781a20": "汝等還見麼。諒有眼的定見。不是盲的。雖然。見則定",
    "X72n1444_002:0781a21": "見。但是普覆法界身。未必是個拂子。若喚作拂子。則",
    "X72n1444_002:0781a22": "不見矣。且道有何憑據。不見經云。白毫宛轉五須彌。",
    "X72n1444_002:0781a23": "紺目澄清四大海。且一毫兩目。已佔許多世界。你諸",
    "X72n1444_002:0781a24": "人各各都在阿彌陀佛眼睛裏。阿彌陀佛普覆法界",
    "X72n1444_002:0781b01": "身。穿入你諸人眼睛內。彼非縮大入小。此非張小含",
    "X72n1444_002:0781b02": "大。一人如是。多人亦然。重重涉入。小大該羅。此實法",
    "X72n1444_002:0781b03": "爾如是。非是強言。因甚麼拈來諸人面前。皆云不會。",
    "X72n1444_002:0781b04": "喝一喝云。爾今山是山。水是水。乃至香爐几案色色",
    "X72n1444_002:0781b05": "現前。且道阿彌陀佛在什麼處。良久云。雪裏鷺鷥飛",
    "X72n1444_002:0781b06": "始見。柳藏鶯鵡語方知。",
    "X72n1444_002:0781b07": "上堂。師纔就坐。忽聞鷄鳴。乃云。呀。金雞上座先為汝",
    "X72n1444_002:0781b08": "等轉第一義諦根本法輪了也。更要討什麼消息。若",
    "X72n1444_002:0781b09": "也不會。重新再舉。揮一尺云。這個是聲。有耳皆聞。定",
    "X72n1444_002:0781b10": "非聾漢。舉拂子云。這個是色。有眼皆見。定非瞎漢。更",
    "X72n1444_002:0781b11": "無絲毫瞞昧。不見道頻呼小玉元無事。只要檀郎認",
    "X72n1444_002:0781b12": "得聲。便下座。",
    "X72n1444_002:0781b13": "上堂。老儂不識元字脚。強出人前要說法。錯讀曾參",
    "X72n1444_002:0781b14": "作魯參。合堂大眾皆笑殺。這一笑。中有妙。若還悟得",
    "X72n1444_002:0781b15": "其中意。點破當頭這一竅。大眾。如何是這一竅。良久",
    "X72n1444_002:0781b16": "云。動容揚古路。不墮悄然機。下座。",
    "X72n1444_002:0781b17": "上堂天際日出月沒。檻前山深水寒。光景分明說破。",
    "X72n1444_002:0781b18": "無有半字相瞞。大眾。常不輕菩薩來也。且道向你諸",
    "X72n1444_002:0781b19": "人道個什麼。他道我不敢輕於汝等。汝等皆當作佛。",
    "X72n1444_002:0781b20": "雖然。巧妙還未道盡。山僧則不然。改換一字。直言汝",
    "X72n1444_002:0781b21": "等皆已成佛。到此田地。當不因山僧鼓臭舌頭皮而",
    "X72n1444_002:0781b22": "便歡喜。何以故。是你諸人自己的。歡喜甚麼。亦不因",
    "X72n1444_002:0781b23": "不得而生憂惱。何以故。曠劫不曾失却。憂惱甚麼。諸",
    "X72n1444_002:0781b24": "人若也不會。還有末後句舉似大眾。拈拄杖云。徒見",
    "X72n1444_002:0781c01": "六龍爭鬬舞。豈知丹鳳入青霄。下座。",
    "X72n1444_002:0781c03": "會稽雲門湛然澄禪師語錄卷第二"
}