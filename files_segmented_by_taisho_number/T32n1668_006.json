{
    "T32n1668_006:0639c11": "釋摩訶衍論卷第六",
    "T32n1668_006:0639c13": "龍樹菩薩造",
    "T32n1668_006:0639c14": "姚秦三藏筏提摩多奉　詔譯",
    "T32n1668_006:0639c15": "從上已來染淨諸法相熏相生不斷絕義決",
    "T32n1668_006:0639c16": "擇分已焉，自此已下分明顯示生滅門中三",
    "T32n1668_006:0639c17": "種大義。",
    "T32n1668_006:0639c18": "本曰：復次真如自體相者，一切凡夫、聲聞、",
    "T32n1668_006:0639c19": "緣覺、菩薩、諸佛無有增減，非前際生、非後",
    "T32n1668_006:0639c20": "際滅，畢竟常恒。從本已來唯性自滿足一",
    "T32n1668_006:0639c21": "切功德，所謂自體有大智慧光明義故，遍",
    "T32n1668_006:0639c22": "照法界義故，真實識知義故，自性清淨心義",
    "T32n1668_006:0639c23": "故，常樂我淨義故，清涼不變自在義故。具",
    "T32n1668_006:0639c24": "足如是過於恒沙不離不斷不異不思議佛",
    "T32n1668_006:0639c25": "法，乃至滿足無有所少義故，名為如來藏，",
    "T32n1668_006:0639c26": "亦名如來法身。問曰：上說真如其體平等、",
    "T32n1668_006:0639c27": "離一切相，云何復說體有如是種種功德？",
    "T32n1668_006:0639c28": "答曰：雖實有此諸功德義，而無差別之相，",
    "T32n1668_006:0639c29": "等同一味，唯一真如。此義云何？以無分別，",
    "T32n1668_006:0640a01": "離分別相，是故無二。復以何義得說差別？",
    "T32n1668_006:0640a02": "以依業識生滅相示。此云何示？以一切法",
    "T32n1668_006:0640a03": "本來唯心實無於念，而有妄心不覺起念",
    "T32n1668_006:0640a04": "見諸境界，故說無明。心性不起，即是大智",
    "T32n1668_006:0640a05": "慧光明義故。若心起見即有不見之相，心",
    "T32n1668_006:0640a06": "性離見即是遍照法界義故。若心有動非真",
    "T32n1668_006:0640a07": "識知，無有自性，非常非樂非我非淨，熱",
    "T32n1668_006:0640a08": "惱衰變則不自在，乃至具有過恒沙等妄染",
    "T32n1668_006:0640a09": "之義。對此義故心性無動，則有過恒沙等",
    "T32n1668_006:0640a10": "諸淨功德相義示現。若心有起更見前法可",
    "T32n1668_006:0640a11": "念者，則有所少。如是淨法無量功德，即是",
    "T32n1668_006:0640a12": "一心，更無所念。是故滿足名為法身如來之",
    "T32n1668_006:0640a13": "藏。復次真如用者，所謂諸佛如來本在因",
    "T32n1668_006:0640a14": "地，發大慈悲修諸波羅蜜，攝化眾生立大",
    "T32n1668_006:0640a15": "誓願，盡欲度脫等眾生界，亦不限劫數盡",
    "T32n1668_006:0640a16": "於未來，以取一切眾生如己身故，而亦不",
    "T32n1668_006:0640a17": "取眾生相。此以何義？謂如實知一切眾生",
    "T32n1668_006:0640a18": "及與己身，真如平等，無別異故。以有如是",
    "T32n1668_006:0640a19": "大方便智，除滅無明，見本法身自然而有",
    "T32n1668_006:0640a20": "不思議業種種之用，即與真如等遍一切",
    "T32n1668_006:0640a21": "處，又亦無有用相可得。何以故？謂諸佛如",
    "T32n1668_006:0640a22": "來唯是法身、智相之身，第一義諦，無有世",
    "T32n1668_006:0640a23": "諦境界、離於施作，但隨眾生見聞得益，故",
    "T32n1668_006:0640a24": "說為用。此用復有二種。云何為二？一者",
    "T32n1668_006:0640a25": "依分別事識，凡夫二乘心所見者名為應身，",
    "T32n1668_006:0640a26": "以不知轉識現故，見從外來，取色分齊",
    "T32n1668_006:0640a27": "不能盡知故；二者依於業識，謂諸菩薩從",
    "T32n1668_006:0640a28": "初發意乃至菩薩究竟地，心所見者名為報",
    "T32n1668_006:0640a29": "身，身有無量色、色有無量相、相有無量好，",
    "T32n1668_006:0640b01": "所住依果亦有無量種種莊嚴，隨所示現",
    "T32n1668_006:0640b02": "即無有邊不可窮盡，離分齊相，隨其所",
    "T32n1668_006:0640b03": "應常能住持不毀不失。如是功德皆因諸",
    "T32n1668_006:0640b04": "波羅蜜等無漏行熏，及不思議熏之所成就，",
    "T32n1668_006:0640b05": "具足無量樂相，故說為報。又凡夫所見者是",
    "T32n1668_006:0640b06": "其麁色，隨於六道各見不同，種種異類非受",
    "T32n1668_006:0640b07": "樂相，故說為應。復次初發意菩薩所見者，",
    "T32n1668_006:0640b08": "以深信真如法故，少分而見，知彼色相莊",
    "T32n1668_006:0640b09": "嚴等事，無去無來離於分齊，唯依心現不",
    "T32n1668_006:0640b10": "離真如。然此菩薩猶自分別，以未入法身",
    "T32n1668_006:0640b11": "位故。若得淨心，所見微妙其用轉勝，乃至",
    "T32n1668_006:0640b12": "菩薩地盡，見之究竟。若離業識則無見相，",
    "T32n1668_006:0640b13": "以諸佛法身無有彼此色相迭相見故。問",
    "T32n1668_006:0640b14": "曰：若諸佛法身離於色相者，云何能現色",
    "T32n1668_006:0640b15": "相？答曰：即此法身是色體故能現於色，所",
    "T32n1668_006:0640b16": "謂從本已來色心不二，以色性即智故色",
    "T32n1668_006:0640b17": "體無形，說名智身；以智性即色故，說名法",
    "T32n1668_006:0640b18": "身。遍一切處所現之色無有分齊，隨心能",
    "T32n1668_006:0640b19": "示十方世界。無量菩薩無量報身、無量莊嚴",
    "T32n1668_006:0640b20": "各各差別，皆無分齊而不相妨，此非心識",
    "T32n1668_006:0640b21": "分別能知，以真如自在用義故。",
    "T32n1668_006:0640b22": "論曰：即此文中自在三門。云何為三？一者",
    "T32n1668_006:0640b23": "顯示自體大義門、二者顯示自相大義門、三",
    "T32n1668_006:0640b24": "者顯示自用大義門。初大義中即有二門。云",
    "T32n1668_006:0640b25": "何為二？一者五人平等門、二者時不轉門，",
    "T32n1668_006:0640b26": "是名為二。中大義中即有三門。云何為三？",
    "T32n1668_006:0640b27": "一者圓滿功德門、二者問答決疑門、三者別",
    "T32n1668_006:0640b28": "釋廣說門，是名為三。後大義中自有六門。",
    "T32n1668_006:0640b29": "云何為六？一者本願無盡門、二者離相不著",
    "T32n1668_006:0640c01": "門、三者能所平等門、四者無相現應門、五者",
    "T32n1668_006:0640c02": "隨見麁細門、六者問答決疑門，是名為六。今",
    "T32n1668_006:0640c03": "當作釋，如其次第分明散說，大聰明者應",
    "T32n1668_006:0640c04": "審思擇。復次真如自體相者者，即是總標體",
    "T32n1668_006:0640c05": "相二義。自此已下別釋散說，初說體大。云",
    "T32n1668_006:0640c06": "何名為五人平等門？謂真如自體通於五",
    "T32n1668_006:0640c07": "人，平等平等無差別故。云何名為五種假",
    "T32n1668_006:0640c08": "人？一者凡夫、二者聲聞、三者緣覺、四者菩",
    "T32n1668_006:0640c09": "薩、五者如來，是名為五。如是五名，人自是",
    "T32n1668_006:0640c10": "五，真自唯一。所以者何？真如自體無有增",
    "T32n1668_006:0640c11": "減，亦無大小、亦無有無、亦無中邊、亦無去",
    "T32n1668_006:0640c12": "來，從本已來一自成一，同自作同、厭異捨",
    "T32n1668_006:0640c13": "別，唯一真故。是故諸法真如一相三昧契經",
    "T32n1668_006:0640c14": "中作如是說：譬如金剛作五趣像，五人平",
    "T32n1668_006:0640c15": "等亦復如是，於諸人中無有增減故。如本",
    "T32n1668_006:0640c16": "一切凡夫聲聞緣覺菩薩諸佛無有增減故。",
    "T32n1668_006:0640c17": "云何名為時不轉門？謂真如自體，自然常住",
    "T32n1668_006:0640c18": "決定不變，三際不動四相不遷，寂滅又寂滅、",
    "T32n1668_006:0640c19": "真實又真實故。如本非前際生、非後際滅，",
    "T32n1668_006:0640c20": "畢竟常恒故。",
    "T32n1668_006:0640c21": "已說顯示自體大義門，次說顯示自相大義",
    "T32n1668_006:0640c22": "門。圓滿功德門者其相云何？謂真體中圓滿",
    "T32n1668_006:0640c23": "一切功德無所少故。何等功德？所謂六種",
    "T32n1668_006:0640c24": "性義功德。云何為六？一者大智慧光明義，本",
    "T32n1668_006:0640c25": "覺般若能除無明之闇夜故，於契經中名",
    "T32n1668_006:0640c26": "廣大圓滿殊勝般若實智光明性義。二者遍",
    "T32n1668_006:0640c27": "照法界義，本覺般若照達一法界之源故，",
    "T32n1668_006:0640c28": "於契經中名周遍通達一法界藏自然性義。",
    "T32n1668_006:0640c29": "三者真實識知義，本覺般若遠離虛假之解",
    "T32n1668_006:0641a01": "量故，於契經中名離妄想解決定了知實",
    "T32n1668_006:0641a02": "際實性性義。四者自性清淨心義，本覺般若",
    "T32n1668_006:0641a03": "無量性功德自然本有非得他力，遠離塵",
    "T32n1668_006:0641a04": "累契中實故，於契經中名本有明白離邊",
    "T32n1668_006:0641a05": "中中性義。五者常樂我淨義，本始二覺從無",
    "T32n1668_006:0641a06": "始來遠離四障、圓滿四種自然德故，於契",
    "T32n1668_006:0641a07": "經中名如來正覺自然性德遠離炎幻不修",
    "T32n1668_006:0641a08": "行性義。六者清涼不變自在義，二種本覺譬",
    "T32n1668_006:0641a09": "如明鏡之南北相具隨違故，於契經中名",
    "T32n1668_006:0641a10": "具足隨順逆違無礙陀羅尼全遍性義。是名",
    "T32n1668_006:0641a11": "為六。如本從本已來唯性自滿足一切功",
    "T32n1668_006:0641a12": "德，所謂自體有大智慧光明義故、遍照法",
    "T32n1668_006:0641a13": "界義故、真實識知義故、自性清淨心義故、常",
    "T32n1668_006:0641a14": "樂我淨義故、清涼不變自在義故。廣大圓滿",
    "T32n1668_006:0641a15": "自性本德契經中作如是說：自性功德本數",
    "T32n1668_006:0641a16": "之名有十七者，於初二中各開二種，於次",
    "T32n1668_006:0641a17": "二中各開三種，於後二中如其次第開",
    "T32n1668_006:0641a18": "四三故。復次清淨心地無垢陀羅尼契經中",
    "T32n1668_006:0641a19": "作如是說：自性功德本數之名有二十五",
    "T32n1668_006:0641a20": "者，最後一中開十一故。如是三數別相云",
    "T32n1668_006:0641a21": "何？馬鳴菩薩摩訶衍論本數名字，為欲顯",
    "T32n1668_006:0641a22": "示名略義廣總持相故，是故攝散總立為",
    "T32n1668_006:0641a23": "六。復次所依別本總持說故。復次名字數多",
    "T32n1668_006:0641a24": "迷真實故。以此義故總立為六。言十七",
    "T32n1668_006:0641a25": "者，名字云何？一者大智慧義、二者大光明義、",
    "T32n1668_006:0641a26": "三者遍一法界義、四者照一法界義、五者真",
    "T32n1668_006:0641a27": "實義、六者識義、七者知義、八者自性義、九者",
    "T32n1668_006:0641a28": "清淨義、十者心義、十一者常義、十二者樂義、",
    "T32n1668_006:0641a29": "十三者我義、十四者淨義、十五者不義、十六",
    "T32n1668_006:0641b01": "者變義、十七者自在義，是名十七。言二十",
    "T32n1668_006:0641b02": "五者，名字云何？所謂前數不功德中開八種",
    "T32n1668_006:0641b03": "故，變功德中開二種故。言二變者，一者上",
    "T32n1668_006:0641b04": "流轉變、二者下流轉變。言八不者，中觀論",
    "T32n1668_006:0641b05": "中如分明說。",
    "T32n1668_006:0641b06": "已說有名數量功德分，次說無名過量功德",
    "T32n1668_006:0641b07": "分。本覺體中自性功德無量無邊，離於言量",
    "T32n1668_006:0641b08": "過於心行，以何義故止於數量作如是",
    "T32n1668_006:0641b09": "部？本有功德雖無有量，不出三數，故舉",
    "T32n1668_006:0641b10": "本耳。如本具足如是過於恒沙故。如是無",
    "T32n1668_006:0641b11": "量無邊功德，各各別別有體相耶？唯一心量",
    "T32n1668_006:0641b12": "無別法體，唯一心量終不離心。所以者何？",
    "T32n1668_006:0641b13": "心法雖一而有二種陀羅尼自在用故。云何",
    "T32n1668_006:0641b14": "為二？一者自不離彼陀羅尼自在、二者彼不",
    "T32n1668_006:0641b15": "離自陀羅尼自在，是名為二。如本不離故，如",
    "T32n1668_006:0641b16": "是性德從無始來，一向妙有非遣除法。所",
    "T32n1668_006:0641b17": "以者何？自性自性非他俱故。如本不斷故。",
    "T32n1668_006:0641b18": "如是一切功德唯一自作一終，異自不能",
    "T32n1668_006:0641b19": "作一。所以者何？一法界故。如本不異故。如",
    "T32n1668_006:0641b20": "是深理，一切菩薩、一切二乘、一切凡夫，心不",
    "T32n1668_006:0641b21": "思惟、言不論量，絕之又絕、遠之又遠。如本",
    "T32n1668_006:0641b22": "不思議故。三人非境。當何人之言思境界？唯",
    "T32n1668_006:0641b23": "大覺者乃自軌則。如本佛法故。如是無量性",
    "T32n1668_006:0641b24": "之功德，從具縛地乃至無上大覺智地，具",
    "T32n1668_006:0641b25": "足圓滿無所少闕。所以者何？如是諸德從",
    "T32n1668_006:0641b26": "無始來自然本有，非假緣力而建立故。如",
    "T32n1668_006:0641b27": "本乃至滿足無有所少義故，名為如來藏，",
    "T32n1668_006:0641b28": "亦名如來法身故。",
    "T32n1668_006:0641b29": "已說圓滿功德門，次說問答決疑門。就此",
    "T32n1668_006:0641c01": "門中即有二門。云何為二？一者發起略問",
    "T32n1668_006:0641c02": "難違門、二者發起廣答解釋門。問者難意，其",
    "T32n1668_006:0641c03": "相云何？謂舉說文相違前後雜亂，審其理",
    "T32n1668_006:0641c04": "故。前後之文云何相違？所謂真如決擇分中",
    "T32n1668_006:0641c05": "作如是說：心真如者，即是一法界大總相法",
    "T32n1668_006:0641c06": "門體，所謂心性不生不滅，一切諸法唯依妄",
    "T32n1668_006:0641c07": "念而有差別；若離心念，則無一切境界之",
    "T32n1668_006:0641c08": "相。是故一切法從本已來離言說相、離名",
    "T32n1668_006:0641c09": "字相、離心緣相，畢竟平等、無有變異、不可",
    "T32n1668_006:0641c10": "破壞，唯是一心，故名真如。自相大義決擇分",
    "T32n1668_006:0641c11": "中作如是說：從本已來性自滿足一切功",
    "T32n1668_006:0641c12": "德，所謂自體有大智慧光明義故、遍照法",
    "T32n1668_006:0641c13": "界義故、真實識知義故、自性清淨心義故、常",
    "T32n1668_006:0641c14": "樂我淨義故、清涼不變自在義故。具足如是",
    "T32n1668_006:0641c15": "過於恒沙不離不斷不異不思議佛法，乃至",
    "T32n1668_006:0641c16": "滿足無有所少義故，名為如來藏，亦名如",
    "T32n1668_006:0641c17": "來法身。如是相違，故以為難。如本問曰：上",
    "T32n1668_006:0641c18": "說真如其體平等離一切相，云何復說體有",
    "T32n1668_006:0641c19": "如是種種功德故。",
    "T32n1668_006:0641c20": "已說發起略問難違門，次說發起廣答解釋",
    "T32n1668_006:0641c21": "門。就此門中即有二門。云何為二？一者是",
    "T32n1668_006:0641c22": "總、二者是別。於總門中即有二種。云何為",
    "T32n1668_006:0641c23": "二？一者真如總、二者生滅總。如其次第，說",
    "T32n1668_006:0641c24": "相可見。答曰：雖實有此諸功德義，而無差",
    "T32n1668_006:0641c25": "別之相，等同一味，唯一真如者，即是真如總。",
    "T32n1668_006:0641c26": "謂雖自相大義門中作如是說，具種種德",
    "T32n1668_006:0641c27": "過於恒沙，而是生滅門之界量，非真如門。",
    "T32n1668_006:0641c28": "真如門中無差別相，平等平等一相一味，獨",
    "T32n1668_006:0641c29": "存真如淨法界故。以此義故，無相違過。自",
    "T32n1668_006:0642a01": "此已下作其緣由決斷疑惑。以無分別離",
    "T32n1668_006:0642a02": "分別相是故無二者，真如門中唯有同同、",
    "T32n1668_006:0642a03": "無異異故。自此已下釋生滅總。於此文中",
    "T32n1668_006:0642a04": "即有二種。云何為二？一者是問、二者是答。",
    "T32n1668_006:0642a05": "有廣略故，二重問答不同應知。初重問答",
    "T32n1668_006:0642a06": "其相云何，復以何義得說差別者，即是開",
    "T32n1668_006:0642a07": "問。謂若諸法從本已來，平等平等一味一",
    "T32n1668_006:0642a08": "相，獨存真理無二體者，復有何法而非平",
    "T32n1668_006:0642a09": "等，以之為依建立差別？即是舉異門以疑",
    "T32n1668_006:0642a10": "異門焉。自此已下發起答說決斷此疑，",
    "T32n1668_006:0642a11": "文相可見。以依業識生滅相示者，即是總",
    "T32n1668_006:0642a12": "答。謂真如門中無過恒沙一切染法以為所",
    "T32n1668_006:0642a13": "治，無能治之過於恒沙一切淨法以為對量，",
    "T32n1668_006:0642a14": "是故真如門中作如是說：一切諸法平等平",
    "T32n1668_006:0642a15": "等，一味一相無有二體等焉。而此生滅門中",
    "T32n1668_006:0642a16": "所治染法無量無邊，能治之淨法亦無量無",
    "T32n1668_006:0642a17": "邊，是故生滅門中作如是說：本覺體中具",
    "T32n1668_006:0642a18": "種種德，無量無邊過恒沙等焉。即是大意。",
    "T32n1668_006:0642a19": "次當作釋別別散說。所言依者，即是根本",
    "T32n1668_006:0642a20": "無明住地，一切染法之所依故。所言業者，即",
    "T32n1668_006:0642a21": "是業相。所言識者，轉等諸識。生滅相者，門",
    "T32n1668_006:0642a22": "之總稱。所言示者，相反顯示。此中以字遠",
    "T32n1668_006:0642a23": "流應至於三字，如是三法功德之起當緣",
    "T32n1668_006:0642a24": "由故。已說略說分，次說廣說分。就此分",
    "T32n1668_006:0642a25": "中即有二種。云何為二？一者是問、二者是",
    "T32n1668_006:0642a26": "答。此中問略答廣應知。此云何示者，即是詰",
    "T32n1668_006:0642a27": "問，所謂詰問其所由故。自此已下直答此",
    "T32n1668_006:0642a28": "問。此答釋中即有三種。云何為三？一者自宗",
    "T32n1668_006:0642a29": "正理、二者非道邪行、三者具舉對量，是名為",
    "T32n1668_006:0642b01": "三。如其次第，說相應觀。以一切法本來唯",
    "T32n1668_006:0642b02": "心實無於念者，即是第一自宗正理。所謂",
    "T32n1668_006:0642b03": "法性從無始來唯是一心，無一一法而非",
    "T32n1668_006:0642b04": "心故。而有妄心不覺起念，見諸境界故",
    "T32n1668_006:0642b05": "說無明者，即是第二非道邪行，所謂總舉",
    "T32n1668_006:0642b06": "本上之諸無明住地故。自此已下直顯具舉",
    "T32n1668_006:0642b07": "對量差別。如上所說本覺體中六相功德，各",
    "T32n1668_006:0642b08": "各待觀何等過患，以之為對建立顯示。所",
    "T32n1668_006:0642b09": "謂根本無明熏習一心之海，發起業等種種",
    "T32n1668_006:0642b10": "諸識，隱覆般若實智之明，增長愚癡迷亂之",
    "T32n1668_006:0642b11": "闇，即是不覺無明之界量明以之為對，一",
    "T32n1668_006:0642b12": "心之性寂滅無起，即是本覺惠明之安立德",
    "T32n1668_006:0642b13": "故建立顯示。如本心性無起即是大智慧光",
    "T32n1668_006:0642b14": "明義故故。自此已下顯第二德，文相可見。",
    "T32n1668_006:0642b15": "如是妄心起見達境，一向唯轉虛妄境中，",
    "T32n1668_006:0642b16": "不能通達真實境界。所以者何？真偽相違",
    "T32n1668_006:0642b17": "不契當故。如本若心起見則有不見之相",
    "T32n1668_006:0642b18": "故。自此已下明遍觀義。而真實心離轉見",
    "T32n1668_006:0642b19": "故，通達諸法無所不至，無所不當無所",
    "T32n1668_006:0642b20": "不盡。所以者何？真實智見離能見所見之",
    "T32n1668_006:0642b21": "邊見故。如本心性離見即是遍照法界義故",
    "T32n1668_006:0642b22": "故。自此已下明第三德，所謂若心有動轉",
    "T32n1668_006:0642b23": "相，即是無明熏習氣故虛妄轉明以之為",
    "T32n1668_006:0642b24": "對，心性寂靜無有喧動，正直無有顛倒",
    "T32n1668_006:0642b25": "之解，即是實智之照，隨順道理無倒建立",
    "T32n1668_006:0642b26": "顯示。如本若心有動非真識智故。自此已",
    "T32n1668_006:0642b27": "下顯第四德，所謂妄法從無始來無自體",
    "T32n1668_006:0642b28": "明以之為對，自性清淨本有功德建立顯示。",
    "T32n1668_006:0642b29": "如本無有自性故。自此已下顯第五德，所",
    "T32n1668_006:0642c01": "謂妄法四相之所遷故非常，三種苦俱轉故",
    "T32n1668_006:0642c02": "非樂，二種自在無故非我，一道清淨無故非",
    "T32n1668_006:0642c03": "淨，此四種過以為對量，本覺體中四種功德",
    "T32n1668_006:0642c04": "建立顯示。如本非常非樂非我非淨故。自此",
    "T32n1668_006:0642c05": "已下顯第六德，所謂妄法燒真心故，是故",
    "T32n1668_006:0642c06": "名熱；又是惱亂諸眾生故，是故名惱；破",
    "T32n1668_006:0642c07": "滅變德令不作故，是故衰變；由此事故",
    "T32n1668_006:0642c08": "一切眾生不得自在，是故亦名為不自在。",
    "T32n1668_006:0642c09": "待觀此事以為對故，清涼不變自在之德建",
    "T32n1668_006:0642c10": "立顯示。如本熱惱衰變則不自在故。自此已",
    "T32n1668_006:0642c11": "下顯示無邊功德相義，所謂若所對治染法",
    "T32n1668_006:0642c12": "無量無數，以能治之淨法亦無量無邊故。",
    "T32n1668_006:0642c13": "如本乃至具有過恒沙等妄染之義，對此",
    "T32n1668_006:0642c14": "義故心性無動，則有過恒沙等諸淨功德",
    "T32n1668_006:0642c15": "相義示現故。自此已下結圓滿德，所謂若",
    "T32n1668_006:0642c16": "一心法有動轉相，更前見境有可緣者，能",
    "T32n1668_006:0642c17": "見之心所見之境二差別故，本覺功德則不",
    "T32n1668_006:0642c18": "圓滿。而本性德雖過恒沙，唯一心量終無",
    "T32n1668_006:0642c19": "二體。所以者何？如是諸德悉皆各各不分",
    "T32n1668_006:0642c20": "其體，於一法界其量等故。是故圓滿自性功",
    "T32n1668_006:0642c21": "德，結縛解脫之二位中常恒具足，名為法身，",
    "T32n1668_006:0642c22": "名如來藏。如本若心有起更見前法可念",
    "T32n1668_006:0642c23": "者，則有所少，如是淨法無量功德即是一心，",
    "T32n1668_006:0642c24": "更無所念，是故滿足，名為法身如來之藏",
    "T32n1668_006:0642c25": "故。染淨數量平等決擇，依何契經所解釋",
    "T32n1668_006:0642c26": "耶？所謂文殊師利善巧方便相似譬喻大陀",
    "T32n1668_006:0642c27": "羅尼經。彼契經中如何說耶？謂彼經中作如",
    "T32n1668_006:0642c28": "是說：爾時文殊師利承佛神力，即說嗢拕",
    "T32n1668_006:0642c29": "南頌曰：",
    "T32n1668_006:0643a01": "「譬如阿只多，　　遮那尸帝樹，",
    "T32n1668_006:0643a02": "其果多無數，　　表實有十等；",
    "T32n1668_006:0643a03": "染淨數量等，　　亦應如是知。",
    "T32n1668_006:0643a04": "行者依此喻，　　可了真妄理。」",
    "T32n1668_006:0643a05": "今此經文為明何義？為欲顯示假當待實、",
    "T32n1668_006:0643a06": "真定賴妄，無有獨孤自立法故。所言表者，",
    "T32n1668_006:0643a07": "喻於何法？謂喻妄法。妄假無實，如果外故。",
    "T32n1668_006:0643a08": "所言實者，喻於何法？謂喻真法。真實無假，",
    "T32n1668_006:0643a09": "如果中故。云何名為十種等耶？一者數等",
    "T32n1668_006:0643a10": "表實，契當其數等故；二者塵等表實，細末配",
    "T32n1668_006:0643a11": "其數量等無差別故；三者量等表實，稱量",
    "T32n1668_006:0643a12": "終無差別輕重等故；四者色等表實，挍量",
    "T32n1668_006:0643a13": "同白色故；五者香等表實，熏習其香等故；六",
    "T32n1668_006:0643a14": "者味等表實，噉食無差別故；七者觸等表",
    "T32n1668_006:0643a15": "實，觸身等無差別故；八者本等表實，同",
    "T32n1668_006:0643a16": "依樹木出故；九者俱等表實，一時無前後",
    "T32n1668_006:0643a17": "故；十者同等，終一味故。是名十等。舉喻合",
    "T32n1668_006:0643a18": "法說相明故，不須重釋。復次若鈍根者不",
    "T32n1668_006:0643a19": "達此事，依功德黑暗之譬喻應知等意。",
    "T32n1668_006:0643a20": "已說顯示自相大義門，次說顯示自用大義",
    "T32n1668_006:0643a21": "門。此中六門，如其次第應審觀察。言本願",
    "T32n1668_006:0643a22": "無盡門者，清淨僧那阿世耶廣大圓滿無邊",
    "T32n1668_006:0643a23": "際故。謂諸如來無量無邊不可思議不可稱",
    "T32n1668_006:0643a24": "量微塵數劫中，興十方世界之微塵數量",
    "T32n1668_006:0643a25": "大慈悲心海，修十方世界之微塵數量大圓",
    "T32n1668_006:0643a26": "滿因海，攝十方世界之微塵數量一切眾生",
    "T32n1668_006:0643a27": "海，立十方世界之微塵數量廣大誓願海，成",
    "T32n1668_006:0643a28": "十方世界之微塵數量大自在果海故。所以",
    "T32n1668_006:0643a29": "者何？以如實知同一無異相續義故。如本",
    "T32n1668_006:0643b01": "復次真如用者，所謂諸佛如來本在因地發",
    "T32n1668_006:0643b02": "大慈悲修諸波羅蜜，攝化眾生立大誓願，",
    "T32n1668_006:0643b03": "盡欲度脫等眾生界，亦不限劫數盡於未",
    "T32n1668_006:0643b04": "來，以取一切眾生如己身故故。",
    "T32n1668_006:0643b05": "已說本願無盡門，次說離相不著門。言離",
    "T32n1668_006:0643b06": "相不著門者，於所作中遠離所作不生著",
    "T32n1668_006:0643b07": "故。謂諸如來雖發無量無邊大悲，攝化一切",
    "T32n1668_006:0643b08": "恒沙眾生，而諸如來無一一佛而攝生故。所",
    "T32n1668_006:0643b09": "以者何？如實了知一切眾生及與自身，唯",
    "T32n1668_006:0643b10": "一真如唯一法身，無有增減無差別故。如",
    "T32n1668_006:0643b11": "本而亦不取眾生相。此以何義？謂如實",
    "T32n1668_006:0643b12": "知一切眾生及與己身真如平等故。",
    "T32n1668_006:0643b13": "已說離相不著門，次說能所平等門。言能",
    "T32n1668_006:0643b14": "所平等門者，人法體用理智平等無差別",
    "T32n1668_006:0643b15": "故。謂法身應化之三身，及實實假假之二理，",
    "T32n1668_006:0643b16": "平等一體無差別故。自性本身及枝末身，",
    "T32n1668_006:0643b17": "一等一體無差別故。能證正智所證如理，",
    "T32n1668_006:0643b18": "平等一體無差別故。以一體故無有二體，",
    "T32n1668_006:0643b19": "無二體故亦無一體，無二無一亦無無耳。",
    "T32n1668_006:0643b20": "以此義故，自然本性具足功德不假他力。",
    "T32n1668_006:0643b21": "甚深極妙契經中作如是說：爾時文殊師",
    "T32n1668_006:0643b22": "利即白佛言：「云何名為異異異相？云何名",
    "T32n1668_006:0643b23": "為同同同相？」佛言：「所言異異異相者，即是無",
    "T32n1668_006:0643b24": "明。所言同同同相者，即是明法。如是二法",
    "T32n1668_006:0643b25": "如牛兩角對治之相，非消融體如兩空絕，",
    "T32n1668_006:0643b26": "是故此二法名曰為非觀偽法於此。」文殊",
    "T32n1668_006:0643b27": "師利即承佛神力，即從坐起白佛言：「世尊！",
    "T32n1668_006:0643b28": "云何名為非觀偽法？其相可說耶、不可說",
    "T32n1668_006:0643b29": "耶？以何為門應覺知耶？」爾時世尊即告文",
    "T32n1668_006:0643c01": "殊師利言：「我諸一切契經海中作如是說：異",
    "T32n1668_006:0643c02": "者無明、同者明者，為欲度脫愚癡凡夫權",
    "T32n1668_006:0643c03": "作此說。而今日為汝真實言說。文殊師利！",
    "T32n1668_006:0643c04": "所言非觀偽法者，同異歸同、同同歸空、空",
    "T32n1668_006:0643c05": "空歸絕。」乃至廣說故。如本以有如是大方",
    "T32n1668_006:0643c06": "便智除滅無明，見本法身自然而有不思",
    "T32n1668_006:0643c07": "議業種種之用，即與真如等遍一切處故。",
    "T32n1668_006:0643c08": "已說能所平等門，次說無相現應門。言無",
    "T32n1668_006:0643c09": "相現應門者，自性身體空寂無像，能現諸",
    "T32n1668_006:0643c10": "像。譬如兔角自體空無，善能出生一切角",
    "T32n1668_006:0643c11": "故。謂法身佛唯是一一、唯是寂寂，亦非一",
    "T32n1668_006:0643c12": "一、亦非寂寂，心行處滅、言語道斷，滅滅斷",
    "T32n1668_006:0643c13": "斷，唯阿作阿故。所以者何？諸佛如來唯自自",
    "T32n1668_006:0643c14": "身，無他身故。而諸眾生見聞得益，自心量",
    "T32n1668_006:0643c15": "中獲得利益，法身體中無有關故。如本又",
    "T32n1668_006:0643c16": "亦無有用相可得。何以故？謂諸佛如來唯是",
    "T32n1668_006:0643c17": "法身、智相之身，第一義諦無有世諦境界，",
    "T32n1668_006:0643c18": "離於施作，但隨眾生見聞得益，故說為用",
    "T32n1668_006:0643c19": "故。",
    "T32n1668_006:0643c20": "已說無相現應門，次說隨見麁細門。就此",
    "T32n1668_006:0643c21": "門中即有二門。云何為二？一者應身用相",
    "T32n1668_006:0643c22": "差別門、二者報身用相差別門。初門云何？所",
    "T32n1668_006:0643c23": "謂一切凡夫二乘，不能了達一切諸法唯",
    "T32n1668_006:0643c24": "一心之量甚深宗故，依遍分別妄想事識，",
    "T32n1668_006:0643c25": "見應化身作外量解，不能通達無有分",
    "T32n1668_006:0643c26": "界，分分轉故。如本此用有二種。云何為二？",
    "T32n1668_006:0643c27": "一者依分別事識凡夫二乘心所見者名為",
    "T32n1668_006:0643c28": "應身，以不知轉識現故，見從外來取色分",
    "T32n1668_006:0643c29": "齊，不能盡知故故。次門云何？所謂從初",
    "T32n1668_006:0644a01": "信解乃至金剛一切菩薩，明了通達一切",
    "T32n1668_006:0644a02": "諸法唯一心量甚深宗故，依彼業識見報身",
    "T32n1668_006:0644a03": "佛，作唯識解，通達依正無分齊故。如本",
    "T32n1668_006:0644a04": "二者依於業識，謂諸菩薩從初發意，乃至",
    "T32n1668_006:0644a05": "菩薩究竟地心所見者名為報身，身有無",
    "T32n1668_006:0644a06": "量色、色有無量相、相有無量好、所住依果",
    "T32n1668_006:0644a07": "亦有無量種種莊嚴，隨所示現即無有邊",
    "T32n1668_006:0644a08": "不可窮盡離分齊相，隨其所應常能住",
    "T32n1668_006:0644a09": "持不毀不失故。自此已下顯示報應之差別",
    "T32n1668_006:0644a10": "相。所言報者，具勝妙因受極樂果。自然自",
    "T32n1668_006:0644a11": "在決定安樂、遠離苦相，故名為報。如本如",
    "T32n1668_006:0644a12": "是功德皆因諸波羅蜜等無漏行熏及不思",
    "T32n1668_006:0644a13": "議熏之所成就，具足無量樂相，故說為報",
    "T32n1668_006:0644a14": "故。所言應者，隨順機根而不相違，隨時",
    "T32n1668_006:0644a15": "隨處隨趣出現，非安樂相，故名為應。如本",
    "T32n1668_006:0644a16": "又凡夫所見者是其麁色，隨於六道各見不",
    "T32n1668_006:0644a17": "同種種異類非受樂相，故說為應故。自此",
    "T32n1668_006:0644a18": "已下更作重釋明前所說，所謂位位各各",
    "T32n1668_006:0644a19": "見佛增減別故。此義云何？若三賢位諸菩薩",
    "T32n1668_006:0644a20": "者，信真如故，分見報身，觀知色相無分際",
    "T32n1668_006:0644a21": "量，而此菩薩不能離脫分別之心。所以者",
    "T32n1668_006:0644a22": "何？以未得入真如位故。如本復次初發意",
    "T32n1668_006:0644a23": "菩薩所見者，以深樂信真如法故，少分而",
    "T32n1668_006:0644a24": "見，知彼色相莊嚴等事無來無去，離於分",
    "T32n1668_006:0644a25": "齊，唯依心現不離真如。然此菩薩猶自分",
    "T32n1668_006:0644a26": "別，以未入法身位故故。若得十地諸菩薩",
    "T32n1668_006:0644a27": "者，如其次第轉勝究竟。如本若得淨心所",
    "T32n1668_006:0644a28": "見微妙其用轉勝，乃至菩薩地盡見之究",
    "T32n1668_006:0644a29": "竟故。若佛果中業識本種無所有故，能見",
    "T32n1668_006:0644b01": "所見亦復空無。所以者何？一切諸佛真如真",
    "T32n1668_006:0644b02": "如平等平等，法身法身平等平等，無此無彼、",
    "T32n1668_006:0644b03": "無我無他、無大無小、無高無下、無無無",
    "T32n1668_006:0644b04": "有，戲論都盡、慮知亦空，唯一大空真如本智，",
    "T32n1668_006:0644b05": "服遮伽利娑那提衣，於鍵尸多陀摩宮，自",
    "T32n1668_006:0644b06": "性身坐獨存無二故。如本若離業識則無",
    "T32n1668_006:0644b07": "見相，以諸佛法身無有彼此色相迭相見",
    "T32n1668_006:0644b08": "故。何故應身章中作如是說：依分別事",
    "T32n1668_006:0644b09": "識而見彼佛。報身章中作如是說：依於業",
    "T32n1668_006:0644b10": "識而見彼佛。為欲顯示隨識麁細，所見佛",
    "T32n1668_006:0644b11": "身隨麁細故。",
    "T32n1668_006:0644b12": "已說隨見麁細門，次說問答決疑門。於此",
    "T32n1668_006:0644b13": "有二。云何為二？一者是問、二者是答。答說",
    "T32n1668_006:0644b14": "分中即有五門。云何為五？一者法身出現色",
    "T32n1668_006:0644b15": "相門、二者顯示智身形相門、三者顯示法身",
    "T32n1668_006:0644b16": "形相門、四者廣大圓滿無際門、五者不可思",
    "T32n1668_006:0644b17": "議殊勝門，是名為五。如其次第說相可觀。",
    "T32n1668_006:0644b18": "問者意樂其相云何？所謂問者作如是疑：",
    "T32n1668_006:0644b19": "剋其法身真實自體，湛湛慮絕寂寂名斷，色",
    "T32n1668_006:0644b20": "相作業由誰而有？無相現應決擇分中作如",
    "T32n1668_006:0644b21": "是說：法身無相能現色相。若能出現種種",
    "T32n1668_006:0644b22": "色相，不可言說法身空寂離色像域。如是",
    "T32n1668_006:0644b23": "疑故，發起此問。如本問曰：若諸佛法身離於",
    "T32n1668_006:0644b24": "色相者，云何能現色相故。自此已下即決",
    "T32n1668_006:0644b25": "此疑。言法身出現色相門者，自性法身能",
    "T32n1668_006:0644b26": "為色相作所依止，善出色相無障礙故。",
    "T32n1668_006:0644b27": "所以者何？能依色法、所依心法，從無始來平",
    "T32n1668_006:0644b28": "等平等無有二體，唯一心量故。如本答曰：",
    "T32n1668_006:0644b29": "即此法身是色體故，能現於色，所謂從本已",
    "T32n1668_006:0644c01": "來色心不二故。言顯示智身形相門者，以",
    "T32n1668_006:0644c02": "智攝色，無一一色而非智故，說名智身。如",
    "T32n1668_006:0644c03": "本以色性即智故，色體無形說名智身故。",
    "T32n1668_006:0644c04": "言顯示法身形相門者，以色攝智，無一一",
    "T32n1668_006:0644c05": "智而非色故，說名法身。如本以智性即色",
    "T32n1668_006:0644c06": "故說名法身故。言廣大圓滿無際門者，如",
    "T32n1668_006:0644c07": "是二身所現色相，等遍一切眾生界、一切非",
    "T32n1668_006:0644c08": "情界、一切虛空界、一切涅盤界、一切如來界",
    "T32n1668_006:0644c09": "中，無所不通、無所不至、無所不當、無",
    "T32n1668_006:0644c10": "所不會、無所不作，亦無分際、亦無障礙，",
    "T32n1668_006:0644c11": "純純一一無相亂故。如本遍一切處所現",
    "T32n1668_006:0644c12": "之色無有分際，隨心能示十方世界無量",
    "T32n1668_006:0644c13": "菩薩、無量報身、無量莊嚴各各差別，皆無分",
    "T32n1668_006:0644c14": "際而不相妨故。言不可思議殊勝門者，如",
    "T32n1668_006:0644c15": "是業用甚深極妙獨尊殊勝，非凡夫二乘之",
    "T32n1668_006:0644c16": "所能知故。如本此非心識分別能知，以真",
    "T32n1668_006:0644c17": "如自在用義故故。如是三種甚深大義，二種",
    "T32n1668_006:0644c18": "門中云何安立？謂真如門中三種大義者，唯",
    "T32n1668_006:0644c19": "各立一，無雙立故。若生滅門中三種大義",
    "T32n1668_006:0644c20": "者，三種大義具足雙立，無前後故。以之為",
    "T32n1668_006:0644c21": "別。是故大印陀羅網譬喻契經中作如是",
    "T32n1668_006:0644c22": "說：有體大義無相及用，有相大義無體及",
    "T32n1668_006:0644c23": "用，有用大義無體及相。如是三大有第一",
    "T32n1668_006:0644c24": "一、無第二一。復次有體大義當有相用，",
    "T32n1668_006:0644c25": "有相大義當有體用，有用大義當有體",
    "T32n1668_006:0644c26": "相。如是三大隨有第一一、有第二一，不",
    "T32n1668_006:0644c27": "相捨離故。餘種種相，結總持決擇分中自當",
    "T32n1668_006:0644c28": "理明。",
    "T32n1668_006:0644c29": "已說顯示三種大義門，次說門自入門破異",
    "T32n1668_006:0645a01": "門。",
    "T32n1668_006:0645a02": "本曰：復次顯示從生滅門即入真如門，",
    "T32n1668_006:0645a03": "所謂推求五陰色之與心六塵境界，畢竟無",
    "T32n1668_006:0645a04": "念，以心無形相，十方求之終不可得。如人",
    "T32n1668_006:0645a05": "迷故謂東為西，方實不轉。眾生亦爾，無明",
    "T32n1668_006:0645a06": "迷故謂心為念，心實不動。若能觀察知心",
    "T32n1668_006:0645a07": "無起，即得隨順入真如門故。",
    "T32n1668_006:0645a08": "論曰：今此論文為明何義？為欲對治廣狹",
    "T32n1668_006:0645a09": "大小諸異執故。云何異執？謂有眾生作如",
    "T32n1668_006:0645a10": "是執：一法界心是其本法，亦廣亦大；真妄二",
    "T32n1668_006:0645a11": "門是其末法，亦狹亦小。為欲對治此執著",
    "T32n1668_006:0645a12": "故作如是說。門亦所入，與本量等。復次為",
    "T32n1668_006:0645a13": "欲顯示真如門中無有為法差別相故。復",
    "T32n1668_006:0645a14": "次為欲顯示空五陰智，如所空陰自體空",
    "T32n1668_006:0645a15": "無，以此能空所空皆空，為入真如平等門",
    "T32n1668_006:0645a16": "故。復次為欲顯示生滅門假、真如門實故。",
    "T32n1668_006:0645a17": "如本復次顯示從生滅門即入真如門，所",
    "T32n1668_006:0645a18": "謂推求五陰色之與心六塵境界畢竟無念，",
    "T32n1668_006:0645a19": "以心無形相十方求之終不可得故。以何",
    "T32n1668_006:0645a20": "義故？譬喻門中東方喻覺、西方喻念，為欲",
    "T32n1668_006:0645a21": "顯示本覺般若出現清淨智慧光明，照耀",
    "T32n1668_006:0645a22": "幽冥生死暗夜。譬如日輪出現已訖，發淨光",
    "T32n1668_006:0645a23": "明破世間闇。無明住地出生種種染法眷",
    "T32n1668_006:0645a24": "屬，隱覆無量無漏之性清淨慧明。譬如日",
    "T32n1668_006:0645a25": "輪隱沒已訖，發大暗夜障覆分別了知清淨",
    "T32n1668_006:0645a26": "明故。如本如人迷故謂東為西，方實不轉。",
    "T32n1668_006:0645a27": "眾生亦爾，無明迷故謂心為念，心實不動故。",
    "T32n1668_006:0645a28": "自此已下明得益相，謂有眾生了知心法",
    "T32n1668_006:0645a29": "無有能起所起別相，即得成就真如隨順，",
    "T32n1668_006:0645b01": "即得成就真如得入，無有隨順、無得入",
    "T32n1668_006:0645b02": "故。如本若能觀察知心無起，即得隨順入",
    "T32n1668_006:0645b03": "真如門故故。",
    "T32n1668_006:0645b04": "已說門自入門破異門，次說對治邪執正解",
    "T32n1668_006:0645b05": "門。",
    "T32n1668_006:0645b06": "本曰：對治邪執者，一切邪執皆依我見，若",
    "T32n1668_006:0645b07": "離於我則無邪執。是我見有二種。云何為",
    "T32n1668_006:0645b08": "二？一者人我見、二者法我見。人我見者，依",
    "T32n1668_006:0645b09": "諸凡夫，說有五種。云何為五？一者聞修多",
    "T32n1668_006:0645b10": "羅說如來法身畢竟寂寞猶如虛空，以其",
    "T32n1668_006:0645b11": "不知為破著故，即謂虛空是如來性。云何",
    "T32n1668_006:0645b12": "對治？明虛空相是其妄法，體無不實，以對",
    "T32n1668_006:0645b13": "色故有，是可見相令心生滅，以一切色法",
    "T32n1668_006:0645b14": "本來是心實無外色，若無色者則無虛空",
    "T32n1668_006:0645b15": "之相。所謂一切境界唯心，妄起故有；若心",
    "T32n1668_006:0645b16": "離於妄動，則一切境界滅。唯一真心無所",
    "T32n1668_006:0645b17": "不遍，此謂如來廣大性智究竟之義，非如",
    "T32n1668_006:0645b18": "虛空相故。二者聞修多羅說世間諸法畢竟",
    "T32n1668_006:0645b19": "體空，乃至涅盤真如之法亦畢竟空，從本已",
    "T32n1668_006:0645b20": "來自空離一切相，以不知為破著故，即",
    "T32n1668_006:0645b21": "謂真如涅盤之性唯是其空。云何對治？明真",
    "T32n1668_006:0645b22": "如法身自體不空，具足無量性功德故。三",
    "T32n1668_006:0645b23": "者聞修多羅說如來之藏無有增減，體備",
    "T32n1668_006:0645b24": "一切功德之法，以不解故，即謂如來之藏",
    "T32n1668_006:0645b25": "有色心法自相差別。云何對治？以唯依真",
    "T32n1668_006:0645b26": "如義說，故因生滅染義示現說差別故。四",
    "T32n1668_006:0645b27": "者聞修多羅說一切世間生死染法皆依如",
    "T32n1668_006:0645b28": "來藏而有，一切諸法不離真如，以不解故，",
    "T32n1668_006:0645b29": "謂如來藏自體具有一切世間生死等法。云",
    "T32n1668_006:0645c01": "何對治？以如來藏從本已來唯有過恒沙",
    "T32n1668_006:0645c02": "等諸淨功德，不離不斷不異真如義故。以過",
    "T32n1668_006:0645c03": "恒沙等煩惱染法唯是妄有，性自本無，從無",
    "T32n1668_006:0645c04": "始世來未曾與如來藏相應故。若如來藏",
    "T32n1668_006:0645c05": "體有妄法，而使證會永息妄者，則無是處",
    "T32n1668_006:0645c06": "故。五者聞修多羅說依如來藏故有生",
    "T32n1668_006:0645c07": "死，依如來藏故得涅盤，以不解故，謂眾",
    "T32n1668_006:0645c08": "生有始，以見始故。復謂如來所得涅盤有",
    "T32n1668_006:0645c09": "其終盡，還作眾生。云何對治？以如來藏無",
    "T32n1668_006:0645c10": "前際故，無明之相亦無有始。若說三界外",
    "T32n1668_006:0645c11": "更有眾生始起者，即是外道經說。又如來",
    "T32n1668_006:0645c12": "藏無有後際，諸佛所得涅盤與之相應，則",
    "T32n1668_006:0645c13": "無後際故。法我見者，依二乘鈍根故，如來",
    "T32n1668_006:0645c14": "但為說人無我，以說不究竟，見有五陰生",
    "T32n1668_006:0645c15": "滅之法，怖畏生死妄取涅盤。云何對治？以",
    "T32n1668_006:0645c16": "五陰法自性不生則無有滅，本來涅盤故。",
    "T32n1668_006:0645c17": "復次究竟離妄執者，當知染法淨法皆悉相",
    "T32n1668_006:0645c18": "待，無有自相可說。是故一切法，從本已來",
    "T32n1668_006:0645c19": "非色非心、非智非識、非有非無，畢竟不可",
    "T32n1668_006:0645c20": "說相。而有言說者，當知如來善巧方便，假",
    "T32n1668_006:0645c21": "以言說引導眾生，其旨趣者皆為離念歸",
    "T32n1668_006:0645c22": "於真如，以念一切法令心生滅不入實",
    "T32n1668_006:0645c23": "智故。",
    "T32n1668_006:0645c24": "論曰：即此文中自有四門。云何為四？一者",
    "T32n1668_006:0645c25": "顯示根本總相門、二者顯示人見對治門、三",
    "T32n1668_006:0645c26": "者顯示法見對治門、四者顯示俱非絕離門，",
    "T32n1668_006:0645c27": "是名為四。言顯示根本總相門者，無量無",
    "T32n1668_006:0645c28": "邊過恒沙數一切邪道，無量無邊過恒沙數",
    "T32n1668_006:0645c29": "一切定執，皆以我見為自所依，出生增長，",
    "T32n1668_006:0646a01": "更無有餘為此邪執作根本故。是故無明",
    "T32n1668_006:0646a02": "住地無邊際契經中作如是說：一切無量種",
    "T32n1668_006:0646a03": "種虛妄邪論之海，以我見岳為依而轉。譬",
    "T32n1668_006:0646a04": "如一切無量無邊種種林樹、種種草木，皆悉",
    "T32n1668_006:0646a05": "以山為依而轉故。如本對治邪執者一切",
    "T32n1668_006:0646a06": "邪執皆依我見，若離於我則無邪執。是我",
    "T32n1668_006:0646a07": "見有二種。云何為二？一者人我見、二者法",
    "T32n1668_006:0646a08": "我見故。",
    "T32n1668_006:0646a09": "已說顯示根本總相門、次說顯示人見對治",
    "T32n1668_006:0646a10": "門。言顯示人見對治門者，直為對治邪定",
    "T32n1668_006:0646a11": "聚及不定聚一切凡夫謬執過失，生勝妙解",
    "T32n1668_006:0646a12": "故。五種人見治障別相，文相明故不須重",
    "T32n1668_006:0646a13": "釋。復次無大要故。如本人我見者，依諸凡",
    "T32n1668_006:0646a14": "夫說有五種，乃至廣說。又如來藏無有後",
    "T32n1668_006:0646a15": "際，諸佛所得涅盤與之相應則無後際故",
    "T32n1668_006:0646a16": "故。",
    "T32n1668_006:0646a17": "已說顯示人見對治門，次說顯示法見對治",
    "T32n1668_006:0646a18": "門。言顯示法見對治門者，直為對治二乘",
    "T32n1668_006:0646a19": "眾生實有過失，令得成就法空大理故。二",
    "T32n1668_006:0646a20": "種法見治障別相，文相明故不須重釋。如",
    "T32n1668_006:0646a21": "本法我見者依二乘鈍根故，如來但為說",
    "T32n1668_006:0646a22": "人無我，乃至廣說，則無有滅，本來涅盤故故。",
    "T32n1668_006:0646a23": "已說顯示法見對治門，次說顯示俱非絕離",
    "T32n1668_006:0646a24": "門。言顯示俱非絕離門者，若有眾生除遣",
    "T32n1668_006:0646a25": "二執、證得二空，通達諸法言語道斷心行處",
    "T32n1668_006:0646a26": "滅，斷斷照寂滅滅慮止無所達故。如本復",
    "T32n1668_006:0646a27": "次究竟離妄執者，當知染法淨法皆悉相待，",
    "T32n1668_006:0646a28": "無有自相可說。是故一切法從本已來，非",
    "T32n1668_006:0646a29": "色非心、非智非識、非有非無，畢竟不可說",
    "T32n1668_006:0646b01": "相，乃至廣說，令心生滅不入實智故故。",
    "T32n1668_006:0646b02": "釋摩訶衍論卷第六"
}