{
    "T14n0489_018:0746b08": "佛說除蓋障菩薩所問經卷第十",
    "T14n0489_018:0746b09": "八",
    "T14n0489_018:0746b10": "西天譯經三藏朝散大夫試鴻臚",
    "T14n0489_018:0746b11": "卿傳梵大師賜紫沙門臣法護等",
    "T14n0489_018:0746b12": "奉　詔譯",
    "T14n0489_018:0746b13": "「復次，善男子！菩薩若修十種法者，即得淨命。",
    "T14n0489_018:0746b14": "何等為十？一者、遠離諂求利養；二者、遠離『為",
    "T14n0489_018:0746b15": "利養故，矯現其相』；三者、遠離『為利養故，虛言",
    "T14n0489_018:0746b16": "激誘』；四者、遠離惡求利養；五者、遠離非法利",
    "T14n0489_018:0746b17": "養；六者、遠離不淨利養；七者、不耽著利養；八",
    "T14n0489_018:0746b18": "者、不染愛利養；九者、不為利養故心生熱惱；",
    "T14n0489_018:0746b19": "十者、得如法利養而生喜足。「善男子！云何是",
    "T14n0489_018:0746b20": "菩薩善能遠離諂求利養？謂若菩薩不以利",
    "T14n0489_018:0746b21": "養因緣故，而身、語、心行於諂曲。身不行諂者，",
    "T14n0489_018:0746b22": "菩薩若見施主及助施者，而不故意『策發威",
    "T14n0489_018:0746b23": "儀，徐緩安詳舉足進步，端審前視；或復起於",
    "T14n0489_018:0746b24": "厭惡而視；或作寂住，無發悟視』，此即名為身",
    "T14n0489_018:0746b25": "不行諂。語不行諂者，菩薩不以利養因緣故，",
    "T14n0489_018:0746b26": "發徐緩語，及柔軟語、愛樂之語或隨順語，此",
    "T14n0489_018:0746b27": "即名為語不行諂。心不行諂者，菩薩若見施",
    "T14n0489_018:0746b28": "主及助施者，以其利養召命之時，而不『語現",
    "T14n0489_018:0746b29": "少欲，心起貪愛，內懷熱惱』，此即名為心不行",
    "T14n0489_018:0746c01": "諂。如是等名為菩薩善能遠離諂求利養。「云",
    "T14n0489_018:0746c02": "何是善能遠離『為利養故，矯現其相』？謂若菩",
    "T14n0489_018:0746c03": "薩雖為衣服、應器、病緣醫藥，及餘資具之所",
    "T14n0489_018:0746c04": "逼迫，以虛矯故，終不發言求彼施主及助施",
    "T14n0489_018:0746c05": "者，是為菩薩善能遠離『為利養故，矯現其相』。",
    "T14n0489_018:0746c06": "「云何是善能遠離『為利養故，虛言激誘』？謂若",
    "T14n0489_018:0746c07": "菩薩或見施主及助施者，不發是言：『某甲施",
    "T14n0489_018:0746c08": "主持如是物惠施於我，而彼以我持戒、多聞、",
    "T14n0489_018:0746c09": "少欲知足，是故以種種物而特見施，我亦",
    "T14n0489_018:0746c10": "為其起悲愍心、作饒益事，攝受於彼，而乃受",
    "T14n0489_018:0746c11": "之。』是為菩薩善能遠離『為利養故，虛言激誘』。",
    "T14n0489_018:0746c12": "「云何是善能遠離惡求利養？謂若菩薩不為",
    "T14n0489_018:0746c13": "求利養故，身心行惡。身行惡者：所謂往來馳",
    "T14n0489_018:0746c14": "走奔競，歷諸艱苦，破毀淨戒；心行惡者：為利",
    "T14n0489_018:0746c15": "養故，見餘同梵行者得利養已，而於彼所生",
    "T14n0489_018:0746c16": "損害心——是為菩薩善能遠離惡求利養。「云何",
    "T14n0489_018:0746c17": "是善能遠離非法利養？謂若菩薩不以斗秤",
    "T14n0489_018:0746c18": "而行欺誑，他所委信亦不侵取，復無奸惡積",
    "T14n0489_018:0746c19": "蓄財利，是為菩薩善能遠離非法利養。「云何",
    "T14n0489_018:0746c20": "是善能遠離不淨利養？謂若菩薩於利養中，",
    "T14n0489_018:0746c21": "若窣覩波物，若法、若僧所有諸物，不與不許，",
    "T14n0489_018:0746c22": "菩薩知已，悉不受之，是為菩薩善能遠離不",
    "T14n0489_018:0746c23": "淨利養。「云何是不耽著利養？謂若菩薩雖得",
    "T14n0489_018:0746c24": "利養，不為自己之所攝屬，亦不自謂我所富",
    "T14n0489_018:0746c25": "足，復無積聚。時能普施諸餘沙門、婆羅門等，",
    "T14n0489_018:0746c26": "及父母、親屬、朋友、知識，或復以時己所受用，",
    "T14n0489_018:0746c27": "是為菩薩不耽著利養。「云何是不染愛利養？",
    "T14n0489_018:0746c28": "謂若菩薩雖所受用，不生種種染愛之心，是",
    "T14n0489_018:0746c29": "為菩薩不染愛利養。「云何是不為利養故心",
    "T14n0489_018:0747a01": "生熱惱？謂若菩薩或於不得利養之時，心不",
    "T14n0489_018:0747a02": "生苦，亦無熱惱，而復於彼施主及助施者，不",
    "T14n0489_018:0747a03": "起嫌惡棄捨之心，是為菩薩不為利養故心",
    "T14n0489_018:0747a04": "生熱惱。「云何是得如法利養而生喜足？謂若",
    "T14n0489_018:0747a05": "菩薩或隨僧次得其如法利養之時，如來許",
    "T14n0489_018:0747a06": "可，諸菩薩眾復不呵責，聖賢稱讚，同梵行者",
    "T14n0489_018:0747a07": "亦不譏毀，如是受已，生喜足心，是為菩薩得",
    "T14n0489_018:0747a08": "如法利養而生喜足。善男子！菩薩若修如是",
    "T14n0489_018:0747a09": "十種法者，即得淨命。「又，善男子！菩薩若修十",
    "T14n0489_018:0747a10": "種法者，心無懈倦。何等為十？一者、為利諸有",
    "T14n0489_018:0747a11": "情故久處生死而無懈倦；二者、為利諸有情",
    "T14n0489_018:0747a12": "故受生死苦而無懈倦；三者、為諸有情作利",
    "T14n0489_018:0747a13": "益故而無懈倦；四者、施作有情諸善事業而",
    "T14n0489_018:0747a14": "無懈倦；五者、為於有情諸所作事而無懈倦；",
    "T14n0489_018:0747a15": "六者、為求聲聞乘人說彼道法而無懈倦；七",
    "T14n0489_018:0747a16": "者、不於聲聞人前言不信彼法；八者、成辦菩",
    "T14n0489_018:0747a17": "提分法而無懈倦；九者、圓滿菩提資糧而無",
    "T14n0489_018:0747a18": "懈倦；十者、不取證涅槃不起趣向涅槃意樂。",
    "T14n0489_018:0747a19": "菩薩以是緣故，即能趣向菩提，漸近菩提取",
    "T14n0489_018:0747a20": "證菩提。善男子！菩薩若修如是十種法者，心",
    "T14n0489_018:0747a21": "無懈倦。「又，善男子！菩薩若修十種法者，能行",
    "T14n0489_018:0747a22": "一切如來教勅。何等為十？一者、勤修不放逸",
    "T14n0489_018:0747a23": "行，離諸放逸故；二者、具善律儀，身不行惡故；",
    "T14n0489_018:0747a24": "三者、具善律儀，語不行惡故；四者、具善律儀，",
    "T14n0489_018:0747a25": "意不行惡故；五者、恐畏他世，盡斷諸惡故；六",
    "T14n0489_018:0747a26": "者、說如理語，離非理語故；七者、宣正法語，離",
    "T14n0489_018:0747a27": "非法語故；八者、離不善業，修善業故；九者、常",
    "T14n0489_018:0747a28": "於如來教中不說過惡，離諸煩惱穢惡毒故；",
    "T14n0489_018:0747a29": "十者、隨順守護如來正法，防禦一切不善法",
    "T14n0489_018:0747b01": "故。善男子！菩薩若修如是十種法者，能行一",
    "T14n0489_018:0747b02": "切如來教勅。「又，善男子！菩薩若修十種法者，",
    "T14n0489_018:0747b03": "得面相󰭅怡離諸顰蹙。何等為十？一者、諸根",
    "T14n0489_018:0747b04": "勝妙；二者、諸根清淨；三者、諸根無缺；四者、諸",
    "T14n0489_018:0747b05": "根無垢；五者、諸根潔白；六者、遠離瞋恚；七者、",
    "T14n0489_018:0747b06": "遠離隨眠；八者、遠離纏縛；九者、遠離結恨；十",
    "T14n0489_018:0747b07": "者、遠離忿怒。善男子！菩薩若修如是十種法",
    "T14n0489_018:0747b08": "者，得面相熙怡離諸顰蹙。」",
    "T14n0489_018:0747b09": "爾時，除蓋障菩薩白佛言：「世尊！如我解佛所",
    "T14n0489_018:0747b10": "說之義，由諸根清淨故，菩薩即得面相熙怡，",
    "T14n0489_018:0747b11": "由斷諸煩惱故，得離顰蹙。」佛言：「如是，如是。善",
    "T14n0489_018:0747b12": "男子！由諸根清淨故，菩薩即得面相熙怡，由",
    "T14n0489_018:0747b13": "斷諸煩惱故得離顰蹙。「又，善男子！菩薩若修",
    "T14n0489_018:0747b14": "十種法者，即得多聞。何等為十？一者、如實了",
    "T14n0489_018:0747b15": "知於生死中貪火熾然；二者、如實了知瞋火",
    "T14n0489_018:0747b16": "增盛；三者、如實了知癡火昏亂；四者、如實了",
    "T14n0489_018:0747b17": "知有為之法皆悉無常；五者、如實了知諸行",
    "T14n0489_018:0747b18": "是苦；六者、如實了知世間悉空；七者、如實了",
    "T14n0489_018:0747b19": "知諸法無我；八者、能離世間戲論；九者、如實",
    "T14n0489_018:0747b20": "了知彼一切法皆從緣生；十者、如實了知涅",
    "T14n0489_018:0747b21": "槃寂靜。此等諸法要以聞思修所成慧方能",
    "T14n0489_018:0747b22": "證悟，不可但以音聲言說而能解入。菩薩如",
    "T14n0489_018:0747b23": "是知已，即起堅固悲愍之心發勤精進，為諸",
    "T14n0489_018:0747b24": "有情作利益事。善男子！菩薩若修如是十種",
    "T14n0489_018:0747b25": "法者，即得多聞。「又，善男子！菩薩若修十種法",
    "T14n0489_018:0747b26": "者，即能攝受正法。何等為十？一者、於後時後",
    "T14n0489_018:0747b27": "分後五百歲正法減沒時分轉易，諸有情等",
    "T14n0489_018:0747b28": "於佛教中安立邪道，智燈隱滅。當如是時，有",
    "T14n0489_018:0747b29": "能宣演如來所說廣大經典，作大利益，具大",
    "T14n0489_018:0747c01": "威德，如諸法母能受持讀誦、恭敬承事者，即",
    "T14n0489_018:0747c02": "能攝受正法；二者、為他宣說，令彼聽受開曉",
    "T14n0489_018:0747c03": "其義；三者、於彼修行正法人所，愛樂信重歡",
    "T14n0489_018:0747c04": "喜適悅，為彼攝受；四者、為他宣說正法，無所",
    "T14n0489_018:0747c05": "希望；五者、於說法師所起師尊想；六者、於其",
    "T14n0489_018:0747c06": "正法如甘露想；七者、如聖藥想；八者、如良藥",
    "T14n0489_018:0747c07": "想；九者、為求正法不惜身命；十者、求得法已",
    "T14n0489_018:0747c08": "修行圓滿。善男子！菩薩若修如是十種法者，",
    "T14n0489_018:0747c09": "即能攝受正法。「又，善男子！菩薩若修十種法",
    "T14n0489_018:0747c10": "者，為法王子。何等為十？一者、具足諸相莊嚴；",
    "T14n0489_018:0747c11": "二者、身得諸隨形好；三者、眾相具足諸根圓",
    "T14n0489_018:0747c12": "滿；四者、於佛如來所親近處隨順親近；五者、",
    "T14n0489_018:0747c13": "於佛如來所行正道隨順而行；六者、於佛如",
    "T14n0489_018:0747c14": "來所覺悟法隨覺悟之；七者、救度世間一切",
    "T14n0489_018:0747c15": "苦惱；八者、善能修學一切聖行；九者、善能修",
    "T14n0489_018:0747c16": "習成諸梵行；十者、善住如來所住一切智城。",
    "T14n0489_018:0747c17": "善男子！菩薩若修如是十種法者，為法王子。",
    "T14n0489_018:0747c18": "「又，善男子！菩薩若修十種法者，即能超勝帝",
    "T14n0489_018:0747c19": "釋、梵王、護世天等。何等為十？一者、於佛菩提",
    "T14n0489_018:0747c20": "得不退轉；二者、不為諸魔所動；三者、不離一",
    "T14n0489_018:0747c21": "切佛法；四者、隨能解入諸法正理；五者、通達",
    "T14n0489_018:0747c22": "諸法平等；六者、不起他信；七者、於佛法中得",
    "T14n0489_018:0747c23": "善覺智；八者、不共一切聲聞緣覺同等；九者、",
    "T14n0489_018:0747c24": "出過一切世間；十者、證得無生法忍。善男子！",
    "T14n0489_018:0747c25": "菩薩若修如是十種法者，即能超勝帝釋、梵",
    "T14n0489_018:0747c26": "王、護世天等。「又，善男子！菩薩若修十種法者，",
    "T14n0489_018:0747c27": "能知有情意樂隨眠。何等為十？一者、如實了",
    "T14n0489_018:0747c28": "知一切有情貪欲意樂；二者、了知瞋恚意樂；",
    "T14n0489_018:0747c29": "三者、了知愚癡意樂；四者、了知上品意樂；五",
    "T14n0489_018:0748a01": "者、了知中品意樂；六者、了知下品意樂；七者、",
    "T14n0489_018:0748a02": "了知諸善意樂；八者、了知堅固意樂；九者、了",
    "T14n0489_018:0748a03": "知常起隨眠；十者、了知暴惡隨眠。如是等法，",
    "T14n0489_018:0748a04": "於一有情如實知已，乃至盡於諸有情界所",
    "T14n0489_018:0748a05": "知亦然。善男子！菩薩若修如是十種法者，能",
    "T14n0489_018:0748a06": "知有情意樂隨眠。「又，善男子！菩薩若修十種",
    "T14n0489_018:0748a07": "法者，善知成熟有情之法。何等為十？一者、應",
    "T14n0489_018:0748a08": "以諸佛色相而調伏者，即現佛相；二者、應以",
    "T14n0489_018:0748a09": "菩薩色相而調伏者，即現菩薩之相；三者、應",
    "T14n0489_018:0748a10": "以緣覺色相而調伏者，即現緣覺之相；四者、",
    "T14n0489_018:0748a11": "應以聲聞色相而調伏者，即現聲聞之相；五",
    "T14n0489_018:0748a12": "者、應以帝釋色相而調伏者，即現帝釋之相；",
    "T14n0489_018:0748a13": "六者、應以魔王色相而調伏者，即現魔王之",
    "T14n0489_018:0748a14": "相；七者、應以梵王色相而調伏者，即現梵王",
    "T14n0489_018:0748a15": "之相；八者、應以婆羅門色相而調伏者，即現",
    "T14n0489_018:0748a16": "婆羅門之相；九者、應以剎帝利色相而調伏",
    "T14n0489_018:0748a17": "者，即現剎帝利之相；十者、應以長者色相而",
    "T14n0489_018:0748a18": "調伏者，即現長者之相。善男子！諸有情等應",
    "T14n0489_018:0748a19": "以如是種種色相而調伏者，菩薩即能隨所",
    "T14n0489_018:0748a20": "應現別異之相。善男子！菩薩若修如是十種",
    "T14n0489_018:0748a21": "法者，善知成熟有情之法。「又，善男子！菩薩若",
    "T14n0489_018:0748a22": "修十種法者，得勝樂住。何等為十？一者、正直；",
    "T14n0489_018:0748a23": "二者、柔軟；三者、無諂曲心；四者、無瞋恚心；五",
    "T14n0489_018:0748a24": "者、無染污心；六者、具清淨心；七者、無麁獷語；",
    "T14n0489_018:0748a25": "八者、斷穢惡語；九者、常行忍辱；十者、具善愛",
    "T14n0489_018:0748a26": "樂。善男子！菩薩若修如是十種法者，得勝樂",
    "T14n0489_018:0748a27": "住。「又，善男子！菩薩若修十種法者，得安樂住。",
    "T14n0489_018:0748a28": "何等為十？一者、正見具足；二者、具見清淨戒",
    "T14n0489_018:0748a29": "行圓滿；三者、儀範清淨；四者、隨順所行境界；",
    "T14n0489_018:0748b01": "五者、不雜諸煩惱住；六者、得無過失；七者、具",
    "T14n0489_018:0748b02": "修梵行；八者、得其同類；九者、住一乘道；十者、",
    "T14n0489_018:0748b03": "不事餘師。善男子！菩薩若修如是十種法者，",
    "T14n0489_018:0748b04": "得安樂住。",
    "T14n0489_018:0748b05": "佛說除蓋障菩薩所問經卷第十八"
}