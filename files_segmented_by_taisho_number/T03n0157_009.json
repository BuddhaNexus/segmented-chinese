{
    "T03n0157_009:0222a18": "2悲華經卷第九",
    "T03n0157_009:0222a20": "北涼天竺三藏曇無讖譯",
    "T03n0157_009:0222a21": "檀波羅蜜品第五之二",
    "T03n0157_009:0222a22": "「『善男子！云何菩薩摩訶薩助菩提法清淨之",
    "T03n0157_009:0222a23": "門？善男子！布施即是助菩提法，化眾生故。",
    "T03n0157_009:0222a24": "持戒即是助菩提法，具足善願故。忍辱即是",
    "T03n0157_009:0222a25": "助菩提法，具足三十二相、八十隨形好故。精",
    "T03n0157_009:0222a26": "進即是助菩提法，於諸眾生勤教化故。禪定",
    "T03n0157_009:0222a27": "即是助菩提法，令心具足得調伏故。智慧",
    "T03n0157_009:0222a28": "即是助菩提法，具足能知諸煩惱故。多聞即",
    "T03n0157_009:0222a29": "是助菩提法，於諸法中具無礙故。一切功",
    "T03n0157_009:0222b01": "德即是助菩提法，一切眾生得具足故。智業",
    "T03n0157_009:0222b02": "即是助菩提法，得具足無礙智故。修定即",
    "T03n0157_009:0222b03": "是助菩提法，悉得成就柔軟心故。慧業即",
    "T03n0157_009:0222b04": "是助菩提法，遠離一切諸疑惑故。慈心即是",
    "T03n0157_009:0222b05": "助菩提法，於諸眾生，心無礙故。悲心即是助",
    "T03n0157_009:0222b06": "菩提法，拔出眾生諸苦故。喜心即是助菩提",
    "T03n0157_009:0222b07": "法，受樂法故。捨心即是助菩提法，斷憎",
    "T03n0157_009:0222b08": "愛故。聽法即是助菩提法，斷五蓋故。出世",
    "T03n0157_009:0222b09": "即是助菩提法，捨諸所有故。阿蘭若即是",
    "T03n0157_009:0222b10": "助菩提法，離諸怱務故。專念即是助菩提",
    "T03n0157_009:0222b11": "法，得陀羅尼故。正憶即是助菩提法，分別",
    "T03n0157_009:0222b12": "意識故。思惟即是助菩提法，於諸法中得",
    "T03n0157_009:0222b13": "成就義故。念處即是助菩提法，身受心法覺",
    "T03n0157_009:0222b14": "分別故。正勤即是助菩提法，斷不善法，修",
    "T03n0157_009:0222b15": "善法故。如意足即是助菩提法，身心輕利",
    "T03n0157_009:0222b16": "故。諸根即是助菩提法，得一切眾生根具",
    "T03n0157_009:0222b17": "足故。諸力即是助菩提法，具足能壞諸煩",
    "T03n0157_009:0222b18": "惱故。諸覺即是助菩提法，於諸法中具足",
    "T03n0157_009:0222b19": "覺知實法相故。正道即是助菩提法，遠離",
    "T03n0157_009:0222b20": "一切諸邪道故。聖諦即是助菩提法，斷滅",
    "T03n0157_009:0222b21": "一切諸煩惱故。四辯即是助菩提法，得斷",
    "T03n0157_009:0222b22": "眾生諸疑惑故。緣念即是助菩提法，不從",
    "T03n0157_009:0222b23": "他聞得智慧故。善友即是助菩提法，一切",
    "T03n0157_009:0222b24": "功德特成就故。發心即是助菩提法，成就",
    "T03n0157_009:0222b25": "不誑諸眾生故。用意即是助菩提法，出一切",
    "T03n0157_009:0222b26": "法故。專心即是助菩提法，增益善法故。思",
    "T03n0157_009:0222b27": "惟善法即是助菩提法，隨所聞法得成就",
    "T03n0157_009:0222b28": "故。攝取即是助菩提法，成就教化諸眾生",
    "T03n0157_009:0222b29": "故。護持正法即是助菩提法，令三寶種不斷",
    "T03n0157_009:0222c01": "絕故。善願即是助菩提法，成就嚴淨佛世",
    "T03n0157_009:0222c02": "界故。方便即是助菩提法，速得成就一切",
    "T03n0157_009:0222c03": "智故。善男子！是名菩薩摩訶薩助菩提法",
    "T03n0157_009:0222c04": "清淨門經。』「善男子！爾時，寶藏如來四顧遍",
    "T03n0157_009:0222c05": "觀菩薩大眾，告大悲言：『大悲！云何菩薩以",
    "T03n0157_009:0222c06": "無所畏莊嚴瓔珞具足於忍？善男子！若菩薩",
    "T03n0157_009:0222c07": "見第一義，得無癡精進，不著三界。若不",
    "T03n0157_009:0222c08": "著三界，是謂三昧無畏沙門之法，如空中",
    "T03n0157_009:0222c09": "動手悉無所著，又觀諸法不見相貌。大",
    "T03n0157_009:0222c10": "悲！是名菩薩摩訶薩以無所畏莊嚴瓔珞。",
    "T03n0157_009:0222c11": "善男子！云何菩薩具足於忍？如是菩薩住",
    "T03n0157_009:0222c12": "於法時，不見諸法如微塵相貌，逆順觀行",
    "T03n0157_009:0222c13": "於諸法中解無果報，於所習慈了無有我，",
    "T03n0157_009:0222c14": "於所習悲了無眾生，於所習喜了無有命，",
    "T03n0157_009:0222c15": "於所習捨了無有人。雖行布施，不見施",
    "T03n0157_009:0222c16": "物。雖行持戒，不見淨心。雖行忍辱，不見",
    "T03n0157_009:0222c17": "眾生。雖行精進，無離欲心。雖行禪定，無",
    "T03n0157_009:0222c18": "除惡心。雖行智慧，心無所行。雖行念處，",
    "T03n0157_009:0222c19": "不見思惟。雖行正勤，不見心之生滅。雖",
    "T03n0157_009:0222c20": "行如意足，不見無量心。雖行於信，不見",
    "T03n0157_009:0222c21": "無障礙心。雖行於念，不見心得自在。雖",
    "T03n0157_009:0222c22": "行於定，不見入定心。雖行於慧，不見慧",
    "T03n0157_009:0222c23": "根。雖行諸力，無所破壞。雖行諸覺，心無",
    "T03n0157_009:0222c24": "分別。雖行正道，不見諸法。雖行定業，不",
    "T03n0157_009:0222c25": "見心之寂靜。雖行慧業，不見心之所行。",
    "T03n0157_009:0222c26": "雖行聖諦，不見通達法相。雖修念佛，不",
    "T03n0157_009:0222c27": "見無量行心。雖修念法，心等法界。雖修",
    "T03n0157_009:0222c28": "念僧，心無所住，教化眾生心得清淨。雖",
    "T03n0157_009:0222c29": "持正法，於諸法界心不分別。雖修淨土，",
    "T03n0157_009:0223a01": "其心平等猶如虛空。雖修相好，心無諸相。",
    "T03n0157_009:0223a02": "雖得忍辱，心無所有。雖住不退，常自不",
    "T03n0157_009:0223a03": "見退與不退。雖行道場，解了三界無有",
    "T03n0157_009:0223a04": "異相。雖壞諸魔，乃是利益無量眾生。雖行",
    "T03n0157_009:0223a05": "菩提，觀諸法空，無菩提心。雖轉法輪，於",
    "T03n0157_009:0223a06": "一切法無轉無還。雖復示現大般涅槃，於",
    "T03n0157_009:0223a07": "生死中，心等無異。是名菩薩具足於忍。』」說",
    "T03n0157_009:0223a08": "是法時，有六十四億菩薩摩訶薩從十方",
    "T03n0157_009:0223a09": "來，至耆闍崛山釋迦牟尼佛所，聽此本緣",
    "T03n0157_009:0223a10": "三昧助菩提法清淨門經，聞是法已，得無生",
    "T03n0157_009:0223a11": "忍。爾時，釋迦牟尼佛告諸大眾：「汝今當知，",
    "T03n0157_009:0223a12": "寶藏如來於往古世，說是法時，有四十八",
    "T03n0157_009:0223a13": "恒河沙等菩薩摩訶薩得無生忍，四天下微",
    "T03n0157_009:0223a14": "塵數等菩薩摩訶薩住不退轉地，一恒河沙",
    "T03n0157_009:0223a15": "等菩薩摩訶薩，得此本緣三昧助菩提法清",
    "T03n0157_009:0223a16": "淨門經。善男子！爾時，大悲菩薩聞是法已，",
    "T03n0157_009:0223a17": "心生歡喜即得變身，其狀猶如年二十人，",
    "T03n0157_009:0223a18": "追隨如來猶影隨形。善男子！爾時，轉輪聖",
    "T03n0157_009:0223a19": "王及其千子，八萬四千小王，九十二億人悉",
    "T03n0157_009:0223a20": "共出家，奉持禁戒修學多聞，忍辱三昧，勤",
    "T03n0157_009:0223a21": "行精進。「善男子！爾時，大悲菩薩摩訶薩漸漸",
    "T03n0157_009:0223a22": "從佛諮受聲聞所有八萬四千法聚，緣覺所",
    "T03n0157_009:0223a23": "有九萬法聚，受持諷誦，悉令通利。大乘法藏",
    "T03n0157_009:0223a24": "身念處中十萬法聚，受念處中十萬法聚，心",
    "T03n0157_009:0223a25": "念處中十萬法聚，法念處中十萬法聚，悉皆",
    "T03n0157_009:0223a26": "受持讀誦通利。十八界中十萬法聚，十二入",
    "T03n0157_009:0223a27": "中十萬法聚，斷除貪欲十萬法聚，斷除瞋恚",
    "T03n0157_009:0223a28": "十萬法聚，斷除愚癡十萬法聚，三昧解脫十",
    "T03n0157_009:0223a29": "萬法聚，諸力無畏不共之法十萬法聚，如是",
    "T03n0157_009:0223b01": "等十億法聚，皆悉受持讀誦通利。「善男子！其",
    "T03n0157_009:0223b02": "後彼佛入般涅槃，爾時，大悲菩薩摩訶薩以",
    "T03n0157_009:0223b03": "無量無邊種種諸華、末香、塗香、寶幢、幡蓋、珍",
    "T03n0157_009:0223b04": "寶、妓樂，而以供養，以種種香積以為𧂐，",
    "T03n0157_009:0223b05": "闍維其身收取舍利，起七寶塔高五由旬，",
    "T03n0157_009:0223b06": "縱廣正等滿一由旬。於七日中，復以種種無",
    "T03n0157_009:0223b07": "量無邊華香、妓樂、寶幢、幡蓋，而供養之。爾",
    "T03n0157_009:0223b08": "時，復令無量無邊眾生安止住於三乘法中。",
    "T03n0157_009:0223b09": "「善男子！大悲菩薩過七日已，與八萬四千",
    "T03n0157_009:0223b10": "人俱共出家，剃除鬚髮，著染袈裟，於寶",
    "T03n0157_009:0223b11": "藏佛般涅槃後，隨順等心，熾然正法，滿十",
    "T03n0157_009:0223b12": "千歲，復令無量無邊阿僧祇眾生，安止住",
    "T03n0157_009:0223b13": "於三乘法中，及三歸依、五戒、八齋、沙彌十戒，",
    "T03n0157_009:0223b14": "次第具足大僧淨行。復更勸化無量百千萬",
    "T03n0157_009:0223b15": "億眾生，安止住於神通方便四無量行，令",
    "T03n0157_009:0223b16": "觀五陰猶如怨賊，觀於諸入如空聚落，",
    "T03n0157_009:0223b17": "觀有為法從因緣生，勸化眾生令得知",
    "T03n0157_009:0223b18": "見，觀一切法如鏡中像，如熱時炎，如水中",
    "T03n0157_009:0223b19": "月，於諸法中皆知無我、無生、無滅，第一寂",
    "T03n0157_009:0223b20": "靜微妙涅槃。復令無量無邊眾生，安止住於",
    "T03n0157_009:0223b21": "八聖道中，作如是等大利益已，即便命終。",
    "T03n0157_009:0223b22": "尋時復有無量無邊百千諸人，以種種供養，",
    "T03n0157_009:0223b23": "供養大悲比丘舍利，其所供養悉如轉輪",
    "T03n0157_009:0223b24": "聖王之法，如是大眾種種供養大悲舍利，亦",
    "T03n0157_009:0223b25": "復如是。大悲比丘命終之日，寶藏如來所有",
    "T03n0157_009:0223b26": "正法，即於其日滅盡無餘，彼諸菩薩以本",
    "T03n0157_009:0223b27": "願故，生諸佛土，或生兜術人中、龍中，或夜",
    "T03n0157_009:0223b28": "叉中、或阿修羅，生於種種畜生之中。「善男子！",
    "T03n0157_009:0223b29": "大悲比丘命終之後，以本願故，南方去此十",
    "T03n0157_009:0223c01": "千佛土，有佛世界名曰歡樂，彼中人民壽",
    "T03n0157_009:0223c02": "八十歲，集聚一切諸不善根，憙為殺害，安",
    "T03n0157_009:0223c03": "住諸惡，於諸眾生無慈悲心，不孝父母，",
    "T03n0157_009:0223c04": "乃至不畏未來之世。大悲比丘以本願故，",
    "T03n0157_009:0223c05": "生彼世界旃陀羅家，所受身體長大端正，力",
    "T03n0157_009:0223c06": "勢剛強威猛勇健，專念問答辯才捷疾，如是",
    "T03n0157_009:0223c07": "諸事悉勝於人，以強力勢逼捉諸人，作如",
    "T03n0157_009:0223c08": "是言：『汝今若能受不盜戒，乃至遠離種種邪",
    "T03n0157_009:0223c09": "見，行正見者，當施汝命，給汝所須資產之",
    "T03n0157_009:0223c10": "物，令無所乏。若不受者，我今要當斷汝命",
    "T03n0157_009:0223c11": "根，然後乃去。』爾時，諸人長跪叉手，作如是",
    "T03n0157_009:0223c12": "言：『仁者！今已為我調御，如仁所勅，我今授",
    "T03n0157_009:0223c13": "持，盡其壽命不復偷盜，乃至正見亦復如",
    "T03n0157_009:0223c14": "是。』「爾時，強力旃陀羅往至王所或大臣所，",
    "T03n0157_009:0223c15": "作如是言：『我今困乏資產之具，所謂飲食、",
    "T03n0157_009:0223c16": "醫藥、衣服、臥具、香華、金銀、錢貨、真珠、琉璃、珂",
    "T03n0157_009:0223c17": "貝、璧玉、珊瑚、虎珀、真寶、偽寶。若我得此種種",
    "T03n0157_009:0223c18": "物已，持施眾生。』爾時，國王大臣即與種種",
    "T03n0157_009:0223c19": "所須之物，令其充足。時旃陀羅因其施故，",
    "T03n0157_009:0223c20": "安止此王及其大臣住九善中。爾時，人民",
    "T03n0157_009:0223c21": "增益壽命滿五百歲，其王命終，諸大臣等以",
    "T03n0157_009:0223c22": "旃陀羅紹繼王位，因為作字號功德力。「善",
    "T03n0157_009:0223c23": "男子！爾時，功德力王不久王一國土，復以",
    "T03n0157_009:0223c24": "力故王二國土，如是不久乃至得作轉輪",
    "T03n0157_009:0223c25": "聖王王閻浮提，然後教化一切眾生，安止",
    "T03n0157_009:0223c26": "令住不殺生戒，乃至正見亦復如是，隨諸",
    "T03n0157_009:0223c27": "眾生心所志樂，勸化令住於三乘中。爾時，",
    "T03n0157_009:0223c28": "功德力王教化閻浮提內無量眾生於十善",
    "T03n0157_009:0223c29": "道及三乘中已，於閻浮提內大聲唱言：『若",
    "T03n0157_009:0224a01": "有乞求欲須食飲，乃至欲得種種珍寶，悉",
    "T03n0157_009:0224a02": "來至此，我當給施。』是時，閻浮提內一切乞",
    "T03n0157_009:0224a03": "士，聞是唱已悉來集會。時功德力王種種",
    "T03n0157_009:0224a04": "隨意給施所須，皆令滿足。爾時，有一尼乾",
    "T03n0157_009:0224a05": "子名曰灰音，往至王所而作是言：『王今所",
    "T03n0157_009:0224a06": "作種種大施，以求無上正真之道，我今所須",
    "T03n0157_009:0224a07": "王當與我，令得滿足，王於來世當熾然",
    "T03n0157_009:0224a08": "法燈。』時王問言：『卿何所須？』彼人答言：『我誦",
    "T03n0157_009:0224a09": "持呪術，欲得與彼阿修羅鬪，怖其破壞自",
    "T03n0157_009:0224a10": "得勝利，是故白王如是事耳。所可須者，",
    "T03n0157_009:0224a11": "未死之人皮之與眼。』「爾時，大王聞是語已，",
    "T03n0157_009:0224a12": "如是思惟：『我今得是無量勢力轉輪聖王",
    "T03n0157_009:0224a13": "已，得安止無量眾生住於十善及三乘中，",
    "T03n0157_009:0224a14": "復作無量無邊大施，此善知識欲令我以",
    "T03n0157_009:0224a15": "不堅牢身貿堅牢身。』爾時，大王便作是言：",
    "T03n0157_009:0224a16": "『汝今可生歡喜之心，我今以此凡夫肉眼",
    "T03n0157_009:0224a17": "布施於汝。以是緣故，令我來世得清淨慧",
    "T03n0157_009:0224a18": "眼。以歡喜心剝皮施汝，復以是緣，令我",
    "T03n0157_009:0224a19": "成阿耨多羅三藐三菩提已，得金色身。』善男",
    "T03n0157_009:0224a20": "子！爾時，功德力王以其右手挑取二目施",
    "T03n0157_009:0224a21": "尼乾子，血流污面而作是言：『諸天龍神、乾闥",
    "T03n0157_009:0224a22": "婆、阿修羅、迦樓羅、緊那羅、摩睺羅伽、人非人",
    "T03n0157_009:0224a23": "等，若在虛空，若在地者，悉聽我言。我今",
    "T03n0157_009:0224a24": "所施皆為無上菩提之道白淨涅槃，度諸眾",
    "T03n0157_009:0224a25": "生於四流水，令得安止住於涅槃。』復作是",
    "T03n0157_009:0224a26": "言：『若我必定成阿耨多羅三藐三菩提者，",
    "T03n0157_009:0224a27": "雖作是事，所有命根不應斷壞，不失正",
    "T03n0157_009:0224a28": "念，不應生悔，令尼乾子所作呪術便得",
    "T03n0157_009:0224a29": "成就。』復作是言：『汝今可來剝取我皮。』善男",
    "T03n0157_009:0224b01": "子！時尼乾子即持利刀，剝取王皮，却後",
    "T03n0157_009:0224b02": "七日所作呪術悉得成就。爾時，大王於七日",
    "T03n0157_009:0224b03": "中，其命未終，不失正念，雖受是苦乃至一",
    "T03n0157_009:0224b04": "念不生悔心。「善男子！汝今當知，爾時大悲",
    "T03n0157_009:0224b05": "菩薩者豈異人乎？莫作是觀，則我身是。於",
    "T03n0157_009:0224b06": "過去世寶藏佛所，初發阿耨多羅三藐三菩",
    "T03n0157_009:0224b07": "提心，初發心已，勸化無量無邊眾生於阿耨",
    "T03n0157_009:0224b08": "多羅三藐三菩提。「善男子！是我最初勇健精",
    "T03n0157_009:0224b09": "進，爾時我以本願力故，命終生於歡樂世",
    "T03n0157_009:0224b10": "界旃陀羅家，是我第二勇健精進。我生旃",
    "T03n0157_009:0224b11": "陀羅家，教化眾生於善法中，以自力勢乃",
    "T03n0157_009:0224b12": "至得作轉輪聖王，滅閻浮提鬪諍穢濁，令",
    "T03n0157_009:0224b13": "得寂靜增長壽命，是我初始捨於身皮及",
    "T03n0157_009:0224b14": "以眼目。善男子！我以願故，於彼命終，復還",
    "T03n0157_009:0224b15": "來生歡樂世界旃陀羅家，乃至得作轉輪",
    "T03n0157_009:0224b16": "聖王，以大勢力，安止眾生於善法中，於彼",
    "T03n0157_009:0224b17": "世界，復得除滅怨賊、鬪諍、穢濁之事，令諸",
    "T03n0157_009:0224b18": "眾生增益壽命，我於爾時始捨舌耳。於彼",
    "T03n0157_009:0224b19": "三千大千世界一一天下，作如是等大利益",
    "T03n0157_009:0224b20": "已，以願力故，精進堅牢如是次第。復於",
    "T03n0157_009:0224b21": "如是一恒河沙等五濁惡世作大利益，安",
    "T03n0157_009:0224b22": "止眾生住於善法及三乘中，滅除怨賊、鬪諍、",
    "T03n0157_009:0224b23": "穢濁。「善男子！其餘他方清淨世界，所有諸佛",
    "T03n0157_009:0224b24": "本行阿耨多羅三藐三菩提時，不說他過，",
    "T03n0157_009:0224b25": "不為他人說麤惡言，不以力勢示現恐",
    "T03n0157_009:0224b26": "怖，不勸眾生於聲聞乘、辟支佛乘，是故諸佛",
    "T03n0157_009:0224b27": "具滿成就阿耨多羅三藐三菩提已，得此清",
    "T03n0157_009:0224b28": "淨妙好世界，無諸罪名，無有受戒，耳終不",
    "T03n0157_009:0224b29": "聞麤惡之言，無不善聲常聞法聲，離於",
    "T03n0157_009:0224c01": "一切不適意聲，於諸眾生而得自在，無有",
    "T03n0157_009:0224c02": "聲聞辟支佛名。「善男子！我於恒河沙等大劫，",
    "T03n0157_009:0224c03": "如恒河沙等無佛國土五濁之世，以麤惡言",
    "T03n0157_009:0224c04": "斷命因緣恐怖眾生，然後勸令安住善法及",
    "T03n0157_009:0224c05": "三乘中，是餘業故，令得如是弊惡世界，以",
    "T03n0157_009:0224c06": "不善音唱滿世界，是故今得不善眾生充",
    "T03n0157_009:0224c07": "滿世界，說三乘法，如我本願取佛世界調",
    "T03n0157_009:0224c08": "伏眾生，其事如是。我已如說精勤修集行",
    "T03n0157_009:0224c09": "菩提道，是故今得種子相似佛之世界，如我",
    "T03n0157_009:0224c10": "本願今得如是。「善男子！今我略說往昔所",
    "T03n0157_009:0224c11": "行檀波羅蜜。我行檀波羅蜜時，過去諸菩薩",
    "T03n0157_009:0224c12": "行菩薩道時，亦無有能行如是行，未來",
    "T03n0157_009:0224c13": "之世行菩薩道者，亦無有能行如是行。我",
    "T03n0157_009:0224c14": "為菩薩行檀波羅蜜時，唯除過去八善丈",
    "T03n0157_009:0224c15": "夫：第一菩薩名曰一地得，在此南方一切過",
    "T03n0157_009:0224c16": "患國，成阿耨多羅三藐三菩提，號破煩惱光",
    "T03n0157_009:0224c17": "明如來、應、正遍知、明行足、善逝、世間解、無上",
    "T03n0157_009:0224c18": "士、調御丈夫、天人師、佛、世尊，人壽百歲，於中",
    "T03n0157_009:0224c19": "說法，七日之後入般涅槃。第二菩薩名精進",
    "T03n0157_009:0224c20": "淨，在此東方炎熾國土，成阿耨多羅三",
    "T03n0157_009:0224c21": "藐三菩提，號曰功德如來、應、正遍知、明行足、",
    "T03n0157_009:0224c22": "善逝、世間解、無上士、調御丈夫、天人師、佛、世",
    "T03n0157_009:0224c23": "尊，人壽百歲，於中說法，作佛事已，彼佛過",
    "T03n0157_009:0224c24": "一恒河沙等大劫已，入無上涅槃，其佛舍利",
    "T03n0157_009:0224c25": "乃至今日，在無佛國作於佛事，如我無異。",
    "T03n0157_009:0224c26": "第三菩薩名堅固華，於諸三昧勤行精進，",
    "T03n0157_009:0224c27": "以大力勢行於布施，於當來世過十恒河",
    "T03n0157_009:0224c28": "沙等大劫，在此北方歡樂世界，成阿耨多羅",
    "T03n0157_009:0224c29": "三藐三菩提，號斷愛王如來、應、正遍知、明行",
    "T03n0157_009:0225a01": "足、善逝、世間解、無上士、調御丈夫、天人師、佛、世",
    "T03n0157_009:0225a02": "尊。第四菩薩名曰慧熾攝取歡喜，過一大",
    "T03n0157_009:0225a03": "劫在此西方可畏世界，人壽百歲，於中成",
    "T03n0157_009:0225a04": "阿耨多羅三藐三菩提，號日藏光明無垢尊",
    "T03n0157_009:0225a05": "王如來、應、正遍知、明行足、善逝、世間解、無上士、",
    "T03n0157_009:0225a06": "調御丈夫、天人師、佛、世尊。於今我前，有二菩",
    "T03n0157_009:0225a07": "薩，一名日光，二名喜臂，未來之世過於無",
    "T03n0157_009:0225a08": "量無邊大劫，在此上方灰霧國土，劫名大",
    "T03n0157_009:0225a09": "亂，五濁惡世，多諸煩惱，人壽五十歲，日光菩",
    "T03n0157_009:0225a10": "薩以本願故，於中成阿耨多羅三藐三菩",
    "T03n0157_009:0225a11": "提，號不思議日光明如來、應、正遍知、明行足、",
    "T03n0157_009:0225a12": "善逝、世間解、無上士、調御丈夫、天人師、佛、世",
    "T03n0157_009:0225a13": "尊，滿十歲中，具足佛事而般涅槃，即涅槃日",
    "T03n0157_009:0225a14": "正法亦滅，其後十歲，空過無佛，人壽轉減，至",
    "T03n0157_009:0225a15": "三十歲，喜臂菩薩以本願故，於中得成阿",
    "T03n0157_009:0225a16": "耨多羅三藐三菩提，號勝日光明如來、應、正",
    "T03n0157_009:0225a17": "遍知、明行足、善逝、世間解、無上士、調御丈夫、天",
    "T03n0157_009:0225a18": "人師、佛、世尊，彼佛世尊亦十歲中，具足佛事",
    "T03n0157_009:0225a19": "而般涅槃，般涅槃已，以本願故，正法住世",
    "T03n0157_009:0225a20": "滿七十歲。時二菩薩在於我前，始得授阿",
    "T03n0157_009:0225a21": "耨多羅三藐三菩提記，以聞記故，心生歡",
    "T03n0157_009:0225a22": "喜，頭面敬禮。以歡喜故，上昇虛空高七多",
    "T03n0157_009:0225a23": "羅樹，叉手向佛異口同音，而說偈言：",
    "T03n0157_009:0225a24": "「『如來光明，　　殊於日月，",
    "T03n0157_009:0225a25": "能於惡世，　　演大智慧。",
    "T03n0157_009:0225a26": "調御目淨，　　無有垢穢，",
    "T03n0157_009:0225a27": "以妙論議，　　摧伏外道。",
    "T03n0157_009:0225a28": "我無量劫，　　修無相定，",
    "T03n0157_009:0225a29": "以求無上，　　勝妙菩提。",
    "T03n0157_009:0225b01": "供養諸佛，　　數如恒沙，",
    "T03n0157_009:0225b02": "而過去佛，　　不授我記。",
    "T03n0157_009:0225b03": "世尊離欲，　　心得解脫，",
    "T03n0157_009:0225b04": "於黑闇世，　　善為佛事。",
    "T03n0157_009:0225b05": "為諸失道，　　眾生說法，",
    "T03n0157_009:0225b06": "悉令得出，　　生死漂流。",
    "T03n0157_009:0225b07": "我今所願，　　於此自在，",
    "T03n0157_009:0225b08": "清淨佛法，　　出家修道。",
    "T03n0157_009:0225b09": "解脫淨戒，　　如說而行，",
    "T03n0157_009:0225b10": "定心隨佛，　　如影隨形。",
    "T03n0157_009:0225b11": "不為利養，　　但求正法，",
    "T03n0157_009:0225b12": "得聞法已，　　服甘露味。",
    "T03n0157_009:0225b13": "是故世尊，　　與我授記，",
    "T03n0157_009:0225b14": "於未來世，　　得無上道。』",
    "T03n0157_009:0225b15": "「善男子！其餘二人故未發心。已發心者，一",
    "T03n0157_009:0225b16": "名日光，二名喜臂。先有四人，一名地得，二",
    "T03n0157_009:0225b17": "名精進淨，三名堅固華，四名慧熾攝取歡",
    "T03n0157_009:0225b18": "喜，合有八人，是六菩薩，我初勸其令發阿",
    "T03n0157_009:0225b19": "耨多羅三藐三菩提心。「善男子！汝今諦聽，往",
    "T03n0157_009:0225b20": "昔因緣。過去無量阿僧祇劫，爾時，此界名無",
    "T03n0157_009:0225b21": "垢須彌，人壽百歲，有佛出世，號香蓮華，般",
    "T03n0157_009:0225b22": "涅槃後，像法之中，我於爾時作大強力轉輪",
    "T03n0157_009:0225b23": "聖王，號難沮壞。王閻浮提，千子具足，我悉",
    "T03n0157_009:0225b24": "勸化令發阿耨多羅三藐三菩提心，其後尋",
    "T03n0157_009:0225b25": "於香蓮華佛像法之中，出家修道，熾然增",
    "T03n0157_009:0225b26": "益佛之遺法，唯除六子，不肯出家發菩提",
    "T03n0157_009:0225b27": "心。我於爾時數數告言：『卿等！今者欲何所",
    "T03n0157_009:0225b28": "求？何以不發無上道心出家修道？』是時六",
    "T03n0157_009:0225b29": "子作如是言：『不應出家。所以者何？若於",
    "T03n0157_009:0225c01": "末世像法出家，不能成就護持戒聚，離",
    "T03n0157_009:0225c02": "聖七財，以不護戒，沒於生死污泥之中，墮",
    "T03n0157_009:0225c03": "三惡道，不能得生天上人中。以是因緣，",
    "T03n0157_009:0225c04": "我等不能出家修道。』「善男子！我復重問：『卿",
    "T03n0157_009:0225c05": "等何以不發無上道心？』六子答言：『若能與",
    "T03n0157_009:0225c06": "我閻浮提者，然後我當發阿耨多羅三藐",
    "T03n0157_009:0225c07": "三菩提心。』「善男子！我聞是已，心生歡喜，作",
    "T03n0157_009:0225c08": "是思惟：『我今已化閻浮提人，安置三歸、受",
    "T03n0157_009:0225c09": "八戒齋、住於三乘，我今當分此閻浮提以",
    "T03n0157_009:0225c10": "為六分與此六子，令其得發無上道心，然",
    "T03n0157_009:0225c11": "後我當出家修道。』思惟是已，如其所念，分",
    "T03n0157_009:0225c12": "閻浮提即為六分，賜與諸子，尋便出家。爾",
    "T03n0157_009:0225c13": "時六王，各相違戾，不相承順，互相抄掠、攻伐、",
    "T03n0157_009:0225c14": "鬪諍、縛束、枷鎖。爾時，一切閻浮提內苗稼不",
    "T03n0157_009:0225c15": "登，人民飢餓，水雨不時，諸樹枯悴，不生華",
    "T03n0157_009:0225c16": "實，藥草不生，人民、禽獸及諸飛鳥，悉皆飢餓，",
    "T03n0157_009:0225c17": "其身熾然猶如火聚。我於爾時，復自思惟：",
    "T03n0157_009:0225c18": "『我今應當自捨己身肌體血肉，以施眾生",
    "T03n0157_009:0225c19": "令其飽滿。』作是念已，從其所住阿蘭若處，",
    "T03n0157_009:0225c20": "至於人間，中路有山，名水愛護，住是山上，",
    "T03n0157_009:0225c21": "復作是願，而說偈言：",
    "T03n0157_009:0225c22": "「『如我自捨，　　所有身命，",
    "T03n0157_009:0225c23": "為大悲心，　　不求果報，",
    "T03n0157_009:0225c24": "但為利益，　　諸天及人，",
    "T03n0157_009:0225c25": "願作肉山，　　給施眾生。",
    "T03n0157_009:0225c26": "我今所捨，　　妙色端嚴，",
    "T03n0157_009:0225c27": "不求帝釋，　　天魔梵王，",
    "T03n0157_009:0225c28": "但為利益，　　未來人天，",
    "T03n0157_009:0225c29": "以此血肉，　　施諸眾生，",
    "T03n0157_009:0226a01": "諸天龍神，　　人及非人。",
    "T03n0157_009:0226a02": "住山林者，　　今聽我言，",
    "T03n0157_009:0226a03": "為諸眾生，　　我起大悲，",
    "T03n0157_009:0226a04": "自以血肉，　　而給施之。』",
    "T03n0157_009:0226a05": "「善男子！我於爾時作是願已，諸天搔嬈，大",
    "T03n0157_009:0226a06": "地、諸山、須彌、大海皆六種動，人天大眾發聲",
    "T03n0157_009:0226a07": "悲號。爾時，我於水愛護山，自投其身，以願",
    "T03n0157_009:0226a08": "力故，即成肉山，高一由旬，縱廣正等亦一由",
    "T03n0157_009:0226a09": "旬。是時，人民、飛鳥、禽獸，始於是時噉肉飲",
    "T03n0157_009:0226a10": "血。以本願故，於夜中分，增益廣大其身，",
    "T03n0157_009:0226a11": "乃至高千由旬，縱廣正等亦千由旬，其邊自",
    "T03n0157_009:0226a12": "然而生人頭、髮毛、眼耳、鼻口、脣舌，具足而有。",
    "T03n0157_009:0226a13": "彼諸頭中，各各有聲而唱是言：『諸眾生等，各",
    "T03n0157_009:0226a14": "各自恣隨意取用，飲血、噉肉，取頭目耳鼻、",
    "T03n0157_009:0226a15": "脣舌齒等，皆令滿足，然後悉發阿耨多羅三",
    "T03n0157_009:0226a16": "藐三菩提心，或發聲聞辟支佛心。卿等！當知",
    "T03n0157_009:0226a17": "如是之物悉不可盡，食之易消，不夭壽",
    "T03n0157_009:0226a18": "命。』「有明智者，食肉飲血，取其頭目耳鼻舌",
    "T03n0157_009:0226a19": "者，或發聲聞辟支佛乘，或發阿耨多羅三藐",
    "T03n0157_009:0226a20": "三菩提心，或求天上人中富樂。以本願故，",
    "T03n0157_009:0226a21": "身無損減，乃至萬歲，閻浮提內人及鬼神、飛",
    "T03n0157_009:0226a22": "鳥、禽獸，皆悉充足。於萬歲中所施目如一",
    "T03n0157_009:0226a23": "恒河沙，所施血如四大海水，所捨肉如千",
    "T03n0157_009:0226a24": "須彌山，所捨舌如大鐵圍山，所捨耳如純",
    "T03n0157_009:0226a25": "陀羅山，所捨鼻如毘富羅山，所捨齒如耆",
    "T03n0157_009:0226a26": "闍崛山，所捨身皮，猶如三千大千世界所有",
    "T03n0157_009:0226a27": "地等。「善男子！汝今當知，我於往昔萬歲之",
    "T03n0157_009:0226a28": "中，所捨無量無邊阿僧祇身，一壽命中，自以",
    "T03n0157_009:0226a29": "血肉給施如是無量無邊阿僧祇眾生，悉",
    "T03n0157_009:0226b01": "令飽足，乃至一念不生悔心。我於爾時復",
    "T03n0157_009:0226b02": "作是言：『若我必定成阿耨多羅三藐三菩提，",
    "T03n0157_009:0226b03": "所願成就得己利者，我今於此一閻浮提",
    "T03n0157_009:0226b04": "萬歲之中，自以血肉給施一切無量眾生，",
    "T03n0157_009:0226b05": "如是一恒河沙等萬歲，遍滿於此無垢須彌",
    "T03n0157_009:0226b06": "三千大千世界，作血肉山，一一天下於萬",
    "T03n0157_009:0226b07": "歲中，自以血肉頭目耳等，給施眾生，所謂",
    "T03n0157_009:0226b08": "天龍、鬼神、人及非人、一切畜生，若在虛空及",
    "T03n0157_009:0226b09": "因地者，乃至餓鬼悉令滿足，然後勸化安",
    "T03n0157_009:0226b10": "置住於三乘法中。若遍於此一佛世界，滿",
    "T03n0157_009:0226b11": "足眾生已，復至十方如一恒河沙等五濁惡",
    "T03n0157_009:0226b12": "世，復給血肉頭目耳等，給施眾生悉令充",
    "T03n0157_009:0226b13": "足。如是如一恒河沙等大劫之中為眾生",
    "T03n0157_009:0226b14": "故，自捨身命以施眾生。若我所願不成，不",
    "T03n0157_009:0226b15": "得己利者，即便欺誑十方世界無量無邊",
    "T03n0157_009:0226b16": "諸佛世尊，為諸眾生轉法輪者，必定不成",
    "T03n0157_009:0226b17": "阿耨多羅三藐三菩提，住於生死，畢竟不",
    "T03n0157_009:0226b18": "聞佛聲、法聲、比丘僧聲、波羅蜜聲、力無畏聲、",
    "T03n0157_009:0226b19": "乃至一切諸善根聲。若我不能成就捨身",
    "T03n0157_009:0226b20": "布施，充足諸眾生者，常墮阿鼻地獄。』「善男",
    "T03n0157_009:0226b21": "子！我於往昔，如是所願皆悉成就，於一一",
    "T03n0157_009:0226b22": "天下捨身血肉，給施眾生悉令飽滿。如是",
    "T03n0157_009:0226b23": "次第遍滿十方如恒河沙等諸佛世界，捨身",
    "T03n0157_009:0226b24": "血肉給施眾生悉令滿足。「善男子！汝今當",
    "T03n0157_009:0226b25": "知，我於爾時為檀波羅蜜捨身布施，如是",
    "T03n0157_009:0226b26": "次第施於眼目，其聚滿此閻浮提內，高至",
    "T03n0157_009:0226b27": "忉利天。善男子！是名如來略說捨身檀波羅",
    "T03n0157_009:0226b28": "蜜。「復次，善男子！如是復過無量無邊阿僧祇",
    "T03n0157_009:0226b29": "劫，爾時此界轉名月電，亦五濁世。我於爾",
    "T03n0157_009:0226c01": "時作轉輪聖王，王閻浮提，號燈光明，亦",
    "T03n0157_009:0226c02": "教無量無邊阿僧祇人，安止住於諸善法中，",
    "T03n0157_009:0226c03": "亦如上說。作是事已，遊在園林，觀看土",
    "T03n0157_009:0226c04": "地，見有一人身被束縛，我即問言：『此何所",
    "T03n0157_009:0226c05": "犯？』大臣白言：『諸有田作所得穀麥，應為六",
    "T03n0157_009:0226c06": "分，一分入官。是人不順王法，不肯輸送，是",
    "T03n0157_009:0226c07": "故被縛。』我於爾時即勅令放，從今已後，不",
    "T03n0157_009:0226c08": "須強取。大臣答言：『是人民中，乃至無有一",
    "T03n0157_009:0226c09": "人生歡喜心，以義送之。今諸王子、後宮眷",
    "T03n0157_009:0226c10": "屬、貴人婇女，諸所資用飲食之具，一切皆從",
    "T03n0157_009:0226c11": "他邊強取，無有一人清淨心與。』「我聞是已，",
    "T03n0157_009:0226c12": "心大憂愁，即自思惟：『此閻浮提當持與誰？』",
    "T03n0157_009:0226c13": "爾時，我有五百諸子，先已令發無上道心。",
    "T03n0157_009:0226c14": "『當分此地為五百分等與諸子，我當出家",
    "T03n0157_009:0226c15": "至阿蘭若處，修諸仙法，學梵淨行。』思惟",
    "T03n0157_009:0226c16": "是已，尋分此地為五百分，等與諸子，即",
    "T03n0157_009:0226c17": "便出家，至南海邊欝頭摩樹大林之中，食諸",
    "T03n0157_009:0226c18": "果子漸漸修學，得五神通。「善男子！時閻浮",
    "T03n0157_009:0226c19": "提有五百商人，入於大海欲採珍寶。有一",
    "T03n0157_009:0226c20": "商主名曰滿月，此人先世福德緣故，得如",
    "T03n0157_009:0226c21": "所願至於寶渚，多取種種諸珍寶已，即欲",
    "T03n0157_009:0226c22": "發引還閻浮提。爾時海神高聲涕哭，多有",
    "T03n0157_009:0226c23": "諸龍心懷瞋恚欲害商人。有一龍王名曰",
    "T03n0157_009:0226c24": "馬堅，是大菩薩，以本願故生於龍中，起發",
    "T03n0157_009:0226c25": "悲心，救護諸商，令得安隱過於大海至",
    "T03n0157_009:0226c26": "彼岸邊，龍王然後還本住處。爾時復有大惡",
    "T03n0157_009:0226c27": "羅剎，隨逐商人，如影隨形，欲為虐害，是惡",
    "T03n0157_009:0226c28": "羅剎即於其日放大惡風。時諸商人迷悶失",
    "T03n0157_009:0226c29": "道，生大怖畏，失聲號哭，稱喚諸天摩醯首",
    "T03n0157_009:0227a01": "羅、水神、地神、火神、風神，復稱父母、妻子、眷屬，",
    "T03n0157_009:0227a02": "願救濟我。善男子！我於爾時以淨天耳聞",
    "T03n0157_009:0227a03": "其音聲，尋往其所，以柔軟音而慰撫之：",
    "T03n0157_009:0227a04": "『莫生怖畏，當示汝道，令汝安隱還閻浮",
    "T03n0157_009:0227a05": "提。』善男子！我於爾時白疊縛臂，以油灌",
    "T03n0157_009:0227a06": "之，然以為炬，發真實言：『我先以於欝頭摩",
    "T03n0157_009:0227a07": "林三十年中，專精修行四無量心，為諸眾",
    "T03n0157_009:0227a08": "生食噉果子，勸化八萬四千諸龍、夜叉、神",
    "T03n0157_009:0227a09": "等，不退轉於阿耨多羅三藐三菩提。以是",
    "T03n0157_009:0227a10": "善根因緣，今然此臂為示道故，令是諸商",
    "T03n0157_009:0227a11": "安隱得還閻浮提中。』然臂乃至七日七夜，",
    "T03n0157_009:0227a12": "此諸商人尋便安隱還閻浮提。「善男子！我於",
    "T03n0157_009:0227a13": "爾時復作善願：『若閻浮提無諸珍寶，若我",
    "T03n0157_009:0227a14": "必成阿耨多羅三藐三菩提，得己利者，當",
    "T03n0157_009:0227a15": "作商主，於一一天下，七返雨寶。復入大",
    "T03n0157_009:0227a16": "海取如意珠，於一一天下，復雨種種雜廁",
    "T03n0157_009:0227a17": "寶物。如是次第遍此世界，乃至十方無量無",
    "T03n0157_009:0227a18": "邊阿僧祇諸世界中，亦復如是。』「善男子！我於",
    "T03n0157_009:0227a19": "往昔諸所發願皆悉成就，如恒河沙等大劫",
    "T03n0157_009:0227a20": "中，常作無上薩薄之主，於恒河沙等五濁惡",
    "T03n0157_009:0227a21": "世，雨種種珍寶，一日之中，七返雨之，如是",
    "T03n0157_009:0227a22": "利益無量眾生，悉令珍寶得滿足已，然後",
    "T03n0157_009:0227a23": "勸化安止，令住於三乘中。善男子！汝今當",
    "T03n0157_009:0227a24": "知。即是如來捨諸珍寶，為得諸相善根因",
    "T03n0157_009:0227a25": "緣。「復次，善男子！如是復過無量無邊阿僧祇",
    "T03n0157_009:0227a26": "劫，此佛世界轉名為網，劫名知具足，其世",
    "T03n0157_009:0227a27": "五濁，人民壽命滿五萬歲。以本願故，生閻浮",
    "T03n0157_009:0227a28": "提婆羅門家，字曰須香，讀誦外典闡陀章",
    "T03n0157_009:0227a29": "句。爾時，眾生多著常見，互共鬪諍，起怨賊",
    "T03n0157_009:0227b01": "想。我於爾時以強力勢，為諸眾生說五受",
    "T03n0157_009:0227b02": "陰猶如怨家，說十二入如空聚落，說十二",
    "T03n0157_009:0227b03": "緣其性生滅，開示分別阿那婆那，令其修",
    "T03n0157_009:0227b04": "學，復作是言：『仁等！今者可發無上菩提之",
    "T03n0157_009:0227b05": "心，所作善根應生迴向。』我於是時自然而",
    "T03n0157_009:0227b06": "得五通神仙。爾時，復有無量無邊阿僧祇人，",
    "T03n0157_009:0227b07": "受我教故，悉得五通。復有無量無邊眾生，",
    "T03n0157_009:0227b08": "遠離鬪諍，滅除怨憎，出家入山，食果蓏子，",
    "T03n0157_009:0227b09": "晝夜修集四無量心。是劫欲盡，是諸人等",
    "T03n0157_009:0227b10": "各各分散，遊閻浮提教化眾生，令離鬪諍，",
    "T03n0157_009:0227b11": "除滅怨憎，悉使寂靜，或有水旱、暴風、惡雨，",
    "T03n0157_009:0227b12": "皆令除滅，其地柔軟，五穀成熟，食噉滋味。",
    "T03n0157_009:0227b13": "以劫欲盡，眾生復為種種病苦之所纏惱。",
    "T03n0157_009:0227b14": "「善男子！我於爾時尋復思惟：『若我不能除",
    "T03n0157_009:0227b15": "眾生病，我則不成阿耨多羅三藐三菩提，為",
    "T03n0157_009:0227b16": "諸眾生斷除煩惱。我今當以何等方便除",
    "T03n0157_009:0227b17": "眾生病？唯有聚集一切大眾、釋天、梵天、四天",
    "T03n0157_009:0227b18": "王等，及諸天仙、龍仙、人仙，問諸醫方，合集",
    "T03n0157_009:0227b19": "諸草，種種呪術，以療眾病。』思惟是已，即以",
    "T03n0157_009:0227b20": "神力至釋天、梵天、四天大王，及諸天、神龍、",
    "T03n0157_009:0227b21": "人仙所，作如是言：『有毘陀山，願諸仁等皆",
    "T03n0157_009:0227b22": "共來集。』爾時，大眾聞是言已，皆悉集聚。既集",
    "T03n0157_009:0227b23": "聚已，皆共誦持毘陀呪術，以是力故，能却",
    "T03n0157_009:0227b24": "一切諸惡鬼神，擁護眾生，復修醫方，能治",
    "T03n0157_009:0227b25": "痰癊風寒冷熱。以是因緣，令無量無邊阿",
    "T03n0157_009:0227b26": "僧祇人離諸苦惱。「善男子！我於爾時復更",
    "T03n0157_009:0227b27": "作願：『若我已為此一天下無量眾生，作智",
    "T03n0157_009:0227b28": "慧光，安止住於三乘法中，閉三惡門，通天",
    "T03n0157_009:0227b29": "人路，除諸病苦，令得歡樂；復次第為無",
    "T03n0157_009:0227c01": "量無邊阿僧祇人，作智慧光乃至歡樂。以是",
    "T03n0157_009:0227c02": "善根因緣果報故，令我所願皆得成就，逮",
    "T03n0157_009:0227c03": "得己利。如我已為此一天下無量無邊阿僧",
    "T03n0157_009:0227c04": "祇人，閉三惡道，通天人路，為諸病者請諸",
    "T03n0157_009:0227c05": "天龍、神仙之人，集毘羅山修毘陀呪，令無",
    "T03n0157_009:0227c06": "量無邊阿僧祇人，悉得離病受於快樂，如",
    "T03n0157_009:0227c07": "是遍滿此網世界，利益一切在在處處無量",
    "T03n0157_009:0227c08": "眾生，安住三乘，閉三惡道，通天人路。復",
    "T03n0157_009:0227c09": "為如是世界病者，請諸天龍、神仙之人，集",
    "T03n0157_009:0227c10": "毘羅山修毘陀呪，令此世界無量無邊阿",
    "T03n0157_009:0227c11": "僧祇人，悉得離病，受於快樂。如此世界，乃",
    "T03n0157_009:0227c12": "至十方如恒河沙，五濁惡世亦復如是。』「善",
    "T03n0157_009:0227c13": "男子！我於爾時在網世界，乃至十方如恒",
    "T03n0157_009:0227c14": "河沙五濁惡世，諸所作願皆得成就。善男子！",
    "T03n0157_009:0227c15": "汝今當知，即是如來為菩薩時，增益智慧，",
    "T03n0157_009:0227c16": "修菩薩道，是名如來愛護三業善根種子。」",
    "T03n0157_009:0227c17": "悲華經卷第九"
}