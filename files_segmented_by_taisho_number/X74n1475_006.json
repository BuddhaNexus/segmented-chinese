{
    "X74n1475_006:0412b18": "圓覺道場禪觀法事禮懺文卷第六",
    "X74n1475_006:0412b20": "終南山草堂寺沙門　宗密　述",
    "X74n1475_006:0412b21": "第八上(普眼章二十三唱。七十四偈。述我空之餘。懺僧罪及馬頭羅剎)。",
    "X74n1475_006:0412b22": "歎佛(華嚴經第五十中第三科之偈)。",
    "X74n1475_006:0412b23": "十方大雄最無上。譬如虗空無等又。境界廣大不可",
    "X74n1475_006:0412b24": "測。功德第一超世間。十方功德無邊量。心意思量所",
    "X74n1475_006:0412c01": "不及。人中師子一真法。眾生億劫莫能如。十方國土",
    "X74n1475_006:0412c02": "碎為塵。或有筭計知其數。如來一毛功德量。千萬億",
    "X74n1475_006:0412c03": "劫莫能說。如人持尺量虗空。復有行計筭其數。虗空",
    "X74n1475_006:0412c04": "邊際不可得。如來境界亦如是。或有能於剎那頃。悉",
    "X74n1475_006:0412c05": "知三世眾生心。設經眾生數等劫。不能知佛一念性。",
    "X74n1475_006:0412c06": "譬如法界徧一切。不可見取為一切。十方境界亦復",
    "X74n1475_006:0412c07": "然。徧於一切非一切。",
    "X74n1475_006:0412c08": "前上禮讚普眼章。正說四段中。第二觀行成就門",
    "X74n1475_006:0412c09": "我空尋伺觀。一一各推四大了。",
    "X74n1475_006:0412c10": "第一　四　撮結尋伺觀略出四緣虗妄之狀。如案家",
    "X74n1475_006:0412c11": "推事了撮略對事人。前後從辨。關節為案。過大官",
    "X74n1475_006:0412c12": "也。",
    "X74n1475_006:0412c13": "四大各離。今者妄身當在何處。",
    "X74n1475_006:0412c14": "　四大相非即是離(離異地異於風。乃至水異於火)",
    "X74n1475_006:0412c15": "　況於四法本空名(物無當名之實)",
    "X74n1475_006:0412c16": "　不可妄須分四處(四人設聚一處坐。亦名為四。不可為一。即是離也)",
    "X74n1475_006:0412c17": "　始言信是妄身形(即知設四大假合似一。亦無是四。又不可有四。身但空名。",
    "X74n1475_006:0412c18": "不空一物。名為身也。智者如此體達。知之身是妄也)",
    "X74n1475_006:0412c19": "　各推地等非身相　身亦不於四內停(又不可言",
    "X74n1475_006:0412c20": "別有身〔有〕四大之中停止也)　的指此身何處在(若執定有",
    "X74n1475_006:0412c21": "身。即須的指處所)　既無在處理何成(執言有身。",
    "X74n1475_006:0412c22": "理不成也)　推此四地今已畢",
    "X74n1475_006:0412c23": "　詞窮理盡悄無聲(執情無理可說)",
    "X74n1475_006:0412c24": "　並非阿黨容虗語(虗語者。口常說空。行在有中也。今見空故。言非虗也)",
    "X74n1475_006:0413a01": "　制詞道理實當酲(人王判。既名制詞。法王亦例之也)",
    "X74n1475_006:0413a02": "　大眾欲聞宣佛勅　虔心待舉後科經",
    "X74n1475_006:0413a03": "第二　五　述如實觀(即知此身畢竟無體。和合為相實同幻化。幻術具眾多之緣。便",
    "X74n1475_006:0413a04": "似人畜等。四大亦爾。具眼耳皮骨等眾多之緣。便似人也)。",
    "X74n1475_006:0413a05": "　經文撮略舉宗源　理合開張大聖言(開張佛之",
    "X74n1475_006:0413a06": "略。如世間勅文赦文。行下有隱略處。本司廣分折之。名起清條)",
    "X74n1475_006:0413a07": "　今此色身三毒窟　細詳直有四重愆(一虗中詐",
    "X74n1475_006:0413a08": "實[億-音+(天*天)]。二穢中詐淨[億-音+(天*天)]。三多中詐一愆。四無我詐[億-音+(天*天)])",
    "X74n1475_006:0413a09": "　第一虗中作實愆(即經云。實同幻化也)",
    "X74n1475_006:0413a10": "　從業空應業無元實(淨名云。是身如影。從業緣現)",
    "X74n1475_006:0413a11": "　託眾為緣豈有根(又云。是身如響。屬諸因緣也)",
    "X74n1475_006:0413a12": "　恰似幻師為幻法　無人之處見人村",
    "X74n1475_006:0413a13": "　人村只向空而有(既即空而有。即有處常空也)",
    "X74n1475_006:0413a14": "　身相無於幻處存(只於幻空之處。似實有而存立也)",
    "X74n1475_006:0413a15": "　只令微茫依本分(本分者。無我無人。即不令詐呈我相也)",
    "X74n1475_006:0413a16": "　如何硉矹遣人昏(令人見之謂實我。雖是執者之愚。亦是詐者之過也)",
    "X74n1475_006:0413a17": "　樁樁質礙如真實　[目*栗][目*栗]虗無是幻魂",
    "X74n1475_006:0413a18": "　飯食等閑嫌冷暖　衣裳般數候寒溫",
    "X74n1475_006:0413a19": "　是非顛倒誰能辨　真假參差詎可論",
    "X74n1475_006:0413a20": "　幻化詐呈真實狀　即斯是汝最初愆",
    "X74n1475_006:0413a21": "第三　十九　述第二穢中詐淨愆",
    "X74n1475_006:0413a22": "　縱令依汝云真實　　就實都為臭穢囊",
    "X74n1475_006:0413a23": "　內外中間皆不淨　　毫釐塵末悉無香",
    "X74n1475_006:0413a24": "准諸經論。此身有五種不淨。今且述第一種子不",
    "X74n1475_006:0413b01": "淨(父母精血。及前世有漏之業。皆不淨也)。",
    "X74n1475_006:0413b02": "　最初父母和精血　　胎裏稀稠似酪漿",
    "X74n1475_006:0413b03": "　肉皰耎堅旋變異　　五根四體漸開張",
    "X74n1475_006:0413b04": "第二住處不淨(胎中住處)。",
    "X74n1475_006:0413b05": "　生藏之間熟藏上　　赤痰之際白痰傍",
    "X74n1475_006:0413b06": "第三自相不淨(九孔流溢。是不淨之相狀)。",
    "X74n1475_006:0413b07": "　眼眶只是[目*豆]眵榼(苦盍反)　　腹胃常為屎尿倉",
    "X74n1475_006:0413b08": "　鼻涕耳腮骨肉髓　　腎精口唾腦中瓤",
    "X74n1475_006:0413b09": "(前段中列身毛目。意說眾多般各各不同。今所列。顯不淨之相。意義各別。不是重說)。",
    "X74n1475_006:0413b10": "　小便恒貯三升許　宿糞長停半斗強",
    "X74n1475_006:0413b11": "　九吼常流如漏器　三十六物似癰瘡(此一句義",
    "X74n1475_006:0413b12": "屬後緣)",
    "X74n1475_006:0413b13": "第四後前句便當自體不淨。",
    "X74n1475_006:0413b14": "　口含誕沫恒無厭　吐出脣皮肯再甞(意言豈肯",
    "X74n1475_006:0413b15": "更再吸入口而甞之。即驗在口時。認為我相。故不嫌。亦出外便不認。故嫌也。既兼之不翕。即是嫌不",
    "X74n1475_006:0413b16": "淨潔。既不淨。在口時。與出時何殊。當知悉是不淨。但是詐似淨也)",
    "X74n1475_006:0413b17": "　踝趺頭項高低骨　心肺肝脾大小腸",
    "X74n1475_006:0413b18": "　脚底長時冷似水　肚中終日熱如湯",
    "X74n1475_006:0413b19": "　口為薄皮從外褁　致令多物滿中藏",
    "X74n1475_006:0413b20": "　試取皮膚都剝卻(似想剝之。非直傷害)",
    "X74n1475_006:0413b21": "　想看眼籍一時彰(驗出前句說。是薄皮藏不虗也)",
    "X74n1475_006:0413b22": "　若疑恐有此此淨　即仛後頭更審詳",
    "X74n1475_006:0413b23": "　只遣勤將智刃剝　不教直取鐵刀傷",
    "X74n1475_006:0413b24": "　仍論皮外無光淨(妄情之皮。裏面雖穢。外面且淨也)",
    "X74n1475_006:0413c01": "　卻怪皮中強度量(何得〔苔〕強思想度量皮肉之事。而說不淨耶。若爾即人頭",
    "X74n1475_006:0413c02": "脊皆有穢物汙之。眼目不見。何必強想云穢而嫌。方欲洗之)",
    "X74n1475_006:0413c03": "　如此迷愚由執(迷意如上)　須呈譬喻仛平章(喻在己次",
    "X74n1475_006:0413c04": "中偈)　瓶中屎尿多多著(瓶喻皮。屎",
    "X74n1475_006:0413c05": "尿喻皮下全見之也)　瓶外丹青種種粧(脂粉錦繡",
    "X74n1475_006:0413c06": "靴袍等種種服章也)　智士捻將遠屏儅",
    "X74n1475_006:0413c07": "　癡孩抱取恣形相　縱執皮膚偏淨潔",
    "X74n1475_006:0413c08": "　思看道理更微茫　外頭也仛虗摩拭",
    "X74n1475_006:0413c09": "　裏而如何得是當",
    "X74n1475_006:0413c10": "第五究竟不淨(世間有物。雖現不淨。不妨已後淨。若此身不然。直全畢竟永不淨)。",
    "X74n1475_006:0413c11": "　一朝氣絕容儀改　萬事皆休魂魄颺",
    "X74n1475_006:0413c12": "　真為命終便易壞　致令穢迹轉難藏(即知比者",
    "X74n1475_006:0413c13": "藏覆)　青殷之狀臨將從",
    "X74n1475_006:0413c14": "　[月*常]脹之形漸似長(人命終即展而長)",
    "X74n1475_006:0413c15": "　漸漸蠅蛆出口鼻　般般蛇鼠遶尸喪",
    "X74n1475_006:0413c16": "　親情隔幕緣賤□　鄰舍畫符為厭攘",
    "X74n1475_006:0413c17": "　汙穢交流盈薦席　臭煙蓬勃滿房堂",
    "X74n1475_006:0413c18": "　或聞哭泣埋深墓　或見悲嗟送大荒",
    "X74n1475_006:0413c19": "　荒由烏鵲[(夕/臼)*鳥]胸臆　墓裏蚍蜉唼眼匡",
    "X74n1475_006:0413c20": "　天然自穢非若過(性詐現淨相。不怪其穢也)",
    "X74n1475_006:0413c21": "　但合隨名自占將　詐偽如何稱淨潔",
    "X74n1475_006:0413c22": "　姦情仍更強薰香(香薰身及衣服)",
    "X74n1475_006:0413c23": "　幾般計挍虗粧點　百種營謀作彩章",
    "X74n1475_006:0413c24": "　華麗由來歸粉黛(對粧點也)　新鮮本自屬衣裳(對彩章也)",
    "X74n1475_006:0414a01": "　事事不關君骨肉　般般自是彼青黃",
    "X74n1475_006:0414a02": "　不能省覺先知分　直到推徵始欲忙",
    "X74n1475_006:0414a03": "　從來混純迷真假　今日分明定否藏(衣服之色)",
    "X74n1475_006:0414a04": "　判斷令智第二過(二是詐淨之愆過也)",
    "X74n1475_006:0414a05": "　甘心領受莫慞惶",
    "X74n1475_006:0414a06": "第四　三　述第三多中作一愆(毛髮幾條。爪齒不一。三百六十段骨。",
    "X74n1475_006:0414a07": "筋數亦爾。至於五臟腸肚各各不相是。分分皆殊別。如上等行相。前已子細折之。今但計為[億-音+(天*天)]過之數。不",
    "X74n1475_006:0414a08": "更具引多多之色目也)。",
    "X74n1475_006:0414a09": "　淨穢也從顛倒見　　身是根源有四般",
    "X74n1475_006:0414a10": "　地水火風體性異　　地中種類又多端",
    "X74n1475_006:0414a11": "　前傷從頭已點撿　　此中不可更重觀",
    "X74n1475_006:0414a12": "　理宜分折眾多相　　豈令籠通一段看",
    "X74n1475_006:0414a13": "　如何假合[打-丁+?]身相　　致使迷情辨別難",
    "X74n1475_006:0414a14": "　欲識第三愆遏處　　混多詐一是欺謾",
    "X74n1475_006:0414a15": "第五　四　述第四無我詐我愆",
    "X74n1475_006:0414a16": "　只為迷多而見一　便即樁樁似我人",
    "X74n1475_006:0414a17": "　不但此身不是我　推來兼亦本無身",
    "X74n1475_006:0414a18": "　無身之理如前說　無我之由此更陳(無我之義。",
    "X74n1475_006:0414a19": "略有其二。一我即是一。地等即多。故知不相是。此義述〔記〕。二者在下。故云更陳也)",
    "X74n1475_006:0414a20": "　是我即應望我意　如何生死屬他因",
    "X74n1475_006:0414a21": "　我欲長生還受死　我須長健病還頻",
    "X74n1475_006:0414a22": "　老病死生不自在　我義從何說得親",
    "X74n1475_006:0414a23": "　無身之處呈身相　無我之中計我真",
    "X74n1475_006:0414a24": "　即此名為第四過　故令累劫受沈淪",
    "X74n1475_006:0414b01": "第六　二　都結",
    "X74n1475_006:0414b02": "　經云畢竟空無體　　仍遣全同幻化觀",
    "X74n1475_006:0414b03": "　此辨初愆兼第四　　餘於前段自詳看",
    "X74n1475_006:0414b04": "　開張四過成無量　　但在維摩及涅槃",
    "X74n1475_006:0414b05": "　若有曾尋諸佛諸　　即如此偈不虗妄",
    "X74n1475_006:0414b06": "(淨名云。諸仁者。是身無常無強。無力無堅。速朽之法。不可信也。為苦。為惱。眾病所集。諸仁者。如此身。明知者所",
    "X74n1475_006:0414b07": "不怙。是身如聚沫。不可撮摩。是身如泡。不得久立。是身如燄。從渴愛生。是身如芭焦。中無有堅。是身如幻。從顛",
    "X74n1475_006:0414b08": "倒起。是身如夢。為虗妄見。是身如影。從業緣〔起〕是身如響。屬諸因緣。是身如浮雲。須臾變滅。是身如電。念念不",
    "X74n1475_006:0414b09": "住。是身無主。為如地。是身無我。為如火。是身無壽。為如風。是身無人。為如水。是身不實。四大為家。是身如空。離",
    "X74n1475_006:0414b10": "我我所。是身〔為〕無知。如草木瓦礫。是身無作。風力所轉。是身不淨。穢惡充滿。是身〔為〕虛偽。雖假以澡浴衣食。必",
    "X74n1475_006:0414b11": "歸磨滅。是身為灾。百一病惱。是身如丘井。為老所逼。是身無定。為要當死。是身如毒蛇。如怨賊。如空聚。陰界諸",
    "X74n1475_006:0414b12": "入。所共合成。諸仁者。此可〔厭患〕當樂佛身。所以者何。佛身者。即法身也。涅槃云。自觀己身如〔四〕毒蛇。是身常為",
    "X74n1475_006:0414b13": "無量諸蟲之所唼食。是身臰穢。貪欲獄縛。此身可惡。猶如死狗。是身不淨。九孔常流。是身如城。血肉筋骨皮裹",
    "X74n1475_006:0414b14": "其〔身〕手足以為却敵樓櫓。目為九穴為〔身〕殿堂。心王處中。如是身城。諸佛世尊之所棄捨。凡夫愚人常所味著。",
    "X74n1475_006:0414b15": "貪婬瞋恚愚癡羅剎止住其中。是身不堅。猶如蘆葦伊蘭水沫芭蕉之樹。是身不住。猶如電光瀑水幻燄。亦如",
    "X74n1475_006:0414b16": "晝水隨晝隨合。是身易壞。猶如河岸臨峻大樹。是身不久。當為狐狼鵄梟鵰鷲烏鵲餓狗之所食噉。誰有智者",
    "X74n1475_006:0414b17": "當樂此身。寧以牛跡盛大海水。不能具說是身無常不淨臭穢。寧丸大地使如棗等〔乃至轉如〕漸漸轉小。猶如",
    "X74n1475_006:0414b18": "亭歷子。乃至微塵。不能具說是身過患。是故當捨。如棄涕唾　第十二又云。復次善男子。菩薩摩訶薩〔聖〕行者。",
    "X74n1475_006:0414b19": "觀察此身。從頭至足。其中唯有髮毛爪齒不淨垢穢。皮肉筋骨脾腎心肺肝膽腸胃生熟二藏大小便利涕唾",
    "X74n1475_006:0414b20": "目淚。肪膏腦膜骨髓膿血。腦胲諸脉。菩薩如是專念觀時。誰有是我。我為屬誰。住在何處。誰屬於我。復作是念。",
    "X74n1475_006:0414b21": "骨色相異。所謂青黃白色。如是骨相亦復非我。何以故。我者亦非青黃赤白色及以鴿色。如是骨相。菩薩繫心",
    "X74n1475_006:0414b22": "作是觀時。即得斷除一切色欲。復作是念。如是骨者從諸因緣〔生〕。依因足骨以拄踝骨。依因踝骨以膊拄骨。膊",
    "X74n1475_006:0414b23": "骨拄膝骨。膝骨拄髀骨。髀骨拄胲骨。胲骨拄腰骨。腰骨柱脊骨。脊骨柱肋骨。復因脊骨上柱項骨。依因項骨柱",
    "X74n1475_006:0414b24": "頷骨。依因頷骨柱牙〔骨〕齒。上有髏髑。復因項骨柱肩骨。以柱臂骨。因臂骨柱腕骨。因腕骨柱掌骨。因掌骨柱指",
    "X74n1475_006:0414c01": "骨。菩薩摩訶薩如是觀時。身所有骨一切分離。得是觀已。即斷三欲。一形貌欲。二姿態欲。三細觸欲。菩薩摩訶",
    "X74n1475_006:0414c02": "薩觀青骨時。見此大地東西南北四維上下悉皆青相。如是青色觀。黃白鴿色亦復如是。菩薩摩訶薩作此觀",
    "X74n1475_006:0414c03": "時。眉間即出青黃赤白鴿色等光〔如〕是菩薩於是一一諸光明中見有佛像。見已即問。如是身者不淨因緣和",
    "X74n1475_006:0414c04": "合共成。云何而得坐起行住屈申俯仰。視瞻喘息。悲泣喜笑。此中無主。誰使之然。作是問已。光中諸佛忽然不",
    "X74n1475_006:0414c05": "現。復作是念。或識是我。故使諸佛不為我說。復觀此識次第生滅猶如流水亦復非我。復作是念。若識非我。出",
    "X74n1475_006:0414c06": "息入息或能是我。復作是念。是入出息直是風性。而是風性乃是四大。四大之中何者是我。地性非我。水火風",
    "X74n1475_006:0414c07": "性亦復非我。復作是念。此身一切悉無有我。唯有心識因緣和合。示現種種所作事業。譬如呪力幻術所作。亦",
    "X74n1475_006:0414c08": "如箜篌隨意出聲。是我此身如此不淨。假眾因緣和合共成。而於何處生此貪欲。若彼罵辱。復於何處而生瞋",
    "X74n1475_006:0414c09": "恚。而我此身三十六物不淨臭穢。何處當有受罵辱者。若聞其罵即便思惟。以何音聲而見罵也。一一音聲不",
    "X74n1475_006:0414c10": "能見罵。若一不能多亦不能。以是義故不應生瞋。若他來打亦應思惟。如是打者從何而生。復生此念。因手刀",
    "X74n1475_006:0414c11": "杖及以我身故得名打。我今何緣橫瞋於他。乃是我身自招此咎。以我受是五陰身故。譬如因的則有箭中。我",
    "X74n1475_006:0414c12": "身亦爾。有身有打。我若不忍。心則散亂。心若散亂則失正念。若失正念則不能觀善不善義。若不能觀善不善",
    "X74n1475_006:0414c13": "義則行惡法。惡法因緣則墮地獄畜生餓鬼。菩薩爾時作是觀已。得四念處。得四念處已則得住於堪忍地中。",
    "X74n1475_006:0414c14": "菩薩摩訶薩住此地已。則能堪忍貪欲瞋恚。亦復寒熱飢渴蚊虻蚤虱。暴風惡觸種種疾疫。惡口罵詈撾打楚",
    "X74n1475_006:0414c15": "〔痛〕身心苦惱一切能忍。是〔則〕名為住堪忍地)。",
    "X74n1475_006:0414c16": "第七　十一　述四大詞。訴歸迴於心識",
    "X74n1475_006:0414c17": "　大眾觀聞宣佛勅　　無邊菩薩總熙怡",
    "X74n1475_006:0414c18": "　色身忽地還稱屈　　投匭聞天再有詞",
    "X74n1475_006:0414c19": "　地等不曾執是我　　甘同木石本無知",
    "X74n1475_006:0414c20": "　豈能分別寒兼暖　　誰解思量飽與飢",
    "X74n1475_006:0414c21": "　衣食有無本不索　　身名得失亦如斯",
    "X74n1475_006:0414c22": "　何曾世上論榮辱　　未省人間競是非",
    "X74n1475_006:0414c23": "　都為心神來止住　　誰稱主宰便營為",
    "X74n1475_006:0414c24": "　手足捻將常使役　　容儀□取強裝褫",
    "X74n1475_006:0415a01": "　經生急急非緣我　　沒世驅驅總為伊",
    "X74n1475_006:0415a02": "　困乏疲勞關體質　　籌量計度屬心機",
    "X74n1475_006:0415a03": "　仙人謾亂前生骨　　餓鬼虗鞭往日尸",
    "X74n1475_006:0415a04": "　自作業緣還自受　　無辜謝我及凌治",
    "X74n1475_006:0415a05": "　只如毬獵荒婬事　　利害思量在阿誰",
    "X74n1475_006:0415a06": "　費力勞形傷地水　　適情暢悉應貪癡",
    "X74n1475_006:0415a07": "　供身衣食能銷幾　　但念榮化無足期",
    "X74n1475_006:0415a08": "　却為心情多縱恣　　令悟形質轉衰羸",
    "X74n1475_006:0415a09": "　前偈五般說過患　　虗推四大作非違",
    "X74n1475_006:0415a10": "　唯願法王詳理斷　　即明地等被輕欺",
    "X74n1475_006:0415a11": "　世尊先斷身虗幻　　此理照然不可移",
    "X74n1475_006:0415a12": "　幻化無常知本分　　未曾執理敢推辭",
    "X74n1475_006:0415a13": "　只為前章虗青辱　　遂未申訴雪其非",
    "X74n1475_006:0415a14": "　但蒙斷罪歸心識　　空幻名銜甘受之",
    "X74n1475_006:0415a15": "第八　三　結集自述化身告訴之章兼引發後喟",
    "X74n1475_006:0415a16": "經文",
    "X74n1475_006:0415a17": "　身如木石本無知　豈解申論說屈詞",
    "X74n1475_006:0415a18": "　但是假為賓主對　意令後學豁迷癡",
    "X74n1475_006:0415a19": "　諸縫語勢多如是　薩埵可嫌亦是斯(金光明經",
    "X74n1475_006:0415a20": "薩埵王子說偈云。我〔後〕久〔未〕待此身。臭穢膿囊不可愛。供給敷具并衣食。象馬車牛及珍財。變壞之",
    "X74n1475_006:0415a21": "法體無常。恒求難滿難保守。雖常供給懷怨害。終歸棄我不知恩)",
    "X74n1475_006:0415a22": "　身且不知衣與食　誰管恩怨是與非",
    "X74n1475_006:0415a23": "　執身執□皆心識　心識還須子細推",
    "X74n1475_006:0415a24": "　欲見細推心識處　已次經文審自思",
    "X74n1475_006:0415b01": "四緣假合。妄有六根。六根四大中外合成。妄有緣氣。",
    "X74n1475_006:0415b02": "於中積聚。似有緣相。假名為心。善男子。此虗妄心。若",
    "X74n1475_006:0415b03": "無六塵則不能有。四大分解無塵可得。於中緣塵各",
    "X74n1475_006:0415b04": "歸散滅。畢竟無有緣心可見。",
    "X74n1475_006:0415b05": "第九　六　初出識緣起幻相",
    "X74n1475_006:0415b06": "　依經將欲推心識　　方便宜開作兩問",
    "X74n1475_006:0415b07": "　先出虗無緣起相　　後徵執實結成愆",
    "X74n1475_006:0415b08": "　四緣假合都無色　　色上開張有六根",
    "X74n1475_006:0415b09": "　四大六根中外合　　激於真性混然昏",
    "X74n1475_006:0415b10": "　由斯妄有情緣氣　　於中積聚似能緣",
    "X74n1475_006:0415b11": "　緣慮假名分別識　　識心復見六塵根",
    "X74n1475_006:0415b12": "　如明對物成虗影　　似睡昏心作夢魂",
    "X74n1475_006:0415b13": "　心境相熏生惑業　　此為輪轉死生門",
    "X74n1475_006:0415b14": "　心離根塵則不有　　根塵只就四虵論",
    "X74n1475_006:0415b15": "　此等前章推已破　　識心豈可獨能存",
    "X74n1475_006:0415b16": "　既知四大元分解　　根境虗無不存言",
    "X74n1475_006:0415b17": "　故緣說塵歸散滅　　緣心畢竟無(音沒)根元",
    "X74n1475_006:0415b18": "第十　五　次責執虗為實故成愆",
    "X74n1475_006:0415b19": "　無根即是本來空　　空裏情緣夢想同",
    "X74n1475_006:0415b20": "　何得執為真實法　　千思萬慮入塵中",
    "X74n1475_006:0415b21": "　剎那便起恒沙念　　一餉緣西一餉東",
    "X74n1475_006:0415b22": "　雖執根塵常住着　　尋其處所沒形容",
    "X74n1475_006:0415b23": "　三明迴換為三毒　　六賊縱橫鄣六通",
    "X74n1475_006:0415b24": "　八萬四千為眷屬　　四生九類被其緣",
    "X74n1475_006:0415c01": "　官階累品終難足　　金帛盈堂豈易供",
    "X74n1475_006:0415c02": "　知見由來如闇室　　我人虗自柱蒼穹",
    "X74n1475_006:0415c03": "　前來所責形軀過　　此過頭頭在汝躬",
    "X74n1475_006:0415c04": "　飜覆根尋今到底　　速須覺悟入真宗",
    "X74n1475_006:0415c05": "第十一　二　辨從前至此漸深妙兼引愛後鳴經文",
    "X74n1475_006:0415c06": "　依於五蘊成人我　　五蘊由來具色心",
    "X74n1475_006:0415c07": "　前破色形猶淺近　　後融心識轉幽深",
    "X74n1475_006:0415c08": "　色心既泯成無我　　從此貪瞋已免侵",
    "X74n1475_006:0415c09": "　次此下文推法執　　待聞經了即推尋",
    "X74n1475_006:0415c10": "善男子。彼之眾生。幻身滅故幻心亦滅。幻心滅故幻",
    "X74n1475_006:0415c11": "塵亦滅。幻塵滅故幻滅亦滅。",
    "X74n1475_006:0415c12": "第十二　七　釋法執義",
    "X74n1475_006:0415c13": "　經文直斷迷情滅　　更不推研始與終",
    "X74n1475_006:0415c14": "　蓋為速前破我次　　因承文執易相通",
    "X74n1475_006:0415c15": "　今須更為初心者　　本未開張此義宗",
    "X74n1475_006:0415c16": "　既欲鄣於法執過　　先明此法起何從",
    "X74n1475_006:0415c17": "　眾生皆有真心性　　迷故無明起性中",
    "X74n1475_006:0415c18": "　和合名為賴耶識　　識能變境總三重",
    "X74n1475_006:0415c19": "　塵依妄念塵非有　　妄念依身念是空",
    "X74n1475_006:0415c20": "　身託賴耶身豈實　　賴耶依性自鍋融",
    "X74n1475_006:0415c21": "　斯為法爾因緣事　　起時無迹滅無縱",
    "X74n1475_006:0415c22": "　夢中富貴兼貧賤　　鏡裏丹青及紫紅",
    "X74n1475_006:0415c23": "　蠢蠢迷愚長計有　　塵塵貪著永無窮",
    "X74n1475_006:0415c24": "　靈明本覺雖能照　　妙用千差悉被蒙",
    "X74n1475_006:0416a01": "　既鄣菩提一切智　　故知法執罪難容",
    "X74n1475_006:0416a02": "　但看後偈明非幻　　引鏡磨塵喻恰同",
    "X74n1475_006:0416a03": "上來我空法空俱名破執竟　此下第十三三當",
    "X74n1475_006:0416a04": "顯理也。",
    "X74n1475_006:0416a05": "幻滅滅故。非幻不滅。譬如磨鏡垢盡明現。",
    "X74n1475_006:0416a06": "　諸幻本依真性起　　起時真性被昏蒙",
    "X74n1475_006:0416a07": "　諸幻如前展轉滅　　故真性已開通令",
    "X74n1475_006:0416a08": "　塵盡鏡中明皎皎　　雲開天上月朧朧",
    "X74n1475_006:0416a09": "　不關緣起名非幻　　藉眾緣生是幻容",
    "X74n1475_006:0416a10": "　執法認身如垢穢　　推窮破折是磨礱",
    "X74n1475_006:0416a11": "　二空智起名為現　　本覺開明稱頓宗",
    "X74n1475_006:0416a12": "南無大慈大悲(云云)(十二禮准前)。",
    "X74n1475_006:0416a13": "至心懺悔",
    "X74n1475_006:0416a14": "上來通懺僧俗二眾所造罪業。輕重報鄣。苦相同者",
    "X74n1475_006:0416a15": "已竟。今當別懺僧中迷背戒律所有罪愆。與白衣異",
    "X74n1475_006:0416a16": "者。及所應受別相地獄苦報之事。我等比丘比丘尼。",
    "X74n1475_006:0416a17": "式叉摩那尼。沙彌沙彌尼等。自惟微善報在人間。於",
    "X74n1475_006:0416a18": "釋迦如來像法之中。出家學道。不能光揚佛日。自利",
    "X74n1475_006:0416a19": "利他。禪慧闕修。空銷信施。無戒無德。自慢自驕。解脫",
    "X74n1475_006:0416a20": "律儀。恒多缺犯。或犯四重。或偷蘭遮。十三僧殘。二不",
    "X74n1475_006:0416a21": "定法。三十捨墮。九十單提。七滅諍心。百眾學戒。式叉",
    "X74n1475_006:0416a22": "摩那。於持六法。多有虧犯。或沙彌沙彌尼犯十戒。如",
    "X74n1475_006:0416a23": "是輕重諸罪。無量無邊。今日至誠。皆悉懺悔。",
    "X74n1475_006:0416a24": "又復無始已來。至於今日。或為義學沙門。講習章疏。",
    "X74n1475_006:0416b01": "違文背理。取相乖空。網淨施財。非淨處用。或禪或律。",
    "X74n1475_006:0416b02": "心行乖殊。執境生迷。隨心斷罪。有憎有愛。有癡有恚。",
    "X74n1475_006:0416b03": "今日至誠。皆悉懺悔。",
    "X74n1475_006:0416b04": "又復受佛戒禁。不懼嚴科。受著奢華。乘騎車馬。縱恣",
    "X74n1475_006:0416b05": "驕慢。或馳騁肥馬。以自矜誇。或鞭揵蹇驢。不知困苦。",
    "X74n1475_006:0416b06": "或深泥峻路。逼逐羸牛。或城郭街衢結羣騎從將為",
    "X74n1475_006:0416b07": "榮貴。不耻不羞。耽著世塵。無慚無愧。雖披法服。何異",
    "X74n1475_006:0416b08": "俗流。如此沙門有二種罪。一則為佛弟子。背佛律儀。",
    "X74n1475_006:0416b09": "即當不考。二則受人歸依。為損惱人畜。即是不慈。以",
    "X74n1475_006:0416b10": "此因緣。當墮地獄。遭於鐵馬之苦。或上鐵牛之車。或",
    "X74n1475_006:0416b11": "騎鐵驢。常被蹴踏。百劫千劫。萬死萬生。都由作偽託",
    "X74n1475_006:0416b12": "修道之服章。非理所為。用重心之信施。是故經云。爾",
    "X74n1475_006:0416b13": "時菩提樹華。忽然墮落。寶達白佛言。世尊。云何菩提",
    "X74n1475_006:0416b14": "樹華悉皆墮落。其華光不如於常。一切大眾皆生疑",
    "X74n1475_006:0416b15": "惑。唯願世尊。為我解說。令此大眾諸坐大士。疑惑悉",
    "X74n1475_006:0416b16": "除。爾時世尊。從三昧起。光顏巍巍。舉身毛孔。皆悉出",
    "X74n1475_006:0416b17": "光。語寶達菩薩言。汝等善聽。今為汝說。所以菩提樹",
    "X74n1475_006:0416b18": "華墮落失光色者。如上所說。沙門惡行。墮在苦處。受",
    "X74n1475_006:0416b19": "罪無央。是故菩提樹華墮落失光。寶達菩薩前白佛",
    "X74n1475_006:0416b20": "言。唯為我說。此惡行沙門果報之處。佛告寶達菩薩。",
    "X74n1475_006:0416b21": "東方有鐵圍山。其山中間幽暗之處。日月光明及以",
    "X74n1475_006:0416b22": "火光。所不能照。名曰地獄。其獄之中。有惡行之沙門。",
    "X74n1475_006:0416b23": "受如是罪。汝可往詣問諸罪人云。何因緣來生此處。",
    "X74n1475_006:0416b24": "修何等行。受如是罪。寶達白佛言。世尊。我無威神。何",
    "X74n1475_006:0416c01": "能往詣。願佛大悲垂神顧念。及使我等。得是東方阿",
    "X74n1475_006:0416c02": "鼻地獄。佛言。善哉善哉。汝今但往。令汝得見。寶達菩",
    "X74n1475_006:0416c03": "薩禮佛而去。龍飛虗空。徘徊自在。當爾之時。大地震",
    "X74n1475_006:0416c04": "動。於虗空中。雨大蓮華。飛流而下。爾時寶達。一念之",
    "X74n1475_006:0416c05": "頃。往詣東方鐵圍山間。其山崦[山*曇]。幾其高峻。四方上",
    "X74n1475_006:0416c06": "下。了無草木。日月威光。都不能照。寶達進前。便道兩",
    "X74n1475_006:0416c07": "邊。有三十六王。典主地獄。其王名曰恒伽噤王。波吉",
    "X74n1475_006:0416c08": "頭王。廣目都王。安頭羅王。虎目見王。揚聲吉王。大諍",
    "X74n1475_006:0416c09": "訟王。吸血鬼王。乃至惡目王。龍口王。南安等王三十",
    "X74n1475_006:0416c10": "六王。遙見寶達菩薩。悉皆叉手合掌。前行作禮。大智",
    "X74n1475_006:0416c11": "尊。云何因緣。入此惡處。亦如旃檀在伊蘭而生。寶達",
    "X74n1475_006:0416c12": "言。我聞如來三界人尊說言。東方有鐵圍山。其山幽",
    "X74n1475_006:0416c13": "冥。日月之光。所不能照。故來到此。汝等諸王。誰能共",
    "X74n1475_006:0416c14": "我。往詣彼處。得見罪人之苦。恒伽噤王即便與寶達",
    "X74n1475_006:0416c15": "菩薩。詣大王所。時大鬼王遙見寶達從門而來。光顏",
    "X74n1475_006:0416c16": "從容。即便前禮敬。白言大士。今此惡處。云何怪哉。伊",
    "X74n1475_006:0416c17": "蘭林中忽生旃檀。爾時寶達。便前就座。問鬼王曰。今",
    "X74n1475_006:0416c18": "此東方地獄。可有幾獄。鬼王答曰。此山中有無量地",
    "X74n1475_006:0416c19": "獄。今有一方有三十二沙門地獄。寶達問言。三十二",
    "X74n1475_006:0416c20": "地獄。其名云何。鬼王答曰。鐵車鐵馬鐵牛鐵驢地獄。",
    "X74n1475_006:0416c21": "鐵衣地獄。洋銅灌口地獄。流火地獄。鐵牀地獄。耕舌",
    "X74n1475_006:0416c22": "地獄。斫首地獄。飲鐵地獄。飛刀地獄。火箭地獄。[月*鬼]肉",
    "X74n1475_006:0416c23": "地獄。身燃地獄。大丸仰口地獄。諍論地獄。雨火地獄。",
    "X74n1475_006:0416c24": "糞屎地獄。鉤陰地獄。火象地獄。咩聲地獄。號叫地獄。",
    "X74n1475_006:0417a01": "鐵梨地獄。崩埋地獄。然手地獄。銅狗踞牙地獄。剝皮",
    "X74n1475_006:0417a02": "飲血地獄。解身地獄。鐵屋地獄。飛火號叫分頭地獄。",
    "X74n1475_006:0417a03": "爾時鬼王答曰。地獄受罪。其名如是。寶達即便入地",
    "X74n1475_006:0417a04": "獄中。上高樓上。四顏望視。見罪人等。各從四門號叫",
    "X74n1475_006:0417a05": "而人。寶達前入鐵車鐵馬鐵驢。此四小獄。併為一獄。",
    "X74n1475_006:0417a06": "云何名曰鐵車鐵馬鐵驢地獄。此獄方圓縱廣十五",
    "X74n1475_006:0417a07": "由旬。其中鐵城高一由旬。猛火煇爀煙然。其車鐵作。",
    "X74n1475_006:0417a08": "炎赫熾然。中有鐵中。其身亦然。頭角毛尾皆如鋒鋩。",
    "X74n1475_006:0417a09": "毛中火燃煙炎出。其鐵馬者。身毛騣尾利如鋒鋩。毛",
    "X74n1475_006:0417a10": "尾火然炎俱出。其鐵驢者。亦復如此。其地獄有鐵[金*疾]",
    "X74n1475_006:0417a11": "鏫。利如鋒鋩。鐵鑕繚亂。徧布其地。其鏘火然。猛熾於",
    "X74n1475_006:0417a12": "前。爾時北門之中。有五百沙門。揚聲大叫。口眼火出。",
    "X74n1475_006:0417a13": "唱如是言。云何我今受如是苦。獄卒夜叉。馬頭羅剎。",
    "X74n1475_006:0417a14": "手提三鐵叉。望背而撞。胸前而出。復有鐵枷。枷罪人",
    "X74n1475_006:0417a15": "咽。其枷八方。利如鋒鋩。煙炎猛熾。燒罪人頭。爾時罪",
    "X74n1475_006:0417a16": "人。宛轉倒地。而不肯前。馬頭羅剎手捉鐵棒。望頭而",
    "X74n1475_006:0417a17": "打。罪人身體碎如微塵。復有餓鬼。來食其肉。復有餓",
    "X74n1475_006:0417a18": "狗。來飲其血。馬頭羅剎敲地言活活。罪人即活。爾時",
    "X74n1475_006:0417a19": "鐵牛吼喚跪地。其牛吼喚。來向罪人。罪人迫迮。宛轉",
    "X74n1475_006:0417a20": "於地。馬頭羅剎手捉鐵叉。叉著東上罪人跳踉。復墮",
    "X74n1475_006:0417a21": "牛上。牛毛仰刺。從腹而入。背上而出。牛復跳踉。復墮",
    "X74n1475_006:0417a22": "馬上。馬毛仰刺。亦如鋒鋩。馬尾捎之。身即碎爛。須臾",
    "X74n1475_006:0417a23": "還活。爾時鐵馬。舉脚連蹴。身碎如塵。須臾還活。復騎",
    "X74n1475_006:0417a24": "鐵驢。驢即跳踉。罪人墮地。驢便大曠。舉脚連踏。須臾",
    "X74n1475_006:0417b01": "還活。一日一夜受罪無量。寶達問曰。此諸沙門。云何",
    "X74n1475_006:0417b02": "如是。羅剎答曰。此諸沙門受佛禁戒。不懼將來。但取",
    "X74n1475_006:0417b03": "見在。違犯淨戒。故作惡業。畜八不淨物。乘車騎馬。走",
    "X74n1475_006:0417b04": "驢治生。心無慈善。不護威儀。受人信施。惡因緣故墮",
    "X74n1475_006:0417b05": "此地獄。百劫萬劫。若得為人。身不具足。聾盲閑塞。不",
    "X74n1475_006:0417b06": "見三寶。不聞正法。寶達聞之。悲泣歎曰。夫為沙門。應",
    "X74n1475_006:0417b07": "出三界。云何惡業。受如是罪。寶達菩薩哀歎已竟。從",
    "X74n1475_006:0417b08": "此而去等。比丘比丘尼乃至式叉沙彌僧尼等比者。",
    "X74n1475_006:0417b09": "對於比境。不覺長順迷情。今開聖教照然。方覺背佛",
    "X74n1475_006:0417b10": "違法。心心恐懼。念念驚忙。慮此罪未除。忽爾無常時",
    "X74n1475_006:0417b11": "至。今日對佛佛法眾懇切求哀。如上犯戒罪罪愆願",
    "X74n1475_006:0417b12": "皆消滅。",
    "X74n1475_006:0417b13": "懺悔已。至心歸命本師釋迦牟尼佛。",
    "X74n1475_006:0417b14": "至心發願",
    "X74n1475_006:0417b15": "願弟子等。承是懺悔鐵馬鐵牛地獄等報。生生世世。",
    "X74n1475_006:0417b16": "具佛威儀。不遇破戒因緣。不逢麤惡徒黨。外無六群",
    "X74n1475_006:0417b17": "扇惑。內無三毒見行。戒品淨如琉璃。從此發於定慧。",
    "X74n1475_006:0417b18": "三學圓如滿月。六度廓如虗空。入三賢之流。登十地",
    "X74n1475_006:0417b19": "之位。或果師子。或駕象王。放大光明。作大神變。還如",
    "X74n1475_006:0417b20": "寶達地藏。拔濟冥途苦難。普與眾生。證常樂果。",
    "X74n1475_006:0417b21": "發願已。至心歸命禮本師釋迦牟尼佛。",
    "X74n1475_006:0417b22": "○白眾等聽說經中無常偈",
    "X74n1475_006:0417b23": "　生者皆歸死　容願盡變衰　強力病所侵",
    "X74n1475_006:0417b24": "　無能免斯者　假使妙高山　却盡皆散壞",
    "X74n1475_006:0417c01": "　大海深無底　亦復皆枯竭　大地及日月",
    "X74n1475_006:0417c02": "　時至皆歸盡　未曾有一事　不被無常吞(心無",
    "X74n1475_006:0417c03": "常住)　三界皆不安　不應猶耽愛",
    "X74n1475_006:0417c04": "　愛火所圍繞　徧於諸世門　欲燒不自在",
    "X74n1475_006:0417c05": "　為欲癡所使　如火益乾薪　增長大熾然",
    "X74n1475_006:0417c06": "　如是愛樂者　愛大轉增長　若人脫愛網",
    "X74n1475_006:0417c07": "　遠離於欲瞋　智者度煩惱　永離諸憂患",
    "X74n1475_006:0417c08": "(出正法念處經第二十二)",
    "X74n1475_006:0417c10": "圓覺道場觀禪法事禮懺文卷第六"
}