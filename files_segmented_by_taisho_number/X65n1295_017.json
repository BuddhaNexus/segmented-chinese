{
    "X65n1295_017:0574c10": "禪宗頌古聯珠通集卷第十七",
    "X65n1295_017:0574c12": "宋池州報恩光孝禪寺沙門法應　集",
    "X65n1295_017:0574c13": "元紹興天衣萬壽禪寺沙門普會續集",
    "X65n1295_017:0574c14": "　　祖師機緣",
    "X65n1295_017:0574c15": "六祖下第四世之三(南嶽下前第三世之餘)",
    "X65n1295_017:0574c16": "【增收】池州甘贄行者。(見南泉)一日入南泉設齋。時黃",
    "X65n1295_017:0574c17": "蘗為首座。行者請施財。座曰。財法二施等無差",
    "X65n1295_017:0574c18": "別。甘曰。恁麼道。爭消得某甲嚫。便將出去。須臾",
    "X65n1295_017:0574c19": "復入曰。請施財。座曰。財法二施等無差別。甘乃",
    "X65n1295_017:0574c20": "行嚫。　頌曰。",
    "X65n1295_017:0574c21": "甘贄有收有放。首座徹底惺惺。雲收雨霽長空闊。一",
    "X65n1295_017:0574c22": "對鴛鴦畫不成。(松源岳)。",
    "X65n1295_017:0574c23": "拋來撒去互施呈。地獄門前鬼眼睛。覷破髑髏肝膽",
    "X65n1295_017:0574c24": "外。摩醯頂上復重明。(虗堂愚)。",
    "X65n1295_017:0575a01": "甘贄又一日入南泉設粥。仍請南泉念誦。泉乃",
    "X65n1295_017:0575a02": "白椎曰。請大眾。為狸奴白牯。念摩訶般若波羅",
    "X65n1295_017:0575a03": "蜜。甘拂袖便出。泉粥後問典座。行者在甚麼處。",
    "X65n1295_017:0575a04": "座曰。當時便去也。泉便打破鍋子。　頌曰。",
    "X65n1295_017:0575a05": "一般設粥古今稀。十利功圓果不低。鍋鑊盡穿無煑",
    "X65n1295_017:0575a06": "粒。叢林遠近總應知。(汾陽昭)。",
    "X65n1295_017:0575a07": "甘贄設粥詣南泉。請師念佛眾僧前。狸奴典座言歸",
    "X65n1295_017:0575a08": "去。當時鍋鑊一時穿。(慈明圓)。",
    "X65n1295_017:0575a09": "兩頭水牯忽相逢。出入平田淺草中。杖子擊來何處",
    "X65n1295_017:0575a10": "去。悠悠千古永無蹤。(保寧勇)。",
    "X65n1295_017:0575a11": "槌下分明漏泄多。尋常設粥却誵訛。狸奴白牯無尋",
    "X65n1295_017:0575a12": "處。枉使厨頭打破鍋。(佛國白)。",
    "X65n1295_017:0575a13": "異路相逢句已酬。閒吹羗管向汀洲。漁人貪顧沙頭",
    "X65n1295_017:0575a14": "鷺。不覺扁舟逐浪流。(雪峯預)。",
    "X65n1295_017:0575a15": "財施無窮法施多。為他狸牯念摩訶。無端甘贄低頭",
    "X65n1295_017:0575a16": "拜。撩撥南泉打破鍋。(張無盡)。",
    "X65n1295_017:0575a17": "特來設粥誇英俊。那知王老更風流。打破粥鍋呈醜",
    "X65n1295_017:0575a18": "拙。狸奴白牯一齊收。(踈山如)。",
    "X65n1295_017:0575a19": "高吟大笑性猖狂。潘閬騎驢出故鄉。驚起暮天沙上",
    "X65n1295_017:0575a20": "鴈。海門斜去兩三行。(湛堂凖)。",
    "X65n1295_017:0575a21": "狸奴白牯念摩訶。爭似南泉打破鍋。雖然佛法無多",
    "X65n1295_017:0575a22": "子。天下叢林不奈何。(鼓山珪)。",
    "X65n1295_017:0575a23": "南泉打破閒家具。浩浩諸方作話看。今日為君重舉",
    "X65n1295_017:0575a24": "過。明明歷歷不顢頇。(徑山杲)。",
    "X65n1295_017:0575b01": "【續收】甘贄設粥顯家風。王老無端贊施功。報去始將鍋",
    "X65n1295_017:0575b02": "打破。也知賊過後張弓。(海印信)。",
    "X65n1295_017:0575b03": "甘贄設粥念摩訶。致見南泉打破鍋。萬事但將公道",
    "X65n1295_017:0575b04": "斷。任教四海動干戈。(照堂一)。",
    "X65n1295_017:0575b05": "甘贄設粥施財。南泉將鍋打破。輸他白牯狸奴。嬴得",
    "X65n1295_017:0575b06": "一場因果。二人暗中紅心。疑殺厨前典座。莫疑好煑",
    "X65n1295_017:0575b07": "粥別。無巧只要頻頻攪。(圓悟勤)。",
    "X65n1295_017:0575b08": "太平自來不打。諸人也須照顧。甘贄米裏有蟲。南泉",
    "X65n1295_017:0575b09": "鍋是鐵作。君看大冶精金。終不墮羣錮鏴。(佛鑑懃)。",
    "X65n1295_017:0575b10": "甘贄設白粥。南泉費鹽醋。彼此落便宜。至今斷來路。",
    "X65n1295_017:0575b11": "(或菴體)。",
    "X65n1295_017:0575b12": "針鋒相揍便干戈。帶累南泉打粥鍋。莫謂當年輕放",
    "X65n1295_017:0575b13": "過。大都有罪不重科。(笑翁堪)。",
    "X65n1295_017:0575b14": "甘贄設粥。南泉打鍋。一般病痛。徹底誵訛。更有些兒",
    "X65n1295_017:0575b15": "好笑。明朝餓殺禪和。(雪菴瑾)。",
    "X65n1295_017:0575b16": "設粥殷勤請念誦。白槌各為念摩訶。上來功德要圓",
    "X65n1295_017:0575b17": "滿。復去厨頭打破鍋。(橫川珙)。",
    "X65n1295_017:0575b18": "行者失却眼。南泉破却鍋。滿堂僧不厭。一箇俗人多。",
    "X65n1295_017:0575b19": "(南巖勝)。",
    "X65n1295_017:0575b20": "六祖下第四世之四(清源下第三世)",
    "X65n1295_017:0575b21": "澧州龍潭崇信禪師。(嗣天皇悟)師未出家時。為",
    "X65n1295_017:0575b22": "餅鋪住在寺前。每日常供餅十枚上天皇。皇受",
    "X65n1295_017:0575b23": "已却留一餅與之曰。惠汝以蔭子孫。師曰。是某",
    "X65n1295_017:0575b24": "將來。何以返曰惠汝。皇曰。是汝將來。復汝何咎。",
    "X65n1295_017:0575c01": "師因有悟入。遂投出家。　頌曰。",
    "X65n1295_017:0575c02": "將去將來事不差。龍潭固問勿交加。後來多少爭唇",
    "X65n1295_017:0575c03": "吻。春鳥喃喃罵落花。(汾陽昭)。",
    "X65n1295_017:0575c04": "十餅每將留一箇。因思何謂蔭兒孫。團團將去還將",
    "X65n1295_017:0575c05": "入。不覺醍醐到頂門。(白雲端)。",
    "X65n1295_017:0575c06": "南岳山頭見石頭。便歸古岸狎沙鷗。謾分胡餅為香",
    "X65n1295_017:0575c07": "餌。引得金龍上直鈎。(佛國白)。",
    "X65n1295_017:0575c08": "【續收】持來送去樣團團。覆蔭兒孫義不寒。何似當時休",
    "X65n1295_017:0575c09": "擘破。渾崙留與後人看。(無凖範)。",
    "X65n1295_017:0575c10": "受惠當思報。將他一餅回。出家緣法到。當下得心灰。",
    "X65n1295_017:0575c11": "(橫川珙)。",
    "X65n1295_017:0575c12": "【增收】龍潭因天皇曰。汝昔崇福善。今信吾言。可名崇",
    "X65n1295_017:0575c13": "信。由是服勤左右。一日問曰。某自到來。不蒙指",
    "X65n1295_017:0575c14": "示心要。皇曰。自汝到來。吾未甞不指汝心要。師",
    "X65n1295_017:0575c15": "曰。何處指示。曰汝擎茶來。吾為汝接。汝行食來。",
    "X65n1295_017:0575c16": "吾為汝受。汝和南時。吾便低首。何處不指示心",
    "X65n1295_017:0575c17": "要。師低頭良久。皇曰。見則直下便見。擬思即差。",
    "X65n1295_017:0575c18": "師當下開解。復問。如何保任。皇曰。任性逍遙。隨",
    "X65n1295_017:0575c19": "緣放曠。但盡凡心。別無聖解。　頌曰。",
    "X65n1295_017:0575c20": "脫白投師貴苦辛。擎茶問訊盡躬親。無端再敘三年",
    "X65n1295_017:0575c21": "事。笑倒街頭賣餅人。(白雲端)。",
    "X65n1295_017:0575c22": "據欵結案。得失過半。盡力擔當。上船離岸。無不指示",
    "X65n1295_017:0575c23": "汝擎茶行食處。聖解凡情不過來。軒軒頭角起風雷。",
    "X65n1295_017:0575c24": "(月堂昌)。",
    "X65n1295_017:0576a01": "潭州道吾山宗智禪師。(嗣藥山)因僧問。如何是",
    "X65n1295_017:0576a02": "和尚深深處。(或云深深密密意)師下禪牀作女人拜曰。",
    "X65n1295_017:0576a03": "謝子遠來。無可抵待。　頌曰。",
    "X65n1295_017:0576a04": "驪龍海臥瑞雲高。四望歸宗萬派潮。木人來問西宮",
    "X65n1295_017:0576a05": "事。回惠東園一顆桃。(投子青)。",
    "X65n1295_017:0576a06": "回頭已落今時路。不露鋒鋩豈得圓。撥動少林關棙",
    "X65n1295_017:0576a07": "子。誰知別是一堂天。(成枯木)。",
    "X65n1295_017:0576a08": "草戶柴門謝子來。躬身下拜笑眉開。深深密密親分",
    "X65n1295_017:0576a09": "付。莫道寶山空手回。(踈山如)。",
    "X65n1295_017:0576a10": "【續收】深深親下拜。三代禮全該。此意如不然。玉帛云乎",
    "X65n1295_017:0576a11": "哉。(無凖範)。",
    "X65n1295_017:0576a12": "歲稔時清禮義多。相逢陪酒又陪歌。當筵不解開懷",
    "X65n1295_017:0576a13": "飲。如此一天風月何。(東叟頴)。",
    "X65n1295_017:0576a14": "【增收】道吾見南泉。泉問。闍黎名甚麼。師曰。宗智。泉曰。",
    "X65n1295_017:0576a15": "智不到處。作麼生宗。師曰。切忌道著。泉曰。灼然",
    "X65n1295_017:0576a16": "道著即頭角生。三日後師與雲巖在後架把針。",
    "X65n1295_017:0576a17": "泉見乃問。智頭陀。前日道。智不到處切忌道著。",
    "X65n1295_017:0576a18": "道著即頭角生。合作麼生行履。師便抽身入僧",
    "X65n1295_017:0576a19": "堂。泉便歸方丈。師復來把針。巖曰。師弟適來為",
    "X65n1295_017:0576a20": "甚不抵對和尚。師曰。你不妨伶俐。巖不薦。却問",
    "X65n1295_017:0576a21": "南泉。適來智頭陀為甚不抵對和尚。某甲不會。",
    "X65n1295_017:0576a22": "乞師垂示。泉曰。他却是異類中行。巖曰。如何是",
    "X65n1295_017:0576a23": "異類中行。泉曰。不見道。智不到處切忌道著。道",
    "X65n1295_017:0576a24": "著即頭角生。直須向異類中行。巖亦不會。　頌",
    "X65n1295_017:0576b01": "曰。",
    "X65n1295_017:0576b02": "言詮不到是同袍。拂袖歸堂眾乃淘。沙礫真金無辨",
    "X65n1295_017:0576b03": "別。不須疑慮更忉忉。(汾陽昭)。",
    "X65n1295_017:0576b04": "金剛際下古髑髏。幾被人踏血濺空。明月任從君自",
    "X65n1295_017:0576b05": "掬。寒松那棄白雲封。(投子青)。",
    "X65n1295_017:0576b06": "【增收】道吾因石霜問。百年後有人問極則事。向他道",
    "X65n1295_017:0576b07": "甚麼。師喚沙彌。彌應諾。師曰。添淨瓶水著。師良",
    "X65n1295_017:0576b08": "久却問霜。適來問甚麼。霜擬再舉。師便歸方丈。",
    "X65n1295_017:0576b09": "霜於此有省。　頌曰。",
    "X65n1295_017:0576b10": "垂手還他作者機。尋常語裏布鎗旗。重詢擬進歸方",
    "X65n1295_017:0576b11": "丈。一句分明更不疑。(丹霞淳)。",
    "X65n1295_017:0576b12": "【增收】道吾到五峯。峯問。還識藥山老宿麼。師曰不識。",
    "X65n1295_017:0576b13": "曰為甚麼不識。師曰。不識不識。　頌曰。",
    "X65n1295_017:0576b14": "白雲深處路難通。擬問踪由已涉功。掛角羚羊無影",
    "X65n1295_017:0576b15": "迹。從容還落正偏中。(丹霞淳)。",
    "X65n1295_017:0576b16": "【增收】道吾因溈山問。甚麼處去來。師曰。看病來。山曰。",
    "X65n1295_017:0576b17": "有幾人病。師曰。有病底有不病底。山曰。不病底",
    "X65n1295_017:0576b18": "莫是智頭陀麼。師曰。病與不病總不干他事。速",
    "X65n1295_017:0576b19": "道速道。山曰。道得也與他沒交涉。　頌曰。",
    "X65n1295_017:0576b20": "妙藥何曾過口。神醫莫能捉手。若存也渠本非無。至",
    "X65n1295_017:0576b21": "虗也渠本非有。不滅而生。不亡而壽。全起威音之前",
    "X65n1295_017:0576b22": "獨步劫空之後。成平也天蓋地擎。運轉也烏飛兔走。",
    "X65n1295_017:0576b23": "(天童覺)。",
    "X65n1295_017:0576b24": "【增收】道吾因趙州來。著豹皮裩。把吉撩棒。在三門前",
    "X65n1295_017:0576c01": "等候。纔見州來。便高聲唱喏而立。州曰。小心祗",
    "X65n1295_017:0576c02": "候著。師又唱喏一聲而去。　頌曰。",
    "X65n1295_017:0576c03": "得人一牛。還人一馬。虎驟龍驤。誰敢定價。三千里外",
    "X65n1295_017:0576c04": "見譊訛。生鐵一團無縫罅。(尼無著總)。",
    "X65n1295_017:0576c05": "一吹無孔笛。一撫沒絃琴。一曲兩曲無人會。雨過夜",
    "X65n1295_017:0576c06": "塘秋水深。(潛菴光)。",
    "X65n1295_017:0576c07": "道吾作舞。一曲無譜。若將耳聞。未敢相許。(野菴璇)。",
    "X65n1295_017:0576c08": "潭州雲巖曇晟禪師。(嗣藥山)因道吾問。大悲千",
    "X65n1295_017:0576c09": "手眼。那箇是正眼。師曰。如人夜間背手摸枕子。",
    "X65n1295_017:0576c10": "吾曰。我會也。師曰。作麼生會。吾曰。徧身是手眼。",
    "X65n1295_017:0576c11": "師曰。道也太煞道。祇道得八成。吾曰。師兄作麼",
    "X65n1295_017:0576c12": "生。師曰。通身是手眼。(此依五燈會元所載)按傳燈錄乃曰。",
    "X65n1295_017:0576c13": "道吾問。大悲千手眼如何。師曰。如無燈時把得",
    "X65n1295_017:0576c14": "枕子作麼生。道吾曰。我會也我會也。師曰。作麼",
    "X65n1295_017:0576c15": "生會。道吾曰通身是眼。當據傳燈錄為正。聯燈",
    "X65n1295_017:0576c16": "與舊頌古聯珠所載。皆作雲巖問道吾。(云云)恐",
    "X65n1295_017:0576c17": "非。　頌曰。",
    "X65n1295_017:0576c18": "徧身是通身是。拈來猶較十萬里。展翅崩騰六合雲。",
    "X65n1295_017:0576c19": "摶風鼓蕩四溟水。是何埃[土*(壴-士+山)]兮忽生。那箇毫釐兮未",
    "X65n1295_017:0576c20": "止。君不見。網珠垂範影重重。棒頭手眼從何起。(雪",
    "X65n1295_017:0576c21": "竇顯)。",
    "X65n1295_017:0576c22": "一竅虗通。八面玲瓏。無象無私春人律。不留不礙月",
    "X65n1295_017:0576c23": "行空。清淨寶目功德臂。徧身何處通身是。現前手眼",
    "X65n1295_017:0576c24": "顯全機。大用縱橫何忌諱。(天童覺)。",
    "X65n1295_017:0577a01": "弟應兄呼豈偶然。嬉遊時在舊山前。通身手眼如何",
    "X65n1295_017:0577a02": "會。拾得寒山笑揭天。(大洪預)。",
    "X65n1295_017:0577a03": "演若怖回鏡裏首。那吒還復舊時身。不知手眼從何",
    "X65n1295_017:0577a04": "起。便道全軀在剎塵。(佛心才)。",
    "X65n1295_017:0577a05": "通身是手眼。徧界不曾藏。背摸牀頭枕。翻身嫌夜長。",
    "X65n1295_017:0577a06": "(京兆府天寧璉)。",
    "X65n1295_017:0577a07": "【續收】觀音妙音。十八十九。眼見耳聞。是人知有。左握軍",
    "X65n1295_017:0577a08": "持。右擎楊柳。揑聚放開。烏飛兔走。(大洪恩)。",
    "X65n1295_017:0577a09": "大悲許多手眼。如人夜摸枕子。徧身通身起來。盡受",
    "X65n1295_017:0577a10": "奴驅婢使。君不見。認著牛迹裏。失却大海水。轉變未",
    "X65n1295_017:0577a11": "得時。依前有依倚。歸去來歸去來。拍天洪浪如浮埃。",
    "X65n1295_017:0577a12": "(月堂昌)。",
    "X65n1295_017:0577a13": "徧身是通身是。酥酪醍醐為一味。毫端湧出須彌盧。",
    "X65n1295_017:0577a14": "芥子吸竭滄溟水。十虗吞爍。正眼寥廓。照用同時。人",
    "X65n1295_017:0577a15": "境俱奪。棒頭喝下錯承當。背手拈來已失却。莫莫。水",
    "X65n1295_017:0577a16": "是水兮山是山。切忌無繩而自縛。(圓悟勤)。",
    "X65n1295_017:0577a17": "大悲菩薩千手眼。如人背手摸枕頭。猢孫跳出布袋",
    "X65n1295_017:0577a18": "口。不妨隨處逞風流。(懶菴樞)。",
    "X65n1295_017:0577a19": "徧身是通身是。淨潔渾身涴却屎。拽來露出猛風吹。",
    "X65n1295_017:0577a20": "誰教背手摸枕子。復打三棒。(無菴全)。",
    "X65n1295_017:0577a21": "雲巖掃地次。道吾曰。太區區生。師曰。須知有不",
    "X65n1295_017:0577a22": "區區者。吾曰。恁麼則有第二月也。師竪起掃帚",
    "X65n1295_017:0577a23": "曰。這箇是第幾月。吾休去　玄沙聞云。正是第",
    "X65n1295_017:0577a24": "二月。　頌曰。",
    "X65n1295_017:0577b01": "借來聊爾了門頭。得用隨宜即便收。象骨巖前弄蛇",
    "X65n1295_017:0577b02": "手。兒時作處老知羞。(天童覺)。",
    "X65n1295_017:0577b03": "【增收】雲巖同道吾。自南泉回藥山。師問藥山曰。如何",
    "X65n1295_017:0577b04": "是異類中行。山曰。吾今日困倦。且待別時來。師",
    "X65n1295_017:0577b05": "曰。某甲特為此事歸山來。山曰。且去。師便出。吾",
    "X65n1295_017:0577b06": "在方丈外。聞師不薦。不覺齩得指頭血出。却下",
    "X65n1295_017:0577b07": "來問師。師兄去問和尚那因緣作麼生。師曰。不",
    "X65n1295_017:0577b08": "為某甲說。吾便低頭。　頌曰。",
    "X65n1295_017:0577b09": "饑飡嫩草遙山去。渴飲寒泉曲澗回。放蕩不耕空劫",
    "X65n1295_017:0577b10": "地。暮天何用牧歌催。(丹霞淳)。",
    "X65n1295_017:0577b11": "雲巖因僧問。暫時不在如同死人時如何。師曰。",
    "X65n1295_017:0577b12": "便好埋却。　頌曰。",
    "X65n1295_017:0577b13": "便好埋却。更無依托。天上人間。逍遙快樂。切忌思量",
    "X65n1295_017:0577b14": "涉路途。不勞彈指開樓閣。(普菴玉)。",
    "X65n1295_017:0577b15": "【增收】雲巖因藥山問。聞汝解弄師子是否。師曰是。曰",
    "X65n1295_017:0577b16": "弄得幾出。師曰。弄得六出。曰我亦弄得。師曰。和",
    "X65n1295_017:0577b17": "尚弄得幾出。曰我弄得一出。師曰。一即六。六即",
    "X65n1295_017:0577b18": "一。後到溈山。溈問。承聞長老在藥山弄師子是",
    "X65n1295_017:0577b19": "否。師曰是。曰長弄有置時。師曰。要弄即弄。要置",
    "X65n1295_017:0577b20": "即置。曰置時師子在甚麼處。師曰。置也置也。",
    "X65n1295_017:0577b21": "　頌曰。",
    "X65n1295_017:0577b22": "厇愬金毛師子子。旃檀林下青莎裏。置也置也威自",
    "X65n1295_017:0577b23": "全。一出六出眉趯起。非擬擬知幾幾。星流不啻三千",
    "X65n1295_017:0577b24": "里。天外風清哮吼時。為君吸盡西江水(咄　雪竇顯)。",
    "X65n1295_017:0577c01": "放出金毛師子。百獸不見踪由。要得爪牙全露。直須",
    "X65n1295_017:0577c02": "自把繩頭。(懶菴樞)。",
    "X65n1295_017:0577c03": "【增收】雲巖初參百丈。後造藥山。山問。甚處來。師曰。百",
    "X65n1295_017:0577c04": "丈來。曰百丈有何言句示徒。師曰。尋常道。我有",
    "X65n1295_017:0577c05": "一句子。百味具足。曰鹹則鹹味。淡則淡味。不鹹",
    "X65n1295_017:0577c06": "不淡是常味。作麼生是百味具足底句。師無對。",
    "X65n1295_017:0577c07": "曰爭奈目前生死何。師曰。目前無生死。曰在百",
    "X65n1295_017:0577c08": "丈多少時。師曰。二十年。曰二十年在百丈。俗氣",
    "X65n1295_017:0577c09": "也不除。　頌曰。",
    "X65n1295_017:0577c10": "行盡千峯路轉高。肯歸方憶舊雲房。貪尋古調單于",
    "X65n1295_017:0577c11": "曲。暨蹉胡家一韻長。(投子青)。",
    "X65n1295_017:0577c12": "【增收】雲巖因僧問。二十年在百丈侍巾缾。為甚麼心",
    "X65n1295_017:0577c13": "燈不續。師曰。頭上寶華冠。曰頭上寶華冠意旨",
    "X65n1295_017:0577c14": "如何。師曰。大唐天子及冥王。後僧舉問九峯虔",
    "X65n1295_017:0577c15": "禪師。大唐天子及冥王意旨如何。虔曰。却憶洞",
    "X65n1295_017:0577c16": "上之言。　頌曰。",
    "X65n1295_017:0577c17": "玉鞭高舉擊金門。引出珊瑚價莫論。逈古輪王全意",
    "X65n1295_017:0577c18": "氣。不彰寶印自然尊。(丹霞淳)。",
    "X65n1295_017:0577c19": "【增收】鄂州百巖明哲禪師。(嗣藥山)洞山與密師伯到",
    "X65n1295_017:0577c20": "參。師問曰。闍黎近離什麼處。洞山曰。近離湖南。",
    "X65n1295_017:0577c21": "師曰。觀察使性什麼。曰不得姓。師曰。名什麼。曰",
    "X65n1295_017:0577c22": "不得名。師曰。還治事也無。曰自有廊幕在。師曰。",
    "X65n1295_017:0577c23": "豈不出入。山便拂袖去。師明日入僧堂曰。昨日",
    "X65n1295_017:0577c24": "對二闍黎。一轉語不稔。今請二闍黎道。若道得。",
    "X65n1295_017:0578a01": "老僧便開粥。相伴過夏。速道速道。山曰。太尊貴",
    "X65n1295_017:0578a02": "生。師乃開粥共過一夏。　頌曰。",
    "X65n1295_017:0578a03": "燒香人靜杳無聲。苔滿丹墀皓月明。入戶當堂慵正",
    "X65n1295_017:0578a04": "坐。出門尤懶下堦行。(丹霞淳)。",
    "X65n1295_017:0578a05": "枯木巖前烟嶂昏。羚羊挂角覔無門。玉梭暗擲千峯",
    "X65n1295_017:0578a06": "外。一線虗通曉色分。孤逈逈絕瘢痕。萬古寒潭攪不",
    "X65n1295_017:0578a07": "渾。正坐當堂金殿冷。回頭盡是我兒孫。(自得暉)。",
    "X65n1295_017:0578a08": "賓則始終賓。主則始終主。拂袖辨誵訛。依前還自舉。",
    "X65n1295_017:0578a09": "還自舉。栢巖堂上雨花雨。(月菴果)。",
    "X65n1295_017:0578a10": "秀州華亭船子德誠禪師。(嗣藥山)師印心於藥",
    "X65n1295_017:0578a11": "山。與道吾雲巖為交。洎離藥山。謂同志曰。予率",
    "X65n1295_017:0578a12": "性疎野。唯好山水。他後知我所止。遇伶俐座主。",
    "X65n1295_017:0578a13": "指一人來。遂分携至華亭。泛一小舟隨緣度日。",
    "X65n1295_017:0578a14": "吾後到京口。遇夾山上堂。僧問。如何是法身。曰",
    "X65n1295_017:0578a15": "法身無相。曰如何是法眼。曰法眼無瑕。吾失笑。",
    "X65n1295_017:0578a16": "山下座請問。某甲抵對這僧話必有不是。致令",
    "X65n1295_017:0578a17": "失笑。望不吝慈悲。吾曰。和尚一等是出世。未有",
    "X65n1295_017:0578a18": "師在。山曰。甚處不是。曰某甲終不說。請往華亭",
    "X65n1295_017:0578a19": "船子處去。山曰。此人如何。曰此人上無片瓦。下",
    "X65n1295_017:0578a20": "無卓錐。若去須易服而往。山乃散眾直造華亭。",
    "X65n1295_017:0578a21": "船子纔見便問。大德住甚麼寺。山曰。寺即不住。",
    "X65n1295_017:0578a22": "住即不似。師曰。不似似箇甚麼。山曰。不是目前",
    "X65n1295_017:0578a23": "法。師曰。甚處學得來。山曰。非耳目之所到。師曰。",
    "X65n1295_017:0578a24": "一句合頭語。萬劫繫驢橛。師又問。垂絲千尺。意",
    "X65n1295_017:0578b01": "在深潭。離鈎三寸。子何不道。山擬開口。被師一",
    "X65n1295_017:0578b02": "橈打落水中。山纔上船。師又曰。道道。山擬開口。",
    "X65n1295_017:0578b03": "師便打。山豁然大悟。乃點頭三下。師曰。竿頭絲",
    "X65n1295_017:0578b04": "線從君弄。不犯清波意自殊。山遂問。拋綸擲釣",
    "X65n1295_017:0578b05": "師意如何。師曰。絲懸淥水。浮定有無之意。山曰。",
    "X65n1295_017:0578b06": "語帶玄而無路。舌頭談而不談。師曰。釣盡江波",
    "X65n1295_017:0578b07": "錦鱗始遇。山乃掩耳。師曰。如是如是。　頌曰。",
    "X65n1295_017:0578b08": "泛舟駕險三十春。繫處竿頭死活人。夾嶺桂分千古",
    "X65n1295_017:0578b09": "韻。朗江山翠萬重斯。(投子青)。",
    "X65n1295_017:0578b10": "捨短從長有幾人。遠求船子扣玄津。蘭橈數拄徒開",
    "X65n1295_017:0578b11": "口。水色山光特地新。(覺海元)。",
    "X65n1295_017:0578b12": "不犯清波不擲鈎。怪哉當面觸鼇頭。微茫一噴朦朧",
    "X65n1295_017:0578b13": "雨。萬壑千溪水逆流。(保寧勇)。",
    "X65n1295_017:0578b14": "長竿放去隨波浪。絲線收來獲錦鱗。橈下反身何脫",
    "X65n1295_017:0578b15": "洒。回頭不見舊時人。(佛迹昱)。",
    "X65n1295_017:0578b16": "蘆葦蕭蕭江岸秋。長天獨月向西流。離鈎三寸無人",
    "X65n1295_017:0578b17": "道。笑倚蘭橈自點頭。(張無盡)。",
    "X65n1295_017:0578b18": "驀口一橈玄路絕。藥山之道始流傳。離鈎三寸無消",
    "X65n1295_017:0578b19": "息。覺海方乘般若船。(徑山杲)。",
    "X65n1295_017:0578b20": "【續收】白雲檻外思悠哉。密密金刀剪不開。幽洞不拘金",
    "X65n1295_017:0578b21": "鎻意。縱橫無繫去還來。(丹霞淳)。",
    "X65n1295_017:0578b22": "一葉輕舟泛海隅。金鈎釣得錦鱗麤。幾多逐浪迷源",
    "X65n1295_017:0578b23": "者。誰識清波意自殊。(枯木成)。",
    "X65n1295_017:0578b24": "離鈎三寸如何道。駐擬還同眼裏沙。篷底月明載歸",
    "X65n1295_017:0578c01": "去。劫前風韻落誰家。(真歇了)。",
    "X65n1295_017:0578c02": "離鈎三寸何不道。法眼無瑕瑕轉多。若使一橈全腕",
    "X65n1295_017:0578c03": "力。朱涇無復水重波。(竟陵海首座)。",
    "X65n1295_017:0578c04": "渺渺煙波一葉舟。竿頭絲線幾沉浮。離鈎三寸如何",
    "X65n1295_017:0578c05": "道。便有金鱗暗點頭。(尼無著總)。",
    "X65n1295_017:0578c06": "一橈提起定綱宗。直得乾坤大地空。只為夾山輕放",
    "X65n1295_017:0578c07": "過。至今四海錯流通。(別峯印)。",
    "X65n1295_017:0578c08": "一橈打著這瞎漢。堪咲令猶行一半。竿頭絲線釣鯨",
    "X65n1295_017:0578c09": "波。攫浪拏雲猶是鈍。(圜極岑)。",
    "X65n1295_017:0578c10": "一橈劈腦沒遮攔。大海波濤徹底乾。盡謂單傳并直",
    "X65n1295_017:0578c11": "指。誰知總被祖師謾。(密菴桀)。",
    "X65n1295_017:0578c12": "離鈎三寸已周遮。臭口纔開隔海涯。嬴得雲山渺秋",
    "X65n1295_017:0578c13": "水。至今長暎夕陽斜。(孤雲權)。",
    "X65n1295_017:0578c14": "三寸離鈎槭一橈。百千毛竅冷颼颼。雖然兩手親分",
    "X65n1295_017:0578c15": "付。要在渠儂自點頭。(無際派)。",
    "X65n1295_017:0578c16": "夾嶠當年錯用心。貪他香餌被他擒。點頭三下無言",
    "X65n1295_017:0578c17": "說。水闊山遙恨轉深。(浙翁琰)。",
    "X65n1295_017:0578c18": "了無錐地可容身。却泛孤舟據要津。不獨夾山遭毒",
    "X65n1295_017:0578c19": "手。至今賺殺一船人。(笑翁堪)。",
    "X65n1295_017:0578c20": "合頭著語酬船子。恰如掘地覔青天。直饒橈下通明",
    "X65n1295_017:0578c21": "徹。也是華亭破漏船。(蘇臺辯)。",
    "X65n1295_017:0578c22": "無相無瑕便倒戈。只因輕信智頭陀。若還不到華亭",
    "X65n1295_017:0578c23": "上。鐵鑄船橈奈汝何。(南叟茙)。",
    "X65n1295_017:0578c24": "朱涇深處泛扁舟。伶俐闍黎上直鈎。劈口一橈空宇",
    "X65n1295_017:0579a01": "宙。遠山疊疊水悠悠。(葛廬覃)。",
    "X65n1295_017:0579a02": "笑中棄却竹林寺。將謂華亭有幾多。窮性命於橈下",
    "X65n1295_017:0579a03": "喪。細思成敗是蕭何。(末宗本)。",
    "X65n1295_017:0579a04": "三十餘年在藥山。鬼家活計豈能傳。當時不得夾山",
    "X65n1295_017:0579a05": "老。你且耐煩撑破船。(清溪徹)。",
    "X65n1295_017:0579a06": "船子囑夾山曰。汝向去直須藏身處沒踪跡。沒",
    "X65n1295_017:0579a07": "踪跡處莫藏身。吾二十年在藥山。祇明斯事。汝",
    "X65n1295_017:0579a08": "今既得。他後莫住城隍聚落。但向深山裏钁頭",
    "X65n1295_017:0579a09": "邊。覔取一箇半箇接續。毋令斷絕。山乃辭行。頻",
    "X65n1295_017:0579a10": "頻回顧。師遂喚闍黎。山乃回首。師竪起橈曰。汝",
    "X65n1295_017:0579a11": "將謂別有。乃覆船入水而逝。　頌曰。",
    "X65n1295_017:0579a12": "夾山橈下悟心休。何患身名踏覆舟。今古華亭垂釣",
    "X65n1295_017:0579a13": "者。烟波江上使人愁。(照覺總)。",
    "X65n1295_017:0579a14": "蓼夾蘆花碧海秋。錦鱗躍浪上金鈎。目前無法回頭",
    "X65n1295_017:0579a15": "看。踏覆船來得自由。(羅漢南)。",
    "X65n1295_017:0579a16": "【續收】不犯清波意自殊。口開目瞪尚踟蹰。漁舟覆却無",
    "X65n1295_017:0579a17": "踪跡。落日秋風戰荻蘆。(佛陀遜)。",
    "X65n1295_017:0579a18": "老手當年靠夾山。全機喪盡結深冤。父南子北家何",
    "X65n1295_017:0579a19": "在。撥轉天關地軸翻。(瞎堂遠)。",
    "X65n1295_017:0579a20": "驀口一橈全殺活。點頭三下鼻撩天。至今千古風流",
    "X65n1295_017:0579a21": "在。誰道華亭覆却船。(佛照光)。",
    "X65n1295_017:0579a22": "拶透機先子欲酬。迅雷楫下汗如流。踏翻船子水悠",
    "X65n1295_017:0579a23": "悠。直入千峯不轉頭。(水菴一)。",
    "X65n1295_017:0579a24": "藏身無迹更無藏。脫體無依便廝當。古鏡不磨還自",
    "X65n1295_017:0579b01": "照。淡煙和露濕秋光。(□□□)。",
    "X65n1295_017:0579b02": "沒踪迹處莫藏身。看來端是眼中塵。全機打破繫驢",
    "X65n1295_017:0579b03": "橛。棒頭敲出玉麒麟。(圜極岑)。",
    "X65n1295_017:0579b04": "明鏡當臺。一椎打破。東魯西秦。無可不可。(肯堂充)。",
    "X65n1295_017:0579b05": "一橈劈口虗空破。三點驢頭覆却船。父子至今俱不",
    "X65n1295_017:0579b06": "了。江湖波浪錯流傳。(天童淨)。",
    "X65n1295_017:0579b07": "機輪元不挂絲頭。會有金鱗上直鈎。驀口一橈猶未",
    "X65n1295_017:0579b08": "徹。踏反船子有來由。(松源岳)。",
    "X65n1295_017:0579b09": "臭口未開經萬劫。絲毫纔犯鐵輪隨。雨散雲收明月",
    "X65n1295_017:0579b10": "夜。反動江波說向誰。(木菴永)。",
    "X65n1295_017:0579b11": "夾山不在一橈上。明月蘆花夜夜寒。誰謂華亭消息",
    "X65n1295_017:0579b12": "斷。儼然秋色在江山。(解空觀)。",
    "X65n1295_017:0579b13": "散席迢迢到海涯。點頭橈下喪全機。父南子北今何",
    "X65n1295_017:0579b14": "在。月冷漁歌落釣磯。(天目禮)。",
    "X65n1295_017:0579b15": "一下蘭橈驀口鞭。大洋海底火燒天。父南子北家何",
    "X65n1295_017:0579b16": "許。風滿長空月滿船。(蒙菴聰)。",
    "X65n1295_017:0579b17": "稱意金鱗一上鈎。華亭江水合西流。釣船盡底掀翻",
    "X65n1295_017:0579b18": "了。惱亂春風卒未休。(朴翁銛)。",
    "X65n1295_017:0579b19": "藥貼分明說得親。不知裏面偽和真。諄諄教誡癡兒",
    "X65n1295_017:0579b20": "女。莫把方書誤後人。(虗堂愚)。",
    "X65n1295_017:0579b21": "一棹綠楊灣。金鱗得處難。長江深有恨。不合踏反船。",
    "X65n1295_017:0579b22": "(西巖惠)。",
    "X65n1295_017:0579b23": "藏身處沒踪跡。無影樹頭靈鳥宅。沒踪跡處莫藏身。",
    "X65n1295_017:0579b24": "不萌枝上春花拆。有來由誰辨的。天曉西風拂拂吹。",
    "X65n1295_017:0579c01": "松釵一徑爭拋擲。(東谷光)。",
    "X65n1295_017:0579c02": "藥山高沙彌(嗣藥山)因藥山問曰。見說長安甚",
    "X65n1295_017:0579c03": "閙。師曰。我國晏然。(法眼別云見誰說)山曰。汝從看經得",
    "X65n1295_017:0579c04": "請益得。師曰。不從看經得。亦不從請益得。山曰。",
    "X65n1295_017:0579c05": "大有人不看經不請益。為甚麼不得。師曰。不道",
    "X65n1295_017:0579c06": "他無。只是他不肯承當。　頌曰。",
    "X65n1295_017:0579c07": "撞破虗空七八片。逆開金鎻兩三重。轉身直入青霄",
    "X65n1295_017:0579c08": "外。多少行人覔路蹤。(成枯木)。",
    "X65n1295_017:0579c09": "興亡虗去又虗來。為渠國土絕纖埃。須彌頂上無根",
    "X65n1295_017:0579c10": "草。不受春風花自開。(投子青)。",
    "X65n1295_017:0579c11": "高沙彌住菴。一日雨中來相看藥山。山曰。你來",
    "X65n1295_017:0579c12": "也。師曰是。山曰。可煞濕。師曰。不打這鼓笛。雲巖",
    "X65n1295_017:0579c13": "曰。皮也無。打甚麼鼓。道吾曰。鼓也無。打甚麼皮。",
    "X65n1295_017:0579c14": "師曰。今日大好。一場曲調。　頌曰。",
    "X65n1295_017:0579c15": "偶爾垂言借問伊。知音爭使落今時。胡笳不犯宮商",
    "X65n1295_017:0579c16": "曲。玉笛橫時劫外吹。(丹霞淳)。",
    "X65n1295_017:0579c17": "鼎州李翱刺史。(見藥山)嚮藥山玄化。屢請不赴。",
    "X65n1295_017:0579c18": "乃躬謁之。山執經卷不顧。侍者曰。太守在此。李",
    "X65n1295_017:0579c19": "性褊急。乃曰。見面不如聞名。拂袖便出。山曰。太",
    "X65n1295_017:0579c20": "守何得貴耳賤目。李回拱謝。問曰。如何是道。山",
    "X65n1295_017:0579c21": "以手指上下曰。會麼。李曰不會。山曰。雲在青天",
    "X65n1295_017:0579c22": "水在瓶。李忻愜作禮。述偈曰。鍊得身形似鶴形。",
    "X65n1295_017:0579c23": "千株松下兩函經。我來問道無餘說。雲在青天",
    "X65n1295_017:0579c24": "水在瓶。　頌曰。",
    "X65n1295_017:0580a01": "雲在青天水在瓶。恐君妄解作惺惺。汾陽問你幽魂",
    "X65n1295_017:0580a02": "聽。如實神通現姓名。(汾陽昭)。",
    "X65n1295_017:0580a03": "雲在青天水在瓶。丹霄把手共君行。回頭不覺寒更",
    "X65n1295_017:0580a04": "曉。一片紅光海上生。(圓通僊)。",
    "X65n1295_017:0580a05": "雲在青天水在瓶。眼光隨指落深坑。溪花不耐霜風",
    "X65n1295_017:0580a06": "苦。說甚深深海底行。(張無盡)。",
    "X65n1295_017:0580a07": "隴西賢相登藥嶠。雲在青霄水在瓶。風靜雲消空獨",
    "X65n1295_017:0580a08": "露。天門玉女不曾扃。(京兆府天寧璉)。",
    "X65n1295_017:0580a09": "古人問道復何言。水在瓶中雲在天。故國要歸歸便",
    "X65n1295_017:0580a10": "得。離亭雲月渡頭船。(白楊順)。",
    "X65n1295_017:0580a11": "【續收】制使當年問道時。單鎗匹馬到禪扉。再四垂慈猶",
    "X65n1295_017:0580a12": "未曉。揮毫落紙更明詩。(洞山聰)。",
    "X65n1295_017:0580a13": "陌路相逢不相識。雲水悠悠無定跡。饒君富貴百千",
    "X65n1295_017:0580a14": "般。爭似儂家窮的的。(大洪恩)。",
    "X65n1295_017:0580a15": "貴耳而賤目。背手抽金鏃。仰面看青天。箭過新羅國。",
    "X65n1295_017:0580a16": "(弁山阡)。",
    "X65n1295_017:0580a17": "雲在青天水在瓶。平生肝膽向人傾。真金自有真金",
    "X65n1295_017:0580a18": "價。終不和沙賣與人。(北海心)。",
    "X65n1295_017:0580a19": "若陳見面太懸殊。雲水重新誑惑渠。謾說當時曾省",
    "X65n1295_017:0580a20": "悟。却將魚目當明珠。(天目禮)。",
    "X65n1295_017:0580a21": "撥草瞻風不奈何。深山有道要經過。只因貴耳而賤",
    "X65n1295_017:0580a22": "目。引得全身入草窠。(毒菴常)。",
    "X65n1295_017:0580a23": "即今非見面。昔日不聞名。一句添三句。篇章讀不成。",
    "X65n1295_017:0580a24": "(西巖惠)。",
    "X65n1295_017:0580b01": "【增收】京兆府翠微無學禪師。(嗣丹霞)一日在法堂內",
    "X65n1295_017:0580b02": "行。投子進前接禮問曰。西來密旨和尚如何示",
    "X65n1295_017:0580b03": "人。師駐步少時。子曰。乞師垂示。師曰。更要第二",
    "X65n1295_017:0580b04": "杓惡水那。子便禮謝。師曰。莫跺根。曰時至根苗",
    "X65n1295_017:0580b05": "自生。　頌曰。",
    "X65n1295_017:0580b06": "曾扣西來問翠微。經行駐步大慈悲。當時投子如能",
    "X65n1295_017:0580b07": "薦。惡水重將更潑誰。(水菴一)。",
    "X65n1295_017:0580b08": "師子出窟。驪龍入穴擡眸風生。眾獸腦裂。更弄爪牙。",
    "X65n1295_017:0580b09": "反成漏泄。時至須憑返擲機。分明踏破澄潭月。(投",
    "X65n1295_017:0580b10": "子舒)。",
    "X65n1295_017:0580b11": "【增收】吉州孝義寺性空禪師(嗣丹霞)因僧參。人事了。",
    "X65n1295_017:0580b12": "師曰。與麼下去。還有佛法道理也無。曰某甲結",
    "X65n1295_017:0580b13": "舌有分。師曰。老僧又作麼生。曰素非好手。師便",
    "X65n1295_017:0580b14": "仰身合掌。僧亦合掌。師乃拊掌三下。僧拂袖便",
    "X65n1295_017:0580b15": "出。師曰。烏不前兔不後。幾人於此茫然走。祇有",
    "X65n1295_017:0580b16": "闍黎達本源。結舌何曾著空有。　頌曰。",
    "X65n1295_017:0580b17": "進不前退不後。頭尾中間兩處走。胡僧撫掌咲呵呵。",
    "X65n1295_017:0580b18": "此土西天未曾有。(佛鑑懃)。",
    "X65n1295_017:0580b19": "入林不動草。入水不動波。曾經達本源。結舌更無過。",
    "X65n1295_017:0580b20": "若是參方士。須達末後句。(大圓智)。",
    "X65n1295_017:0580b21": "晝復夜初中後。金烏飛玉兔走。於此茫然與悄然。總",
    "X65n1295_017:0580b22": "是鰕跳不出斗(石溪月)。",
    "X65n1295_017:0580b23": "【增收】僊天禪師(或作天仙嗣潭州大川)披雲和尚來纔入方丈。",
    "X65n1295_017:0580b24": "師便問。未見東越老人時。作麼生為物。雲曰。祇",
    "X65n1295_017:0580c01": "見雲生碧嶂。焉知月落寒潭。師曰。祇與麼也難",
    "X65n1295_017:0580c02": "得。曰莫是未見時麼。師便喝。雲展兩手。師曰。錯",
    "X65n1295_017:0580c03": "怪人者有甚麼限。雲掩耳而出。師曰。死却這漢",
    "X65n1295_017:0580c04": "平生也。　頌曰。",
    "X65n1295_017:0580c05": "有客訪師纔入門。由來賓主未曾分。箭鋒相拄皆無",
    "X65n1295_017:0580c06": "咎。善始全終誠罕聞。(本覺一)。",
    "X65n1295_017:0580c07": "眼明慣識揮雲高。兩手揮戈戰不休。世事若將公道",
    "X65n1295_017:0580c08": "斷。將軍歸去合封侯。(絕象鑒)。",
    "X65n1295_017:0580c09": "作者相逢箭拄鋒。其中綿密不通風。要須惜取眉毛",
    "X65n1295_017:0580c10": "好。免使全身落草中。(竹屋簡)。",
    "X65n1295_017:0580c11": "【增收】僊天因僧參。方展坐具。師曰。不用通時暄。還我",
    "X65n1295_017:0580c12": "文彩未生時道理來。曰某甲有口哂却即閒苦",
    "X65n1295_017:0580c13": "死。覔箇臈月扇子作麼。師拈棒作打勢。僧把住",
    "X65n1295_017:0580c14": "曰。還我未拈棒時道理來。師曰。隨我者隨之南",
    "X65n1295_017:0580c15": "北。不隨我者死住東西。曰隨與不隨且置。請師",
    "X65n1295_017:0580c16": "指出東西南北。師便打。　頌曰。",
    "X65n1295_017:0580c17": "將軍帳上孰能過。不易僧初善切磋。蛇尾龍頭弓劒",
    "X65n1295_017:0580c18": "折。山藤三十未為多。(本覺一)。",
    "X65n1295_017:0580c19": "【增收】馬頰山本空禪師(嗣大顛)因僧問。去却即今言",
    "X65n1295_017:0580c20": "句。請師直指本來性。師曰。你迷源來得多少時。",
    "X65n1295_017:0580c21": "曰即今蒙和尚指示。師曰。若指示你。我即迷源。",
    "X65n1295_017:0580c22": "曰如何即是。師示頌曰。心是性體。性是心用。心",
    "X65n1295_017:0580c23": "性一如。誰別誰共。妄外迷源。祇者難洞。古今凡",
    "X65n1295_017:0580c24": "聖。如幻如夢　佛鑑云。問不徒然。答無虗設。纔",
    "X65n1295_017:0581a01": "隨語轉。覿面千山。後偈中雖有收有放。其奈錯",
    "X65n1295_017:0581a02": "下名言。山僧重為別過。乃有偈曰。",
    "X65n1295_017:0581a03": "心本非心。性本非性。心性兩忘。誰少誰剩。老倒本空。",
    "X65n1295_017:0581a04": "灼艾求病。妄外迷源。孤負凡聖。",
    "X65n1295_017:0581a05": "心性從來體一同。有無空處透真空。古今妄外迷源",
    "X65n1295_017:0581a06": "者。春入園林處處紅。(塗毒策)。",
    "X65n1295_017:0581a07": "【增收】本空上堂。祇這施為動轉。還合得本來祖翁麼。",
    "X65n1295_017:0581a08": "若合得。十二時中無虗棄底道理。若合不得。喫",
    "X65n1295_017:0581a09": "茶說話往往喚作茶話在。僧便問。如何免得不",
    "X65n1295_017:0581a10": "成茶話去。師曰。你識得口也未。曰如何是口。師",
    "X65n1295_017:0581a11": "曰。兩片皮也不識。曰如何是本來祖翁。師曰。大",
    "X65n1295_017:0581a12": "眾前不要牽爺恃娘。曰大眾忻然去也。師曰。你",
    "X65n1295_017:0581a13": "試點大眾性看。僧作禮。師曰。伊往往道。一性一",
    "X65n1295_017:0581a14": "切性在。僧欲進語。師曰。孤負平生行脚眼。　頌",
    "X65n1295_017:0581a15": "曰。",
    "X65n1295_017:0581a16": "參禪學道莫匇匇。動轉無非觸祖翁。口在面門猶不",
    "X65n1295_017:0581a17": "見。喫茶清話故難通。水中鹽味如相似。色裏膠清信",
    "X65n1295_017:0581a18": "不空。欲得不招無間業。莫將情解謗宗風。(南堂興)。",
    "X65n1295_017:0581a19": "漳州三平義忠禪師(嗣大顛)因問大顛。不用指",
    "X65n1295_017:0581a20": "東劃西。請師直指。顛曰。幽州江口石人蹲。師曰。",
    "X65n1295_017:0581a21": "猶是指東劃西。顛曰。若是鳳凰兒。不向那邊討。",
    "X65n1295_017:0581a22": "師禮拜。顛曰。若不得後句。前話也難圓。　頌曰。",
    "X65n1295_017:0581a23": "徹底老婆心。不向那邊討。父子要投機。無端入荒草。",
    "X65n1295_017:0581a24": "(圓悟勤)。",
    "X65n1295_017:0581b02": "禪宗頌古聯珠通集卷第十七"
}