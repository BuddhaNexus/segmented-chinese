{
    "X63n1236_003:0210b03": "重編曹洞五位卷下",
    "X63n1236_003:0210b05": "門人　後曹山　慧霞　編",
    "X63n1236_003:0210b06": "門人　廣輝　釋",
    "X63n1236_003:0210b07": "後學　晦然　補",
    "X63n1236_003:0210b09": " 洞山三句　　謙本所附",
    "X63n1236_003:0210b10": "曹山舉洞山三句。恐混百丈三句。先揀出百丈三句。",
    "X63n1236_003:0210b11": "第一句者是依住調伏即無散失。便是知有。名為初",
    "X63n1236_003:0210b12": "善。第二句者絕前句依住調伏。為是知非故捨。是名",
    "X63n1236_003:0210b13": "中善。緣中善有捨解不忘。故第三句者即無捨解。此",
    "X63n1236_003:0210b14": "是出纏三句也。如何是一句。丈云不入教。如何是三",
    "X63n1236_003:0210b15": "句。丈云不入念。此俱表向上事。念者塵也。不入是事",
    "X63n1236_003:0210b16": "也。若說一句令眾生入地獄。若說三句渠自入地獄。",
    "X63n1236_003:0210b17": "不干教主事。又云。不入念者。念是剎郍也。亦云一[蒺矢+生]。",
    "X63n1236_003:0210b18": "補曰。續仙傳云。異人丁約隱於卒伍。韋子威事之。",
    "X63n1236_003:0210b19": "一日辭去。謂子威曰。郎君得道尚隔兩塵。子威問",
    "X63n1236_003:0210b20": "其故。約曰。儒謂之世。釋謂之劫。道謂之[蒺矢+生]。",
    "X63n1236_003:0210b21": "亦云一毫。亦云正恁麼時。亦云遍。亦云一生也。以要",
    "X63n1236_003:0210b22": "言之。不擬心是也。△洞山三句。向上一句。門頭一句。",
    "X63n1236_003:0210b23": "超百億一句。向上一句例者。如藥山云。我有一句子",
    "X63n1236_003:0210b24": "未曾向人說。　道吾云相隨來。　龐居士問馬祖不",
    "X63n1236_003:0210c01": "與萬法為侶者是什麼人。祖云待儞一口吸盡西江",
    "X63n1236_003:0210c02": "水我即向儞道。　問如何是異。云我若向儞道驢年",
    "X63n1236_003:0210c03": "得異麼。此是咬齒一句。雖然如此。亦是正位中來。是",
    "X63n1236_003:0210c04": "無語中有語。故云來也。來者是那邊人看遮邊人為",
    "X63n1236_003:0210c05": "來也。亦是為人故就不圓轉中而圓轉道出。即是來",
    "X63n1236_003:0210c06": "也。無語中有語也。門頭一句例者。如問石霜如何是",
    "X63n1236_003:0210c07": "一句。云非句也。亦云一句也無。又云。諸聖有祖在。汝",
    "X63n1236_003:0210c08": "家有祖在。云如何是諸聖祖。云非聖。如何是學人祖。",
    "X63n1236_003:0210c09": "云非凡。　又問大光如何是別行一句。云教裡明不",
    "X63n1236_003:0210c10": "得。但是就偏位辨得圓者皆是門頭一句也。是有語",
    "X63n1236_003:0210c11": "中無語也。　超百億一句例者。即絕續句也。亦云不",
    "X63n1236_003:0210c12": "來之句。亦云倒底一句。亦云一人當千人。亦云相應",
    "X63n1236_003:0210c13": "之之句也。龐居士云。必竟真智一人功。喚作一人及",
    "X63n1236_003:0210c14": "第。亦云喚作過人策處。雲居云一人及第萬人獲安。",
    "X63n1236_003:0210c15": "補曰。此所引語句皆至簡難詳。按居士本錄。偈云。",
    "X63n1236_003:0210c16": "神識自然無罣礙。廓周法界等虗空。不假坐禪持",
    "X63n1236_003:0210c17": "戒律。只須真智一人功。又。十方來一會。各自學無",
    "X63n1236_003:0210c18": "為。此是選佛處。心通及第歸。又。眾生多品類。諸佛",
    "X63n1236_003:0210c19": "只一般。庶人見天子。知隔幾重關。若有過人策。欲",
    "X63n1236_003:0210c20": "見亦不難。策中契聖理。坐取國家官。又。曹洞宗派",
    "X63n1236_003:0210c21": "錄九峰虔上堂舉古云。如似十人同選。但看牓頭",
    "X63n1236_003:0210c22": "一人。一人已過。九人亦過。一人不過。累及九人。僧",
    "X63n1236_003:0210c23": "便問如何是牓頭。師云先須得過。僧云恁麼則九",
    "X63n1236_003:0210c24": "人也應。師云一人得過九人何難。僧云恁麼則禮",
    "X63n1236_003:0211a01": "拜去也。師云汝是什麼心行(云云)。今以九人云萬",
    "X63n1236_003:0211a02": "人。盖以意取之耳。餘則未暇尋撿。",
    "X63n1236_003:0211a03": "亦云一說。亦云一念。一話一音一句訓誨八萬塵勞",
    "X63n1236_003:0211a04": "法門。亦云度眾生。若一眾生未度則我不成正覺。一",
    "X63n1236_003:0211a05": "人得度總得度。以要言之則不續之句也。若不續時。",
    "X63n1236_003:0211a06": "即不無超也。",
    "X63n1236_003:0211a07": "僧問疎山云。如何是超百億一句。師云是向去邊事。",
    "X63n1236_003:0211a08": "云因什麼喚作向去。師云。一句了然超百億。不是向",
    "X63n1236_003:0211a09": "去是什麼。云如何是門頭一句。師云奧來出世邊事。",
    "X63n1236_003:0211a10": "云。既是出世邊事。為什麼喚作門頭。師云諸佛是傳",
    "X63n1236_003:0211a11": "語人。祖師是把門漢。不是門頭一句是什麼。云佛傳",
    "X63n1236_003:0211a12": "什麼人語。師云還知有佛向上人也。云祖師把什麼",
    "X63n1236_003:0211a13": "門。師云。一切人近不得。喚作諸聖門。云如何是向上",
    "X63n1236_003:0211a14": "一句。師云全體本位是。云。既是全體本位。云何名為",
    "X63n1236_003:0211a15": "向上。師云三句中最上。喚作向上一句。云向上一句",
    "X63n1236_003:0211a16": "與向上事還同也無。師云不同。云如何是向上一句。",
    "X63n1236_003:0211a17": "師云適來道全體本位。云如何是向上事。師云三句",
    "X63n1236_003:0211a18": "不落。云不落三句麼事如何。師云。非但新豐。踈山亦",
    "X63n1236_003:0211a19": "不知也。",
    "X63n1236_003:0211a20": "補曰。踈山語舊在上道。今移編於此。",
    "X63n1236_003:0211a22": " 寶鏡三昧玄義(新補舊無註要易說聽今夾岫師註)",
    "X63n1236_003:0211a23": "四明天童沙門　雲外雲岫　註",
    "X63n1236_003:0211a24": "如是之法。佛祖密付。",
    "X63n1236_003:0211b01": "古德道。如是如是善自護持。此實證實語之事。體",
    "X63n1236_003:0211b02": "如金剛不變不壞。唯佛與佛乃能知之。心心相照",
    "X63n1236_003:0211b03": "如鏡對鏡。光光互融各不相借。豈非密用者哉。",
    "X63n1236_003:0211b04": "汝今得之。善自保護。",
    "X63n1236_003:0211b05": "此付法授受之際。毫釐無差。護惜受持。使慧命不",
    "X63n1236_003:0211b06": "斷故也。",
    "X63n1236_003:0211b07": "銀杯盛雪。明月藏鷺。類之弗齊。混則知處。",
    "X63n1236_003:0211b08": "夫履道一如者。內外明皎。異中有同。同中有異。如",
    "X63n1236_003:0211b09": "銀與雪。如鷺與月。色雖相類。體未仝一。所謂鷺鶿",
    "X63n1236_003:0211b10": "立雪非同色。明月蘆花不似他。當去彼取此以求",
    "X63n1236_003:0211b11": "真性。",
    "X63n1236_003:0211b12": "意不在言。表機亦赴。",
    "X63n1236_003:0211b13": "到此者獲自然智慧。不求言其言自至。雲從龍。風",
    "X63n1236_003:0211b14": "從虎。非人力之所能為也。",
    "X63n1236_003:0211b15": "動成窠臼。差落顧佇。",
    "X63n1236_003:0211b16": "求寂者沈空。忘空者墮見。捨空求道。道不可得。空",
    "X63n1236_003:0211b17": "空於內。情存顧佇。所謂一塵起而翳天。一芥隨而",
    "X63n1236_003:0211b18": "覆地。",
    "X63n1236_003:0211b19": "背觸俱非。如大火聚。",
    "X63n1236_003:0211b20": "夫進之不可即。退之不可離。心如火聚。莫能安立。",
    "X63n1236_003:0211b21": "到者裡能懸崖撒手。竿頭進步。前後際斷。方為究",
    "X63n1236_003:0211b22": "竟。",
    "X63n1236_003:0211b23": "但形文彩。即屬染污。",
    "X63n1236_003:0211b24": "祖師道。一切語言是提婆宗。以者個為主。然失之",
    "X63n1236_003:0211c01": "者喪其道。得之者污其道。不亦難乎。",
    "X63n1236_003:0211c02": "夜半正明。天曉不露。",
    "X63n1236_003:0211c03": "夫夜半正明。當求明於暗。天曉不露。當求暗於明。",
    "X63n1236_003:0211c04": "若也暗中得明。暗不為礙。若也明中得暗。明不為",
    "X63n1236_003:0211c05": "礙。所謂如來堅密身。一切塵中現。",
    "X63n1236_003:0211c06": "為物作主。用拔諸苦。",
    "X63n1236_003:0211c07": "夫佛性流入一切處。與其同事。引凡入聖。度眾生",
    "X63n1236_003:0211c08": "而無怠。所謂有物先天地。無形本寂寥。能為萬象",
    "X63n1236_003:0211c09": "主。不逐四時凋。",
    "X63n1236_003:0211c10": "雖非有為。不是無語。",
    "X63n1236_003:0211c11": "佛以無為法用於有為法中。立言以化眾生。佛道",
    "X63n1236_003:0211c12": "深遠。非智莫入。",
    "X63n1236_003:0211c13": "如臨寶鏡。形影相覩。汝不是渠。渠正是汝。",
    "X63n1236_003:0211c14": "夫鏡能鑑物從求。發現一無差惑。雖偽而真。雖真",
    "X63n1236_003:0211c15": "而偽。若能以真求偽。以偽求真。則真偽自見。",
    "X63n1236_003:0211c16": "如世嬰兒。五相完具。不去不來。不起不住。婆婆和和。",
    "X63n1236_003:0211c17": "有句無句。終不得物。言未正故。",
    "X63n1236_003:0211c18": "夫新生孩子六識已具。如水上打毬子。不滅不停。",
    "X63n1236_003:0211c19": "婆和學語意。意存於語。語不可辨。當待其機熟然",
    "X63n1236_003:0211c20": "後自透。",
    "X63n1236_003:0211c21": "重離六爻。偏正回互。疊而為三。變盡成五。",
    "X63n1236_003:0211c22": "重離。易之二五。離者麗也。麗者明也。二五重離也。",
    "X63n1236_003:0211c23": "中正之謂也。疊而為三者。正中偏。偏中正。正中來",
    "X63n1236_003:0211c24": "也。變盡成五者。兼中至。兼中到。通前為五也。三則",
    "X63n1236_003:0212a01": "由漸入頓。五則由頓入漸。化眾生同歸涅槃。",
    "X63n1236_003:0212a02": "如荎艸味。如金剛杵。",
    "X63n1236_003:0212a03": "經云。譬如有藥。為呪所持。見聞同住憶念之者。諸",
    "X63n1236_003:0212a04": "煩惱病悉皆除盡。譬如金剛杵能除一切諸魔外",
    "X63n1236_003:0212a05": "道。",
    "X63n1236_003:0212a06": "正中妙挾。敲唱準舉。通宗通塗。挾帶挾路。錯然而吉。",
    "X63n1236_003:0212a07": "不可犯忤。",
    "X63n1236_003:0212a08": "此正中兼帶理事準行。敲唱以鳴其道也。偏正互",
    "X63n1236_003:0212a09": "融事得理遣。觸途無滯。故曰通宗通塗。出識不染",
    "X63n1236_003:0212a10": "諸緣。入識不居陰界。錯然則吉。其或不然。則為犯",
    "X63n1236_003:0212a11": "忤。",
    "X63n1236_003:0212a12": "天真而妙。不屬迷語。因緣時節。寂然昭著。",
    "X63n1236_003:0212a13": "經云。虗空無動轉。出生一切諸有為法。萬法變滅。",
    "X63n1236_003:0212a14": "虗空無壞。豈有迷悟哉。遇緣即宗。建立諸法隨其",
    "X63n1236_003:0212a15": "昭著。如四時行焉。",
    "X63n1236_003:0212a16": "細入無間。大絕方所。毫忽之差。不應律呂。",
    "X63n1236_003:0212a17": "夫至理者入鄰虗而不知其小。攝世界而不知其",
    "X63n1236_003:0212a18": "大。與陰陽同一造化。理之妙也。不應律呂。道無與",
    "X63n1236_003:0212a19": "焉。所謂毫釐有差。天地懸隔。",
    "X63n1236_003:0212a20": "今有頓漸。緣立宗趣。宗趣分矣。即是規矩。",
    "X63n1236_003:0212a21": "夫正偏五位。君臣之分也。君視臣。臣奉君。君臣慶",
    "X63n1236_003:0212a22": "會。中道立矣。兼中至。從漸入頓。順成者規也。兼中",
    "X63n1236_003:0212a23": "到。從頓入漸。逆成者矩也。不規矩不能見其道。觀",
    "X63n1236_003:0212a24": "者當觀規矩。",
    "X63n1236_003:0212b01": "宗通趣極。真常流注。外寂中搖。係駒伏鼠。",
    "X63n1236_003:0212b02": "宗通者寂寥非內。趣極者寬廓非外。真常流注。己",
    "X63n1236_003:0212b03": "見猶存。門裡出身則易。身裡出門則難。駒奔鼠竄。",
    "X63n1236_003:0212b04": "熏習難忘。",
    "X63n1236_003:0212b05": "先聖悲之。為法檀度。隨其顛倒。以緇為素。顛倒想滅。",
    "X63n1236_003:0212b06": "肯心自許。",
    "X63n1236_003:0212b07": "從上佛祖具大慈大悲大喜大捨四無量心。度一",
    "X63n1236_003:0212b08": "切眾生。為一切眾生之大施主。隨眾生差別之性",
    "X63n1236_003:0212b09": "方便教導。廣如來平等智慧。見聞覺知悉得清淨。",
    "X63n1236_003:0212b10": "非肯心自許者不能也。",
    "X63n1236_003:0212b11": "要合古轍。請觀前古。",
    "X63n1236_003:0212b12": "夫學道者諦審先宗是何標格。著佛衣。誦佛書。行",
    "X63n1236_003:0212b13": "佛行。如是證之即佛也。香嚴擊竹。靈雲見桃花。雪",
    "X63n1236_003:0212b14": "峰輥毬。秘魔擎杈。如是悟之即祖也。佛祖之道人",
    "X63n1236_003:0212b15": "人本具。豈生佛之有異耶。",
    "X63n1236_003:0212b16": "佛道垂成。十劫觀樹。如虎之缺。如馬之馵。",
    "X63n1236_003:0212b17": "古人學道樹下冢間。十年五載乃能成道。所謂久",
    "X63n1236_003:0212b18": "受勤苦乃可得成。雪山六年。少林九年。佛祖標格",
    "X63n1236_003:0212b19": "也。積功多少如虎之缺。如馬之馵。虎之傷人一度",
    "X63n1236_003:0212b20": "耳。生一缺傷人之多耳。如鋸齒馬之後左足白曰",
    "X63n1236_003:0212b21": "馵。左尚吉。道德之驗。喻此表之。",
    "X63n1236_003:0212b22": "以有下劣。寶几珍御。以有驚異。狸奴白牯。",
    "X63n1236_003:0212b23": "非弊垢衣無以見珍御。非狸奴無以見驚異。佛祖",
    "X63n1236_003:0212b24": "向異類中行。所謂入眾生界煩惱泥中。乃能發阿",
    "X63n1236_003:0212c01": "耨多羅三藐三菩提心。",
    "X63n1236_003:0212c02": "羿以巧力。射中百步。箭鋒相直。巧力何喻。木人方歌。",
    "X63n1236_003:0212c03": "石兒起舞。非情識到。寧容思慮。",
    "X63n1236_003:0212c04": "經云。譬如射師有諸弟子。雖未慣習其師技藝。然",
    "X63n1236_003:0212c05": "其方便善巧。餘一切人所不能及。木人石兒無情",
    "X63n1236_003:0212c06": "識思慮。喻其巧力非情識思慮所能到也。",
    "X63n1236_003:0212c07": "臣奉於君。子順於父。不順不孝。不奉非輔。",
    "X63n1236_003:0212c08": "臣奉於君則有憂國之心。子順於父則有克家之",
    "X63n1236_003:0212c09": "志。如周公之於文王。大舜之於瞽叟。倘不忠不孝",
    "X63n1236_003:0212c10": "豈可當臣子之稱。求道亦然。念茲在茲釋之在茲。",
    "X63n1236_003:0212c11": "感應道交可名曰道。",
    "X63n1236_003:0212c12": "潛行密用。如愚如魯。但能相續。名主中主。",
    "X63n1236_003:0212c13": "潛行者不露。密用者不覺。如春在花或去或來。如",
    "X63n1236_003:0212c14": "月在水不出不入。主主不相見。主中主也。是以懸",
    "X63n1236_003:0212c15": "佛日之長明。續慧命之不斷。豈小補者哉。",
    "X63n1236_003:0212c16": "寶鏡三昧玄義(終)",
    "X63n1236_003:0212c18": " 汾陽昭廣智歌",
    "X63n1236_003:0212c19": "　或五位或三路　　施設隨機巧回互",
    "X63n1236_003:0212c20": "　不觸當今是本宗　　展手通玄無佛祖",
    "X63n1236_003:0212c21": "右敘洞上宗。",
    "X63n1236_003:0212c22": "　或君臣或父子　　量器方圓無彼此",
    "X63n1236_003:0212c23": "　士庶公侯一道平　　愚智賢毫明漸次",
    "X63n1236_003:0212c24": "右敘石霜宗。",
    "X63n1236_003:0213a01": "　或全提或全用　　萬像森羅實不共",
    "X63n1236_003:0213a02": "　青山不礙白雲飛　　隱隱當臺透金鳳",
    "X63n1236_003:0213a03": "右敘石頭藥山宗。",
    "X63n1236_003:0213a05": " 心聞賁曹洞宗派頌",
    "X63n1236_003:0213a07": " 定齋閑閑居士曹洞贊(滏人。趙康文。字周臣)",
    "X63n1236_003:0213a08": "醉蓬萊看何移斗柄。月轉銀盤。夜明簾外。露洗丹墀。",
    "X63n1236_003:0213a09": "尚排班人末。鶴出銀籠。鳳辭靈木。正翱天際。帝闕雲",
    "X63n1236_003:0213a10": "深。天顏霧映。九重深秘。回互偏圓。混融明暗。借位明",
    "X63n1236_003:0213a11": "功。借功明位。玉線金針。辨細中細。一句超然。劫前消",
    "X63n1236_003:0213a12": "息。任洞山不會。石女謳歌。木人撫掌。泥牛驚起。",
    "X63n1236_003:0213a13": "補曰。甞見天童上堂云。一亘清虗夜正央。桂宮老",
    "X63n1236_003:0213a14": "兔冷噴霜。混融明暗無分處。誰辨個中偏正方。所",
    "X63n1236_003:0213a15": "以道正位雖正却偏。偏位雖偏却圓。正恁麼時作",
    "X63n1236_003:0213a16": "麼生辨。良久云。歷歷機前雙照眼。堂堂象外萬年",
    "X63n1236_003:0213a17": "身。",
    "X63n1236_003:0213a18": "又達觀穎公初謁大陽明安問。洞上特設偏正君",
    "X63n1236_003:0213a19": "臣意明何事。安曰父母未生時事。又問如何體會。",
    "X63n1236_003:0213a20": "安曰夜半正明天曉不露。穎惘然弃去。至石門理",
    "X63n1236_003:0213a21": "前話問聰禪師曰。如何是父母未生時事。聰曰糞",
    "X63n1236_003:0213a22": "擊兒。又問如何是夜半至不露。聰曰牡丹花下睡",
    "X63n1236_003:0213a23": "猫兒。穎愈疑駭。後一日聰從容謂曰。此事如人學",
    "X63n1236_003:0213a24": "書。點畫可做者拙。否者工。何故如此。未忘法耳。如",
    "X63n1236_003:0213b01": "有法執。故自為斷續。當筆忘手忘心乃可也。穎於",
    "X63n1236_003:0213b02": "是嘿契其旨乃曰。如石頭云。執事元是迷。契理亦",
    "X63n1236_003:0213b03": "非悟。聰曰祖師意事理能盡乎。穎恍如夢覺。觀古",
    "X63n1236_003:0213b04": "人用處。可謂心手虗閑。箭不虗發。近代談此道者",
    "X63n1236_003:0213b05": "往往滯於名數。謬解古人之妙處者多矣。今見閑",
    "X63n1236_003:0213b06": "閑之作。正抓著新豐痒處。誰謂代無其人。康文。滏",
    "X63n1236_003:0213b07": "陽人。初得法於慧林周禪師處。終禮部尚書。年七",
    "X63n1236_003:0213b08": "十四。仕五朝。官六鄉。自奉養如寒士。不知富貴為",
    "X63n1236_003:0213b09": "物。蓋學道所得云。詳見本傳。",
    "X63n1236_003:0213b10": "重編曹洞五位卷上(以上卷上終)",
    "X63n1236_003:0213b12": " 曹山本寂禪師三種墮四種異類",
    "X63n1236_003:0213b13": "三種墮",
    "X63n1236_003:0213b14": "夫沙門取食有三等墮。作水牯牛是沙門墮。不受食",
    "X63n1236_003:0213b15": "是尊貴墮。不斷聲色是墮類。只墮去是甚麼人分上",
    "X63n1236_003:0213b16": "事。",
    "X63n1236_003:0213b17": "揀云。欲知則是入異類中。不認沙門邊事。所以古",
    "X63n1236_003:0213b18": "人權借水牯牛為異類。祇是事上異類。非言語中",
    "X63n1236_003:0213b19": "異類。",
    "X63n1236_003:0213b20": "若是言語中異類。則是往來言語盡是類。所以南泉",
    "X63n1236_003:0213b21": "道。智不到處切忌道著。道著則頭角生。喚作如如早",
    "X63n1236_003:0213b22": "是變也。直須向異中行。如今須向異中道取異中事。",
    "X63n1236_003:0213b23": "夫語中無語始得。若是南泉病時有人問。和尚百年",
    "X63n1236_003:0213b24": "後向甚麼處去。泉云我向山下檀越家作一頭水牯",
    "X63n1236_003:0213c01": "牛去。云某甲擬隨和尚去還得麼。泉云。若隨我。銜一",
    "X63n1236_003:0213c02": "莖草來。",
    "X63n1236_003:0213c03": "揀云。這個是沙門轉身語。所以道。汝擬近。銜一莖",
    "X63n1236_003:0213c04": "草來親近渠是。呼為無漏。始堪供養渠。",
    "X63n1236_003:0213c05": "又云。隨類者。祇今於一切聲色物物上轉身去。不隨",
    "X63n1236_003:0213c06": "階級。喚作隨類墮。",
    "X63n1236_003:0213c07": "又云。尊貴墮者。法身法性是尊貴邊事。亦須轉却是",
    "X63n1236_003:0213c08": "尊貴墮。祇如露地白牛是法身極則。亦須轉却。免他",
    "X63n1236_003:0213c09": "坐一色無辨處。並是稱斷供養邊事。欲須供養。須得",
    "X63n1236_003:0213c10": "此食。所以無味之味亦云無漏是堪供養。並餘觸污",
    "X63n1236_003:0213c11": "之食非無漏解脫之食也。有人問百丈以何為貪。云",
    "X63n1236_003:0213c12": "無漏為貪。雲巖云莫將以味為供養。道吾云知有保",
    "X63n1236_003:0213c13": "任處盡是供養。夫取正命食者。須具三種墮。是以僧",
    "X63n1236_003:0213c14": "問披毛戴角是甚麼墮。不斷聲色是甚麼墮。不受食",
    "X63n1236_003:0213c15": "是甚麼墮。云披毛戴角是沙門墮。不斷聲色是墮類。",
    "X63n1236_003:0213c16": "不受食是尊貴墮。",
    "X63n1236_003:0213c17": "不受食尊貴墮。食者是本分事。知有不取故云尊貴",
    "X63n1236_003:0213c18": "墮。披毛戴角墮者。不執沙門邊事及諸勝報位也。不",
    "X63n1236_003:0213c19": "斷聲色隨類墮者。為初心知有自己本分事。迴光時",
    "X63n1236_003:0213c20": "擯出諸色聲香味觸法得寧謐。則成功後不報六塵",
    "X63n1236_003:0213c21": "墮而不昧。任之無礙。故云外道六師是汝師。彼師所",
    "X63n1236_003:0213c22": "墮汝亦隨墮。可以食食者。則是正命食也。亦本分事",
    "X63n1236_003:0213c23": "也。祇是就六根門頭見聞覺知不被染污呼為墮。不",
    "X63n1236_003:0213c24": "同向前怕也。本分事猶不取。況其餘。",
    "X63n1236_003:0214a01": "又揀云。沙門取食有三種墮。作水牯牛是甚麼墮。",
    "X63n1236_003:0214a02": "代云。不處正位不揀其身。始喚作沙門墮。不斷聲",
    "X63n1236_003:0214a03": "色是甚麼墮。代云。凡情得盡。聖量亦忘。聲色塵中",
    "X63n1236_003:0214a04": "不應更斷。乃可取食。是為隨類墮。又云。彼師所墮",
    "X63n1236_003:0214a05": "汝亦隨墮。乃可取食。",
    "X63n1236_003:0214a06": "問如何是彼師所墮。云田舍翁入聚落。眼耳鼻舌身",
    "X63n1236_003:0214a07": "意俱失却。",
    "X63n1236_003:0214a08": "云如何是隨類墮。云不斷聲色又不失香味。",
    "X63n1236_003:0214a09": "云如何是彼師。云六處。",
    "X63n1236_003:0214a10": "云如何是汝亦隨墮。云存。云存個甚麼。云不得動著",
    "X63n1236_003:0214a11": "又不離聲色。",
    "X63n1236_003:0214a12": "問不受食甚麼墮。云了達正因不存勝解。故云尊貴",
    "X63n1236_003:0214a13": "墮也。",
    "X63n1236_003:0214a14": "又揀云。沙門墮者。亦不無其行。亦不無其間。雖有",
    "X63n1236_003:0214a15": "其間常無其間。雖有其行常無其行。其中此事切",
    "X63n1236_003:0214a16": "須知時節。莫東西。",
    "X63n1236_003:0214a17": "又溈山云。我百年後作一頭水牯牛。左脇上書溈山",
    "X63n1236_003:0214a18": "僧某甲一行字。汝道當見之時。喚作甚麼。無對。後曹",
    "X63n1236_003:0214a19": "山代云。喚作水牯牛。",
    "X63n1236_003:0214a20": "問未審此水牯牛還解耕稼否。云灼然。云是甚麼類。",
    "X63n1236_003:0214a21": "云披毛戴角者。云四時食何水草。云不入口者。",
    "X63n1236_003:0214a22": "云如何是水牯牛。云不證聖。云如何是銜一莖草。云",
    "X63n1236_003:0214a23": "毛羽相似去。",
    "X63n1236_003:0214a24": "問是超聖是超類。云是超聖。",
    "X63n1236_003:0214b01": "問如何是水牯牛。云冥冥朦朦。云如何是銜一莖草",
    "X63n1236_003:0214b02": "來。云古人道了也。毛羽相似去。又云一草者。祗是明",
    "X63n1236_003:0214b03": "得不變異也。",
    "X63n1236_003:0214b04": "師曰。祖佛不知有。狸奴白牯却知有。曰為甚麼狸奴",
    "X63n1236_003:0214b05": "白牯却知有。曰祗是百無所解。",
    "X63n1236_003:0214b06": "云祇如祖佛為甚麼不知有。云。祖為執印。佛為相似。",
    "X63n1236_003:0214b07": "云祇如狸奴白牯知有個甚麼。云祇知有狸奴白牯。",
    "X63n1236_003:0214b08": "云如何是狸奴白牯知有底事。云。不從西東來。不從",
    "X63n1236_003:0214b09": "三十二相。",
    "X63n1236_003:0214b10": "問如何是祖。云上有。云如何是佛。云相似去。",
    "X63n1236_003:0214b11": "四種異類",
    "X63n1236_003:0214b12": "一者往來異類者。如今一切聲色言語階級地位捨",
    "X63n1236_003:0214b13": "父逃逝盡皆。却向上祖又得為異類。又天堂地獄餓",
    "X63n1236_003:0214b14": "鬼畜生脩羅等皆是異類。",
    "X63n1236_003:0214b15": "二者菩薩同異類者。先明自己然後却入生死異類",
    "X63n1236_003:0214b16": "中攝他。已證涅槃之果。不捨生死類。自利利他。願一",
    "X63n1236_003:0214b17": "切眾生皆成佛。從末後成佛。所以大權菩薩若不先",
    "X63n1236_003:0214b18": "化眾生。己事無由得成辦。故南泉云。先過那邊知有。",
    "X63n1236_003:0214b19": "却來遮邊行李。菩薩具六度萬行。教云。若有一眾生",
    "X63n1236_003:0214b20": "未度者。吾終不成正覺。誓願無邊。眾生無邊。如是誓",
    "X63n1236_003:0214b21": "願故名菩薩同異類。",
    "X63n1236_003:0214b22": "三者沙門異類者。先知有本分事了。喪盡今時一切",
    "X63n1236_003:0214b23": "凡聖因果功行始得就體。一般名為獨立底人。亦名",
    "X63n1236_003:0214b24": "沙門稱斷事始得。表裡情忘。三世事盡。得無遺漏。得",
    "X63n1236_003:0214c01": "名佛邊事。亦云一手指天地。亦云具大沙門轉却沙",
    "X63n1236_003:0214c02": "門稱斷邊事。不入諸聖報位始得。名為沙門行。亦云",
    "X63n1236_003:0214c03": "沙門轉身。亦云披毛戴角。亦喚作水牯牛。恁麼時節",
    "X63n1236_003:0214c04": "始得入異類。亦云色類邊事。所以古人道。頭長三尺",
    "X63n1236_003:0214c05": "項短二寸。祇是這個道理。不得別會。",
    "X63n1236_003:0214c06": "四者宗門中異類者。如南泉云。智不到處切忌道著。",
    "X63n1236_003:0214c07": "道著則頭角生。喚作如如早是變也。直須向異類中",
    "X63n1236_003:0214c08": "行。道取異類中事。洞山云。此事直須妙會。事在其妙。",
    "X63n1236_003:0214c09": "體在妙處。曹山自道。此事直須虗一位全無的的也。",
    "X63n1236_003:0214c10": "覿面兼帶始得。若是作家。語不偏不正。不有不無。呼",
    "X63n1236_003:0214c11": "為異中虗。此事直須作家橫身。逢木著木逢竹著竹。",
    "X63n1236_003:0214c12": "須護觸犯。囑囑囑囑。",
    "X63n1236_003:0214c13": "有人問余如何是異。我若向儞道驢年得異麼。所以",
    "X63n1236_003:0214c14": "有人問南泉。百年後向甚麼處去。泉云山下檀越家",
    "X63n1236_003:0214c15": "作一頭水牯牛去。云某甲隨和尚去得否。泉云。儞若",
    "X63n1236_003:0214c16": "隨我。含一莖草來。師云。此水牯牛不同沙門水牯牛。",
    "X63n1236_003:0214c17": "直須子細始得不迷時候。問如何是往來異類。師云",
    "X63n1236_003:0214c18": "未知有自己。又云一切言語聲色是非總是往來異",
    "X63n1236_003:0214c19": "類。",
    "X63n1236_003:0214c20": "云如何是同中異類。師云不擇其身。",
    "X63n1236_003:0214c21": "云如何是披毛戴角異類。師云不立觸淨。又非時答",
    "X63n1236_003:0214c22": "觸即觸。遇淨即淨。",
    "X63n1236_003:0214c23": "云如何是宗門中異類。師云要頭則斫將去。得無遺",
    "X63n1236_003:0214c24": "漏始得通身。始喚作一塵一念。十方婆伽梵。一路涅",
    "X63n1236_003:0215a01": "槃門。到恁麼時節不處正位。不擇其身。却入異類中",
    "X63n1236_003:0215a02": "披毛戴角無異念。故云一切物類比況不得。諸佛諸",
    "X63n1236_003:0215a03": "祖計校不成。所以古人道。沙門邊語不得將尺寸語",
    "X63n1236_003:0215a04": "與人。故喚作勝句妙句。此是色類邊語。三者一切所",
    "X63n1236_003:0215a05": "有底物比不得。始呼為勝句妙句。所以古人道。千般",
    "X63n1236_003:0215a06": "比不得。萬物況不成。智者不能知。上根亦不識。亦云",
    "X63n1236_003:0215a07": "本來無相似。故勝句妙句勝句妙句者。天上人間測",
    "X63n1236_003:0215a08": "度不得底事。借此為語類邊說行。",
    "X63n1236_003:0215a09": "稠布衲問如何是色類。師云披毛戴角。云如何是語",
    "X63n1236_003:0215a10": "類。師云曹山只有一雙眉。",
    "X63n1236_003:0215a11": "又問如何是水牯牛。師云朦朦朣朣。云此意如何。師",
    "X63n1236_003:0215a12": "云不知有天地。",
    "X63n1236_003:0215a13": "上座問。雲居先師有言。自少養一箇兒子。頭長三尺",
    "X63n1236_003:0215a14": "頸短二寸。如何是自少養得底兒子。師云日給難忘。",
    "X63n1236_003:0215a15": "云如何是頭長三尺。師云不奈何。云如何是頸短二",
    "X63n1236_003:0215a16": "寸。師云至今還奈何得否。云如何是日給難忘。師云",
    "X63n1236_003:0215a17": "常在則是。云如何是常在。師云不違背則是。",
    "X63n1236_003:0215a18": "云如何是不奈何。師云。到恁麼時。甚麼人奈何得。云",
    "X63n1236_003:0215a19": "至今還奈何此意如何。師云三世諸佛不奈何。",
    "X63n1236_003:0215a20": "云如何是頭長三尺頸短二寸。師云不是從來底事。",
    "X63n1236_003:0215a21": "問沙門行個甚麼行。師云畜生行。云如何是畜生行。",
    "X63n1236_003:0215a22": "師云披毛戴角。云如何是沙門行。師云物物不間斷。",
    "X63n1236_003:0215a23": "云不間斷底事如何。師云始得行。",
    "X63n1236_003:0215a24": "云如何是披毛戴角底人。師云不懼業。云為甚麼到",
    "X63n1236_003:0215b01": "恁麼地。師云。若不懼業。甚麼處不到。",
    "X63n1236_003:0215b02": "問。從凡入聖則不問。從聖入凡時如何。師云水牯牛。",
    "X63n1236_003:0215b03": "云如何是水牯牛。師云朦朦朣朣。云此意如何。師云",
    "X63n1236_003:0215b04": "但念水草餘無所知。云成得個甚麼邊事。師云祗是",
    "X63n1236_003:0215b05": "個逢草喫草逢水飲水。師又云。這個語有力。欲知有",
    "X63n1236_003:0215b06": "力。此人不報沙門邊事。亦不入諸聖報位。便是入異",
    "X63n1236_003:0215b07": "類。此異類是披毛戴角。喚作沙門行。亦喚作沙門行",
    "X63n1236_003:0215b08": "李處。亦喚作頭長三尺頸短二寸。欲知此意。到沙門",
    "X63n1236_003:0215b09": "行時。不欲將尺寸分親踈。不得說張三李四。",
    "X63n1236_003:0215b10": "又頭長三尺者。只得從小至大。今日功成得到恁麼",
    "X63n1236_003:0215b11": "時。喚作勝句妙句。頸短二寸者是不坐沙門位。亦不",
    "X63n1236_003:0215b12": "處諸聖報。故為頸短二寸。恁麼時不得說著稱與不",
    "X63n1236_003:0215b13": "稱。所以道不將尺寸來向這裡思量也。雖然如此。猶",
    "X63n1236_003:0215b14": "是類邊事。須知有異類中事。不見道。知不到處不得",
    "X63n1236_003:0215b15": "說著。說著即頭角生。喚作如如早是變也。須向異類",
    "X63n1236_003:0215b16": "中行。喚作虗一位。喚作覿面兼帶。全無的的。",
    "X63n1236_003:0215b17": "云如何是類。師云披毛戴角。",
    "X63n1236_003:0215b18": "云如何是異。師云作麼作麼。",
    "X63n1236_003:0215b19": "云如何是行。師云要頭則斫將去。",
    "X63n1236_003:0215b20": "云只如異類成得个甚麼邊事。師云此事有二種異",
    "X63n1236_003:0215b21": "類。一者沙門異類。二者事上異類。事上異類者。狸奴",
    "X63n1236_003:0215b22": "白牯是也。沙門異類者。觸處得自由。始得不變易。不",
    "X63n1236_003:0215b23": "同那個。",
    "X63n1236_003:0215b24": "師曰。此不變易事有二種。一者人人盡有本分事。二",
    "X63n1236_003:0215c01": "者知有底人不捨一切聲色是非。於一切物物上不",
    "X63n1236_003:0215c02": "滯。呼為一切處不易。亦喚作披毛戴角。亦喚作入泥",
    "X63n1236_003:0215c03": "入水。亦喚作行李底漢。云如何是入泥入水。師云不",
    "X63n1236_003:0215c04": "變易。云轉身也否。師云不轉身。云此人屋裡事如何。",
    "X63n1236_003:0215c05": "師云諸聖測不得。云為甚麼測不得。師云是伊不同",
    "X63n1236_003:0215c06": "諸聖。",
    "X63n1236_003:0215c07": "云。此猶是類邊事。還有向上事否。師云有。云如何是",
    "X63n1236_003:0215c08": "向上事。師云向汝道則恐落類邊去。",
    "X63n1236_003:0215c09": "重編曹洞五位卷下(終)"
}