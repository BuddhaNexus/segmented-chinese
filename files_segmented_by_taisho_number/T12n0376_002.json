{
    "T12n0376_002:0861a06": "大般泥洹經卷第二",
    "T12n0376_002:0861a08": "東晉平陽沙門法顯譯",
    "T12n0376_002:0861a09": "4 哀歎品哀歎品第四",
    "T12n0376_002:0861a10": "是時普地六種震動，其中聚落城邑山海，乃",
    "T12n0376_002:0861a11": "至十方皆悉大動。時諸眾生各大恐怖，天人",
    "T12n0376_002:0861a12": "阿修羅舉聲悲歎，稽首禮足供養畢，咸皆同",
    "T12n0376_002:0861a13": "時以偈頌曰：",
    "T12n0376_002:0861a14": "「稽首人中雄，　　哀我今孤露；",
    "T12n0376_002:0861a15": "投身尊足下，　　眷仰妙功德。",
    "T12n0376_002:0861a16": "聽我說生死，　　種種無量苦；",
    "T12n0376_002:0861a17": "諸天人聞者，　　莫不生厭離。",
    "T12n0376_002:0861a18": "譬如孤焭子，　　困病自嬰身；",
    "T12n0376_002:0861a19": "雖遇良醫治，　　其疾猶未差。",
    "T12n0376_002:0861a20": "而醫忽中道，　　捨之適他方；",
    "T12n0376_002:0861a21": "我等及一切，　　窮苦亦如是。",
    "T12n0376_002:0861a22": "始蒙方便治，　　眾邪煩惱見；",
    "T12n0376_002:0861a23": "世尊大醫王，　　忽當捨我去。",
    "T12n0376_002:0861a24": "便如窮病子，　　失醫無所怙；",
    "T12n0376_002:0861a25": "嗚呼此世間，　　從今永虛空。",
    "T12n0376_002:0861a26": "亦如國荒亂，　　復失賢明主；",
    "T12n0376_002:0861a27": "哀哉諸天人，　　皆當羅剎患。",
    "T12n0376_002:0861a28": "猶如穀貴劫，　　民遭飢饉苦；",
    "T12n0376_002:0861a29": "哀哉諸天人，　　永失甘露味。",
    "T12n0376_002:0861b01": "譬如盛火起，　　眾生皆燒死；",
    "T12n0376_002:0861b02": "哀哉諸天人，　　惡道永熾然。",
    "T12n0376_002:0861b03": "哀哉諸天人，　　長夜受大苦；",
    "T12n0376_002:0861b04": "輪轉生死流，　　如象溺深埿。",
    "T12n0376_002:0861b05": "哀哉今天人，　　血流從身出；",
    "T12n0376_002:0861b06": "憂悲增苦惱，　　戀慕心如是。",
    "T12n0376_002:0861b07": "世尊猶滅度，　　行業難復測；",
    "T12n0376_002:0861b08": "日月隱重雲，　　慧光從此滅。",
    "T12n0376_002:0861b09": "哀哉天人眾，　　長夜處幽冥；",
    "T12n0376_002:0861b10": "是故懷憂苦，　　非物所能喻。",
    "T12n0376_002:0861b11": "視身無可樂，　　欲捨如棄唾；",
    "T12n0376_002:0861b12": "不欲常在世，　　聞佛泥洹聲。",
    "T12n0376_002:0861b13": "唯願大智尊，　　住世說甘露；",
    "T12n0376_002:0861b14": "雲除日光顯，　　重冥皆悉滅；",
    "T12n0376_002:0861b15": "如來慧日光，　　永消生死障。」",
    "T12n0376_002:0861b16": "爾時世尊告諸比丘：「汝等比丘！莫如凡夫諸",
    "T12n0376_002:0861b17": "天人輩愁憂啼哭，當勤精進奉持如來所說",
    "T12n0376_002:0861b18": "實法專念守行。」時諸天人阿修羅等，聞佛",
    "T12n0376_002:0861b19": "為諸比丘說法已，願請望斷忍割悲戀，譬",
    "T12n0376_002:0861b20": "如孝子慈母新喪，祖送丘墓長訣而還，哀感",
    "T12n0376_002:0861b21": "懊惱強自抑止。於是世尊而說偈言：",
    "T12n0376_002:0861b22": "「汝等當開意，　　諸佛法應爾；",
    "T12n0376_002:0861b23": "各各還復坐，　　諦聽我所說。",
    "T12n0376_002:0861b24": "攝心莫放逸，　　守持於淨戒；",
    "T12n0376_002:0861b25": "定諸亂意想，　　善自護其心。",
    "T12n0376_002:0861b26": "「復次，諸比丘！若有疑惑今皆當問，若空不空",
    "T12n0376_002:0861b27": "常無常，歸無歸依無依，恒無恒眾生非眾生，",
    "T12n0376_002:0861b28": "實不實諦不諦，泥洹非泥洹，密不密二法不",
    "T12n0376_002:0861b29": "二法，如是等種種法中諸有疑惑，今皆應問，",
    "T12n0376_002:0861c01": "當為汝等隨順說之，當為汝等開不死門然",
    "T12n0376_002:0861c02": "後滅度，是故汝今現心所疑各各當問。所",
    "T12n0376_002:0861c03": "以者何？佛興難值人身難得得信亦難，離",
    "T12n0376_002:0861c04": "八難處及持戒具足此復益難，猶恒沙求金",
    "T12n0376_002:0861c05": "粟，亦如優曇華。復次，比丘！百穀藥木及諸珍",
    "T12n0376_002:0861c06": "寶皆從地出，一切眾生依得生長，如來如是",
    "T12n0376_002:0861c07": "出生妙善諸甘露法，眾生因此長養法身，是",
    "T12n0376_002:0861c08": "故比丘當問所疑，如來悉為說決定義然後",
    "T12n0376_002:0861c09": "泥洹，安樂一切諸眾生故。」時諸比丘聞如來",
    "T12n0376_002:0861c10": "決定泥洹已，心懷悲怖身毛皆竪，如日初出",
    "T12n0376_002:0861c11": "照青樹葉赤脈悉現，其身如是舉體支節血",
    "T12n0376_002:0861c12": "淚交流，稽首佛足右繞畢白佛言：「善哉！世尊！",
    "T12n0376_002:0861c13": "快說非常苦空之教，如一切眾生跡象跡為",
    "T12n0376_002:0861c14": "上，如是世尊說無常想於諸想中最為第",
    "T12n0376_002:0861c15": "一，精勤修習能離一切欲界貪愛色愛有愛，",
    "T12n0376_002:0861c16": "無明憍慢從此永滅。又復世尊！譬如田夫於",
    "T12n0376_002:0861c17": "秋月時，草實未熟深耕其地，春殖五穀草穢",
    "T12n0376_002:0861c18": "不生，行者如是深念無常想精勤修習，能離",
    "T12n0376_002:0861c19": "一切欲界貪愛色愛有愛，無明憍慢永不復",
    "T12n0376_002:0861c20": "生。夫田家子以秋耕為上，世尊法中以無",
    "T12n0376_002:0861c21": "常想為第一。又如帝王知命將終，恩赦天下",
    "T12n0376_002:0861c22": "獄囚閉繫，悉蒙解脫然後命終。今日世尊亦",
    "T12n0376_002:0861c23": "復如是，臨欲滅度說甘露法惠利眾生，貪愛",
    "T12n0376_002:0861c24": "牢獄皆悉解脫然後泥洹。如人為惡鬼所持，",
    "T12n0376_002:0861c25": "遭遇呪師便得解脫；如是眾生為貪愛羅剎",
    "T12n0376_002:0861c26": "所持，幸蒙如來聖慧大呪，得脫眾邪恩愛羅",
    "T12n0376_002:0861c27": "剎。如人瘧病遇良醫藥苦患悉除；我等亦然，",
    "T12n0376_002:0861c28": "無量身病邪見煩惱，得世尊法藥皆蒙除愈。",
    "T12n0376_002:0861c29": "如人醉酒不識親踈尊卑長幼，尋後醒悟心",
    "T12n0376_002:0862a01": "懷慚愧深自剋責；我等如是，於無邊生死中，",
    "T12n0376_002:0862a02": "醉於情欲迷于邪見始蒙醒悟。猶如蘆草及",
    "T12n0376_002:0862a03": "伊蘭樹無有堅實，此身如是，我人壽命等無",
    "T12n0376_002:0862a04": "有堅固。」佛告比丘：「汝等如是修無我想耶？」諸",
    "T12n0376_002:0862a05": "比丘答曰：「唯然世尊！我等常修無我想，餘人",
    "T12n0376_002:0862a06": "亦修無常苦空非我之想。世尊！如人言日月",
    "T12n0376_002:0862a07": "星宿山地轉，此非為轉，但眾生眩惑謂之為",
    "T12n0376_002:0862a08": "轉；如是人言無常苦空非我，當知此等眾生",
    "T12n0376_002:0862a09": "亦是世俗眩惑，我等所修是平等修。」佛告比",
    "T12n0376_002:0862a10": "丘：「如汝說喻，此譬喻中說味說義汝猶未解，",
    "T12n0376_002:0862a11": "我當更說。如人言日月山地轉，此非為轉但",
    "T12n0376_002:0862a12": "眩惑謂之為轉，如是眾生愚癡顛倒計我",
    "T12n0376_002:0862a13": "計常計樂計淨，然彼佛者是我義，法身是常",
    "T12n0376_002:0862a14": "義，泥洹是樂義，假名諸法是淨義。汝等比",
    "T12n0376_002:0862a15": "丘莫眩惑想，而言我於一切法修無常苦空",
    "T12n0376_002:0862a16": "不淨想也。」比丘白佛言：「世尊！我等亦修三",
    "T12n0376_002:0862a17": "種修淨。」佛告比丘：「此三種修於我法中亦無",
    "T12n0376_002:0862a18": "實義，間間苦修性昇降故，苦樂想顛倒，樂",
    "T12n0376_002:0862a19": "苦想顛倒，無常常想顛倒，常無常想顛倒，非",
    "T12n0376_002:0862a20": "我我想顛倒，我非我想顛倒，不淨淨想顛倒，",
    "T12n0376_002:0862a21": "淨不淨想顛倒，如是四顛倒想者不識平等，",
    "T12n0376_002:0862a22": "於此所修非為正修；苦不苦修，無常常修，非",
    "T12n0376_002:0862a23": "我我修，不淨淨修，此四種修是世間樂常我",
    "T12n0376_002:0862a24": "淨，離世間亦有四種樂常我淨；汝等當知名",
    "T12n0376_002:0862a25": "味者世間法，義者出世間法。」時諸比丘白佛",
    "T12n0376_002:0862a26": "言：「世尊！我當云何如世尊教，修三想見四",
    "T12n0376_002:0862a27": "顛倒者？唯願如來住世一劫若過一劫，如世",
    "T12n0376_002:0862a28": "尊教我當修行，若當如來不住世者，我等何",
    "T12n0376_002:0862a29": "能久與毒蛇同其窟宅永違如來？誰當住世",
    "T12n0376_002:0862b01": "任持正法？當隨如來入於泥洹。」佛告比丘：",
    "T12n0376_002:0862b02": "「莫作是語，莫作是語。比丘當知！如來正法付",
    "T12n0376_002:0862b03": "大迦葉，大迦葉者當為汝等作歸依處，亦",
    "T12n0376_002:0862b04": "普救護一切眾生如佛無異。比丘當知！譬如",
    "T12n0376_002:0862b05": "大王典領諸國，若欲遊行餘國，要立一大臣",
    "T12n0376_002:0862b06": "兼知國事如王在時；我亦如是，於此世界尋",
    "T12n0376_002:0862b07": "當安立摩訶迦葉。但汝等比丘，先所修習無",
    "T12n0376_002:0862b08": "常苦空非我想者非真實修，譬如春月諸商",
    "T12n0376_002:0862b09": "人輩至歡會時遊戲水邊，眾中一人有失",
    "T12n0376_002:0862b10": "瑠璃墮深水底，時諸商人各各入水為求寶",
    "T12n0376_002:0862b11": "故，或得瓦石沈木謂為是寶，歡喜持出乃",
    "T12n0376_002:0862b12": "知非真；彼瑠璃珠故在水中，光色徹照明踰",
    "T12n0376_002:0862b13": "日月，眾人見光知是名寶，歎其奇特各欲",
    "T12n0376_002:0862b14": "求取，時有一人巧智方便取得真寶。如是比",
    "T12n0376_002:0862b15": "丘！汝於一切苦空無常不淨，作盡想受言",
    "T12n0376_002:0862b16": "我修習，猶如彼人手執非寶而自欺誑。汝等",
    "T12n0376_002:0862b17": "比丘！莫如彼人空自欺誑，當如商人有黠慧",
    "T12n0376_002:0862b18": "者。比丘！當知有我有常有樂有淨，汝等所",
    "T12n0376_002:0862b19": "修一切攝受皆是顛倒，如彼不識瑠璃寶珠。汝",
    "T12n0376_002:0862b20": "等比丘，修真實法如得寶珠，於不真實法修",
    "T12n0376_002:0862b21": "無常想。」諸比丘言：「如世尊說：『一切諸法皆悉",
    "T12n0376_002:0862b22": "無我，當如是修。如是修時我想即滅，我想滅",
    "T12n0376_002:0862b23": "已正向泥洹。』此有何義？唯願世尊哀故更",
    "T12n0376_002:0862b24": "說。」佛言：「善哉！善哉！諸比丘！汝等欲除吾我惑",
    "T12n0376_002:0862b25": "者，應如是問。譬如有王闇鈍少智，時有藥師",
    "T12n0376_002:0862b26": "亦不明了，欺誑天下受王奉祿，唯知乳藥復",
    "T12n0376_002:0862b27": "不善解，而常以此療治，國人又復不知風",
    "T12n0376_002:0862b28": "痰唌唾病之所宜，而闇鈍王謂為上醫。時",
    "T12n0376_002:0862b29": "有明醫曉八種術，從遠方來語舊醫言：『汝為",
    "T12n0376_002:0862c01": "我師我為弟子，當從汝學。』舊醫言：『善哉！當教",
    "T12n0376_002:0862c02": "汝不死藥法，汝當勤學四十八年，令汝盡",
    "T12n0376_002:0862c03": "知無上醫術。』便將後醫出入王宮，是闇鈍",
    "T12n0376_002:0862c04": "王亦相愛樂。彼後醫便白王言：『大王！應當",
    "T12n0376_002:0862c05": "學諸技藝。』王大歡喜便從受學，智慧漸增",
    "T12n0376_002:0862c06": "乃知舊醫無智欺誑，驅令出國加敬後醫。彼",
    "T12n0376_002:0862c07": "後醫知時已至復白王言：『欲有所請當隨我",
    "T12n0376_002:0862c08": "意。』王答言：『爾。』醫言：『大王！先醫乳藥毒害危險，",
    "T12n0376_002:0862c09": "不復可服應捨此法。』王即從教普下國內，",
    "T12n0376_002:0862c10": "自今已後服乳藥者當重罰之。爾時後醫以",
    "T12n0376_002:0862c11": "五種藥甘酢醎苦辛等五味用療一切。時王",
    "T12n0376_002:0862c12": "得病請醫治之，醫觀王病應用乳藥，便白王",
    "T12n0376_002:0862c13": "言：『唯有乳藥能令不死。』王語醫言：『汝今狂",
    "T12n0376_002:0862c14": "耶？先言是毒令我驅彼，而今復言應服乳",
    "T12n0376_002:0862c15": "藥。』後醫答言：『不也。大王！此言有意，譬如板",
    "T12n0376_002:0862c16": "木有虫食跡似王名字，不善書者謂是真字，",
    "T12n0376_002:0862c17": "其善書者乃知非真；先醫如是雖合乳藥，",
    "T12n0376_002:0862c18": "不知分別時節所應，當知乳藥有能殺人亦",
    "T12n0376_002:0862c19": "不殺人，不殺人者養乳牛時，放在曠野無毒",
    "T12n0376_002:0862c20": "草處擇水而飲，不加杖捶出入以時，搆彼乳",
    "T12n0376_002:0862c21": "時泡沫不起，當知此乳救一切病為不死藥。』",
    "T12n0376_002:0862c22": "王言：『大善。』便服乳藥。時國人民聞王服乳皆",
    "T12n0376_002:0862c23": "悉驚怖，來詣王所咸言：『此師將非鬼耶？先",
    "T12n0376_002:0863a01": "言殺人，今令大王還服乳藥。』時王即為人民",
    "T12n0376_002:0863a02": "廣說乳之昇降，王及人民增加恭敬供養後",
    "T12n0376_002:0863a03": "醫，奉用其法常服乳藥。「比丘當知！如來、應供、",
    "T12n0376_002:0863a04": "等正覺、明行足、善逝、世間解、無上士、調御丈夫、",
    "T12n0376_002:0863a05": "天人師、佛、世尊，為大醫王出興於世，為壞",
    "T12n0376_002:0863a06": "外道邪醫術故，與眾生王漸相習近，知愛樂",
    "T12n0376_002:0863a07": "已，便教令捨外道邪受而語之言：『無有吾我",
    "T12n0376_002:0863a08": "眾生壽命，似彼虫食為書，諸異道輩受吾我",
    "T12n0376_002:0863a09": "故而言無我。』一切眾生承如來言展轉相教",
    "T12n0376_002:0863a10": "皆說無我，此是如來知時方便濟眾生故，說",
    "T12n0376_002:0863a11": "一切法其性無我，非如世間所受吾我，故說",
    "T12n0376_002:0863a12": "一切法其性無我。時復說我，如彼良醫明",
    "T12n0376_002:0863a13": "乳藥法，當知我者是實，我者常住非變易法",
    "T12n0376_002:0863a14": "非磨滅法，我者是德，我者自在，如善乳藥醫，",
    "T12n0376_002:0863a15": "如來亦然為諸眾生說真實法，一切四眾當",
    "T12n0376_002:0863a16": "如是學。」爾時世尊復告比丘：「於諸法律若有",
    "T12n0376_002:0863a17": "疑惑，當問如來。」諸比丘言：「唯然世尊！我等",
    "T12n0376_002:0863a18": "已修諸修之上，解知身相皆悉空寂。」佛告比",
    "T12n0376_002:0863a19": "丘：「汝等莫如一切智說而言，我修一切身相",
    "T12n0376_002:0863a20": "皆悉空寂。」復告比丘：「汝於法律猶有疑惑應",
    "T12n0376_002:0863a21": "當更問。」諸比丘言：「世尊！如來、應供、等正覺平",
    "T12n0376_002:0863a22": "等之義，非我境界，豈敢重問？諸佛所說不可",
    "T12n0376_002:0863a23": "思議，諸佛所行不可思議，是故我等及諸眾",
    "T12n0376_002:0863a24": "會，皆悉不堪重問如來。世尊！譬如有人年百",
    "T12n0376_002:0863a25": "二十，身嬰長疾委在床蓐，有一丈夫無有智",
    "T12n0376_002:0863a26": "慧財富無量，來詣其所就彼床上執病人手",
    "T12n0376_002:0863a27": "而語之言：『善男子！汝當取我珍寶庫藏，我欲",
    "T12n0376_002:0863a28": "餘行遠至他國，或經十年或二十年，我後還",
    "T12n0376_002:0863a29": "時悉當歸我。』時彼病人無有子息又無眷屬，",
    "T12n0376_002:0863b01": "病轉增篤遂便命終，所寄財物皆悉散失，財",
    "T12n0376_002:0863b02": "主後還欲往求索不知所在。如是世尊告我",
    "T12n0376_002:0863b03": "等言，於諸法律若有所疑今皆當問。若使聲",
    "T12n0376_002:0863b04": "聞問如來者，恐此正法不得久住；又復不知",
    "T12n0376_002:0863b05": "何者應問，能令一切眾生咸蒙其慶？是故世",
    "T12n0376_002:0863b06": "尊！我等今者不堪重問。如有士夫相師占",
    "T12n0376_002:0863b07": "之，年百二十眷屬成就財富無量。復有人來",
    "T12n0376_002:0863b08": "語士夫言：『我有財寶今以寄汝，汝當為我出",
    "T12n0376_002:0863b09": "入息利，或經十年或二十年還悉歸我。』彼時",
    "T12n0376_002:0863b10": "士夫即取財物為其生利，主後來索悉皆還",
    "T12n0376_002:0863b11": "之。如是世尊！尊者阿難諸聲聞等，護持如來",
    "T12n0376_002:0863b12": "所說法藏，欲令長存無有是處。所以者何？以",
    "T12n0376_002:0863b13": "聲聞乘故。唯諸菩薩摩訶薩、迦葉等，應令諮",
    "T12n0376_002:0863b14": "受，百千萬劫堪任奉持如來法藏，一切眾生",
    "T12n0376_002:0863b15": "悉當蒙慶。是故世尊！當令菩薩為眾生故請",
    "T12n0376_002:0863b16": "決所疑，非是我等凡品所堪。」爾時世尊告",
    "T12n0376_002:0863b17": "諸比丘：「善哉！善哉！汝等比丘！得無漏法成",
    "T12n0376_002:0863b18": "阿羅漢，故能作此真實之說深解我意。有二",
    "T12n0376_002:0863b19": "因緣當令菩薩任持正法，能使大乘法藏久",
    "T12n0376_002:0863b20": "住，又使一切眾生悉蒙其慶。」",
    "T12n0376_002:0863b21": "5 長壽品大般泥洹經長壽品第五",
    "T12n0376_002:0863b22": "爾時世尊普告大會：「諸善男子、善女人！於三",
    "T12n0376_002:0863b23": "法中及諸律教有所疑者，今皆應問。」如是至",
    "T12n0376_002:0863b24": "三。爾時座中有那羅聚落菩薩，姓迦葉氏婆",
    "T12n0376_002:0863b25": "羅門種，承佛威神從坐起，整衣服偏袒右肩，",
    "T12n0376_002:0863b26": "稽首佛足遶百千匝右膝著地，以天香花供養",
    "T12n0376_002:0863b27": "畢白佛言：「世尊！欲有所問，唯願世尊慈愍敷",
    "T12n0376_002:0863b28": "演。」佛告迦葉菩薩摩訶薩言：「如來、應供、等正",
    "T12n0376_002:0863b29": "覺，恣汝所問，當為汝說。」迦葉菩薩白佛言：「世",
    "T12n0376_002:0863c01": "尊！我所問者皆承如來威神力故，亦因一切",
    "T12n0376_002:0863c02": "眾生善根故，今日如來四大賢眾以為眷屬，",
    "T12n0376_002:0863c03": "諸大師子以為眷屬，諸金剛士以為眷屬，妙",
    "T12n0376_002:0863c04": "智大海以為眷屬，其會菩薩皆悉成就無量",
    "T12n0376_002:0863c05": "功德，如是等眾以為眷屬，我等凡劣欲有所",
    "T12n0376_002:0863c06": "問，不蒙如來神力加助不能發問，是故我今",
    "T12n0376_002:0863c07": "敢有所問，當知皆是如來神力。」即於佛前，",
    "T12n0376_002:0863c08": "以偈問曰：",
    "T12n0376_002:0863c09": "「何因得長壽，　　金剛不壞身？",
    "T12n0376_002:0863c10": "云何受持此，　　契經甚深義？",
    "T12n0376_002:0863c11": "菩薩化眾生，　　說法有幾種？",
    "T12n0376_002:0863c12": "何等人能堪，　　名為真實依？",
    "T12n0376_002:0863c13": "雖非阿羅漢，　　量與羅漢等。",
    "T12n0376_002:0863c14": "天魔如來說，　　云何能分別？",
    "T12n0376_002:0863c15": "云何知平等，　　四聖真諦義，",
    "T12n0376_002:0863c16": "及四顛倒相，　　苦空非我行？",
    "T12n0376_002:0863c17": "云何見菩薩，　　如來難見性？",
    "T12n0376_002:0863c18": "云何得具足，　　曉了半字義？",
    "T12n0376_002:0863c19": "云何善化現，　　如鴈鶴舍利？",
    "T12n0376_002:0863c20": "云何得智慧，　　如日月宿王？",
    "T12n0376_002:0863c21": "云何為菩薩，　　願哀決定說，",
    "T12n0376_002:0863c22": "如此諸法門，　　無量甚深義？",
    "T12n0376_002:0863c23": "我等所應知，　　故能發斯問，",
    "T12n0376_002:0863c24": "豈敢問如來，　　諸佛之境界。」",
    "T12n0376_002:0863c25": "佛告迦葉：「善哉！善哉！善男子！漸階如來一切",
    "T12n0376_002:0863c26": "種智，乃能問斯甚深經義。一一方面阿僧祇",
    "T12n0376_002:0863c27": "恒沙諸佛，從本已來自於世界坐道樹下",
    "T12n0376_002:0863c28": "成等正覺其數無量，本為菩薩得菩提道次",
    "T12n0376_002:0863c29": "第開覺，皆悉因問如來深法藏故。汝等今日",
    "T12n0376_002:0864a01": "亦復如是，能以一切種智境界而問於我，安",
    "T12n0376_002:0864a02": "樂一切眾生。」迦葉菩薩白佛言：「世尊！我不",
    "T12n0376_002:0864a03": "堪任請問世尊一切種智境界，譬如蚊蚋不",
    "T12n0376_002:0864a04": "能飛過虛空大海彼岸，亦復不能悉飲海水，",
    "T12n0376_002:0864a05": "我亦如是，不堪世尊虛空大海甚深智慧而",
    "T12n0376_002:0864a06": "得無畏。世尊！又如大王髻中明珠，其守藏者",
    "T12n0376_002:0864a07": "增加守護如護其頂，我亦如是，今問如來甚",
    "T12n0376_002:0864a08": "深正法，如來廣說決其疑網。」佛告迦葉：「善男",
    "T12n0376_002:0864a09": "子！我今當說長壽之業，菩薩摩訶薩行此業",
    "T12n0376_002:0864a10": "者，為等覺因，汝等諦聽善思念之，聽彼行",
    "T12n0376_002:0864a11": "本廣為人說因生等覺。善男子！我亦因行彼",
    "T12n0376_002:0864a12": "業廣為人說，故得阿耨多羅三藐三菩提。譬",
    "T12n0376_002:0864a13": "如大王其子犯罪閉在牢獄，為其子故普赦",
    "T12n0376_002:0864a14": "諸囚以救其子。如是菩薩修長壽業，一切眾",
    "T12n0376_002:0864a15": "生如一子想，於諸眾生大慈大悲大喜大捨，",
    "T12n0376_002:0864a16": "受持淨戒不害眾生，立一切眾生於五戒十善",
    "T12n0376_002:0864a17": "業跡，隨其力能濟諸地獄、餓鬼、畜生，為斷一",
    "T12n0376_002:0864a18": "切惡趣業緣，未脫者脫未度者度，志念堅強",
    "T12n0376_002:0864a19": "成方便智，因此業行得依果報果，長壽無極",
    "T12n0376_002:0864a20": "成大妙智無畏自在，菩薩如是永離死法。」迦",
    "T12n0376_002:0864a21": "葉菩薩白佛言：「如世尊說，菩薩摩訶薩等視",
    "T12n0376_002:0864a22": "眾生猶如一子。此有何義？若言菩薩摩訶薩",
    "T12n0376_002:0864a23": "等視眾生如一子者，無有是處。所以者何？",
    "T12n0376_002:0864a24": "於佛法中或有犯戒作五逆罪誹謗正法，於",
    "T12n0376_002:0864a25": "是眾生皆當修習一子想耶？」世尊告曰：「如",
    "T12n0376_002:0864a26": "是，迦葉！我視一切眾生如羅睺羅。」迦葉白",
    "T12n0376_002:0864a27": "佛：「若當爾者，云何一時月十五日布薩大會",
    "T12n0376_002:0864a28": "眾僧清淨，有一未受具足戒者，盜入聽律，",
    "T12n0376_002:0864a29": "時金剛力士瞻佛神旨，持金剛杵碎令如塵。",
    "T12n0376_002:0864b01": "云何一切等視如子？」佛告迦葉：「莫作是語，彼",
    "T12n0376_002:0864b02": "童子者是化作耳，欲明正法犯罪應棄，以肅",
    "T12n0376_002:0864b03": "將來令懷盜心者，及一闡提輩惡心潛伏。如",
    "T12n0376_002:0864b04": "王大臣執犯法者，隨罪治之；佛亦如是，有",
    "T12n0376_002:0864b05": "壞法人以理懲罰，令犯惡者自見罪報。如",
    "T12n0376_002:0864b06": "來常以自身光明安慰眾生不恐不害，雖有",
    "T12n0376_002:0864b07": "眾生不蒙光明而至死者，如來於彼不捨大",
    "T12n0376_002:0864b08": "悲。復次，迦葉！汝等若能善解如來微密義者，",
    "T12n0376_002:0864b09": "今當更說。譬如，迦葉！他方有諸比丘，持戒清",
    "T12n0376_002:0864b10": "淨道德淳一威儀具足，彼方如來已般泥洹，",
    "T12n0376_002:0864b11": "諸比丘眾無任持者，以彼眾僧無大師故，",
    "T12n0376_002:0864b12": "無道之人惱諸比丘。時有國王好樂佛法，害",
    "T12n0376_002:0864b13": "彼惡人或逐出國，以逐彼惡人安立正法故",
    "T12n0376_002:0864b14": "獲福無量。所以者何？罰其重過立大法故。又",
    "T12n0376_002:0864b15": "如人家生諸毒樹應速翦滅，如是法中犯戒",
    "T12n0376_002:0864b16": "亂法，如害主奴皆應逐出，若不逐出當知是",
    "T12n0376_002:0864b17": "輩去我法遠，若逐出者是我弟子。」迦葉菩薩",
    "T12n0376_002:0864b18": "白佛言：「以是義故，不等眾生同一子也，塗割",
    "T12n0376_002:0864b19": "等觀此言乖矣。若言如來治壞法人，何有此",
    "T12n0376_002:0864b20": "義？」佛告迦葉：「如王大臣長者居士，生子端正",
    "T12n0376_002:0864b21": "聰明黠慧，舉世無雙眾所愛重，父將其子往",
    "T12n0376_002:0864b22": "詣師門學諸技藝，白彼師言：『我雖生此子",
    "T12n0376_002:0864b23": "福德端正，未學技藝，為我教學必令成就，",
    "T12n0376_002:0864b24": "若不如法勤加杖策，我有四子皆就君學，正",
    "T12n0376_002:0864b25": "使三子由杖而死，餘有一子故當苦治，要令",
    "T12n0376_002:0864b26": "成就我猶不恨。』」佛告迦葉：「於意云何？父母及",
    "T12n0376_002:0864b27": "師苦教其子乃至失命，父母及師犯殺罪耶？」",
    "T12n0376_002:0864b28": "迦葉白佛：「不也。世尊！愛念子故欲令成就，",
    "T12n0376_002:0864b29": "雖加杖楚無憎害意，其福無量無有殺罪。」「如",
    "T12n0376_002:0864c01": "是，善男子！如來亦然，其有壞法犯戒之人，等",
    "T12n0376_002:0864c02": "視如子慈愍教誡，欲令成就壞法犯戒，應當",
    "T12n0376_002:0864c03": "苦治無有過也。是故當知，菩薩摩訶薩等視",
    "T12n0376_002:0864c04": "眾生如一子想，修習如是平等三昧心不懷",
    "T12n0376_002:0864c05": "害，是為菩薩長壽之業智慧自在。」迦葉菩薩",
    "T12n0376_002:0864c06": "白佛言：「一切眾生如一子想，菩薩摩訶薩修",
    "T12n0376_002:0864c07": "行此想得長壽耶？」佛言：「如是。」迦葉菩薩復",
    "T12n0376_002:0864c08": "白佛言：「唯願世尊，勿說此義，如戲兒法兩種",
    "T12n0376_002:0864c09": "語也。世尊！譬如戲兒於大會中，歎說種種",
    "T12n0376_002:0864c10": "供養父母，自還其家反逆不孝，惱亂二親不",
    "T12n0376_002:0864c11": "報恩養；世尊亦復如是，言菩薩摩訶薩視一",
    "T12n0376_002:0864c12": "切眾生如一子想，緣是功德便得長壽，智慧",
    "T12n0376_002:0864c13": "自在常住不死，而今世尊同人間壽，得無世",
    "T12n0376_002:0864c14": "尊無數劫中，常於一切眾生懷刀劍想耶？怪",
    "T12n0376_002:0864c15": "哉，世尊！受斯短壽害眾生果，同其世人百歲",
    "T12n0376_002:0864c16": "壽命，尚非菩薩況復如來。」佛告迦葉：「莫於如",
    "T12n0376_002:0864c17": "來、應供、等正覺前發斯麁言。汝善男子！當知",
    "T12n0376_002:0864c18": "如來長壽無量，當知如來是常住法，當知如",
    "T12n0376_002:0864c19": "來非變易法，當知如來非磨滅法。」迦葉菩薩",
    "T12n0376_002:0864c20": "白佛言：「云何得知如來長壽？」佛告迦葉：「如",
    "T12n0376_002:0864c21": "閻浮提八大河及諸泉流悉歸于海無有盡",
    "T12n0376_002:0864c22": "極，當知大海泉流之器。如來亦然，諸天世人",
    "T12n0376_002:0864c23": "一切壽命，皆歸如來壽命大海，以是義故，當",
    "T12n0376_002:0864c24": "知如來其壽無量。又復，迦葉！譬如虛空常住",
    "T12n0376_002:0864c25": "不變，如來常住亦復如是。亦如醍醐清涼之",
    "T12n0376_002:0864c26": "藥能除熱惱，如來、應供、等正覺常以清涼醍醐",
    "T12n0376_002:0864c27": "法藥，廣為眾生除諸患難，是故如來常住清",
    "T12n0376_002:0864c28": "涼無諸患惱。」迦葉菩薩白佛言：「世尊！若當",
    "T12n0376_002:0864c29": "如來長壽無量，又欲安樂一切眾生者，今日",
    "T12n0376_002:0865a01": "世尊，應當住世一劫若過一劫，以清涼法水",
    "T12n0376_002:0865a02": "普雨眾生。唯願世尊，哀愍住世。」佛告迦葉：「莫",
    "T12n0376_002:0865a03": "於如來作盡滅想，若比丘、比丘尼、優婆塞、優",
    "T12n0376_002:0865a04": "婆夷，及諸外道尚有五德，能住壽一劫若過",
    "T12n0376_002:0865a05": "一劫，經行虛空坐臥自在，左脇出火右脇出",
    "T12n0376_002:0865a06": "水從身出煙，能令自身大而無極細入無間，",
    "T12n0376_002:0865a07": "有此五德便得如是自在神力，豈況如來成",
    "T12n0376_002:0865a08": "就一切無量功德，而力不能住世一劫若過",
    "T12n0376_002:0865a09": "一劫；是故當知如來常住，非變易法非磨滅",
    "T12n0376_002:0865a10": "法，當知此身非穢食身，於此世界應化之身，",
    "T12n0376_002:0865a11": "如毒藥樹今當捨之。是故，迦葉！當知如來法",
    "T12n0376_002:0865a12": "身常住，非變易法非磨滅法，廣為人說。」迦葉",
    "T12n0376_002:0865a13": "菩薩白佛言：「世尊！世間者出世間者有何等",
    "T12n0376_002:0865a14": "異？佛言如來常住，世人亦言常住。我迦葉種",
    "T12n0376_002:0865a15": "說，先師梵天其神有常周遊往來，若如來",
    "T12n0376_002:0865a16": "常住者，世間法離世間法未見其異。」佛告",
    "T12n0376_002:0865a17": "迦葉：「譬如長者有一乳牛，付牧牛者令其養",
    "T12n0376_002:0865a18": "飼，別放曠野無毒草處，不與群牛共繫一厩，",
    "T12n0376_002:0865a19": "愛護飼養欲得好酥以給眷屬。如是不久",
    "T12n0376_002:0865a20": "其人命終，彼牧牛者尋後復死。時有野人遊",
    "T12n0376_002:0865a21": "行澤中得此乳牛，便搆其乳以自給活，欲",
    "T12n0376_002:0865a22": "作酪酥不知法用，盛以弊器冷暖不適，竟不",
    "T12n0376_002:0865a23": "成酪亦不得酥復壞乳味，壞乳凝濁謂是酪",
    "T12n0376_002:0865a24": "酥，作酪酥想而取食之。眾生愚癡亦復如",
    "T12n0376_002:0865a25": "是，正法淳澤深廣妙義，佛既滅度如牛主死，",
    "T12n0376_002:0865a26": "彼諸眾生在生死曠澤如彼野人，以世俗智",
    "T12n0376_002:0865a27": "於佛正法淳澤律儀作顛倒想，言有眾生我",
    "T12n0376_002:0865a28": "人壽命，此是解脫此是常生。是諸眾生邪",
    "T12n0376_002:0865a29": "惑所覆，不識解脫不識常住，習諸異見不得",
    "T12n0376_002:0865b01": "出要，遠離真諦律儀行處，不知如來是常住",
    "T12n0376_002:0865b02": "法，如愚野人不得牛乳五種時味，自謂食酥",
    "T12n0376_002:0865b03": "而實不得五種味中一種味也；但著世俗梵",
    "T12n0376_002:0865b04": "天造化，言是常是眾生是解脫，因求梵天修",
    "T12n0376_002:0865b05": "少梵行，離邪婬故孝養父母故，少得生天",
    "T12n0376_002:0865b06": "自然樂食，如彼野人食其壞乳。善男子！世俗",
    "T12n0376_002:0865b07": "梵行供養父母不知三歸，當知此果非有常",
    "T12n0376_002:0865b08": "也，供養父母不邪婬等，可得如佛所化無常",
    "T12n0376_002:0865b09": "糠糩世俗法耳，唯有如來常住不滅。是故，善",
    "T12n0376_002:0865b10": "男子！當作方便離諸狐疑，勤思如來是常住",
    "T12n0376_002:0865b11": "法。「復次，善男子！是時野人畜彼乳牛，會遇轉",
    "T12n0376_002:0865b12": "輪聖王出興于世。轉輪王法應有乳牛，王",
    "T12n0376_002:0865b13": "德力故令彼野人捨牛餘行，牛自然往轉輪",
    "T12n0376_002:0865b14": "聖王主藏臣所。主寶藏臣知此乳牛必出",
    "T12n0376_002:0865b15": "五時精味之乳，定是聖王福德感應。佛為法",
    "T12n0376_002:0865b16": "王出世之時亦復如是，如彼乳牛世間所受",
    "T12n0376_002:0865b17": "常法音聲，遷為如來常法之音，凡俗野人",
    "T12n0376_002:0865b18": "摧伏破散捨牛，而去常法乳牛之音，便往如",
    "T12n0376_002:0865b19": "來弟子寶臣前住，眾生福力故令常法乳牛",
    "T12n0376_002:0865b20": "出常香乳。是故，善男子！當知如來常法非變",
    "T12n0376_002:0865b21": "易法，世間凡愚所不能了，皆因如來常住音",
    "T12n0376_002:0865b22": "聲故得知耳。彼諸世間應作是念：『夫常法音",
    "T12n0376_002:0865b23": "即是如來常法音也。從此音聲當知如來無",
    "T12n0376_002:0865b24": "數無量。』如是，善男子、善女人！若持如來常住",
    "T12n0376_002:0865b25": "二字歷劫修習，是等眾生不久當成等正覺",
    "T12n0376_002:0865b26": "道如我無異。汝善男子！慎勿放逸，常修二字",
    "T12n0376_002:0865b27": "堅固受持。今日如來當般泥洹，此是一切諸",
    "T12n0376_002:0865b28": "佛定法。」迦葉菩薩白佛言：「世尊！何等為法？法",
    "T12n0376_002:0865b29": "有何義？願聞定法其性云何？」佛告迦葉：「汝今",
    "T12n0376_002:0865c01": "欲聞法性耶？」迦葉白佛：「願聞廣說。」佛告迦葉：",
    "T12n0376_002:0865c02": "「法性者捨身。」迦葉白佛：「捨身者增疑論。」佛",
    "T12n0376_002:0865c03": "告迦葉：「莫作是觀謂如來捨身更受身也。」",
    "T12n0376_002:0865c04": "迦葉白佛：「不問受身。」佛告迦葉：「莫作是說，",
    "T12n0376_002:0865c05": "諸法斷也。復次，迦葉！如非想天彼無色陰，",
    "T12n0376_002:0865c06": "其諸眾生，云何住？云何死？云何現？彼諸心想",
    "T12n0376_002:0865c07": "云何迴轉？是佛境界汝應當問，亦應當問我",
    "T12n0376_002:0865c08": "更受身。若人問汝：『彼無想眾生形想住處受",
    "T12n0376_002:0865c09": "樂云何？』以何答乎？但非聲聞緣覺菩薩境界",
    "T12n0376_002:0865c10": "所及，唯是如來境界行處。又善男子！如來身",
    "T12n0376_002:0865c11": "者方之於彼倍復難知，非諸聲聞緣覺菩薩",
    "T12n0376_002:0865c12": "境界所及。如來為何處住？云何現？如來不可",
    "T12n0376_002:0865c13": "思議方便身，非汝境界。善男子！汝於我所但",
    "T12n0376_002:0865c14": "作是念：『如來常住，法僧亦然，此三事者非無",
    "T12n0376_002:0865c15": "常法，常住不變清涼真實離諸惱患；若不爾",
    "T12n0376_002:0865c16": "者，彼善男子、善女人清淨三歸悉不成就。』應",
    "T12n0376_002:0865c17": "如是修不可思議常住之法。善男子！譬如有",
    "T12n0376_002:0865c18": "此樹者必有此影，若無彼樹亦無彼影，若不",
    "T12n0376_002:0865c19": "見樹而言見影，無有是處。如是，既有如來必",
    "T12n0376_002:0865c20": "為一切常作大樹，覆護眾生為眾生依；若使",
    "T12n0376_002:0865c21": "如來是無常者，不名應供為諸天人作最上",
    "T12n0376_002:0865c22": "依。」迦葉白佛言：「云何世尊，夜闇冥中樹影",
    "T12n0376_002:0865c23": "現耶？」佛言：「有影。既有其樹云何無影？但非肉",
    "T12n0376_002:0865c24": "眼所能見耳。是故當知，既有如來則為常",
    "T12n0376_002:0866a01": "住，非變易法非磨滅法，如彼樹影闇冥之中",
    "T12n0376_002:0866a02": "肉眼不見；佛泥洹已常住不變，肉眼不見亦",
    "T12n0376_002:0866a03": "復如是。而彼妄想於如來所作無常念。若善",
    "T12n0376_002:0866a04": "男子，汝等父母及所尊重，於佛法僧作非常",
    "T12n0376_002:0866a05": "想者，悉於三歸皆不清淨。汝今當以三法常",
    "T12n0376_002:0866a06": "住而勸教之，令於三法得成菩薩三歸之",
    "T12n0376_002:0866a07": "名。」迦葉白佛：「唯然，世尊！我從今日始當以",
    "T12n0376_002:0866a08": "佛法僧三法常住，啟悟父母乃至七世，皆",
    "T12n0376_002:0866a09": "令奉持常住之法。奇哉世尊！三法常住我當",
    "T12n0376_002:0866a10": "受學廣為人說，若彼不受此真妙教，當知是",
    "T12n0376_002:0866a11": "等無常惑者，然我當日日三時為說令其親",
    "T12n0376_002:0866a12": "近。」佛言：「善哉！善哉！善男子！護持正法應當",
    "T12n0376_002:0866a13": "如是，亦常修習不害慈心，彼不害果便得菩",
    "T12n0376_002:0866a14": "薩長壽無極智慧自在。」",
    "T12n0376_002:0866a15": "6 金剛身品大般泥洹經金剛身品第六",
    "T12n0376_002:0866a16": "爾時世尊復告迦葉：「善男子！如來身者，是常",
    "T12n0376_002:0866a17": "住身、是不壞身、是金剛身，非穢食身，是則法",
    "T12n0376_002:0866a18": "身，當作是觀。」迦葉菩薩白佛言：「世尊！非我凡",
    "T12n0376_002:0866a19": "品所能觀也。所以者何？若當如來般泥洹者，",
    "T12n0376_002:0866a20": "便是破壞身塵土身穢食身，若當如來永不",
    "T12n0376_002:0866a21": "泥洹，應當隨順修平等觀。」佛告迦葉：「善男子！",
    "T12n0376_002:0866a22": "莫謂我身與世人同危脆破壞，長夜劫數輪",
    "T12n0376_002:0866a23": "轉生死，如來身者是不壞身，非世人身，亦非",
    "T12n0376_002:0866a24": "天身，非穢食身，是非身身，亦不生亦不滅，",
    "T12n0376_002:0866a25": "不集起不流轉，無邊際無足，非智非行本性",
    "T12n0376_002:0866a26": "清淨，無所有無所受無來去，不住不動，不味",
    "T12n0376_002:0866a27": "不觸，無識無思，無等無上，非趣趣趣永斷非",
    "T12n0376_002:0866a28": "斷法，非事非實，非覺非想，非始造非終成，非",
    "T12n0376_002:0866a29": "建立非盈滿，非方處非舍宅，非止息非寂靜，",
    "T12n0376_002:0866b01": "廣淨離諸煩惱，非取非染著非諍離諍，常住",
    "T12n0376_002:0866b02": "非住故不伏不死，非法非非法，非田非非田",
    "T12n0376_002:0866b03": "非可盡，非比丘非非比丘，離名字、離讚歎、",
    "T12n0376_002:0866b04": "離言說、離修習、離思願，非和合非不和合，非",
    "T12n0376_002:0866b05": "量非非量，非到非不到，非通非礙非相離",
    "T12n0376_002:0866b06": "相，相相莊嚴非持非有離有；能為福田實不",
    "T12n0376_002:0866b07": "可見不可示，如如真實，度一切眾生而無所",
    "T12n0376_002:0866b08": "度，脫一切眾生而無所脫，淨一切眾生而無",
    "T12n0376_002:0866b09": "所淨，覆一切眾生而無所覆，教授眾生而無",
    "T12n0376_002:0866b10": "有二，無等無等等，無量等虛空等，無處等無",
    "T12n0376_002:0866b11": "生等，無所有等無等離等，寂滅非斷行不轉",
    "T12n0376_002:0866b12": "轉究竟，一切攝受斷甚深妙，現不二教不捨",
    "T12n0376_002:0866b13": "自性，非成非長非短，非陰非界非入，非有為",
    "T12n0376_002:0866b14": "相非無為處非長養，不高不下，非藏積非非",
    "T12n0376_002:0866b15": "藏積，非地非非地，如是無量不可思議功德",
    "T12n0376_002:0866b16": "為如來身。無有知者無有見者，無有說者無",
    "T12n0376_002:0866b17": "有論者，非世間所攝受，非因非無因，一切妄",
    "T12n0376_002:0866b18": "想取相言泥洹無以為比，如是無量功德成",
    "T12n0376_002:0866b19": "就名如來身。如是，迦葉！如來身相者，非聲聞",
    "T12n0376_002:0866b20": "辟支佛所知，如是成就如來身者，是為法身",
    "T12n0376_002:0866b21": "非穢食身。云何當有若病若惱若壞如坏器",
    "T12n0376_002:0866b22": "耶？隨受化者現老病死，如來法身金剛難壞。",
    "T12n0376_002:0866b23": "迦葉！汝從今日當作是知，如來身者非穢食",
    "T12n0376_002:0866b24": "身，廣為人說從妙因生則為法身，為金剛身",
    "T12n0376_002:0866b25": "為淳厚身，當作是知常住法也。」迦葉菩薩白",
    "T12n0376_002:0866b26": "佛言：「世尊！如來功德具足如是，云何當有若",
    "T12n0376_002:0866b27": "病若死？我從今日當觀如來法身常住，非變",
    "T12n0376_002:0866b28": "易法，善勝寂滅，為人廣說。唯然，世尊！如來法",
    "T12n0376_002:0866b29": "身金剛不壞，而未能知所因云何？」佛告迦葉：",
    "T12n0376_002:0866c01": "「護持正法功德為因。」迦葉白佛：「云何護法？」",
    "T12n0376_002:0866c02": "佛告迦葉：「其護法者，非為五戒亦非習行賢",
    "T12n0376_002:0866c03": "者律儀；於惡世中不惜身命，執持利器防",
    "T12n0376_002:0866c04": "護法師諸持戒者，是為護法。」迦葉白佛：「比",
    "T12n0376_002:0866c05": "丘與彼持器仗人共俱行止，將無非比丘耶？」",
    "T12n0376_002:0866c06": "佛言：「不也。」迦葉菩薩復白佛言：「此則剃頭",
    "T12n0376_002:0866c07": "居士耳。」佛告迦葉：「莫作是語。所以者何？若",
    "T12n0376_002:0866c08": "有獨處閑居修行頭陀九法，乞食少欲靜默",
    "T12n0376_002:0866c09": "禪思觀身經行，亦為人說施戒修德行業因",
    "T12n0376_002:0866c10": "果，而不能廣宣無畏，亦復不能降化詐偽惡",
    "T12n0376_002:0866c11": "人，當知是人，不能自度亦不度彼，修持梵行",
    "T12n0376_002:0866c12": "獨善而已。若復比丘行頭陀法兼得無畏，廣",
    "T12n0376_002:0866c13": "宣九部修多羅、祇夜、授記、伽陀、因緣、如是語、",
    "T12n0376_002:0866c14": "本生、方廣、未曾有，以化眾生自度度彼，又為",
    "T12n0376_002:0866c15": "人說契經要句，言某經所說不畜奴婢牛馬",
    "T12n0376_002:0866c16": "畜生及不應法物，若當畜者非出家法，是人",
    "T12n0376_002:0866c17": "犯制罷道驅出。諸犯戒者聞作是說，群黨瞋",
    "T12n0376_002:0866c18": "恚害彼法師，彼雖命終猶能自度亦能度彼。",
    "T12n0376_002:0866c19": "是故，迦葉！諸優婆塞若王大臣當護持法，亦",
    "T12n0376_002:0866c20": "當降伏剃頭居士。「復次，迦葉！過去久遠阿僧",
    "T12n0376_002:0866c21": "祇劫時，世有佛名難提跋檀如來、應供、等正",
    "T12n0376_002:0866c22": "覺，出興于世，亦常於此拘夷城住。時此世",
    "T12n0376_002:0866c23": "界廣博嚴淨，譬如西方極樂國土，其諸眾",
    "T12n0376_002:0866c24": "生皆悉安樂無飢渴想，純諸菩薩。彼佛在",
    "T12n0376_002:0866c25": "世無量億劫而般泥洹，遺法住世亦復無量億",
    "T12n0376_002:0866c26": "劫，如是餘四十年佛法未滅。時有比丘名佛",
    "T12n0376_002:0866c27": "度達多，出於世間，大眾眷屬前後圍遶，成就",
    "T12n0376_002:0866c28": "無畏而為說法，以九部經教諸比丘言：『其契",
    "T12n0376_002:0866c29": "經說，不得畜養奴婢畜生及不應法物。』諸",
    "T12n0376_002:0867a01": "犯戒者便起瞋恚，群黨相助欲害法師。時彼",
    "T12n0376_002:0867a02": "國王名婆伽達多，聞彼惡人欲害法師，為",
    "T12n0376_002:0867a03": "護法故即執利器，與共苦鬪摧滅惡人，王",
    "T12n0376_002:0867a04": "身被瘡詣法師所，法師為王說護法功德，王",
    "T12n0376_002:0867a05": "聞法已尋便命終生阿閦佛國，時王眷屬共",
    "T12n0376_002:0867a06": "護法者，命終次第皆得往生阿閦佛國，發心",
    "T12n0376_002:0867a07": "隨喜者皆成菩提。佛度達多尋復命終，亦",
    "T12n0376_002:0867a08": "生彼國為阿閦佛第一弟子，婆伽達多王為",
    "T12n0376_002:0867a09": "第二弟子。」佛告迦葉：「時國王者豈異人乎？",
    "T12n0376_002:0867a10": "我身是也；時法師者，迦葉佛是。迦葉！當知護",
    "T12n0376_002:0867a11": "持正法功德無量，我本以不惜身命護正法",
    "T12n0376_002:0867a12": "故，得此金剛不壞法身。」迦葉菩薩白佛言：「如",
    "T12n0376_002:0867a13": "世尊說，如來法身真實常住非磨滅法，我",
    "T12n0376_002:0867a14": "意諦信猶如畫石。」佛告迦葉：「是故，善男子！若",
    "T12n0376_002:0867a15": "比丘、比丘尼、優婆塞、優婆夷，當勤方便護持正",
    "T12n0376_002:0867a16": "法，亦當廣說護法果報。又復，迦葉！夫為法",
    "T12n0376_002:0867a17": "師持淨戒者常應自護，無自防具勿輕舉動，",
    "T12n0376_002:0867a18": "若優婆塞不受具戒而學大乘，為護法故持",
    "T12n0376_002:0867a19": "器仗者，當依是等以為伴侶。」迦葉菩薩復",
    "T12n0376_002:0867a20": "白佛言：「世尊已說與持杖俱為非律儀。」佛",
    "T12n0376_002:0867a21": "告迦葉：「我般泥洹後濁世之中，因穀貴疾",
    "T12n0376_002:0867a22": "疫，詐形利養眾多無數，時有法師持戒持律",
    "T12n0376_002:0867a23": "威儀具足，為彼驅逐若害若殺；當爾之時持",
    "T12n0376_002:0867a24": "戒法師，遊諸城邑險難曠野，我聽與彼國王",
    "T12n0376_002:0867a25": "大臣野人居士旃陀羅等，不受具戒能護法",
    "T12n0376_002:0867a26": "者以為伴侶。彼諸人等雖不受戒，護法功德",
    "T12n0376_002:0867a27": "果報無量，勝受戒者；其法師者奉持戒行清",
    "T12n0376_002:0867a28": "淨威儀，深樂大乘為人廣說，能以香油幡華",
    "T12n0376_002:0867a29": "供具，與諸國王大臣長者更相獻遺，而不毀",
    "T12n0376_002:0867b01": "失沙門法行，是名法師持戒者。自身攝持真",
    "T12n0376_002:0867b02": "實之法猶如大海，威儀具足是名持戒；若",
    "T12n0376_002:0867b03": "復持戒不樂快樂，不憙名譽厭惡利養，常為",
    "T12n0376_002:0867b04": "人說少欲知足，如是等比，己利損減眷屬不",
    "T12n0376_002:0867b05": "悅不名法師；於自徒眾起厭惓想，自壞眷屬",
    "T12n0376_002:0867b06": "亦名壞僧。「僧有三種，犯戒僧、童蒙僧、清淨",
    "T12n0376_002:0867b07": "僧，於三種中壞犯戒僧及童蒙僧，不壞清淨",
    "T12n0376_002:0867b08": "僧。犯戒僧者，愚騃凡夫順犯戒者，不相撿察",
    "T12n0376_002:0867b09": "為貪濁故而共和合，是名犯戒僧；正使自身",
    "T12n0376_002:0867b10": "能持戒者，亦復名為犯戒數也。如是等僧不",
    "T12n0376_002:0867b11": "應行而行，若能化此諸非法者，名為法師。",
    "T12n0376_002:0867b12": "童蒙僧者，習行無事鈍根愚癡，設得利養自",
    "T12n0376_002:0867b13": "供眷屬，各各修立不共和合，自恣布薩亦復",
    "T12n0376_002:0867b14": "不與犯戒者同，若能化此愚癡非法，是名法",
    "T12n0376_002:0867b15": "師。如法律僧者，如是等僧眾魔百千不能沮",
    "T12n0376_002:0867b16": "壞，若菩薩僧性常清淨，彼二種僧是師。",
    "T12n0376_002:0867b17": "犯戒持律師者，善教化知時知重知輕，不斷",
    "T12n0376_002:0867b18": "非律亦不斷當，如法律者。云何名為善教化",
    "T12n0376_002:0867b19": "知時？所教化者或是菩薩或是童蒙，若菩薩",
    "T12n0376_002:0867b20": "教者為護法故，亦不觀察時非時餘無餘，若",
    "T12n0376_002:0867b21": "開若制隨其所應，聚落塚間自在遊止，護",
    "T12n0376_002:0867b22": "法心故無所違犯，唯除伎兒寡婦婬女諸童",
    "T12n0376_002:0867b23": "女家，學聲聞處所不應行，餘一切處護法",
    "T12n0376_002:0867b24": "菩薩，來往周旋終日無過，是名法師知時教",
    "T12n0376_002:0867b25": "化。知重者，若見如來制戒初始所因起事，輕",
    "T12n0376_002:0867b26": "慢心犯及四重法不名出家，是名知重。知輕",
    "T12n0376_002:0867b27": "者，若見比丘一一緣起所犯輕戒，心亦不重",
    "T12n0376_002:0867b28": "或自憶念，如如來戒犯事不滿，是名知輕。不",
    "T12n0376_002:0867b29": "斷有餘律者，若畜奴等諸不淨物，於律有",
    "T12n0376_002:0867c01": "餘不應斷，當常不欲與犯戒者諍，是名非律",
    "T12n0376_002:0867c02": "不應斷當。雖非戒律餘經中說與戒律同者，",
    "T12n0376_002:0867c03": "是亦名律不應斷當。隨言說者，是名守文不",
    "T12n0376_002:0867c04": "解一字，若能解者三世諸佛所說經中心得",
    "T12n0376_002:0867c05": "無畏，如是佛教深廣無量能護持者，逮成如",
    "T12n0376_002:0867c06": "來法王不可思議。」於是迦葉菩薩白佛言：「唯",
    "T12n0376_002:0867c07": "然世尊！如來法王不可思議，如來常住非變",
    "T12n0376_002:0867c08": "易法，我當奉持廣為人說。」佛言：「善哉！善哉！迦",
    "T12n0376_002:0867c09": "葉！奉持金剛不壞法身，欲學等觀如來身者，",
    "T12n0376_002:0867c10": "當修金剛不壞法觀，菩薩摩訶薩如是修者，",
    "T12n0376_002:0867c11": "便得等觀無上法身。",
    "T12n0376_002:0867c12": "7 受持品大般泥洹經受持品第七",
    "T12n0376_002:0867c13": "「復次，善男子！持此甚深契經功德我今當說，",
    "T12n0376_002:0867c14": "其有眾生聞是經者，生生不墮四趣之中，在",
    "T12n0376_002:0867c15": "所生處常近諸佛。」迦葉菩薩白佛言：「當何名",
    "T12n0376_002:0867c16": "斯經？云何奉持？」佛告迦葉：「是經名為『大般泥",
    "T12n0376_002:0867c17": "洹』。初語亦善中語亦善後語亦善，善義善",
    "T12n0376_002:0867c18": "味淳一滿淨，金剛寶藏我今當說。善男子！",
    "T12n0376_002:0867c19": "如閻浮提八大河水皆歸大海，其水無盡，《大",
    "T12n0376_002:0867c20": "般泥洹》亦復如是，滅煩惱降眾魔，背生死捨",
    "T12n0376_002:0867c21": "離化身，故名泥洹，一切諸佛同此妙法無有",
    "T12n0376_002:0867c22": "盡極。又如醫法有微密術者名為大醫，一切",
    "T12n0376_002:0867c23": "方藥悉入其中，如來所說微密法藏亦復如",
    "T12n0376_002:0867c24": "是，一切九部悉入其中，故名『大般泥洹』。譬如",
    "T12n0376_002:0868a01": "夏月耕田下種常有悕望，既收其實眾望都",
    "T12n0376_002:0868a02": "息；行者如是，於一切經修習禪定常有悕望，",
    "T12n0376_002:0868a03": "學此經已速成解脫超三界有。復次，善男子！",
    "T12n0376_002:0868a04": "如人重病如服醍醐，次服八種甘味之藥，其",
    "T12n0376_002:0868a05": "藥最良，如是眾生於佛密教有惑亂病，漸",
    "T12n0376_002:0868a06": "以大乘經而教化之，然後為說《大般泥洹》八",
    "T12n0376_002:0868a07": "味法藥；八種味者，常住法、寂滅法、不老、不死、",
    "T12n0376_002:0868a08": "清涼、虛通、不動、快樂，是八種味名大般泥",
    "T12n0376_002:0868a09": "洹。若有菩薩住此大般泥洹者，常能處處示",
    "T12n0376_002:0868a10": "現泥洹，是故名為『大般泥洹』。若善男子欲於",
    "T12n0376_002:0868a11": "大般泥洹而般泥洹者，當作是學，如來常住",
    "T12n0376_002:0868a12": "法僧亦然。其有善男子、善女人，行此《大般",
    "T12n0376_002:0868a13": "泥洹經》者，當於如來作常住學。」迦葉菩薩白",
    "T12n0376_002:0868a14": "佛言：「世尊！如來法身不可思議，所說妙法不",
    "T12n0376_002:0868a15": "可思議，眾僧功德不可思議，此經不可思議，",
    "T12n0376_002:0868a16": "我從今日其諸眾生心剛強者，當為彼滅長",
    "T12n0376_002:0868a17": "夜生死無知餘冥。」",
    "T12n0376_002:0868a18": "大般泥洹經卷第二"
}