{
    "T50n2061_027:0878b13": "宋高僧傳卷第二十七",
    "T50n2061_027:0878b15": "宋左街天壽寺通慧大師",
    "T50n2061_027:0878b16": "賜紫沙門贊寧等奉　勅撰",
    "T50n2061_027:0878b17": "之二興福篇第九之二正傳二十一人附見三人",
    "T50n2061_027:0878b18": "唐京師光宅寺僧竭傳唐京師光宅寺僧竭傳",
    "T50n2061_027:0878b19": "釋僧竭者，不知何許人也，生在佛家，化行",
    "T50n2061_027:0878b20": "神甸。護珠言戒，止水澄心。每嗟靳固之夫，",
    "T50n2061_027:0878b21": "不自檀那之度，乃於建中中造曼殊堂，擬",
    "T50n2061_027:0878b22": "摹五臺之聖相。議築臺至于水際，竭懼傷",
    "T50n2061_027:0878b23": "生命，俾立三日道場，呪其多足至無足，當",
    "T50n2061_027:0878b24": "移竄相避，勿成某梵行之難。將知至誠所",
    "T50n2061_027:0878b25": "感，徵驗弗虛，掘土及泉，了無蠢動焉。常",
    "T50n2061_027:0878b26": "以複素為漉袋，遇汲有蟲，投諸井坎，時",
    "T50n2061_027:0878b27": "號「護生井」，恒盈不涸。又觀其飛蛾、蠛蠓，錯",
    "T50n2061_027:0878b28": "認火明為可飛之路，故犯之，乃鑄銅蟾",
    "T50n2061_027:0878b29": "為息煙調。天下傳其制度。其曼殊院甞轉",
    "T50n2061_027:0878c01": "經，每勅賜香。此寺本七寶臺寺，內有天后",
    "T50n2061_027:0878c02": "所造之臺，竭居于中焉。",
    "T50n2061_027:0878c03": "唐成都福感寺定光傳唐成都福感寺定光傳",
    "T50n2061_027:0878c04": "釋定光者，不知何許人也。爰從入法，厥性",
    "T50n2061_027:0878c05": "弗拘，糲食斷中，麁襦卒歲。方於庸蜀化導",
    "T50n2061_027:0878c06": "有緣，事或多魔，教鍾中𠘶。俄遭武宗毀廢，",
    "T50n2061_027:0878c07": "例反儒宗。及乎佛日重暉，僧倫咸序，光同",
    "T50n2061_027:0878c08": "締構寺宇，因鑄大鐘，計赤金萬餘斤。爾日鼓",
    "T50n2061_027:0878c09": "籥灰飛，投鑪火熾，有祥煙兩道自浮圖相輪",
    "T50n2061_027:0878c10": "最高處出，冉冉射上，若虹蜺焉。萬人引望，五",
    "T50n2061_027:0878c11": "色騰凌，相感如然，信鼓斯應。其塔是阿育王",
    "T50n2061_027:0878c12": "藏舍利之所。大和初南蠻蒙傞顛剽掠入益",
    "T50n2061_027:0878c13": "城，分蠻卒舍于寺內廊廡，皆烹炙熏灼，僧",
    "T50n2061_027:0878c14": "皆奔迸。時塔頂出四道濃煙，分穗直上空",
    "T50n2061_027:0878c15": "虛，至夜。蠻蜑覩此奇異，乃禁止污穢。此塔",
    "T50n2061_027:0878c16": "先在西北四十餘步，天寶末長史章仇兼瓊",
    "T50n2061_027:0878c17": "赴任，至劍門，見一人長一丈餘，持戟當",
    "T50n2061_027:0878c18": "路。兼瓊驚問，對曰：「某是大石寺護塔神，故",
    "T50n2061_027:0878c19": "來奉迎，且有少事咨祈大夫也。緣大石寺",
    "T50n2061_027:0878c20": "塔在西南，未為極善，今請移東北四十二",
    "T50n2061_027:0878c21": "步。伏望便掘石此下，以鎮舍利。」兼瓊曰：「此",
    "T50n2061_027:0878c22": "易耳。」遂隱厥形，到府數日，乃令量其地處，",
    "T50n2061_027:0878c23": "先掘，果得巨石，其深無際。促石匠數十人",
    "T50n2061_027:0878c24": "鏨鑿之，至夜，輒填滿。遣人潛伺之，見有",
    "T50n2061_027:0878c25": "白彘數十以喙推石末塞之，隨以舌舐，其",
    "T50n2061_027:0878c26": "堅如鐵錮矣。章仇止令勿鑿，遂移塔於",
    "T50n2061_027:0878c27": "今所，即金華舊寺基也。光鐘亦移入新寺",
    "T50n2061_027:0878c28": "焉。",
    "T50n2061_027:0878c29": "唐吳郡嘉禾貞幹傳唐吳郡嘉禾貞幹傳",
    "T50n2061_027:0879a01": "釋貞幹，俗姓武氏，雲中人也。神宇高邈，以禪",
    "T50n2061_027:0879a02": "默為務。曳錫踽步，南訪靈跡，及至故鄣，",
    "T50n2061_027:0879a03": "有崑山寺者，林泉秀茂，則宋支曇諦甞考室",
    "T50n2061_027:0879a04": "于此，味道崇化二十餘載，基蹠存焉！至元",
    "T50n2061_027:0879a05": "嘉中創成大伽藍。屬武宗廢教，其寺屏除。",
    "T50n2061_027:0879a06": "幹至止於茲，與范陽盧君襲同興弘覺法",
    "T50n2061_027:0879a07": "師第二生名跡。寺成，進士姚扶有詩。幹後遊",
    "T50n2061_027:0879a08": "今秀州長水，見靈光寺，邑民欲樹巨殿。時",
    "T50n2061_027:0879a09": "盧令移邑字民，欣然相遇，幹悉先知。或云",
    "T50n2061_027:0879a10": "得他心、宿命之明焉！遂請幹首唱。而惡偃",
    "T50n2061_027:0879a11": "室之囂，寓殿基後，編苫為淺室而居。四方",
    "T50n2061_027:0879a12": "檀信，弗召自臻。又與僧令恭、君道等累歲方",
    "T50n2061_027:0879a13": "成今殿。其最高廣，海內罕比。事畢，󱛑弊囊，",
    "T50n2061_027:0879a14": "振舊錫歸北，莫知其終。",
    "T50n2061_027:0879a15": "唐蘇州支硎山道遵傳唐蘇州支硎山道遵傳",
    "T50n2061_027:0879a16": "釋道遵，字宗達，姓張氏，吳興人也。夙負殊",
    "T50n2061_027:0879a17": "操，潔士稱之，榮曜不足關於心，聲塵未甞",
    "T50n2061_027:0879a18": "觸其性。至年二十，詣天竺義威律師受具",
    "T50n2061_027:0879a19": "戒，事報恩寺興大師——首宗毘尼傳教也。後",
    "T50n2061_027:0879a20": "學天台一心三觀法門，欲廣寫《法華經》，置",
    "T50n2061_027:0879a21": "道場，闢經院。一之日發其心，二之日規其",
    "T50n2061_027:0879a22": "趾，作不逾序，厥功成焉，居支硎之福地。大",
    "T50n2061_027:0879a23": "曆元年，州將韋元甫、兵部尚書劉晏、侍御史",
    "T50n2061_027:0879a24": "王圓、開州刺史陸向、殿中侍御史陸迅、大理",
    "T50n2061_027:0879a25": "評事張象，競誘真心，共獲殊勝。乃相與飛",
    "T50n2061_027:0879a26": "表奏聞，詔書特署為法華道場。自江以東總",
    "T50n2061_027:0879a27": "一十七所，皆因遵之首置也。舉精行大德",
    "T50n2061_027:0879a28": "二七人，常持此經，以報主恩。鑄盧舍那及",
    "T50n2061_027:0879a29": "毘盧遮那像，起多寶塔，修淨土當生業，造彌",
    "T50n2061_027:0879b01": "陀佛。復寫「天台教益乎道場」。置常住莊二",
    "T50n2061_027:0879b02": "區。平時講《法華玄義》、《天台止觀》、《四分鈔文》，臨",
    "T50n2061_027:0879b03": "壇度人，授心揚律，徒盈石室之籌。天寶中，",
    "T50n2061_027:0879b04": "於靈巖道場，行法華三昧，忽覩大明上燭",
    "T50n2061_027:0879b05": "于天——我身正念，儼在光中。異日問荊溪，然",
    "T50n2061_027:0879b06": "師曰：「智慧光明從心流出，非精志之所致",
    "T50n2061_027:0879b07": "耶？」又於本寺入法華道場，覩此身在空中",
    "T50n2061_027:0879b08": "坐。先證者知是滌垢之相。其年春秋七十一，",
    "T50n2061_027:0879b09": "僧夏四十六，以興元元年七月二十九日告",
    "T50n2061_027:0879b10": "終于支硎山寺。僧益公、翰公一夜同夢大殿",
    "T50n2061_027:0879b11": "崩，果遵入滅。門人靈翰、法盛、道欣、猶子靈源",
    "T50n2061_027:0879b12": "追慕不已，樹塔旌德焉。",
    "T50n2061_027:0879b13": "唐京兆大興善寺含光傳唐京兆大興善寺含光傳",
    "T50n2061_027:0879b14": "釋含光，不知何許人也。幼覺囂塵，馳求簡",
    "T50n2061_027:0879b15": "靜。開元中見不空三藏頗高時望，乃依附",
    "T50n2061_027:0879b16": "焉。及不空却迴西域光亦影隨，匪憚艱危，",
    "T50n2061_027:0879b17": "思尋聖迹。去時泛舶海中，遇巨魚望舟，有",
    "T50n2061_027:0879b18": "吞噬之意。兩遭黑風、天吳異物之怪。既從恬",
    "T50n2061_027:0879b19": "靜，俄抵師子國。屬尊賢阿闍梨建大悲胎藏",
    "T50n2061_027:0879b20": "壇，許光并慧𧦬同受五部灌頂法。天寶六",
    "T50n2061_027:0879b21": "載迴京，不空譯經，乃當參議華梵，屬師卒。",
    "T50n2061_027:0879b22": "後代宗重光如見不空，勅委往五臺山修",
    "T50n2061_027:0879b23": "功德。時天台宗學湛然解了禪觀，深得智",
    "T50n2061_027:0879b24": "者膏腴，甞與江淮僧四十餘人入清涼境",
    "T50n2061_027:0879b25": "界。湛然與光相見，問西域傳法之事。光云：",
    "T50n2061_027:0879b26": "「有一國僧體解空宗，問及智者教法。梵僧",
    "T50n2061_027:0879b27": "云『曾聞此教定邪正，曉偏圓，明止觀，功推",
    "T50n2061_027:0879b28": "第一。』再三囑光或因緣重至，為翻唐為梵",
    "T50n2061_027:0879b29": "附來，某願受持。屢屢握手叮囑。詳其南印",
    "T50n2061_027:0879c01": "土多行龍樹宗見，故有此願流布也。」光不",
    "T50n2061_027:0879c02": "知其終。",
    "T50n2061_027:0879c03": "系曰：未聞中華演述佛教，倒傳西域，有諸",
    "T50n2061_027:0879c04": "乎？通曰：「昔梁武世，吐谷渾夸呂可汗使來求",
    "T50n2061_027:0879c05": "佛像及經論十四條，帝與所撰《涅槃》、《般若》、《金",
    "T50n2061_027:0879c06": "光明》等經疏一百三卷付之。原其使者必通",
    "T50n2061_027:0879c07": "華言，既達音字，到後以彼土言譯華成胡，",
    "T50n2061_027:0879c08": "方令通會。彼亦有僧，必展轉傳譯，從青海",
    "T50n2061_027:0879c09": "西達葱嶺北諸國，不久均行五竺，更無疑",
    "T50n2061_027:0879c10": "矣。故車師有《毛詩》、《論語》、《孝經》，置學官弟子，",
    "T50n2061_027:0879c11": "以相教授。雖習讀之，皆為胡語是也。又唐",
    "T50n2061_027:0879c12": "西域求《易》、《道經》，詔僧道譯唐為梵。二教",
    "T50n2061_027:0879c13": "爭『菩提』為『道』，紛拏不已，中輟。設能翻傳到",
    "T50n2061_027:0879c14": "彼，見此方玄賾之典籍，豈不美歟！又夫西",
    "T50n2061_027:0879c15": "域者，佛法之根󰜏也；東夏者，傳來之枝葉也。",
    "T50n2061_027:0879c16": "世所知者，知枝葉不知根󰜏。而不知枝葉",
    "T50n2061_027:0879c17": "殖土，亦根生󰜏長矣，尼拘律陀樹是也。蓋東",
    "T50n2061_027:0879c18": "人之敏利，何以知耶？秦人好略，驗其言少而",
    "T50n2061_027:0879c19": "解多也。西域之人淳朴，何以知乎？天竺好",
    "T50n2061_027:0879c20": "繁，證其言重而後悟也。由是觀之，西域之",
    "T50n2061_027:0879c21": "人利在乎念性，東人利在乎解性也。如無",
    "T50n2061_027:0879c22": "相空教，出乎龍樹，智者演之，令西域之仰",
    "T50n2061_027:0879c23": "慕。如中道教生乎彌勒，慈恩解之，疑西域",
    "T50n2061_027:0879c24": "之罕及。將知以前二宗，殖於智者、慈恩之土",
    "T50n2061_027:0879c25": "中，枝葉也。入土別生根󰜏，明矣！善栽接者，",
    "T50n2061_027:0879c26": "見而不識，聞而可愛也。又如合浦之珠，北",
    "T50n2061_027:0879c27": "土之人得之，結步搖而飾冠珮。南海之人",
    "T50n2061_027:0879c28": "見而不識，聞而可愛也。蠶婦之絲，巧匠之",
    "T50n2061_027:0879c29": "家得之，繡衣裳而成黼黻。縿抽之嫗，見而",
    "T50n2061_027:0880a01": "不識，聞而可愛也。懿乎智者、慈恩，西域之",
    "T50n2061_027:0880a02": "師，焉得不宗仰乎！」",
    "T50n2061_027:0880a03": "唐剡沃洲山禪院寂然傳唐剡沃洲山禪院寂然傳",
    "T50n2061_027:0880a04": "釋寂然，姓白氏，不知何許人也。名節素奇，",
    "T50n2061_027:0880a05": "踵四聖種，故號頭陀焉。大和二年，振錫觀",
    "T50n2061_027:0880a06": "方，訪天台勝境到剡。沃洲山者，在天姥岑",
    "T50n2061_027:0880a07": "之陰，對天台華頂、赤城；北望四明，金庭、石",
    "T50n2061_027:0880a08": "鼓山介焉；西北有支遁嶺，養馬坡、放鶴",
    "T50n2061_027:0880a09": "岑次焉。晉、宋已來，茲山洞開。初有羅漢白道",
    "T50n2061_027:0880a10": "猷——言西域來——戾止是山。次竺法潛、支道林居",
    "T50n2061_027:0880a11": "焉。高人勝士，接踵而棲此中。至於戴逵、王",
    "T50n2061_027:0880a12": "羲之、郗超、孫綽、許詢遊憩其間矣！見是中",
    "T50n2061_027:0880a13": "景異，聞名士多居，如歸故鄉，戀而不能捨",
    "T50n2061_027:0880a14": "去。既行道化，盛集禪徒。浙東廉使元相國",
    "T50n2061_027:0880a15": "稹聞之，始為卜築。次陸中丞臨越知之，助",
    "T50n2061_027:0880a16": "其完葺。三年欝成大院，五年而佛事興。然每",
    "T50n2061_027:0880a17": "為往來禪侶談說心要，後終于山院。大和",
    "T50n2061_027:0880a18": "七年，時白樂天在河南保釐為記，劉賓客禹",
    "T50n2061_027:0880a19": "錫書之。",
    "T50n2061_027:0880a20": "唐天台山福田寺普岸傳唐天台山福田寺普岸傳全亮唯約",
    "T50n2061_027:0880a21": "釋普岸，姓蔡氏，漢東人也。沖弱之齡，逈然聰",
    "T50n2061_027:0880a22": "敏，骨目奇秀，天生不嗜葷羶，長有出塵之",
    "T50n2061_027:0880a23": "意。其父嚴毅，訓授經籍，漸通其義，秉翰伸",
    "T50n2061_027:0880a24": "辭，宛然華藻。因入僧舍，暫執經卷，乃歎曰：",
    "T50n2061_027:0880a25": "「佛法玄微，非造次可及！」決志辭親。時懷海",
    "T50n2061_027:0880a26": "禪師居百丈山，毳納之人駢肩累足，時號",
    "T50n2061_027:0880a27": "「大叢林」焉。岸叩其關，海攝受之。日隨普請",
    "T50n2061_027:0880a28": "施役，夜獨執燭誦經，曾不憚勞，遂諧剃",
    "T50n2061_027:0880a29": "染。及陞戒品，便習禪那，壁坐忘疲，觀心恒",
    "T50n2061_027:0880b01": "務。瞻蔔附風而香遠，󱛳貓逢獸而吼高，學",
    "T50n2061_027:0880b02": "者成圍，請於安陸壽山院坐道場矣。如是",
    "T50n2061_027:0880b03": "環拱可四百餘眾，執器聽瞿沙之說，投籌",
    "T50n2061_027:0880b04": "待毱多之度。大利群機，得道者眾。大和年",
    "T50n2061_027:0880b05": "中，謂眾曰：「吾山水之遊未厭，諸人勿相留",
    "T50n2061_027:0880b06": "滯。天台赤城，道猷曾止息焉；華頂石梁，智者",
    "T50n2061_027:0880b07": "昔降魔矣！將遊之也。」自襄陽邐迤而來，",
    "T50n2061_027:0880b08": "從沃洲、天姥入天台之西門得平川，谷中",
    "T50n2061_027:0880b09": "峯名大舍，號「平田」是也。觀其山四舍欝",
    "T50n2061_027:0880b10": "翠，東西山石門而有三井龍潭。東入石橋",
    "T50n2061_027:0880b11": "聖寺，乃是綠身道猷尊者結茅居此。未幾，",
    "T50n2061_027:0880b12": "見虓虎乳子，瞪目而視岸。岸以杖按其頭",
    "T50n2061_027:0880b13": "曰：「貧道聞此山是神仙窟宅，羅漢隱居，今欲",
    "T50n2061_027:0880b14": "寄此安禪，檀越勿相驚撓。」經宿，領子而去。",
    "T50n2061_027:0880b15": "以大和七年癸丑十月二十七日營構丈室，",
    "T50n2061_027:0880b16": "携一童侍，給薪水耳。八年春，禪侶輻湊，眾",
    "T50n2061_027:0880b17": "力義成此院，號平田焉。開成中，宛是大道",
    "T50n2061_027:0880b18": "場。會昌三年七月，告眾入滅，春秋七十四。",
    "T50n2061_027:0880b19": "度弟子全亮，俗姓陳氏，悟師之道，得鳳之",
    "T50n2061_027:0880b20": "毛，一人！唯約，在上元入滅，肉身不朽。岸遷",
    "T50n2061_027:0880b21": "塔于是山前，此寺置五百羅漢殿，永嘉全億",
    "T50n2061_027:0880b22": "長史畫半千形像，每一迎請，必於石橋宿",
    "T50n2061_027:0880b23": "夜焚香，具幢蓋、螺鈸，引導入于殿，香風送",
    "T50n2061_027:0880b24": "至。幡幢之勢前靡，而入門即止。其石梁聖寺",
    "T50n2061_027:0880b25": "在石橋之裏。梵唄方作，香靄始飄。先有金色",
    "T50n2061_027:0880b26": "鳥飛翔，後林樹石畔見梵僧，或行或坐，或",
    "T50n2061_027:0880b27": "招手之狀，或臥空之形，眴息之間，千變萬化。",
    "T50n2061_027:0880b28": "漢南國王錢氏頻年施供養，祥瑞極繁。今上",
    "T50n2061_027:0880b29": "太平興國三年，於滋福殿宣問兩浙都僧正",
    "T50n2061_027:0880c01": "贊寧石橋長廣量度，一皆實奏，帝歎嗟久",
    "T50n2061_027:0880c02": "之。至八年因福田寺道者自詢誓斷腕然",
    "T50n2061_027:0880c03": "鍊，乞重造此寺，乃宣內殿頭高品衛紹欽、張",
    "T50n2061_027:0880c04": "承貴革故規制，若化出天宮焉。今岸師影",
    "T50n2061_027:0880c05": "堂在寺之右。",
    "T50n2061_027:0880c06": "唐京師奉慈寺惟則傳唐京師奉慈寺惟則傳",
    "T50n2061_027:0880c07": "釋惟則者，拔俗志高，栖神物表，凡施善務，",
    "T50n2061_027:0880c08": "舉則波隨。常言：「像，是生善之強緣，不得不",
    "T50n2061_027:0880c09": "多立。初之觀也，如對嚴君。次則其心不亂，",
    "T50n2061_027:0880c10": "中則觀門自成。末則如如焉，蕩蕩焉，三昧安",
    "T50n2061_027:0880c11": "得不現前乎？是以我曹勸化迷俗，得不以",
    "T50n2061_027:0880c12": "此是為先容歟？」由是若雕若塑，形像森然。",
    "T50n2061_027:0880c13": "恒事進修，天邑之間，偏加激勵。屬憲宗太",
    "T50n2061_027:0880c14": "皇太后郭氏元和中為母齊國大長公主追",
    "T50n2061_027:0880c15": "福，造奉慈精舍，搜擇名德，則乃預選入居。",
    "T50n2061_027:0880c16": "未久之間，聞四明鄮山有阿育王塔，東晉劉",
    "T50n2061_027:0880c17": "薩訶求現，往專禮焉。乃匠意將七寶為末，",
    "T50n2061_027:0880c18": "用膠範成摹寫脫，酷似。自甬東躬自負歸",
    "T50n2061_027:0880c19": "奉慈寺供養，京邑人皆傾瞻歸信焉。",
    "T50n2061_027:0880c20": "唐長安禪定寺明準傳唐長安禪定寺明準傳",
    "T50n2061_027:0880c21": "釋明準者，不詳氏族，生緣本天台靈墟道場，",
    "T50n2061_027:0880c22": "出俗遊方。至京邑，觀古之神僧智苑於范",
    "T50n2061_027:0880c23": "陽北山刊石寫經、灌鐵，以俟慈氏下生，免",
    "T50n2061_027:0880c24": "水火之虞。又東洛長壽寺寫《華嚴》，聖善寺寫",
    "T50n2061_027:0880c25": "《法華》，嵩山嶽寺寫《楞伽》，悉刊貞珉，皆圖不",
    "T50n2061_027:0880c26": "朽。準遂於貞元戊寅歲春正月，見寺僧鏨",
    "T50n2061_027:0880c27": "山攻石，石悉頑惡，知匠氏不虔，山靈祕吝。",
    "T50n2061_027:0880c28": "時準疏告陰靈，請󰑴善務。俄於定中見若",
    "T50n2061_027:0880c29": "干幅貯無量石，冥冥之間，如有宰割，皆中",
    "T50n2061_027:0881a01": "刻字。時連率博陵崔公激勸幕府參佐各",
    "T50n2061_027:0881a02": "書一品，從〈序〉至〈勸發〉，凡二十八。圜廊挺立，",
    "T50n2061_027:0881a03": "不朞畢工。準之化人，皆此類也。元和元年",
    "T50n2061_027:0881a04": "八月中也。後不詳終所。",
    "T50n2061_027:0881a05": "唐洪州寶曆寺幽玄傳唐洪州寶曆寺幽玄傳",
    "T50n2061_027:0881a06": "釋幽玄，俗姓劉，幽州人也。夙懷出俗之願，",
    "T50n2061_027:0881a07": "年及弱冠，方遂前心，投并州賢禪師而了",
    "T50n2061_027:0881a08": "玄契。元和二年，振錫江左，至會稽大雲寺，",
    "T50n2061_027:0881a09": "見三學僧柅定食輪，資緣都闕。玄言發響應，",
    "T50n2061_027:0881a10": "檀越供贍。未幾，移居湖心龜山妙喜古寺。九",
    "T50n2061_027:0881a11": "年，屬平昌孟簡鎮于越，枉駕問道，遂構成",
    "T50n2061_027:0881a12": "大院。十二載，復登南嶽，栖止絕頂。十三年，",
    "T50n2061_027:0881a13": "豫章太守商祐篤重其道，命住東明寺，即東",
    "T50n2061_027:0881a14": "晉安帝世之所造，僧數繁湊。寶曆中，為奏改",
    "T50n2061_027:0881a15": "為世福，兼置戒壇，續勅改為度僧寺。其間",
    "T50n2061_027:0881a16": "形像，皆玄之化導。大和元年，沈傅中丞又加",
    "T50n2061_027:0881a17": "信向。玄於院南別造佛閣五層，功就，謂弟",
    "T50n2061_027:0881a18": "子曰：「福事無盡，生涯有期；物有闕然，後人",
    "T50n2061_027:0881a19": "庀具。吾終後，可將屍漆布安閣下。」言訖而",
    "T50n2061_027:0881a20": "化，門人特旁立塔焉。",
    "T50n2061_027:0881a21": "唐五臺山智頵傳唐五臺山智頵傳",
    "T50n2061_027:0881a22": "釋智頵者，中山人也。自幼辭親，來五臺山",
    "T50n2061_027:0881a23": "善住閣院，禮賢林為師，誦經合格，得度。神",
    "T50n2061_027:0881a24": "情爽拔，氣調高峙，於世資財，少欲知足。糲",
    "T50n2061_027:0881a25": "食充腹，麁衣禦寒，餘有寸帛，未甞不濟諸",
    "T50n2061_027:0881a26": "貧病也。遊方參翫，預諸講席。傳《法華》、《維摩》",
    "T50n2061_027:0881a27": "二部，窮源盡理。後挂錫高峯，息心却掃。距",
    "T50n2061_027:0881a28": "元和中，眾辟為五臺山都檢校守僧長。頵與",
    "T50n2061_027:0881a29": "時遷徙，固辭不允，遂登此職。後遇歲當饑",
    "T50n2061_027:0881b01": "饉，寺宇蕭條。有華嚴寺，是大聖棲真之所，",
    "T50n2061_027:0881b02": "巡遊者頗眾，供施稀踈，院宇倫巡，例稱不迨，",
    "T50n2061_027:0881b03": "眾請為華嚴寺都供養主。時德不孤，有法照、",
    "T50n2061_027:0881b04": "無著、澄觀之出世也。當觀師製《華嚴經疏》，",
    "T50n2061_027:0881b05": "海眾雲集，請頵為講主，日供千僧。十有餘",
    "T50n2061_027:0881b06": "󱑊，食無告乏。皆云「有無盡藏之米麪也」，歲",
    "T50n2061_027:0881b07": "久頗見豐盈。有隣院僧義圓——亦當代之碩德",
    "T50n2061_027:0881b08": "也——，謂頵久知常住，私有謗言，非平等心，是",
    "T50n2061_027:0881b09": "貪饕者也。夜有神人報圓曰：「僧長是千佛",
    "T50n2061_027:0881b10": "之一數也，汝發輕言。若不悔過，當墮惡道。」",
    "T50n2061_027:0881b11": "圓乃詰朝嗚足懺謝，有茲驗也。及鍾武宗",
    "T50n2061_027:0881b12": "澄汰，頵遁乎山谷，不捨文殊之化境。未逾",
    "T50n2061_027:0881b13": "歲載，宣宗即位，勅五臺諸寺度僧五十人，",
    "T50n2061_027:0881b14": "宣供衣帔，山門再辟。頵為十寺僧長兼山",
    "T50n2061_027:0881b15": "門都修造供養主。大中七年，與寰海遊臺，",
    "T50n2061_027:0881b16": "四眾建無遮，精妙供養。一月日，乃謂大眾",
    "T50n2061_027:0881b17": "曰：「吾欲暫憩微骸，息心斂迹。佐助眾務，吾",
    "T50n2061_027:0881b18": "無能為也，付諸俊哲，繼吾遺躅。」乃淨室安",
    "T50n2061_027:0881b19": "坐而滅，春秋七十七，夏臘五十八云。",
    "T50n2061_027:0881b20": "系曰：僧中職任也，如網之綱，如屋之梁焉！",
    "T50n2061_027:0881b21": "肇自姚秦立正，魏世推都，北齊則十統分",
    "T50n2061_027:0881b22": "員，唐世則僧錄命職。異乎常所聞者，五臺",
    "T50n2061_027:0881b23": "山自貞元中智頵始封僧長矣！亦猶魚鹽",
    "T50n2061_027:0881b24": "蜃蛤，祈望守之也。",
    "T50n2061_027:0881b25": "唐會稽呂后山文質傳唐會稽呂后山文質傳",
    "T50n2061_027:0881b26": "釋文質，俗姓祝氏，尚丘之遠孫，衢州須江人",
    "T50n2061_027:0881b27": "也。叔氏為僧號唯寬，學通多本經論。寬被",
    "T50n2061_027:0881b28": "詔入長安，止大興善寺，重詔入內道場，兼",
    "T50n2061_027:0881b29": "請受菩薩戒。質隨寬入內。年十五，誦《法華》、",
    "T50n2061_027:0881c01": "《華嚴》、《維摩》等經。二十三受具，七日誦周戒本，",
    "T50n2061_027:0881c02": "二夏便講《四分律》。二十七，講通《俱舍》。四十年",
    "T50n2061_027:0881c03": "中，精曉諸大經論，後約束大悲、禹跡二禪師，",
    "T50n2061_027:0881c04": "參問心要。既博達矣，歸諸暨法樂寺領徒。",
    "T50n2061_027:0881c05": "時有虎來聽法，質摩其頂而去。後往永嘉，",
    "T50n2061_027:0881c06": "鍾會昌之搜簡，乃隱樂成縣大芙蓉山，胎息",
    "T50n2061_027:0881c07": "而已。大中重興，太守韋君累請不來，強置",
    "T50n2061_027:0881c08": "于榻，舁出州開元寺居。檀施駢貤，迴造大",
    "T50n2061_027:0881c09": "佛殿，并講堂、房廊、形像，并寫藏教，無不備",
    "T50n2061_027:0881c10": "焉。越州廉使沈貳卿命住呂后山院——本寧賁",
    "T50n2061_027:0881c11": "禪師舊化之地也。質唯居草庵而止。咸通二",
    "T50n2061_027:0881c12": "年十月十四日，告眾言別。十五日，端坐而化，",
    "T50n2061_027:0881c13": "春秋八十四，僧臘六十二。窆于雲谷，建塔。",
    "T50n2061_027:0881c14": "越州刺史段式為行錄焉。",
    "T50n2061_027:0881c15": "唐明州國寧寺宗亮傳唐明州國寧寺宗亮傳",
    "T50n2061_027:0881c16": "釋宗亮，姓馮氏，奉化人也。家傍月山而居，",
    "T50n2061_027:0881c17": "後稱月僧焉。亮開成中剃落納法，方事毘",
    "T50n2061_027:0881c18": "尼，循于四儀，且無遺行。而云我生不辰，屬",
    "T50n2061_027:0881c19": "會昌之難，便隱家山深巖洞穴。大中再造國",
    "T50n2061_027:0881c20": "寧寺，徵選清高者隸名，亮預住持。建州太",
    "T50n2061_027:0881c21": "守李頻為寺碑云：「於清心行不污者，得二",
    "T50n2061_027:0881c22": "十八人，以補其員。廣住持也，律僧宗亮，禪僧",
    "T50n2061_027:0881c23": "全祐而已。」國寧經藏，載加繕寫，躬求正本，",
    "T50n2061_027:0881c24": "選紙墨，鳩聚嚫施，建造三門藏院諸功德",
    "T50n2061_027:0881c25": "廊宇，皆亮之力焉。晚年專事禪寂，不出寺",
    "T50n2061_027:0881c26": "門。處士方干贈詩云：「秋水一泓常見底，㵎",
    "T50n2061_027:0881c27": "松千尺不生枝。空門學佛知多少，剃盡心",
    "T50n2061_027:0881c28": "華只有師。」終于本寺，春秋八十。亮恒與沙",
    "T50n2061_027:0881c29": "門貫霜、棲悟、不吟數十人，皆秉執清奇，好",
    "T50n2061_027:0882a01": "迭為文會，結林下之交。撰〈嶽林寺碑〉、詩集",
    "T50n2061_027:0882a02": "三百許首，讚頌並行于代。而於福、敬二田，",
    "T50n2061_027:0882a03": "銳心彌厚焉。亮為江東生羅隱追慕。樂安",
    "T50n2061_027:0882a04": "孫郃最加肯重，著《四明郡才名志》，序諸儒",
    "T50n2061_027:0882a05": "駿士外，獨云：「釋宗亮多為文士先達倣仰",
    "T50n2061_027:0882a06": "焉。」",
    "T50n2061_027:0882a07": "唐越州開元寺曇休傳唐越州開元寺曇休傳",
    "T50n2061_027:0882a08": "釋曇休，字德敷，姓李氏。器度宏廓，志行修勅。",
    "T50n2061_027:0882a09": "納法已來，未容少缺。習通漸教，頗至精微。",
    "T50n2061_027:0882a10": "《四分律相部疏》宗，蔚成淵府，初機請學，皆到",
    "T50n2061_027:0882a11": "甚深。休於講訓之餘，紏繩寺任。伊寺者，梁",
    "T50n2061_027:0882a12": "所創，年涉四百，雖觀閣巋然，且櫨梲傾",
    "T50n2061_027:0882a13": "弛。休革故有方，締構無隙，特加壯麗，輪焉！",
    "T50n2061_027:0882a14": "奐焉！又護國經樓迨諸棟宇，悉見鼎新。次以",
    "T50n2061_027:0882a15": "寺之門樓也——則長安四年故曇一律師之經",
    "T50n2061_027:0882a16": "始也——，既而頹廢，仍重整覆，一同創制。復慊",
    "T50n2061_027:0882a17": "永徽中康僧會法師應身堂座卑庳，乃募人",
    "T50n2061_027:0882a18": "釐變舊規，咸通年中也。休之一言，檀信響應。",
    "T50n2061_027:0882a19": "後終于住寺，今之大善伽藍是也。",
    "T50n2061_027:0882a20": "唐雅州開元寺智廣傳唐雅州開元寺智廣傳",
    "T50n2061_027:0882a21": "釋智廣，姓崔氏，不知何許人也。德瓶素完，",
    "T50n2061_027:0882a22": "道根惟固，化行洪雅，特顯奇蹤。凡百病者造",
    "T50n2061_027:0882a23": "之，則以片竹為杖，指其痛端，或一撲之，無",
    "T50n2061_027:0882a24": "不立愈。至有𤼣者則起，跛者則奔，其他小",
    "T50n2061_027:0882a25": "疾，何足言哉！乾寧初，王氏始定成都，雅郡守",
    "T50n2061_027:0882a26": "羅亡名罷任，携廣來謁。蜀主王氏素知奇術，",
    "T50n2061_027:0882a27": "唯呼為聖師焉！先是咸通中南蠻王及坦綽",
    "T50n2061_027:0882a28": "來圍，成都府幾陷。時天王現沙門形，高五",
    "T50n2061_027:0882a29": "丈許，眼射流光，蠻兵即退。故蜀人於城北",
    "T50n2061_027:0882b01": "寶曆寺立五丈僧相。後為牛尚書預毀次，",
    "T50n2061_027:0882b02": "兵火相仍，唯懼毘沙門之頹圮耳。王氏乃語",
    "T50n2061_027:0882b03": "廣曰：「師之異術，道德動人，乘此可料理",
    "T50n2061_027:0882b04": "天王否？往吳尚書行魯曾夢令『修吾像』，方",
    "T50n2061_027:0882b05": "事經營，除書忽到。請法力成之。」廣唯其命，",
    "T50n2061_027:0882b06": "徙就天王閣下，居一隅，小榻而已。翌日，病者",
    "T50n2061_027:0882b07": "填噎其門，日收所施二十萬至三十萬錢。",
    "T50n2061_027:0882b08": "又發言勸人出材木，浹旬皆運至堆積，令",
    "T50n2061_027:0882b09": "三綱掌管焉。初廣在雅郡本寺羯帝神堂內，",
    "T50n2061_027:0882b10": "居其半室，低門苫蓐，不許女人到門。唯有",
    "T50n2061_027:0882b11": "一竹箜子。每齋，受嚫二十文，必投箜內。滿",
    "T50n2061_027:0882b12": "則置之佛殿，聲鐘集眾，自他平等分之。常",
    "T50n2061_027:0882b13": "日俗家請齋，亦體廣意，止施二十文，淨飯",
    "T50n2061_027:0882b14": "菜豉汁，此外不許一物，嚫多不取，食畢而",
    "T50n2061_027:0882b15": "去，亦無辭告。其後益加神驗，或遇病者，一",
    "T50n2061_027:0882b16": "摑一叱皆起。或令燒紙緡，掇散飲食。或遇",
    "T50n2061_027:0882b17": "甚痛惱者，捩紙蘸水，貼之亦差。光化元年",
    "T50n2061_027:0882b18": "修天王閣，向畢，乃循江瀆池，呪食飼魚。經",
    "T50n2061_027:0882b19": "夜，其魚二尺已上萬億許，皆浮水面而殞。",
    "T50n2061_027:0882b20": "聊躡流水，救十千魚生忉利同也。",
    "T50n2061_027:0882b21": "唐鄜州寶臺寺法藏傳唐鄜州寶臺寺法藏傳",
    "T50n2061_027:0882b22": "釋法藏，不詳氏族，厥性方正，好行惠物。甞",
    "T50n2061_027:0882b23": "於葦川化眾造寺，佛殿僧坊一皆嚴麗，雕",
    "T50n2061_027:0882b24": "刻華蘤，鄜畤命為壯觀。藏偶病篤暴終。至一",
    "T50n2061_027:0882b25": "精廬，七寶莊嚴，非世所有。門外有僧，梵貌且",
    "T50n2061_027:0882b26": "奇特，倡言曰：「法藏，汝造伽藍，不無善報，奈",
    "T50n2061_027:0882b27": "何於三寶物有互用之愆，何從洗雪？」藏首",
    "T50n2061_027:0882b28": "露之，僧曰：「汝但繕寫《金剛般若經》，恒業受持，",
    "T50n2061_027:0882b29": "豈不罪銷？亦可延乎壽命。」言訖而蘇。自躬",
    "T50n2061_027:0882c01": "抄度其經，午夜口誦。藏終時年一百一十歲",
    "T50n2061_027:0882c02": "云。雕陰人至今信重焉。",
    "T50n2061_027:0882c03": "唐五臺山海雲傳唐五臺山海雲傳守節",
    "T50n2061_027:0882c04": "釋海雲，未詳氏族鄉里。來遊聖跡，始於南",
    "T50n2061_027:0882c05": "臺側，選峭絕峯巒幽僻林谷而特居之。其",
    "T50n2061_027:0882c06": "刻苦翫道，儉而難遵。從其遊者，寡而無眾。",
    "T50n2061_027:0882c07": "迨其入滅，門人守節，淘灑舍利起塔焉。昔",
    "T50n2061_027:0882c08": "傳雲是普賢菩薩應身也。門人守節即高力",
    "T50n2061_027:0882c09": "士之子也，從師墨儉，有進無退。雲示之曰：",
    "T50n2061_027:0882c10": "「上都有臥倫禪師者，雖云隱晦，而實闡揚",
    "T50n2061_027:0882c11": "六祖印持，一時難測。化導之方，若尸鳩之七",
    "T50n2061_027:0882c12": "子均養也。汝急去從之。」及見倫，扣擊未幾，",
    "T50n2061_027:0882c13": "告云：「汝師海雲入滅已。」節稟聽斯言，荼蓼",
    "T50n2061_027:0882c14": "情苦，遂奔赴，如其言矣。乃繼武接跡，盛化",
    "T50n2061_027:0882c15": "相耒。迨將示滅，愁雲欝結，鬼神悲號，有塔",
    "T50n2061_027:0882c16": "存焉。",
    "T50n2061_027:0882c17": "系曰：海雲是普賢應身，非耶？通曰：「菩薩下化，",
    "T50n2061_027:0882c18": "弗拘定相，應以比丘，即現說法。」若然，何亂",
    "T50n2061_027:0882c19": "文殊境，使主伴不分乎？通曰：「若如所問，凡",
    "T50n2061_027:0882c20": "夫分矣！聖人豈以我所求乎？」",
    "T50n2061_027:0882c21": "唐五臺山佛光寺法興傳唐五臺山佛光寺法興傳",
    "T50n2061_027:0882c22": "釋法興，洛京人也。七歲出家，不參流俗。執",
    "T50n2061_027:0882c23": "巾提盥，罔憚勤苦。諷念《法華》，年周部帙。",
    "T50n2061_027:0882c24": "又誦《淨名經》，匪逾九旬。戒律軌儀，有持無",
    "T50n2061_027:0882c25": "犯。來尋聖跡，樂止林泉，隷名佛光寺。節操",
    "T50n2061_027:0882c26": "孤頴，所霑利物，身不主持。付屬門人，即修",
    "T50n2061_027:0882c27": "功德，建三層七間彌勒大閣，高九十五尺。尊",
    "T50n2061_027:0882c28": "像七十二位聖賢、八大龍王，罄從嚴飾。臺山",
    "T50n2061_027:0882c29": "海眾異舌同辭，請充山門都焉。蓋從其統",
    "T50n2061_027:0883a01": "攝，規範準繩，和暢無爭故也。大和二年春正",
    "T50n2061_027:0883a02": "月，聞空有聲云：「入滅時至，兜率天眾今來迎",
    "T50n2061_027:0883a03": "導。」於是洗浴焚香，端坐入滅。建塔于寺西",
    "T50n2061_027:0883a04": "北一里所。",
    "T50n2061_027:0883a05": "唐五臺山行嚴傳唐五臺山行嚴傳",
    "T50n2061_027:0883a06": "釋行嚴，滎陽人也。家襲簪組，業嗣典墳。",
    "T50n2061_027:0883a07": "嚴稟庭誥以周旋，約成器能而濟用，比要",
    "T50n2061_027:0883a08": "隨計。俄發宿緣，因聞〈妙莊嚴王經品〉，白父",
    "T50n2061_027:0883a09": "母求出塵勞。堂親抑禁，略無却退。既而削",
    "T50n2061_027:0883a10": "飾去華，年充納戒，諸方問道。綽有餘能，聞",
    "T50n2061_027:0883a11": "五臺山文殊應現，凡聖交蹤，乃登遊而隷名",
    "T50n2061_027:0883a12": "斯地。自爾一成慕學，三教偕明；談論天人",
    "T50n2061_027:0883a13": "之際，聽者茫昧，不知區域之內外耶！王公",
    "T50n2061_027:0883a14": "大人靡不迴向。大和中，多行激勸，俾營福",
    "T50n2061_027:0883a15": "焉。自設大供，日計千人。聞見之流，皆鳴指",
    "T50n2061_027:0883a16": "讚嘆曰：「行合解通，世之希寶也。助道之法，當",
    "T50n2061_027:0883a17": "如是修。」以大中三年右脇而滅，建塔寺西",
    "T50n2061_027:0883a18": "一里云。",
    "T50n2061_027:0883a19": "唐五臺山佛光寺願誠傳唐五臺山佛光寺願誠傳",
    "T50n2061_027:0883a20": "釋願誠，姓宋氏。望本西河，家襲素風，濬流遠",
    "T50n2061_027:0883a21": "派，不揚胄緒，祖考不書。母陰氏夜夢庭樹對",
    "T50n2061_027:0883a22": "發千華，餘華尋謝，獨結一果。乃覺有孕。母",
    "T50n2061_027:0883a23": "啟願心，得娠男子足矣。十月臨蓐，果如其",
    "T50n2061_027:0883a24": "望，立字曰願誠。後志存小字，不訓法名",
    "T50n2061_027:0883a25": "者，遵慈母之意也。誠少慕空門，雖為官",
    "T50n2061_027:0883a26": "學生，已有息塵之志。迨棲金地，禮行嚴為",
    "T50n2061_027:0883a27": "師。嚴即儒宗珪璋，釋氏師子也。一旦謂誠曰：",
    "T50n2061_027:0883a28": "「汝神情朗秀，宜於山中，精勤效節，可不務",
    "T50n2061_027:0883a29": "乎！」大和三年落髮，五年具戒。先誦諸經，悉",
    "T50n2061_027:0883b01": "皆精練，行人屬耳，道望日隆。無何，會昌中隨",
    "T50n2061_027:0883b02": "例停留，唯誠志不動搖。及大中再崇釋氏，",
    "T50n2061_027:0883b03": "選定僧員，誠獨為首矣。遂乃重尋佛光寺。",
    "T50n2061_027:0883b04": "已從荒頓，發心次第新成。美聲洋洋，聞於",
    "T50n2061_027:0883b05": "帝聽，飈馳聖旨，雲降紫衣。後李氏奄有并",
    "T50n2061_027:0883b06": "門，遐奉文殊，躬遊聖地。覩其令範，撫手愜",
    "T50n2061_027:0883b07": "懷，表聞唐天子相繼，乃賜大師號圓相",
    "T50n2061_027:0883b08": "也，就加山門都檢校。光啟三載，羞饌命僧捨",
    "T50n2061_027:0883b09": "衣投施。鐘聲引眾，悉至齋堂，右脇曲肱，寂",
    "T50n2061_027:0883b10": "然長往。建塔樹碑寺之西北一里也。",
    "T50n2061_027:0883b11": "後唐五臺山王子寺誠慧傳後唐五臺山王子寺誠慧傳",
    "T50n2061_027:0883b12": "釋誠慧，元禮之宗盟祖派，蔚州靈丘之故邑，",
    "T50n2061_027:0883b13": "父母深信，注意清涼。因瞻大聖之容，乃乞",
    "T50n2061_027:0883b14": "興邦之子。既而有孕，遂誕賢童。纔當丱年，",
    "T50n2061_027:0883b15": "器𠏉天假，自詣臺山，永為佛子。時真容殿",
    "T50n2061_027:0883b16": "釋法順覩其俊哲，化以苦空，勸捨俗衣，令",
    "T50n2061_027:0883b17": "披法服。暨登具足，尤習毘尼。自後孤遊",
    "T50n2061_027:0883b18": "谿谷，多處林泉。有王子寺僧湛崇等請居",
    "T50n2061_027:0883b19": "茲寺。慧主任之餘暇，內外典教靡捨斯須。",
    "T50n2061_027:0883b20": "供贍精嚴，非不勤恪，恒轉《華嚴經》，數盈百",
    "T50n2061_027:0883b21": "部。每至卷終，懇發願曰：「以我捧經之手，",
    "T50n2061_027:0883b22": "救彼苦惱之人。」而屬武皇與梁太祖日尋干",
    "T50n2061_027:0883b23": "戈，中原未定。武皇中流矢，創痛楚難任，思",
    "T50n2061_027:0883b24": "憶慧師，翹想焚香，痛苦乃息。遙飛雁帛，遠",
    "T50n2061_027:0883b25": "達雞園，命下重巒，迎歸丹闕。武皇躬拜，",
    "T50n2061_027:0883b26": "感謝慈悲，便號國師矣。後乞歸本寺，金峯",
    "T50n2061_027:0883b27": "顯耀，玉樹相依，九州之珍寶皆來，百寺之樓",
    "T50n2061_027:0883b28": "臺普建。莊宗即位，詔賜紫衣，次宣師號，慧",
    "T50n2061_027:0883b29": "堅不受。帝復宣，厥後再朝天闕，更極顯榮。",
    "T50n2061_027:0883c01": "受恩一月，却返五臺。同光三年乙酉歲十二",
    "T50n2061_027:0883c02": "月，囑累門人廷珪曰：「吾今化緣將畢，為吾",
    "T50n2061_027:0883c03": "進遺表，達于宸聽。宜各努力，理無相代。」言",
    "T50n2061_027:0883c04": "訖入丈室，右脇而終也。俗齡五十，僧臘三",
    "T50n2061_027:0883c05": "十。帝聞惻愴，遣高品監護喪筵，仍勅賜祭。",
    "T50n2061_027:0883c06": "三朝火燼，五色骨存，收取舍利而起塔焉。",
    "T50n2061_027:0883c07": "諡曰法雨，塔曰慈雲也。",
    "T50n2061_027:0883c08": "宋高僧傳卷第二十七"
}