{
    "T42n1824_002:0020a18": "中觀論疏卷第二(本)",
    "T42n1824_002:0020a20": "釋吉藏撰",
    "T42n1824_002:0020a21": "因緣品第一",
    "T42n1824_002:0020a22": "不生亦不滅下第二重牒八不解釋。前已略",
    "T42n1824_002:0020a23": "出三種方言。但八不既是眾經大意此論宗",
    "T42n1824_002:0020a24": "旨。略釋難明。廣敷乃現。以去仁壽三年三",
    "T42n1824_002:0020a25": "月二日。江南學士智泰來至皇朝請述所聞。",
    "T42n1824_002:0020a26": "遂為其委釋開為十門。一大意門。二尋本門。",
    "T42n1824_002:0020a27": "三得失門。四正宗門。五淺深門。六同異門。七",
    "T42n1824_002:0020a28": "攝法門。八次第門。九料簡門。十新通門。大意",
    "T42n1824_002:0020a29": "門第一。八不者蓋是正觀之旨歸方等之心",
    "T42n1824_002:0020b01": "骨。定佛法之偏正示得失之根原。迷之即八",
    "T42n1824_002:0020b02": "萬法藏冥若夜遊。悟之即十二部經如對白",
    "T42n1824_002:0020b03": "日。余昔在江左鑽仰累年。未栖河右用為心",
    "T42n1824_002:0020b04": "鏡。雖復東西阻隔未始分乖。周旋南北何嘗",
    "T42n1824_002:0020b05": "徒步。略陳宿記用別門人。豈曰窮微。蓋是",
    "T42n1824_002:0020b06": "題自心之路耳。第二尋本門。問此論文有四",
    "T42n1824_002:0020b07": "卷。博含五百偈。何故八不標在論初。答領",
    "T42n1824_002:0020b08": "前序意足已明之。未曉向言。今當委示。淨名",
    "T42n1824_002:0020b09": "經云。智度菩薩母。方便以為父。一切眾導師",
    "T42n1824_002:0020b10": "無不由是生。即知。波若方便為十方三世諸",
    "T42n1824_002:0020b11": "佛法身之父母也。以眾聖託二慧而生。二慧",
    "T42n1824_002:0020b12": "由二諦而發。二諦因八不而正。即知。八不",
    "T42n1824_002:0020b13": "為眾教之宗歸群聖之原本。但稟教之流捨",
    "T42n1824_002:0020b14": "本崇末。四依出世令棄末歸本。故標八不貫",
    "T42n1824_002:0020b15": "在論初。問八不但是佛菩薩本。亦是二乘人",
    "T42n1824_002:0020b16": "天本耶。答由八不即二諦正。二諦正即二慧",
    "T42n1824_002:0020b17": "生。二慧生即有佛菩薩。有佛菩薩故說二乘",
    "T42n1824_002:0020b18": "及人天之教。即知。八不亦是二乘人天之本。",
    "T42n1824_002:0020b19": "如大品云。若無菩薩出世即無三乘之教。亦",
    "T42n1824_002:0020b20": "無世間五戒十善也。問二慧云何由二諦而",
    "T42n1824_002:0020b21": "生。答須精識二諦即二慧始成。關內曇影法",
    "T42n1824_002:0020b22": "師中論序云。斯論雖無法不窮。無言不盡。統",
    "T42n1824_002:0020b23": "其要歸即會通二諦。以真諦故無有。俗諦故",
    "T42n1824_002:0020b24": "無無。真諦故無有雖無而有。俗諦故無無雖",
    "T42n1824_002:0020b25": "有而無。雖無而有不滯於無。雖有而無不著",
    "T42n1824_002:0020b26": "於有。不著於有即常著氷消。不滯於無即斷",
    "T42n1824_002:0020b27": "無見滅。即知。二諦遠離二邊名為中道。問",
    "T42n1824_002:0020b28": "云何真諦雖無而有。俗諦雖有而無。答此由",
    "T42n1824_002:0020b29": "是不壞假名而說實相。故有宛然而無。不動",
    "T42n1824_002:0020c01": "真際建立諸法。故無宛然而有。二諦生二慧",
    "T42n1824_002:0020c02": "者以悟有宛然而無故生漚和波若。了無宛",
    "T42n1824_002:0020c03": "然而有故生波若漚和。漚和波若即波若宛",
    "T42n1824_002:0020c04": "然而漚和。波若漚和即漚和宛然而波若。以",
    "T42n1824_002:0020c05": "漚和宛然而波若故不著常。波若宛然而漚",
    "T42n1824_002:0020c06": "和故不滯斷。不斷不常名為正觀。然離二諦",
    "T42n1824_002:0020c07": "無別中道。即因緣二諦名為中道。離二慧無",
    "T42n1824_002:0020c08": "別正觀。即因緣二慧名為正觀。故以二諦中",
    "T42n1824_002:0020c09": "道發生二慧正觀。以得二慧正觀寂滅斷常",
    "T42n1824_002:0020c10": "諸邊故有佛菩薩。所以二慧名為法身父母。",
    "T42n1824_002:0020c11": "問已知。二慧由二諦而發。眾聖託二慧而生。",
    "T42n1824_002:0020c12": "何故以波若為母。方便為父耶。答意乃無窮。",
    "T42n1824_002:0020c13": "略明二義。一者實慧虛凝。與陰同靜。方便動",
    "T42n1824_002:0020c14": "用。共彼陽齊。故配之父母。又凡夫著有。二乘",
    "T42n1824_002:0020c15": "滯空。波若鑒空。即越凡。漚和涉有。即超聖。",
    "T42n1824_002:0020c16": "越凡淺易。即義同於母。超聖深難。故比之於",
    "T42n1824_002:0020c17": "父。故什師答王稚遠問。明波若方便更無兩",
    "T42n1824_002:0020c18": "體。但以淺深勝劣故分為二。問波若漚和何",
    "T42n1824_002:0020c19": "故無二體耶。答智度論云。譬如金為巧物離",
    "T42n1824_002:0020c20": "金無巧物。離巧物無金。而有金巧二義。金喻",
    "T42n1824_002:0020c21": "波若。巧喻漚和。故知。唯一正觀義分權實。問",
    "T42n1824_002:0020c22": "漚和云何巧耶。答二乘下位不能照空即便",
    "T42n1824_002:0020c23": "鑒有。故無善巧。大士雖復照空宛然而有。故",
    "T42n1824_002:0020c24": "名為巧。問菩薩何由有此巧耶。答此之善巧",
    "T42n1824_002:0020c25": "由二諦而生。良由不動真際。建立諸法雖入",
    "T42n1824_002:0020c26": "深空即能涉有。故有此善巧也。問照空宛然",
    "T42n1824_002:0020c27": "而有既名巧者。亦照有宛然而空亦應名巧。",
    "T42n1824_002:0020c28": "則並是漚和。有何波若。答實如所問。故什",
    "T42n1824_002:0020c29": "師云。觀空不證涉有不著。皆是漚和。以同巧",
    "T42n1824_002:0021a01": "故也。但觀空不證雖是漚和而從波若受名",
    "T42n1824_002:0021a02": "沒其巧稱。但取涉有不著故名漚和。此解與",
    "T42n1824_002:0021a03": "智度論同。智度論釋譬喻品云。波若將入畢",
    "T42n1824_002:0021a04": "竟空無諸戲論。漚和將出畢竟空嚴土化人。",
    "T42n1824_002:0021a05": "淨名等經及釋僧肇大同此意。",
    "T42n1824_002:0021a06": "問直觀空為波若。於空不證為方便者亦直",
    "T42n1824_002:0021a07": "照有名為波若。取照有不著名曰漚和。答以",
    "T42n1824_002:0021a08": "羅什意釋者觀空不證。雖是漚和而從波若",
    "T42n1824_002:0021a09": "受名沒其巧稱。亦照有之義雖是波若從漚",
    "T42n1824_002:0021a10": "和受名沒其波若之稱。而從方便則受名。而",
    "T42n1824_002:0021a11": "肇師正用斯意。故云。直達法相名之為慧照",
    "T42n1824_002:0021a12": "空不證涉有不著。二巧之義名曰漚和。問亦",
    "T42n1824_002:0021a13": "得直照空義名為波若。照空不證。及以照有",
    "T42n1824_002:0021a14": "并涉有不著。此之三義皆是漚和耶。答亦有",
    "T42n1824_002:0021a15": "斯義波若直照諸法實相。故名為體。體即無",
    "T42n1824_002:0021a16": "二。方便即是波若之巧用。用有多門。一能照",
    "T42n1824_002:0021a17": "空不證於空義。此一巧也。次觀空即能照有。",
    "T42n1824_002:0021a18": "此二巧也。三涉有復能無著。此三巧也。總此",
    "T42n1824_002:0021a19": "諸巧悉名方便。故用金為體。金上諸巧皆名",
    "T42n1824_002:0021a20": "方便問此與前釋相違。云何會通。答合照空",
    "T42n1824_002:0021a21": "有皆名波若。即合取二巧皆名方使。即波若",
    "T42n1824_002:0021a22": "具照空有。方便具空有二巧。故以波若名慧。",
    "T42n1824_002:0021a23": "即慧有二照。方便無有慧名。故但稱二巧。此",
    "T42n1824_002:0021a24": "就二照二巧釋之。若直照實相名波若。取觀",
    "T42n1824_002:0021a25": "空不證及照有不著悉是波若之用。故皆名",
    "T42n1824_002:0021a26": "方便。此就體一用多門釋。此皆合離適時眾",
    "T42n1824_002:0021a27": "義無違。異文皆會。雖三種不同猶一意耳。問",
    "T42n1824_002:0021a28": "若淨名經以二慧為法身父母者。何故瓔珞",
    "T42n1824_002:0021a29": "經以二諦為父母耶。答若以二慧名為佛二",
    "T42n1824_002:0021b01": "慧由二諦而生。即以二諦為父母。若言二慧",
    "T42n1824_002:0021b02": "生佛故以二慧為父母。二慧復由二諦而生",
    "T42n1824_002:0021b03": "即二諦為祖父母。二諦復由八不而正即八",
    "T42n1824_002:0021b04": "不為祖中之祖。故八不為眾教之宗歸群聖",
    "T42n1824_002:0021b05": "之根本顯在於斯。得失門第三。問八不但是",
    "T42n1824_002:0021b06": "眾聖之得源。亦是群生之失本。答悟無生即",
    "T42n1824_002:0021b07": "有三乘眾聖。迷八不即有六趣。紛然故涅槃",
    "T42n1824_002:0021b08": "云。是一味藥隨其流處有六種味。一味藥者",
    "T42n1824_002:0021b09": "即即中道佛性。中道佛性不生不滅不常不",
    "T42n1824_002:0021b10": "斷即是八不。故知。失於八不有六趣紛然。問",
    "T42n1824_002:0021b11": "云何失於八不有六趣紛然。答以不悟八不",
    "T42n1824_002:0021b12": "即不識二諦。不識二諦即二慧不生。二慧不",
    "T42n1824_002:0021b13": "生即有愛見煩惱。以煩惱故即便有業。以有",
    "T42n1824_002:0021b14": "業故即有生老病死憂悲苦惱。故知。失於八",
    "T42n1824_002:0021b15": "不有六趣紛然。問得失八不凡有幾人。答且",
    "T42n1824_002:0021b16": "據二門各有四種。失人四者一鈍根起愛眾",
    "T42n1824_002:0021b17": "生。二利根起見外道。三即此愛見眾生迴心",
    "T42n1824_002:0021b18": "學佛小乘之教。但薄福鈍根遂成三失。一得",
    "T42n1824_002:0021b19": "語不得意。聞說小乘名。故云得語。不知說小",
    "T42n1824_002:0021b20": "通大。守指忘月。故名失意。二者語意俱失。如",
    "T42n1824_002:0021b21": "智度論呵迦旃延云。是語非大乘中說。亦三",
    "T42n1824_002:0021b22": "藏所無。蓋是諸論義師自作此說耳。三者保",
    "T42n1824_002:0021b23": "執小乘遂謗方等。如五百部。為執諸法有決",
    "T42n1824_002:0021b24": "定相。不知佛意為解脫。故聞畢竟空如刀傷",
    "T42n1824_002:0021b25": "心。四者即此小乘人迴心學大乘亦有三失。",
    "T42n1824_002:0021b26": "一得語不得意。聞說大作大解成有所得大。",
    "T42n1824_002:0021b27": "不知是因緣假名小大為表非大非小。故名",
    "T42n1824_002:0021b28": "為失。二者語意俱失。於大乘中種種推斥非",
    "T42n1824_002:0021b29": "三藏義。亦方等所無。三者保執大乘遂撥無",
    "T42n1824_002:0021c01": "小。如法華論釋藥草喻品破菩薩病。以菩薩",
    "T42n1824_002:0021c02": "聞道理有一無有二乘遂撥無小。雖一地所",
    "T42n1824_002:0021c03": "生一兩所潤而諸草木各有差別。道理乃唯",
    "T42n1824_002:0021c04": "有大不妨於緣成小。而菩薩遂撥無小守實",
    "T42n1824_002:0021c05": "喪權。故名為失。此之四人並不悟八不中道。",
    "T42n1824_002:0021c06": "不發生正觀。故成四種失。雖有四失合成三",
    "T42n1824_002:0021c07": "迷。初之一失有顛倒病不知是病。不知救治。",
    "T42n1824_002:0021c08": "次之一失知其是病欲求救治。但服邪藥即",
    "T42n1824_002:0021c09": "舊病不除更增新病。後之二失知其是病求",
    "T42n1824_002:0021c10": "於救治。但無方便服於甘露遂成毒藥。亦舊",
    "T42n1824_002:0021c11": "病不除更起新病。雖有四失合成二過。初之",
    "T42n1824_002:0021c12": "二失自樹起迷。後之二失學教成病。初二人",
    "T42n1824_002:0021c13": "異者初鈍根起愛。後利根起見。又初人但有",
    "T42n1824_002:0021c14": "一失。後人失中更復起失。所以然者有此身",
    "T42n1824_002:0021c15": "心。已名為失。而復推斥成九十六種異。故去",
    "T42n1824_002:0021c16": "城逾遠。岐路逾多。故法華經以此二人喻毒",
    "T42n1824_002:0021c17": "虫惡鬼也。問八不具於二諦。小乘人知諸法",
    "T42n1824_002:0021c18": "生得於世諦。云何言失。答世諦是因緣無生",
    "T42n1824_002:0021c19": "生。而小乘之流執成性生故失於世諦。尚失",
    "T42n1824_002:0021c20": "世諦。況第一義耶。問方廣道人學於大乘。明",
    "T42n1824_002:0021c21": "一切法不生不滅畢竟空應得八不。云何言",
    "T42n1824_002:0021c22": "失。答八不無生者蓋是因緣生無生。不壞生",
    "T42n1824_002:0021c23": "而說無生。而方廣之流執無生而失生。既失",
    "T42n1824_002:0021c24": "無生生亦失生無生。即俱壞二諦。問如來出",
    "T42n1824_002:0021c25": "世正為何人。龍樹後興復斥何病。答通而言",
    "T42n1824_002:0021c26": "之佛並為四人。是故出世。但佛未出世唯有",
    "T42n1824_002:0021c27": "前之二人。為破此二人故說五乘之教。此二",
    "T42n1824_002:0021c28": "人中有無聞非法者。以人天善根而成就之。",
    "T42n1824_002:0021c29": "有三乘根性者說三乘之教。龍樹出世雖通為",
    "T42n1824_002:0022a01": "四人。此論正為大小乘人故申大小兩教。傍",
    "T42n1824_002:0022a02": "為前二人也。又佛雖說五乘之教意在大事",
    "T42n1824_002:0022a03": "因緣。四依雖申大小兩教。意歸一極令悟中",
    "T42n1824_002:0022a04": "道發生正觀。次明得四人者。如前所明觀中",
    "T42n1824_002:0022a05": "道者凡有四種。中道即不生不滅八不義也。",
    "T42n1824_002:0022a06": "下智觀故得聲聞菩提。中智觀故得緣覺菩",
    "T42n1824_002:0022a07": "提。上智觀故得菩薩菩提。上上智觀故得佛",
    "T42n1824_002:0022a08": "菩提。菩提云智。即是因中發觀。故成於四人",
    "T42n1824_002:0022a09": "此論合四人為二。前二十五品令因中發觀得",
    "T42n1824_002:0022a10": "佛及菩薩菩提。後之二品令二乘人因中發",
    "T42n1824_002:0022a11": "觀得二乘菩提。故後品云。前已聞大乘法入",
    "T42n1824_002:0022a12": "第一義。今欲聞聲聞法入第一義。第一義即",
    "T42n1824_002:0022a13": "是中道。但悟有淺深。猶如三狩。故成四品。問",
    "T42n1824_002:0022a14": "若三乘同觀中道。即三乘人同稟八不。何故",
    "T42n1824_002:0022a15": "經文云為聲聞人說十二因緣生滅。為菩薩",
    "T42n1824_002:0022a16": "說十二無生滅耶。答大明聲聞凡有二種。一",
    "T42n1824_002:0022a17": "者得於人空不得法空。不得法空故有十二",
    "T42n1824_002:0022a18": "相生。知無有我。故入第一義。大士具得二",
    "T42n1824_002:0022a19": "空非但無我。亦無十二。故入第一義。故異於",
    "T42n1824_002:0022a20": "彼二乘。二者聲聞之人具得二空。但聲聞前",
    "T42n1824_002:0022a21": "有十二而折之。令空方入第一義。菩薩知十",
    "T42n1824_002:0022a22": "二本自不生。今亦無滅故入第一義空。如智",
    "T42n1824_002:0022a23": "度論釋大小二空。聲聞分折人法故人法空。",
    "T42n1824_002:0022a24": "菩薩知人法本性自空。雖有折法及本性不",
    "T42n1824_002:0022a25": "同。而同明入於空義。以同入空義故三乘同",
    "T42n1824_002:0022a26": "入第一義。有折法不折法故聲聞名於生滅",
    "T42n1824_002:0022a27": "觀菩薩名無生滅觀。問同入空者空義有異",
    "T42n1824_002:0022a28": "以不。答玄義中具釋。今略明一句。智度論云。",
    "T42n1824_002:0022a29": "二乘名但空。菩薩名不可得空。二乘但住於",
    "T42n1824_002:0022a30": "空名為單空。大士知空亦復空名不可得空。",
    "T42n1824_002:0022b01": "智度論又云。二乘得二空如毛孔空。大士得",
    "T42n1824_002:0022b02": "二空如十方空也。正宗門第四。問前言二諦",
    "T42n1824_002:0022b03": "由八不而正。請為陳之。答由八不故世諦成",
    "T42n1824_002:0022b04": "中道。即世諦義正。由八不故真諦成中道。即",
    "T42n1824_002:0022b05": "真諦義正。由八不故二諦合成中道。即二諦",
    "T42n1824_002:0022b06": "合正。以三種正故十二部經八萬法藏一切",
    "T42n1824_002:0022b07": "教正。以一切教正故即發生正觀戲論皆滅。",
    "T42n1824_002:0022b08": "即便得道。以斯義要故八不在初。是以論主",
    "T42n1824_002:0022b09": "因八不定佛法偏正也。問何故三種正而一",
    "T42n1824_002:0022b10": "切正耶。答三世十方諸佛所說法皆依二諦。",
    "T42n1824_002:0022b11": "以二諦總攝一切佛法。二諦既正。豈非一切",
    "T42n1824_002:0022b12": "正耶。問論主何故以八不正佛教耶。答為三",
    "T42n1824_002:0022b13": "種人學於二諦皆墮偏邪。一者如五百部等",
    "T42n1824_002:0022b14": "執定性有即世諦墮性有。故成偏邪。二者方",
    "T42n1824_002:0022b15": "廣執定性空即真諦墮在偏邪。為破此二偏",
    "T42n1824_002:0022b16": "故申因緣空有為二諦。即二諦始正。三者即",
    "T42n1824_002:0022b17": "世所行亦云。有三種中道。世諦明不常不斷",
    "T42n1824_002:0022b18": "中道。真諦明不生不滅中道。二諦合辨非真",
    "T42n1824_002:0022b19": "非俗中道。但考責三中。皆不成中墮在偏邪。",
    "T42n1824_002:0022b20": "故今對此偏邪明八不。正於二諦成三種中",
    "T42n1824_002:0022b21": "道。故三中得正。問八不即是二諦。云何以",
    "T42n1824_002:0022b22": "八不正於二諦。答八不雖即是二諦。但說有",
    "T42n1824_002:0022b23": "無以為二諦不言八不。而稟教之流聞有無",
    "T42n1824_002:0022b24": "二邊墮斷常。故不成中道。若言二諦不生不",
    "T42n1824_002:0022b25": "滅不常不斷。即知。二諦便是中道。故將八",
    "T42n1824_002:0022b26": "不釋成二諦。問云何將八不釋成世諦中道。",
    "T42n1824_002:0022b27": "世諦義正耶。答一師語多對他而起。他有有",
    "T42n1824_002:0022b28": "可有即有空可空。有有可有不由空故有。若",
    "T42n1824_002:0022b29": "有空可空不由有故空。今無有可有即無空",
    "T42n1824_002:0022c01": "可空。無有可有由空故有。無空可空由有故",
    "T42n1824_002:0022c02": "空。故以空有為世諦。有空為真諦。空有為世",
    "T42n1824_002:0022c03": "諦。世諦即是因緣假有。因緣假有即是因緣",
    "T42n1824_002:0022c04": "假生因緣假滅。因緣假生不可定生。因緣假",
    "T42n1824_002:0022c05": "滅不可定滅。不可定生故無性實之生。不可",
    "T42n1824_002:0022c06": "定滅故無性實之滅。故不生不滅為世諦中",
    "T42n1824_002:0022c07": "道。問師云。假生不生。假滅不滅。不生不滅",
    "T42n1824_002:0022c08": "名世諦中道。此乃是不於假生。云何不性生",
    "T42n1824_002:0022c09": "耶。答師云假生不生此有三意。若明二諦俱",
    "T42n1824_002:0022c10": "無生義者即假生不生。此明無有性實之生",
    "T42n1824_002:0022c11": "義耳。非是不於假生也。二者自有假生不生。",
    "T42n1824_002:0022c12": "即不於假生。為世諦中道。此用真諦之假為",
    "T42n1824_002:0022c13": "世諦之中。具如上釋也。三者明此假生即是",
    "T42n1824_002:0022c14": "不生。若安不生置於真諦生自在世諦。此乃",
    "T42n1824_002:0022c15": "是真俗二見耳。問世諦無性實生滅云何是",
    "T42n1824_002:0022c16": "中道耶。答世諦若是性實生滅即墮偏邪不",
    "T42n1824_002:0022c17": "成中道。以世諦遠離性實偏邪故成中道。問",
    "T42n1824_002:0022c18": "性實生滅云何名偏邪。答以生定生即生是",
    "T42n1824_002:0022c19": "常生。滅若實滅故滅成斷滅。故性實生滅即",
    "T42n1824_002:0022c20": "是偏邪。問離性生滅但成世諦中道。亦成世",
    "T42n1824_002:0022c21": "諦假名耶。答即一性實之執具於二義。以性",
    "T42n1824_002:0022c22": "實是偏義故障於中道。以自性義故障於假",
    "T42n1824_002:0022c23": "名。能障一惑既具二義。所障世諦中假亦然。",
    "T42n1824_002:0022c24": "以有不自有故有是假有。即此假有遠離二",
    "T42n1824_002:0022c25": "邊。故稱中道。問若爾中假何別。答論云。亦",
    "T42n1824_002:0022c26": "為是假名。亦是中道義。故更無二體約義不",
    "T42n1824_002:0022c27": "同耳。問若爾攝山大師云何非有非無名為",
    "T42n1824_002:0022c28": "中道。而有而無稱為假名。即體稱為中。用即",
    "T42n1824_002:0022c29": "是假。云何無別。答此是一往開於體用。故體",
    "T42n1824_002:0023a01": "稱為中。用名為假。問大師何故作是說。答論",
    "T42n1824_002:0023a02": "文如此。故大師用之。四諦品云。眾因緣生法。",
    "T42n1824_002:0023a03": "我說即是空。亦為最假名。亦是中道義。長行",
    "T42n1824_002:0023a04": "釋云。以遠離二邊故名中道。為眾生故以假",
    "T42n1824_002:0023a05": "名說。中道為體不可說其有無。用是有無故",
    "T42n1824_002:0023a06": "可得假說。故以非有非無為中。而有而無為",
    "T42n1824_002:0023a07": "假。蓋是一途論耳。若辨三中三假即中假常",
    "T42n1824_002:0023a08": "通。後當具說也。問何等是性實生滅。答略",
    "T42n1824_002:0023a09": "明四種人計。一者世間所說。但就耳目所見",
    "T42n1824_002:0023a10": "地水和合即外物生。父母和合有內法起。以",
    "T42n1824_002:0023a11": "其決定有內外法生故名性實。二者諸外道",
    "T42n1824_002:0023a12": "所計無因邪因決定有生。亦名性實。三者小",
    "T42n1824_002:0023a13": "乘之人執未來定有性生。從於未來起來現",
    "T42n1824_002:0023a14": "在。故名為生。亦是性實。四者有所得大乘",
    "T42n1824_002:0023a15": "學人雖言諸法是假。決定有生可生。即生不",
    "T42n1824_002:0023a16": "因滅故生成自性。如此四種性生並障如來",
    "T42n1824_002:0023a17": "因緣世諦。論主出世破此四人性實之執。申",
    "T42n1824_002:0023a18": "明世諦是因緣假名。故世諦始成中道也。問",
    "T42n1824_002:0023a19": "世諦破此性實生滅是性空義以不。答即是",
    "T42n1824_002:0023a20": "性空也。以如是等性畢竟空寂五眼不見故",
    "T42n1824_002:0023a21": "名性空。問為是本性空。為是破性空。答具",
    "T42n1824_002:0023a22": "二義也。此性本來空寂。非破故空名本性空。",
    "T42n1824_002:0023a23": "如謂炎為水。水本性空。若據妄謂之情名為",
    "T42n1824_002:0023a24": "性執。就其求此性執不可得名破性空也。問",
    "T42n1824_002:0023a25": "既是性空。云何稱中道耶。答空無二邊。故",
    "T42n1824_002:0023a26": "稱中道。問即此亦得明。非有非無。中道以不。",
    "T42n1824_002:0023a27": "答以空無性實故不可為有。有因緣假名。故",
    "T42n1824_002:0023a28": "不可為無。此即合中與假皆是中道。問此出",
    "T42n1824_002:0023a29": "何處。答涅槃經云。亦有亦無名為中道。即",
    "T42n1824_002:0023b01": "是其事。又涅槃云。無生死不可為有。有常",
    "T42n1824_002:0023b02": "樂我淨不可為無。如此之類其義非一。問云",
    "T42n1824_002:0023b03": "何用此以為中道。答中是正義。明無性實有",
    "T42n1824_002:0023b04": "於假名。在義始正。故稱為中。問性空有幾種。",
    "T42n1824_002:0023b05": "答論性空有四種。一者計有空性名為性空。",
    "T42n1824_002:0023b06": "此從所執立名。二者破外人性實故名性空。",
    "T42n1824_002:0023b07": "三者此性執本自空名本性空。四者因緣本",
    "T42n1824_002:0023b08": "性自空名為性空。此性空即是佛性波若實",
    "T42n1824_002:0023b09": "相之異名耳。二乘人不見性空者不見此性",
    "T42n1824_002:0023b10": "空。此以體為性。非性執之性。問二諦俱不生。",
    "T42n1824_002:0023b11": "俱不說。俱如俱絕。俱性俱空。性空何異。答",
    "T42n1824_002:0023b12": "猶一義耳。無性假兩生故俱不生。世諦不說",
    "T42n1824_002:0023b13": "性生。真諦不說假生。名俱不說。二諦絕假",
    "T42n1824_002:0023b14": "實兩生名為俱絕。絕即是如。故云俱如。問",
    "T42n1824_002:0023b15": "何故初就不生不滅明中道耶。答隨寄一門",
    "T42n1824_002:0023b16": "冀得諸悟。不應苟責所由。必欲尋之非無",
    "T42n1824_002:0023b17": "深致。世諦雖具萬化。但因果相生是眾義大",
    "T42n1824_002:0023b18": "宗立信之根本。因果若成即一切皆成。因果",
    "T42n1824_002:0023b19": "若壞即一切皆壞。今欲正世諦因果相生之",
    "T42n1824_002:0023b20": "義。是故命初就不生不滅論世諦中道。問何",
    "T42n1824_002:0023b21": "以知欲破邪偏因果正世諦因果耶。答青目",
    "T42n1824_002:0023b22": "釋不生即出內外論師九種因果。皆悉不成。",
    "T42n1824_002:0023b23": "故知。就因果以明世諦中道。問何故不言不",
    "T42n1824_002:0023b24": "因不果如涅槃十不耶。答今欲以無生滅正",
    "T42n1824_002:0023b25": "世諦因果。故不得發旨即明非因非果。問既",
    "T42n1824_002:0023b26": "說不生不滅便足。何故復說六事。答利根者",
    "T42n1824_002:0023b27": "聞初即悟。不須更說。所以然者以世諦無性",
    "T42n1824_002:0023b28": "實生滅即病無不破。了因緣假名生滅即正",
    "T42n1824_002:0023b29": "無不顯。故不須更說六事。但為鈍根未悟宜",
    "T42n1824_002:0023c01": "轉勢演之。又根性不同受悟非一。自有聞不",
    "T42n1824_002:0023c02": "生不滅不悟。聽不常不斷便了。故更趣異緣",
    "T42n1824_002:0023c03": "宜開別教。如淨名三十餘菩薩說不二法門。",
    "T42n1824_002:0023c04": "又如曇無蝎菩薩說六百萬億波若之門。問",
    "T42n1824_002:0023c05": "已知。更說異門今何故。次不生不滅明不常",
    "T42n1824_002:0023c06": "不斷。答略有三義。一者成前世諦破性生滅",
    "T42n1824_002:0023c07": "義。所以世諦破性實生滅者。良由實生即墮",
    "T42n1824_002:0023c08": "常。實滅即墮斷。是故世諦破實生滅也。二者",
    "T42n1824_002:0023c09": "顯成世諦中道義。所以世諦假生假滅是中",
    "T42n1824_002:0023c10": "道者。良由假生非定生故不常。假滅非定滅",
    "T42n1824_002:0023c11": "故不斷。不斷不常故名中道。故舉不常不斷",
    "T42n1824_002:0023c12": "釋成世諦中道也。問不常不斷既是中道。不",
    "T42n1824_002:0023c13": "生不滅亦是中道。云何以中道顯中道。答就",
    "T42n1824_002:0023c14": "不生不滅明世諦中道義即不顯。若就不常",
    "T42n1824_002:0023c15": "不斷明於中道在義易彰。所以然者以經論",
    "T42n1824_002:0023c16": "之中多就不常不斷明中道。涅槃師子吼品",
    "T42n1824_002:0023c17": "云。眾生見起凡有二種。一斷二常。如是二",
    "T42n1824_002:0023c18": "見不名中道。無常無斷乃名中道。此論業品",
    "T42n1824_002:0023c19": "云。此論所說義離於斷常。以經論多就不常",
    "T42n1824_002:0023c20": "不斷明中道其義顯彰。其言易信。故舉不常",
    "T42n1824_002:0023c21": "不斷釋成中道。三者上雖言世諦因果相生",
    "T42n1824_002:0023c22": "是假生滅。非實生滅。此乃離性實之過。猶",
    "T42n1824_002:0023c23": "未勉因中有果無果之失。所以然者既稱假",
    "T42n1824_002:0023c24": "生。或可謂因中有果故假生。或是因中無果",
    "T42n1824_002:0023c25": "故假生。故今明假名因果相生不得有無。若",
    "T42n1824_002:0023c26": "如僧佉計因中有果故生。即是常義。如百論",
    "T42n1824_002:0023c27": "云。種種果生時種種因不失。不失者常是有",
    "T42n1824_002:0023c28": "不可失滅。故名為常。衛世師執因中無果。故",
    "T42n1824_002:0023c29": "名為斷。以因中無果因滅於前。果生於後。故",
    "T42n1824_002:0024a01": "名為斷。佛法內薩婆多明三世有。即是本果",
    "T42n1824_002:0024a02": "性在未來。從未來至現在。從現在謝過去。三",
    "T42n1824_002:0024a03": "世常有。故名為常。僧祇部二世無義。以本",
    "T42n1824_002:0024a04": "無今有已有還無故是斷滅。今明。因緣因果",
    "T42n1824_002:0024a05": "不可定有。不可定無。故是不斷不常。名為中",
    "T42n1824_002:0024a06": "道。具如涅槃師子吼品說也。次明不一不異",
    "T42n1824_002:0024a07": "者。世諦雖離性實生滅及決定斷常。猶恐墮",
    "T42n1824_002:0024a08": "於一異。如僧佉與大眾部明因果一體。衛世",
    "T42n1824_002:0024a09": "與上座部明因果異體。如此一異並壞世諦",
    "T42n1824_002:0024a10": "因果中道。故次明不一不異。問世諦因果云",
    "T42n1824_002:0024a11": "何不一不異耶。答觀法品云。眾因緣生法不",
    "T42n1824_002:0024a12": "即因。不異因。以因果不同能所二義何得為",
    "T42n1824_002:0024a13": "一。因名果因。果名因果。云何得異。故稱中",
    "T42n1824_002:0024a14": "道。次不來不出者惑病無窮。不可備舉。世諦",
    "T42n1824_002:0024a15": "中道無量。亦不可具明。今更以二門頒其大",
    "T42n1824_002:0024a16": "要即病無不破。中無不顯。惑者雖聞上六不",
    "T42n1824_002:0024a17": "而終謂決定有果。既決定有果。若從外來必",
    "T42n1824_002:0024a18": "從內出。故次明不來不出。如計眾生苦樂萬",
    "T42n1824_002:0024a19": "物生滅皆從自在天來謂外來義。復有外道",
    "T42n1824_002:0024a20": "計苦樂之果皆是我之自作我之自受。故名",
    "T42n1824_002:0024a21": "內出。復有宿作外道。如須跋之流。計苦樂",
    "T42n1824_002:0024a22": "之果皆從往因。不由現緣為內出義。復有外",
    "T42n1824_002:0024a23": "道。謂男女和合生於眾生。四大共聚以生外",
    "T42n1824_002:0024a24": "物名為外來。此以因為內。以緣為外。又如",
    "T42n1824_002:0024a25": "毘曇計木有火性。從於性火以成事火為內",
    "T42n1824_002:0024a26": "出義。成論明木無火性。但假緣生為外來義。",
    "T42n1824_002:0024a27": "若計有內火性復假外緣。即具計來出。今明",
    "T42n1824_002:0024a28": "如此來出皆壞世諦因果。是故次明不來不",
    "T42n1824_002:0024a29": "出。問世諦因果云何不來不出耶。答因緣因",
    "T42n1824_002:0024b01": "果不可內外。故名中道。所以然者論云。眾",
    "T42n1824_002:0024b02": "因緣生法以果不偏在因故不內。不偏在緣",
    "T42n1824_002:0024b03": "故不外。淨名云。法不屬因。不在緣。故以不",
    "T42n1824_002:0024b04": "偏在二邊故稱中道。問何故但說八事。答八",
    "T42n1824_002:0024b05": "事四對。一一相對病無不破。中無不顯。即義",
    "T42n1824_002:0024b06": "無不足。但以四對歷破眾計。歷明中道於義",
    "T42n1824_002:0024b07": "略圓。故但說八也。次明真諦具八不。明真",
    "T42n1824_002:0024b08": "諦中道者以空有為世諦。有空為真諦。以空",
    "T42n1824_002:0024b09": "有為世諦世諦則是假生假滅。對世諦假生",
    "T42n1824_002:0024b10": "明真諦假不生。對世諦假滅明真諦假不滅。",
    "T42n1824_002:0024b11": "不生不滅為真諦中道。問何以知二諦俱無",
    "T42n1824_002:0024b12": "生耶。答瓔珞經佛母品云。二諦者不一不二",
    "T42n1824_002:0024b13": "不常不斷不來不出不生不滅。故知。八不具",
    "T42n1824_002:0024b14": "二諦也。此論明大小二人俱亡失二諦。小乘",
    "T42n1824_002:0024b15": "執有撥空。故失於真諦。大乘人執空排有。故",
    "T42n1824_002:0024b16": "失於世諦。接此二失仍牒八不。故知。八不具",
    "T42n1824_002:0024b17": "足二諦。又大乘人執畢竟空無有世諦。既失",
    "T42n1824_002:0024b18": "世諦亦失第一義諦。是故今明雖畢竟無生",
    "T42n1824_002:0024b19": "而有二諦。問但應直明二諦。何故乃明二諦",
    "T42n1824_002:0024b20": "俱無生耶。答直明空有二諦者。容謂還具取",
    "T42n1824_002:0024b21": "前大小二人所明空有。合成二諦。此即偏病",
    "T42n1824_002:0024b22": "不破中道不顯。故今明二諦俱無生即雙破",
    "T42n1824_002:0024b23": "二偏。具明中道。所以然者以世諦無生故破",
    "T42n1824_002:0024b24": "於性生。即小乘執性有此病得除。以真諦無",
    "T42n1824_002:0024b25": "生明因緣生宛然即是無生。故大乘偏空病",
    "T42n1824_002:0024b26": "息。故知。二諦無生霍破兩病。又以世諦無性",
    "T42n1824_002:0024b27": "生。有因緣假生故世諦成中道。真諦無假生。",
    "T42n1824_002:0024b28": "明因緣假不生真諦成中道。以具得顯二中",
    "T42n1824_002:0024b29": "道。所以明二諦俱不生。又由來但明一諦生。",
    "T42n1824_002:0024c01": "一諦不生。欲對破彼計。故明二諦俱無有生。",
    "T42n1824_002:0024c02": "又明二諦俱不生者。欲示一切法本來畢竟",
    "T42n1824_002:0024c03": "無生。令一切眾生悟無生忍。故明二諦俱無",
    "T42n1824_002:0024c04": "生。所以然者夫心若有生即有所依。有所依",
    "T42n1824_002:0024c05": "即有所縛。有所縛不得離生老病死憂悲苦",
    "T42n1824_002:0024c06": "惱。尚不得二乘。何況佛道。若心無生即無",
    "T42n1824_002:0024c07": "所依。離一切縛即便得中道。故五十二賢聖",
    "T42n1824_002:0024c08": "皆就無生觀內分其階級。初信諸法本性無",
    "T42n1824_002:0024c09": "性故名十信。稍析伏生心令不起動念。故名",
    "T42n1824_002:0024c10": "為伏忍。即三十心人。以折伏生心不起動念。",
    "T42n1824_002:0024c11": "即無生稍明。順諸法無生不墮於生。故名為",
    "T42n1824_002:0024c12": "順忍。初地至六地也。生心動念不復現前。無",
    "T42n1824_002:0024c13": "生現前故名無生忍。七地至九地也。生心動",
    "T42n1824_002:0024c14": "念畢竟寂滅。無生妙語了了分明。故稱寂滅",
    "T42n1824_002:0024c15": "忍。十地等覺妙覺地也。以階級無階級唯一",
    "T42n1824_002:0024c16": "無生觀。無階級階級故有五十二位不同。所",
    "T42n1824_002:0024c17": "以五十二位並作無生觀者。良由二諦本來",
    "T42n1824_002:0024c18": "無生。故因二諦無生發無生觀。如涅槃云。十",
    "T42n1824_002:0024c19": "二因緣不生不滅能生觀智。即知。八不是五",
    "T42n1824_002:0024c20": "十二賢聖之根本也。問云何五十二賢聖皆",
    "T42n1824_002:0024c21": "悟二諦無生。答以了世諦故一切性實有所",
    "T42n1824_002:0024c22": "得心畢竟不生。以了真諦故知因緣生即無",
    "T42n1824_002:0024c23": "生。於一切假生不復生心動念。總攝生病無",
    "T42n1824_002:0024c24": "出假實。於此二處不復動念。即悟無生法忍。",
    "T42n1824_002:0024c25": "故有一切賢聖也。問世諦破性生滅明不生",
    "T42n1824_002:0024c26": "不滅。真諦破假生滅明不生不滅以不。答正",
    "T42n1824_002:0024c27": "意則不然。世諦破實生滅明不生不滅。真諦",
    "T42n1824_002:0024c28": "明假生宛然即是無生。故不破也。所以經云。",
    "T42n1824_002:0024c29": "不壞假名而說諸法實相。論云。因緣生法。我",
    "T42n1824_002:0025a01": "說即是空。若破假生滅者即違此經論。問何",
    "T42n1824_002:0025a02": "故破性生辨無生。而假生即是無生。答諸法",
    "T42n1824_002:0025a03": "畢竟無有性生。故五眼不見。但顛倒橫謂言",
    "T42n1824_002:0025a04": "有。所以須破性生既竟。始得辨因緣假生。為",
    "T42n1824_002:0025a05": "佛菩薩世諦。此因緣假生為佛眼所見。云何",
    "T42n1824_002:0025a06": "破因緣世諦耶。但因緣生即寂滅性故名為",
    "T42n1824_002:0025a07": "真諦無生。為真諦中道。問舊何得云世諦破",
    "T42n1824_002:0025a08": "性生。真諦破假生耶。答此據假病為言耳。本",
    "T42n1824_002:0025a09": "對性立假。而惑者復決定謂道理有此假。故",
    "T42n1824_002:0025a10": "成假生病。今破此假生病故言破假耳。而不",
    "T42n1824_002:0025a11": "破因緣無所得假。故二諦俱破性假凡有二",
    "T42n1824_002:0025a12": "義。若世諦破性即破而不收。真諦破假亦破",
    "T42n1824_002:0025a13": "亦收。破其能迷之情收取所惑之假。故但除",
    "T42n1824_002:0025a14": "其病而不除其法。亦有二門。一無法可除。即",
    "T42n1824_002:0025a15": "破性實之法。二但除能迷之情。不除所迷之",
    "T42n1824_002:0025a16": "法。即真諦破假義也。問若因緣假生即是無",
    "T42n1824_002:0025a17": "生故不破者。亦因緣性生即是無生。亦應",
    "T42n1824_002:0025a18": "不破。答因緣性如佛性法性等。此猶是假義",
    "T42n1824_002:0025a19": "耳。今取有所得生。是性生故生。不得是無生。",
    "T42n1824_002:0025a20": "如此之性即但破不收。問何人執假生。而言",
    "T42n1824_002:0025a21": "真諦破假生。答有二種人。一者不空假名二",
    "T42n1824_002:0025a22": "諦。二者空假名二諦。為此二人故明真諦破",
    "T42n1824_002:0025a23": "假。不空假人謂世諦空無性實生。而假生不",
    "T42n1824_002:0025a24": "可空。為此人故明世諦因緣。假生即是無生。",
    "T42n1824_002:0025a25": "何處有此假法不空。若有此假法不空者。須",
    "T42n1824_002:0025a26": "破此假法也。問即此不空假名義。亦得是今",
    "T42n1824_002:0025a27": "世諦中道以不。答亦有斯意。汝云。空無性",
    "T42n1824_002:0025a28": "實故是真諦。有於假法名為世諦。此二諦猶",
    "T42n1824_002:0025a29": "是今之世諦義耳。以世諦是因緣假名。無有",
    "T42n1824_002:0025b01": "性實之法。云何乃用世諦之空。為真諦空耶。",
    "T42n1824_002:0025b02": "問觀由來義亦同今說。世諦是三假。即無復",
    "T42n1824_002:0025b03": "性實。真諦是四絕。即不復有三假。此亦是",
    "T42n1824_002:0025b04": "二諦破假實義。與今何異也。答淺深門自當",
    "T42n1824_002:0025b05": "具釋。由來雖言世諦是三假。今以無所得望",
    "T42n1824_002:0025b06": "之終是性義。為今世諦所破。今明。裁起一",
    "T42n1824_002:0025b07": "念作於生解即是性義。何者既起心作生解。",
    "T42n1824_002:0025b08": "心謂有此生復起於生心。即是有所得。故名",
    "T42n1824_002:0025b09": "為性也。若聞生謂生是滅生名為因緣生。而",
    "T42n1824_002:0025b10": "遂作因緣解即成因緣病。須破此因緣。故破",
    "T42n1824_002:0025b11": "假實。須望觀心精密投之。不爾還成舊義。二",
    "T42n1824_002:0025b12": "者空假名人謂空於假生方是無生。蓋是壞",
    "T42n1824_002:0025b13": "生而辨無生。為對此緣故明假生即是無生",
    "T42n1824_002:0025b14": "名為真諦。問不生不滅云何是真諦中道。答",
    "T42n1824_002:0025b15": "以有空為真諦遠離生滅。故稱為中。既稱有",
    "T42n1824_002:0025b16": "空則空不自空。故名為假。如世諦不異也。問",
    "T42n1824_002:0025b17": "既云空有為世諦。有空為真諦。即二諦並是",
    "T42n1824_002:0025b18": "因緣假名。稟教之流聞有作有解。聞無作無",
    "T42n1824_002:0025b19": "解。即二諦並成性病。論主破此性實二諦。申",
    "T42n1824_002:0025b20": "明因緣假名二諦。即二諦俱破性。云何世諦",
    "T42n1824_002:0025b21": "破性。真諦破假。答余年二十二。於紹隆寺以",
    "T42n1824_002:0025b22": "此義諮師。師云。通論破假實。即具有四句。",
    "T42n1824_002:0025b23": "向所問者即二諦俱破性。世諦破性生。真諦",
    "T42n1824_002:0025b24": "破性無生。故二諦俱是假也。二者二諦俱破",
    "T42n1824_002:0025b25": "假。由來有所得世諦是假故假。今明世諦是",
    "T42n1824_002:0025b26": "不假假故世諦破假也。因緣不假假真諦破",
    "T42n1824_002:0025b27": "由來假故假真諦。問他不明真諦是假。何以",
    "T42n1824_002:0025b28": "破之。答彼真諦雖非假而假為真立名。此假",
    "T42n1824_002:0025b29": "名是名故名則亦得真破假。又中假師聞假",
    "T42n1824_002:0025c01": "作假解。亦須破此假。師云。中假師罪重。永",
    "T42n1824_002:0025c02": "不見佛。所以作此呵者本為對性故說假。令",
    "T42n1824_002:0025c03": "其逈悟耳。而遂捨性存假謂決定。為是心有",
    "T42n1824_002:0025c04": "所依故永不見佛。宜須破之。三者世諦破假。",
    "T42n1824_002:0025c05": "真諦破實。此正對由來義。由來世諦是三假。",
    "T42n1824_002:0025c06": "真諦四絕。則非假。故今明世諦破此有所得",
    "T42n1824_002:0025c07": "假。始得辨世諦為假。問云何破耶。答世諦",
    "T42n1824_002:0025c08": "是假者世諦何所待耶。若待真諦者真諦非",
    "T42n1824_002:0025c09": "所待。世諦云。何是能待。世諦既不待真諦。又",
    "T42n1824_002:0025c10": "不自待世諦。即知。世諦非待世諦非待。云何",
    "T42n1824_002:0025c11": "是假。今世諦既無此假。故云世諦破假。今之",
    "T42n1824_002:0025c12": "世諦有不自有。由空故有。即世諦始成假也。",
    "T42n1824_002:0025c13": "真諦破實者真不自真。名為俗真。真非俗真",
    "T42n1824_002:0025c14": "則真不成真。故因緣假真破彼性實真。四者",
    "T42n1824_002:0025c15": "世諦破實。真諦破假。如前釋之。問世諦破實",
    "T42n1824_002:0025c16": "而世諦是假。真諦破假即應真諦非假。答真",
    "T42n1824_002:0025c17": "諦破假生滅。不言真諦破一切假。問既具有",
    "T42n1824_002:0025c18": "四句。今何故言世諦破實真諦破假耶。答通",
    "T42n1824_002:0025c19": "論假實乃具四句。今欲釋二諦俱無生。故世",
    "T42n1824_002:0025c20": "諦無實生。真諦無假生。故得分二諦無生為",
    "T42n1824_002:0025c21": "異。若言世諦破實生。真諦破實不生。即破生",
    "T42n1824_002:0025c22": "復破不生。便不釋八不。是以二諦不得俱破",
    "T42n1824_002:0025c23": "實也。若世諦破假生。真諦破假不生。亦非",
    "T42n1824_002:0025c24": "釋八不義。故不得俱破假也。若世諦破假生。",
    "T42n1824_002:0025c25": "真諦破實不生。亦不釋八不。故四門之中但",
    "T42n1824_002:0025c26": "得世諦明無實生。真諦辨無假生耳。問叵有",
    "T42n1824_002:0025c27": "真諦亦破實生以不。答取其義意即亦有之。",
    "T42n1824_002:0025c28": "以計實無生既是有所得。猶是生義耳。但就",
    "T42n1824_002:0025c29": "外人一往立義不言真諦是生。故真諦不破",
    "T42n1824_002:0026a01": "生也。次不常不斷者既聞真諦不生不滅。由",
    "T42n1824_002:0026a02": "來便謂有真諦天然四絕之理。有佛無佛性",
    "T42n1824_002:0026a03": "相常住是故常。而真諦絕於四句。此即為斷。",
    "T42n1824_002:0026a04": "今破此斷常故云不斷不常。以非定有此真",
    "T42n1824_002:0026a05": "理故不常。不曾有四句可絕故云不斷。名為",
    "T42n1824_002:0026a06": "中道。不一不異者。惑者既聞不生不滅不斷",
    "T42n1824_002:0026a07": "不常。便謂真諦理無差別。故名為一。即開",
    "T42n1824_002:0026a08": "善用之。光宅謂真理亦有淺深故累隔真諦。",
    "T42n1824_002:0026a09": "故名為異。今俱破之。故云不一不異。所以經",
    "T42n1824_002:0026a10": "云。無色無形對一相所謂無相。以一相故不",
    "T42n1824_002:0026a11": "可為異。以無相故不可言一。不一不異名為",
    "T42n1824_002:0026a12": "中道。不來不出者由來折俗得真。故名為來。",
    "T42n1824_002:0026a13": "從真出俗。目之為出。今破此來出故明不來",
    "T42n1824_002:0026a14": "不出。問何處作此釋。答智度論釋集散品。解",
    "T42n1824_002:0026a15": "無為法有集散云。穿物得空。是無為之集。塞",
    "T42n1824_002:0026a16": "物失空是無為之散。集散即是來出義也。又",
    "T42n1824_002:0026a17": "空色不可一故。空非色內而出。空色不可異",
    "T42n1824_002:0026a18": "故。空非色外而來。不來不出為真諦中道。問",
    "T42n1824_002:0026a19": "世諦假生滅即不生不滅為真諦中道者。亦",
    "T42n1824_002:0026a20": "得世諦假斷常即不斷不常為真諦中道耶。",
    "T42n1824_002:0026a21": "答通即例之。但佛弟子許世諦是生滅。諱世",
    "T42n1824_002:0026a22": "諦是斷常。故非例也。一異來出即可通二義。",
    "T42n1824_002:0026a23": "次二諦合具八不。合明二諦中道者此有二",
    "T42n1824_002:0026a24": "義。一者合論二諦以釋中道。二者泯二歸乎",
    "T42n1824_002:0026a25": "不二辨於體中。就合明二諦為中復有三義。",
    "T42n1824_002:0026a26": "一者欲釋經論但明二諦義。即二諦攝法義",
    "T42n1824_002:0026a27": "周。不須明於三諦。二者單明二諦。此是單",
    "T42n1824_002:0026a28": "明用中。合明二諦合辨用中。第三明非真非",
    "T42n1824_002:0026a29": "俗方是體中。此釋經中三諦義也。問云何但",
    "T42n1824_002:0026b01": "明二諦為中耶。答則關內影師舊二諦中道",
    "T42n1824_002:0026b02": "義是也。彼云。真故無有。俗故無無。真故無",
    "T42n1824_002:0026b03": "有雖無而有。俗故無無雖有而無。雖無而有",
    "T42n1824_002:0026b04": "不滯於無。雖有而無不累於有。不滯於無。故",
    "T42n1824_002:0026b05": "不斷。不累於有故不常。即是不有不無不斷",
    "T42n1824_002:0026b06": "不常中道。此合釋四不之義。以生常是有。滅",
    "T42n1824_002:0026b07": "斷為無故也。不一不異者例上應云。以俗諦",
    "T42n1824_002:0026b08": "故非一。以真諦故不異。俗故無一雖異而。一",
    "T42n1824_002:0026b09": "真故無異雖一而異。雖異而一。故不滯於異。",
    "T42n1824_002:0026b10": "雖一而異。故不著於一。不一不異名為中道。",
    "T42n1824_002:0026b11": "若對破立者開善謂真俗一體。故名為一。龍",
    "T42n1824_002:0026b12": "光謂真俗異體。故名言異。今俱斥之。故云不",
    "T42n1824_002:0026b13": "一不異。所以天親釋大品明十種散動。而一",
    "T42n1824_002:0026b14": "異是二種散動。故知。真俗不可一異。東陽傅",
    "T42n1824_002:0026b15": "大士二諦頌云。二諦並非雙。恒乖未曾各。沈",
    "T42n1824_002:0026b16": "浮隨不隨。飄颺泊無泊。其人本不學問。尚",
    "T42n1824_002:0026b17": "知。二諦不可一異。況尋經論者有定執乎。不",
    "T42n1824_002:0026b18": "來不出者真諦空故不來。俗諦有故不出。出",
    "T42n1824_002:0026b19": "猶去也。例上可知。問各明二諦中道已竟。何",
    "T42n1824_002:0026b20": "故復合明二諦中道耶。答但明俗諦不明真",
    "T42n1824_002:0026b21": "諦。即偏墮有邊。但明真諦不明俗諦。即偏墮",
    "T42n1824_002:0026b22": "空邊。今合明二諦離此二邊。故名中道。大",
    "T42n1824_002:0026b23": "朗法師教周顒二諦。其人著三宗論云。佛所",
    "T42n1824_002:0026b24": "以立二諦者。以諸法具空有二。所以不偏。故",
    "T42n1824_002:0026b25": "名中道。問世諦絕性。真諦絕假。合明二諦",
    "T42n1824_002:0026b26": "治何偏耶。答但明世諦絕性不明真諦絕假。",
    "T42n1824_002:0026b27": "即名為偏。但明真諦絕假不明世諦絕性在",
    "T42n1824_002:0026b28": "義亦遍。以具明二諦俱絕假實即義始圓正。",
    "T42n1824_002:0026b29": "故名中道。問云何是二諦合明中假耶。答合",
    "T42n1824_002:0026c01": "明離二偏為中。合明二諦因緣故是假也。次",
    "T42n1824_002:0026c02": "泯二諦。以歸不二明中道者。若作體用明之",
    "T42n1824_002:0026c03": "上三種皆是用中。但用中有離有合。各明二",
    "T42n1824_002:0026c04": "諦中道為離。即是各正二諦義。合明二諦中",
    "T42n1824_002:0026c05": "道即是合正二諦義。今次明體中者即是收",
    "T42n1824_002:0026c06": "用歸體。所以須此一重者。稟教之流聞說二",
    "T42n1824_002:0026c07": "諦。便作二解即成二見。故大品經云。諸有",
    "T42n1824_002:0026c08": "二者無道無果。涅槃經云。明與無明愚者謂",
    "T42n1824_002:0026c09": "二。亦真之與俗愚者謂二。今明諸佛菩薩無",
    "T42n1824_002:0026c10": "名相中強名相。說欲令因名相悟無名相。故",
    "T42n1824_002:0026c11": "不二而二名為二諦。欲令因不二二悟二不",
    "T42n1824_002:0026c12": "二。故名不二中道。以空有為世諦。世諦即",
    "T42n1824_002:0026c13": "生。有空為真諦。真諦名為滅。既稱空有即不",
    "T42n1824_002:0026c14": "有。故云不生。有空即非空。故云不滅。不生不",
    "T42n1824_002:0026c15": "滅即是非真非俗中道。不常不斷者亦得例",
    "T42n1824_002:0026c16": "上。真諦有佛無佛性相常住。故名為常。世諦",
    "T42n1824_002:0026c17": "有法虛假。必歸磨滅。故稱為斷。如來說此",
    "T42n1824_002:0026c18": "因緣常無常。為令眾生了悟非常非無常。故",
    "T42n1824_002:0026c19": "名為中道。亦得展轉相釋。惑者聞非真非俗",
    "T42n1824_002:0026c20": "不生不滅中道。便為是常。既非真俗絕於真",
    "T42n1824_002:0026c21": "俗。故名為斷。為止此心。既非生滅亦非斷",
    "T42n1824_002:0026c22": "常。乃名中道。不一不異者。若例上義以空有",
    "T42n1824_002:0026c23": "為世諦。世諦即是無差別差別。故名一異。以",
    "T42n1824_002:0026c24": "有空為真諦。真諦是差別無差別。故名異一。",
    "T42n1824_002:0026c25": "異一即非一。一異即非異。非異非一名為中",
    "T42n1824_002:0026c26": "道。若為成上者。惑者既聞中道不生不滅非",
    "T42n1824_002:0026c27": "常非斷。便謂泯然一相。若除一相便謂中道",
    "T42n1824_002:0026c28": "亦有淺深。便是異相。以有所得人心必有所",
    "T42n1824_002:0026c29": "依。若不住一便墮於異。是故今明既非生滅",
    "T42n1824_002:0027a01": "斷常。即亦非一異。不來不出者例上明以空",
    "T42n1824_002:0027a02": "有為世諦。世諦故有來。有空為真諦真諦息",
    "T42n1824_002:0027a03": "於有法。故名為去。如來說此來去為令悟無",
    "T42n1824_002:0027a04": "來去。以來是不來相來。故來無所來。去是不",
    "T42n1824_002:0027a05": "去相去故去無所去。不來不去名為中道。若",
    "T42n1824_002:0027a06": "成上義者既聞中道具上六不。便謂中道出二",
    "T42n1824_002:0027a07": "邊之外。故名為出。向執二邊即中道不成。今",
    "T42n1824_002:0027a08": "捨二邊故有中道。故中道始成。為息此心明",
    "T42n1824_002:0027a09": "中非邊外。是故不出。尚無邊可出。何中可來。",
    "T42n1824_002:0027a10": "問何故作如此釋。答論云。以此八事總破一",
    "T42n1824_002:0027a11": "切法。破一切法者歷破眾生心所行事。眾生",
    "T42n1824_002:0027a12": "心唯行此八事中。故今皆悉不之。令心無所",
    "T42n1824_002:0027a13": "行。無所行故無所得。即是逈悟無生。故作此",
    "T42n1824_002:0027a14": "釋也。次結束之雖有四種中假合但成一中",
    "T42n1824_002:0027a15": "一假。非真俗為體。故名為中。真俗為用。故稱",
    "T42n1824_002:0027a16": "為假。問何故以非真俗為中。真俗為假。答寄",
    "T42n1824_002:0027a17": "於兩非息二邊之見。故名為中。實非真俗為",
    "T42n1824_002:0027a18": "眾生故強作真俗名說。故真俗名假。二者體",
    "T42n1824_002:0027a19": "用悉名為中。以中是正義。以具有非真俗及",
    "T42n1824_002:0027a20": "以真俗。此義始正故悉名為中。三者真俗非",
    "T42n1824_002:0027a21": "真俗皆是假。所以皆稱假者並是如來假名",
    "T42n1824_002:0027a22": "字說。故皆悉是假。所以然者道門未曾真俗。",
    "T42n1824_002:0027a23": "假說真俗。故真俗是假。亦未曾非真俗。假",
    "T42n1824_002:0027a24": "說非真俗。故非真俗亦是假。又真俗不自真",
    "T42n1824_002:0027a25": "俗。是非真俗真俗真俗既是假。非真俗不自",
    "T42n1824_002:0027a26": "非真俗由真俗。由真俗故非真俗即非真俗",
    "T42n1824_002:0027a27": "亦是假。問俱中俱假復得合為一假。合成一",
    "T42n1824_002:0027a28": "中以不。答具足真俗非真俗義乃圓正。始成",
    "T42n1824_002:0027a29": "一圓中。真俗非真俗不自始是一圓假也。問",
    "T42n1824_002:0027b01": "單明真俗是何中何假。直明非真俗復是何",
    "T42n1824_002:0027b02": "假何中。答一往目之非真俗為體假。真俗為",
    "T42n1824_002:0027b03": "用假。真俗為用中。非真俗為體中。所以作",
    "T42n1824_002:0027b04": "此語者為欲釋論文中假。故一往立於體用。",
    "T42n1824_002:0027b05": "復為對由來真俗是體。無有非真俗體故。明",
    "T42n1824_002:0027b06": "真俗是用。非真俗方是體。令其捨真俗二見",
    "T42n1824_002:0027b07": "得逈悟耳。若守此語作解者其過更深。師又",
    "T42n1824_002:0027b08": "云。直稱體用即無復縱迹。所以然者既稱體",
    "T42n1824_002:0027b09": "用。即是因緣。因緣體用即寂滅性。云何更守",
    "T42n1824_002:0027b10": "此言耶。如體用一事既爾。六根所對四儀動",
    "T42n1824_002:0027b11": "靜常須識。其是因緣若精識因緣則知。因緣",
    "T42n1824_002:0027b12": "四儀未曾四與不四。無復下心處。所以於此",
    "T42n1824_002:0027b13": "四儀不起愛見。即常與道合。師又云。凡有所",
    "T42n1824_002:0027b14": "說皆為息病。病息則語盡。如雹摧草草死而",
    "T42n1824_002:0027b15": "雹消。不得復守言作解。守言作解還復成病。",
    "T42n1824_002:0027b16": "無得解脫。又師云。以觀心發言即言不動觀。",
    "T42n1824_002:0027b17": "言不動觀竟何嘗言。師又云。寄言以顯道實",
    "T42n1824_002:0027b18": "無言可寄即知。言不異道既無言可寄。何道",
    "T42n1824_002:0027b19": "可寄言。即心下一無所依。若復依此無所依",
    "T42n1824_002:0027b20": "即無依還是依。冀逈悟之賓望玄指而一變。",
    "T42n1824_002:0027b21": "舉一可例諸耳。問師何故立於中假。復以何",
    "T42n1824_002:0027b22": "義破中假耶。答上已釋竟。今當重說對由來",
    "T42n1824_002:0027b23": "性義。是故立假治學教偏病。所以明中。令捨",
    "T42n1824_002:0027b24": "偏不著中。性去不留假。即須知。偏捨無所",
    "T42n1824_002:0027b25": "捨。性去無所去。昔山中學士名慧靜法師。云",
    "T42n1824_002:0027b26": "惑去論主去。此去無所去。而遂捨偏著中。除",
    "T42n1824_002:0027b27": "性立假。以此安心即畢竟不見佛。所以然者",
    "T42n1824_002:0027b28": "佛心無所依。汝心有所寄。乃與佛隔。何由見",
    "T42n1824_002:0027b29": "佛。為此義故須破之。又須破中假者人未學",
    "T42n1824_002:0027c01": "三論。已懷數論之解。今聽三論又作解以安",
    "T42n1824_002:0027c02": "於心。既同安於心即俱是有所得。與舊何異。",
    "T42n1824_002:0027c03": "又過甚他人。所以然者昔既得數論舊解。今",
    "T42n1824_002:0027c04": "復得三論新智。即更加一見。師云。此是足載",
    "T42n1824_002:0027c05": "耳。可謂。學彌廣倒彌多。而經論意在息心達",
    "T42n1824_002:0027c06": "本源。故號為沙門。又息之以至於無息矣。所",
    "T42n1824_002:0027c07": "言不破中假者。體道之人達此性假本來是",
    "T42n1824_002:0027c08": "道不須破之。既欲破之豈非破於道耶。最須",
    "T42n1824_002:0027c09": "深見此意。而今言破者為其不知所立性假",
    "T42n1824_002:0027c10": "本來是道。故用道為非道。今還令其悟非道",
    "T42n1824_002:0027c11": "為道。故云破耳。實不破也。二者又須知。性即",
    "T42n1824_002:0027c12": "是假。凡夫顛倒謂假成性。諸佛觀之性常是",
    "T42n1824_002:0027c13": "假。故云一切世諦。若於如來常是第一義諦。",
    "T42n1824_002:0027c14": "三者體道之人知此道未曾假性。假性出自",
    "T42n1824_002:0027c15": "兩緣。亦如一道未曾真俗。真俗出自二緣。四",
    "T42n1824_002:0027c16": "者尋教之流須識諸佛菩薩內得無礙之觀。",
    "T42n1824_002:0027c17": "外有無方之辨。說假為性。說性為假。說性假",
    "T42n1824_002:0027c18": "為非性假。非性假為性假。若守片言便喪圓",
    "T42n1824_002:0027c19": "意。非學三論者矣。",
    "T42n1824_002:0027c20": "中觀論疏卷第二(本畢)"
}