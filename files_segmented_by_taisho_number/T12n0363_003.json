{
    "T12n0363_003:0323c08": "佛說大乘無量壽莊嚴經卷下",
    "T12n0363_003:0323c10": "西天譯經三藏朝散大夫試光祿卿",
    "T12n0363_003:0323c11": "明教大師臣法賢奉　詔譯",
    "T12n0363_003:0323c12": "「復次，阿難！東方恒河沙數佛剎，一一剎中，",
    "T12n0363_003:0323c13": "有無量無數菩薩摩訶薩，及無量無數聲聞",
    "T12n0363_003:0323c14": "之眾，以諸香花、幢幡、寶蓋，持用供養極樂世",
    "T12n0363_003:0323c15": "界無量壽佛。南方恒河沙數佛剎，一一剎中，",
    "T12n0363_003:0323c16": "亦有無量無數菩薩摩訶薩，及無量無數聲",
    "T12n0363_003:0323c17": "聞之眾，以諸香花、幢幡、寶蓋，持用供養極樂",
    "T12n0363_003:0323c18": "世界無量壽佛。西方恒河沙數世界，一一佛",
    "T12n0363_003:0323c19": "剎，亦有無量無數菩薩摩訶薩，及無量無數",
    "T12n0363_003:0323c20": "聲聞之眾，以諸香花、幢幡、寶蓋，持用供養極",
    "T12n0363_003:0323c21": "樂世界無量壽佛。北方恒河沙數佛剎，一一",
    "T12n0363_003:0323c22": "佛剎，亦有無量無數菩薩摩訶薩，及無量無",
    "T12n0363_003:0323c23": "數聲聞之眾，以諸香花、幢幡、寶蓋，持用供養",
    "T12n0363_003:0323c24": "極樂世界無量壽佛。四維、上、下亦復如是，各",
    "T12n0363_003:0323c25": "禮佛足，稱讚佛土功德莊嚴。」爾時，世尊即說",
    "T12n0363_003:0323c26": "頌曰：",
    "T12n0363_003:0323c27": "「東方世界恒河沙，　　一一剎中無數量，",
    "T12n0363_003:0323c28": "菩薩聲聞發勝心，　　各以香花寶蓋等，",
    "T12n0363_003:0323c29": "持至莊嚴佛剎中，　　供養如來無量壽；",
    "T12n0363_003:0324a01": "供已禮足而稱讚，　　最上希有大福田。",
    "T12n0363_003:0324a02": "如是西、南及北方，　　四維、上、下恒沙界，",
    "T12n0363_003:0324a03": "聲聞、菩薩數亦然；　　皆以香花伸供養。",
    "T12n0363_003:0324a04": "禮足旋繞懷敬愛，　　復讚如來宿願深，",
    "T12n0363_003:0324a05": "積集功德普莊嚴，　　無量無邊極樂國；",
    "T12n0363_003:0324a06": "諸佛國界雖嚴飾，　　難比如來寶剎中。",
    "T12n0363_003:0324a07": "復以天花供養佛，　　花散虛空為傘蓋，",
    "T12n0363_003:0324a08": "縱廣量等百由旬，　　色相莊嚴無有比；",
    "T12n0363_003:0324a09": "遍覆如來寶剎中，　　互相慶慰生歡喜。",
    "T12n0363_003:0324a10": "曾於過去百千劫，　　積集無量眾善根；",
    "T12n0363_003:0324a11": "捨彼輪迴三有身，　　今至解脫清淨剎。",
    "T12n0363_003:0324a12": "爾時彼佛無量壽，　　化導他方菩薩心，",
    "T12n0363_003:0324a13": "密用神通化大光，　　其光從彼面門出，",
    "T12n0363_003:0324a14": "三十六億那由他，　　普照俱胝千佛剎，",
    "T12n0363_003:0324a15": "如是人、天普照已，　　即入如來頂髻中。",
    "T12n0363_003:0324a16": "時會一切諸眾生，　　敬歎佛光未曾有，",
    "T12n0363_003:0324a17": "各各俱發菩提心，　　願出塵勞登彼岸。」",
    "T12n0363_003:0324a18": "爾時，世尊說此偈已，會中有觀自在菩薩，",
    "T12n0363_003:0324a19": "即從座起合掌向佛，而作是言：「世尊！以何",
    "T12n0363_003:0324a20": "因緣，無量壽佛於其面門，放無量光照諸佛",
    "T12n0363_003:0324a21": "剎？唯願世尊方便解說，令諸眾生及他方菩",
    "T12n0363_003:0324a22": "薩，聞是語已生希有心，於佛菩提志樂趣求",
    "T12n0363_003:0324a23": "入不退位。」",
    "T12n0363_003:0324a24": "爾時，世尊告觀自在菩薩言：「汝今諦聽！吾為",
    "T12n0363_003:0324a25": "汝說。彼佛如來，於過去無量無邊阿僧祇劫",
    "T12n0363_003:0324a26": "前，為菩薩時發大誓言：『我於未來成正覺時，",
    "T12n0363_003:0324a27": "若有十方世界無量眾生，聞我名號，或頂禮",
    "T12n0363_003:0324a28": "憶念、或稱讚歸依、或香花供養等。如是眾生",
    "T12n0363_003:0324a29": "速生我剎，見此光明即得解脫。若諸菩薩見",
    "T12n0363_003:0324b01": "此光明，即得受記證不退位，手持香花及諸",
    "T12n0363_003:0324b02": "供具，往十方界無邊淨剎，供養諸佛而作佛",
    "T12n0363_003:0324b03": "事增益功德，經須臾間復還本土受諸快樂，",
    "T12n0363_003:0324b04": "是故光明而入佛頂。』",
    "T12n0363_003:0324b05": "「復次，阿難！無量壽佛、應、正等覺，所有菩提之",
    "T12n0363_003:0324b06": "樹，高一千六百由旬，四布枝葉八百由旬，",
    "T12n0363_003:0324b07": "根入土際五百由旬，花菓敷榮，作無量百千",
    "T12n0363_003:0324b08": "珍寶之色。於其樹上，復以月光摩尼寶、帝",
    "T12n0363_003:0324b09": "釋摩尼寶、如意摩尼寶、持海摩尼寶、大綠",
    "T12n0363_003:0324b10": "寶、莎悉帝迦寶、愛寶瓔珞、大綠寶瓔珞、紅",
    "T12n0363_003:0324b11": "真珠瓔珞、青真珠瓔珞、及金銀寶網等種種",
    "T12n0363_003:0324b12": "莊嚴。",
    "T12n0363_003:0324b13": "「復次，阿難！每於辰時香風自起吹此寶樹，樹",
    "T12n0363_003:0324b14": "相揨觸出微妙音，其聲普聞無量世界。眾生",
    "T12n0363_003:0324b15": "聞者無其耳病，乃至成就阿耨多羅三藐三",
    "T12n0363_003:0324b16": "菩提。若有眾生見此樹者，乃至成佛，於其中",
    "T12n0363_003:0324b17": "間不生眼病。若有眾生聞樹香者，乃至成佛，",
    "T12n0363_003:0324b18": "於其中間不生鼻病。若有眾生食樹菓者，",
    "T12n0363_003:0324b19": "乃至成佛，於其中間舌亦無病。若有眾生樹",
    "T12n0363_003:0324b20": "光照者，乃至成佛，於其中間身亦無病。若",
    "T12n0363_003:0324b21": "有眾生觀想樹者，乃至成佛，於其中間心得",
    "T12n0363_003:0324b22": "清淨，遠離貪等煩惱之病。」佛告阿難：「如是",
    "T12n0363_003:0324b23": "佛剎花菓樹木，與諸眾生而作佛事，皆是彼",
    "T12n0363_003:0324b24": "佛過去大願之所攝受。",
    "T12n0363_003:0324b25": "「復次，阿難！彼佛剎中所有現在及未來生一",
    "T12n0363_003:0324b26": "切菩薩摩訶薩，一生令得阿耨多羅三藐三",
    "T12n0363_003:0324b27": "菩提。若有菩薩，以宿願故入生死界作師",
    "T12n0363_003:0324b28": "子吼利益有情，我令隨意而作佛事。",
    "T12n0363_003:0324b29": "「復次，阿難！彼佛剎中，一切菩薩及諸聲聞，",
    "T12n0363_003:0324c01": "身相端嚴圓光熾盛，周迴照耀百千由旬。有",
    "T12n0363_003:0324c02": "二菩薩，身光遠照三千大千世界。」阿難白言：",
    "T12n0363_003:0324c03": "「此二菩薩有大身光，其名云何？」佛告阿難：",
    "T12n0363_003:0324c04": "「二菩薩者：一名、觀自在。二名、大精進。現居",
    "T12n0363_003:0324c05": "此界作大利樂，命終之後當生彼國。",
    "T12n0363_003:0324c06": "「復次，阿難！彼佛剎中一切菩薩，容貌柔和相",
    "T12n0363_003:0324c07": "好具足，禪定、智慧通達無礙，神通威德無不",
    "T12n0363_003:0324c08": "圓滿。深入法門得無生忍，諸佛祕藏究竟明",
    "T12n0363_003:0324c09": "了。調伏諸根身心柔軟，安住寂靜大乘涅",
    "T12n0363_003:0324c10": "盤。深入正慧無復餘習，依佛所行七覺聖",
    "T12n0363_003:0324c11": "道。修行五眼照真達俗，辯才總持自在無礙；",
    "T12n0363_003:0324c12": "善解世間無邊方便。所言誠諦深入義味，度",
    "T12n0363_003:0324c13": "諸有情演說正法。三界平等離諸分別，無相、",
    "T12n0363_003:0324c14": "無為、無因、無果、無取、無捨、無縛、無脫，遠離顛",
    "T12n0363_003:0324c15": "倒，堅固不動如須彌山。智慧明了如日、月朗；",
    "T12n0363_003:0324c16": "廣大如海出功德寶；熾盛如火燒煩惱薪；忍",
    "T12n0363_003:0324c17": "辱如地一切平等；清淨如水洗諸塵垢，如虛",
    "T12n0363_003:0324c18": "空無邊，不障一切故；如蓮花出水，離一切",
    "T12n0363_003:0324c19": "染故；如雷震響，出法音故；如雲靉靆，降法",
    "T12n0363_003:0324c20": "雨故；如風動樹，發菩提芽故；如牛王聲，異",
    "T12n0363_003:0324c21": "眾牛故；如龍象威，難可測故；如良馬行，乘",
    "T12n0363_003:0324c22": "無失故；如師子坐，離怖畏故；如尼拘樹，覆",
    "T12n0363_003:0324c23": "蔭大故；如須彌山，八風不動故；如金剛杵，",
    "T12n0363_003:0324c24": "破邪山故；如梵王身，生梵眾故；如金翅鳥，",
    "T12n0363_003:0324c25": "食毒龍故；如空中禽，無住處故；如慈氏觀，",
    "T12n0363_003:0324c26": "法界等故。如是菩薩遍滿佛剎，吹法螺、豎",
    "T12n0363_003:0324c27": "法幢、擊法鼓、然法燈，離過清淨，無迷、無失。",
    "T12n0363_003:0324c28": "手中出生花鬘、瓔珞、塗香、粖香一切供具，持",
    "T12n0363_003:0324c29": "往百千俱胝那由他佛剎，供養諸佛。復於手",
    "T12n0363_003:0325a01": "中別出寶花，散虛空中化成寶蓋廣十由旬，",
    "T12n0363_003:0325a02": "或二十由旬，乃至百千由旬，遍諸佛剎。經",
    "T12n0363_003:0325a03": "須臾間還來本國，無愛無著，無取無捨，身",
    "T12n0363_003:0325a04": "心寂靜。」",
    "T12n0363_003:0325a05": "佛告阿難：「此諸菩薩，我土五濁之所無有，經",
    "T12n0363_003:0325a06": "百千俱胝劫說不能盡。」",
    "T12n0363_003:0325a07": "佛告阿難：「吾今此土，所有菩薩摩訶薩，已",
    "T12n0363_003:0325a08": "曾供養無量諸佛植眾德本；命終之後，皆得",
    "T12n0363_003:0325a09": "生於極樂世界。阿難！汝起合掌面西頂禮。」",
    "T12n0363_003:0325a10": "爾時，阿難即從座起，合掌面西，頂禮之間忽",
    "T12n0363_003:0325a11": "然得見極樂世界無量壽佛，容顏廣大色相",
    "T12n0363_003:0325a12": "端嚴如黃金山。又聞十方世界諸佛如來，稱",
    "T12n0363_003:0325a13": "揚讚歎無量壽佛種種功德。阿難白言：「彼佛",
    "T12n0363_003:0325a14": "淨剎得未曾有，我亦願樂生於彼土。」世尊告",
    "T12n0363_003:0325a15": "言：「其中生者菩薩摩訶薩，已曾親近無量諸",
    "T12n0363_003:0325a16": "佛植眾德本。汝欲生彼，應當一心歸依瞻仰。」",
    "T12n0363_003:0325a17": "作是語時，無量壽佛於手掌中，放無量光照",
    "T12n0363_003:0325a18": "于東方百千俱胝那由他佛剎。於此世界，所",
    "T12n0363_003:0325a19": "有黑山、雪山、金山、寶山、目真隣陀山、摩訶",
    "T12n0363_003:0325a20": "目真隣陀山、須彌山、鐵圍山、大鐵圍山，大",
    "T12n0363_003:0325a21": "海、江河、叢林、樹木，及天人宮殿，一切境界無",
    "T12n0363_003:0325a22": "不照見，譬如日出明照世間，亦復如是。爾時",
    "T12n0363_003:0325a23": "會中，苾芻、苾芻尼、優婆塞、優婆夷、天、龍、藥叉、",
    "T12n0363_003:0325a24": "乾闥婆、阿修羅、迦樓羅、緊那羅、摩睺羅伽、人非",
    "T12n0363_003:0325a25": "人等，皆見極樂世界種種莊嚴，及見無量壽",
    "T12n0363_003:0325a26": "如來，聲聞、菩薩圍繞恭敬，譬如須彌山王出",
    "T12n0363_003:0325a27": "于大海。爾時，極樂世界，過於西方百千俱胝",
    "T12n0363_003:0325a28": "那由他國，以佛威力如對目前。又見彼土清",
    "T12n0363_003:0325a29": "淨平正，譬如海面無有丘陵、山嶮、草木、雜穢，",
    "T12n0363_003:0325b01": "唯是眾寶莊嚴，聖賢共住。",
    "T12n0363_003:0325b02": "「復次，阿難！又彼無量壽佛，與諸菩薩、聲聞之",
    "T12n0363_003:0325b03": "眾，亦皆得見我身及娑婆世界菩薩、聲聞，人",
    "T12n0363_003:0325b04": "天之眾。」",
    "T12n0363_003:0325b05": "爾時，世尊告慈氏菩薩言：「汝見極樂世界功",
    "T12n0363_003:0325b06": "德莊嚴，宮殿、樓閣、園林、臺觀、流泉、浴池不？慈",
    "T12n0363_003:0325b07": "氏！汝見欲界諸天，上至色究竟天，雨種種香",
    "T12n0363_003:0325b08": "花遍滿佛剎，作莊嚴不？汝見菩薩、聲聞淨行",
    "T12n0363_003:0325b09": "之眾，而作佛聲演說妙法，一切佛剎皆得聞",
    "T12n0363_003:0325b10": "聲，獲利樂不？汝見百千俱胝眾生，游處虛",
    "T12n0363_003:0325b11": "空宮殿隨身不？」慈氏菩薩白佛言：「世尊！如",
    "T12n0363_003:0325b12": "佛所說一一皆見。」慈氏白言：「云何此界一類",
    "T12n0363_003:0325b13": "眾生，雖亦修善而不求生？」佛告慈氏：「此等",
    "T12n0363_003:0325b14": "眾生，智慧微淺，分別西方不及天界，是以非",
    "T12n0363_003:0325b15": "樂不求生彼。」慈氏白言：「此等眾生虛妄分別，",
    "T12n0363_003:0325b16": "不求佛剎何免輪迴？」佛言：「慈氏！極樂國中有",
    "T12n0363_003:0325b17": "胎生不？」慈氏白言：「不也！世尊！其中生者，譬",
    "T12n0363_003:0325b18": "如欲界諸天，居五百由旬宮殿，自在遊戲，何",
    "T12n0363_003:0325b19": "有胎生？世尊！此界眾生，何因何緣而處胎",
    "T12n0363_003:0325b20": "生？」佛言：「慈氏！此等眾生，所種善根不能離",
    "T12n0363_003:0325b21": "相，不求佛慧妄生分別。深著世樂人間福報，",
    "T12n0363_003:0325b22": "是故胎生。若有眾生，以無相智慧植眾德本，",
    "T12n0363_003:0325b23": "身心清淨遠離分別，求生淨剎趣佛菩提。是",
    "T12n0363_003:0325b24": "人命終，剎那之間於佛淨土坐寶蓮花身相",
    "T12n0363_003:0325b25": "具足。何有胎生？慈氏！汝見愚癡之人，不種善",
    "T12n0363_003:0325b26": "根，但以世智聰辯，妄生分別增益邪心，云何",
    "T12n0363_003:0325b27": "出離生死大難？復有眾生，雖種善根供養三",
    "T12n0363_003:0325b28": "寶作大福田，取相分別情執深重，求出輪迴",
    "T12n0363_003:0325b29": "終不能得。」佛告慈氏：「譬如受灌頂位剎帝利",
    "T12n0363_003:0325c01": "王，置一大獄，於其獄內，安置殿堂、樓閣、鉤",
    "T12n0363_003:0325c02": "欄、窓牖、床榻座具，皆以珍寶嚴飾；所須衣服、",
    "T12n0363_003:0325c03": "飲食無不豐足。爾時灌頂王，驅逐太子禁閉",
    "T12n0363_003:0325c04": "獄中，復與錢財、珍寶、羅紈、匹帛，恣意受用。」",
    "T12n0363_003:0325c05": "佛告慈氏：「於意云何？彼太子得快樂不？」慈",
    "T12n0363_003:0325c06": "氏白言：「不也！世尊！彼中雖有堂殿、樓閣、飲食、",
    "T12n0363_003:0325c07": "衣服、錢帛、金寶隨意受用，身閉牢獄心不自",
    "T12n0363_003:0325c08": "在，唯求出離。」佛告慈氏：「若灌頂王不捨其",
    "T12n0363_003:0325c09": "過，彼諸大臣、長者、居士等，可令太子免禁獄",
    "T12n0363_003:0325c10": "不？」慈氏白言：「王既不捨，云何得出？」佛言：「如",
    "T12n0363_003:0325c11": "是，如是！彼諸眾生，雖復修福供養三寶，虛",
    "T12n0363_003:0325c12": "妄分別求人天果。得報之時，所居器界、宮殿、",
    "T12n0363_003:0325c13": "樓閣，衣服、臥具、飲食、湯藥，一切所須悉皆豐",
    "T12n0363_003:0325c14": "足，而未能出三界獄中，常處輪迴而不自在。",
    "T12n0363_003:0325c15": "假使父母、妻子、男、女眷屬欲相救免，終不能",
    "T12n0363_003:0325c16": "出邪見業王無能捨離。若諸眾生斷妄分",
    "T12n0363_003:0325c17": "別，植諸善本無相、無著，當生佛剎永得解脫。」",
    "T12n0363_003:0325c18": "慈氏菩薩白佛言：「世尊！今此娑婆世界及諸",
    "T12n0363_003:0325c19": "佛剎，有幾多菩薩摩訶薩，得生極樂世界，",
    "T12n0363_003:0325c20": "見無量壽佛，成就阿耨多羅三藐三菩提？」",
    "T12n0363_003:0325c21": "佛言：「慈氏！我此娑婆世界，有七十二俱胝那",
    "T12n0363_003:0325c22": "由他菩薩摩訶薩，已曾供養無量諸佛植眾",
    "T12n0363_003:0325c23": "德本，當生彼國親近供養無量壽佛，成就阿",
    "T12n0363_003:0325c24": "耨多羅三藐三菩提。",
    "T12n0363_003:0325c25": "「復次，阿難！難忍佛剎，有十八俱胝那由他菩",
    "T12n0363_003:0325c26": "薩摩訶薩，生彼國土。寶藏佛剎，有九十俱",
    "T12n0363_003:0325c27": "胝那由他菩薩摩訶薩，生彼國土。火光佛剎，",
    "T12n0363_003:0325c28": "有二十二俱胝那由他菩薩摩訶薩，生彼國",
    "T12n0363_003:0325c29": "土。無量光佛剎，有二十五俱胝那由他菩薩",
    "T12n0363_003:0326a01": "摩訶薩，生彼國土。世燈佛剎，有六十俱胝",
    "T12n0363_003:0326a02": "那由他菩薩摩訶薩，生彼國土。龍樹佛剎，有",
    "T12n0363_003:0326a03": "一千四百菩薩摩訶薩，生彼國土。無垢光佛",
    "T12n0363_003:0326a04": "剎，有二十五俱胝那由他菩薩摩訶薩，生彼",
    "T12n0363_003:0326a05": "國土。師子佛剎，有一千八百菩薩摩訶薩，生",
    "T12n0363_003:0326a06": "彼國土。吉祥峯佛剎，有二千一百俱胝那由",
    "T12n0363_003:0326a07": "他菩薩摩訶薩，生彼國土。仁王佛剎，有一千",
    "T12n0363_003:0326a08": "俱胝那由他菩薩摩訶薩，生彼國土。花幢佛",
    "T12n0363_003:0326a09": "剎，有一俱胝菩薩摩訶薩，生彼國土。光明王",
    "T12n0363_003:0326a10": "佛剎，有十二俱胝菩薩摩訶薩，生彼國土。得",
    "T12n0363_003:0326a11": "無畏佛剎，有六十九俱胝那由他菩薩摩訶",
    "T12n0363_003:0326a12": "薩，生彼國土。悉皆親近供養無量壽佛，不久",
    "T12n0363_003:0326a13": "當成阿耨多羅三藐三菩提。」佛言：「慈氏！如是",
    "T12n0363_003:0326a14": "功德莊嚴極樂國土，滿彼算數無量之劫，說",
    "T12n0363_003:0326a15": "不能盡。若有善男子、善女人，得聞無量壽佛",
    "T12n0363_003:0326a16": "名號，發一念信心，歸依瞻禮。當知此人非是",
    "T12n0363_003:0326a17": "小乘，於我法中得名第一弟子。」",
    "T12n0363_003:0326a18": "佛告慈氏：「若有苾芻、苾芻尼、優婆塞、優婆夷、",
    "T12n0363_003:0326a19": "天、龍、藥叉、乾闥婆、阿修羅、迦樓羅、緊那羅、摩睺",
    "T12n0363_003:0326a20": "羅伽、人非人等，於此經典書寫、供養、受持、讀",
    "T12n0363_003:0326a21": "誦、為他演說，乃至於一晝夜，思惟彼剎及",
    "T12n0363_003:0326a22": "佛身功德，此人命終速得生彼，成就阿耨多",
    "T12n0363_003:0326a23": "羅三藐三菩提。",
    "T12n0363_003:0326a24": "「復次，慈氏！今此經典甚深微妙，廣利眾生。若",
    "T12n0363_003:0326a25": "有眾生，於此正法受持、讀誦、書寫、供養。彼人",
    "T12n0363_003:0326a26": "臨終，假使三千大千世界滿中大火，亦能超",
    "T12n0363_003:0326a27": "過生彼國土。是人已曾值過去佛受菩提記，",
    "T12n0363_003:0326a28": "一切如來同所稱讚，無上菩提隨意成就。」佛",
    "T12n0363_003:0326a29": "言：「慈氏！佛世難值，正法難聞，如來所行亦應",
    "T12n0363_003:0326b01": "隨行。於此經典作大守護，為諸有情長夜利",
    "T12n0363_003:0326b02": "益，莫令眾生墮在五趣莊嚴獄中；令諸有情",
    "T12n0363_003:0326b03": "種修福善，求生淨剎。」爾時世尊而說頌曰：",
    "T12n0363_003:0326b04": "「若不往昔修福慧，　　於此正法不能聞；",
    "T12n0363_003:0326b05": "已曾供養諸如來，　　是故汝等聞斯義。",
    "T12n0363_003:0326b06": "聞已受持及書寫，　　讀誦、讚演并供養，",
    "T12n0363_003:0326b07": "如是一心求淨方，　　決定往生極樂國。",
    "T12n0363_003:0326b08": "假使大火滿三千，　　及彼莊嚴諸牢獄；",
    "T12n0363_003:0326b09": "如是諸難悉能超，　　皆是如來威德力。",
    "T12n0363_003:0326b10": "彼佛利樂諸功德，　　唯佛與佛乃能知；",
    "T12n0363_003:0326b11": "聲聞、緣覺滿世間，　　盡其神力莫能測。",
    "T12n0363_003:0326b12": "假使長壽諸有情，　　命住無數俱胝劫，",
    "T12n0363_003:0326b13": "稱讚如來功德身，　　盡其形壽讚無盡。",
    "T12n0363_003:0326b14": "大聖法王所說法，　　利益一切諸群生；",
    "T12n0363_003:0326b15": "若有受持恭敬者，　　佛說此人真善友。」",
    "T12n0363_003:0326b16": "爾時，世尊說此法時，有十二俱胝那由他人，",
    "T12n0363_003:0326b17": "遠塵離垢得法眼淨。八百苾芻，漏盡意解心",
    "T12n0363_003:0326b18": "得解脫。天人眾中，有二十二俱胝那由他人，",
    "T12n0363_003:0326b19": "證阿那含果。復有二十五俱胝人，得法忍不",
    "T12n0363_003:0326b20": "退。復有四十俱胝百千那由他人，發阿耨多",
    "T12n0363_003:0326b21": "羅三藐三菩提心，種諸善根，皆願往生極樂",
    "T12n0363_003:0326b22": "世界，見無量壽佛。復有十方佛剎，若現在生",
    "T12n0363_003:0326b23": "及未來生，見無量壽佛者，各有八萬俱胝那",
    "T12n0363_003:0326b24": "由他人，得然燈佛記，名妙音如來，當得阿耨",
    "T12n0363_003:0326b25": "多羅三藐三菩提。彼諸有情，皆是無量壽佛",
    "T12n0363_003:0326b26": "宿願因緣，俱得往生極樂世界。佛說是語時，",
    "T12n0363_003:0326b27": "三千大千世界六種震動，雨諸香花積至于",
    "T12n0363_003:0326b28": "膝。復有諸天於虛空中，作妙音樂出隨喜聲；",
    "T12n0363_003:0326b29": "乃至色界諸天，悉皆得聞歎未曾有。爾時，尊",
    "T12n0363_003:0326c01": "者阿難及慈氏菩薩等，并天龍八部一切大",
    "T12n0363_003:0326c02": "眾，聞佛所說，皆大歡喜，信受奉行。",
    "T12n0363_003:0326c03": "佛說大乘無量壽莊嚴經卷下"
}