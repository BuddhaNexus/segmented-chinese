{
    "X83n1578_022:0638a05": "指月錄卷之二十二",
    "X83n1578_022:0638a07": "六祖下第九世",
    "X83n1578_022:0638a08": "▲汝州首山省念禪師萊州狄氏子。受業於本郡南",
    "X83n1578_022:0638a09": "禪寺。纔具尸羅。徧遊叢席。常密誦法華經。眾目為念",
    "X83n1578_022:0638a10": "法華也。晚於風穴會中。充知客。一日侍立次。穴乃垂",
    "X83n1578_022:0638a11": "涕告之曰。不幸臨濟之道。至吾將墜於地矣。師曰。觀",
    "X83n1578_022:0638a12": "此一眾。豈無人耶。穴曰。聰明者多。見性者少。師曰。如",
    "X83n1578_022:0638a13": "某者如何。穴曰。吾雖望子之久。猶恐躭著此經。不能",
    "X83n1578_022:0638a14": "放下。師曰。此亦可事。願聞其要。穴遂上堂。舉世尊以",
    "X83n1578_022:0638a15": "智蓮目。顧視大眾。乃曰。正當恁麼時。且道說個甚麼。",
    "X83n1578_022:0638a16": "若道不說而說。又是埋沒先聖。且道說個甚麼。師乃",
    "X83n1578_022:0638a17": "拂袖下去。穴擲下拄杖歸方丈。侍者隨後請益曰。念",
    "X83n1578_022:0638a18": "法華因甚不祇對和尚。穴曰。念法華會也。次日師與",
    "X83n1578_022:0638a19": "真園頭。同上問訊次。穴問真曰。作麼生是世尊不說",
    "X83n1578_022:0638a20": "說。真曰。鵓鳩樹頭鳴。穴曰。汝作許多癡福作麼。何不",
    "X83n1578_022:0638a21": "體究言句。又問師曰。汝作麼生。師曰。動容揚古路。不",
    "X83n1578_022:0638a22": "墮悄然機。穴謂真曰。汝何不看念法華下語。",
    "X83n1578_022:0638a23": "徑上杲云。我當時若見這老漢恁麼道。深掘一坑",
    "X83n1578_022:0638a24": "一時埋却。更牽牛在上蹋過。却須放真公出一頭",
    "X83n1578_022:0638b01": "始得。山僧恁麼道。且不是抑強扶弱。亦不是杜撰",
    "X83n1578_022:0638b02": "差排。你若識得鵓鳩樹頭鳴。意在麻畬裏。便識得",
    "X83n1578_022:0638b03": "動容揚古路。不墮悄然機。遮兩轉語。畢竟是一耶。",
    "X83n1578_022:0638b04": "是二耶。若道是一。為甚麼風穴只肯念法華。不肯",
    "X83n1578_022:0638b05": "真園頭。若道是二。爭奈落霞與孤鶩齊飛。秋水共",
    "X83n1578_022:0638b06": "長天一色。參。",
    "X83n1578_022:0638b07": "又一日穴陞座。顧視大眾。師便下去。穴即歸方丈",
    "X83n1578_022:0638b08": "　白兆楚和尚。至汝州宣化。風穴令師往傳語。纔相見。",
    "X83n1578_022:0638b09": "提起坐具便問。展即是。不展即是。兆曰。自家看取。師",
    "X83n1578_022:0638b10": "便喝。兆曰。我曾親近知識來。未甞輒敢恁麼造次。師",
    "X83n1578_022:0638b11": "曰。草賊大敗。兆曰。來日若見風穴和尚。待一一舉似。",
    "X83n1578_022:0638b12": "師曰。一任一任。不得忘却。師乃先回。舉似風穴。穴曰。",
    "X83n1578_022:0638b13": "今日又被你收下一員草賊。師曰。好手不張名。兆次",
    "X83n1578_022:0638b14": "日纔到相見。便舉前話。穴曰。非但昨日。今日和贓捉",
    "X83n1578_022:0638b15": "敗。師於是名振四方。學者望風而靡。開法首山　問",
    "X83n1578_022:0638b16": "僧。不從人薦得底事。試道看。僧便喝。師曰。好好相借",
    "X83n1578_022:0638b17": "問。惡發作麼。僧又喝。師曰。今日放過即不可。僧擬議",
    "X83n1578_022:0638b18": "師喝之　問僧。近離何處。曰襄州。師曰。夏在何處。曰",
    "X83n1578_022:0638b19": "洞山。師曰。還我洞山鼻孔來。曰不會。師曰。却是老僧",
    "X83n1578_022:0638b20": "罪過　問。有一人蕩盡來時。師還接否。師曰。蕩盡即",
    "X83n1578_022:0638b21": "置。那一人是誰。曰風高月冷。師曰。僧堂內幾人坐臥。",
    "X83n1578_022:0638b22": "僧無對。師曰。賺殺老僧　問。如何是梵音相。師曰。驢",
    "X83n1578_022:0638b23": "鳴犬吠。乃曰。要得親切。第一莫將問來問。還會麼。問",
    "X83n1578_022:0638b24": "在答處。答在問處。汝若將問來問。老僧在汝脚底。汝",
    "X83n1578_022:0638c01": "若擬議。即沒交涉。時有僧出禮拜。師便打。僧便問。挂",
    "X83n1578_022:0638c02": "錫幽巖時如何。師曰錯。僧曰錯。師又打。",
    "X83n1578_022:0638c03": "僧寶傳。見風穴章。前已錄入。而會元列此於師章",
    "X83n1578_022:0638c04": "中。乃首尾語亦異。此必師因僧問答。而引風穴語",
    "X83n1578_022:0638c05": "發明耳。遂復錄于此。",
    "X83n1578_022:0638c06": "問。如何是佛。師曰。新婦騎驢阿家牽。曰未審此語甚",
    "X83n1578_022:0638c07": "麼句中收。師曰。三玄收不得。四句豈能該。曰此意如",
    "X83n1578_022:0638c08": "何。師曰。天長地久。日月齊明。",
    "X83n1578_022:0638c09": "又僧問。新婦騎驢阿家牽。意旨如何。師曰。百歲翁",
    "X83n1578_022:0638c10": "翁失却父。曰百歲翁翁豈有父耶。師曰。汝會也。又",
    "X83n1578_022:0638c11": "曰。此是獨坐無尊卑。從上無一法與人。",
    "X83n1578_022:0638c12": "問。學人乍入叢林。乞師指示。師曰。闍黎在老僧會裏",
    "X83n1578_022:0638c13": "多少時。曰已經冬夏。師曰。莫錯舉似人。乃曰。若論此",
    "X83n1578_022:0638c14": "事。實不挂一元字脚。便下座　問。仗鏌鋣劍擬取師",
    "X83n1578_022:0638c15": "頭時如何。師噓一聲。僧曰。苦痛深。師便打　問僧。近",
    "X83n1578_022:0638c16": "離何處。曰廣慧。師曰。穿雲不渡水。渡水不穿雲。離此",
    "X83n1578_022:0638c17": "二途速道。曰昨夜宿長橋。師曰。與麼則合喫首山棒",
    "X83n1578_022:0638c18": "也。曰尚未參堂。師曰。兩重公案。曰恰是。師曰。耶耶",
    "X83n1578_022:0638c19": "　夜有僧入室。師曰誰。僧不對。師曰。識得汝也。僧笑。師",
    "X83n1578_022:0638c20": "曰。更莫是別人麼。因作偈曰。輕輕踏地恐人知。語笑",
    "X83n1578_022:0638c21": "分明更莫疑。智者只今猛提取。莫待天明失却雞",
    "X83n1578_022:0638c22": "　師問僧。近離甚處。僧曰襄州。師云。路上曾逢達磨也",
    "X83n1578_022:0638c23": "無。僧近前不審師云。這個是驢前馬後底。僧云。和尚",
    "X83n1578_022:0638c24": "又如何。師曰。非公境界。且坐喫茶。僧纔坐。師又問。在",
    "X83n1578_022:0639a01": "甚麼處過夏。僧云石門。師云。水牯牛安樂麼僧云。及",
    "X83n1578_022:0639a02": "時水草。師曰。為甚麼傷人苗稼。僧云。對和尚不敢造",
    "X83n1578_022:0639a03": "次。師云。放過即不可。便打　示眾曰。佛法無多子。只",
    "X83n1578_022:0639a04": "是汝輩自信不及。若能自信。千聖出頭來。無奈汝何",
    "X83n1578_022:0639a05": "何故如此。為向汝面前。無開口處。祇為汝自信不及。",
    "X83n1578_022:0639a06": "向外馳求。所以到這裏。假如便是釋迦佛。也與汝三",
    "X83n1578_022:0639a07": "十棒。然雖如是。初機後學。憑個什麼道理。且問汝輩。",
    "X83n1578_022:0639a08": "還得與麼也未。良久曰。若得與麼。方名無事　示眾。",
    "X83n1578_022:0639a09": "諸上座。不得盲喝亂喝。者裏尋常向你道。賓則始終",
    "X83n1578_022:0639a10": "賓。主則始終主。賓無二賓。主無二主。若有二賓二主。",
    "X83n1578_022:0639a11": "即是兩個瞎漢。所以我若立時。你須坐。我若坐時。你",
    "X83n1578_022:0639a12": "須立。坐則共你坐。立則共你立。雖然如是。到這裏急",
    "X83n1578_022:0639a13": "著眼始得。若是眼孔定動。即千里萬里。何故如此。如",
    "X83n1578_022:0639a14": "隔窓看馬騎相似。擬議即沒交涉。諸上座。既然於此",
    "X83n1578_022:0639a15": "留心。直須子細。不要掠虗好。他日異時。賺著你在。諸",
    "X83n1578_022:0639a16": "人。若也有事近前。無事珍重　師示眾曰。識得拄杖",
    "X83n1578_022:0639a17": "子行脚事畢。",
    "X83n1578_022:0639a18": "三角云。識得拄杖子。入地獄如箭　妙峯善。舉師",
    "X83n1578_022:0639a19": "語畢。著語云。錯。又舉三角語畢。亦著語云。錯。老僧",
    "X83n1578_022:0639a20": "則不然。識得拄杖子錯。頌云。妙峯三個錯。不是無",
    "X83n1578_022:0639a21": "病藥。龐公賣笊籬。清平道木杓。",
    "X83n1578_022:0639a22": "甞作綱宗偈曰。咄哉拙郎君(汾陽注曰。素潔條然)巧妙無人識。",
    "X83n1578_022:0639a23": "(運機非耳目)打破鳳林關。(蕩盡玲瓏性)著靴水上立。(塵泥自異)咄哉",
    "X83n1578_022:0639a24": "巧女兒。(汾陽曰。妙智理圓融)攛梭不解織。(無間功不立)看他鬬雞人。",
    "X83n1578_022:0639b01": "(旁觀審騰距。爭功不自傷)水牛也不識。(全力能負不露頭角)背陰山子向陽",
    "X83n1578_022:0639b02": "多。(葉縣省云。迥無背面)南來北往意如何。(不墮有無邊)若人問我西",
    "X83n1578_022:0639b03": "來意。(從來無間斷)東海東面有新羅(大地不奈何。或作示眾三首)　淳",
    "X83n1578_022:0639b04": "化三年十二月四日午時。上堂說偈曰。今年六十七。",
    "X83n1578_022:0639b05": "老病隨緣且遣日。今年記却來年事。來年記著今朝",
    "X83n1578_022:0639b06": "日。至四年月日。無爽前記。上堂辭眾。仍說偈曰。諸子",
    "X83n1578_022:0639b07": "謾波波。過却幾恒河。觀音指彌勒。文殊不奈何。良久",
    "X83n1578_022:0639b08": "曰。白銀世界金色身。情與無情共一真。明暗盡時都",
    "X83n1578_022:0639b09": "不照。日輪午後示全身。日午後泊然而化。闍維得五",
    "X83n1578_022:0639b10": "色舍利。塔于首山。",
    "X83n1578_022:0639b11": "語錄。有小參示眾云。老僧擬欲歸鄉。什麼人隨得",
    "X83n1578_022:0639b12": "去。時有僧問。未審和尚什麼時去。師云。待有伴即",
    "X83n1578_022:0639b13": "向汝道。僧云。無伴底事作麼生。師云。盡日不逢人。",
    "X83n1578_022:0639b14": "明明不知處。僧云。忽遇一人又作麼生。師云。迷子",
    "X83n1578_022:0639b15": "不歸家。失却來時路。僧云。請師指個歸鄉路。師云。",
    "X83n1578_022:0639b16": "枯木藏龍。不存依倚。僧云。和尚什麼時節却回。師",
    "X83n1578_022:0639b17": "云。一去不知音。六國無消息。僧云。正當歸鄉底事",
    "X83n1578_022:0639b18": "又作麼生。師云。獨唱胡家曲。無人和得齊。僧云。忽",
    "X83n1578_022:0639b19": "遇知音在時如何。師云。山上石人齊拍掌。溪邊野",
    "X83n1578_022:0639b20": "老笑呵呵。僧云。歸鄉回來底事又作麼生。師云。八",
    "X83n1578_022:0639b21": "國奉朝衣。四相無遷改。僧云。未審居何位次。師云。",
    "X83n1578_022:0639b22": "文殊不坐金臺殿。自有逍遙竹拂枝。此應是師臨",
    "X83n1578_022:0639b23": "化問答。因附錄。",
    "X83n1578_022:0639b24": "▲廣慧真禪師(即真園頭)風穴問。會昌沙汰時。護法善神",
    "X83n1578_022:0639c01": "向什麼處去。師曰。常在闤闠中。要且無人見。穴曰。你",
    "X83n1578_022:0639c02": "徹也。",
    "X83n1578_022:0639c03": "妙喜云。汝道風穴自徹也未。",
    "X83n1578_022:0639c04": "▲黑水和尚參黃龍問。雪覆蘆花時如何。龍曰猛烈。",
    "X83n1578_022:0639c05": "師曰。不猛烈。龍又曰猛烈。師又曰不猛烈。龍便打。師",
    "X83n1578_022:0639c06": "於此有省。便禮拜。",
    "X83n1578_022:0639c07": "▲棗樹第二世和尚問僧。近離甚處。曰漢國。師曰。漢",
    "X83n1578_022:0639c08": "國天子還重佛法也無。曰苦哉。賴值問著某甲。問著",
    "X83n1578_022:0639c09": "別人則禍生師曰。作甚麼。曰人尚不見。有何佛法可",
    "X83n1578_022:0639c10": "重。師曰。闍黎受戒來多少時。曰二十夏。師曰。大好不",
    "X83n1578_022:0639c11": "見有人。便打。",
    "X83n1578_022:0639c12": "▲呂巖真人字洞賓。京川人也。唐末三舉不第。偶於",
    "X83n1578_022:0639c13": "長安酒肆。遇鍾離權。授以延命術。自爾人莫之究。甞",
    "X83n1578_022:0639c14": "遊廬山歸宗。書鐘樓壁曰。一日清閒自在身。六神和",
    "X83n1578_022:0639c15": "合報平安。丹田有寶休尋道。對境無心莫問禪。未幾",
    "X83n1578_022:0639c16": "道經黃龍山。覩紫雲成盖。疑有異人。乃入謁。值龍擊",
    "X83n1578_022:0639c17": "鼓陞堂。龍見。意必呂公也。欲誘而進。厲聲曰。座旁有",
    "X83n1578_022:0639c18": "竊法者。呂毅然出問。一粒粟中藏世界。半升鐺內煑",
    "X83n1578_022:0639c19": "山川。且道此意如何。龍指曰。這守屍鬼。呂曰。爭奈囊",
    "X83n1578_022:0639c20": "有長生不死藥。龍曰。饒經八萬劫。終是落空亡。呂薄",
    "X83n1578_022:0639c21": "訝。飛劍脅之。劍不能入。遂再拜求指歸。龍詰曰。半升",
    "X83n1578_022:0639c22": "鐺內煑山川即不問。如何是一粒粟中藏世界。呂於",
    "X83n1578_022:0639c23": "言下頓契。作偈曰。棄却瓢囊摵碎琴。如今不戀汞中",
    "X83n1578_022:0639c24": "金。自從一見黃龍後。始覺從前錯用心。龍囑令加護。",
    "X83n1578_022:0640a01": "▲襄州清溪山供進禪師在地藏時。居第一座。一日",
    "X83n1578_022:0640a02": "地藏上堂。二僧出禮拜。藏曰俱錯。二僧無語。下堂請",
    "X83n1578_022:0640a03": "益修山主。修曰。汝自巍巍堂堂。却禮拜擬問他人。豈",
    "X83n1578_022:0640a04": "不是錯。師聞之不肯。修乃問。未審上座又作麼生。師",
    "X83n1578_022:0640a05": "曰。汝自迷暗。焉可為人。修憤然上方丈請益。藏指廊",
    "X83n1578_022:0640a06": "下曰。典座入庫頭去也。修乃省過。又一日師問修山",
    "X83n1578_022:0640a07": "主曰。明知生是不生之理。為甚麼為生死之所流。修",
    "X83n1578_022:0640a08": "曰。筍畢竟成竹去。如今作篾使還得麼。師曰。汝向後",
    "X83n1578_022:0640a09": "自悟去在。修曰。某所見止如此。上座意旨又如何。師",
    "X83n1578_022:0640a10": "指曰。這個是監院房。那個是典座房。修即禮謝　師",
    "X83n1578_022:0640a11": "經行次。眾僧隨從。乃謂眾曰。古人有甚麼言句。大家",
    "X83n1578_022:0640a12": "商量。時有從漪上座。出眾擬問次。師曰。這沒毛驢。漪",
    "X83n1578_022:0640a13": "渙然省悟(漪即參西院明者)。",
    "X83n1578_022:0640a14": "▲昇州清凉院休復悟空禪師北海王氏子。幼出家。",
    "X83n1578_022:0640a15": "十九納戒。甞自謂曰。苟尚能詮。則為滯筏。將趣凝寂。",
    "X83n1578_022:0640a16": "復患墮空。既進退莫決。捨二何之。乃參尋宗匠。依地",
    "X83n1578_022:0640a17": "藏。經年不契。直得成病。入涅槃堂。一夜藏去看。乃問。",
    "X83n1578_022:0640a18": "復上座安樂麼。師曰。某甲為和尚因緣背。藏指燈籠",
    "X83n1578_022:0640a19": "曰。見麼。師曰見。藏曰。祇這個也不背。師於言下有省。",
    "X83n1578_022:0640a20": "後修山主問訊地藏。乃曰。某甲百劫千生。曾與和尚",
    "X83n1578_022:0640a21": "違背來。此者又值和尚不安。藏遂竪起拄杖曰。祇這",
    "X83n1578_022:0640a22": "個也不背。師忽然契悟。",
    "X83n1578_022:0640a23": "▲撫州龍濟紹修禪師別與法眼。同參地藏。所得謂",
    "X83n1578_022:0640a24": "已臻極。暨同辭至建陽。途中譚次。眼忽問。古人道。萬",
    "X83n1578_022:0640b01": "象之中獨露身。是撥萬象。不撥萬象。師曰不撥。眼曰。",
    "X83n1578_022:0640b02": "說甚麼撥不撥。師懵然不知。却回地藏。藏問。子去未",
    "X83n1578_022:0640b03": "久。何以却來。師曰。有事未決。豈憚跋涉山川。藏曰。汝",
    "X83n1578_022:0640b04": "跋涉許多山川。也還不惡。師未喻旨。乃問。古人道。萬",
    "X83n1578_022:0640b05": "象之中獨露身。意旨如何。藏曰。汝道古人撥萬象。不",
    "X83n1578_022:0640b06": "撥萬象。師曰不撥。藏曰。兩個也。師駭然沈思。而却問。",
    "X83n1578_022:0640b07": "未審古人撥萬象。不撥萬象。藏曰。汝喚甚麼作萬象。",
    "X83n1578_022:0640b08": "師方省悟。再謁法眼。酬詰悉符。",
    "X83n1578_022:0640b09": "子方上座。自長慶來。謁法眼。眼舉長慶偈問曰。作",
    "X83n1578_022:0640b10": "麼生是萬象之中獨露身。子方舉拂子。眼曰。恁麼",
    "X83n1578_022:0640b11": "會又爭得。曰和尚尊意如何。眼曰。喚甚麼作萬象。",
    "X83n1578_022:0640b12": "曰古人不撥萬象。眼曰。萬象之中獨露身。說甚麼",
    "X83n1578_022:0640b13": "撥不撥。子方豁然　僧寶傳。子方問法眼曰。公久",
    "X83n1578_022:0640b14": "親長慶。乃嗣地藏。何意哉。眼曰。以不解長慶說萬",
    "X83n1578_022:0640b15": "象之中獨露身故。子方舉拂子示之。眼曰。撥萬象",
    "X83n1578_022:0640b16": "不撥萬象。方曰。不撥萬象。眼曰。獨露身[妳-女+口]。方曰。撥",
    "X83n1578_022:0640b17": "萬象。眼曰。萬象之中[妳-女+口]。子方於是悟旨。曰吾幾枉",
    "X83n1578_022:0640b18": "度此生。",
    "X83n1578_022:0640b19": "示眾。具足凡夫法。凡夫不知。具足聖人法。聖人不會。",
    "X83n1578_022:0640b20": "聖人若會。即是凡夫。凡夫若知。即是聖人。此語具一",
    "X83n1578_022:0640b21": "理二義。若人辨得。不妨於佛法中有個入處。若辨不",
    "X83n1578_022:0640b22": "得。莫道不疑好。",
    "X83n1578_022:0640b23": "妙喜曰。點石化為金玉易。勸人除却是非難。",
    "X83n1578_022:0640b24": "又云。是柱不見柱。非柱不見柱。是非已去了。是非裏",
    "X83n1578_022:0640c01": "薦取。",
    "X83n1578_022:0640c02": "妙喜咄云。又是從頭起。",
    "X83n1578_022:0640c03": "問。如何得出三界。師曰。是三界則一任出。曰不是三",
    "X83n1578_022:0640c04": "界又如何。師曰。甚麼處不是三界　問僧。甚處來。曰",
    "X83n1578_022:0640c05": "翠巖。師曰。翠巖有何言句示徒。曰尋常道。出門逢彌",
    "X83n1578_022:0640c06": "勒。入門見釋迦。師曰。與麼道又爭得。曰和尚又如何。",
    "X83n1578_022:0640c07": "師曰。出門逢阿誰。入門見甚麼。僧於言下有省。",
    "X83n1578_022:0640c08": "▲酒仙遇賢禪師姑蘇長洲林氏子。母夢吞大珠而",
    "X83n1578_022:0640c09": "孕。生多異祥。貌偉怪。口容雙拳。七歲甞沈大淵。而衣",
    "X83n1578_022:0640c10": "不潤。遂去家。師嘉禾永安可依。三十剃染圓具。往參",
    "X83n1578_022:0640c11": "龍華。發明心印。回居明覺院。惟事飲酒。醉則成歌頌。",
    "X83n1578_022:0640c12": "警道俗。因號酒仙。偈曰。綠水紅桃。花前街後。巷走百",
    "X83n1578_022:0640c13": "餘遭。張三也識我。李四也識我。識我不識我。兩個拳",
    "X83n1578_022:0640c14": "頭那個大。兩個之中一個大。曾把虗空一[翟*支]破。摩娑",
    "X83n1578_022:0640c15": "令教却恁麼。拈取須彌枕頭臥。楊子江頭浪最深。行",
    "X83n1578_022:0640c16": "人到此盡沈吟。他時若到無波處。還似有波時用心。",
    "X83n1578_022:0640c17": "金斝又聞泛。玉山還報頹。莫教更漏促。趁取月明回。",
    "X83n1578_022:0640c18": "貴買朱砂畫月。筭來枉用工夫。醉臥綠楊陰下。起來",
    "X83n1578_022:0640c19": "強說真如。泥人再三叮囑。莫教失却衣珠。一六二六",
    "X83n1578_022:0640c20": "其事已足。一九二九我要喫酒。長伸兩脚眠一[寤-吾+告](音忽)",
    "X83n1578_022:0640c21": "起來天地還依舊。門前綠樹無啼鳥。庭下蒼苔有落",
    "X83n1578_022:0640c22": "花。聊與東風論個事。十分春色屬誰家。秋至山寒。水",
    "X83n1578_022:0640c23": "冷春來。柳綠花紅。一點動隨。萬變江村。煙雨濛濛。有",
    "X83n1578_022:0640c24": "不有空不空。笊籬撈取西北風。生在閻浮世界。人情",
    "X83n1578_022:0641a01": "幾多愛惡。祇要喫些酒子。所以倒街臥路。死後却產",
    "X83n1578_022:0641a02": "娑婆。不願超生淨土。何以故。西方淨土且無酒酤。師",
    "X83n1578_022:0641a03": "於祥符二年上元凌晨。浴罷就室。合拳右舉左。張其",
    "X83n1578_022:0641a04": "口而化。",
    "X83n1578_022:0641a05": "▲鼎州梁山緣觀禪師會下有個園頭參得禪。眾中",
    "X83n1578_022:0641a06": "多有不信者。一日有僧去撩撥他。要其露個消息。乃",
    "X83n1578_022:0641a07": "問。園頭何不出問堂頭一兩則話結緣。園頭云。我除",
    "X83n1578_022:0641a08": "是不出問。若出。須教這老漢下禪牀立地在。及梁山",
    "X83n1578_022:0641a09": "上堂。果出問曰。家賊難防時如何。山曰。識得不為冤。",
    "X83n1578_022:0641a10": "曰識得後如何。山云。貶向無生國裏。曰莫是他安身",
    "X83n1578_022:0641a11": "立命處也無。山云。死水不藏龍。曰如何不活水裏龍。",
    "X83n1578_022:0641a12": "山云。興波不作浪。曰忽然傾湫倒嶽時如何。梁山果",
    "X83n1578_022:0641a13": "然從法座上走下把住云。闍黎莫教濕著老僧袈裟",
    "X83n1578_022:0641a14": "角。",
    "X83n1578_022:0641a15": "徑山杲云。須知悟底人。與悟底人相見。自然縱奪",
    "X83n1578_022:0641a16": "可觀　黃龍清云。梁山老漢。洞達機宜。堪稱作者",
    "X83n1578_022:0641a17": "爭奈借便開門。展轉令人著賊。黃龍即不然。纔見",
    "X83n1578_022:0641a18": "伊問家賊難防時如何。便與一刀兩段。教伊永絕",
    "X83n1578_022:0641a19": "窺窬之地。然雖如是。忽有個衲僧出來。却指山僧",
    "X83n1578_022:0641a20": "云賊賊。又作麼生支遣。具眼者辨取。",
    "X83n1578_022:0641a21": "▲懷安軍雲頂德敷禪師成都帥請就衙陞座。有樂",
    "X83n1578_022:0641a22": "營將。出禮拜起。回顧下馬臺曰。一口吸盡西江水即",
    "X83n1578_022:0641a23": "不問。請師吞却堦前下馬臺。師展兩手唱曰。細抹將",
    "X83n1578_022:0641a24": "來。營將猛省。",
    "X83n1578_022:0641b01": "▲隨州智門光祚禪師僧問。一切智智清淨。還有地",
    "X83n1578_022:0641b02": "獄也無。師曰。閻羅王是鬼做　上堂。一法若有。毗盧",
    "X83n1578_022:0641b03": "墮在凡夫。萬法若無。普賢失其境界。正當恁麼時。文",
    "X83n1578_022:0641b04": "殊向甚麼處出頭。若也出頭不得。金毛師子腰折。幸",
    "X83n1578_022:0641b05": "好一盤飯。莫待糝薑椒　上堂。山僧記得在母胎中。",
    "X83n1578_022:0641b06": "有一則語。今日舉似大眾。諸人不得作道理商量。還",
    "X83n1578_022:0641b07": "有人商量得麼。若商量不得。三十年後不得錯舉",
    "X83n1578_022:0641b08": "　上堂。赫日裏我人。雲霧裏慈悲。霜雪裏假褐。雹子裏",
    "X83n1578_022:0641b09": "藏身。還藏身得麼。若藏不得。却被雹子打破髑髏",
    "X83n1578_022:0641b10": "　示眾。數日好雨。且道雨從甚處來。若道從天降。那個",
    "X83n1578_022:0641b11": "是天。若道從地出。喚甚麼作地。若更不會。所以古人",
    "X83n1578_022:0641b12": "道。天地之前徑。時人莫強移。個中生解會。眼上更安",
    "X83n1578_022:0641b13": "錐。",
    "X83n1578_022:0641b14": "▲韶州大歷和尚初參白雲。雲舉拳曰。我近來不恁",
    "X83n1578_022:0641b15": "麼也。師領旨。",
    "X83n1578_022:0641b16": "▲連州寶華和尚問僧。甚處來。曰大容來。師曰。大容",
    "X83n1578_022:0641b17": "近日作麼生。曰近來合得一甕醬。師喚沙彌。將一碗",
    "X83n1578_022:0641b18": "水來。與這僧照影　因有僧。問大容曰。天賜六銖披",
    "X83n1578_022:0641b19": "挂後。將何報答我皇恩。容曰。來披三事衲。歸挂六銖",
    "X83n1578_022:0641b20": "衣。師聞之乃曰。這老凍齈。作恁麼語話。容聞。令人傳",
    "X83n1578_022:0641b21": "語曰。何似奴緣不斷。師曰。比為拋磚。祇圖引玉。",
    "X83n1578_022:0641b22": "▲蘄州五祖師戒禪師湖州上方嶽禪師。少與雪竇",
    "X83n1578_022:0641b23": "顯公。結伴遊淮山。聞師住五祖喜勘驗。顯未欲前。嶽",
    "X83n1578_022:0641b24": "乃先往。徑造丈室。師曰。上人名甚麼。對曰。齊嶽。師曰。",
    "X83n1578_022:0641c01": "何似泰山。嶽無語。師即打趕。翌日復謁。師曰。汝作甚",
    "X83n1578_022:0641c02": "麼。嶽回首以手畵圓相呈之。師曰。是甚麼。嶽曰。老老",
    "X83n1578_022:0641c03": "大大胡餅也不識。師曰。趁罏竈熱。更搭一個。嶽擬議。",
    "X83n1578_022:0641c04": "師拽拄杖趕出門。及數日後。嶽再詣。乃提起坐具曰。",
    "X83n1578_022:0641c05": "展則大千沙界。不展則毫髮不存。為復展即是。不展",
    "X83n1578_022:0641c06": "即是。師遽下繩牀把住云。既是熟人。何須如此。嶽又",
    "X83n1578_022:0641c07": "無語。師又打出。以是觀五祖。真一代龍門矣。嶽三進",
    "X83n1578_022:0641c08": "而三遭點額。張無盡謂。雪竇雖機鋒頴脫。亦望崖而",
    "X83n1578_022:0641c09": "退。得非自全也耶。師暮年至大愚。倚拄杖談笑而化。",
    "X83n1578_022:0641c10": "▲荊南福昌惟善禪師問僧。近離甚麼處。對曰大別。",
    "X83n1578_022:0641c11": "曰在大別多少時。對曰三年。曰水牯使甚麼人做。對",
    "X83n1578_022:0641c12": "曰。不曾觸他一粒米。曰二時喫個甚麼。僧無語。師便",
    "X83n1578_022:0641c13": "打　有僧自號映達摩。纔入方丈。提坐具曰。展即徧",
    "X83n1578_022:0641c14": "周法界。不展即賓主不分。展即是。不展即是。師曰。汝",
    "X83n1578_022:0641c15": "平地喫交了也。映曰。明眼尊宿。果然有在。師便打。映",
    "X83n1578_022:0641c16": "曰。奪拄杖打倒和尚。莫言不道。師曰。棺木裏瞠眼漢。",
    "X83n1578_022:0641c17": "且坐喫茶。茶罷。映前白曰。適來容易觸忤和尚。師曰。",
    "X83n1578_022:0641c18": "兩重公案。罪不重科。便喝去之　問俗士。年多少。曰",
    "X83n1578_022:0641c19": "四十四。師曰。添一減一是多少。其人無對。師便打。乃",
    "X83n1578_022:0641c20": "自代云。適來猶記得　問超山主。汝名甚麼。對曰。與",
    "X83n1578_022:0641c21": "和尚同名。師曰。回互不回互。對曰。不回互。師便打",
    "X83n1578_022:0641c22": "　問僧。甚麼處來。對曰復州。曰什麼物與麼來。對曰。請",
    "X83n1578_022:0641c23": "和尚試辨看。曰禮拜著。僧曰喏。師曰。自領出去。三門",
    "X83n1578_022:0641c24": "外與汝三十棒　南禪師甞曰。我與翠巖悅。在福昌",
    "X83n1578_022:0642a01": "時。適病寒。服藥出汗。悅從禪侶徧借被。咸無焉。有紙",
    "X83n1578_022:0642a02": "衾者。皆以衰老。亦可數。悅太息曰。善公本色作家也。",
    "X83n1578_022:0642a03": "▲蓮花峰祥菴主甞示眾云。若是此事。最是急切。須",
    "X83n1578_022:0642a04": "是明取始得。若是明得。時中免被拘繫便得隨處安",
    "X83n1578_022:0642a05": "閒。亦不要將心捺伏。須是自然合他古轍去始得。纔",
    "X83n1578_022:0642a06": "到學處分劑。便須露布個道理。以為佛法。幾時得心",
    "X83n1578_022:0642a07": "地休歇去。上座却請與麼相委好　示寂日。拈拄杖",
    "X83n1578_022:0642a08": "示眾曰。古人到這裏。為甚麼不肯住。眾無對。師乃曰。",
    "X83n1578_022:0642a09": "為他途路不得力。復曰。畢竟如何。以杖橫肩曰。楖[木*栗]",
    "X83n1578_022:0642a10": "橫擔不顧人。直入千峰萬峰去。言畢而逝。",
    "X83n1578_022:0642a11": "圜悟舉至直入千峯萬峯去。著語云。也好與三十",
    "X83n1578_022:0642a12": "棒只為他擔板。腦後見腮。莫與往來。又云。諸人還",
    "X83n1578_022:0642a13": "裁辨得蓮花峰菴主麼。脚跟也未點地在。國初時",
    "X83n1578_022:0642a14": "在廬山蓮花峰卓菴。古人既得道之後。茅茨石室",
    "X83n1578_022:0642a15": "中。折脚鐺兒內。煑野菜根喫過日。且不求名利。放",
    "X83n1578_022:0642a16": "曠隨緣。垂一轉語。且要報佛祖恩。傳佛心印。纔見",
    "X83n1578_022:0642a17": "僧來。便拈拄杖云。古人到這裏。為甚麼不肯住。前",
    "X83n1578_022:0642a18": "後二十餘年。終無一人答得。只這一問。也有權有",
    "X83n1578_022:0642a19": "實。有照有用。若也知他圈[袖-由+貴]。不消一揑。你且道。因",
    "X83n1578_022:0642a20": "什麼二十年如此問。既是宗師所為。何故只守一",
    "X83n1578_022:0642a21": "橛。若向個裏見得。自然不向情塵上走。凡二十年",
    "X83n1578_022:0642a22": "中。有多少人。與他平展下語。呈見解。做盡伎倆。設",
    "X83n1578_022:0642a23": "有道得。也不到他極則處。況此事雖不在言句中。",
    "X83n1578_022:0642a24": "非言句即不能辨。不見道。道本無言。因言顯道。所",
    "X83n1578_022:0642b01": "以驗人端的處。下口便知音。古人垂一言半句亦",
    "X83n1578_022:0642b02": "無他。只要見你知有不知有。他見人不會。所以自",
    "X83n1578_022:0642b03": "代云。為他途路不得力。看他道。得自然契理契機。",
    "X83n1578_022:0642b04": "幾曾失却宗旨。古人云。承言須會宗。勿自立規矩。",
    "X83n1578_022:0642b05": "如今只管撞將去便了。得則得。爭奈顢頇儱侗若。",
    "X83n1578_022:0642b06": "到作家漢。將三要語。印空印泥印水驗他。便見方",
    "X83n1578_022:0642b07": "木逗圓孔。無下落處。到這裏。討一個同得同證。臨",
    "X83n1578_022:0642b08": "時向什麼處求。若是知有底人。開懷通個消息。有",
    "X83n1578_022:0642b09": "何不可。若不遇人。且卷而懷之。且問你諸人。拄杖",
    "X83n1578_022:0642b10": "子是衲僧尋常用底。因什麼却道塗路不得力。古",
    "X83n1578_022:0642b11": "人到此不肯住。其實。金屑雖貴。落眼成翳。石室善",
    "X83n1578_022:0642b12": "道和尚。當時遭沙汰。常以拄杖示眾云過去。諸佛",
    "X83n1578_022:0642b13": "也恁麼。未來諸佛也恁麼。現前諸佛也恁麼。雪峰",
    "X83n1578_022:0642b14": "一日僧堂前拈拄杖示眾云。這個只為中下根人",
    "X83n1578_022:0642b15": "時有僧出問云。忽遇上上人來時如何。峰拈拄杖",
    "X83n1578_022:0642b16": "便去。雲門云。我即不似雪峯打破狼藉。僧問。未審",
    "X83n1578_022:0642b17": "和尚如何。雲門便打。大凡參問。也無許多事。為你",
    "X83n1578_022:0642b18": "外見有山河大地。內見有見聞覺知。上見有諸佛",
    "X83n1578_022:0642b19": "可求。下見有眾生可度。直須一時吐却。然後十二",
    "X83n1578_022:0642b20": "時中行住坐臥。打成一片。雖在一毛頭上。寬若大",
    "X83n1578_022:0642b21": "千沙界。雖居鑊湯爐炭中。如在安樂國土。雖居七",
    "X83n1578_022:0642b22": "珍八寶中。如在茅茨蓬蒿下。這般事。若是通方作",
    "X83n1578_022:0642b23": "者。到古人實處。自然不費力。他見無人搆得他底。",
    "X83n1578_022:0642b24": "復自徵云。畢竟如何。又奈何不得。自云。楖[木*栗]橫擔",
    "X83n1578_022:0642c01": "不顧人。直入千峯萬峯去。這個意又作麼生。且道",
    "X83n1578_022:0642c02": "指什麼處為地頭。不妨句中有眼。言外有意。自起",
    "X83n1578_022:0642c03": "自倒。自放自收。豈不見。嚴陽尊者。路逢一僧。拈起",
    "X83n1578_022:0642c04": "拄杖云。是什麼。僧云不識。嚴云。一條拄杖也不識。",
    "X83n1578_022:0642c05": "嚴復于地上劄一下云。還識麼。僧云不識。嚴云。土",
    "X83n1578_022:0642c06": "窟子也不識。嚴復以拄杖擔云。會麼。僧云不會。嚴",
    "X83n1578_022:0642c07": "云。楖[木*栗]橫擔不顧人。直入千峯萬峯去。古人到這",
    "X83n1578_022:0642c08": "裏。為什麼不肯住。雪竇有頌云。誰當機。舉不賺亦",
    "X83n1578_022:0642c09": "還稀。摧殘峭峻。銷鑠玄微。重關曾巨闢。作者未同",
    "X83n1578_022:0642c10": "歸。玉兔乍圓乍缺。金烏似飛不飛。盧老不知何處",
    "X83n1578_022:0642c11": "去。白雲流水共依依。因甚麼山僧道。腦後見腮莫",
    "X83n1578_022:0642c12": "與往來。纔作較計。便是黑山鬼窟裏作活計。若見",
    "X83n1578_022:0642c13": "得徹信得及。千人萬人自然羅籠不住。奈何不得",
    "X83n1578_022:0642c14": "動著拶著。自然有殺有活。雪竇會他意道。直入千",
    "X83n1578_022:0642c15": "峯萬峯去。方始成頌。要知落處。看取雪竇頌云。眼",
    "X83n1578_022:0642c16": "裏塵沙耳裏土。千峯萬峯不肯住。落花流水太茫",
    "X83n1578_022:0642c17": "茫。剔起眉毛何處去。雪竇頌得甚好。有轉身處。不",
    "X83n1578_022:0642c18": "守一隅。便道。眼裏塵沙耳裏土。此一句頌蓮花峰",
    "X83n1578_022:0642c19": "菴主。衲僧家到這裏。上無攀仰。下絕己躬。於一切",
    "X83n1578_022:0642c20": "時中。如癡似兀。不見南泉道。學道之人如癡鈍者",
    "X83n1578_022:0642c21": "也難得。禪月詩云。常憶南泉好言語。如斯癡鈍者",
    "X83n1578_022:0642c22": "還希。法燈云。誰人知此意。令我憶南泉。南泉又道。",
    "X83n1578_022:0642c23": "七百高僧盡是會佛法底人。惟有盧行者不會佛",
    "X83n1578_022:0642c24": "法。只會道。所以得他衣鉢。且道。佛法與道。相去多",
    "X83n1578_022:0643a01": "少。雪竇拈云。眼裏著沙不得。耳裏著水不得。或若",
    "X83n1578_022:0643a02": "有個漢。信得及。把得住。不受人瞞。祖佛言教。是什",
    "X83n1578_022:0643a03": "麼熱椀鳴聲。便請高挂鉢囊。拗折拄杖。管取一員",
    "X83n1578_022:0643a04": "無事道人。又云。眼裏著得須彌山。耳裏著得大海",
    "X83n1578_022:0643a05": "水。有一般漢。受人商量。祖佛言教。如龍得水。似虎",
    "X83n1578_022:0643a06": "靠山。却須挑起鉢囊。橫擔拄杖。亦是一員無事道",
    "X83n1578_022:0643a07": "人。復云。恁麼也得。不恁麼也得。然後沒交涉。三員",
    "X83n1578_022:0643a08": "無事道人中。要選一人為師。正是這般生鐵鑄就",
    "X83n1578_022:0643a09": "底漢。何故。或遇惡境界。或遇奇特境界。到他面前。",
    "X83n1578_022:0643a10": "悉皆如夢相似。不知有六根。亦不知有旦暮。直饒",
    "X83n1578_022:0643a11": "到這般田地。切忌守寒灰死火。打入黑漫漫處去。",
    "X83n1578_022:0643a12": "也須是有轉身一路始得。不見古人道。莫守寒巖",
    "X83n1578_022:0643a13": "異草青。坐却白雲宗不妙。所以蓮花峰菴主道。為",
    "X83n1578_022:0643a14": "他途路不得力。直須是千峰萬峰去始得。且道喚",
    "X83n1578_022:0643a15": "甚麼作千峰萬峰。雪竇只愛他道。楖[木*栗]橫擔不顧",
    "X83n1578_022:0643a16": "人。直入千峰萬峰去。所以頌出。且道。向什麼處去。",
    "X83n1578_022:0643a17": "還有知得去處者麼。落花流水太茫茫。落花紛紛。",
    "X83n1578_022:0643a18": "流水茫茫。閃電之機。眼前是什麼。剔起眉毛何處",
    "X83n1578_022:0643a19": "去。雪竇為什麼也不知他去處。只如山僧。適來舉",
    "X83n1578_022:0643a20": "拂子。且道。即今在什麼處。你諸人若見得。與蓮花",
    "X83n1578_022:0643a21": "峰菴主同參。其或未然。三條椽下。七尺單前。試去。",
    "X83n1578_022:0643a22": "參詳看　此圜悟老人所舉揚古公案。世所謂評",
    "X83n1578_022:0643a23": "唱。大慧亟燬其板。不令流行者。正恐使宗家入講",
    "X83n1578_022:0643a24": "窟。孤達磨西來之意。永塞悟門也。至流而為萬松",
    "X83n1578_022:0643b01": "林泉。則直是魔罥。較此又大在下風矣。聊舉一以",
    "X83n1578_022:0643b02": "蔽諸。覧者甞一臠而知全鼎哉。指月錄評唱。止錄",
    "X83n1578_022:0643b03": "此則。及南泉與陸亘對牡丹花兩則。",
    "X83n1578_022:0643b04": "▲藍田縣真禪師上堂。成山假就於始簣。修塗託至",
    "X83n1578_022:0643b05": "於初步。上座。適來從地鑪邊來。還與初步同別。若言",
    "X83n1578_022:0643b06": "同。即不會不遷。若言別。亦不會不遷。上座作麼生會。",
    "X83n1578_022:0643b07": "還會麼。這裏不是那裏。那裏不是這裏。且道。一處兩",
    "X83n1578_022:0643b08": "處。是遷不遷。是來去不是來去。若於此顯明得。便乃",
    "X83n1578_022:0643b09": "古今一如。初終自爾。念念無常。心心永滅。所以道。觀",
    "X83n1578_022:0643b10": "方知彼去。去者不至方。上座。適來恁麼來。却請恁麼",
    "X83n1578_022:0643b11": "去。參。",
    "X83n1578_022:0643b12": "▲金陵清涼院文益禪師餘杭魯氏子。七歲落髮。弱",
    "X83n1578_022:0643b13": "齡稟具。屬律匠希覺師。盛化於明州。師往預聽習。究",
    "X83n1578_022:0643b14": "其微旨。振錫南邁。抵福州參長慶。不大發明。後同紹",
    "X83n1578_022:0643b15": "修法進三人。欲出嶺。過地藏院。阻雪少憩。附罏次。藏",
    "X83n1578_022:0643b16": "問。此行何之。師曰。行脚去。藏曰。作麼生是行脚事。師",
    "X83n1578_022:0643b17": "日不知。藏曰。不知最親切。又同三人舉肇論。至天地",
    "X83n1578_022:0643b18": "與我同根處。藏曰。山河大地與上座自己。是同是別。",
    "X83n1578_022:0643b19": "師曰別。藏竪起兩指。師曰同。藏又竪起兩指。便起去。",
    "X83n1578_022:0643b20": "雪霽辭去。藏門送之。問曰。上座尋常說三界惟心。萬",
    "X83n1578_022:0643b21": "法惟識。乃指庭下片石曰。且道此石在心內。在心外。",
    "X83n1578_022:0643b22": "師曰。在心內。藏曰。行脚人著甚麼來由。安片石在心",
    "X83n1578_022:0643b23": "頭。師窘無以對。即放包依席下求決擇。近一月餘日。",
    "X83n1578_022:0643b24": "呈見解說道理。藏語之曰。佛法不恁麼。師曰。某甲辭",
    "X83n1578_022:0643c01": "窮理絕也。藏曰。若論佛法。一切現成。師於言下大悟。",
    "X83n1578_022:0643c02": "僧寶傳。徵山河大地與自己同別處。作老僧曰山",
    "X83n1578_022:0643c03": "河大地與自己是同是別。師曰同。僧竪兩指熟視",
    "X83n1578_022:0643c04": "曰兩個。即起去。師大驚。",
    "X83n1578_022:0643c05": "問。聲色兩字甚麼人透得。師却謂眾曰。諸上座且道。",
    "X83n1578_022:0643c06": "這僧還透得也未。若會此僧問。處透聲色也不難",
    "X83n1578_022:0643c07": "　師問修山主。毫釐有差。天地懸隔。兄作麼生會。修曰。",
    "X83n1578_022:0643c08": "毫釐有差。天地懸隔。師曰。恁麼會又爭得。修曰。和尚",
    "X83n1578_022:0643c09": "如何。師曰。毫釐有差。天地懸隔。修便禮拜。",
    "X83n1578_022:0643c10": "保寧勇頌云。石城親切問同參。不話東西便指南。",
    "X83n1578_022:0643c11": "明暗兩條來往路。依稀屈曲在煙嵐　徑山杲云。",
    "X83n1578_022:0643c12": "若是徑山門下。更買草鞋行脚始得。何故。毫釐有",
    "X83n1578_022:0643c13": "差。天地懸隔。何處得這消息來。",
    "X83n1578_022:0643c14": "因僧來參次。師以手指簾。尋有二僧。齊去捲簾。師云。",
    "X83n1578_022:0643c15": "一得一失　師指凳子云。識得凳子。周帀有餘。",
    "X83n1578_022:0643c16": "雲門云。識得凳子。天地懸殊　天衣云。識得凳子。",
    "X83n1578_022:0643c17": "梌楠木做　妙喜云。識得凳子。好剃頭洗脚。雖然",
    "X83n1578_022:0643c18": "如是。大有人錯會在　雪竇云。澤廣藏山。理能伏",
    "X83n1578_022:0643c19": "豹　圜悟勤云。雪竇如此道。未審是明他語點他",
    "X83n1578_022:0643c20": "語。是褒是貶。",
    "X83n1578_022:0643c21": "師問覺上座。船來陸來。曰船來。師曰。船在甚麼處。曰",
    "X83n1578_022:0643c22": "船在河裏。覺退。師問旁僧曰。你道。適來這僧。具眼不",
    "X83n1578_022:0643c23": "具眼　師令僧取土添蓮盆。僧取土到。師曰。橋東取",
    "X83n1578_022:0643c24": "橋西取。曰橋東取。師曰。是真實是虗妄　問僧。甚處",
    "X83n1578_022:0644a01": "來。曰泗州禮拜大聖來。師曰。今年大聖出塔否。曰出。",
    "X83n1578_022:0644a02": "師却問旁僧曰。汝道。伊到泗州不到。",
    "X83n1578_022:0644a03": "浮山遠云。這僧到即到泗州。只是不見大聖　道",
    "X83n1578_022:0644a04": "場全云。這僧見即見大聖。不曾識法眼　東禪觀",
    "X83n1578_022:0644a05": "云。這僧到也到泗州。見也見大聖。識也識法眼。祇",
    "X83n1578_022:0644a06": "是自討頭不見。",
    "X83n1578_022:0644a07": "僧慧超問。如何是佛。師曰。汝是慧超。",
    "X83n1578_022:0644a08": "圜悟勤云。有者道。慧超便是佛。所以法眼恁麼答。",
    "X83n1578_022:0644a09": "有者道。大似騎牛覔牛。有者道。問處便是。有甚麼",
    "X83n1578_022:0644a10": "交涉。若恁麼會去。不惟孤負自己。亦乃深屈古人",
    "X83n1578_022:0644a11": "　雪竇頌。江國春風吹不起。鷓鴣啼在深花裏。三",
    "X83n1578_022:0644a12": "級浪高魚化龍。癡人猶戽夜塘水。",
    "X83n1578_022:0644a13": "師與悟空禪師向火。拈起香匙問曰。不得喚作香匙。",
    "X83n1578_022:0644a14": "兄喚作甚麼。空曰香匙。師不肯。空後二十餘日。方明",
    "X83n1578_022:0644a15": "此語　雲門問僧。甚處來。曰江西來。門曰。江西一隊",
    "X83n1578_022:0644a16": "老宿。寱語住也未。僧無對。後僧問師。不知雲門意作",
    "X83n1578_022:0644a17": "麼生。師曰。大小雲門。被這僧被這僧勘破。",
    "X83n1578_022:0644a18": "五雲云。甚麼處是勘破雲門處。要會麼。法眼亦被",
    "X83n1578_022:0644a19": "後僧勘破也。",
    "X83n1578_022:0644a20": "生法師曰。敲空作響。擊木無聲。師忽聞齋魚聲。謂侍",
    "X83n1578_022:0644a21": "者曰。還聞麼。適來若聞。如今不聞。如今若聞。適來不",
    "X83n1578_022:0644a22": "聞。會麼　甞指竹問僧曰。還見麼。曰見。師曰。竹來眼",
    "X83n1578_022:0644a23": "裏。眼到竹邊。曰總不與麼。師笑曰。死急作麼。",
    "X83n1578_022:0644a24": "法燈別云。當時但擘眼向師　歸宗柔別云。和尚",
    "X83n1578_022:0644b01": "祇是不信某甲。",
    "X83n1578_022:0644b02": "師因患脚。僧問訊次。師曰。非人來時不能動。及至人",
    "X83n1578_022:0644b03": "來動不得。且道。佛法中。下得甚麼語。曰和尚且喜得",
    "X83n1578_022:0644b04": "較。師不肯。自別云。和尚今日似減　因開井。被沙塞",
    "X83n1578_022:0644b05": "却泉眼。師曰。泉眼不通被沙礙。道眼不通。被甚麼礙。",
    "X83n1578_022:0644b06": "僧無對。師代曰。被眼礙　師見僧搬土次。乃以一塊",
    "X83n1578_022:0644b07": "土放僧擔上曰。吾助汝。僧曰。謝和尚慈悲。師不肯。一",
    "X83n1578_022:0644b08": "僧別云。和尚是甚麼心行。師便休去　師問講百法",
    "X83n1578_022:0644b09": "論僧曰。百法是體用雙陳。明門是能所兼舉。座主是",
    "X83n1578_022:0644b10": "能。法座是所。作麼生說兼舉。",
    "X83n1578_022:0644b11": "有老宿代云。某甲喚作個法座　歸宗柔代云。不",
    "X83n1578_022:0644b12": "勞和尚如此　雪竇別老宿語云。和尚分半院。與",
    "X83n1578_022:0644b13": "某甲始得。",
    "X83n1578_022:0644b14": "問。六處不知音時如何。師曰。汝家眷屬一羣子。師又",
    "X83n1578_022:0644b15": "曰。作麼生會。莫道恁麼來問便是不得。汝道六處不",
    "X83n1578_022:0644b16": "知音。眼處不知音。耳處不知音。若也根本是有。爭解",
    "X83n1578_022:0644b17": "無得。古人道。離聲色著聲色。離名字著名字。所以無",
    "X83n1578_022:0644b18": "想天。修得經八萬大劫。一朝退墮。諸事儼然。盖為不",
    "X83n1578_022:0644b19": "知根本真實次地。(疑第)修行三生六十劫。四生一百劫。",
    "X83n1578_022:0644b20": "如是直到三祇果滿。他古人猶道。不如一念緣起無",
    "X83n1578_022:0644b21": "生。超彼三乘權學等見。又道。彈指圓成八萬門。剎那",
    "X83n1578_022:0644b22": "滅却三祇劫。也須體究。若如此。用多少氣力　上堂。",
    "X83n1578_022:0644b23": "盡十方世界皎皎地。無一絲頭。若有一絲頭。即是一",
    "X83n1578_022:0644b24": "絲頭。",
    "X83n1578_022:0644c01": "法燈云。若有一絲頭。不是一絲頭。",
    "X83n1578_022:0644c02": "謂門弟子曰。趙州曰。莫費力也。大好言語。何不仍舊",
    "X83n1578_022:0644c03": "去。世間法尚有門。佛法豈無門。自是不仍舊故。諸佛",
    "X83n1578_022:0644c04": "諸祖。祇於仍舊中得。如初夜鐘。不見有絲毫異。得與",
    "X83n1578_022:0644c05": "麼恰好。聞時無一聲子鬧。何以故。為及時節無心。曰",
    "X83n1578_022:0644c06": "死且不是死。止於一切。祇為不仍舊。忽然非次聞時。",
    "X83n1578_022:0644c07": "諸人盡驚愕道。鐘子怪鳴也。且如今日道孟夏漸熱。",
    "X83n1578_022:0644c08": "即不可。方隔一日。能校多少。向五月一日道。便成賺。",
    "X83n1578_022:0644c09": "須知校絲髮不得。於方便中。向上座道。不是時。盖為",
    "X83n1578_022:0644c10": "賺。所以不仍舊。寶公曰。暫時自肯不追尋。歷劫何曾",
    "X83n1578_022:0644c11": "異今日。還會麼。今日只是塵劫。但著衣喫飯。行住坐",
    "X83n1578_022:0644c12": "臥。晨參暮請。一切仍舊。便為無事人也　又曰。見道",
    "X83n1578_022:0644c13": "為本。明道為功。便能得大智慧力。若未得如此。三界",
    "X83n1578_022:0644c14": "可愛底事。直教去盡。纔有纖毫。還應未可。祇如汝輩",
    "X83n1578_022:0644c15": "睡時。不瞋便喜。此是三界昏亂習熟境界。不惺惺便",
    "X83n1578_022:0644c16": "昏亂。盖緣汝輩雜亂所致。古人謂之夾幻金即是真。",
    "X83n1578_022:0644c17": "其如鑛何。若覰得徹骨徹髓。是汝輩力。脫未能如是",
    "X83n1578_022:0644c18": "觀察。他什麼樓臺殿閣。諸聖未必長把却汝手。汝未",
    "X83n1578_022:0644c19": "必依而行之。古今如此也　又曰。出家兒。但隨時及",
    "X83n1578_022:0644c20": "節便得。寒即寒。熱即熱。欲識佛性義。當觀時節因緣。",
    "X83n1578_022:0644c21": "古今方便不少。石頭初看肇論。至會萬物為己者其",
    "X83n1578_022:0644c22": "惟聖人乎。則曰。聖人無己。靡所不己。乃作參同契。首",
    "X83n1578_022:0644c23": "言竺土大仙心。無過此語也。中間亦只尋常說話。夫",
    "X83n1578_022:0644c24": "欲會萬物為自己去。盖盡大地。無一法可見。已而又",
    "X83n1578_022:0645a01": "囑曰。光陰莫虗度。所以告汝輩。但隨時及節便得。若",
    "X83n1578_022:0645a02": "也移時失候。即虗度光陰。於非色中作色解。於非色",
    "X83n1578_022:0645a03": "作色解。即是移時失候。且道色作非色解。還當得否。",
    "X83n1578_022:0645a04": "若與麼會。便是沒交涉。正是癡狂兩頭走。有甚麼用",
    "X83n1578_022:0645a05": "處。但守分過時好　上堂。大眾久立。乃謂之曰。祇恁",
    "X83n1578_022:0645a06": "麼便散去。還有佛法道理也無。試說看。若無。又來這",
    "X83n1578_022:0645a07": "裏作麼。若有。大市裏人叢處亦有。何須到這裏。諸人",
    "X83n1578_022:0645a08": "各曾看還源觀。百門義海。華嚴論。涅槃經。諸多策子。",
    "X83n1578_022:0645a09": "阿那個教中。有這個時節。若有。試舉看。莫是恁麼經",
    "X83n1578_022:0645a10": "裏。有恁麼語是此時節麼。有甚麼交涉。所以道。微言",
    "X83n1578_022:0645a11": "滯於心首。嘗(疑誤)為緣慮之場。實際居於目前。飜為名",
    "X83n1578_022:0645a12": "相之境。又作麼生得飜去。若也飜去。又作麼生得正",
    "X83n1578_022:0645a13": "去。還會麼。莫祇恁麼念策子。有甚麼用處　上堂曰。",
    "X83n1578_022:0645a14": "諸上座。時寒。何用上來。且道。上來好。不上來好。或有",
    "X83n1578_022:0645a15": "上座道。不上來却好。甚麼處不是。更用上來作什麼。",
    "X83n1578_022:0645a16": "更有上座道。是伊也不得一向。又須到和尚處始得。",
    "X83n1578_022:0645a17": "諸上座且道。這兩個人。於佛法中。還有進趣也未。上",
    "X83n1578_022:0645a18": "座實是不得。並無少許進趣。古人喚作無孔鐵椎。生",
    "X83n1578_022:0645a19": "盲生聾無異。若更有上座出來道。彼二人總不得。為",
    "X83n1578_022:0645a20": "什麼如此。為伊執著。所以不得。諸上座。總似恁麼行",
    "X83n1578_022:0645a21": "脚。總似恁麼商量。且圖什麼。為復只要弄唇嘴。為復",
    "X83n1578_022:0645a22": "別有所圖。恐伊執著。且執著什麼。為復執著理。執著。",
    "X83n1578_022:0645a23": "事。執著色。執著空。若是理。理且作麼生執。若是事。事",
    "X83n1578_022:0645a24": "且作麼生執。著色著空亦然。山僧所以尋常向諸上",
    "X83n1578_022:0645b01": "座道。十方諸佛。十方善知識。時常垂手。諸上座。時常",
    "X83n1578_022:0645b02": "接手。十方諸佛垂手時有也。什麼處是諸上座時常",
    "X83n1578_022:0645b03": "接手處。還有會處。會取好。若未會得。莫道總是都來",
    "X83n1578_022:0645b04": "圓取。諸上座。傍家行脚。也須審諦著些精彩。莫只藉",
    "X83n1578_022:0645b05": "少智慧過却時光　師有頌曰。理極忘情謂。如何有",
    "X83n1578_022:0645b06": "喻齊。到頭霜夜月。任運落前谿。果熟兼猿重。山長似",
    "X83n1578_022:0645b07": "路迷。舉頭殘照在。元是住居西　三界惟心頌曰。三",
    "X83n1578_022:0645b08": "界惟心。萬法惟識。惟識惟心。眼聲耳色。色不到耳。聲",
    "X83n1578_022:0645b09": "何觸眼。眼色耳聲。萬法成辦。萬法匪緣。豈觀如幻。大",
    "X83n1578_022:0645b10": "地山河。誰堅誰變　華嚴六相義頌曰。華嚴六相義。",
    "X83n1578_022:0645b11": "同中還有異。異若異於同。全非諸佛意。諸佛意總別。",
    "X83n1578_022:0645b12": "何曾有同異。男子身中入定時。女子身中不留意。不",
    "X83n1578_022:0645b13": "留意絕名字。萬象明明無理事　示眾。這裏聚集少",
    "X83n1578_022:0645b14": "時為上座僧堂裏。這裏聚集少時為上座三門頭。這",
    "X83n1578_022:0645b15": "裏聚集少時為上座寮舍裏。為復說上座過。別有道",
    "X83n1578_022:0645b16": "理。",
    "X83n1578_022:0645b17": "會下有數尊宿。對一人云。諸佛出世。也有這個方",
    "X83n1578_022:0645b18": "便。一人云。今日離章義。一人云。你道伊為甚麼處。",
    "X83n1578_022:0645b19": "一人云。點燈等上座來多時也。一人云。甚麼處聚",
    "X83n1578_022:0645b20": "集來。",
    "X83n1578_022:0645b21": "周顯德五年戊午七月十七日示疾。李國主駕至慰",
    "X83n1578_022:0645b22": "問。閏月五日。剃髮澡身告眾訖。跏趺而逝。顏貌久而",
    "X83n1578_022:0645b23": "如生。閱世七十有四。坐五十有四夏。塔全身於江寧",
    "X83n1578_022:0645b24": "丹陽鄉。",
    "X83n1578_022:0645c02": "指月錄卷之二十二"
}