{
    "X44n0744_003:0422b18": "四分律名義標釋卷第三",
    "X44n0744_003:0422b19": "明　廣州沙門釋　弘贊在犙　輯",
    "X44n0744_003:0422b20": "　　新安沙門釋　弘麗羅峰　校",
    "X44n0744_003:0422b21": "毗婆尸佛",
    "X44n0744_003:0422b22": "亦云維衛。此云勝觀。是過去九十一劫。人壽八萬",
    "X44n0744_003:0422b23": "歲時出現於世。剎利王種。姓拘樓。父字槃裱。剎利",
    "X44n0744_003:0422b24": "王也。母字槃頭末陀。王所治國。名剎末提。佛有子",
    "X44n0744_003:0422c01": "名方膺。侍者名無憂。有二大弟子。一名鶱荼。二名",
    "X44n0744_003:0422c02": "提舍。佛身長六十由旬。圓光一百二十由旬。坐波",
    "X44n0744_003:0422c03": "陀羅樹下成道。三會說法。初一會時。度比丘有百",
    "X44n0744_003:0422c04": "十六萬八千。第二會時。有十六萬。第三會時。有十",
    "X44n0744_003:0422c05": "萬比丘。皆得阿羅漢道。佛壽八萬歲。百歲之中。眾",
    "X44n0744_003:0422c06": "皆清淨。恒以一偈而為制戒(此是過去莊嚴劫。第九百九十八佛)。",
    "X44n0744_003:0422c07": "尸棄佛",
    "X44n0744_003:0422c08": "亦云式棄。此云火。是過去三十一劫。人壽七萬歲",
    "X44n0744_003:0422c09": "時。出現於世。剎利王種。姓拘樓。父字阿輪拏。剎利",
    "X44n0744_003:0422c10": "王也。母字波羅訶越提。王所治國。名阿樓那和提。",
    "X44n0744_003:0422c11": "佛有子名無量。侍者名忍行。有二大弟子。一名阿",
    "X44n0744_003:0422c12": "毗浮。二名三參。佛身長四十由旬。圓光四十五由",
    "X44n0744_003:0422c13": "旬。通身光一百由旬。坐分塗利樹下成道。三會說",
    "X44n0744_003:0422c14": "法。初一會時。度比丘有十六萬眾。第二會時。有十",
    "X44n0744_003:0422c15": "四萬眾。第三會時。有十萬眾。皆得阿羅漢。佛壽七",
    "X44n0744_003:0422c16": "萬歲。八十年中。眾皆清淨。恒說一偈而為禁戒(此莊",
    "X44n0744_003:0422c17": "嚴劫第九百九十九佛)。",
    "X44n0744_003:0422c18": "隨葉佛",
    "X44n0744_003:0422c19": "亦云毗舍浮。此云徧一切自在。是過去三十一劫。",
    "X44n0744_003:0422c20": "人壽六萬歲時出現於世。剎利王種。姓拘樓。父字",
    "X44n0744_003:0422c21": "須波羅提和。剎利王也。母字耶舍越提。王所治國。",
    "X44n0744_003:0422c22": "名阿耨憂摩。佛有子名妙覺。侍者名寂滅。有二大",
    "X44n0744_003:0422c23": "弟子。一名扶遊。二名鬱多。佛身長三十二由旬。圓",
    "X44n0744_003:0422c24": "光四十二由旬。通身光六十二由旬。坐菩薩羅樹",
    "X44n0744_003:0423a01": "下成道。亦三會說法。初一會時。度十萬眾。第二會",
    "X44n0744_003:0423a02": "時。八萬眾。第三會時。七萬眾。皆阿羅漢。佛壽七萬",
    "X44n0744_003:0423a03": "歲。七十年中。眾皆清淨。復以一偈而為禁戒(此莊嚴劫",
    "X44n0744_003:0423a04": "第一千尊佛)。",
    "X44n0744_003:0423a05": "拘留孫佛",
    "X44n0744_003:0423a06": "此云所應斷。又翻作用莊嚴。是此賢劫中。第九箇",
    "X44n0744_003:0423a07": "小劫減時。人壽六萬歲出現於世。婆羅門種。姓迦",
    "X44n0744_003:0423a08": "攝。父字阿枝達兜。母字隨舍迦。國名輪訶唎提那。",
    "X44n0744_003:0423a09": "王字須訶提。佛有子名上勝。侍者名善覺。有二大",
    "X44n0744_003:0423a10": "弟子。一名薩尼。二名毗樓。佛身長二十五由旬。圓",
    "X44n0744_003:0423a11": "光三十二由旬。通身光五十由旬。坐尸利沙樹下",
    "X44n0744_003:0423a12": "成道。二會說法。初會之時。度七萬眾。第二會時。度",
    "X44n0744_003:0423a13": "六萬眾。皆阿羅漢。佛壽六萬歲。於六十年中。眾皆",
    "X44n0744_003:0423a14": "清淨。爾時以二偈。以為禁戒(此是現在賢劫。第一尊佛)。",
    "X44n0744_003:0423a15": "拘那含牟尼佛",
    "X44n0744_003:0423a16": "此云金寂。是此賢劫。人壽四萬歲時出現於世。婆",
    "X44n0744_003:0423a17": "羅門種。姓迦攝。父字耶睒鉢多。母字鬱多羅。國名",
    "X44n0744_003:0423a18": "差摩越提。王字差摩。佛有子名導師。侍者名安和。",
    "X44n0744_003:0423a19": "有二大弟子。一名舒般那。二名鬱多樓。佛身長二",
    "X44n0744_003:0423a20": "十五由旬。圓光三十由旬。通身光四十由旬。坐優",
    "X44n0744_003:0423a21": "頭跋羅樹下成道。二會說法。初會之時。度六十萬",
    "X44n0744_003:0423a22": "眾。第二會時。度三十萬眾。皆阿羅漢。佛壽四萬歲。",
    "X44n0744_003:0423a23": "三十年中。眾皆清淨。以一偈而為禁戒(此賢劫第二佛)。",
    "X44n0744_003:0423a24": "迦葉佛",
    "X44n0744_003:0423b01": "此云飲光。是此賢劫人壽二萬歲時。出現於世。婆",
    "X44n0744_003:0423b02": "羅門種。姓迦葉。父字阿枝達耶。母字檀那越提耶。",
    "X44n0744_003:0423b03": "國名波羅私。王名其隋。佛有子名進軍。侍者名善",
    "X44n0744_003:0423b04": "友。有二大弟子。一名提舍。二名婆羅婆。佛身長十",
    "X44n0744_003:0423b05": "六丈。圓光二十由旬。坐尼拘律樹下成道。亦二會",
    "X44n0744_003:0423b06": "說法。初會之時。度四十萬眾。第二會度三十萬眾。",
    "X44n0744_003:0423b07": "皆阿羅漢。佛壽二萬歲二十年中。眾皆清淨。恒以",
    "X44n0744_003:0423b08": "一偈而為禁戒(此賢劫第三佛)。",
    "X44n0744_003:0423b09": "上已出六佛因緣。茲當隨出本師釋迦牟尼世尊",
    "X44n0744_003:0423b10": "因緣。釋迦如來。於此賢劫中。人壽百歲時。出現於",
    "X44n0744_003:0423b11": "世。剎利王種。姓瞿曇。父字閱頭檀。剎利王也。母字",
    "X44n0744_003:0423b12": "摩訶摩耶。王所治國。名迦羅維衛。佛子名羅睺羅。",
    "X44n0744_003:0423b13": "侍者名阿難陀。二大弟子。一名舍利弗。二名目犍",
    "X44n0744_003:0423b14": "連。佛身長一丈六尺。圓光一尋。坐阿沛多羅樹下",
    "X44n0744_003:0423b15": "成道。亦云畢鉢羅樹。一會說法。千二百五十人。皆",
    "X44n0744_003:0423b16": "阿羅漢。佛壽八十歲。十二年中。眾皆無有瑕穢。亦",
    "X44n0744_003:0423b17": "以一偈而為禁戒。後因有犯律之人。隨制二百五",
    "X44n0744_003:0423b18": "十戒法也(是賢劫第四佛)。",
    "X44n0744_003:0423b19": "從上毗婆尸佛。至隨葉佛。此三如來在過去莊嚴",
    "X44n0744_003:0423b20": "劫末出世。彼莊嚴劫中。有千佛次第出現世間。初",
    "X44n0744_003:0423b21": "則光華佛為首。末乃隨葉如來。從拘留孫佛。至釋",
    "X44n0744_003:0423b22": "迦世尊。此四如來。在此賢劫初出。此賢劫中。有千",
    "X44n0744_003:0423b23": "佛次第出現世間。初則拘樓孫佛為首。末乃樓至",
    "X44n0744_003:0423b24": "如來。當來星宿劫中。亦有千佛次第出現於世。初",
    "X44n0744_003:0423c01": "則日光如來為首。末乃須彌相佛。諸經律中。處處",
    "X44n0744_003:0423c02": "徧舉前之六佛者。有二因緣。一謂在百劫內。長壽",
    "X44n0744_003:0423c03": "天人所曾見故。二謂世尊修相好因。從毗婆尸佛",
    "X44n0744_003:0423c04": "時為始故。今此七佛。同出二種姓者。謂於四族中。",
    "X44n0744_003:0423c05": "上二族貴。下二種卑。其種既卑。非世所重。故諸佛",
    "X44n0744_003:0423c06": "如來。惟出貴族。婆羅門者。德行清高。剎帝利者。威",
    "X44n0744_003:0423c07": "恩遐舉。故智論云。隨世所尚。佛生其中。釋迦出剛",
    "X44n0744_003:0423c08": "強之世。託生王種以振威。迦葉生善順之時。居淨",
    "X44n0744_003:0423c09": "行而標德也。上來按諸經論。七佛出現。乃至說法",
    "X44n0744_003:0423c10": "度人多少。略有不同。今但取其長說者錄之。然佛",
    "X44n0744_003:0423c11": "世尊。隨機應化。法無一定。非凡所測。故經云。佛告",
    "X44n0744_003:0423c12": "阿難。汝今謂如來弟子為少。莫作是觀。東方弟子",
    "X44n0744_003:0423c13": "無數億千。南方弟子無數億千。是故阿難。當建此",
    "X44n0744_003:0423c14": "意。我釋迦文佛。壽命極長。所以然者。肉身雖取滅",
    "X44n0744_003:0423c15": "度。法身存在。此是其義。法苑云。據小乘中說。則如",
    "X44n0744_003:0423c16": "來初成佛時。剏度外道。迴邪入正。聲聞弟子以為",
    "X44n0744_003:0423c17": "親侍。故限其數。若據如來一代說法。度三乘人。得",
    "X44n0744_003:0423c18": "入道者。則無量無邊。玄奘法師云。依如西域。釋迦",
    "X44n0744_003:0423c19": "一代說法。總有三時。第一時中。為諸聲聞說有相",
    "X44n0744_003:0423c20": "法。為破外道執。令悟得道。第二時中為小行菩薩",
    "X44n0744_003:0423c21": "說無相法。為破聲聞令悟無相大乘。第三時中為",
    "X44n0744_003:0423c22": "大行菩薩雙說有相無相法。為破有相無相法。令",
    "X44n0744_003:0423c23": "悟中道。究竟圓教。於此三時。一一隨機廣化無量。",
    "X44n0744_003:0423c24": "或展轉從三乘弟子邊聞法得道。猶如塵沙。故不",
    "X44n0744_003:0424a01": "可以一文定。不可以一義局也。",
    "X44n0744_003:0424a02": "契經",
    "X44n0744_003:0424a03": "梵云修多羅。此翻為契經。或翻為線經。契。謂上契",
    "X44n0744_003:0424a04": "諸佛之理。下契眾生之機。經以貫攝為義。謂貫穿",
    "X44n0744_003:0424a05": "所應知義。攝持所化眾生也。肇法師曰。經者常也。",
    "X44n0744_003:0424a06": "古今雖殊。覺道不改。羣邪不能沮。眾聖不能異。故",
    "X44n0744_003:0424a07": "曰常也。慈恩云。經者為常為法。是攝是貫。常則道",
    "X44n0744_003:0424a08": "軌百王。法乃德模萬乘。攝乃集斯妙義。貫乃御彼",
    "X44n0744_003:0424a09": "庸生。庶令同出苦津。終歸覺岸也。然此契經。有通。",
    "X44n0744_003:0424a10": "有別。通則修多羅。聖教之都名。別即是長行直說",
    "X44n0744_003:0424a11": "法相。隨其義理長短。不以字數為拘者。是別修多",
    "X44n0744_003:0424a12": "羅。如說四諦等。雜集論云。謂長行綴葺略說所應",
    "X44n0744_003:0424a13": "說義。大論云。諸經中直說者。名修多羅。所謂四阿",
    "X44n0744_003:0424a14": "含諸摩訶衍經。及二百五十戒經。出三藏外亦有。",
    "X44n0744_003:0424a15": "諸皆名修多羅。此中從契經。乃至優波提舍經。總",
    "X44n0744_003:0424a16": "名十二部經。是如來一音所說。謂眾生病有不一。",
    "X44n0744_003:0424a17": "而藥設多方。故教部類開為十二分焉(摩訶衍。此言大乘)。",
    "X44n0744_003:0424a18": "祇夜經",
    "X44n0744_003:0424a19": "此云重頌。謂重頌上直說修多羅也。亦曰應頌。謂",
    "X44n0744_003:0424a20": "應前長行之文重宣其義。或六句。四句。三句。二句",
    "X44n0744_003:0424a21": "隨句多少不定。皆名頌也。婆沙論云。謂諸經中。依",
    "X44n0744_003:0424a22": "前散說契經文句後結為頌。而諷誦之。即結集文。",
    "X44n0744_003:0424a23": "結集品等。如佛告比丘言。我說知見。能盡諸漏。若",
    "X44n0744_003:0424a24": "無知見。能盡漏者。無有是處。佛散說此文句已。後",
    "X44n0744_003:0424b01": "結為頌言。",
    "X44n0744_003:0424b02": "　有知見盡漏　　無知見不然　　達蘊生滅時",
    "X44n0744_003:0424b03": "　心解脫煩惱",
    "X44n0744_003:0424b04": "受記經",
    "X44n0744_003:0424b05": "梵云和伽那。此言授記。達磨鬱多羅云。聖言說與",
    "X44n0744_003:0424b06": "名授。果為心期名記。謂如來為諸菩薩辟支聲聞",
    "X44n0744_003:0424b07": "等。授作佛記也。",
    "X44n0744_003:0424b08": "偈經",
    "X44n0744_003:0424b09": "西域記云。舊曰偈。梵本略也。或曰偈他。梵音譌也。",
    "X44n0744_003:0424b10": "今從正音。宜云伽陀。唐言頌。亦云諷頌。又曰孤起。",
    "X44n0744_003:0424b11": "妙玄云。不重頌。名孤起。謂不頌長行直說偈句也。",
    "X44n0744_003:0424b12": "如金光明經中空品等。是也。婆沙論云。謂諸經中。",
    "X44n0744_003:0424b13": "結句諷頌。彼彼所說。即麟頌等。",
    "X44n0744_003:0424b14": "　習近親愛與怨憎　　便生貪欲及瞋恚",
    "X44n0744_003:0424b15": "　故諸智者俱遠避　　獨處經行如麟角",
    "X44n0744_003:0424b16": "涅槃經云。所謂諸惡莫作。乃至是諸佛教。是名伽",
    "X44n0744_003:0424b17": "陀。",
    "X44n0744_003:0424b18": "句經",
    "X44n0744_003:0424b19": "經論多曰自說。梵云優陀那。此云無問自說。謂無",
    "X44n0744_003:0424b20": "有人問。如來以他心智。觀眾生機。而自宣說。如小",
    "X44n0744_003:0424b21": "彌陀經等。或說長行。或說四句八句偈。偈出法句",
    "X44n0744_003:0424b22": "經。是也。大論云。優陀那者。名有法。佛必應說。而無",
    "X44n0744_003:0424b23": "有問者。佛略開問端。如佛在舍衛國。毗舍却堂上。",
    "X44n0744_003:0424b24": "蔭地經行。自說優陀那。所謂無我。無我所。是事善",
    "X44n0744_003:0424c01": "哉。時一比丘合掌白佛。云何無我。無我所。是事善",
    "X44n0744_003:0424c02": "哉。佛言。凡夫人。未得無漏道。顛倒覆心。故於無我",
    "X44n0744_003:0424c03": "無我所。心大驚怖。若佛及佛弟子。聞好音者。歡喜",
    "X44n0744_003:0424c04": "奉行。無顛倒故。不復更作。",
    "X44n0744_003:0424c05": "因緣經",
    "X44n0744_003:0424c06": "梵云尼陀那。此云因緣。妙玄云。修多羅中。有人問",
    "X44n0744_003:0424c07": "故。為說是事。毗尼中有人犯是事。故結是戒。一切",
    "X44n0744_003:0424c08": "佛語緣起事。皆名因緣。",
    "X44n0744_003:0424c09": "本生經",
    "X44n0744_003:0424c10": "梵云闍多伽。此云木生。謂說菩薩行。因本曾為事",
    "X44n0744_003:0424c11": "也。如涅槃經云。比丘當知。我於過去作鹿羆麞兔",
    "X44n0744_003:0424c12": "龍。及作金翅鳥。粟散王。轉輪聖王之類。是也。",
    "X44n0744_003:0424c13": "善道經",
    "X44n0744_003:0424c14": "謂說他善事。諸經皆言本事。梵云伊帝目多伽。此",
    "X44n0744_003:0424c15": "云本事。毗婆沙云。謂諸經中。宣說前際所見聞事。",
    "X44n0744_003:0424c16": "顯揚論云。本事者。謂如來說聖弟子前世等事。本",
    "X44n0744_003:0424c17": "生者。謂如來說菩薩本所修行。相應等事。妙玄云。",
    "X44n0744_003:0424c18": "此說他事。如佛將淨飯王五百人歸國。說三因緣",
    "X44n0744_003:0424c19": "之偈也。大論云。淨飯王。彊令諸釋出家。作佛弟子。",
    "X44n0744_003:0424c20": "佛選五百人。堪任得道者。將至舍衛國教化之。彼",
    "X44n0744_003:0424c21": "初夜後夜。專精不睡。勤修精進。故得道。得道已。佛",
    "X44n0744_003:0424c22": "將還本國。住仙人林中。此林去城五十里。是諸釋",
    "X44n0744_003:0424c23": "遊戲園。此諸釋比丘。在舍衛時。初後夜。專精不睡。",
    "X44n0744_003:0424c24": "故以夜為長。從林中來入城乞食。覺路長遠。時佛",
    "X44n0744_003:0425a01": "知其心。有一師子來禮佛足。在邊住。佛以是三因",
    "X44n0744_003:0425a02": "緣。故說偈。",
    "X44n0744_003:0425a03": "　不寐夜長　　疲倦道長　　愚生死長　　莫知正法",
    "X44n0744_003:0425a04": "佛告比丘。汝未出家時。放逸多眠。不覺夜長。今初",
    "X44n0744_003:0425a05": "後夜。求道省眠。故覺夜長。此林汝本駕乘遊戲。不",
    "X44n0744_003:0425a06": "覺為遠。今持鉢步行疲極。故覺道長。是師子。鞞婆",
    "X44n0744_003:0425a07": "尸佛時。作婆羅門師。來至佛所聽法。時眾聽法。無",
    "X44n0744_003:0425a08": "共語者。即生惡念。罵言。此諸禿輩。與畜生何異。不",
    "X44n0744_003:0425a09": "別好人。不知言語。以是惡口業故。從毗婆尸佛。乃",
    "X44n0744_003:0425a10": "至今日。九十一劫。常墮畜生中。此人爾時。即應得",
    "X44n0744_003:0425a11": "道。以愚癡故。自作生死長久。今於佛所。心清淨故。",
    "X44n0744_003:0425a12": "當得解脫。",
    "X44n0744_003:0425a13": "方等經",
    "X44n0744_003:0425a14": "眾機普被曰方。四教並談曰等。經論多言方廣。梵",
    "X44n0744_003:0425a15": "云毗佛略。此云方廣。妙玄云。此從所表為名。方廣",
    "X44n0744_003:0425a16": "之理。正理為方。包富名廣。謂大乘方等經典。其義",
    "X44n0744_003:0425a17": "廣大。等如虗空也。",
    "X44n0744_003:0425a18": "未曾有經",
    "X44n0744_003:0425a19": "梵云阿浮達磨。此云未曾有法。亦云希法。妙玄云。",
    "X44n0744_003:0425a20": "佛現種種神力。眾生怪未曾有。婆沙論云。希法者。",
    "X44n0744_003:0425a21": "謂諸經中。說三寶等。甚希有事。又諸弟子。讚歎世",
    "X44n0744_003:0425a22": "尊。希有功德。如舍利子。讚歎世尊。無上功德。尊者",
    "X44n0744_003:0425a23": "慶喜。讚歎世尊。甚希有法。",
    "X44n0744_003:0425a24": "譬喻經",
    "X44n0744_003:0425b01": "梵云阿波陀那。此云譬喻。謂如來說法。為鈍根者。",
    "X44n0744_003:0425b02": "假種種譬喻言詞。以曉示之。令其開解也。止觀云。",
    "X44n0744_003:0425b03": "月隱重山。舉扇喻之。風息太虗。動樹訓之。",
    "X44n0744_003:0425b04": "優波提舍經",
    "X44n0744_003:0425b05": "此云逐分別。所說義。或翻為論義。大論云。答諸問",
    "X44n0744_003:0425b06": "者。釋其所以。又復廣說諸義。如佛說四諦。何等是",
    "X44n0744_003:0425b07": "四。所謂四聖諦。何等是四。所謂苦集滅道聖諦。是",
    "X44n0744_003:0425b08": "名論義。何等為苦聖諦。所謂生苦等八種苦。何等",
    "X44n0744_003:0425b09": "是生苦。所謂諸眾生。各各生處。是中受苦。如是等",
    "X44n0744_003:0425b10": "問答。廣解其義。是名優波提舍。",
    "X44n0744_003:0425b11": "恐畏林",
    "X44n0744_003:0425b12": "天竺名沙悖。此云恐畏。畏。怖也。五分律云。恐怖林",
    "X44n0744_003:0425b13": "者。未離欲人。入此林中。衣毛皆豎。是故名恐怖林",
    "X44n0744_003:0425b14": "也。或云尸多婆那。此翻寒林。謂其林幽邃而寒也。",
    "X44n0744_003:0425b15": "僧祇律云。此林多死屍。人入畏寒也。然西國。凡有",
    "X44n0744_003:0425b16": "城邑聚落。王必別施一林。以棄死屍。法顯傳云。尸",
    "X44n0744_003:0425b17": "摩賖那。漢言棄死人墓田。經論多云安陀林。又云",
    "X44n0744_003:0425b18": "晝暗林。皆一也。",
    "X44n0744_003:0425b19": "偏露右肩",
    "X44n0744_003:0425b20": "或言偏露一肩。或言偏露一膊。又云偏袒。袒謂肉",
    "X44n0744_003:0425b21": "袒也。天竺之禮。以露肩肉袒。立為致敬之儀。更加",
    "X44n0744_003:0425b22": "脫屣。以成其儀。至於帽帊原無。頂若患寒。乃權開",
    "X44n0744_003:0425b23": "聽。設行禮敬。還須除却。方合其儀。律制三衣。並令",
    "X44n0744_003:0425b24": "通肩被著。若見上尊。即須右袒露膊。非如此方沙",
    "X44n0744_003:0425c01": "門。漫出一肩。內仍衫襖。既以衣遮。復名偏袒者。譌",
    "X44n0744_003:0425c02": "之甚也。但以行來日久。一時難以啟革。凡為釋子。",
    "X44n0744_003:0425c03": "須要知佛本制也。經論多云右膝著地。又言胡跪。",
    "X44n0744_003:0425c04": "復言互跪。或言長跪。斯皆胡梵傳譯各殊。至於東",
    "X44n0744_003:0425c05": "夏多異。胡。即指羗戎之鄉。互。謂左右兩膝交互跪",
    "X44n0744_003:0425c06": "地。示其有所啟請也。音義指歸云。不合云胡跪。蓋",
    "X44n0744_003:0425c07": "梵世遺種。居五天竺。蔥嶺之北。乃諸戎羗胡。今經",
    "X44n0744_003:0425c08": "律多翻互跪。以三處翅聳。故名互跪。即右膝著地",
    "X44n0744_003:0425c09": "也。涅槃疏。明三種義。一右膝有力。跪能安久。二右",
    "X44n0744_003:0425c10": "膝有力。起止便易。三右膝躁動。著地令安。若兩膝",
    "X44n0744_003:0425c11": "著地。即名長跪。寄歸傳云。言長跪者。謂是雙膝踞",
    "X44n0744_003:0425c12": "地。豎兩足以支身。舊云胡跪者。非也。五天皆爾。何",
    "X44n0744_003:0425c13": "獨道胡。言合掌者。或云叉手。又云合十指爪。皆是",
    "X44n0744_003:0425c14": "斂容呈恭。制心不令馳散。然心使難防。故制合掌。",
    "X44n0744_003:0425c15": "而一心也。觀音義疏云。此方以拱手為恭。天竺以",
    "X44n0744_003:0425c16": "合掌為敬。手本二邊。今合為一。表不散誕。專至一",
    "X44n0744_003:0425c17": "心也。法苑云。今見禮佛者。多有指合掌不合。或有",
    "X44n0744_003:0425c18": "合掌。而指開良由慢而惰散也。故十律儀云。合掌",
    "X44n0744_003:0425c19": "不得中虗。十指不得參差。而本欲來求福。反招慢",
    "X44n0744_003:0425c20": "過之愆。此為袒跪合掌之儀。而五體投地之禮。更",
    "X44n0744_003:0425c21": "須洞曉。持地論云。當五輪至地。而作禮也。阿含經。",
    "X44n0744_003:0425c22": "根本律。明二肘。兩膝。及頂。名為五輪。輪謂圓相。五",
    "X44n0744_003:0425c23": "處皆圓。取能上下迴轉。生福轉多故。名為輪也。今",
    "X44n0744_003:0425c24": "見西僧禮拜之時多褰衣。露膝先下地。然後以肘",
    "X44n0744_003:0426a01": "按地。兩掌承空。示有接足之相也。近見此方有禮",
    "X44n0744_003:0426a02": "者。二手捺地。兩足據後。頭不至地。則是乖慢之儀。",
    "X44n0744_003:0426a03": "或復佇立佛前。待蓆方禮。或以搌敷坐具。擬盛自",
    "X44n0744_003:0426a04": "體。然後禮拜。斯並末世之大譌也。義淨三藏云。禮",
    "X44n0744_003:0426a05": "拜敷其坐具。五天所不見行。凡禮拜者。意在敬上",
    "X44n0744_003:0426a06": "自卑。故大論云。人之一身。頭最為上。足最為下。以",
    "X44n0744_003:0426a07": "頭禮足。恭敬之至。若將物盛體。方始禮拜者。何成",
    "X44n0744_003:0426a08": "自卑之儀也(當知坐具。本為坐臥故制之。原非禮拜擬用。今此方行之既久。非一人力。",
    "X44n0744_003:0426a09": "能整遠敝之譌風。但我輩智者。或入譌眾。不免隨用。當作敬重如來三衣。恐塵汙想。庶幾得免違教。慢憎",
    "X44n0744_003:0426a10": "之過愆也必悕正軌。却之為當)。",
    "X44n0744_003:0426a11": "未為結戒",
    "X44n0744_003:0426a12": "文殊問經云。文殊師利白佛言。世尊。未來邪見人。",
    "X44n0744_003:0426a13": "當誹謗佛。說如是言。若使如來是一切智。何故待",
    "X44n0744_003:0426a14": "眾生作罪。然後制戒。佛告文殊師利。如此即是一",
    "X44n0744_003:0426a15": "切智相。若我逆制戒。人當謗我。何以故。我不作罪。",
    "X44n0744_003:0426a16": "云何強說。此非一切智。何以故。我無罪過故。如來",
    "X44n0744_003:0426a17": "無慈悲心。不饒益。不攝受眾生。如人無子。而說有",
    "X44n0744_003:0426a18": "子。某時當生。空有此言。云何可信。何以故。不真實",
    "X44n0744_003:0426a19": "故。若真見生子。則生信心。如是文殊師利。所未作",
    "X44n0744_003:0426a20": "罪。人天不見。云何逆制戒。要須見罪。然後乃制(云",
    "X44n0744_003:0426a21": "云)。善見律云。未有漏者。如來結戒。眾生生誹謗想。",
    "X44n0744_003:0426a22": "云何瞿曇沙門。如諸聲聞弟子。悉是貴姓。或是王",
    "X44n0744_003:0426a23": "位。捨其財物宮殿。妻子眷屬。不惜身命。皆是知足。",
    "X44n0744_003:0426a24": "於世間無所希求。云何瞿曇反以波羅提木叉而",
    "X44n0744_003:0426b01": "繫之。是瞿曇未善別世人。故言如此。若結戒者。世",
    "X44n0744_003:0426b02": "人而亦不生敬重之心。譬如醫師。未善治病。見人",
    "X44n0744_003:0426b03": "始欲生癰。雖有癰性。未大成就。輒為破之。破已。血",
    "X44n0744_003:0426b04": "出狼藉。受大苦痛。以藥塗之。瘡即還復。醫曰。我為",
    "X44n0744_003:0426b05": "汝治病。當與我直。病人答曰。此癡醫師。若是我病。",
    "X44n0744_003:0426b06": "可為我治。我本無病。強為破肉。令血流出。生大苦",
    "X44n0744_003:0426b07": "痛。反責我直。詎非狂耶。聲聞弟子。亦復如是。若先",
    "X44n0744_003:0426b08": "結戒。而生誹謗。我自無罪。強為結戒。是故如來不",
    "X44n0744_003:0426b09": "先結戒。若有漏者。是時如來當為諸弟子結戒。指",
    "X44n0744_003:0426b10": "示波羅提木叉。譬如良醫。應病設藥。令得除愈。大",
    "X44n0744_003:0426b11": "獲賞賜。又被讚歎。此好醫王。善治我患。如來亦復",
    "X44n0744_003:0426b12": "如是。隨犯而制。歡喜受持。無有怨言。涅槃經。迦葉",
    "X44n0744_003:0426b13": "菩薩。白佛言。如來久知如是之事。何不先制。將無",
    "X44n0744_003:0426b14": "世尊。欲令眾生入阿鼻獄。譬如多人。欲至他方。迷",
    "X44n0744_003:0426b15": "失正路。隨逐邪道。是諸人等。不知迷故。皆謂是道。",
    "X44n0744_003:0426b16": "復不見人。可問是非。眾生如是。迷於佛法。不見正",
    "X44n0744_003:0426b17": "真。如來應謂先說正道。勅諸比丘。此是犯戒。此是",
    "X44n0744_003:0426b18": "持戒。當如是制。何以故。如來正覺。是真實者。知見",
    "X44n0744_003:0426b19": "正道。能說十善。增上功德。及其義味。是故啟請。應",
    "X44n0744_003:0426b20": "先制戒。佛言。若言如來。能為眾生。宣說十善增上",
    "X44n0744_003:0426b21": "功德。是則如來視諸眾生。如羅睺羅。云何難言。將",
    "X44n0744_003:0426b22": "無世尊。欲令眾生入於地獄。我見一人有墮阿鼻",
    "X44n0744_003:0426b23": "地獄因緣。尚為是人。住世一劫。若減一劫。我於眾",
    "X44n0744_003:0426b24": "生。有大慈悲。何緣當誑。如子想者。令入地獄。如王",
    "X44n0744_003:0426c01": "國內。有納衣者。見衣有孔。然後乃補。如來亦爾。見",
    "X44n0744_003:0426c02": "諸眾生。有入阿鼻地獄因緣。即以戒善而為補之。",
    "X44n0744_003:0426c03": "如來雖有所說。不得先制。要因比丘漸行非法。然",
    "X44n0744_003:0426c04": "後方乃隨事制之。樂法眾生。隨教修行。如是等眾。",
    "X44n0744_003:0426c05": "乃能得見如來法身。是以律本云。止止舍利弗。若",
    "X44n0744_003:0426c06": "有漏法生。然後世尊。當為結戒(如來初成正覺。二百五十戒法已定。",
    "X44n0744_003:0426c07": "但為眾生根性未堪頓制。故隨犯。然後結也)。",
    "X44n0744_003:0426c08": "有漏法",
    "X44n0744_003:0426c09": "毗婆沙論云。有是何義。謂一切有漏法是。佛言。若",
    "X44n0744_003:0426c10": "業能令後生續生。是名為有。成論云。失道故名漏。",
    "X44n0744_003:0426c11": "毗曇云。漏落生死。婆沙論云。漏是何義。謂留住義。",
    "X44n0744_003:0426c12": "淹貯義。流派義。禁持義。魅惑義。醉亂義。是漏義。留",
    "X44n0744_003:0426c13": "住義。是漏義者。唯令有情留住欲界。色界。無色界。",
    "X44n0744_003:0426c14": "淹貯義。是漏義者。如濕器中。淹貯種子。便能生芽。",
    "X44n0744_003:0426c15": "如是有情煩惱器中。淹貯業種。能生後有。流派義。",
    "X44n0744_003:0426c16": "是漏義者。如泉出水。乳房出乳。如是有情。從六處",
    "X44n0744_003:0426c17": "門。諸漏流派。禁持義。是漏義者。如人為他所禁持",
    "X44n0744_003:0426c18": "故。不能隨意遊適四方。如是有情。為諸煩惱所禁",
    "X44n0744_003:0426c19": "持故。循環諸界。諸趣。諸生。不得自在。趣涅槃界。魅",
    "X44n0744_003:0426c20": "惑義。是漏義者。如人為鬼之所魅惑。不應說而說。",
    "X44n0744_003:0426c21": "不應作而作。不應思而思。如是有情。為諸煩惱所",
    "X44n0744_003:0426c22": "魅惑故。起身語意。三種惡行。醉亂義。是漏義者。如",
    "X44n0744_003:0426c23": "人多飲根莖枝葉華果等酒。即便醉亂。不了應作。",
    "X44n0744_003:0426c24": "不應作事。無慚無愧顛逸。如是有情。飲煩惱酒。不",
    "X44n0744_003:0427a01": "了應作。不應作事。無慚無愧顛逸。乃至如是煩惱。",
    "X44n0744_003:0427a02": "流轉有情。乃至有頂。故名為漏。涅槃經云。有漏法",
    "X44n0744_003:0427a03": "者。有二種。有因。有果。無漏法者。亦有二種。有因有",
    "X44n0744_003:0427a04": "果。有漏果者。是則名苦。有漏因者。則名為集。無漏",
    "X44n0744_003:0427a05": "果者。則名為滅。無漏因者。則名為道。",
    "X44n0744_003:0427a06": "　　○四波羅夷法",
    "X44n0744_003:0427a07": "波羅夷者。五篇之首。七聚之初。護之者如明珠。毀",
    "X44n0744_003:0427a08": "之者若敗肉。恭守則泥洹徑路。棄捨乃苦海敝囊。",
    "X44n0744_003:0427a09": "隨犯其一。便非比丘。諸天不護。賢聖共訶。行即鬼",
    "X44n0744_003:0427a10": "拂其迹。臥有魔魘其心。僧伽藍地。無容投足。十方",
    "X44n0744_003:0427a11": "檀施。滴水不消。如善見律云。外袈裟繞頸。內行不",
    "X44n0744_003:0427a12": "淨法。已行惡法故。死即墮地獄。鐵丸熱火炎。寧可",
    "X44n0744_003:0427a13": "吞取死。若有破戒者。不應吞信施。中阿含經云。沙",
    "X44n0744_003:0427a14": "門覩佛明戒。棄故自新。練情滅欲。內外清淨。猶如",
    "X44n0744_003:0427a15": "淨氎。染即成色。為眾所觀。沙門覩明。行高智足。天",
    "X44n0744_003:0427a16": "下供奉。衣食殿舍。受之無尤。施者福大。進行禪定。",
    "X44n0744_003:0427a17": "獲溝港初果。頻來二果。不還三果。應儀四果。人亦",
    "X44n0744_003:0427a18": "聞之。沙門雖未得道。明佛經義。執心端正。孝順經",
    "X44n0744_003:0427a19": "教。弘慈育物。潤逮羣生。恕己安彼。視怨若子。見女",
    "X44n0744_003:0427a20": "人來。待之以妹。若覩窮苦當念地獄。餓鬼。畜生。願",
    "X44n0744_003:0427a21": "令羣生。身安意喜。得逢三寶。垢除冥滅。心淨見明。",
    "X44n0744_003:0427a22": "還於本無。永康無極。志行如斯。美食好衣。終始無",
    "X44n0744_003:0427a23": "罪。羣生本性。貪婬。瞋恚愚癡。嫉妬。濁中之濁。冥中",
    "X44n0744_003:0427a24": "之冥者。沙門心開受明。癡垢都寂。雖處穢世。猶蓮",
    "X44n0744_003:0427b01": "華居於泥中。泥不能汙。是故受施無罪。若懷三毒。",
    "X44n0744_003:0427b02": "十惡不除。恣心從欲。諂欺求潤。不奉佛戒。寧吞熱",
    "X44n0744_003:0427b03": "鐵。飲噉烊銅。斯死須臾。穢濁受施。死入太山。飲銅",
    "X44n0744_003:0427b04": "食炭。其年難計矣(太山。乃地獄處也)。",
    "X44n0744_003:0427b05": "　　　△不淨行第一",
    "X44n0744_003:0427b06": "(此是共戒。比丘尼同制)。",
    "X44n0744_003:0427b07": "毗舍離",
    "X44n0744_003:0427b08": "此云廣嚴。淨名略疏云。此言廣博嚴淨。其國寬平。",
    "X44n0744_003:0427b09": "名為廣博。城邑華麗。故名嚴淨。或云吠舍釐。又云",
    "X44n0744_003:0427b10": "毗耶離。什師曰。毗言稻土之所宜也。耶離言廣嚴。",
    "X44n0744_003:0427b11": "其地平廣莊嚴也。善見云。往昔波羅奈國王。王夫",
    "X44n0744_003:0427b12": "人懷妊。此夫人。自知懷妊。而白王言。王即供給侍",
    "X44n0744_003:0427b13": "養。皆使調適。期月已滿。即入產堂。若有福德之人。",
    "X44n0744_003:0427b14": "平旦時生。此夫人平旦時。生赤肉一段。赤如木槿",
    "X44n0744_003:0427b15": "華。又餘夫人生兒。色如金色。此夫人見傍夫人生",
    "X44n0744_003:0427b16": "兒。端正微妙。心生羞恥。而作是念。若王見諸夫人",
    "X44n0744_003:0427b17": "生兒端正。而我生子。為一段肉。無有手足。王設見",
    "X44n0744_003:0427b18": "者。必生惡賤。作是念已。即取盛貯器中。打金作薄。",
    "X44n0744_003:0427b19": "以朱砂書題云。是波羅奈國王。夫人所生。蓋覆器",
    "X44n0744_003:0427b20": "頭。以王印印之。以金薄書。置器外。送放江中。使人",
    "X44n0744_003:0427b21": "棄已。諸鬼神營護。使無風浪飄沒。爾時有一道士。",
    "X44n0744_003:0427b22": "依止牧牛人。住于江邊。此道士清朝。往江邊澡灑。",
    "X44n0744_003:0427b23": "遙見此器。而念言。我當拾取此器。近已而取。又見",
    "X44n0744_003:0427b24": "金薄書字。復見有王印印之。便開器看。惟見有肉",
    "X44n0744_003:0427c01": "一段。而作是念。若是死肉。久應爛臭。必有異相。即",
    "X44n0744_003:0427c02": "取將歸住處。善舉一處。過半月已。而成二片。道士",
    "X44n0744_003:0427c03": "見如是瑞相。安置好處。自爾之後。復經半月。二片",
    "X44n0744_003:0427c04": "各生五胞。又却後半月。一片成男。一片成女。男色",
    "X44n0744_003:0427c05": "如黃金。女色如白銀。道士見如是相已。心生愛重。",
    "X44n0744_003:0427c06": "如自子無異。以慈心力故。兩手母指。自然出乳。一",
    "X44n0744_003:0427c07": "指飲男。一指飲女。乳入子腹。譬如清水入摩尼珠。",
    "X44n0744_003:0427c08": "內外明徹。道士號兒。名為離車子(漢言皮薄。亦言同皮)。道士",
    "X44n0744_003:0427c09": "養此二子。極為辛苦。日入聚落乞食。兼為二子覓",
    "X44n0744_003:0427c10": "諸飲食。日晏方還。是時牧牛人。見道士為二子。辛",
    "X44n0744_003:0427c11": "苦如是。來白言。大德出家人。正應修道。何以為此",
    "X44n0744_003:0427c12": "二子。妨廢道業。可持乞我。我等為養。道士言善哉。",
    "X44n0744_003:0427c13": "於是牧牛人還歸。明日與諸同伴。平治道路。豎立",
    "X44n0744_003:0427c14": "幢幡。散雜色華。鳴鼓來迎二子。到道士處。白道士",
    "X44n0744_003:0427c15": "言。今此二子時去矣。道士答言。善。道士復更付囑。",
    "X44n0744_003:0427c16": "此二子者。有大福德。不可度量。汝等善好料理。當",
    "X44n0744_003:0427c17": "以乳。酪。生熟酥。五種。而供養之。若此二子長大。還",
    "X44n0744_003:0427c18": "自共匹對。覓好平博處所。安立住止。可拜男為王。",
    "X44n0744_003:0427c19": "女為夫人。牧牛人等。受教敕已。即將還本住處。二",
    "X44n0744_003:0427c20": "子漸漸長大。共諸牧牛人兒。出門遊戲。此二子。便",
    "X44n0744_003:0427c21": "以脚蹹牧牛兒。牧牛兒涕泣。還向父母說。此無父",
    "X44n0744_003:0427c22": "母子。蹹打我等。父母答言。汝等各自避去。因此戲",
    "X44n0744_003:0427c23": "處。名為跋闍(跋闍者。漢言避也)。二子年至十六。牧牛人見",
    "X44n0744_003:0427c24": "子已長。又見平博地處。縱廣一百由旬。即於中央。",
    "X44n0744_003:0428a01": "起立宅舍。牧牛人。以女嫁與男。立為夫婦。即拜男",
    "X44n0744_003:0428a02": "為王。女為夫人。後懷妊。一產二兒。一男一女。如是",
    "X44n0744_003:0428a03": "十六倒生兒。諸牧牛人。見王子漸漸多復各更為",
    "X44n0744_003:0428a04": "開立舍宅。造諸園池。合三十二人宅舍。如見展轉。",
    "X44n0744_003:0428a05": "乃至三倒開廣。故名為毗舍離。此是根本因緣也。",
    "X44n0744_003:0428a06": "西域記云。吠舍釐國(中印度境)。周五千餘里。土地沃壤。",
    "X44n0744_003:0428a07": "華果茂盛。菴沒羅果。茂遮果。既多且貴。氣序和暢。",
    "X44n0744_003:0428a08": "風俗淳質。好福重學(云云)。",
    "X44n0744_003:0428a09": "迦蘭陀村須提那子",
    "X44n0744_003:0428a10": "迦或作柯。迦蘭陀。此云好聲鳥。善見云。迦蘭陀者。",
    "X44n0744_003:0428a11": "是山鼠名。時毗舍離王。將諸妓女。入山遊戲。王時",
    "X44n0744_003:0428a12": "疲倦。眠一樹下。妓女四散走戲。時樹下窟中。有大",
    "X44n0744_003:0428a13": "毒蛇。聞王酒氣。出欲螯王。樹上有鼠。從上來下。鳴",
    "X44n0744_003:0428a14": "喚覺王。蛇即還縮。王覺已復眠。蛇又更出。而欲螯",
    "X44n0744_003:0428a15": "王。鼠復鳴喚下樹來覺王。王起已。見樹下窟中大",
    "X44n0744_003:0428a16": "毒蛇。即生驚怖。四顧求諸妓女。又復不見。王自念",
    "X44n0744_003:0428a17": "言。我今復活。由鼠之恩。王便思惟。欲報鼠恩。時山",
    "X44n0744_003:0428a18": "邊有村。王即命村中。自今已後。我之祿限。悉迴供",
    "X44n0744_003:0428a19": "鼠。因此鼠故。即號此村名為迦蘭陀村。是時村中。",
    "X44n0744_003:0428a20": "有一長者。有金錢四十億。王即賜長者位。因村名",
    "X44n0744_003:0428a21": "故。號迦蘭陀長者。須提那者。是迦蘭陀長者子。佛",
    "X44n0744_003:0428a22": "成道十二年後。須提那出家。須提那。在他國八年",
    "X44n0744_003:0428a23": "學道。八年後還迦蘭陀村薩婆多論云。須提那者。",
    "X44n0744_003:0428a24": "父母求請神祇得故。故名求得。是則須提那。此翻",
    "X44n0744_003:0428b01": "求得。若依梵音。須此翻為善故婆沙論。翻為善財",
    "X44n0744_003:0428b02": "子。然此人於劫初時。世界初成。未有欲漏之法。而",
    "X44n0744_003:0428b03": "先欲汙。復於今時。佛弟子中。未有漏法。而生漏法。",
    "X44n0744_003:0428b04": "為母以巧方便。引為非事。其母亦於過去世時。為",
    "X44n0744_003:0428b05": "迦尸國第一夫人。以巧方便用蜜塗尼拘律樹葉。",
    "X44n0744_003:0428b06": "誘取金色鹿王。以汙染心故。觸彼鹿王。即失金色。",
    "X44n0744_003:0428b07": "復於今時。以巧方便。引子失其梵行。彼時鹿王者。",
    "X44n0744_003:0428b08": "須提那是(按餘經律。多云迦蘭陀。是鳥名)。",
    "X44n0744_003:0428b09": "阿羅漢",
    "X44n0744_003:0428b10": "此云無生。又云無著。又翻應供。又云應儀。又云應",
    "X44n0744_003:0428b11": "真。大論云。阿羅名賊。漢名破。一切煩惱賊。破又一",
    "X44n0744_003:0428b12": "切漏盡故。應得一切世間諸天人供養。又阿名不。",
    "X44n0744_003:0428b13": "羅漢名生。後世中更不生。名阿羅漢。或言無翻。名",
    "X44n0744_003:0428b14": "含三義。無明穅脫。後世田中。不受生死果報。故云",
    "X44n0744_003:0428b15": "不生。九十八使煩惱盡。故名殺賊。具智斷功德。堪",
    "X44n0744_003:0428b16": "為人天福田。故言應供。含此三義。故存梵名(餘如第四",
    "X44n0744_003:0428b17": "戒中釋)。",
    "X44n0744_003:0428b18": "華水",
    "X44n0744_003:0428b19": "善見律云。月生華水。此是血名。女人法。欲懷胎時。",
    "X44n0744_003:0428b20": "於兒胞處。生一血聚。七日自破。從此血出。若血出",
    "X44n0744_003:0428b21": "不斷者。男精不住。即共流出。若盡出者。以男精還",
    "X44n0744_003:0428b22": "復其處。然後成胎。譬如田家。耕治調熟。然大過水。",
    "X44n0744_003:0428b23": "以穀下中。穀浮水上。流出四面。何以故。水大穀不",
    "X44n0744_003:0428b24": "著泥故。不成根株。女人亦復如是。若血盡已。男精",
    "X44n0744_003:0428c01": "得住。即便有胎。",
    "X44n0744_003:0428c02": "故二",
    "X44n0744_003:0428c03": "故者。舊也。梵音褒羅那地邪。此云舊第二。或云本",
    "X44n0744_003:0428c04": "二。即舊妻也。謂捨俗出家。無復妻名。以其本在俗",
    "X44n0744_003:0428c05": "時。妻居次故。因名為故二也。",
    "X44n0744_003:0428c06": "欲想念熱",
    "X44n0744_003:0428c07": "欲想者。身口不動。但心念想美顏。欲念者。心既瞢",
    "X44n0744_003:0428c08": "醉。身體[夢-夕+登]瞢。欲熱者。二身交會也。",
    "X44n0744_003:0428c09": "火炬",
    "X44n0744_003:0428c10": "臼許切。渠上聲。謂束蘆燒也。此以喻欲如火炬者。",
    "X44n0744_003:0428c11": "能燒眾生身命。復有種種過患。故佛以種種而為",
    "X44n0744_003:0428c12": "說喻也。喻如火炬者。佛言。猶如有人。手把火炬。向",
    "X44n0744_003:0428c13": "風而行。不速捨者。必燒其手。及餘肢體。亦喻如樹",
    "X44n0744_003:0428c14": "果者。譬如愚人。貪著好果。上樹食之。不肯時下。人",
    "X44n0744_003:0428c15": "伐其樹。樹傾乃墮。身首毀壞。痛惱而死。又樹果者。",
    "X44n0744_003:0428c16": "熟即墮地。即便爛壞。非久長法。又喻如假借者。猶",
    "X44n0744_003:0428c17": "如有人。假借樂具。所謂宮殿。車馬。七寶。名衣上服",
    "X44n0744_003:0428c18": "之類。若人見者。共歎其美。後被物主。隨意奪還。他",
    "X44n0744_003:0428c19": "人見者。而便說曰。彼假借者。實為欺誑。非是假借。",
    "X44n0744_003:0428c20": "所以者何。其物主隨意而奪取之。又喻如枯骨者。",
    "X44n0744_003:0428c21": "如有餓狗。咬齧枯骨。破脣缺齒。或傷咽喉。然不能",
    "X44n0744_003:0428c22": "以此除饑。又喻如段肉者。如有一小肉臠。墮在露",
    "X44n0744_003:0428c23": "地。或烏或鵄。持肉而去。復有餘烏鵄。競而逐之。若",
    "X44n0744_003:0428c24": "此烏鵄。速捨此小肉臠者。餘烏鵄。即不復競逐。又",
    "X44n0744_003:0429a01": "喻如夢所見者。猶如有人。夢得具足五欲自娛。彼",
    "X44n0744_003:0429a02": "若寤已。都不見一。是故欲如夢也。",
    "X44n0744_003:0429a03": "跋闍子",
    "X44n0744_003:0429a04": "亦云婆闍。此云避。因緣見前毗舍離句中。",
    "X44n0744_003:0429a05": "戒羸",
    "X44n0744_003:0429a06": "盧迴切。音雷。病也。瘦也。困也。謂於如來戒法中。無",
    "X44n0744_003:0429a07": "力能持。心生厭倦。思在家業。如有愚人。不善飲食。",
    "X44n0744_003:0429a08": "以肉和生乳噉。即便患癩。熱黃。乾消。肢節困極。不",
    "X44n0744_003:0429a09": "能自持。無悔服心。以求良醫。唯思砒石。糞。溺。塗治。",
    "X44n0744_003:0429a10": "而更加其苦。無有愈者。彼亦如是。於佛戒中。無勝",
    "X44n0744_003:0429a11": "進心。情生厭倦。不自悔責。以求聖行。而反思居家",
    "X44n0744_003:0429a12": "欲樂。如彼癩人。不悔求醫。而希服糞溺。唐自疲苦。",
    "X44n0744_003:0429a13": "終無有愈。若捨如來賢聖戒樂。更得樂者。無有是",
    "X44n0744_003:0429a14": "處。",
    "X44n0744_003:0429a15": "雌獼猴",
    "X44n0744_003:0429a16": "雌。此茲切。音差。畜母也。薩婆多論云。凡犯罪有三",
    "X44n0744_003:0429a17": "種。一犯業道罪。二犯惡行罪。三犯戒罪。須提那。於",
    "X44n0744_003:0429a18": "三罪中。得犯惡行罪。婬是惡法故。無業道罪。自己",
    "X44n0744_003:0429a19": "妻故。無犯戒罪。佛未結戒故。林中比丘得二罪。得",
    "X44n0744_003:0429a20": "惡行罪。婬是惡法故。得業道罪。雌獼猴屬雄獼猴",
    "X44n0744_003:0429a21": "故。不得犯戒罪。佛未結戒故。此二比丘。俱名先作。",
    "X44n0744_003:0429a22": "是故無犯戒罪。",
    "X44n0744_003:0429a23": "名字比丘",
    "X44n0744_003:0429a24": "十誦云。名字比丘者。以名為稱。根本云。如人立字。",
    "X44n0744_003:0429b01": "名作苾芻。或世共許。或是苾芻種族。因此喚為苾",
    "X44n0744_003:0429b02": "芻。是謂名字苾芻。律攝云。如世間人。為欲呼召男",
    "X44n0744_003:0429b03": "女等時。遂立名字。喚作苾芻。",
    "X44n0744_003:0429b04": "相似比丘",
    "X44n0744_003:0429b05": "若人剃除鬚髮。不受佛戒。而形貌威儀進止。像類",
    "X44n0744_003:0429b06": "比丘。故名相似比丘。",
    "X44n0744_003:0429b07": "自稱比丘",
    "X44n0744_003:0429b08": "根本云。若人實非苾芻。自言我是苾芻。或是賊住。",
    "X44n0744_003:0429b09": "自稱苾芻。是謂自言苾芻。十誦云。又復賊住比丘。",
    "X44n0744_003:0429b10": "剃除鬚髮。著袈裟。自言我是比丘。是名自言比丘。",
    "X44n0744_003:0429b11": "五分云。若自剃頭。自稱比丘。於我法中不生。不應",
    "X44n0744_003:0429b12": "與出家受具足戒。若已受具足戒。即應滅擯。",
    "X44n0744_003:0429b13": "善來比丘",
    "X44n0744_003:0429b14": "善見云。有白衣來詣佛所。欲求出家。如來即觀其",
    "X44n0744_003:0429b15": "根。因緣具足。應可度者。便喚言。善來比丘。鬚髮自",
    "X44n0744_003:0429b16": "墮。而成比丘。喚者。如來於納衣裏出右手。手黃金",
    "X44n0744_003:0429b17": "色。以梵音聲。喚善來。可修梵行。令盡苦源。佛語未",
    "X44n0744_003:0429b18": "竟。便成比丘。得具足戒。三衣及瓦鉢。貫著右肩上。",
    "X44n0744_003:0429b19": "鉢色如青鬱波羅華。袈裟鮮明。如赤蓮華。針。線刀",
    "X44n0744_003:0429b20": "子。漉水囊。悉皆備具。此八種物。是出家人之所常",
    "X44n0744_003:0429b21": "用。自然而有。威儀具足。其善來比丘者。初則陳如。",
    "X44n0744_003:0429b22": "耶舍。終則須跋陀羅。於其中間。所有如來喚善來",
    "X44n0744_003:0429b23": "得戒者。皆名善來比丘也。若人有障道業。及現身",
    "X44n0744_003:0429b24": "不得證無學果者。佛不度為善來比丘佛所度者。",
    "X44n0744_003:0429c01": "皆是無學後邊身。何以故。如來自神口所說故爾。",
    "X44n0744_003:0429c02": "餘人邊不能得也。",
    "X44n0744_003:0429c03": "乞求比丘",
    "X44n0744_003:0429c04": "原比丘是乞求義。如諸俗人。婆羅門等。常為乞求。",
    "X44n0744_003:0429c05": "以自活命。從他乞時。亦言我是比丘。是謂乞求比",
    "X44n0744_003:0429c06": "丘。",
    "X44n0744_003:0429c07": "著割截衣比丘",
    "X44n0744_003:0429c08": "善見云。著割截衣者。衣價直千萬。比丘得已。便割",
    "X44n0744_003:0429c09": "截而著。壞衣價直。以針線刺納。毀其細輭。遂成麤",
    "X44n0744_003:0429c10": "惡衣。先鮮白而以樹皮壞其本色。便是故衣。名為",
    "X44n0744_003:0429c11": "比丘能著割截衣者。是名比丘。",
    "X44n0744_003:0429c12": "破結使比丘",
    "X44n0744_003:0429c13": "律攝云。比丘是破義。一切煩惱。名為結使。若人出",
    "X44n0744_003:0429c14": "家。破諸煩惱。盡一切漏。得阿羅漢果。或滿二十歲。",
    "X44n0744_003:0429c15": "或不滿二十歲。以得阿羅漢故。即名得具足戒。亦",
    "X44n0744_003:0429c16": "名上受具足。十誦云。諸漏結縛煩惱眾生。能受後",
    "X44n0744_003:0429c17": "身。生熟苦報。生死往來。相續因緣。若能知見。斷如",
    "X44n0744_003:0429c18": "是漏。拔盡根本。如斷多羅樹頭。畢竟不生。是名破",
    "X44n0744_003:0429c19": "煩惱比丘。",
    "X44n0744_003:0429c20": "白四羯磨比丘",
    "X44n0744_003:0429c21": "謂受具足人。身無障難。以圓滿心。希求具戒。發增",
    "X44n0744_003:0429c22": "上心。以言表白。語業彰顯。僧前三乞。眾僧乃為作",
    "X44n0744_003:0429c23": "一白三羯磨。於所作事。如法成就。究竟圓滿。是不",
    "X44n0744_003:0429c24": "應訶。得成比丘性。名為受大戒白四羯磨。如法成",
    "X44n0744_003:0430a01": "就。得處所比丘也。今此八種比丘。唯取白四羯磨",
    "X44n0744_003:0430a02": "比丘。以結戒法。其善來。破結。已證聖果。有自然之",
    "X44n0744_003:0430a03": "戒。永離破禁之過。其著割截衣者。是糞掃所收。位",
    "X44n0744_003:0430a04": "通善來。破結。白四。原非正文。故諸部無有斯號。若",
    "X44n0744_003:0430a05": "非此收。即是外徒所攝。餘三並是假名。非如來法",
    "X44n0744_003:0430a06": "眾也(得處所。即是得無作戒體。成比丘性也)。",
    "X44n0744_003:0430a08": "四分律名義標釋卷第三",
    "X44n0744_003:0430a10": "　　音釋",
    "X44n0744_003:0430a11": "葺音緝。修補也。",
    "X44n0744_003:0430a12": "詎渠上聲。豈也。",
    "X44n0744_003:0430a13": "魅同魅。",
    "X44n0744_003:0430a14": "[夢-夕+登]瞢上音凳。下音蒙。",
    "X44n0744_003:0430a15": "臠音攣。肉臠也。",
    "X44n0744_003:0430a16": "鵄音鴟。",
    "X44n0744_003:0430a20": "　　四分律名義標釋卷第四目錄",
    "X44n0744_003:0430a21": "捨戒和尚阿闍黎",
    "X44n0744_003:0430a22": "波羅夷偷蘭遮突吉羅",
    "X44n0744_003:0430a23": "比丘尼式叉摩那羯磨",
    "X44n0744_003:0430a24": "二形黃門君持",
    "X44n0744_003:0430b01": "沙彌沙彌尼羅閱城",
    "X44n0744_003:0430b02": "耆闍崛山檀尼迦陶師",
    "X44n0744_003:0430b03": "摩竭國瓶沙王",
    "X44n0744_003:0430b04": "剎利帝王水澆頭種頭陀",
    "X44n0744_003:0430b05": "迦樓五錢生像",
    "X44n0744_003:0430b06": "吹毳劫貝拘遮羅",
    "X44n0744_003:0430b07": "差羅波尼芻摩鉢耽嵐婆",
    "X44n0744_003:0430b08": "頭頭羅鸚鵡鸜鵒",
    "X44n0744_003:0430b09": "杙上市肆阿蘭若",
    "X44n0744_003:0430b10": "壺船一木船舫船",
    "X44n0744_003:0430b11": "櫓船浮瓠船懸船",
    "X44n0744_003:0430b12": "筏船水獺失收摩羅",
    "X44n0744_003:0430b13": "優鉢羅華鉢頭摩華拘物頭華",
    "X44n0744_003:0430b14": "分陀利華蜂鬱周隆伽"
}