{
    "T29n1562_058:0663a02": "阿毘達磨順正理論卷第五十八",
    "T29n1562_058:0663a04": "尊者眾賢造",
    "T29n1562_058:0663a05": "三藏法師玄奘奉　詔譯",
    "T29n1562_058:0663a06": "2 二辯賢聖品第六之二",
    "T29n1562_058:0663a07": "此中餘部有作是言：定無實樂，受唯是苦。云",
    "T29n1562_058:0663a08": "何知然？由理教故。由何等理？後苦增故。謂於",
    "T29n1562_058:0663a09": "一切所作事業及威儀中，若久習住，皆於後",
    "T29n1562_058:0663a10": "位苦增可得。理必無有習住樂因，令於後時",
    "T29n1562_058:0663a11": "苦漸增盛，故知決定無實樂受。又處生死有",
    "T29n1562_058:0663a12": "動作故，謂有動作是生死法，身有沐浴飲食",
    "T29n1562_058:0663a13": "等事，心有於境了別等業，事業驅迫甞不安",
    "T29n1562_058:0663a14": "寧，故生死中無非是苦。又由微苦伏勝樂故，",
    "T29n1562_058:0663a15": "謂少苦因蚊虻𭪿等所生微苦現在前位，力",
    "T29n1562_058:0663a16": "能摧伏廣大樂因，沐浴塗香飲食眠等，所生",
    "T29n1562_058:0663a17": "勝樂令不現前，故有漏蘊唯是苦性。又於對",
    "T29n1562_058:0663a18": "治重苦逼中，愚夫起樂增上慢故。謂若未遇",
    "T29n1562_058:0663a19": "飢渴寒熱疲欲等苦所逼迫時，於能治中不",
    "T29n1562_058:0663a20": "生樂覺，是故樂覺由治苦生，非緣樂生故無",
    "T29n1562_058:0663a21": "實樂。又於眾苦易脫位中，世間有情樂覺生",
    "T29n1562_058:0663a22": "故。依如是義，故有頌言：",
    "T29n1562_058:0663a23": "「如擔重易肩，　　及疲勞止息，",
    "T29n1562_058:0663a24": "世間由此苦，　　脫彼苦亦然。」",
    "T29n1562_058:0663a25": "故愚夫類於辛苦中，有樂覺生實無有樂。由",
    "T29n1562_058:0663a26": "何等教？如世尊言：諸所有受無非是苦。又契",
    "T29n1562_058:0663a27": "經說：此生時苦生、此滅時苦滅。又契經言：於",
    "T29n1562_058:0663a28": "苦謂為樂，名想顛倒等。又契經言：汝應以苦",
    "T29n1562_058:0663a29": "觀於樂受。此謂他宗對法諸師咸作是說定",
    "T29n1562_058:0663b01": "有實樂。云何知然？苦樂生因功能別故，體實",
    "T29n1562_058:0663b02": "有異，猶如貪瞋。現見貪瞋生因各別，別因生",
    "T29n1562_058:0663b03": "已功能復異，因能異故體別極成。苦樂生因",
    "T29n1562_058:0663b04": "既亦有別，世間現見大種互違便有苦生，調",
    "T29n1562_058:0663b05": "和生樂。別因生已功能亦異，苦能損害，樂能",
    "T29n1562_058:0663b06": "攝益。生因功能見有別故，定知苦外實有樂",
    "T29n1562_058:0663b07": "體。上座於此亦作是言：雖現非無攝益受位，",
    "T29n1562_058:0663b08": "而於苦類未為超越，以有漏法唯是苦因，故",
    "T29n1562_058:0663b09": "生死中受唯是苦。此亦非理。所以者何？言相",
    "T29n1562_058:0663b10": "違故、唯立宗故、成非愛故、不極成故。言相違",
    "T29n1562_058:0663b11": "者，謂若非無攝益受位，不應唯苦。若言唯苦，",
    "T29n1562_058:0663b12": "不應攝益，理但應言下苦受位有劣損害，無",
    "T29n1562_058:0663b13": "容攝益。唯立宗者，謂彼但說未越苦類，竟不",
    "T29n1562_058:0663b14": "說因，以何證知攝益受位於苦受類未為超",
    "T29n1562_058:0663b15": "越？成非愛者，謂彼宗中執信與貪不越思類，",
    "T29n1562_058:0663b16": "是則彼二體應成一，染淨二品更相雜故。解",
    "T29n1562_058:0663b17": "脫應無成非愛失，彼既無雜，此亦應然，受類",
    "T29n1562_058:0663b18": "雖同而苦樂異。不極成者，謂生死中樂受定",
    "T29n1562_058:0663b19": "無，非極成故，是則有漏亦是樂因。以我宗許",
    "T29n1562_058:0663b20": "有樂受故，如何可言諸有漏法唯苦因故，證",
    "T29n1562_058:0663b21": "樂是苦？故彼所說有言無義。又應決定有實",
    "T29n1562_058:0663b22": "樂受異於苦受，以苦與樂有愛非愛相差別",
    "T29n1562_058:0663b23": "故。若謂樂受可愛性不成，以離染時復成非",
    "T29n1562_058:0663b24": "愛故。此亦非理，於離染時由異門觀為非愛",
    "T29n1562_058:0663b25": "故。非觀行者觀樂性邊以為非愛，但以餘相",
    "T29n1562_058:0663b26": "厭患樂受，如後當說。又離苦外實有樂受，以",
    "T29n1562_058:0663b27": "契經中佛說有故。如契經說：受有三種，謂樂",
    "T29n1562_058:0663b28": "及苦、不苦不樂。若受自性實皆苦者，佛說",
    "T29n1562_058:0663b29": "三受有何勝利？若謂世尊隨世故說，謂世於",
    "T29n1562_058:0663c01": "苦下上中位，如其次第起樂等覺，世尊隨彼",
    "T29n1562_058:0663c02": "說樂等三。理亦不然，非極成故。謂第三受世",
    "T29n1562_058:0663c03": "不極成，如何世尊隨世說有？故說三受唯",
    "T29n1562_058:0663c04": "依真見。又於觀樂受，說如實言故，不應隨世",
    "T29n1562_058:0663c05": "說有三受，非下苦受如實是樂。又樂亦有下",
    "T29n1562_058:0663c06": "等三故，不應言樂唯是下苦。又應非福感",
    "T29n1562_058:0663c07": "愛果故，謂非福業許有三品，下品能招下",
    "T29n1562_058:0663c08": "苦受果；汝言下苦體即是樂，豈不非福應感",
    "T29n1562_058:0663c09": "愛果？又如如苦成下品時，如是如是成上",
    "T29n1562_058:0663c10": "品樂；下品非福既感下苦，汝宗下苦即是上",
    "T29n1562_058:0663c11": "樂，豈不下因能招上果？便與因果感赴理違。",
    "T29n1562_058:0663c12": "又如如苦成下下時，如是如是樂成上上；是",
    "T29n1562_058:0663c13": "則下下非福為因，能感上上樂受為果，誰復",
    "T29n1562_058:0663c14": "為善、設大功用？又福非福各有九品，如何下",
    "T29n1562_058:0663c15": "下非福為因，能感上上樂受為果？又上上福、",
    "T29n1562_058:0663c16": "下下非福，同感下下苦受為果，則福非福",
    "T29n1562_058:0663c17": "應無差別。於餘八品徵難亦爾。又應一果二",
    "T29n1562_058:0663c18": "因所感，或應許福即是非福，是則違害如",
    "T29n1562_058:0663c19": "來至教。又下三定許有樂受，上地唯有不苦",
    "T29n1562_058:0663c20": "不樂，誰知苦受下下上中，設大劬勞厭下欣",
    "T29n1562_058:0663c21": "上？又定漸勝、執苦漸增，於非理中誰復過此？",
    "T29n1562_058:0663c22": "又若下苦即名為樂，樂受領納應不猛利，理",
    "T29n1562_058:0663c23": "非下受領納分明。執下分明中翻闇昧，誰有",
    "T29n1562_058:0663c24": "智者能忍此執？故知苦外實有樂受。又彼容",
    "T29n1562_058:0663c25": "起餘執過故，謂若苦樂無異體者，是則容他",
    "T29n1562_058:0663c26": "更起異執，唯許可愛別離位中，於樂受無起",
    "T29n1562_058:0663c27": "於苦覺，無別苦受名餘執過。或容有計唯有",
    "T29n1562_058:0663c28": "樂受是真實有，餘受實無，但於樂受上下中",
    "T29n1562_058:0663c29": "位，如次立為樂等三受。彼與此執理無別故。",
    "T29n1562_058:0664a01": "如彼但由自分別力執唯有苦，約品立三，此",
    "T29n1562_058:0664a02": "亦應然，故彼非善。又苦樂受定實有異，說六",
    "T29n1562_058:0664a03": "觸處為天、世間及那落迦有差別故。謂契經",
    "T29n1562_058:0664a04": "說：苾芻當知，有六觸處名天、世間，若諸有情",
    "T29n1562_058:0664a05": "得生彼者，眼所見色一向可意，於彼都無不",
    "T29n1562_058:0664a06": "可意色。廣說乃至，由此因緣，彼處一向受諸",
    "T29n1562_058:0664a07": "喜樂。有六觸處名那落迦，與上相違亦應廣",
    "T29n1562_058:0664a08": "說。下苦名樂如前已遮，故不可言假說喜樂。",
    "T29n1562_058:0664a09": "若無實樂，經但應言：天世間唯下苦，那落迦",
    "T29n1562_058:0664a10": "唯上苦。又數說一向，應成無用言，謂先已言",
    "T29n1562_058:0664a11": "一向可意，後說一向受諸喜樂。若於下苦假",
    "T29n1562_058:0664a12": "立樂名，則一受中有苦有樂，如何可說一向",
    "T29n1562_058:0664a13": "樂言？故彼所計不應正理。又契經說如實言",
    "T29n1562_058:0664a14": "故，證知決定實有樂受。如契經說：受樂受",
    "T29n1562_058:0664a15": "時，如實了知受於樂受。苦非二受亦如是說。",
    "T29n1562_058:0664a16": "又如經說：所有樂根、所有喜根，應知此二皆",
    "T29n1562_058:0664a17": "是樂受，乃至廣說。復作是說：若以正慧如實",
    "T29n1562_058:0664a18": "觀見如是五根，三結永斷，乃至廣說。若受唯",
    "T29n1562_058:0664a19": "苦，如何可言如實了知此是樂受？故知樂受",
    "T29n1562_058:0664a20": "自相是樂。然彼所言後苦增故無實樂者，其",
    "T29n1562_058:0664a21": "理不然，生苦樂因非唯境故。謂我不許唯外",
    "T29n1562_058:0664a22": "境力能生苦樂，若唯境者，初與事業威儀合",
    "T29n1562_058:0664a23": "時，便應發生增上苦受。謂由此境於最後時",
    "T29n1562_058:0664a24": "為緣發生增上苦受，初時已與如是境合。若",
    "T29n1562_058:0664a25": "唯境力生苦樂者，境纔合時應生上苦；既不",
    "T29n1562_058:0664a26": "如是，故知觀身相續分位轉變差別，外境方",
    "T29n1562_058:0664a27": "作苦樂生因。謂至所依如是分位，冷煖等觸",
    "T29n1562_058:0664a28": "能為樂因，無至此時非樂因理、為苦因者，理",
    "T29n1562_058:0664a29": "亦應然，故觀別因便令外境為苦樂受各別",
    "T29n1562_058:0664a30": "生因。是故不應由事業等後生增上苦，便撥",
    "T29n1562_058:0664b01": "無實樂；現見世間地水糞等，觀種芽等相續",
    "T29n1562_058:0664b02": "分位轉變差別，為芽葉等諸果生因。何緣後",
    "T29n1562_058:0664b03": "時諸威儀等方能生苦，非於初時？以經久時",
    "T29n1562_058:0664b04": "身心勞倦，身中便有異大種生，由此後時方",
    "T29n1562_058:0664b05": "生苦受。以諸外境要待別因，方能為因生苦",
    "T29n1562_058:0664b06": "樂受，故生苦樂因非不定。亦不可以後時苦",
    "T29n1562_058:0664b07": "增，便謂初時已生苦受。若見威儀等後引苦",
    "T29n1562_058:0664b08": "生，便謂彼初時已生苦受；見異生後位有聖",
    "T29n1562_058:0664b09": "樂生，應執彼先時已生聖樂。此中亦可作",
    "T29n1562_058:0664b10": "如是計：先有聖樂微故不知，後時漸增方覺",
    "T29n1562_058:0664b11": "為有。則有畢竟無異生失。若謂不可習住樂",
    "T29n1562_058:0664b12": "因，令於後時苦漸增盛，故知決定無實樂受。",
    "T29n1562_058:0664b13": "既爾，若有習住樂因，而於後時苦不增盛。如",
    "T29n1562_058:0664b14": "下三靜慮應實有樂受，若三定中亦無實樂，",
    "T29n1562_058:0664b15": "則不應說後苦增故。知決定無真實樂受，非",
    "T29n1562_058:0664b16": "畢竟故。契經中說：靜慮無色亦名有苦。非由",
    "T29n1562_058:0664b17": "彼有損害性故。又觀下過得離染時，非必由",
    "T29n1562_058:0664b18": "觀為損害性，觀為麁障亦得離染。又非唯厭",
    "T29n1562_058:0664b19": "下是離染因，欣上德亦為離染因故。謂上諸",
    "T29n1562_058:0664b20": "地功德漸增，欣彼亦能離下地染，故不應說",
    "T29n1562_058:0664b21": "彼苦。若無世道不應能離彼染，既或有處有",
    "T29n1562_058:0664b22": "定樂因，故有漏中有自相樂；是故彼說後苦",
    "T29n1562_058:0664b23": "增故無實樂者，非如理因。言處生死有動作",
    "T29n1562_058:0664b24": "故受唯苦者，理亦不然，聖道亦應有動作故。",
    "T29n1562_058:0664b25": "謂若樂受動作為先，然後獲得，名有動作。聖",
    "T29n1562_058:0664b26": "道亦以勤勇為先，然後證得，應有動作。若以",
    "T29n1562_058:0664b27": "樂受有所攀緣，聖道亦然，應有動作，是則道",
    "T29n1562_058:0664b28": "諦亦應是苦。然非所許，先已辯故。又彼論中",
    "T29n1562_058:0664b29": "先許諸法皆無動作，後言生死有動作故都",
    "T29n1562_058:0664b30": "無有樂，是則彼說前後相違，故所立因無能",
    "T29n1562_058:0664c01": "證力。言由微苦伏勝樂故知無樂者，理亦不",
    "T29n1562_058:0664c02": "然，觀待別因前已說故。謂先已說境為樂因，",
    "T29n1562_058:0664c03": "要待所依大種差別，故蚊𭪿等正所害身，非",
    "T29n1562_058:0664c04": "能為因助沐浴等生於樂受，不應爾時唯受",
    "T29n1562_058:0664c05": "苦故便撥無樂，有助因時能生樂故。若有",
    "T29n1562_058:0664c06": "漏蘊唯是苦性，應沐浴等時常生苦非樂。以",
    "T29n1562_058:0664c07": "身有時待緣生苦、有時復待別緣生樂，故知",
    "T29n1562_058:0664c08": "苦樂因緣決定，因緣定故必有別體。若謂何",
    "T29n1562_058:0664c09": "理鋸解身等時，雖與樂因塗香等和合，而不",
    "T29n1562_058:0664c10": "生樂但生苦受？與塗香等樂因合時，若與苦",
    "T29n1562_058:0664c11": "因蚊𭪿等合，便不生樂轉生苦受，此如前解。",
    "T29n1562_058:0664c12": "謂見有處所有樂因，唯能生樂曾不生苦，如",
    "T29n1562_058:0664c13": "三靜慮，以於欲界苦著樂微，故遇樂緣不能",
    "T29n1562_058:0664c14": "奪苦。然或有位苦因生樂，謂見世間增苦味",
    "T29n1562_058:0664c15": "者，由數習等於彼生欣。又見世間燒鐵石等，",
    "T29n1562_058:0664c16": "初觸身分能為樂因，若爾後時極習近彼，寧",
    "T29n1562_058:0664c17": "即由彼復能生苦？我先說境為苦樂因，要待",
    "T29n1562_058:0664c18": "所依分位差別，其義已顯，寧更徵難？或苦與",
    "T29n1562_058:0664c19": "樂種類有殊，故彼生時法爾差別，不應於此",
    "T29n1562_058:0664c20": "相例推徵。故有漏蘊非皆苦性，以契經說，佛",
    "T29n1562_058:0664c21": "告大名：若色一向是苦非樂，非樂所隨，廣說",
    "T29n1562_058:0664c22": "乃至，有情於色不應生染。言於對治重苦逼",
    "T29n1562_058:0664c23": "中，愚夫起樂增上慢故無實樂者，理亦不然，",
    "T29n1562_058:0664c24": "由對治門證有樂故。謂為無彼而求此法，即",
    "T29n1562_058:0664c25": "有實法為彼對治，既為無苦起勝方便而求",
    "T29n1562_058:0664c26": "於樂，即有實樂能對治苦，何理相違？又苦先",
    "T29n1562_058:0664c27": "除，後入三定，三定樂覺治何苦生？又因殊勝",
    "T29n1562_058:0664c28": "聲香等境起增上樂，治何苦生？故彼所立因，",
    "T29n1562_058:0664c29": "無能遮實樂。言於眾苦易脫位中，世間有情",
    "T29n1562_058:0664c30": "樂覺生故無實樂者，理亦不然，先已說故。先",
    "T29n1562_058:0665a01": "何所說？謂苦樂因非唯境故。若唯境者，初荷",
    "T29n1562_058:0665a02": "擔時肩應即生增上苦受；既不如是，故易肩",
    "T29n1562_058:0665a03": "時，擔觀所依分位差別，乃至未滅能為樂因。",
    "T29n1562_058:0665a04": "亦不應言諸愚夫類，於新起苦有樂覺生，初",
    "T29n1562_058:0665a05": "遭鞭等時，應生樂覺故。現見彼苦亦有重輕，",
    "T29n1562_058:0665a06": "初受輕時應生樂覺。或彼應說以何因緣，重",
    "T29n1562_058:0665a07": "擔在肩久不易脫便生重苦，初易不然。理不",
    "T29n1562_058:0665a08": "應言唯此重擔，未易肩位為重苦緣，於易肩",
    "T29n1562_058:0665a09": "時便生輕苦。緣既是一，苦何重輕？由此證知，",
    "T29n1562_058:0665a10": "別有所待身位差別為苦樂因，故生死中有",
    "T29n1562_058:0665a11": "少實樂。然世尊說諸所有受無非苦者，亦不",
    "T29n1562_058:0665a12": "相違，佛於經中自釋通故。謂如慶喜問世尊",
    "T29n1562_058:0665a13": "言：佛於餘經說有三受，謂樂及苦、不苦不樂，",
    "T29n1562_058:0665a14": "依何密意此經復言諸所有受無非是苦？佛",
    "T29n1562_058:0665a15": "言：慶喜！我依諸行皆是無常，及諸有為皆是",
    "T29n1562_058:0665a16": "變壞，密作是說諸所有受無非是苦。故知此",
    "T29n1562_058:0665a17": "經依二苦說，不依苦苦說皆苦言，由此定知",
    "T29n1562_058:0665a18": "實有三受，以彼尊者不問佛言，依何密意說",
    "T29n1562_058:0665a19": "有三受？佛亦不說我密說三，但言密意我說",
    "T29n1562_058:0665a20": "皆苦。既言皆苦是密意說，非了義故，不可為",
    "T29n1562_058:0665a21": "依，寧即憑斯撥無實樂？又契經說：此生時",
    "T29n1562_058:0665a22": "苦生、此滅時苦滅。亦不相違，有漏法隨應三",
    "T29n1562_058:0665a23": "苦性合故。如色想等體雖非苦，猶如苦受而",
    "T29n1562_058:0665a24": "說為苦。如是樂等體雖非苦，猶如苦受說",
    "T29n1562_058:0665a25": "苦何違？或諸有漏皆苦諦攝，依如是理說亦",
    "T29n1562_058:0665a26": "無違。豈不由斯即證無樂？不爾，前已說非苦",
    "T29n1562_058:0665a27": "說苦故，謂如色等非苦說苦，樂等亦爾非苦",
    "T29n1562_058:0665a28": "說苦。若爾，觀樂苦諦攝時，如何不成顛倒作",
    "T29n1562_058:0665a29": "意？此先已說。先說者何？謂是行苦、壞苦性故。",
    "T29n1562_058:0665b01": "依如是義，故有頌言：",
    "T29n1562_058:0665b02": "「諸佛正遍覺，　　知諸行無常，",
    "T29n1562_058:0665b03": "及有為變壞，　　故說受皆苦。」",
    "T29n1562_058:0665b04": "然有漏樂難成易壞，行者厭患觀之為苦，不",
    "T29n1562_058:0665b05": "由樂受是苦性故。謂苦易成、隨欲便得，如暫",
    "T29n1562_058:0665b06": "屏氣生極苦受；然極難壞，為欲令滅，多設劬",
    "T29n1562_058:0665b07": "勞猶相續住。樂則不爾，雖多設劬勞仍難令",
    "T29n1562_058:0665b08": "其現前及久住，故修行者於樂受中生極",
    "T29n1562_058:0665b09": "厭患觀之為苦，由此樂受亦苦諦攝。故不可",
    "T29n1562_058:0665b10": "以契經中言此生時苦生、此滅時苦滅，便定",
    "T29n1562_058:0665b11": "非撥樂受自性。又契經言於苦謂樂名顛倒",
    "T29n1562_058:0665b12": "者，亦不相違，一向謂樂成顛倒故。謂有漏樂",
    "T29n1562_058:0665b13": "理亦名苦，生住時樂壞時苦故，性是無常行",
    "T29n1562_058:0665b14": "苦攝故，一向謂樂如何非倒？又諸愚夫由見",
    "T29n1562_058:0665b15": "取力，於煩惱火遍所燒然，有漏行中計寂靜",
    "T29n1562_058:0665b16": "德，故於苦計樂成想等顛倒。若謂此如常我",
    "T29n1562_058:0665b17": "想等，於一向苦計樂成倒，理亦不然，遮色等",
    "T29n1562_058:0665b18": "蘊一向是苦，契經說故。即由此故，我先已許",
    "T29n1562_058:0665b19": "全及分增益俱得名顛倒，故非由此無樂理",
    "T29n1562_058:0665b20": "成。又契經言汝應以苦觀樂受者，理亦無違，",
    "T29n1562_058:0665b21": "即由此經有樂成故。謂此經說：汝等苾芻，應",
    "T29n1562_058:0665b22": "以毒箭觀於苦受，應以苦觀樂受，應以無常",
    "T29n1562_058:0665b23": "觀非二受。若謂三受唯一苦性，佛不應勸作",
    "T29n1562_058:0665b24": "差別觀；既勸別觀，故知性異。此中苦受體非",
    "T29n1562_058:0665b25": "毒箭，然為惱害與毒箭同，故勸觀苦猶如毒",
    "T29n1562_058:0665b26": "箭。如是樂受體非是苦，性是樂故；由當變壞，",
    "T29n1562_058:0665b27": "雖體是樂，勸觀如苦，後變壞時必當苦故。如",
    "T29n1562_058:0665b28": "擲坏器未至地時，雖體尚全已說為壞。非苦",
    "T29n1562_058:0665b29": "樂受亦非無常，性是受故。由必被滅，雖非無",
    "T29n1562_058:0665c01": "常性，勸觀如無常，生已後時必當滅故。又無",
    "T29n1562_058:0665c02": "常相恒隨逐故。以非二受能引愚癡，由癡故",
    "T29n1562_058:0665c03": "於多劫已壞執為常住及我我所，為欲違彼",
    "T29n1562_058:0665c04": "常我見故，勸以無常觀非二受。今詳經意勸",
    "T29n1562_058:0665c05": "如是觀，令於三界法起離染加行。謂初以毒",
    "T29n1562_058:0665c06": "箭觀於苦受者，是於欲界法起離染加行，以",
    "T29n1562_058:0665c07": "欲界中苦受多故。次應以苦觀樂受者，是於",
    "T29n1562_058:0665c08": "色界法起離染加行，以色界中樂受勝故，樂",
    "T29n1562_058:0665c09": "是欣樂生死本故，佛於樂受勸觀為苦。然諸",
    "T29n1562_058:0665c10": "樂受自性是樂，能攝益故；亦得名苦，以是無常",
    "T29n1562_058:0665c11": "變壞法故。觀為樂時能為繫縛，以欣樂樂法",
    "T29n1562_058:0665c12": "是生死本故；觀為苦時能令解脫，以厭患苦",
    "T29n1562_058:0665c13": "法能越生死故。佛以觀苦能令解脫，故勸有",
    "T29n1562_058:0665c14": "情觀樂為苦。後應以無常觀非二受者，是於",
    "T29n1562_058:0665c15": "無色法起離染加行，以彼壽限極長遠故，恐",
    "T29n1562_058:0665c16": "有情類執彼為常，故勸觀無常如假借嚴具。",
    "T29n1562_058:0665c17": "是故知佛勸如是觀，令於三界法起離染加",
    "T29n1562_058:0665c18": "行，不可引斯撥無樂受，由此樂受於生死中",
    "T29n1562_058:0665c19": "定實有宗不可傾動。傍論已了，應復正論。如",
    "T29n1562_058:0665c20": "是所說四聖諦中，幾是世俗、幾是勝義？此中",
    "T29n1562_058:0665c21": "一類作如是言：二是世俗，二是勝義。有一類",
    "T29n1562_058:0665c22": "言：三是世俗，有為皆是亡失法故。有言：二諦",
    "T29n1562_058:0665c23": "約教有別，謂諸宣說補特伽羅、城園林等相",
    "T29n1562_058:0665c24": "應言教皆世俗攝，此為顯示實義為先，非從",
    "T29n1562_058:0665c25": "誑他作意引起，故名為諦。諸有宣說蘊處界",
    "T29n1562_058:0665c26": "等相應言教皆勝義攝，此為詮辯諸法實相，",
    "T29n1562_058:0665c27": "破壞一合有情想等，能詮真理，故名為諦。此",
    "T29n1562_058:0665c28": "四諦教，能令有情證真實理，故是勝義。此中",
    "T29n1562_058:0665c29": "上座作如是言：三諦皆通世俗勝義，謂一苦",
    "T29n1562_058:0666a01": "諦假是世俗，所依實物名為勝義；集諦道諦",
    "T29n1562_058:0666a02": "例亦應然；唯滅諦體不可說故，同諸無記不",
    "T29n1562_058:0666a03": "可說有。如契經說：具壽慶喜六觸處盡離滅",
    "T29n1562_058:0666a04": "靜沒，有異無異皆不可論，汝欲論耶？乃至廣",
    "T29n1562_058:0666a05": "說。今詳上座所說義宗，違害世俗勝義諦相。",
    "T29n1562_058:0666a06": "如是二諦其相云何？頌曰：",
    "T29n1562_058:0666a07": "彼覺破便無，　　慧析餘亦爾，",
    "T29n1562_058:0666a08": "如瓶水世俗，　　異此名勝義。",
    "T29n1562_058:0666a09": "論曰：諸和合物，隨其所應總有二種性類差",
    "T29n1562_058:0666a10": "別，一可以物破為細分、二可以慧析除餘法。",
    "T29n1562_058:0666a11": "謂且於色諸和合聚破為細分，彼覺便無，名",
    "T29n1562_058:0666a12": "世俗諦，猶如瓶等。非破瓶等、為瓦等時，復可",
    "T29n1562_058:0666a13": "於中生瓶等覺。有和合聚雖破為多，彼覺非",
    "T29n1562_058:0666a14": "無，猶如水等。若以勝慧析除餘法，彼覺方無，",
    "T29n1562_058:0666a15": "亦世俗諦。非水等被慧析除色等時，復可於",
    "T29n1562_058:0666a16": "中生水等覺故。於彼物未破析時，以世想名",
    "T29n1562_058:0666a17": "施設，為彼施設有，故名為世俗。依世俗理說",
    "T29n1562_058:0666a18": "有瓶等，是實非虛，名世俗諦，如世俗理說為",
    "T29n1562_058:0666a19": "有故。若物異此，名勝義諦。謂彼物覺，彼破不",
    "T29n1562_058:0666a20": "無，及慧析餘，彼覺仍有，名勝義諦，猶如色等。",
    "T29n1562_058:0666a21": "如色等物碎為細分，漸漸破析乃至極微，或",
    "T29n1562_058:0666a22": "以勝慧析除味等，彼色等覺如本恒存。受等",
    "T29n1562_058:0666a23": "亦然，但非色法，無細分故，不可碎彼以為細",
    "T29n1562_058:0666a24": "分乃至極微，然可以慧析至剎那，或可析除",
    "T29n1562_058:0666a25": "餘想等法，彼受等覺如本恒存。此真實有，故",
    "T29n1562_058:0666a26": "名勝義，以一切時體恒有故。依勝義理說有",
    "T29n1562_058:0666a27": "色等，是實非虛，名勝義諦，如勝義理說為有",
    "T29n1562_058:0666a28": "故。由彼上座所說義宗，違此所立二諦相故，",
    "T29n1562_058:0666a29": "不應正理。且彼所言，謂一苦諦假是世俗，特",
    "T29n1562_058:0666b01": "乖正理。所以者何？非於苦諦可以蘊等漸",
    "T29n1562_058:0666b02": "漸分析乃至極微，或一剎那令捨苦覺，以析",
    "T29n1562_058:0666b03": "乃至極微剎那，一一恒與苦相合故。云何可",
    "T29n1562_058:0666b04": "謂如瓶水等，於所依物未破析時，假施設有",
    "T29n1562_058:0666b05": "名世俗諦？又如觸法界，苦諦亦應然。謂彼自",
    "T29n1562_058:0666b06": "言：蘊唯世俗，所依實物方是勝義。處亦如是，",
    "T29n1562_058:0666b07": "界唯勝義。豈不觸法界亦依多立一，理應如",
    "T29n1562_058:0666b08": "蘊是世俗有，所依實物方是勝義，則應許界",
    "T29n1562_058:0666b09": "體兼二種，亦是世俗亦是勝義。若謂二界於",
    "T29n1562_058:0666b10": "破析時，界相不捨故唯勝義，非如蘊處是聚",
    "T29n1562_058:0666b11": "是門，於破析時捨聚門義。是則苦諦例亦應",
    "T29n1562_058:0666b12": "然，於破析時不捨相故。又彼自說二諦相言：",
    "T29n1562_058:0666b13": "若於多物施設為有名為世俗，但於一物施",
    "T29n1562_058:0666b14": "設為有名為勝義。又細分別所目法時便失",
    "T29n1562_058:0666b15": "本名，名為世俗；若細分別所目法時不失本",
    "T29n1562_058:0666b16": "名，名為勝義。於彼所說，且就初門，觸法二界",
    "T29n1562_058:0666b17": "應成假有，非但於一物施設為有故。由此彼",
    "T29n1562_058:0666b18": "應作如是說：但於多物施設為有，名為世俗；",
    "T29n1562_058:0666b19": "亦於一物施設為有，名為勝義。如是可言二",
    "T29n1562_058:0666b20": "界實有，便與說苦諦是世俗義違，非但於多",
    "T29n1562_058:0666b21": "物施設為有故。所以者何？於多物一物皆施",
    "T29n1562_058:0666b22": "設有，如觸法界故。就第二門亦違彼說，苦諦",
    "T29n1562_058:0666b23": "通是世俗有義。謂細分別苦諦體時不失本",
    "T29n1562_058:0666b24": "名，如觸法界。故知上座於諦義中所說所書",
    "T29n1562_058:0666b25": "不觀前後，彼諸弟子披後忘前，重覽前文後",
    "T29n1562_058:0666b26": "文已失，由是所立前後相違，應例推徵集諦",
    "T29n1562_058:0666b27": "道諦。又彼所說唯滅諦體不可說故，同諸無",
    "T29n1562_058:0666b28": "記不可說有，理亦不然，既爾應成世俗有故。",
    "T29n1562_058:0666b29": "謂佛所說如來死後為有為無，命者與身為",
    "T29n1562_058:0666c01": "一異等諸無記事，一切皆是世俗有攝，以如",
    "T29n1562_058:0666c02": "來等與色等法非即非離是世俗有。滅諦既",
    "T29n1562_058:0666c03": "同彼，應世俗有攝，謂如瓶等與色等物非即",
    "T29n1562_058:0666c04": "非離是世俗有。又說依蘊施設有情，許諸",
    "T29n1562_058:0666c05": "有情世俗有故。知如來等世俗有攝，滅諦亦",
    "T29n1562_058:0666c06": "應然，同不可記故。然不可謂涅槃俗有，非俗",
    "T29n1562_058:0666c07": "有理如前已說。是故不可定說涅槃同無記",
    "T29n1562_058:0666c08": "事體非實有，定應許是勝義諦攝。若爾，何故",
    "T29n1562_058:0666c09": "尊者舍利子不為慶喜分明記耶？豈不後文",
    "T29n1562_058:0666c10": "亦分明記，乃至六處有，可有諸戲論；六處既",
    "T29n1562_058:0666c11": "滅，絕諸戲論，薄伽梵說此謂涅槃。由此證知，",
    "T29n1562_058:0666c12": "離有戲論必定別有無戲論滅。然彼慶喜不",
    "T29n1562_058:0666c13": "作是問：六觸處滅為有為無，故亦不酬是有",
    "T29n1562_058:0666c14": "無義。但作是問：滅與六處為有別異、為無異",
    "T29n1562_058:0666c15": "耶？是故答言：此無戲論。若謂滅體假實都無，",
    "T29n1562_058:0666c16": "豈不定應答言無異？所以然者，謂畢竟無據",
    "T29n1562_058:0666c17": "理皆應如是說故。無有少分畢竟無法，不可",
    "T29n1562_058:0666c18": "定言有異、無異、亦有異亦無異、非有異非無",
    "T29n1562_058:0666c19": "異，應作是言此定無異。然舍利子不作是說，",
    "T29n1562_058:0666c20": "故知彼滅非畢竟無，亦不可言是世俗有，無",
    "T29n1562_058:0666c21": "所依故，如前已說。故知滅諦唯勝義有，離二",
    "T29n1562_058:0666c22": "諦外諸聖教中無容說有第三有故。若爾，何",
    "T29n1562_058:0666c23": "故言不可論？理但應言此定有異，亦無有過。",
    "T29n1562_058:0666c24": "不可論言。但顯不應復推徵義。謂此有異，義",
    "T29n1562_058:0666c25": "已顯成，不應於中復為徵問，以六觸處有諸",
    "T29n1562_058:0666c26": "戲論，六處永滅絕諸戲論，薄伽梵說此謂",
    "T29n1562_058:0666c27": "涅槃，即已顯成別有滅諦。又契經說滅界是",
    "T29n1562_058:0666c28": "有，由如是等不應復問。或顯慶喜發問無端，",
    "T29n1562_058:0666c29": "故以此言止其所問。謂諸弟子歸投世尊，長",
    "T29n1562_058:0667a01": "時精勤修諸梵行，究竟唯為證得涅槃，不應",
    "T29n1562_058:0667a02": "今時復為疑問。或彼慶喜作是尋思：六處既",
    "T29n1562_058:0667a03": "無，滅依何立？若有六處滅義應無，故寄彼言",
    "T29n1562_058:0667a04": "以申此難。由此故答，此不可論，以涅槃中絕",
    "T29n1562_058:0667a05": "戲論故。或應方便別求此經不可論言所有",
    "T29n1562_058:0667a06": "意趣，理必不可定執涅槃其體是無同無記",
    "T29n1562_058:0667a07": "事。由此我等於彼所言，定不信依，有過失故。",
    "T29n1562_058:0667a08": "彼必應許寂滅涅槃於二諦中隨一諦攝，然",
    "T29n1562_058:0667a09": "我宗說四皆勝義。諸世俗諦依勝義理，世俗",
    "T29n1562_058:0667a10": "自體為有為無？若言是有，諦應唯一。若言是",
    "T29n1562_058:0667a11": "無，諦應無二。此應決定判言是有，以彼尊者",
    "T29n1562_058:0667a12": "世友說言：無倒顯義名是世俗諦，此名所顯",
    "T29n1562_058:0667a13": "義是勝義諦。名是實物，如先已辯。豈不已言",
    "T29n1562_058:0667a14": "諦應唯一？理實應爾。所以者何？非勝義空可",
    "T29n1562_058:0667a15": "名諦故。既爾，何故立二諦耶？即勝義中依少別",
    "T29n1562_058:0667a16": "理立為世俗，非由體異。所以爾者，名是言依，",
    "T29n1562_058:0667a17": "隨世俗情流布性故。依如此義應作是言：諸",
    "T29n1562_058:0667a18": "是世俗必是勝義，有是勝義而非世俗。謂但",
    "T29n1562_058:0667a19": "除名，餘實有義，即依勝義。是有義中約少分",
    "T29n1562_058:0667a20": "理，名世俗諦？約少別理，名勝義諦。謂無簡別",
    "T29n1562_058:0667a21": "總相所取一合相理，名世俗諦；若有簡別別",
    "T29n1562_058:0667a22": "相所取或類或物，名勝義諦。如於一體有漏",
    "T29n1562_058:0667a23": "事中，所取果義名為苦諦，所取因義名為集",
    "T29n1562_058:0667a24": "諦。或如一體心心所法，有具六因及四緣性，",
    "T29n1562_058:0667a25": "然依此義名相應因，非即由斯名俱有等。由",
    "T29n1562_058:0667a26": "如是理，於大仙尊所說諦中無有違害。如說",
    "T29n1562_058:0667a27": "一諦更無第二，諸勝生類於中無諍。有謂異",
    "T29n1562_058:0667a28": "諦，頻顯示故。我定說彼非真沙門。謂於世間",
    "T29n1562_058:0667a29": "有諸外道，學窮諸論見仍未決，至佛法中聞",
    "T29n1562_058:0667b01": "說二諦，謂亦不定，倍復生疑。世尊為令得決",
    "T29n1562_058:0667b02": "定解，哀愍為說一諦等言。此一諦言總顯聖",
    "T29n1562_058:0667b03": "教所說諦義，無第二言是重審決，顯諦唯一。",
    "T29n1562_058:0667b04": "何謂一諦？故次復言謂諸勝生類於中無諍",
    "T29n1562_058:0667b05": "者，勝生言顯內法有情已見諦迹。言於中者，",
    "T29n1562_058:0667b06": "顯勝義諦即四聖諦。彼於此諦一切無疑，由",
    "T29n1562_058:0667b07": "此故言於中無諍。此則善順脇尊者言：唯聖",
    "T29n1562_058:0667b08": "教中有苦聖諦，非餘亦有，乃至廣說。世尊亦",
    "T29n1562_058:0667b09": "說唯有一道，更無餘道能得清淨。復言究竟",
    "T29n1562_058:0667b10": "唯一無別。然諸世俗依勝義理，有世俗體亦",
    "T29n1562_058:0667b11": "無有諍，以見諦者於諸世間方域言詞不堅",
    "T29n1562_058:0667b12": "執故。謂彼了達如是諸名，隨世俗情假施設",
    "T29n1562_058:0667b13": "轉，取蘊一分攝，於中何所諍？言有謂異諦頻",
    "T29n1562_058:0667b14": "顯示故者，有言顯示有諸外道，謂聲為顯彼",
    "T29n1562_058:0667b15": "情妄。謂以彼所執諦相有乖，而妄謂為我",
    "T29n1562_058:0667b16": "立是諦，頻自顯示言勝義攝，異諦聲顯乖於",
    "T29n1562_058:0667b17": "諦義，謂諸聖諦義無乖違苦，真無常非不無",
    "T29n1562_058:0667b18": "常、滅真寂靜非不寂靜，彼所立諦與此相",
    "T29n1562_058:0667b19": "違，於諦義乖故言異諦。為顯因義復說故聲，",
    "T29n1562_058:0667b20": "謂唯佛法中有真聖諦，彼說異諦故知是外",
    "T29n1562_058:0667b21": "道。以彼所說聖諦義乖，故非真沙門，定是外",
    "T29n1562_058:0667b22": "道攝。由此後文復作是說：我定說彼非真沙",
    "T29n1562_058:0667b23": "門。以彼所言異真聖諦，故是外道非真沙門。",
    "T29n1562_058:0667b24": "如說：苾芻！諸有捨我所說苦諦別立苦諦，此",
    "T29n1562_058:0667b25": "但有言，乃至廣說。說顯示言顯諸外道，持己",
    "T29n1562_058:0667b26": "所執宣暢授他，以妄文詞增益實義，頻言為",
    "T29n1562_058:0667b27": "顯數起異端，別別頒宣所執諦理，此顯外道",
    "T29n1562_058:0667b28": "未證勝義，所說言詞不決定故，由此說彼非",
    "T29n1562_058:0667b29": "真沙門。故佛眾中正師子吼，他論無有梵志",
    "T29n1562_058:0667c01": "沙門，凡所自稱空無實義。以世俗諦亦勝義",
    "T29n1562_058:0667c02": "攝，不違大師所說一諦，即由此義為婆羅門。",
    "T29n1562_058:0667c03": "說真婆羅門，必具有三諦：說不殺害一切有",
    "T29n1562_058:0667c04": "情，是諦非虛，名第一諦；說諸集法皆是滅法，",
    "T29n1562_058:0667c05": "是諦非虛，名第二諦；說我我所無處誰物，是",
    "T29n1562_058:0667c06": "諦非虛，名第三諦。以諸先代婆羅門說，真修",
    "T29n1562_058:0667c07": "行者有三種諦：說稟祠禮殺生為法，是諦非",
    "T29n1562_058:0667c08": "虛，名第一諦？說己所作皆得常果，是諦非虛，",
    "T29n1562_058:0667c09": "名第二諦；說己身等屬自在天，是諦非虛，名",
    "T29n1562_058:0667c10": "第三諦。謂彼先代諸婆羅門，施設此三誑求",
    "T29n1562_058:0667c11": "脫者，依之行者空無所獲。佛為遮彼，如次說",
    "T29n1562_058:0667c12": "三。以諸世間盲闇所覆，不能簡別所說是非，",
    "T29n1562_058:0667c13": "信婆羅門所傳明論，謂此三種是諦非虛，蔽",
    "T29n1562_058:0667c14": "執修行皆墮惡趣。世尊哀愍，斥彼言虛、讚己",
    "T29n1562_058:0667c15": "所立三種名諦。今詳三諦，應知為起三解",
    "T29n1562_058:0667c16": "脫門前加行道，謂第一空，緣有情故；第二無",
    "T29n1562_058:0667c17": "願，緣起盡故；第三無相，緣相無故。以處誰",
    "T29n1562_058:0667c18": "物名為相故，或即為起三解脫門，或顯加行",
    "T29n1562_058:0667c19": "學無學地。有言：此三為顯三蘊，如是三諦隨",
    "T29n1562_058:0667c20": "其所應三聖諦攝，由此定知如是三諦勝義",
    "T29n1562_058:0667c21": "諦攝。言聖諦者，為簡餘諦故說聖言。謂一切",
    "T29n1562_058:0667c22": "法自相非虛亦得名諦，然成聖性不由覺彼，",
    "T29n1562_058:0667c23": "緣自相境所有智生無力能令入見道故。於",
    "T29n1562_058:0667c24": "法自相得善巧已，別有所覺方成聖性，此所",
    "T29n1562_058:0667c25": "覺諦是諸聖者同意所許，故名聖諦。諸法共",
    "T29n1562_058:0667c26": "相名此所覺，謂覺取蘊苦等相故，覺能生法",
    "T29n1562_058:0667c27": "因等相故，覺彼寂滅滅等相故，覺滅方便道",
    "T29n1562_058:0667c28": "等相故，方得成聖，餘則不然不可說言治五",
    "T29n1562_058:0667c29": "部故，所覺聖諦應有五種，即由修習緣四諦",
    "T29n1562_058:0668a01": "道漸增盛時治修斷故。此四聖諦總體云何？",
    "T29n1562_058:0668a02": "一切有為及諸擇滅，以是煩惱聖道境故，染",
    "T29n1562_058:0668a03": "淨因果性差別故。空非擇滅，有自體故、正見",
    "T29n1562_058:0668a04": "境故，亦是諦攝，然非煩惱聖道境故，亦非染",
    "T29n1562_058:0668a05": "淨因果性故，亦非欣厭所行境故，非覺悟彼",
    "T29n1562_058:0668a06": "得成聖故，不預此中聖諦所攝。何緣煩惱不",
    "T29n1562_058:0668a07": "緣彼生？以彼二法是無漏故，不能違害有漏",
    "T29n1562_058:0668a08": "法故。謂愛但緣有漏為境，欣無漏法違諸有",
    "T29n1562_058:0668a09": "故，不名為愛是善法欲。若境極能順生貪愛，",
    "T29n1562_058:0668a10": "此境遍是煩惱所緣，由愛所緣便於彼滅，及",
    "T29n1562_058:0668a11": "彼滅道不欲疑謗。空非擇滅與此相違，故定",
    "T29n1562_058:0668a12": "不為煩惱境界。豈不於二譬喻等師，緣之亦",
    "T29n1562_058:0668a13": "生不欲疑謗，寧說緣彼煩惱不生？非緣彼生",
    "T29n1562_058:0668a14": "無智疑見，障證苦滅及苦滅道。如緣苦等成",
    "T29n1562_058:0668a15": "染污性，如阿羅漢於道路等亦有無智疑謗",
    "T29n1562_058:0668a16": "現行，豈可說為染污煩惱？是故皆是不染污",
    "T29n1562_058:0668a17": "性，由此說無緣彼煩惱。有說：非謗空非擇滅，",
    "T29n1562_058:0668a18": "但謗其名，不緣其體。此二唯善俗智境界，於",
    "T29n1562_058:0668a19": "苦等諦何不亦然？是故應知前說無失。",
    "T29n1562_058:0668a20": "說一切有部順正理論卷第五十八"
}