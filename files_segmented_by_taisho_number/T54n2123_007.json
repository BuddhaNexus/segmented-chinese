{
    "T54n2123_007:0058a08": "諸經要集卷第七",
    "T54n2123_007:0058a10": "西明寺沙門釋道世集",
    "T54n2123_007:0058a11": "獎道部第十二(此有七緣)",
    "T54n2123_007:0058a12": "述意緣誡男緣誡女緣勸道緣",
    "T54n2123_007:0058a13": "眷屬緣離著緣教誡緣",
    "T54n2123_007:0058a14": "述意緣第一",
    "T54n2123_007:0058a15": "夫三界輪轉。六道萍移。神明不朽。識慮昏茫。",
    "T54n2123_007:0058a16": "乍死乍生時。來時往棄。捨身命草。籌難辯。",
    "T54n2123_007:0058a17": "惟大地丘山。莫非我故塵。滄海川流。皆同吾",
    "T54n2123_007:0058a18": "淚血。以此而觀。誰非親友。人鬼雖別。生滅固",
    "T54n2123_007:0058a19": "同。恩愛之情。時復影響。群邪愚闇。不識親",
    "T54n2123_007:0058a20": "疎。遂使喪彼身形。養己軀命。更互屠割。共為",
    "T54n2123_007:0058a21": "怨對。歷劫相讎。苦報難盡。靜思此事。豈不痛",
    "T54n2123_007:0058a22": "心也。",
    "T54n2123_007:0058a23": "誡男緣第二",
    "T54n2123_007:0058a24": "夫在家丈夫。尊卑有二。一貴二賤。一富二貧。",
    "T54n2123_007:0058a25": "富貴之者。人多放逸。慠慢貢高。輕辱陵下。或",
    "T54n2123_007:0058a26": "有乘威藉勢。尊己陵人。或有博識聰達。恃才",
    "T54n2123_007:0058a27": "陵人。或有辯口利詞。暢說凌人。或有誇豪",
    "T54n2123_007:0058a28": "奢侈。輕慢陵人。或有美容姿態。恃色陵人。",
    "T54n2123_007:0058a29": "或有乘肥騁騎。恃乘陵人。或有資財奴婢。恃",
    "T54n2123_007:0058b01": "富陵人。如是眾多不可具述。眾生愚癡甚為",
    "T54n2123_007:0058b02": "可愍。不知無常將至。妄起高心。來報湯炭煎",
    "T54n2123_007:0058b03": "煮相待。獄卒執叉伺候日久。不憂斯事公然",
    "T54n2123_007:0058b04": "喜樂。何異猪羊不知死至。何異飛蠅貪樂死",
    "T54n2123_007:0058b05": "屍。惟古思今。富貴非一。生滅交臂。貴賤同",
    "T54n2123_007:0058b06": "塵。富貴者唯見荒墳。貧賤者已同灰壤。既知",
    "T54n2123_007:0058b07": "生滅交切。即須卑己敬上。是以親疎無定。貴",
    "T54n2123_007:0058b08": "賤不恒。苦樂易位升沈更代也。",
    "T54n2123_007:0058b09": "復思貴賤。既有靡恒。譬水火更王寒暑遞來。",
    "T54n2123_007:0058b10": "故見有財富室溫。衣豐食足。不勞營覓自然",
    "T54n2123_007:0058b11": "而至。復見有貧苦飢弊。役力馳求。晨起夜寐。",
    "T54n2123_007:0058b12": "形骸為之沮悴。心情為之勞擾。縱有所獲。百",
    "T54n2123_007:0058b13": "方散失。終日願於富饒。而富饒未甞暫有。以",
    "T54n2123_007:0058b14": "此苦故。所以勸獎。令其惠施。力勵修福。若復",
    "T54n2123_007:0058b15": "有人。衣裘服玩鮮華香潔。春秋氣序寒溫冷",
    "T54n2123_007:0058b16": "暖。四時變改。隨須無闕。而復見有尺布不完。",
    "T54n2123_007:0058b17": "丈帛殘弊。垢穢塵墨。臭膩朽爛。炎暑不識絺",
    "T54n2123_007:0058b18": "綌。氷雪不知繒纊。乃至形體不蔽。男女露",
    "T54n2123_007:0058b19": "裸。非唯可恥。實亦奇苦。若見此苦。豈可不",
    "T54n2123_007:0058b20": "遠。所以勸獎。令其修福。應施衣服及以室宇。",
    "T54n2123_007:0058b21": "豈不見眾人皆有而我獨無。是故應須勇猛",
    "T54n2123_007:0058b22": "修習。若復有人。食則甘味並薦。珍羞修舉。",
    "T54n2123_007:0058b23": "連机重案。滿床亘席。芳脂芳馥。馨香具列。",
    "T54n2123_007:0058b24": "而復有脫粟之飯不充。藜藿之羹常乏。鹽梅",
    "T54n2123_007:0058b25": "早自兩無。魚菜久己雙闕。乃至并日而飡。",
    "T54n2123_007:0058b26": "糜粥相係。雜以水果。加以草菜。萎黃困篤。",
    "T54n2123_007:0058b27": "自濟無方。若見此苦。豈可不遠。所以勸獎。令",
    "T54n2123_007:0058b28": "其修福。應施飲食及以水獎。豈可眾人皆足",
    "T54n2123_007:0058b29": "而我獨困。是故應須勇猛修習。若復有人。榮",
    "T54n2123_007:0058c01": "位通顯。乘肥衣輕。適意自在。行則天人瞻仰。",
    "T54n2123_007:0058c02": "住則鬼神敬貴。而復見有卑鄙猥賤。人所不",
    "T54n2123_007:0058c03": "齒。生不知其生。死不知其死。塗炭溝渠之側。",
    "T54n2123_007:0058c04": "坐臥糞壤之中。雖有叱咄之聲。反致捶撲",
    "T54n2123_007:0058c05": "之苦。非唯神鬼不敬。乃亦狗犬加毒。若見此",
    "T54n2123_007:0058c06": "苦。豈可不遠。所以勸獎。令其修福。應滅憍慢",
    "T54n2123_007:0058c07": "奉行謙敬。豈可他人常貴而我恒賤。是故應",
    "T54n2123_007:0058c08": "當勇猛修習。若復有人。形貌端正。言詞音韻。",
    "T54n2123_007:0058c09": "皆合宮商。人樂見聞。常存廣利。仁慈博愛。",
    "T54n2123_007:0058c10": "語不傷物。而復有人。面狀矬醜。所言嶮暴。唯",
    "T54n2123_007:0058c11": "知自利。不計念彼。彼忍辱故所以致勝。多",
    "T54n2123_007:0058c12": "瞋恚故所以招惡。若見此苦。豈可不遠。所以",
    "T54n2123_007:0058c13": "勸獎。令其修福。應滅瞋恚奉行忍辱。豈可以",
    "T54n2123_007:0058c14": "令眾人恒處勝地。而我永隔淨緣。是故應須",
    "T54n2123_007:0058c15": "勇猛修習。若復有人。意力強幹。少於病疾。常",
    "T54n2123_007:0058c16": "堪行道。無有障礙。而復有人。羸瘦多患。氣力",
    "T54n2123_007:0058c17": "疲弊動輒增困。眠坐不安。見有此惡。實宜",
    "T54n2123_007:0058c18": "捨遠。所以勸獎。令其修福。應施醫藥隨時賑",
    "T54n2123_007:0058c19": "救。豈可眾人常無疾頓。而我永嬰沈滯。是",
    "T54n2123_007:0058c20": "故應須勇猛修習。凡是如此之事。實最應勸。",
    "T54n2123_007:0058c21": "若不相勸。則學者不勤也。",
    "T54n2123_007:0058c22": "誡女緣第三",
    "T54n2123_007:0058c23": "夫在家俗女。恚毒多過。佛說邪諂甚於男子。",
    "T54n2123_007:0058c24": "或假塗面首。雕飾姿莊。或綺羅花服。誑誘",
    "T54n2123_007:0058c25": "愚夫。或驕弄脣口。邪眄歌笑。或咨嗟吟",
    "T54n2123_007:0058c26": "詠。瞻視轉變。或出胸露手。掩面藏頭。或緩步",
    "T54n2123_007:0058c27": "徐行。搖身弄影或開眼閉目。乍悲乍喜。幻惑",
    "T54n2123_007:0058c28": "愚夫。令心妄著。如是妖偽。卒難述盡。凡夫迷",
    "T54n2123_007:0058c29": "醉。皆為所惑。譬如姦賊種種多詐。亦如畫瓶",
    "T54n2123_007:0059a01": "儲糞誑人。亦如高羅群鳥落之。亦如密網眾",
    "T54n2123_007:0059a02": "魚投之。亦如闇坑盲者陷之。亦如飛蛾見火",
    "T54n2123_007:0059a03": "投之。亦如螥蠅貪樂臭屍。近則失國破家。",
    "T54n2123_007:0059a04": "觸則如把毒蛇。外言如蜜。內心如鳩。家貧困",
    "T54n2123_007:0059a05": "苦皆由女人。出外喪身亦由女人。室家不和",
    "T54n2123_007:0059a06": "亦由女人。男女反逆亦由女人。兄弟離散亦",
    "T54n2123_007:0059a07": "由女人。宗親疎索亦由女人。墜墮惡道亦由",
    "T54n2123_007:0059a08": "女人。不生人天亦由女人。障善業道亦由女",
    "T54n2123_007:0059a09": "人。不入聖果亦由女人。如是過患不可具論。",
    "T54n2123_007:0059a10": "眾生如是。甚為可怖。常為欲火所燒。而不能",
    "T54n2123_007:0059a11": "離。致受殃苦。爾來不絕也。又摩鄧女經云。時",
    "T54n2123_007:0059a12": "阿難。持鉢行乞食已。隨水邊行。見一女人在",
    "T54n2123_007:0059a13": "水邊擔水。而阿難從女乞水。女即與水。女隨",
    "T54n2123_007:0059a14": "阿難。視所止處。女歸告母。母名摩鄧。女便於",
    "T54n2123_007:0059a15": "家委臥而啼。母問。何為悲啼。女言。母欲嫁我",
    "T54n2123_007:0059a16": "者。莫與他人。我於水邊見一沙門。從我乞水。",
    "T54n2123_007:0059a17": "我問字誰。答字阿難。我得阿難乃可嫁。我母",
    "T54n2123_007:0059a18": "不得者。我不嫁也。母出行問阿難。知阿難承",
    "T54n2123_007:0059a19": "事佛人。母已知還告女言。阿難事佛道人。不",
    "T54n2123_007:0059a20": "肯為汝作夫。女啼不食。母知蠱道。請阿難飯。",
    "T54n2123_007:0059a21": "女便大喜。母語阿難。我女欲為卿作妻。阿難",
    "T54n2123_007:0059a22": "言。我持戒不畜妻。復言。我女不得卿為夫者。",
    "T54n2123_007:0059a23": "便欲自殺。阿難言。我師是佛。不與女人交通。",
    "T54n2123_007:0059a24": "母入語女具述此意。女對母啼言。但為我閉",
    "T54n2123_007:0059a25": "門無令得出。暮自為夫。母便閉門。以蠱道法",
    "T54n2123_007:0059a26": "縛阿難。至於晡時。母為女布席臥處。女便大",
    "T54n2123_007:0059a27": "喜。遂自莊飾。阿難不就。母令中庭地出火。牽",
    "T54n2123_007:0059a28": "阿難衣言。汝不為我女作夫。我擲汝火中。阿",
    "T54n2123_007:0059a29": "難自鄙。為佛作沙門。今反不能得出。佛即持",
    "T54n2123_007:0059b01": "神呪。心知阿難。故救還佛所。具白前事。女見",
    "T54n2123_007:0059b02": "阿難去。於家啼哭不止。續念阿難。女明日自",
    "T54n2123_007:0059b03": "求阿難。復見阿難行乞食。隨阿難背後。視阿",
    "T54n2123_007:0059b04": "難足。視阿難面。阿難慚避。女隨不止。阿難白",
    "T54n2123_007:0059b05": "佛言。摩鄧女。今日復隨我後。佛使追呼。佛問",
    "T54n2123_007:0059b06": "女云。汝追逐阿難。何等所索。女言。我聞阿難",
    "T54n2123_007:0059b07": "無婦。我又無夫。欲為作婦也。",
    "T54n2123_007:0059b08": "佛告女言。阿難無髮。汝今有髮。汝能剃髮。我",
    "T54n2123_007:0059b09": "使阿難為汝作夫。女言。能剃。佛言。歸報汝母",
    "T54n2123_007:0059b10": "剃頭竟來。女歸具白母知。母言。我生汝護汝",
    "T54n2123_007:0059b11": "頭髮。何為欲得沙門作夫。國中大有豪富。我",
    "T54n2123_007:0059b12": "自嫁汝。女言。我寧生死為阿難作婦。母言。汝",
    "T54n2123_007:0059b13": "辱我種。母為下刀剃頭已。女還到佛所言。我",
    "T54n2123_007:0059b14": "已剃髮。佛言。汝愛阿難何等。女言。我愛阿",
    "T54n2123_007:0059b15": "難眼。愛阿難鼻。愛阿難口。愛阿難耳。愛阿難",
    "T54n2123_007:0059b16": "聲。愛阿難行步。佛言。眼中但有淚。鼻中但有",
    "T54n2123_007:0059b17": "洟。口中但有唾。耳中但有垢。身中但有屎",
    "T54n2123_007:0059b18": "尿臭處不淨。其有夫妻者。便有惡露。惡露",
    "T54n2123_007:0059b19": "中便生兒子。已有兒子便有死亡。已有死亡",
    "T54n2123_007:0059b20": "便有哭泣。於是身中有何所益。女即思念身",
    "T54n2123_007:0059b21": "中惡露。便自止心。即得羅漢。佛知得道。即",
    "T54n2123_007:0059b22": "告女言。汝起至阿難所。女即慚愧低頭長跪",
    "T54n2123_007:0059b23": "佛前言。實愚癡故逐阿難耳。今我心開。",
    "T54n2123_007:0059b24": "如冥中有燈火。如人乘船船壞依岸。如盲人",
    "T54n2123_007:0059b25": "得扶。如老人持杖。今佛與我道。令我心開如",
    "T54n2123_007:0059b26": "是。諸比丘俱問佛。是女人何因得道。佛告諸",
    "T54n2123_007:0059b27": "比丘。是摩鄧女。先世時五百世。為阿難作婦。",
    "T54n2123_007:0059b28": "常相愛敬故。於我法中得道。於今夫妻相見",
    "T54n2123_007:0059b29": "如兄如弟。如是佛道何用不為。佛說是經。諸",
    "T54n2123_007:0059c01": "比丘聞已。皆大歡喜。",
    "T54n2123_007:0059c02": "又出曜經云。昔舍衛城中。有一婦女。抱兒持",
    "T54n2123_007:0059c03": "瓶詣井汲水。有一男子。顏貌端正。坐井右邊",
    "T54n2123_007:0059c04": "彈琴自娛。時彼女人。欲意偏多耽著彼人。彼",
    "T54n2123_007:0059c05": "人亦復欲意熾盛。耽著女人。女人欲意迷荒。",
    "T54n2123_007:0059c06": "以索繫小兒頸懸於井中。尋還挽出小兒即",
    "T54n2123_007:0059c07": "死。愁憂傷結呼天墮淚(自外云云)又佛在拘睒彌",
    "T54n2123_007:0059c08": "國。國王號曰優填拘留。國有逝心。名摩因提。",
    "T54n2123_007:0059c09": "生女端正華色。世間少雙。父覩女容一國希",
    "T54n2123_007:0059c10": "有。名曰無比。隣國諸王。群僚豪姓。靡不婢",
    "T54n2123_007:0059c11": "焉。父答曰。若有君子容與吾女齊。吾將應",
    "T54n2123_007:0059c12": "之。佛時行在其國。逝心覩佛。三十二相八十",
    "T54n2123_007:0059c13": "種好。身色紫金巍巍堂堂。光儀無上。心喜而",
    "T54n2123_007:0059c14": "曰。吾女獲匹。正是斯人。歸語其妻曰。吾為無",
    "T54n2123_007:0059c15": "比得婿。促莊飾女當將往也。夫妻共服飾之。",
    "T54n2123_007:0059c16": "其女行步搖動華光。珠琦瓔珞莊嚴光國。夫",
    "T54n2123_007:0059c17": "妻俱將至佛所。妻道見佛跡相好之文。光采",
    "T54n2123_007:0059c18": "之色非世所有。知為天尊。謂其夫曰。此人足",
    "T54n2123_007:0059c19": "跡之理乃爾。非世可聞。斯將非凡。必自清",
    "T54n2123_007:0059c20": "淨無復婬欲。將不取吾女。無自辱也。夫曰。",
    "T54n2123_007:0059c21": "何以知其然耶。妻自說偈言。",
    "T54n2123_007:0059c22": "　婬人曳踵行　　恚者歛指步",
    "T54n2123_007:0059c23": "　愚者足[跳-兆+彔]地　　斯跡天人尊",
    "T54n2123_007:0059c24": "逝心曰。非爾女人所知。汝不樂者便自還歸。",
    "T54n2123_007:0059c25": "吾自將女詣佛所。稽首佛足白言。大仁。勤勞",
    "T54n2123_007:0059c26": "教授。身無供養。有是麁女。願給箕掃。佛言。",
    "T54n2123_007:0059c27": "汝以女為好耶。答曰。生得此女。顏容實好",
    "T54n2123_007:0059c28": "世間無雙。諸國王豪姓。多有求者。不以與之。",
    "T54n2123_007:0059c29": "竊見大仁光色巍巍。非世所見。貪得供養故。",
    "T54n2123_007:0060a01": "冒自歸耳。佛言。此女之好為著何許。逝心曰。",
    "T54n2123_007:0060a02": "從頭至足。周旋觀之無不好也。佛言。惑哉肉",
    "T54n2123_007:0060a03": "眼。吾今觀之。從頭至足無一好也。汝見頭上",
    "T54n2123_007:0060a04": "有髮。髮但是毛。象馬之尾亦皆爾也。髮下有",
    "T54n2123_007:0060a05": "髑髏。髑髏是骨。屠家猪頭骨亦皆同。頭中有",
    "T54n2123_007:0060a06": "腦。腦者如泥。臊臭逆鼻。下之著地。莫能蹈",
    "T54n2123_007:0060a07": "者。目者是池。決之純汁。鼻中有洟。口但有",
    "T54n2123_007:0060a08": "唾。腹藏肝肺。皆爾腥臊。腸胃膀胱。但盛屎",
    "T54n2123_007:0060a09": "尿。腐臭難論。腹為韋囊。裹諸不淨。四支",
    "T54n2123_007:0060a10": "手足。骨骨相拄筋攣皮縮。但恃氣息。以動",
    "T54n2123_007:0060a11": "作之。譬如木人機關作之。作之訖畢解剝",
    "T54n2123_007:0060a12": "其體。節節相離首足狼藉。人亦如是。有何",
    "T54n2123_007:0060a13": "等好。而云少雙。昔者吾在貝多樹下。第六魔",
    "T54n2123_007:0060a14": "天王。莊嚴三女。顏容華飾天中無比。非徒此",
    "T54n2123_007:0060a15": "倫。欲以壞吾道意。我便為說身中穢惡。即皆",
    "T54n2123_007:0060a16": "化成老田。形壞不復。慚愧而去。今此屎囊欲",
    "T54n2123_007:0060a17": "作何變。急將還去。吾不取也。逝心聞佛所說。",
    "T54n2123_007:0060a18": "忽然慚恥無辭。復白佛曰。若仁不取者。欲以",
    "T54n2123_007:0060a19": "妻優填王可乎。佛不答焉。逝心即送女。與",
    "T54n2123_007:0060a20": "優填王。王獲女大喜悅。拜父為太傅。為女興",
    "T54n2123_007:0060a21": "宮。伎樂千人以給侍之。王正后師事於佛。得",
    "T54n2123_007:0060a22": "須陀洹道。此女讚之於王。王惑其言。以百",
    "T54n2123_007:0060a23": "箭射后。后見矢不懼。都無恚怒。一意念佛慈",
    "T54n2123_007:0060a24": "心。長跪向王。矢皆繞后三匝。還住王前。百矢",
    "T54n2123_007:0060a25": "皆爾。王乃自覺悵然而懼。即駕金車白象。馳",
    "T54n2123_007:0060a26": "詣佛所。未到下車屏從。叉手步進。稽首佛足。",
    "T54n2123_007:0060a27": "長跪自陳曰。吾有重咎。愧在三尊所。以彼",
    "T54n2123_007:0060a28": "婬妷圖欲興邪。於佛聖眾有毒惡念。以矢百",
    "T54n2123_007:0060a29": "枚射佛弟子。如事陳之。覩之心懼。惟佛至",
    "T54n2123_007:0060b01": "尊無量之慈。白衣弟子慈力乃爾。豈況無上",
    "T54n2123_007:0060b02": "正真佛乎。我今首過。歸命三尊。唯佛弘慈。原",
    "T54n2123_007:0060b03": "赦其咎。佛歎曰。善哉。王覺惡悔過。此明人之",
    "T54n2123_007:0060b04": "行也。吾受王善意。王稽首如是至三。佛亦三",
    "T54n2123_007:0060b05": "受之。王又頭腦著地。退就座曰。稟氣凶頑。忿",
    "T54n2123_007:0060b06": "戾自恣。無忍辱心。三毒不除。惡行快意。女人",
    "T54n2123_007:0060b07": "妖冶不知其惡。自惟死後必入地獄。願佛加",
    "T54n2123_007:0060b08": "哀。廣說女惡魑魅之態。入其羅網尠能自拔。",
    "T54n2123_007:0060b09": "我聞其禍。必以自誡。國人巨細得以改操。佛",
    "T54n2123_007:0060b10": "言。用此為問耶。但說餘義。王曰。餘義異日稟",
    "T54n2123_007:0060b11": "之不晚。女亂惑意凶禍之大。不聞其禍何由",
    "T54n2123_007:0060b12": "遠之。願佛具為我釋地獄之變。及女人之穢。",
    "T54n2123_007:0060b13": "佛言。且聽。男子有狂愚之惡。却觀女妖。王",
    "T54n2123_007:0060b14": "曰。善哉。願受明教。佛曰。士有四惡。急所當",
    "T54n2123_007:0060b15": "知。世有婬夫。恒想覩女。思聞妖聲。遠捨正",
    "T54n2123_007:0060b16": "法。疑真信邪。欲網所裹。沒在盲冥。為欲所",
    "T54n2123_007:0060b17": "使。如奴畏主。貪樂女色。不計九孔惡露之臭",
    "T54n2123_007:0060b18": "穢。渾沌欲中。如猪處溷不覺其臭。快以為安。",
    "T54n2123_007:0060b19": "不計後世當在無擇之獄受痛無極。注心在",
    "T54n2123_007:0060b20": "婬。吮其洟唾。玩其膿血。珍之如玉。甘之如",
    "T54n2123_007:0060b21": "蜜。故曰欲奴之士。斯其一惡態也。又親之養",
    "T54n2123_007:0060b22": "子。懷妊生育。比得長大。勤苦難論。到子成",
    "T54n2123_007:0060b23": "人。漂家竭財。膝行肘步。因媒表情。致彼為",
    "T54n2123_007:0060b24": "妻。若在異城。尋而追之。不問遠近不避勤",
    "T54n2123_007:0060b25": "苦。注意在婬。捐忘親老。既得為妻。貴之如",
    "T54n2123_007:0060b26": "寶。欲私相娛樂。惡見父母。信其妖言。或致",
    "T54n2123_007:0060b27": "鬪訟。不惟身所從來。孤親無量之恩。斯其",
    "T54n2123_007:0060b28": "二惡態也。又人處世。勤身苦勞。躬致財賄。本",
    "T54n2123_007:0060b29": "有誠信教道之意。尊戴沙門梵志之心。覺世",
    "T54n2123_007:0060c01": "非常。布施為福。娶妻之後情惑婬欲。愚蔽",
    "T54n2123_007:0060c02": "自壅背真向邪。專由女計。若有布施之意。唯",
    "T54n2123_007:0060c03": "欲發言。莊采女色。絕清淨行。束成小人。不",
    "T54n2123_007:0060c04": "識佛經之重誡。禍福之所歸。苟為婬使。投身",
    "T54n2123_007:0060c05": "羅網。必墮惡道。終而不改。斯其三惡態也。又",
    "T54n2123_007:0060c06": "若為人子不惟養恩。治生致財不以養親。",
    "T54n2123_007:0060c07": "但以東西廣求婬路。懷持寶物招人婦女。或",
    "T54n2123_007:0060c08": "殺六畜婬祀鬼神。飲酒歌舞。合會男女。快樂",
    "T54n2123_007:0060c09": "歡娛。終日彌多。外託祈福。內以招姦。既醉",
    "T54n2123_007:0060c10": "之後。互求方便。更相招呼。以遂姦情。及其獲",
    "T54n2123_007:0060c11": "偶喜無以喻。婬結縛著無所復識。當爾之時。",
    "T54n2123_007:0060c12": "唯此為樂。不覺惡露之臭穢地獄之苦痛。一",
    "T54n2123_007:0060c13": "則可笑。二則可哀。譬如狂荒不知其非。斯其",
    "T54n2123_007:0060c14": "四惡態也。男子有是四惡。用墮三塗。當審遠",
    "T54n2123_007:0060c15": "此乃免苦耳。又復聽說女人之惡。佛便說偈",
    "T54n2123_007:0060c16": "言(略要)。",
    "T54n2123_007:0060c17": "　以為欲可使　　放意不能安",
    "T54n2123_007:0060c18": "　習近於非法　　將何以為賢",
    "T54n2123_007:0060c19": "　常在三惡道　　宛轉如車輪",
    "T54n2123_007:0060c20": "　若世時有佛　　而已不得聞",
    "T54n2123_007:0060c21": "　女人最為惡　　難與為因緣",
    "T54n2123_007:0060c22": "　恩愛一縛著　　牽人入罪門",
    "T54n2123_007:0060c23": "　女人有何好　　但是諸不淨",
    "T54n2123_007:0060c24": "　何不諦計是　　為此發狂荒",
    "T54n2123_007:0060c25": "　其內甚臭穢　　外為嚴飾容",
    "T54n2123_007:0060c26": "　加又含毒螫　　劇如蛇與龍",
    "T54n2123_007:0060c27": "　亦如魚食鉤　　飛蛾入燈火",
    "T54n2123_007:0060c28": "　專心投色欲　　不惟後受禍",
    "T54n2123_007:0060c29": "佛說如是。優填王歡喜。即以頭面著地。白佛",
    "T54n2123_007:0061a01": "言。實從生年以來。不聞女人惡態乃爾。男",
    "T54n2123_007:0061a02": "子悖亂隨之隨惡。但不知故不制心意。從是",
    "T54n2123_007:0061a03": "以後。終身自悔歸命三尊。不敢復犯。為佛",
    "T54n2123_007:0061a04": "作禮歡喜而退。",
    "T54n2123_007:0061a05": "書云。仲尼稱。難養小人與女子。近之則不遜。",
    "T54n2123_007:0061a06": "遠之則怨也。是以經言。妖冶女人。有八十四",
    "T54n2123_007:0061a07": "態。大態有八。慧人所惡。一者嫉妬。二者妄",
    "T54n2123_007:0061a08": "瞋。三者罵詈。四者呪咀。五者鎮壓。六者慳",
    "T54n2123_007:0061a09": "貪。七者好飾。八者含毒。是為八大態。是故",
    "T54n2123_007:0061a10": "女人。多諸妖媚。願捨諂邪以求正法。早得出",
    "T54n2123_007:0061a11": "家自利利人。",
    "T54n2123_007:0061a12": "又智度論云。女人相者。若得敬待。則令夫心",
    "T54n2123_007:0061a13": "高。若敬待情捨。則令夫心怖。女人如是恒以",
    "T54n2123_007:0061a14": "煩惱憂怖。女人云何可近親好。如說。國王有",
    "T54n2123_007:0061a15": "女。名曰拘牟頭。有捕魚師名術波伽。隨道而",
    "T54n2123_007:0061a16": "行。遙見王女在高樓上。窓中見面。想像染著",
    "T54n2123_007:0061a17": "心不暫捨。彌歷日月不能飲食。母問其故。以",
    "T54n2123_007:0061a18": "情答母。我見王女心不能忘。母喻兒言。汝是",
    "T54n2123_007:0061a19": "小人。王女尊貴。不可得也。兒言。我心願樂",
    "T54n2123_007:0061a20": "不能暫忘。若不如意。不能活也。母為子故入",
    "T54n2123_007:0061a21": "王宮中。常送肥魚鳥肉。以遺王女而不取價。",
    "T54n2123_007:0061a22": "王女怪而問之。欲求何願。母白王女。願却左",
    "T54n2123_007:0061a23": "右。當以情告。我唯有一子。敬慕王女。情結成",
    "T54n2123_007:0061a24": "病。命不云遠。願垂慜念賜其生命。王女言。",
    "T54n2123_007:0061a25": "汝去至月十五日。於某甲天祠中。住天像後。",
    "T54n2123_007:0061a26": "母還語子。汝願已得。告之如上。沐浴新衣在",
    "T54n2123_007:0061a27": "天像後住。王女至時。白其父王。我有不吉。須",
    "T54n2123_007:0061a28": "至天祠以求吉福。王言大善。即嚴車五百乘。",
    "T54n2123_007:0061a29": "出至天祠。既到。勅諸從者。齊門而止。獨入",
    "T54n2123_007:0061b01": "天祠。天神思惟。此不應爾王為施主。不可令",
    "T54n2123_007:0061b02": "此小人毀辱王女。即厭此人令睡不覺。王女",
    "T54n2123_007:0061b03": "既入。見其睡。重推之不寤。即以瓔珞直十萬",
    "T54n2123_007:0061b04": "兩金。遺之而去。去後此人得覺。見有瓔珞。又",
    "T54n2123_007:0061b05": "問眾人。知王女來。情願不遂。憂恨懊惱。婬火",
    "T54n2123_007:0061b06": "內發自燒而死。以是證知。女人之心。不擇貴",
    "T54n2123_007:0061b07": "賤唯欲是從。",
    "T54n2123_007:0061b08": "又薩婆多論云。寧以身分內毒蛇口中。不",
    "T54n2123_007:0061b09": "犯女人。蛇有三事害人。有見而害人。有觸而",
    "T54n2123_007:0061b10": "害人。有齧而害人。女人亦有三害。若見女人。",
    "T54n2123_007:0061b11": "心發欲想。滅人善法。若觸女人。身犯中罪。滅",
    "T54n2123_007:0061b12": "人善法。若共交會。身犯重罪。滅人善法。復有",
    "T54n2123_007:0061b13": "七害。一者若為毒蛇所害。害此一身。若為女",
    "T54n2123_007:0061b14": "人所害。害無數身。二者若為毒蛇所害。害報",
    "T54n2123_007:0061b15": "得無記身。若為女人所害。害善法身。三者若",
    "T54n2123_007:0061b16": "為毒蛇所害。害五識身。若為女人所害。害六",
    "T54n2123_007:0061b17": "識身。四者若為毒蛇所害。得入清眾。若為女",
    "T54n2123_007:0061b18": "人所害。不與僧同。五者若為毒蛇所害。得生",
    "T54n2123_007:0061b19": "天上人中。值遇賢聖。若為女人所害。入三惡",
    "T54n2123_007:0061b20": "道。六者若為毒蛇所害。故得四沙門果。若為",
    "T54n2123_007:0061b21": "女人所害。於八正道無所成益。七者若為毒",
    "T54n2123_007:0061b22": "蛇所害。人則慈念而救護之。若為女人所害。",
    "T54n2123_007:0061b23": "眾共棄捨無心喜樂。以是因緣故。寧以身分",
    "T54n2123_007:0061b24": "內毒蛇口中。終不以此而觸女人。",
    "T54n2123_007:0061b25": "又增一阿含經云。女人有五力輕慢夫主。云",
    "T54n2123_007:0061b26": "何為五。一色力。二親族之力。三田業之力。",
    "T54n2123_007:0061b27": "四兒力。五自守力。是謂女人有此五力。便輕",
    "T54n2123_007:0061b28": "慢夫主。夫有一力。盡覆蔽彼女人。所謂富貴",
    "T54n2123_007:0061b29": "力也。今弊魔波旬。亦有五力。所謂色聲香",
    "T54n2123_007:0061c01": "味觸。愚癡之人著此五法。不能得度。若聖弟",
    "T54n2123_007:0061c02": "子。成就一無放逸力。不為所繫。則能分別生",
    "T54n2123_007:0061c03": "老病死之法。勝魔五力。不墮魔境。至無為處。",
    "T54n2123_007:0061c04": "爾時世尊。便說此偈。",
    "T54n2123_007:0061c05": "　戒為甘露道　　放逸為死徑",
    "T54n2123_007:0061c06": "　不貪則不死　　失道為自喪",
    "T54n2123_007:0061c07": "爾時世尊告諸比丘。女人有五欲想。云何為",
    "T54n2123_007:0061c08": "五。一生豪貴之家。二嫁適富貴之家。三使我",
    "T54n2123_007:0061c09": "夫主言從語用。四多有兒。五在家獨得由己。",
    "T54n2123_007:0061c10": "是謂有此五事可欲之想。",
    "T54n2123_007:0061c11": "又大威德陀羅尼經云。佛告阿難。譬如有大",
    "T54n2123_007:0061c12": "沙聚。將一滴水潤此沙聚。可令徹過。如一婦",
    "T54n2123_007:0061c13": "人。以千數丈夫。受欲果報。不可令其知足也。",
    "T54n2123_007:0061c14": "其婦人有三法。不知厭足。一自莊嚴。二於丈",
    "T54n2123_007:0061c15": "夫邊所受欲樂。三哀美言辭。阿難。其婦女",
    "T54n2123_007:0061c16": "有五疽虫戶。而丈夫無此。其五疽虫。在陰道",
    "T54n2123_007:0061c17": "中。其一虫戶。有八十虫。兩頭有口。悉如針",
    "T54n2123_007:0061c18": "鋒。彼之疽虫。常惱彼女。而食噉之。令其動",
    "T54n2123_007:0061c19": "作。動已復行。以彼令動。是故名惱婬婦女人。",
    "T54n2123_007:0061c20": "此不共法。以業果報發起欲行。貪著丈夫不",
    "T54n2123_007:0061c21": "知厭足。其婦女人。若見丈夫。即作美言。瞻視",
    "T54n2123_007:0061c22": "熟視。視已復視。瞻仰觀察。意念欲事。面看邪",
    "T54n2123_007:0061c23": "視。欲取他面。齒銜下唇。面作青紫。以欲心",
    "T54n2123_007:0061c24": "故。額上汗流。若安坐時即不欲起。若復立時",
    "T54n2123_007:0061c25": "復不欲坐。木枝畫地。搖弄兩手。或行三步。至",
    "T54n2123_007:0061c26": "第四步。左右瞻看。或在門頰。嚬呻出息。委",
    "T54n2123_007:0061c27": "陀屈曲。左手舉衣。右手拍髀。又以指爪而刮",
    "T54n2123_007:0061c28": "齒牙。草杖摘齒。手搔腦後。宣露脚脛。嗚他兒",
    "T54n2123_007:0061c29": "口。平行而蹶。急視諸方。如是等相。當知婦人",
    "T54n2123_007:0062a01": "欲事以發。厭離棄捨。勿令流轉生大暗中。",
    "T54n2123_007:0062a02": "又阿含口。解十二因緣經云。有阿羅漢。以",
    "T54n2123_007:0062a03": "天眼徹視。見女人墮地獄中者甚多。便問佛。",
    "T54n2123_007:0062a04": "何以故。佛言。用四因緣故。一由貪珍寶物衣",
    "T54n2123_007:0062a05": "被欲心多故。二由相嫉妬故。三由多口舌故。",
    "T54n2123_007:0062a06": "四由作姿態婬意多故。以是因緣墮獄多耳。",
    "T54n2123_007:0062a07": "勸導緣第四",
    "T54n2123_007:0062a08": "惟此慢心。通於白黑。智愚不免。豪賤共有。但",
    "T54n2123_007:0062a09": "去輕論重。在俗為甚。亦有空言我美。評說賢",
    "T54n2123_007:0062a10": "良。譏毀聖德。一切白衣終日。行之。未曾一",
    "T54n2123_007:0062a11": "日慚愧發露。情求勝道退省己躬。故外書云。",
    "T54n2123_007:0062a12": "力慕善道可用安身。力慕孝悌可用榮親。亦",
    "T54n2123_007:0062a13": "有君子。高遵釋教。策奉修行。貞仁退讓。廉謹",
    "T54n2123_007:0062a14": "信順。皆是宿種。稟性自然。與道何殊。亦有出",
    "T54n2123_007:0062a15": "家之人。不依聖教。違犯戒律。不學無知。與俗",
    "T54n2123_007:0062a16": "無殊。然道俗形乖。犯有希數。心有明暗。過有",
    "T54n2123_007:0062a17": "輕重。故出家之人。未犯已前。念念入道。善業",
    "T54n2123_007:0062a18": "已熏。福基已厚。雖有微惡。輕愧而造。不能傾",
    "T54n2123_007:0062a19": "動。若小慚愧。便復清白。若論在俗。身居無慚",
    "T54n2123_007:0062a20": "之地。心有無愧之情。畜養妻兒。財色五欲。",
    "T54n2123_007:0062a21": "盈堂滿室。熏辛酒肉。隨求所得。愛染情深",
    "T54n2123_007:0062a22": "無時暫捨。惡緣同住豈得免之。此則明暗路",
    "T54n2123_007:0062a23": "分。黑白殊隔。故知明能滅暗。暗不滅明。小燈",
    "T54n2123_007:0062a24": "之明已破大暗。出家之人。雖犯微過。前明已。",
    "T54n2123_007:0062a25": "成正。可光不增暉。而本明恒照。如器存炷立。",
    "T54n2123_007:0062a26": "由安業永也。又出家造惡極難。如陸地行",
    "T54n2123_007:0062a27": "船。在家起過即易。如海中汎舟。又出家修",
    "T54n2123_007:0062a28": "道易為。如海中汎舟。在家修福甚難。如陸地",
    "T54n2123_007:0062a29": "行船。船雖是同。由處有異故遲疾不同。修犯",
    "T54n2123_007:0062b01": "難易。亦復如是。生死易染。善法難成。早求自",
    "T54n2123_007:0062b02": "度。勵慕出俗。",
    "T54n2123_007:0062b03": "又賢愚經云。出家功德其福甚多。若放男女",
    "T54n2123_007:0062b04": "奴婢。若聽人民。若自己身出家入道功德無",
    "T54n2123_007:0062b05": "量非譬為比。出家功德高於須彌。深於巨海。",
    "T54n2123_007:0062b06": "廣於虛空。所以然者。由出家故。必成佛道。佛",
    "T54n2123_007:0062b07": "在世時。王舍城中有一長者。名曰福增。年過",
    "T54n2123_007:0062b08": "百歲。家中大小莫不厭賤。聞說出家功德無",
    "T54n2123_007:0062b09": "量。即來佛所求欲出家。值佛不在。即便往至",
    "T54n2123_007:0062b10": "舍利弗所。舍利弗見老不度。如是五百大阿",
    "T54n2123_007:0062b11": "羅漢。皆悉不度。即出寺門。住門閫上發聲大",
    "T54n2123_007:0062b12": "哭。世尊後至種種慰喻。即告目連令其出家。",
    "T54n2123_007:0062b13": "目連即與出家授戒。復常為諸年少比丘之",
    "T54n2123_007:0062b14": "所激切。便欲投河沒水而死。目連觀見。以神",
    "T54n2123_007:0062b15": "通力接置岸上。問知因緣。目連念言。此人不",
    "T54n2123_007:0062b16": "以生死怖之。無由得道。即令至心捉師衣角。",
    "T54n2123_007:0062b17": "飛騰虛空到大海邊。見一新死。端正女人。見",
    "T54n2123_007:0062b18": "有一虫。從其口出還從鼻入。復從眼出從耳",
    "T54n2123_007:0062b19": "而入。目連觀已捨之而去。弟子問言。是何女",
    "T54n2123_007:0062b20": "人。答言。此是舍衛城中。大薩薄婦。容貌端正",
    "T54n2123_007:0062b21": "世間少雙。其婦常以三奇木頭。擎鏡照面。",
    "T54n2123_007:0062b22": "自覩端正便起憍慢。深自愛著。夫甚敬愛將",
    "T54n2123_007:0062b23": "共入海。海惡船破沒水而死。漂出在岸。此",
    "T54n2123_007:0062b24": "薩薄婦。由自愛身。死後還生。在故身中作",
    "T54n2123_007:0062b25": "此虫也。捨虫身已。墮大地獄受苦無量。小復",
    "T54n2123_007:0062b26": "前行見一女人。自身負銅鑊。拔鑊著水。以",
    "T54n2123_007:0062b27": "火然沸。脫衣入鑊。肉熟離骨。沸吹骨出。在外",
    "T54n2123_007:0062b28": "風吹。尋還成人。自取肉食。福增問師。是何女",
    "T54n2123_007:0062b29": "人。其師答言。舍衛國中有優婆夷。敬信三寶。",
    "T54n2123_007:0062c01": "請一比丘一夏供養。在於陌頭作房安置。自",
    "T54n2123_007:0062c02": "辦種種香美飲食。遣婢送之。婢至屏處。選好",
    "T54n2123_007:0062c03": "先食餘與比丘。大家覺問。汝不偷食不。婢答",
    "T54n2123_007:0062c04": "言不。比丘食訖。有殘與我。我乃食之。若我先",
    "T54n2123_007:0062c05": "食。使我世世自食身肉。以是因緣。先受華報",
    "T54n2123_007:0062c06": "後墮地獄。次小前行見一肉樹。多有諸虫圍",
    "T54n2123_007:0062c07": "唼其身。無有空處。叫喚啼哭如地獄聲。弟",
    "T54n2123_007:0062c08": "子問師。是何樹耶。目連答言。是獺利吒營事",
    "T54n2123_007:0062c09": "比丘。以自在故費用僧物。花果飲食送與白",
    "T54n2123_007:0062c10": "衣。以是因緣。受此花報後墮地獄。唼樹諸虫。",
    "T54n2123_007:0062c11": "即是爾時得物之人。次復前行見一男子。周",
    "T54n2123_007:0062c12": "匝多有獸頭人身諸惡鬼神。手執弓弩三隻",
    "T54n2123_007:0062c13": "毒箭。鏃皆火然。競共射之。洞身燋然。福增問",
    "T54n2123_007:0062c14": "師。此何人耶。目連答言。此人前身作大獵師。",
    "T54n2123_007:0062c15": "多害禽獸故受斯苦。於後命終墮大地獄。次",
    "T54n2123_007:0062c16": "復前行。見一大山下安刀劍。見有一人。從上",
    "T54n2123_007:0062c17": "投下刺壞其身。投已復上如前不息。福增問",
    "T54n2123_007:0062c18": "師。此復何人。師復答言。是王舍城王大鬪將。",
    "T54n2123_007:0062c19": "以勇猛故。身處前鋒傷殺物命。先受此苦後",
    "T54n2123_007:0062c20": "墮地獄。次復前行見一骨山。其山高大七百",
    "T54n2123_007:0062c21": "由旬。能障蔽日使海陰黑。爾時目連。於此骨",
    "T54n2123_007:0062c22": "山一大肋上。往來經行。弟子問師。是何骨山。",
    "T54n2123_007:0062c23": "師答福增言。汝欲知者。此即是汝故身骨也。",
    "T54n2123_007:0062c24": "福增聞已。心驚毛竪惶怖汗出。白和上言。",
    "T54n2123_007:0062c25": "聞我今者心未裂頃。願為時說本末因緣。",
    "T54n2123_007:0062c26": "目連告曰。生死輪轉無有邊際。造善惡業。終",
    "T54n2123_007:0062c27": "無朽敗。必受其報。昔過去時。此閻浮提有一",
    "T54n2123_007:0062c28": "國王。名曰法增。好喜布施。持戒聞法。慈悲眾",
    "T54n2123_007:0062c29": "生不傷物命。正法治國滿二十年。其間閑暇。",
    "T54n2123_007:0063a01": "共人博戲。時有一人犯法殺人。臣以白王。值",
    "T54n2123_007:0063a02": "王暮戱脫答之言。隨國法治。即依律斷。殺",
    "T54n2123_007:0063a03": "人應死。尋即殺之。王戱罷已。問諸臣言。罪",
    "T54n2123_007:0063a04": "人何所。臣答殺竟。王聞是語悶絕躄地。水灑",
    "T54n2123_007:0063a05": "乃蘇。垂淚而言。宮人侍女象馬七珍。悉皆",
    "T54n2123_007:0063a06": "住此。唯我一人獨入地獄。我今殺人。當知便",
    "T54n2123_007:0063a07": "是旃陀羅王。不知世世當何所趣。我今決定",
    "T54n2123_007:0063a08": "不須為王。即捨王位。入山自守。其後命終。生",
    "T54n2123_007:0063a09": "大海中作摩竭魚。其身長大七百由旬。諸王",
    "T54n2123_007:0063a10": "大臣。自恃勢力枉剋百姓。殺戮無邊。命終多",
    "T54n2123_007:0063a11": "墮摩竭大魚。多有諸虫。唼食其身。身癢揩山。",
    "T54n2123_007:0063a12": "殺虫污海。血流百里。魚一眠時經於百歲。飢",
    "T54n2123_007:0063a13": "渴吸水。水流入口如注大河。爾時適有五百",
    "T54n2123_007:0063a14": "賈客。入海採寶。值魚張口。船疾趣口。賈人",
    "T54n2123_007:0063a15": "恐怖舉聲大哭。垂入魚口。一時問聲稱南無",
    "T54n2123_007:0063a16": "佛。魚聞佛聲。閉口水停。賈人得活。魚飢命終",
    "T54n2123_007:0063a17": "生王舍城。作汝身也。魚死之後。夜叉羅剎出",
    "T54n2123_007:0063a18": "置海岸。肉消骨在。作此骨山。法增王者汝身",
    "T54n2123_007:0063a19": "是也。緣殺人故墮海作魚。福增聞已深畏生",
    "T54n2123_007:0063a20": "死。觀見故身解法無常。得阿羅漢果。",
    "T54n2123_007:0063a21": "又涅槃經云。居家如牢獄。妻子如枷鎖。財物",
    "T54n2123_007:0063a22": "如重擔。親戚如怨家。而能一日一夜。受持清",
    "T54n2123_007:0063a23": "禁。六時行道。兼年常三長。月恒六齋。菜蔬",
    "T54n2123_007:0063a24": "節味。檢斂身口意不馳外。專崇出俗。高慕佛",
    "T54n2123_007:0063a25": "法。俯仰無虧。坐臥無失。夜係明相。晝思淨",
    "T54n2123_007:0063a26": "法。深敬沙門。悲心利俗。若能如是。雖居在家",
    "T54n2123_007:0063a27": "可得度苦。故經云。佛法欲盡白衣護法。修善",
    "T54n2123_007:0063a28": "上生天上。如空中雪墮。比丘違於戒律。墮陷",
    "T54n2123_007:0063a29": "惡道。如雨從天落。當知於苦修福。其福最大。",
    "T54n2123_007:0063b01": "於福作罪。其罪不輕。是以從苦入樂。未足",
    "T54n2123_007:0063b02": "樂中之樂。從樂入苦。方知苦中之苦。斯言可",
    "T54n2123_007:0063b03": "驗。幸願省之。又法句經偈云。",
    "T54n2123_007:0063b04": "　熱無過婬　　毒無過怒　　苦無過身",
    "T54n2123_007:0063b05": "　樂無過滅",
    "T54n2123_007:0063b06": "佛說偈已。告諸比丘往昔久遠無數世時。有",
    "T54n2123_007:0063b07": "五通比丘。名精進力。在山中樹下。閑寂求道。",
    "T54n2123_007:0063b08": "時有四禽獸。依附左右。常得安隱。一者鴒。二",
    "T54n2123_007:0063b09": "者烏。三者毒蛇。四者鹿。是四禽獸者。晝行求",
    "T54n2123_007:0063b10": "食暮則還宿。四禽獸一夜自相問言。世間之",
    "T54n2123_007:0063b11": "苦。何者為重。烏言。飢渴最苦。飢渴之時。身",
    "T54n2123_007:0063b12": "羸目冥神識不寧。投身羅網不顧鋒刃。我等",
    "T54n2123_007:0063b13": "喪身莫不由之。以此言之。飢渴為苦。鴿言。婬",
    "T54n2123_007:0063b14": "欲最苦。色欲熾盛無所顧念。危身滅命莫不",
    "T54n2123_007:0063b15": "由之。毒蛇言。瞋恚最苦。毒意一起不避親疎。",
    "T54n2123_007:0063b16": "亦能殺人。復亦自殺。鹿言。驚怖最苦。我在林",
    "T54n2123_007:0063b17": "野心恒怵惕。畏懼獵師及諸豺狼。髣髴有聲",
    "T54n2123_007:0063b18": "奔投坑岸。母子相捐肝膽掉悖。以此言之。",
    "T54n2123_007:0063b19": "驚怖為苦。比丘聞之。即答之曰。汝等所論是",
    "T54n2123_007:0063b20": "其末耳。不究苦本。天下之苦無過有身。身",
    "T54n2123_007:0063b21": "為苦器。憂畏無量。吾以是故。捨俗學道。滅",
    "T54n2123_007:0063b22": "意斷想。不貪四大。欲斷苦源。志存泥洹。是故",
    "T54n2123_007:0063b23": "知身為大苦本。故書云。大患莫若於身也。",
    "T54n2123_007:0063b24": "眷屬緣第五",
    "T54n2123_007:0063b25": "如須摩提長者經云。佛在世時。舍衛城有大",
    "T54n2123_007:0063b26": "長者子。名須摩提。是人命終。父母宗親及諸",
    "T54n2123_007:0063b27": "知識。一時號哭哀悼躄踊。稱怨大喚。悶絕于",
    "T54n2123_007:0063b28": "地。或有喚父母兄弟者。或有呼夫。主大家者。",
    "T54n2123_007:0063b29": "如是種種號叫啼哭。又有把土而自坌者。又",
    "T54n2123_007:0063c01": "有持刀斷其髮者。譬如有人毒箭入心苦惱",
    "T54n2123_007:0063c02": "無量。或有以衣自覆而悲泣者。譬如大風鼓",
    "T54n2123_007:0063c03": "扇林樹枝柯相[牚*支]。又如失水之魚宛轉在地。",
    "T54n2123_007:0063c04": "又如斬截大樹崩倒狼藉。以如是楚毒而加",
    "T54n2123_007:0063c05": "其身。爾時世尊。知而故問。阿難。彼諸大眾。",
    "T54n2123_007:0063c06": "何故哀號悲泣如是。阿難具以白佛。唯願世",
    "T54n2123_007:0063c07": "尊。為度一切可往至彼。諸佛世尊。不以無請",
    "T54n2123_007:0063c08": "而有所說。我今為彼諸人。勸請於佛世尊。以",
    "T54n2123_007:0063c09": "大慈悲願往至彼。",
    "T54n2123_007:0063c10": "爾時如來。受阿難請即往其家。是時彼諸人",
    "T54n2123_007:0063c11": "等。遙見世尊。各各以手拭面。前來迎佛。既至",
    "T54n2123_007:0063c12": "佛所頭面禮足。悲哀鯁塞不能發言。正欲長",
    "T54n2123_007:0063c13": "歎。以敬佛故。不敢出息噎氣而住。爾時佛告",
    "T54n2123_007:0063c14": "長者父母等。汝等何故悲泣懊惱。著此幻法。",
    "T54n2123_007:0063c15": "是諸人等同時發言而白佛言。世尊。是城中",
    "T54n2123_007:0063c16": "唯有此人。聰明智慧。端正殊妙。年既盛壯。於",
    "T54n2123_007:0063c17": "諸人中為無有上。又復多饒財寶。庫藏盈",
    "T54n2123_007:0063c18": "溢。車馬衣服。奴婢使人。如是悉備無所乏短。",
    "T54n2123_007:0063c19": "一旦命終。是故我等悲泣戀慕。不能自勝。善",
    "T54n2123_007:0063c20": "哉世尊。願為我等。方便說法得離諸惱。從今",
    "T54n2123_007:0063c21": "已後。更不復受如是諸苦。爾時世尊。告長",
    "T54n2123_007:0063c22": "者父母宗親知識。及諸大眾。汝等曾見有生",
    "T54n2123_007:0063c23": "不老病死不。諸人白佛言。未曾見也。佛復告",
    "T54n2123_007:0063c24": "諸大眾。汝等欲離生老病死憂悲苦惱者。曾",
    "T54n2123_007:0063c25": "復念是恩愛之縛。標心正見歸命三寶。所以",
    "T54n2123_007:0063c26": "者何。於諸世間無過佛者。能導盲冥愚癡之",
    "T54n2123_007:0063c27": "眾。佛所說法即是良藥。",
    "T54n2123_007:0063c28": "又法句喻經云。昔有婆羅門。少年出家學道。",
    "T54n2123_007:0063c29": "至六十不能得道。婆羅門法。六十不得道。然",
    "T54n2123_007:0064a01": "後歸家。聚婦為居家。生得一男端正可愛。",
    "T54n2123_007:0064a02": "至年七歲。書學聰了才辯出口。有逾人之操",
    "T54n2123_007:0064a03": "卒得重病。一宿命終。梵志憐惜不能自勝。伏",
    "T54n2123_007:0064a04": "其屍上氣絕復蘇。覩族諫喻。奪尸殯斂。埋",
    "T54n2123_007:0064a05": "著城外。梵志自念。我今啼哭計無所益。不如",
    "T54n2123_007:0064a06": "往至閻羅王所乞索兒命。於是梵志。沐浴齋",
    "T54n2123_007:0064a07": "戒齎持花香。發舍而去。所在問人。閻羅王所",
    "T54n2123_007:0064a08": "治處。為在何許。展轉前行。行數千里。至深山",
    "T54n2123_007:0064a09": "中。見諸得道梵志。復問如前。諸梵志問曰。卿",
    "T54n2123_007:0064a10": "問閻羅王所治處。欲求何等。答曰。我有一子。",
    "T54n2123_007:0064a11": "辯慧過人。近日卒亡。悲窮懊惱不能自解。欲",
    "T54n2123_007:0064a12": "至王所求乞兒命。還將歸家養以備老。諸梵",
    "T54n2123_007:0064a13": "志等慜其愚癡。即告之曰。閻羅王所治之處。",
    "T54n2123_007:0064a14": "非是生人所可得到也。當示卿方。宜從此西",
    "T54n2123_007:0064a15": "行。四百餘里有大川。其中有城。此是諸天神。",
    "T54n2123_007:0064a16": "案行世間停宿之城。閻羅王常以四月四日。",
    "T54n2123_007:0064a17": "案行必過此城。卿持齋戒往必見之。梵志歡",
    "T54n2123_007:0064a18": "喜奉教而去。到其川中見好城郭。宮殿屋舍",
    "T54n2123_007:0064a19": "如忉利天。梵志詣門。燒香翹脚。呪願求見",
    "T54n2123_007:0064a20": "閻羅王。王勅守門人引見之。梵志啟言。晚生",
    "T54n2123_007:0064a21": "一男是以備老。養育七歲。近日命終。唯願大",
    "T54n2123_007:0064a22": "王。垂恩布施還我兒命。閻羅王言。所求大善。",
    "T54n2123_007:0064a23": "卿兒今在東園中戲。自往將去。梵志即往。見",
    "T54n2123_007:0064a24": "兒與諸小兒共戱。即前抱之。向之啼泣曰。",
    "T54n2123_007:0064a25": "我晝夜念汝。食寐不甘。汝寧不念父母辛苦",
    "T54n2123_007:0064a26": "以不。小兒驚喚。逆呵之曰。癡騃老公不達",
    "T54n2123_007:0064a27": "道理。寄住須臾。名人為子。勿妄多言。不如早",
    "T54n2123_007:0064a28": "去。今我此間自有父母。邂逅之間唐自手抱。",
    "T54n2123_007:0064a29": "梵志悵然涕泣而去。即自念言。我聞瞿曇沙",
    "T54n2123_007:0064b01": "門。知人魂神變化之道。當往問之。於是梵志",
    "T54n2123_007:0064b02": "即還佛所。時佛在舍衛祇洹。為大眾說法。梵",
    "T54n2123_007:0064b03": "志見佛。稽首作禮。具以本末向佛陳之。實是",
    "T54n2123_007:0064b04": "我兒。不肯見召。反謂語我。為癡騃老公。寄住",
    "T54n2123_007:0064b05": "須臾。認我為子。永無父子之情。何緣乃爾。佛",
    "T54n2123_007:0064b06": "告梵志。汝實愚癡。人死神去便更受形。父母",
    "T54n2123_007:0064b07": "妻子因緣合居。譬如寄客起則離散。愚迷縛",
    "T54n2123_007:0064b08": "著。計為己有。憂悲苦惱不識本根。沈溺生死",
    "T54n2123_007:0064b09": "未央休息。唯有慧者。不貪恩愛。覺苦捨習。",
    "T54n2123_007:0064b10": "勤修經戒。滅除識想。生死得盡。梵志聞已。豁",
    "T54n2123_007:0064b11": "然意解。即於坐上得羅漢道。",
    "T54n2123_007:0064b12": "又大法炬經云。佛言。一切眾生。皆悉隨其形",
    "T54n2123_007:0064b13": "類而置名字。如鳥雀等。而彼餓鬼眾生之中。",
    "T54n2123_007:0064b14": "無有決定差別名字。勿謂天定天也。人定人",
    "T54n2123_007:0064b15": "也。餓鬼定餓鬼也。如一事上有種種名。如",
    "T54n2123_007:0064b16": "一人上有種種名。如一天上乃至餓鬼畜生",
    "T54n2123_007:0064b17": "有種種名。亦復如是。亦有多餓鬼。全無名字",
    "T54n2123_007:0064b18": "於一彈指頃。轉變身體作種種形。云何可得",
    "T54n2123_007:0064b19": "呼其名也。彼中惡業因緣未盡故。於一念中",
    "T54n2123_007:0064b20": "種種變身。",
    "T54n2123_007:0064b21": "又法句喻經云。昔佛在舍衛國。為天人說法。",
    "T54n2123_007:0064b22": "時城中有婆羅門長者。財富無數。為人慳貪",
    "T54n2123_007:0064b23": "不好布施。食常閉門。不喜人客。若其食時輒",
    "T54n2123_007:0064b24": "勅門士。堅閉門戶。勿令有人妄入門裏乞匃",
    "T54n2123_007:0064b25": "求索。爾時長者欻思美食。便勅其妻令作飯",
    "T54n2123_007:0064b26": "食。教殺肥雞。薑椒和調煮之令熟。飲食飣餖",
    "T54n2123_007:0064b27": "即時已辦。勅外閉門。夫妻二人坐。一小兒著",
    "T54n2123_007:0064b28": "座中央。便共飲食。父母取雞肉著兒口中。如",
    "T54n2123_007:0064b29": "是數數初不有廢。佛知此長者宿福應度。化",
    "T54n2123_007:0064c01": "作沙門。伺其坐食。現出坐前。便呪願之。且",
    "T54n2123_007:0064c02": "言。多少布施可得大福。長者舉頭見化沙門。",
    "T54n2123_007:0064c03": "即罵之言。汝為道人而無羞恥。室家坐食。何",
    "T54n2123_007:0064c04": "為唐突。沙門答曰。卿自愚癡不知羞恥。今",
    "T54n2123_007:0064c05": "我乞士何故慚羞。長者問曰。吾及室家自共",
    "T54n2123_007:0064c06": "娛樂。何故慚羞。沙門答曰。卿殺父妻母。供",
    "T54n2123_007:0064c07": "養怨家。不知慚恥。反謂乞士何不慚羞。於是",
    "T54n2123_007:0064c08": "世尊。即說偈言。",
    "T54n2123_007:0064c09": "　所生枝不絕　　但用食貪欲",
    "T54n2123_007:0064c10": "　養怨益丘冢　　愚人富汲汲",
    "T54n2123_007:0064c11": "　雖獄有鎖鍱　　慧人不謂牢",
    "T54n2123_007:0064c12": "　愚見妻子飾　　深著愛其牢",
    "T54n2123_007:0064c13": "　慧說愛為獄　　深固難得出",
    "T54n2123_007:0064c14": "　是故當斷棄　　不親欲能安",
    "T54n2123_007:0064c15": "長者聞偈驚而問之。道人何故說此。答曰。案",
    "T54n2123_007:0064c16": "上雞者。是卿先世時父。以慳貪故。常生雞中",
    "T54n2123_007:0064c17": "為卿所食。此小兒者。往作羅剎。卿作估客",
    "T54n2123_007:0064c18": "大人。乘船入海。舟輒失流。墮羅剎國中。為羅",
    "T54n2123_007:0064c19": "剎所食。如是五百世。壽盡來生為卿作子。以",
    "T54n2123_007:0064c20": "卿餘罪。未畢故。來欲相害耳。今是妻者。是卿",
    "T54n2123_007:0064c21": "先世時母。以恩愛深固。今還與卿作婦。今卿",
    "T54n2123_007:0064c22": "愚癡不識宿命。殺父為怨。以母為妻。五道生",
    "T54n2123_007:0064c23": "死輪轉無際。周旋五道。誰能知者。唯有道人",
    "T54n2123_007:0064c24": "見此覩彼。愚者不知豈不慚恥。於是長者。",
    "T54n2123_007:0064c25": "懎然毛竪。如畏怖狀。佛現威神令識宿命。",
    "T54n2123_007:0064c26": "長者見佛即識宿命。尋則懺悔謝過。便受五",
    "T54n2123_007:0064c27": "戒。佛為說法。得須陀洹道。",
    "T54n2123_007:0064c28": "又佛說長者子懊惱三處經云。爾時舍衛城。",
    "T54n2123_007:0064c29": "有大富長者。財寶無數。家無親子。恐終後沒",
    "T54n2123_007:0065a01": "官。夫婦禱祠。歸命三寶精勤不懈。便得懷",
    "T54n2123_007:0065a02": "軀。婦人黠者有五事應知。一知夫婿意。二知",
    "T54n2123_007:0065a03": "夫婿念不念。三知所因懷軀。四別知男女。五",
    "T54n2123_007:0065a04": "別知善惡。是婦報長者言。我已懷軀。長者歡",
    "T54n2123_007:0065a05": "喜。月滿生男。加五乳母。供養抱持。長大索得",
    "T54n2123_007:0065a06": "好婦。其兒夫婦行園林中。有樹名曰無憂。",
    "T54n2123_007:0065a07": "華色鮮白。絮弱緋色。婦語夫言。欲得此華。夫",
    "T54n2123_007:0065a08": "便上樹。為取此華。樹枝細劣。即時摧折。兒",
    "T54n2123_007:0065a09": "便墮死。父母聞之。奔趣抱頭。摩抄占視。永",
    "T54n2123_007:0065a10": "絕不蘇。父母悲哀。五內摧傷。眾客見之亦代",
    "T54n2123_007:0065a11": "哀痛。佛與阿難。因入城見。愍獨一子而墮樹",
    "T54n2123_007:0065a12": "死。佛告長者。人生有死。物成有敗。對至命盡",
    "T54n2123_007:0065a13": "不可避藏。捐去憂念勿復憂慼。佛語長者。此",
    "T54n2123_007:0065a14": "兒本從忉利天上壽盡。來生卿家。卿家壽盡",
    "T54n2123_007:0065a15": "便生龍中。金翅鳥王即取噉之。三處父母。一",
    "T54n2123_007:0065a16": "時共啼哭。為是誰子。佛即說偈言。",
    "T54n2123_007:0065a17": "　天上諸天子　　為是卿子乎",
    "T54n2123_007:0065a18": "　為在諸龍中　　龍神之子耶",
    "T54n2123_007:0065a19": "　時佛自解言　　非是諸天子",
    "T54n2123_007:0065a20": "　亦非為卿子　　復非諸龍子",
    "T54n2123_007:0065a21": "　生死諸因緣　　無常譬如幻",
    "T54n2123_007:0065a22": "　一切不久立　　譬若如過客",
    "T54n2123_007:0065a23": "佛語長者。死不可離。去不可追。長者白佛。此",
    "T54n2123_007:0065a24": "兒宿命罪福云何。佛言。此兒前世。好喜布施",
    "T54n2123_007:0065a25": "尊敬於人。緣此福德生豪富家。喜獵傷害。",
    "T54n2123_007:0065a26": "令身命短。罪福隨人如影隨形。長者踊躍。",
    "T54n2123_007:0065a27": "逮得法忍。",
    "T54n2123_007:0065a28": "離著緣第六",
    "T54n2123_007:0065a29": "如十住毘婆沙論云。於此家中。父母兄弟妻",
    "T54n2123_007:0065b01": "子眷屬。車馬等物。增長貪求無有厭足。家是",
    "T54n2123_007:0065b02": "難滿如海吞流。家是無足如火焚薪。家是無",
    "T54n2123_007:0065b03": "息覺觀相續。家是苦性如怨詐親。家是障礙",
    "T54n2123_007:0065b04": "能妨聖道。家是鬪亂共相違諍。家是多瞋訶",
    "T54n2123_007:0065b05": "責好醜。家是無常雖久失壞。家是眾苦馳求",
    "T54n2123_007:0065b06": "守護。家是疑處猶如怨賊。家是顛倒貪著假",
    "T54n2123_007:0065b07": "名。家是伎人種種妄飾。家是變異會必離",
    "T54n2123_007:0065b08": "散。家是假借無有實事。家如眠夢富貴則失。",
    "T54n2123_007:0065b09": "家如朝露須臾變滅。家如蜜滴其味甚小。家",
    "T54n2123_007:0065b10": "如棘叢欲刺傷人。家如鐵虫覺觀常唼。如是",
    "T54n2123_007:0065b11": "等患不可具述。是故在家菩薩。當如是觀知",
    "T54n2123_007:0065b12": "其家過。在家妻子眷屬奴婢財物等。不能作",
    "T54n2123_007:0065b13": "救作歸。非我善友。是故宜當急離捨之。又無",
    "T54n2123_007:0065b14": "始已來一切眾生於六道中。互為父子親疎",
    "T54n2123_007:0065b15": "何定。故偈云。",
    "T54n2123_007:0065b16": "　無明蔽慧明　　數數生死中",
    "T54n2123_007:0065b17": "　往來多所作　　更互為父子",
    "T54n2123_007:0065b18": "　貪著世間樂　　不知有勝事",
    "T54n2123_007:0065b19": "　怨數為知識　　知識數為怨",
    "T54n2123_007:0065b20": "　是故我方便　　莫生憎愛心",
    "T54n2123_007:0065b21": "　若起憎愛心　　不能通達法",
    "T54n2123_007:0065b22": "又大菩薩藏經云。舍利子。若有眾生。味著男",
    "T54n2123_007:0065b23": "女妻妾諸女色欲。當知即是味著礫石之雹。",
    "T54n2123_007:0065b24": "即是味著利刀之刃。即是味著大熱鐵丸。即",
    "T54n2123_007:0065b25": "是味著坐熱鐵床。即是味著熱鐵几隥。舍",
    "T54n2123_007:0065b26": "利子。若有味著花鬘香塗。即是味著熱鐵花",
    "T54n2123_007:0065b27": "鬘亦是味著屎尿塗身。舍利子。若有攝受居",
    "T54n2123_007:0065b28": "處舍宅。當知攝受大熱鐵瓮。若有攝受奴婢",
    "T54n2123_007:0065b29": "作使。當知攝受地獄惡卒。若有攝受象馬駝",
    "T54n2123_007:0065c01": "驢牛羊雞豕。當知攝受地獄之中黑駿諸狗。",
    "T54n2123_007:0065c02": "又是攝百踰。繕那禁衛之卒。取要言之。若",
    "T54n2123_007:0065c03": "有攝受妻妾男女諸女色欲。當知即是攝受一",
    "T54n2123_007:0065c04": "切眾苦憂愁悲惱之聚。舍利子。寧當依附千",
    "T54n2123_007:0065c05": "踰繕那量大熱鐵床。是床極熱遍熱。猛焰洞",
    "T54n2123_007:0065c06": "然。於彼父母所給妻妾諸女色欲。乃至不以",
    "T54n2123_007:0065c07": "染愛之心遠觀其相。何況親附抱持之者。何",
    "T54n2123_007:0065c08": "以故。舍利子。當知婦人是眾苦本。是障礙本",
    "T54n2123_007:0065c09": "是殺害本。是繫縛本。是憂愁本。是怨對本。是",
    "T54n2123_007:0065c10": "生盲本。當知婦人滅聖慧眼。當知婦人如熱",
    "T54n2123_007:0065c11": "鐵花。散布於地足蹈其上。當知婦人。於諸邪",
    "T54n2123_007:0065c12": "性流布增長。舍利子。何因緣故。名為婦人。所",
    "T54n2123_007:0065c13": "言婦者。名加重擔。何以故。能使眾生受重擔",
    "T54n2123_007:0065c14": "故。能使眾生持於重擔有所行故。能使眾生",
    "T54n2123_007:0065c15": "荷於重擔遍周行故。能令眾生於此重擔心",
    "T54n2123_007:0065c16": "疲苦故。能令眾生為於重擔所煎迫故。能令",
    "T54n2123_007:0065c17": "眾生為於重擔所傷害故。舍利子。復以何緣。",
    "T54n2123_007:0065c18": "名之為婦。所言婦者。是諸眾生所輸委處。是",
    "T54n2123_007:0065c19": "貪愛奴所流沒處。是順婦者。所輸稅處。是婦",
    "T54n2123_007:0065c20": "媚者。所迷惑處。是婦勝者。所歸投處。是屈婦",
    "T54n2123_007:0065c21": "者。所憑仗處。婦自在者。所放逸處。為婦奴",
    "T54n2123_007:0065c22": "者。所疲苦處。隨婦轉者。所傾仰處。舍利子。",
    "T54n2123_007:0065c23": "以如是等諸因緣故。名是諸處。以之為婦。",
    "T54n2123_007:0065c24": "又雜阿含經云。爾時世尊告諸比丘。有三種",
    "T54n2123_007:0065c25": "子。何等為三。有隨生子。有勝生子。有下生",
    "T54n2123_007:0065c26": "子。何等為隨生子。謂子父母。不殺不盜。不婬",
    "T54n2123_007:0065c27": "不妄語。不飲酒。子亦隨學不殺等。是名隨生",
    "T54n2123_007:0065c28": "子。何等為勝生子。若父母不受不殺等。子能",
    "T54n2123_007:0065c29": "受不殺等。是名勝生子。云何下生子。若子",
    "T54n2123_007:0066a01": "父母不受不殺等。子亦不能受不殺等。是名",
    "T54n2123_007:0066a02": "下生子。",
    "T54n2123_007:0066a03": "教誡緣第七",
    "T54n2123_007:0066a04": "如中阿含經云。時有調馬師。名曰只尸。來詣",
    "T54n2123_007:0066a05": "佛所稽首佛足。退坐一面。白佛言。世尊。我觀",
    "T54n2123_007:0066a06": "世間甚為輕淺。猶如群馬。世間唯我堪能調",
    "T54n2123_007:0066a07": "馬。狂逸惡馬。我作方便。須臾令彼態病悉現。",
    "T54n2123_007:0066a08": "隨其態病方便調伏。佛告調馬師。聚落主。汝",
    "T54n2123_007:0066a09": "以幾種方便調伏於馬。馬師白佛言。有三種",
    "T54n2123_007:0066a10": "法。調伏惡馬。何等為三。一者柔軟。二者麁",
    "T54n2123_007:0066a11": "澁。三者柔軟麁澁。佛告聚落主。汝以三種方",
    "T54n2123_007:0066a12": "便調馬。猶不調者。當如之何。馬師白佛。遂不",
    "T54n2123_007:0066a13": "調者。便當殺之。所以者何。莫令辱我。調馬師",
    "T54n2123_007:0066a14": "白佛言。世尊。是無上調御丈夫。為以幾種方",
    "T54n2123_007:0066a15": "便調御丈夫。佛告聚落主。我亦以三種方便",
    "T54n2123_007:0066a16": "調御丈夫。何等為三。一者一向柔軟。二者一",
    "T54n2123_007:0066a17": "向麁澁。三者柔軟麁澁。佛告聚落主。所謂",
    "T54n2123_007:0066a18": "一向柔軟者。如汝所說。此是身善行。此是身",
    "T54n2123_007:0066a19": "善行報。此是口意善行。此是口意善行報。是",
    "T54n2123_007:0066a20": "名天。是名人。是名善趣化生。是名涅槃。是為",
    "T54n2123_007:0066a21": "柔軟。第二一向麁澁者。如汝所說。是身惡行。",
    "T54n2123_007:0066a22": "是身惡行報。是口意惡行。是口意惡行報。是",
    "T54n2123_007:0066a23": "名地獄。是名畜生。是名餓鬼。是名惡趣。是名",
    "T54n2123_007:0066a24": "墮惡趣。是名如來麁澁教也。",
    "T54n2123_007:0066a25": "第三彼柔軟麁澁俱者。謂如來有時說身善",
    "T54n2123_007:0066a26": "行。有時說身善行報。有時說口意善行。有時",
    "T54n2123_007:0066a27": "說口意善行報。有時說身惡行。有時說身惡",
    "T54n2123_007:0066a28": "行報。有時說口意惡行。有時說口意惡行報。",
    "T54n2123_007:0066a29": "如是名天。如是名人。如是名善趣。如是名涅",
    "T54n2123_007:0066b01": "槃。如是名地獄。如是名畜生餓鬼。如是名惡",
    "T54n2123_007:0066b02": "趣。如是名墮惡趣。是名如來柔軟麁澁教。調",
    "T54n2123_007:0066b03": "馬師白佛言。世尊。若以三種方便。調伏眾生。",
    "T54n2123_007:0066b04": "有不調者。當如之何。佛告聚落主。亦當殺之。",
    "T54n2123_007:0066b05": "所以者何。莫令辱我。調馬師白佛言。若殺生",
    "T54n2123_007:0066b06": "者。於世尊法為不清淨。世尊法中亦不殺生。",
    "T54n2123_007:0066b07": "而今言殺。其義云何。佛告聚落主。如來法中",
    "T54n2123_007:0066b08": "亦不殺生。然如來法中。以三種教授。不調伏",
    "T54n2123_007:0066b09": "者。不復與語不教不誡。豈非死耶。調馬師白",
    "T54n2123_007:0066b10": "佛。實爾世尊。不復與語。永不教誡。真為死",
    "T54n2123_007:0066b11": "也。以是之故。我從今日離諸惡不善業也。聞",
    "T54n2123_007:0066b12": "佛所說歡喜而去。",
    "T54n2123_007:0066b13": "又法句喻經云。佛問象師。調象之法有幾。答",
    "T54n2123_007:0066b14": "曰。有三。何謂為三。一者剛鉤鉤口著其覉靽。",
    "T54n2123_007:0066b15": "二者減食常令飢瘦。三者捶杖加其楚痛。由",
    "T54n2123_007:0066b16": "鐵鉤鉤口故。以制強口。由不與食飲故。以制",
    "T54n2123_007:0066b17": "身獷。由加捶杖故。以伏其心。佛告居士。吾亦",
    "T54n2123_007:0066b18": "有三。用調一切。亦以自調。得至無為。一者以",
    "T54n2123_007:0066b19": "至誠故。制御口患。二者慈貞故。伏身剛強。",
    "T54n2123_007:0066b20": "三者以智慧故。滅意癡蓋。持是三事。度脫一",
    "T54n2123_007:0066b21": "切離三惡道。又閻羅王五使經云。佛告諸比",
    "T54n2123_007:0066b22": "丘。人生世間。不孝父母。不敬沙門。不行仁",
    "T54n2123_007:0066b23": "義。不學經戒。不畏後世者。其人身死當墮地",
    "T54n2123_007:0066b24": "獄。主者持行。白閻羅王。言其過惡。此人不",
    "T54n2123_007:0066b25": "孝。種種諸過。無有福德。不恐畏死。唯王受",
    "T54n2123_007:0066b26": "罰。閻羅王常先安徐然以正語。為現五使者",
    "T54n2123_007:0066b27": "而問言。",
    "T54n2123_007:0066b28": "第一汝不見。世人始為嬰兒。強臥屎尿不能",
    "T54n2123_007:0066b29": "自護。口不知言不知好惡。汝見以不。人答",
    "T54n2123_007:0066c01": "已見。王言。汝自謂不如是。然人神從彼。終即",
    "T54n2123_007:0066c02": "有生。雖尚未見。常當為善自端三業。奈何放",
    "T54n2123_007:0066c03": "心快志造過。罪人答言。愚暗不知。王言。汝自",
    "T54n2123_007:0066c04": "愚癡。縱逸作惡。非是父母師長君天沙門道",
    "T54n2123_007:0066c05": "人等過也。罪自由汝。豈得不樂今當受之。是",
    "T54n2123_007:0066c06": "為閻王現第一天使也。",
    "T54n2123_007:0066c07": "第二閻王復問。子為人時。天使次到。汝能覺",
    "T54n2123_007:0066c08": "不。人答不覺。王曰。汝不見世人年老髮白齒",
    "T54n2123_007:0066c09": "落。羸瘦僂步低行。起居住杖不能以不。人",
    "T54n2123_007:0066c10": "答有是。王曰。汝謂獨免可得不老。凡人已生。",
    "T54n2123_007:0066c11": "法皆老耄。常當為善端身口心奉行經戒。奈",
    "T54n2123_007:0066c12": "何自恣。人答。愚癡故爾。王曰。汝自以愚癡作",
    "T54n2123_007:0066c13": "惡。非是父母君天沙門道人過也。罪自由汝。",
    "T54n2123_007:0066c14": "豈得不樂今當受之。是為閻王現第二天使",
    "T54n2123_007:0066c15": "也。",
    "T54n2123_007:0066c16": "第三閻王復問。子為人時。豈不見世間男",
    "T54n2123_007:0066c17": "女。身有疾病。身體苦痛。坐起不安。命近憂",
    "T54n2123_007:0066c18": "促。眾醫不療不。人答言有。王曰。汝可得不病",
    "T54n2123_007:0066c19": "耶人生既老。法皆當病。聞身強健。當勉為善",
    "T54n2123_007:0066c20": "奉行經戒端身口意。奈何自恣。人答。愚暗故",
    "T54n2123_007:0066c21": "爾。王曰。汝自以為愚作惡。非關父母君天沙",
    "T54n2123_007:0066c22": "門道人過也。罪自由汝。豈得不樂今當受之。",
    "T54n2123_007:0066c23": "是為閻王現第三天使也。",
    "T54n2123_007:0066c24": "第四閻王復問。子為人時。豈不見世間諸死",
    "T54n2123_007:0066c25": "亡者。或藏其屍。或棄捐之。至於七日肌肉壞",
    "T54n2123_007:0066c26": "敗。狐狸百鳥皆就食之。凡人已死。身惡腐爛。",
    "T54n2123_007:0066c27": "汝豈不見。人答言有。王曰。汝謂獨免可得不",
    "T54n2123_007:0066c28": "死耶。凡人已生。法皆當死。聞在世間。常為善",
    "T54n2123_007:0066c29": "事。勅身口意奉行經戒。奈何自恣。人答。愚暗",
    "T54n2123_007:0067a01": "故爾。王曰。汝自作惡。非是父母君天沙門道",
    "T54n2123_007:0067a02": "人過也。罪自由汝。豈得不樂爾當受之。是為",
    "T54n2123_007:0067a03": "閻王現第四天使也。",
    "T54n2123_007:0067a04": "第五閻王復問。子為人時。豈不見世間弊人",
    "T54n2123_007:0067a05": "惡子。為吏所捕。取案官所。刑法加之。或斷手",
    "T54n2123_007:0067a06": "足。或削耳鼻。或燒其形。懸頭日炙。或屠割",
    "T54n2123_007:0067a07": "支解。種種毒痛不。人答言有。王曰。汝謂為",
    "T54n2123_007:0067a08": "惡獨可脫耶。眼見世間罪福分明。何不守善",
    "T54n2123_007:0067a09": "勅身口意奉行經戒。云何自快人答。愚暗故",
    "T54n2123_007:0067a10": "爾。王曰。汝自用心作不忠正。非是父母君天",
    "T54n2123_007:0067a11": "沙門道人過也。今是殃罪要當自受。是為閻",
    "T54n2123_007:0067a12": "王現第五天使也。佛說經已。諸弟子等。皆受",
    "T54n2123_007:0067a13": "教誡。各前作禮。歡喜奉行。",
    "T54n2123_007:0067a14": "又大法句經偈云。",
    "T54n2123_007:0067a15": "　雖誦千言　　不行何益　　不如一聞",
    "T54n2123_007:0067a16": "　勤修得益　　雖誦千言　　句義不正",
    "T54n2123_007:0067a17": "　不如一要　　聞可滅意　　雖誦千言",
    "T54n2123_007:0067a18": "　不義何益　　不如一義　　聞行得度",
    "T54n2123_007:0067a19": "　雖誦千言　　不敬何益　　不如一行",
    "T54n2123_007:0067a20": "　欣樂奉修　　雖誦千言　　我心不滅",
    "T54n2123_007:0067a21": "　不如一句　　捨憍放逸　　雖誦千言",
    "T54n2123_007:0067a22": "　求名逾著　　不如一說　　棄執離著",
    "T54n2123_007:0067a23": "　雖誦千言　　不欲除罪　　不如一文",
    "T54n2123_007:0067a24": "　去離生死　　雖誦千言　　色情逾固",
    "T54n2123_007:0067a25": "　不如一解　　心境忘懷　　雖誦千言",
    "T54n2123_007:0067a26": "　不求出世　　不如一悟　　絕離三界",
    "T54n2123_007:0067a27": "　雖誦千言　　不存悲智　　不如一聽",
    "T54n2123_007:0067a28": "　自他兩利　　人壽百歲　　慳貪逾盛",
    "T54n2123_007:0067a29": "　不如一日　　割捨財色　　人壽百歲",
    "T54n2123_007:0067b01": "　樂不持戒　　不如一日　　淨心守戒",
    "T54n2123_007:0067b02": "　人壽百歲　　多忿不忍　　不如一日",
    "T54n2123_007:0067b03": "　含喜不瞋　　人壽百歲　　怠惰不勤",
    "T54n2123_007:0067b04": "　不如一日　　策勵身心　　人壽百歲",
    "T54n2123_007:0067b05": "　情欣放逸　　不如一日　　歸心空寂",
    "T54n2123_007:0067b06": "　人壽百歲　　昏暗識心　　不如一日",
    "T54n2123_007:0067b07": "　洞悟無明　　人壽百歲　　拙御身心",
    "T54n2123_007:0067b08": "　不如一日　　巧便運致　　人壽百歲",
    "T54n2123_007:0067b09": "　常懷怯弱　　不如一日　　勇猛慧力",
    "T54n2123_007:0067b10": "　人壽百歲　　不起善願　　不如一日",
    "T54n2123_007:0067b11": "　發行四弘　　人壽百歲　　不生一智",
    "T54n2123_007:0067b12": "　不如一日　　慧性聰利",
    "T54n2123_007:0067b13": "雜阿含經。諸天說偈云。",
    "T54n2123_007:0067b14": "　士夫生世間　　斧在口中生",
    "T54n2123_007:0067b15": "　還自斬其身　　斯由其惡言",
    "T54n2123_007:0067b16": "　應毀便稱譽　　應譽而更毀",
    "T54n2123_007:0067b17": "　其罪口中生　　死則墮惡道",
    "T54n2123_007:0067b18": "頌曰。",
    "T54n2123_007:0067b19": "　建志誡心愚　　高慕欣明儔",
    "T54n2123_007:0067b20": "　相與立弘誓　　捨俗慕閑丘",
    "T54n2123_007:0067b21": "　蕭散人物外　　晃朗免綢繆",
    "T54n2123_007:0067b22": "　寂寂求屆真　　亹亹勵心柔",
    "T54n2123_007:0067b23": "　警策修三業　　激切澄四流",
    "T54n2123_007:0067b24": "　興心願弘誓　　救溺運慈舟",
    "T54n2123_007:0067b25": "　嘉期歸妙覺　　善會涅槃修",
    "T54n2123_007:0067b26": "　存心八正道　　立志三祇休",
    "T54n2123_007:0067b27": "諸經要集卷第七"
}