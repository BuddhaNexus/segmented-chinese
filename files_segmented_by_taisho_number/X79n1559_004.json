{
    "X79n1559_004:0311b16": "嘉泰普燈錄卷第四",
    "X79n1559_004:0311b18": "平江府報恩光孝禪寺(臣)僧　(正受)　編",
    "X79n1559_004:0311b19": "南嶽第十二世(臨濟八世)",
    "X79n1559_004:0311b20": "黃龍普覺慧南禪師法嗣一",
    "X79n1559_004:0311b21": "隆興府黃龍寶覺祖心禪師南雄始興人。族鄔氏。為",
    "X79n1559_004:0311b22": "書生有聲。年十九目盲。父母禱圓通大士。許出家。即",
    "X79n1559_004:0311b23": "覩物。乃依龍山寺慧全。明年試經。唯師獻詩得奏名",
    "X79n1559_004:0311b24": "剃染。繼住龍山。以律身不嚴。幾逢橫逆。遂入叢林。謁",
    "X79n1559_004:0311c01": "雲峰悅禪師。留三年。告悅將去。悅特指見南禪師(時住",
    "X79n1559_004:0311c02": "積翠)。往居四年。無所入。一日。傾湯誤注手指。豁如夢覺。",
    "X79n1559_004:0311c03": "知有而機不發。南抑之。師復雲峰。悅已謝世。就止石",
    "X79n1559_004:0311c04": "霜。因讀傳燈。至僧問多福。如何是多福一叢竹。曰。一",
    "X79n1559_004:0311c05": "莖兩莖斜。云。學人不會。曰。三莖四莖曲。於是頓證二",
    "X79n1559_004:0311c06": "師垂手處。徑回積翠。方展坐具。南曰。子始入吾室矣。",
    "X79n1559_004:0311c07": "師禮謝。乃謁翠巖真．泐潭月。皆器之。自爾名冠叢社。",
    "X79n1559_004:0311c08": "南以熙寧二年歸寂。郡守及龍圖徐公禧挽師嗣居。",
    "X79n1559_004:0311c09": "　上堂曰。大凡窮生死根源。直須明取自家一片田",
    "X79n1559_004:0311c10": "地。教伊去處分明。然後臨機應用。不失其宜。只如鋒",
    "X79n1559_004:0311c11": "鋩未兆已前。都無是箇非箇。瞥爾爆動。便有五行金",
    "X79n1559_004:0311c12": "木。相生相尅。胡來漢現。四姓雜居。各任方隅。是非鋒",
    "X79n1559_004:0311c13": "起。致使玄黃不辨。水乳不分。疾在膏肓。難為救療。若",
    "X79n1559_004:0311c14": "不當陽曉示。窮子無以知歸。欲得大用現前。便可頓",
    "X79n1559_004:0311c15": "忘諸見。諸見既盡。昏霧不生。大智洞然。更非他物。珍",
    "X79n1559_004:0311c16": "重。　上堂。擊禪床曰。一塵纔舉。大地全收。諸人耳在",
    "X79n1559_004:0311c17": "一聲中。一聲遍在諸人耳。若是摩霄俊鶻。便合乘時。",
    "X79n1559_004:0311c18": "止濼困魚。徒勞激浪。　上堂。不與萬法為侶。即是無",
    "X79n1559_004:0311c19": "諍三昧。便恁麼去。爭奈絃急則聲促。若能向紫羅帳",
    "X79n1559_004:0311c20": "裏撒真珠。未必善因而招惡果。　上堂。有句無句。如",
    "X79n1559_004:0311c21": "藤倚樹。且任諸人點頭。及乎樹倒藤枯。上無衝天之",
    "X79n1559_004:0311c22": "計。下無入地之謀。靈利漢這裏著得一隻眼。便見七",
    "X79n1559_004:0311c23": "蹤八橫。舉拂子曰。看。太陽溢目。萬里不挂片雲。若是",
    "X79n1559_004:0311c24": "覆盆之下。又爭怪得老僧。　上堂。若也單明自己。不",
    "X79n1559_004:0312a01": "悟目前。此人有眼無足。若悟目前。不明自己。此人有",
    "X79n1559_004:0312a02": "足無眼。據此二人。十二時中常有一物蘊在胸中。物",
    "X79n1559_004:0312a03": "既在胸。不安之相常在目前。既在目前。觸途成滯。作",
    "X79n1559_004:0312a04": "麼生得平穩去。祖不言乎。執之失度。必入邪路。放之",
    "X79n1559_004:0312a05": "自然。體無去住。　僧問。達磨九年面壁。意旨如何。曰。",
    "X79n1559_004:0312a06": "身貧無被蓋。云。莫辜負他先聖也無。曰。闍梨見處又",
    "X79n1559_004:0312a07": "作麼生。僧畫一圓相。師曰。燕雀不離窠。僧禮拜。師曰。",
    "X79n1559_004:0312a08": "更深猶自可。午後始愁人。　問。未登此座時如何。曰。",
    "X79n1559_004:0312a09": "一事全無。云。登後如何。曰。仰面觀天不見天。師住持",
    "X79n1559_004:0312a10": "十有二年。性真率。不樂事務。凡五辭乃退。揭其室曰",
    "X79n1559_004:0312a11": "晦堂。衲子源源而來。揮之不去。士夫慕風求開發者",
    "X79n1559_004:0312a12": "眾。因摭教門祖宗言句及儒道經書作徵問辨通。如",
    "X79n1559_004:0312a13": "論語曰。參乎。吾道一以貫之。曾子曰。唯。子出。門人問",
    "X79n1559_004:0312a14": "曰。何謂也。曾子曰。夫子之道。忠恕而已矣。師曰。吾道",
    "X79n1559_004:0312a15": "既一。則可以統貫萬差之事。當其一貫。萬事之中可",
    "X79n1559_004:0312a16": "容其見。若容其見。則不為一。若不見時。萬事顯然。一",
    "X79n1559_004:0312a17": "何形狀。苟能見達。忠恕之道可得而明。道德經．出生",
    "X79n1559_004:0312a18": "入死章曰。生之徒十有三。死之徒十有三。人之生。動",
    "X79n1559_004:0312a19": "之死地。亦十有三。夫何故。以其生生之厚。蓋聞善攝",
    "X79n1559_004:0312a20": "生者。陸行不避兕虎。入軍不被甲兵。兕無所投其角。",
    "X79n1559_004:0312a21": "虎無所措其爪。兵無所容其刃。夫何故。以其無死地",
    "X79n1559_004:0312a22": "焉。師曰。十中有三。三者何耶。其三三者。蓋取九數以",
    "X79n1559_004:0312a23": "為生。生之攝用也。有何所以不盈十數。若盈十數。形",
    "X79n1559_004:0312a24": "器所拘。則不能明出生入死。既不能明出生入死。寧",
    "X79n1559_004:0312b01": "逃兕虎投角措爪。所以其一不用而用。而能善用。非",
    "X79n1559_004:0312b02": "數而數。而能善數。夫何故。以其無死地也。既知無死。",
    "X79n1559_004:0312b03": "則見無生。無生無死。則可以明出生入死。可謂生而",
    "X79n1559_004:0312b04": "無生。死而無死。非獨入軍不被甲兵。蹈火履水而無",
    "X79n1559_004:0312b05": "焦溺。亦皆如之。請問。既有其生。不無其死。何由得歸",
    "X79n1559_004:0312b06": "無死之地。維摩經曰。此室常以金色光照。晝夜無異。",
    "X79n1559_004:0312b07": "不以日月所照為明。師曰。若以金色光照為明。現居",
    "X79n1559_004:0312b08": "之室轉流晝夜。若以日月所照為明。現居之室晝夜",
    "X79n1559_004:0312b09": "流轉。識是非眼。入是非看。元符三年十一月十六中",
    "X79n1559_004:0312b10": "夜入滅。命門人黃公庭堅主後事。茶毗日。隣峰為秉",
    "X79n1559_004:0312b11": "炬。火不續。黃顧師之得法上首新禪師曰。此老師有",
    "X79n1559_004:0312b12": "待於吾兄也。新以喪拒。黃強之。新執炬。召眾曰。不是",
    "X79n1559_004:0312b13": "餘殃累及我。彌天罪過不容誅。而今兩脚捎空去。不",
    "X79n1559_004:0312b14": "作牛兮便作驢。以火炬打一圓相。曰。只向這裏雪屈。",
    "X79n1559_004:0312b15": "擲炬。應手而爇。壽七十有六。臘五十有五。窆于普覺",
    "X79n1559_004:0312b16": "塔之東。　賜號寶覺。",
    "X79n1559_004:0312b17": "筠州黃檗真覺惟勝禪師梓之中江人。族羅氏。居講",
    "X79n1559_004:0312b18": "聚時。偶以扇勒窻櫺有聲。忽憶教中道。十方俱擊鼓。",
    "X79n1559_004:0312b19": "十處一時聞。因大悟。白本講。講令參問。徑往黃檗。值",
    "X79n1559_004:0312b20": "上堂。踞座曰。鐘樓上念讚。床脚下種菜。若人道得。分",
    "X79n1559_004:0312b21": "半院與伊。師出答曰。猛虎當路坐。檗大悅。徐以法席",
    "X79n1559_004:0312b22": "付之。諸方宗仰(其示眾機語見續燈)。",
    "X79n1559_004:0312b23": "隆興府泐潭洪英禪師邵武人也。族陳氏。幼頴邁。一",
    "X79n1559_004:0312b24": "目五行。及長。棄儒得度。訪道曹山。依雅禪師。久之。辭",
    "X79n1559_004:0312c01": "登雲居。睠其勝絕。殆終于此山。因閱華嚴十明論。乃",
    "X79n1559_004:0312c02": "證宗要。即詣黃檗。檗與語達旦。曰。荷擔大法盡在爾",
    "X79n1559_004:0312c03": "躬厚自愛。所至議論奪席。晚游西山。與勝首座棲雙",
    "X79n1559_004:0312c04": "嶺。熈寧改元。分座廬山圓通。學者歸之。二年冬。開法",
    "X79n1559_004:0312c05": "石門。久之。遷泐潭。　開堂日。問答罷。乃曰。問也無窮。",
    "X79n1559_004:0312c06": "答也無盡。問答去來。於道轉遠。何故。況為此事。直饒",
    "X79n1559_004:0312c07": "棒頭薦得。不是丈夫。喝下承當。未為達士。那堪更向",
    "X79n1559_004:0312c08": "言中取則。句裏馳求。語路尖新。機鋒捷疾。如斯見解。",
    "X79n1559_004:0312c09": "盡是埋沒宗旨。玷污先賢。於吾祖道何曾夢見。只如",
    "X79n1559_004:0312c10": "我佛如來臨般涅槃。乃云。吾有正法眼藏。涅槃妙心。",
    "X79n1559_004:0312c11": "付囑摩訶大迦葉。迦葉遂付阿難暨商那和修．毱多",
    "X79n1559_004:0312c12": "大士。諸祖相繼。至於達磨西來。直指人心。見性成佛。",
    "X79n1559_004:0312c13": "不立文字語言。豈不是先聖方便之道。自是當人不",
    "X79n1559_004:0312c14": "信。却自迷頭認影。奔逐狂途。致使竛竮流浪生死。諸",
    "X79n1559_004:0312c15": "禪德。若能一念回光返照到自己脚跟下。褫剝究竟。",
    "X79n1559_004:0312c16": "將來可謂洞門豁開。樓閣重重。十方普現。海會齊影。",
    "X79n1559_004:0312c17": "便乃凡聖賢愚。山河大地。以海印三昧一印印定。更",
    "X79n1559_004:0312c18": "無纖毫透漏。山僧如是舉唱。若是眾中有本色衲僧",
    "X79n1559_004:0312c19": "聞之。實謂掩耳而歸。笑破他口。大眾。且道本色衲僧",
    "X79n1559_004:0312c20": "門下一句作麼生道。良久。曰。天際雪埋千尺石。洞門",
    "X79n1559_004:0312c21": "凍折數株松。　上堂。釋迦老子當時一手指天。一手",
    "X79n1559_004:0312c22": "指地。云。天上天下。唯我獨尊。釋迦老子旁若無人。當",
    "X79n1559_004:0312c23": "時若遇箇明眼衲僧。直教他上天無路。入地無門。然",
    "X79n1559_004:0312c24": "雖如是。也須是銅鈔鑼裏滿盛油始得。　問。逢場作",
    "X79n1559_004:0313a01": "戲時如何。曰。紅爐拋出鐵烏龜。云。當軒布鼓師親擊。",
    "X79n1559_004:0313a02": "百尺竿頭事若何。云。山僧不作這活計。三年六月。知",
    "X79n1559_004:0313a03": "事紛爭。止之不已。初九日。謂眾曰。領眾不肅。正坐無",
    "X79n1559_004:0313a04": "德。吾有媿於黃龍。令集眾。敘行脚始末。復曰。吾滅後",
    "X79n1559_004:0313a05": "火化。以骨歸普同塔。明生死不離清眾也。語終而逝。",
    "X79n1559_004:0313a06": "壽五十有九。夏四十有三。",
    "X79n1559_004:0313a07": "蘄州開元子琦禪師泉之惠安人。族許氏。九歲依開",
    "X79n1559_004:0313a08": "元智訥。二十二試經剃染具戒。精楞嚴．圓覺。棄謁翠",
    "X79n1559_004:0313a09": "巖真禪師。問佛法大意。真唾地曰。這一滴落在甚麼",
    "X79n1559_004:0313a10": "處。師捫膺曰。學人今日脾疼。真解顏。辭。參積翠。歲餘",
    "X79n1559_004:0313a11": "盡得其道。乘間侍南。商確古今。適大雪。南指曰。斯可",
    "X79n1559_004:0313a12": "以一致苕帚否。對曰。不能。然則天霽日出。雲物解駮。",
    "X79n1559_004:0313a13": "豈復有哉。知有底人。於一切言句如破竹。雖百節。當",
    "X79n1559_004:0313a14": "迎刃而解。詎容聲於擬議乎。一日。南遣僧逆問。老和",
    "X79n1559_004:0313a15": "尚三關語如何。師厲聲曰。你理會久遠時事作麼。南",
    "X79n1559_004:0313a16": "聞。益奇之。於是名著叢席。南歿。四祖演禪師命分座。",
    "X79n1559_004:0313a17": "室中垂語曰。一人有口道不得。姓字為誰傳。至東林",
    "X79n1559_004:0313a18": "總禪師。總歎曰。琦首座如鐵山萬仞。卒難逗他語脉。",
    "X79n1559_004:0313a19": "未幾。以開元為禪林。請師為第一世(機語未見)。",
    "X79n1559_004:0313a20": "湖州報本慧元禪師上堂。僧問。諸佛所說法。種種",
    "X79n1559_004:0313a21": "皆方便。是否。曰。是。云。為甚麼諸法寂滅相。不可以言",
    "X79n1559_004:0313a22": "宣。曰。且莫錯會。僧以坐具一畫。師喝曰。諸法寂滅相。",
    "X79n1559_004:0313a23": "不可以言宣。今之學者。方見道不可以言宣。便擬絕",
    "X79n1559_004:0313a24": "慮忘緣。杜塞視聽。如斯見解。未有自在分。諸人要會",
    "X79n1559_004:0313b01": "寂滅相麼。出行不見一纖毫。滿目白雲與青嶂。",
    "X79n1559_004:0313b02": "潭州雲蓋守智禪師劒之龍津人。族陳氏。幼依劒浦",
    "X79n1559_004:0313b03": "林重院。年二十三得度。進具已。至豫章大寧。時法昌",
    "X79n1559_004:0313b04": "遇禪師韜藏西山。師聞其飽參。即之。遇問曰。汝何所",
    "X79n1559_004:0313b05": "來。云。大寧。又問。三門夜來倒。汝知麼。師愕云。不知。遇",
    "X79n1559_004:0313b06": "曰。吳中石佛大有人不曾得見。師惘然。即展拜。遇使",
    "X79n1559_004:0313b07": "謁翠巖真禪師。雖久之。無省。且不舍寸陰。及謁黃龍",
    "X79n1559_004:0313b08": "於積翠。始盡所疑。留五年。復謁英邵武於同安。積翠",
    "X79n1559_004:0313b09": "歿。首眾於石霜。遂開法道吾。徙雲蓋。　上堂曰。昨日",
    "X79n1559_004:0313b10": "高山看釣魚。步行騎馬失却驢。有人拾得駱駝去。重",
    "X79n1559_004:0313b11": "賞千金一也無。若向這裏薦得不著。還草鞋錢。　上",
    "X79n1559_004:0313b12": "堂。緊帩履水靴。踏破湖湘月。手把鐵蒺[卄/梨]。打碎龍虎",
    "X79n1559_004:0313b13": "穴。翻身倒上樹。始見無生滅。却笑老瞿壘。彈指超彌",
    "X79n1559_004:0313b14": "勒。　上堂。唯一堅密身。一切塵中現。雲蓋今日。千山",
    "X79n1559_004:0313b15": "鬱茂。鳥獸嘶鳴。百草競發。萬木抽枝。盡是諸佛。箇箇",
    "X79n1559_004:0313b16": "真如。汝等諸人游山翫水。直須急著眼睛。莫被伊瞞。",
    "X79n1559_004:0313b17": "　上堂。舉。趙州問僧。向甚處去。云。摘茶去。州曰。閑。師",
    "X79n1559_004:0313b18": "曰。道著不著。何處摸索。背後龍鱗。面前驢脚。翻身筋",
    "X79n1559_004:0313b19": "斗。孤雲野鶴。阿呵呵。　僧問。鼓聲纔罷。大眾臨筵。祖",
    "X79n1559_004:0313b20": "意西來。請師舉唱。曰。雨過路頭乾。云。祖意既如是。家",
    "X79n1559_004:0313b21": "風事若何。曰。腦後合掌。云。全因今日。曰。謝汝到來。",
    "X79n1559_004:0313b22": "　問。有一無絃琴。不是世間木。今朝負上來。請師彈一",
    "X79n1559_004:0313b23": "曲。師拊膝一下。僧云。金風颯颯和清韻。請師方便再",
    "X79n1559_004:0313b24": "垂音。曰。陝府出鐵牛。元祐初。退居西堂。不出山三十",
    "X79n1559_004:0313c01": "年。政和四年。周公穜守潭遣長沙令佐以詭計邀至",
    "X79n1559_004:0313c02": "開福。齋罷鳴鼓。問其故。曰。請師住持此院。遂不得辭。",
    "X79n1559_004:0313c03": "時年九十矣。五年三月七日。陞座說偈曰。未出世。口",
    "X79n1559_004:0313c04": "如驢觜。出世後。頭似馬杓。百年終須自壞。一任天下",
    "X79n1559_004:0313c05": "十度。歸方丈安坐。良久乃化。闍維。得設利五色。經旬。",
    "X79n1559_004:0313c06": "撥灰燼猶得之。坐六十六夏。",
    "X79n1559_004:0313c07": "隆興府泐潭真淨雲庵克文禪師陝之閿鄉人。族鄭",
    "X79n1559_004:0313c08": "氏。世多名卿。師生而挺異。讀書知要。事後母。失愛。因",
    "X79n1559_004:0313c09": "游方至復之北塔。聞廣禪師說法。泣而師之。二十五",
    "X79n1559_004:0313c10": "試所習。得度受具。講演名著。伊洛義學者宗之。偶游",
    "X79n1559_004:0313c11": "龍門。至殿廡。見入定比丘像。幡然語其儔曰。我所負",
    "X79n1559_004:0313c12": "者。如吳道子畫人物。雖妙盡一時。然終非活者。於是",
    "X79n1559_004:0313c13": "棄游湘潭。治平二年。坐夏大溈。聞舉。僧問雲門。佛法",
    "X79n1559_004:0313c14": "如水中月。是否。曰。清波無透路。釋然頴悟。徑之積翠。",
    "X79n1559_004:0313c15": "翠問。從甚麼處來。云。溈山。曰。恰值老僧不在。云。未審",
    "X79n1559_004:0313c16": "向甚麼處去。曰。天台普請。南嶽游山。云。若然者。學人",
    "X79n1559_004:0313c17": "亦得自在去也。曰。脚下鞋是何處得來。云。廬山七百",
    "X79n1559_004:0313c18": "錢唱得。曰。何曾自在來。師指云。何曾不自在來。翠異",
    "X79n1559_004:0313c19": "之。顧其機鋒莫觸。唯英邵武與之階。熈寧八年。住筠",
    "X79n1559_004:0313c20": "之聖壽。擢居洞山。後謝事。東游至金陵。王荊公以師",
    "X79n1559_004:0313c21": "禮迎之。施第為寺。命開山。奏　賜真淨號。未幾。還高",
    "X79n1559_004:0313c22": "安。庵于九峰。越六秋。徙歸宗．泐潭。　開堂日。拈香祝",
    "X79n1559_004:0313c23": "聖。問答罷。乃曰。問話且止。只知問佛問法。殊不知佛",
    "X79n1559_004:0313c24": "法來處。且道從甚麼處來。垂一足曰。昔日黃龍親行",
    "X79n1559_004:0314a01": "此令。十方諸佛無敢違者。諸代祖師．一切聖賢無敢",
    "X79n1559_004:0314a02": "越者。無量法門。一切妙義。天下老和尚舌頭始終一",
    "X79n1559_004:0314a03": "印。無敢異者。無異即且置。印在甚麼處。還見麼。若見。",
    "X79n1559_004:0314a04": "非僧非俗。無偏無黨。一一分付。若不見。而我自收。遂",
    "X79n1559_004:0314a05": "收足。喝一喝。曰。兵隨印轉。將逐符行。佛手．驢脚．生緣。",
    "X79n1559_004:0314a06": "老好痛與三十棒。而今會中莫有不甘者麼。若有。不",
    "X79n1559_004:0314a07": "妨奇特。若無。新長老謾你諸人去也。故我大覺世尊。",
    "X79n1559_004:0314a08": "昔日於摩竭陀國十二月八日明星現時。豁然悟道。",
    "X79n1559_004:0314a09": "大地有情。一時成佛。今有釋子沙門某。於東震旦國",
    "X79n1559_004:0314a10": "大宋筠陽城中六月十三日赫日現時。又悟箇甚麼。",
    "X79n1559_004:0314a11": "以拂子畫曰。我不敢輕於汝等。汝等皆當作佛。　上",
    "X79n1559_004:0314a12": "堂。天地與我同根。萬物與我一體。脚頭脚尾。橫三竪",
    "X79n1559_004:0314a13": "四。北俱盧洲火發。燒著帝釋眉毛。東海龍王忍痛不",
    "X79n1559_004:0314a14": "禁。轟一箇霹靂。直得傾湫倒嶽。雲黯長空。十字街頭",
    "X79n1559_004:0314a15": "廖胡子醉中驚覺起來。拊掌呵呵大笑云。筠陽城中。",
    "X79n1559_004:0314a16": "近來少賊。乃拈拄杖曰。賊。賊。　上堂。道泰不傳天子",
    "X79n1559_004:0314a17": "令。行人盡唱太平歌。五九四十五。莫有人從懷州來",
    "X79n1559_004:0314a18": "麼。若有。不得忘却臨江軍豆豉。　上堂。世尊拈華。迦",
    "X79n1559_004:0314a19": "葉微笑。拈拄杖曰。洞山拈起拄杖子。你諸人合作麼",
    "X79n1559_004:0314a20": "生。擊香卓。下座。　上堂。裩無襠。袴無口。頭上青灰三",
    "X79n1559_004:0314a21": "五斗。趙州老漢少賣弄。然則國清才子貴。家富小兒",
    "X79n1559_004:0314a22": "驕。其奈禾黍不陽艶。競栽桃李春。飜令力耕者。半作",
    "X79n1559_004:0314a23": "賣華人。　上堂。佛法兩字。直是難得。人有底不信自",
    "X79n1559_004:0314a24": "己佛事。唯憑少許古人影響。相似般若所知境界定",
    "X79n1559_004:0314b01": "相法門。動即背覺合塵。黏將去。脫不得。或學者。如印",
    "X79n1559_004:0314b02": "印泥。遞相印授。不唯自誤。亦乃誤他。洞山門下無佛",
    "X79n1559_004:0314b03": "法與人。只有一口劒。凡是來者。一一斬斷。使伊性命",
    "X79n1559_004:0314b04": "不存。見聞俱泯。却向父母未生前與伊相見。見伊纔",
    "X79n1559_004:0314b05": "向前。便為斬斷。然則剛刀雖利。不斬無罪之人。莫有",
    "X79n1559_004:0314b06": "無罪底麼。也好與三十拄杖。　上堂。今日供養羅漢。",
    "X79n1559_004:0314b07": "夜來四方高人諷誦妙法蓮華經．安樂行品一遍。大",
    "X79n1559_004:0314b08": "眾。作麼生是安樂行。擬心早不安樂了也。乃喝一喝。",
    "X79n1559_004:0314b09": "曰。豈不是安樂行。如何是透法身句。北斗裏藏身。豈",
    "X79n1559_004:0314b10": "不是安樂行。如何是祖師西來意。庭前栢樹子。豈不",
    "X79n1559_004:0314b11": "是安樂行。如何是超佛越祖之譚。胡餅。豈不是安樂",
    "X79n1559_004:0314b12": "行。以至僧俗大眾。一一清淨光明住持。豈不是安樂",
    "X79n1559_004:0314b13": "行。乃至一佛二菩薩．一一羅漢．一一辟支佛。無不清",
    "X79n1559_004:0314b14": "淨實相住持。所為安樂行也。大眾。唯有髻中寶珠不",
    "X79n1559_004:0314b15": "妄與之。雖然不與。亦人人具足。十二時中光明炟赫。",
    "X79n1559_004:0314b16": "阿誰欠少。還會麼。歸堂喫茶。復喝一喝。下座。　解夏",
    "X79n1559_004:0314b17": "上堂。以拂子擊禪床。曰。天地造化。有陰有陽。有生有",
    "X79n1559_004:0314b18": "殺。日月照臨。有明有暗。有隱有顯。江河流注。有高有",
    "X79n1559_004:0314b19": "下。有壅有決。明主治化。有君有臣。有禮有樂。有賞有",
    "X79n1559_004:0314b20": "罰。佛法住世。有頓有漸。有權有實。有結有解。結也。四",
    "X79n1559_004:0314b21": "月十五日。十方法界是聖是凡。若草若木。以拂子左",
    "X79n1559_004:0314b22": "邊敲曰。從這裏一時結。舉起曰。總在拂子頭上。還見",
    "X79n1559_004:0314b23": "麼。遂喝曰。解也。七月十五日。十方法界若草若木。乃",
    "X79n1559_004:0314b24": "聖乃凡。以拂子右邊敲曰。從這裏一時解。舉起曰。總",
    "X79n1559_004:0314c01": "在拂子頭上。還見麼。遂喝曰。只如四月十五日已前。",
    "X79n1559_004:0314c02": "七月十五日已後。且道是解是結。復舉拂子曰。總在",
    "X79n1559_004:0314c03": "拂子頭上。還見麼。遂喝曰。諸高德。此三喝中。有一喝",
    "X79n1559_004:0314c04": "是金剛王寶劒。有一喝是踞地師子。有一喝是探竿",
    "X79n1559_004:0314c05": "影草。若人一一辨得。始見臨濟大師道出常情。黃檗",
    "X79n1559_004:0314c06": "被掌。大愚遭築。雖相去三二百年。許你親為的子。然",
    "X79n1559_004:0314c07": "後大開不二妙門。權諸祖道。摧邪顯正。扶宗立教。整",
    "X79n1559_004:0314c08": "頓頹綱。縱大知見。耀大法眼。不動本際。決勝魔軍。遂",
    "X79n1559_004:0314c09": "喝曰。更須知有一喝不作一喝用。到這裏。須是具爍",
    "X79n1559_004:0314c10": "迦羅眼。向未屙已前驀提得去。諸高德。且道提得箇",
    "X79n1559_004:0314c11": "甚麼。良久。喝一喝。下座。　僧問。新豐吟。雲門曲。舉世",
    "X79n1559_004:0314c12": "知音能和續。大眾臨筵。願清耳目。師以右手拍禪床",
    "X79n1559_004:0314c13": "一下。僧云。木人拊掌。石女揚眉。師以左手拍禪床一",
    "X79n1559_004:0314c14": "下。僧云。猶是學人疑處。師曰。何不脚跟下薦取。僧以",
    "X79n1559_004:0314c15": "坐具一拂。師曰。爭奈脚跟下何。　問。遠遠馳符命。禪",
    "X79n1559_004:0314c16": "師俯應機。祖令當行也。方便指羣迷。曰。深。云。深意如",
    "X79n1559_004:0314c17": "何。曰。淺。云。教學人如何領會。曰。點。　問。馬祖下尊宿。",
    "X79n1559_004:0314c18": "一箇箇阿轆轆地。唯有歸宗老較些子。黃龍下兒孫。",
    "X79n1559_004:0314c19": "一箇箇硬剝剝地。只有真淨老師較些子。學人恁麼。",
    "X79n1559_004:0314c20": "還扶得也無。曰。打疊面前搕[打丁+(天/韭)]却。云。若不同床睡。焉",
    "X79n1559_004:0314c21": "知被底穿。師不答。僧云。這箇為上上根人。忽遇中下",
    "X79n1559_004:0314c22": "之流。如何指接。師亦不答。僧云。非但和尚懡[怡台+羅]。學人",
    "X79n1559_004:0314c23": "亦乃一場敗闕。曰。三十年後悟去在。　問。承古有言。",
    "X79n1559_004:0314c24": "眾生日用而不知。未審不知箇甚麼。曰。道。云。忽然知",
    "X79n1559_004:0315a01": "後如何。曰。十萬八千。僧提起坐具云。爭奈這箇何。師",
    "X79n1559_004:0315a02": "便喝。崇寧改元。休於雲庵。十月旦示疾。望乃愈。出道",
    "X79n1559_004:0315a03": "具。散諸徒。翌日中夜。沐浴更衣趺坐。眾請說法。師示",
    "X79n1559_004:0315a04": "以偈及遺誡宗門大略。言卒而逝。越七日火葬。焰成",
    "X79n1559_004:0315a05": "五色。白光上騰。煙所及。成設利。道俗千餘人咸得之。",
    "X79n1559_004:0315a06": "分靈骨塔于泐潭．新豐。壽七十有八。",
    "X79n1559_004:0315a07": "隆興府上藍順禪師上堂曰。夏日人人把扇搖。冬",
    "X79n1559_004:0315a08": "來以炭滿爐燒。若能於此全知曉。塵劫無明當下消。",
    "X79n1559_004:0315a09": "　上堂。舉勘婆話。師乃曰。趙州問路。婆子答云恁麼",
    "X79n1559_004:0315a10": "去。皆云勘破老婆。婆子無你雪處。同道者相共舉。",
    "X79n1559_004:0315a11": "舒州三祖法宗禪師上堂曰。架梯可以攀高。雖升",
    "X79n1559_004:0315a12": "而不能達河漢。鑄鍬可以掘鑿。雖利而不到風輪。其",
    "X79n1559_004:0315a13": "器者費功。其謀者益妄。不如歸家坐。免使走塵壤。大",
    "X79n1559_004:0315a14": "眾。那箇是塵壤祖佛禪道。　僧問。如何是正法眼。曰。",
    "X79n1559_004:0315a15": "泥裏有刺。云。如何是道。曰。老僧落第二。云。如何是禪。",
    "X79n1559_004:0315a16": "曰。你且莫少叢林。",
    "X79n1559_004:0315a17": "南安軍雪峯道圓禪師南雄人也。依積翠日。宴坐下",
    "X79n1559_004:0315a18": "板。時一僧論野狐話。一云。不昧因果。也未脫得野狐",
    "X79n1559_004:0315a19": "身。一云。不落因果。又何曾墮野狐來。師聞之。悚然。因",
    "X79n1559_004:0315a20": "詣積翠庵。涉澗猛省。述偈曰。不落不昧。僧俗本無忌",
    "X79n1559_004:0315a21": "諱。丈夫氣宇如玉。爭受囊藏被蓋。一條楖栗任縱橫。",
    "X79n1559_004:0315a22": "野狐跳入金毛隊。南見。為助喜。出住雪峰。　上堂。舉",
    "X79n1559_004:0315a23": "風幡話。師曰。不是風兮不是幡。白雲依舊覆青山。年",
    "X79n1559_004:0315a24": "來老大渾無力。偷得忙中些子閑。",
    "X79n1559_004:0315b01": "隆興府祐聖法[宋木+居]禪師潮陽鄭氏子。晚見黃龍。深蒙",
    "X79n1559_004:0315b02": "印可。　上堂曰。此事如醫家驗病方。且雜毒滿腹。未",
    "X79n1559_004:0315b03": "易攻治。必瞑眩之藥。而後可瘳。就令徇意投之。適足",
    "X79n1559_004:0315b04": "狂惑。增其沈痼。求其己病。不亦左乎。法堂前草深。於",
    "X79n1559_004:0315b05": "心無媿。崇寧三年十二月六日。泊然坐逝。",
    "X79n1559_004:0315b06": "南康軍清隱潛庵清源禪師豫章人。族鄧氏。依洪巖",
    "X79n1559_004:0315b07": "處信得度具戒。參武泉常．雲居舜．泐潭月。疑未決。始",
    "X79n1559_004:0315b08": "趨黃龍。一日。聞舉洞山初和尚見雲門因緣。遂失笑。",
    "X79n1559_004:0315b09": "龍問。胡為而笑。云。笑黃面浙子憐兒不覺醜。自是容",
    "X79n1559_004:0315b10": "為侍者。閱七年。精徹奧妙。叢林稱之。初住西山。次遷",
    "X79n1559_004:0315b11": "清隱。　上堂曰。寒風激水成冰。杲日照冰成水。冰水",
    "X79n1559_004:0315b12": "本自無情。各各應時而至。世間萬物皆然。不用強生",
    "X79n1559_004:0315b13": "擬議。　上堂。先師初事棲賢諟．泐潭澄。歷二十年。宗",
    "X79n1559_004:0315b14": "門奇奧。經論玄要。莫不貫穿。及因雲峰指見慈明。則",
    "X79n1559_004:0315b15": "一字無用。遂設三關語以驗學者。而禪者如葉公畫",
    "X79n1559_004:0315b16": "龍。龍現即怖。建炎三年八月五日。示寂于撫之漳江。",
    "X79n1559_004:0315b17": "壽九十八。臘七十八。",
    "X79n1559_004:0315b18": "廬山歸宗志芝庵主臨江人也。壯為苾蒭。依黃龍於",
    "X79n1559_004:0315b19": "歸宗。遂領深旨。有偈曰。未到應須到。到了令人笑。眉",
    "X79n1559_004:0315b20": "毛本無用。無渠底波俏。未幾。龍引退。芝陸沈千眾。一",
    "X79n1559_004:0315b21": "日。普請罷。書曰。茶芽蔍蔌初離焙。笋角狼忙又吐泥。",
    "X79n1559_004:0315b22": "山舍一年春事辦。得閑誰管板頭低。由是衲子親之。",
    "X79n1559_004:0315b23": "芝不懌。結茅絕頂。作偈曰。千峰頂上一間屋。老僧半",
    "X79n1559_004:0315b24": "間雲半間。昨夜雲隨風雨去。到頭不似老僧閑(有本小異)。",
    "X79n1559_004:0315c01": "竟終于此山。",
    "X79n1559_004:0315c02": "楊歧方會禪師法嗣",
    "X79n1559_004:0315c03": "舒州白雲守端禪師衡陽人。族葛氏(續燈云周氏非)。幼事翰",
    "X79n1559_004:0315c04": "墨。惡俗務。冠依茶陵郁禪師披削。往參雲蓋顒禪師。",
    "X79n1559_004:0315c05": "顒歿。楊歧繼焉。歧見之。與語終夕。一日。忽問。受業師",
    "X79n1559_004:0315c06": "為誰。云。茶陵郁和尚。曰。吾聞伊過溪有省。作偈甚奇。",
    "X79n1559_004:0315c07": "能記否。師誦云。我有明珠一顆。久被塵勞關鏁。今朝",
    "X79n1559_004:0315c08": "塵盡光生。照破山河萬朵。歧笑而趨起。師愕視不寐。",
    "X79n1559_004:0315c09": "黎明。咨詢之。適歲暮。歧曰。汝見昨日打敺儺者麼。云。",
    "X79n1559_004:0315c10": "見。曰。汝一籌不及渠。師復駭云。意旨如何。曰。渠愛人",
    "X79n1559_004:0315c11": "笑。汝怕人笑。師大悟。巾侍久之。嘉祐四年。辭游廬阜。",
    "X79n1559_004:0315c12": "圓通訥禪師一見。自謂不及。舉住承天。聲名籍甚。又",
    "X79n1559_004:0315c13": "遜居圓通。次徙法華．龍門．興化．海會。所至。眾如雲集。",
    "X79n1559_004:0315c14": "開堂日。問答已。乃曰。昔日靈山會上。世尊拈華。迦葉",
    "X79n1559_004:0315c15": "微笑。世尊道。吾有正法眼藏分付摩訶大迦葉。次第",
    "X79n1559_004:0315c16": "流傳。無令斷絕。至于今日。大眾。若是正法眼藏。釋迦",
    "X79n1559_004:0315c17": "老子自無分。將箇甚麼分付。將箇甚麼流傳。何謂如",
    "X79n1559_004:0315c18": "此。況諸人分上各各自有正法眼藏。每日起來。是是",
    "X79n1559_004:0315c19": "非非。分南分北。種種施為。盡是正法眼藏之光影。此",
    "X79n1559_004:0315c20": "眼開時。乾坤大地．日月星辰．森羅萬象。只在面前。不",
    "X79n1559_004:0315c21": "見有毫釐之相。此眼未開時。盡在諸人眼睛裏。今日",
    "X79n1559_004:0315c22": "已開者。不在此限。有未開者。山僧不惜手。為諸人開",
    "X79n1559_004:0315c23": "此法眼藏看。舉手竪兩指曰。看看。若見得去。事同一",
    "X79n1559_004:0315c24": "家。若也未然。山僧不免重說偈言。諸人法眼藏。千聖",
    "X79n1559_004:0316a01": "莫能當。為君通一線。光輝滿大唐。須彌走入海。六月",
    "X79n1559_004:0316a02": "降嚴霜。法華雖恁道。無句得商量。大眾。既是滿口道",
    "X79n1559_004:0316a03": "了。為甚麼却無句得商量。喝一喝。曰。分身兩處看。",
    "X79n1559_004:0316a04": "　上堂。乾坤之內。宇宙之間。中有一寶。秘在形山。大眾。",
    "X79n1559_004:0316a05": "眼在鼻上。脚在肚下。且道寶在甚麼處。遂曰。人面不",
    "X79n1559_004:0316a06": "知何處去。桃華依舊笑春風。　上堂。竪起拄杖曰。鋒",
    "X79n1559_004:0316a07": "刃上[跳兆+孛]跳。橫按曰。微塵裏走馬。勞勞去復來。箇是惺",
    "X79n1559_004:0316a08": "惺者。擲拄杖。下座。　上堂。不曾迷。莫求悟。為甚麼從",
    "X79n1559_004:0316a09": "上來却有師承祖嗣。若也會得。入鄉隨俗。若也不會。",
    "X79n1559_004:0316a10": "餓死首陽山。然雖如是。入水見長人。　上堂。今日至",
    "X79n1559_004:0316a11": "節一。陽生於此日。拈起拄杖。召大眾曰。且道這箇作",
    "X79n1559_004:0316a12": "麼生。若也見得。且恁麼應時納祐。若數至大年朝。前",
    "X79n1559_004:0316a13": "頭大有雪在。所以承天尋常十度發言九度休。何謂",
    "X79n1559_004:0316a14": "如此。當門不用栽荊棘。後代兒孫惹著衣。然雖如是。",
    "X79n1559_004:0316a15": "三十年後。太公釣魚。參。　上堂。古者道。將此深心奉",
    "X79n1559_004:0316a16": "塵剎。是則名為報佛恩。圓通即不然。時挑野菜和根",
    "X79n1559_004:0316a17": "煑。旋斫生柴帶葉燒。　上堂。江月照。松風吹。到這裏。",
    "X79n1559_004:0316a18": "還有漏網者麼。良久。曰。皇天無親。　上堂。釋迦老子",
    "X79n1559_004:0316a19": "有四洪誓願云。眾生無邊誓願度。煩惱無盡誓願斷。",
    "X79n1559_004:0316a20": "法門無量誓願學。佛道無上誓願成。法華亦有四洪",
    "X79n1559_004:0316a21": "誓願。饑來要喫飯。寒到即添衣。困時伸脚睡。熱處愛",
    "X79n1559_004:0316a22": "風吹。　上堂。日消萬兩黃金。法華門下不著。直饒不",
    "X79n1559_004:0316a23": "直半分錢。正入得法華門。未陞得法華堂。未入得法",
    "X79n1559_004:0316a24": "華室。且道甚麼人陞得法華堂。入得法華室。乃曰。眼",
    "X79n1559_004:0316b01": "有三角。頭峭五嶽。　上堂。今日也是這箇。明日也是",
    "X79n1559_004:0316b02": "這箇。作麼生是那箇。漆桶。參堂去。　淨空居士郭功",
    "X79n1559_004:0316b03": "甫訪師。上堂。夜來枕上作得箇山頌謝功甫大儒。直",
    "X79n1559_004:0316b04": "要與天下有鼻孔衲僧脫却著肉汗衫。莫言不道。遂",
    "X79n1559_004:0316b05": "曰。上大人。丘乙己。化三千。七十士。爾小生。八九子。佳",
    "X79n1559_004:0316b06": "作仁。可知禮也。　上堂。古人留下一言半句。未透時。",
    "X79n1559_004:0316b07": "撞著鐵壁相似。忽然一日覰得透後。方知自己自是",
    "X79n1559_004:0316b08": "鐵壁。如今作麼生透。復曰。鐵壁。鐵壁。　僧問。如何是",
    "X79n1559_004:0316b09": "佛。曰。鑊湯無冷處。云。如何是佛法大意。曰。水底按葫",
    "X79n1559_004:0316b10": "蘆。云。如何是祖師西來意。曰。烏飛兔走。　問。不求諸",
    "X79n1559_004:0316b11": "聖。不重己靈。未是衲僧分上事。如何是衲僧分上事。",
    "X79n1559_004:0316b12": "曰。死水不藏龍。云。便恁麼去時如何。曰。賺殺你。熈寧",
    "X79n1559_004:0316b13": "五年遷化。壽四十八。",
    "X79n1559_004:0316b14": "建康府保寧仁勇禪師四明人。族竺氏。容止淵秀。齠",
    "X79n1559_004:0316b15": "為大僧。通台教。俄黲服依雪竇明覺顯禪師。顯意其",
    "X79n1559_004:0316b16": "可任。一日。誚之。師憤悱。即往依泐潭。踰紀。疑情未泮。",
    "X79n1559_004:0316b17": "聞楊歧移雲蓋。能鈐鍵學者。直造丈室。一語未及。頓",
    "X79n1559_004:0316b18": "明心印。出住保寧。餘二十年。大揚祖道。　上堂曰。塵",
    "X79n1559_004:0316b19": "塵爾。剎剎爾。山是山。水是水。彌勒不入樓閣。善財不",
    "X79n1559_004:0316b20": "須彈指。以手一畫。曰。微塵世界。冰消瓦解。且道彌勒．",
    "X79n1559_004:0316b21": "善財在甚麼處。若向這裏參徹去。不妨在處稱尊。若",
    "X79n1559_004:0316b22": "也不見。客路如天遠。侯門似海深。　上堂。立春日。打",
    "X79n1559_004:0316b23": "春牛。一棒兩棒。千頭萬頭。雪華深處辨不得。頂門有",
    "X79n1559_004:0316b24": "眼空悠悠。拍手曰。囉囉哩。惱亂春風卒未休。　上堂。",
    "X79n1559_004:0316c01": "秋風凉。松韻長。未歸客。思故鄉。且道誰是未歸客。何",
    "X79n1559_004:0316c02": "處是故鄉。良久。曰。長連床上。有粥有飯。　上堂。舉。三",
    "X79n1559_004:0316c03": "聖云。我逢人即出。出則不為人。興化道。我逢人即不",
    "X79n1559_004:0316c04": "出。出則便為人。師曰。此二尊宿恁麼為人。猶在半途。",
    "X79n1559_004:0316c05": "保寧今日路見不平。拈拄杖下座。大眾一時走散。擲",
    "X79n1559_004:0316c06": "下。歸方丈。　上堂。天上無彌勒。地下無彌勒。打破太",
    "X79n1559_004:0316c07": "虗空。如何尋不得。垂下一足曰。大眾向甚麼處去也。",
    "X79n1559_004:0316c08": "　上堂。祖師門下絕人行。深嶮過千萬仞坑。垂手不",
    "X79n1559_004:0316c09": "能空費力。任他堂上綠苔生。　上堂。若說佛法供養",
    "X79n1559_004:0316c10": "大眾。未免眉鬚墮落。若說世法供養大眾。入地獄如",
    "X79n1559_004:0316c11": "箭射。去此二途。且道保寧今日異說甚麼。三寸舌頭",
    "X79n1559_004:0316c12": "無用處。一雙空手不成拳。　上堂。齧鏃之機猶是鈍。",
    "X79n1559_004:0316c13": "當鋒點的未為親。那吒十面十眸動。無相靈光翳日",
    "X79n1559_004:0316c14": "輪。咄。　上堂。拈起拄杖曰。宮商角徵羽。金木水火土。",
    "X79n1559_004:0316c15": "卓一下。曰。卦上吉凶分。三日後看取。　上堂。看看。山",
    "X79n1559_004:0316c16": "僧人拔舌地獄去也。以手拽舌曰。啊[口*耶][口*耶]。　上堂。古",
    "X79n1559_004:0316c17": "人底。今人用。今人底。古人為。古今無背面。今古幾人",
    "X79n1559_004:0316c18": "知。[口*耶]嗚咿。一九與二九。相逢不出手。　上堂。以兩手",
    "X79n1559_004:0316c19": "畫一圓相。擘開。捺膝曰。渾崙擘不破。三人共兩箇。滋",
    "X79n1559_004:0316c20": "味信全無。有誰吞得過。吞得過。且恁麼。吞不過。莫亂",
    "X79n1559_004:0316c21": "做。　上堂。有手脚。無背面。明眼人。看不見。天左旋。地",
    "X79n1559_004:0316c22": "右轉。拍膝曰。西風一陣來。落葉兩三片。　上堂。風鳴",
    "X79n1559_004:0316c23": "條。雨破塊。曉來枕上鶯聲碎。蝦蟆蚯蚓一時鳴。妙德",
    "X79n1559_004:0316c24": "空生都不會。都不會。三箇成羣。四箇作隊。窈窈窕窕。",
    "X79n1559_004:0317a01": "飄飄颻颻。向南北東西折得梨華李華一佩兩佩。",
    "X79n1559_004:0317a02": "　再受保寧請。上堂。拍手三下。指口。搖手三下。便下座。",
    "X79n1559_004:0317a03": "　上堂。智不到處。切忌道著。道著則頭角生。大眾。頭",
    "X79n1559_004:0317a04": "角生了也。是牛。是馬。　上堂。無漏真淨。云何是中更",
    "X79n1559_004:0317a05": "容他物。喝曰。好人不肯做。須要屎裏臥。　上堂。恁麼",
    "X79n1559_004:0317a06": "來。傾湫倒嶽。恁麼去。填溝塞壑。總不恁麼。錯。錯。　上",
    "X79n1559_004:0317a07": "堂。吞却乾坤。大地開口。何處出氣。永嘉一宿曹溪。至",
    "X79n1559_004:0317a08": "今猶未瞥地。　上堂。十目視。十手指。一不成。二不是。",
    "X79n1559_004:0317a09": "會麼。寒鷹未舉首。俊鷂已冲霄。　僧問。昔年雲外人",
    "X79n1559_004:0317a10": "皆委。今日當場略借看。曰。山僧愛嗔不愛喜。云。斬新",
    "X79n1559_004:0317a11": "日月。特地乾坤。曰。恰似不相逢。　問。如何是佛。曰。近",
    "X79n1559_004:0317a12": "火先焦。云。如何是道。曰。溺泥有刺。云。如何是道中人。",
    "X79n1559_004:0317a13": "曰。切忌踏著。　問。靈山指月。曹溪話月。未委保寧門",
    "X79n1559_004:0317a14": "下如何。曰。嗄。　問。先德道。寒風凋敗葉。猶喜故人歸。",
    "X79n1559_004:0317a15": "未審誰是故人。曰。楊歧和尚遷化久矣。云。正當恁麼",
    "X79n1559_004:0317a16": "時。更有甚麼人為知音。曰。無眼村翁暗點頭。　問。如",
    "X79n1559_004:0317a17": "何是保寧境。曰。主山頭倒卓。云。如何是境中人。曰。鼻",
    "X79n1559_004:0317a18": "孔無半邊。　問。如何是佛。曰。自屎不覺臭。　問。蓮華",
    "X79n1559_004:0317a19": "未出水時如何。曰。半陰半陽。云。出水後如何。曰。七零",
    "X79n1559_004:0317a20": "八落。",
    "X79n1559_004:0317a21": "翠巖可真禪師法嗣",
    "X79n1559_004:0317a22": "潭州大溈真如慕喆禪師臨川人。族聞氏。未總角。禮",
    "X79n1559_004:0317a23": "建昌永安圓覺律師。試所習得度。剛簡有識。以荷法",
    "X79n1559_004:0317a24": "為志。翠巖處眾曰。師得與從游幾二十載。雖羣居。常",
    "X79n1559_004:0317b01": "尊以師禮。岩謂人曰。三十年後。喆子必大作佛事。岩",
    "X79n1559_004:0317b02": "歿。塔于西山。師心喪三年。去依黃檗。游湘中時。謝公",
    "X79n1559_004:0317b03": "師直守潭。慕其名。以嶽麓禮迎之。累日方就。遷慧光",
    "X79n1559_004:0317b04": "大溈。紹聖改元。奉驛召。引對　延和殿。稱　肯。錫紫",
    "X79n1559_004:0317b05": "服．真如號。尋補大相國寺。　上堂曰。古者道。一釋迦。",
    "X79n1559_004:0317b06": "二元和。三佛陀。自餘是甚麼椀脫丘。慧光即不然。一",
    "X79n1559_004:0317b07": "釋迦。二元和。三佛陀。總是椀脫丘。諸人還知慧光落",
    "X79n1559_004:0317b08": "處麼。若也知去。許你具鐵眼銅睛。若也不知。莫謂幾",
    "X79n1559_004:0317b09": "經風浪險。扁舟曾向五湖游。　上堂。不用思而知。不",
    "X79n1559_004:0317b10": "用慮而解。廬陵米價高。鎮州蘿蔔大。　上堂。阿喇喇。",
    "X79n1559_004:0317b11": "是甚麼。飜思破竈墮。杖子纔擊著。方知辜負我。以拄",
    "X79n1559_004:0317b12": "杖擊香卓一下。曰。墮。墮。　上堂。十方同聚會。箇箇學",
    "X79n1559_004:0317b13": "無為。此是選佛場。心空及第歸。慧光門下。直拔超升。",
    "X79n1559_004:0317b14": "不歷科目。諸人既到這裏。風雲布地。牙爪已成。但欠",
    "X79n1559_004:0317b15": "雷聲燒尾。如今為你諸人震忽雷去也。以拄杖擊禪",
    "X79n1559_004:0317b16": "床。下座。　僧問。大通智勝佛。十劫坐道場。為甚麼不",
    "X79n1559_004:0317b17": "得成佛道。曰。苦殺人。　問。牛頭未見四祖時如何。曰。",
    "X79n1559_004:0317b18": "寒毛卓竪。云。見後如何。曰。額頭汗出。　問。如何是教",
    "X79n1559_004:0317b19": "外別傳一句。曰。飜譯不出。師自分座至終。室中唯問。",
    "X79n1559_004:0317b20": "學者洗鉢盂話。上人如何會。僧擬對。師即以手托曰。",
    "X79n1559_004:0317b21": "歇去。二年十月八日。無疾說偈別眾。良久示寂。偈曰。",
    "X79n1559_004:0317b22": "昨夜三更。風雷忽作。雲散長空。前溪月落。闍維。設利",
    "X79n1559_004:0317b23": "大如豆斗許。目睛齒爪不壞。門弟子分塔于京．潭。",
    "X79n1559_004:0317b24": "蔣山覺海贊元禪師法嗣",
    "X79n1559_004:0317c01": "邵州丞熈應悅禪師撫之宜黃。戴氏子。　上堂曰。我",
    "X79n1559_004:0317c02": "宗無語句。徒勞尋路布。現成公案已多端。那堪更涉",
    "X79n1559_004:0317c03": "他門戶。覿面當機直下提。何用波吒受辛若。咄。",
    "X79n1559_004:0317c04": "明州雪竇法雅禪師僧問。舉人不問西來意。乞師",
    "X79n1559_004:0317c05": "方便指迷情。曰。霹靂過頭猶瞌睡。云。謝師答話。云。再",
    "X79n1559_004:0317c06": "三啟口問何人。云。爭奈學人未禮拜何。曰。休鈍置。",
    "X79n1559_004:0317c07": "定慧海印超信禪師法嗣",
    "X79n1559_004:0317c08": "平江府穹隆智圓禪師本郡人。族沈氏。未冠。依能仁",
    "X79n1559_004:0317c09": "曇卿下髮。習台教。授譯梵。棄謁甘露夫禪師。及保寧",
    "X79n1559_004:0317c10": "真淨之室。始發明。後依海印。一日。汲水澣衣。忽大悟。",
    "X79n1559_004:0317c11": "與印咨答若符契。留侍再閏。遂首眾於和之開聖。出",
    "X79n1559_004:0317c12": "住慶善。移穹隆。　上堂曰。三月晚春華正紅。馨香惹",
    "X79n1559_004:0317c13": "得亂羣蜂。只知妄計競頭採。不覺從前造化空。　上",
    "X79n1559_004:0317c14": "堂。福臻不說禪。無事日高眠。有問祖師意。連擉兩三",
    "X79n1559_004:0317c15": "拳。大眾。且道為甚麼如此。不合惱亂山僧睡。師性真",
    "X79n1559_004:0317c16": "率。雖僕夫亦與偶坐室中。唯蒲團紙帳而已。有求示",
    "X79n1559_004:0317c17": "眾語者。師答曰。汝覓上堂語。我今重為舉。莫向句中",
    "X79n1559_004:0317c18": "求。箇裏全不許。圓悟禪師行化至蘇城。詣山。炷香拜",
    "X79n1559_004:0317c19": "之。宣和甲辰五月中澣。語門人曰。吾翊且行矣。漏盡",
    "X79n1559_004:0317c20": "沐浴。端坐而終。茶毗。設利五色無數。合遺骨建窣堵",
    "X79n1559_004:0317c21": "波於西北隅。壽六十九。臘五十二。",
    "X79n1559_004:0317c23": "嘉泰普燈錄卷第四"
}