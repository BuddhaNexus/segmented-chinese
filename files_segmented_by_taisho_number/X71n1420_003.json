{
    "X71n1420_003:0556c19": "佛日普照慧辯楚石禪師語錄卷第三",
    "X71n1420_003:0556c21": "住海鹽州天寧永祚禪寺語錄下",
    "X71n1420_003:0556c22": "參學比丘　文玹等　編",
    "X71n1420_003:0556c23": "上堂。一道圓光。阿誰無分。猫兒若無分。為什麼捉老",
    "X71n1420_003:0556c24": "鼠。若有分。為什麼却做猫兒。千年田八百主。",
    "X71n1420_003:0557a01": "上堂。若是得的人。難覔伊去處。大無方所。細絕毫釐。",
    "X71n1420_003:0557a02": "永嘉道。如我身空法亦空。千品萬類悉皆同。雲門道。",
    "X71n1420_003:0557a03": "你立不見立。行不見行。四大五蘊不可得。何處見有",
    "X71n1420_003:0557a04": "山河大地來。我且問你。銅砂鑼裏滿盛油。因什麼。不",
    "X71n1420_003:0557a05": "遺一滴。",
    "X71n1420_003:0557a06": "浴佛上堂。清淨法身。簸土揚塵。圓滿報身。倚富欺貧。",
    "X71n1420_003:0557a07": "千百億化身。弄假像真。三身中浴那一身。謝三娘秤",
    "X71n1420_003:0557a08": "銀。",
    "X71n1420_003:0557a09": "解夏小參。僧問。西天以蠟人為驗。未審此間以何為",
    "X71n1420_003:0557a10": "驗。師云。驗什麼椀。進云。和尚豈無方便。師云。鷂子過",
    "X71n1420_003:0557a11": "新羅。乃云。金風扇野。素月流天。遠水平鋪。纖雲盡捲。",
    "X71n1420_003:0557a12": "是處蟬聲噪晚。連山木葉驚秋。明月無覆藏。歷歷絕",
    "X71n1420_003:0557a13": "滲漏。高不在絕頂。富不在福嚴。樂不在天堂。苦不在",
    "X71n1420_003:0557a14": "地獄。諸仁者。只如生死交謝。寒暑迭遷。結解相尋。光",
    "X71n1420_003:0557a15": "陰似箭。無位真人。畢竟向什麼處安著。披蓑倒笠千",
    "X71n1420_003:0557a16": "峯外。引水澆蔬五老前。復舉翠巖夏末示眾云。一夏",
    "X71n1420_003:0557a17": "已來。為兄弟說話。看翠巖眉毛在麼。保福云。作賊人",
    "X71n1420_003:0557a18": "心虗。長慶云生也。雲門云關。師頌云。傑出叢林是翠",
    "X71n1420_003:0557a19": "巖。舌元不動為誰談。如今且喜眉毛在。鐵額銅頭總",
    "X71n1420_003:0557a20": "未諳。",
    "X71n1420_003:0557a21": "上堂。明還日輪。為什麼不暗。暗還黑月。為什麼不明。",
    "X71n1420_003:0557a22": "要知明暗何來。待你眼開始得。如何是眼。復云瞎。",
    "X71n1420_003:0557a23": "上堂。舉法眼問永明云。隔壁聞釵釧聲。即名破戒。現",
    "X71n1420_003:0557a24": "見金銀合襍。朱紫駢闐。是破戒是不破戒。明云。好箇",
    "X71n1420_003:0557b01": "入路。師云。真箇入得。錦上鋪花。若入不得。眼中著屑。",
    "X71n1420_003:0557b02": "上堂。觀色即空。成大智故。不墮生死。觀空即色。成大",
    "X71n1420_003:0557b03": "悲故。不墮涅槃。西天此土。一隊不唧[口*留]漢。寐語住也",
    "X71n1420_003:0557b04": "未。拈拄杖云。吽吽。",
    "X71n1420_003:0557b05": "薦亡上堂。舉天衣懷和尚云。百骸俱潰散。一物鎮長",
    "X71n1420_003:0557b06": "靈。百骸潰散皆歸土。一物長靈甚處安。南堂靜和尚",
    "X71n1420_003:0557b07": "云。一物長靈甚處安。長空雲散碧天寬。蓮宮佛剎花",
    "X71n1420_003:0557b08": "無數。眨起眉毛子細觀。師云。觀則不無。喚什麼作一",
    "X71n1420_003:0557b09": "物。喝一喝。",
    "X71n1420_003:0557b10": "上堂。舉仰山到東寺。寺問汝是什麼處人。山云。廣南",
    "X71n1420_003:0557b11": "人。寺云。我聞廣南有鎮海明珠是否。山云是。寺云。此",
    "X71n1420_003:0557b12": "珠如何。山云。白月即隱。黑月即現。寺云。還將得來麼。",
    "X71n1420_003:0557b13": "山云將得來。寺云。何不呈似老僧。山叉手近前云。昨",
    "X71n1420_003:0557b14": "到溈山。被索此珠。直得無言可對。無理可伸。寺云。真",
    "X71n1420_003:0557b15": "師子兒。善師子吼。師云。仰山雖是箇師子兒。爭奈把",
    "X71n1420_003:0557b16": "鎮海明珠。作豌豆賣却。千古之下。遭人點檢。山僧今",
    "X71n1420_003:0557b17": "日。黨理不黨親。便是東寺到來。也須勘過了打。",
    "X71n1420_003:0557b18": "上堂。頭上是天。脚下是地。青山是青山。白雲是白雲。",
    "X71n1420_003:0557b19": "你會也。有馬騎馬。無馬步行。你若不會。夜行莫踏白。",
    "X71n1420_003:0557b20": "不是水定是石。",
    "X71n1420_003:0557b21": "上堂。山門頭合掌。佛殿裏燒香。且道有指示無指示。",
    "X71n1420_003:0557b22": "劍去久矣。爾方刻舟。",
    "X71n1420_003:0557b23": "除夜小參。僧問。一年將盡夜。萬里未歸人。還許歸去",
    "X71n1420_003:0557b24": "也無。師云。十里長亭。五里短亭。進云。與麼則不歸也。",
    "X71n1420_003:0557c01": "師云。直須歸去。進云。作麼生是到家一句。師云。天寒",
    "X71n1420_003:0557c02": "日短。兩人共一椀。乃云。作一句商量。師子吼野干鳴。",
    "X71n1420_003:0557c03": "不作一句商量。野干鳴師子吼。一時坐斷。未許作家。",
    "X71n1420_003:0557c04": "千里持來。堪作何用。盡乾坤大地。無不說老婆禪。爭",
    "X71n1420_003:0557c05": "知永祚這裏。不打這鼓笛。雲門大師云。諸方老和尚",
    "X71n1420_003:0557c06": "道。須知聲色外一段事。這箇說話。誑謼人家男女。三",
    "X71n1420_003:0557c07": "間法堂裏。獨自妄想。未曾夢見我本師意旨在。作麼",
    "X71n1420_003:0557c08": "生消他信施。臘月三十日。又須償他始得。當時早有",
    "X71n1420_003:0557c09": "與麼說話。如今是什麼時節。師召大眾。眾纔舉頭。師",
    "X71n1420_003:0557c10": "便喝。復舉藥山一日謂雲巖云。與我喚沙彌來。巖云。",
    "X71n1420_003:0557c11": "和尚喚他作什麼。山云。我有箇折脚鐺子。要伊提上",
    "X71n1420_003:0557c12": "挈下。巖云。與麼則與和尚。出隻手去也。師云。見與師",
    "X71n1420_003:0557c13": "齊。減師半德。見過於師。方堪傳授。雲巖當時。也欠一",
    "X71n1420_003:0557c14": "著。待他道我有箇折脚鐺子。要伊提上挈下。抽身便",
    "X71n1420_003:0557c15": "出。雪後始知松柏操。事難方見丈夫心。",
    "X71n1420_003:0557c16": "鑄佛上堂。僧問。如何是金佛不度罏。師云。填溝塞壑",
    "X71n1420_003:0557c17": "進云。如何是木佛不度火。師云。正是時。進云。如何是",
    "X71n1420_003:0557c18": "泥佛不度水。師云。東西南北。十萬八千。乃云。泥佛浸",
    "X71n1420_003:0557c19": "了也。木佛燒了也。金佛鎔了也。真佛勘破了也。趙州",
    "X71n1420_003:0557c20": "老漢趂出院了也。一去更不再來。咄。",
    "X71n1420_003:0557c21": "上堂。無手人行拳。無舌人解語。忽若無手人。打無舌",
    "X71n1420_003:0557c22": "人。無舌人連忙道箇不必。復云。只箇不必。天下衲僧",
    "X71n1420_003:0557c23": "跳不出。",
    "X71n1420_003:0557c24": "上堂。鼓聲昨夜問鐘聲。今日鐘聲答鼓聲。廊下木魚",
    "X71n1420_003:0558a01": "開口笑。賤將佛法作人情。",
    "X71n1420_003:0558a02": "上堂。天高東南。江河淮濟注於海。而海不溢。地傾西",
    "X71n1420_003:0558a03": "北。日月星辰繫於空。而空不低。人人鼻直眼橫。日日",
    "X71n1420_003:0558a04": "晝明夜暗。諸佛不出世。祖師不西來。佛法徧天下。談",
    "X71n1420_003:0558a05": "玄口不開。會麼。釋迦老子在西天。文殊大士居東土。",
    "X71n1420_003:0558a06": "上堂。未曾親近。早隔大千。駕頭已入含元殿。猶向空",
    "X71n1420_003:0558a07": "堦擊靜鞭。",
    "X71n1420_003:0558a08": "上堂。對一說。水流濕火就燥。倒一說。風從龍雲從虎。",
    "X71n1420_003:0558a09": "何故。人心難滿。谿壑易盈。",
    "X71n1420_003:0558a10": "結夏小參。僧問。如來聖制。禁足護生。一蟻子性命。與",
    "X71n1420_003:0558a11": "諸人性命。是同是別。師云。猴愁摟搜頭。進云。諸人性",
    "X71n1420_003:0558a12": "命。與佛祖性命。是同是別。師云。狗走抖擻口。進云。古",
    "X71n1420_003:0558a13": "人道。護生須是殺。殺盡始安居。未審殺箇什麼。師云。",
    "X71n1420_003:0558a14": "更參三十年。進云。離相離名人不稟。吹毛用了急須",
    "X71n1420_003:0558a15": "磨。師云錯。僧便喝。師拈拄杖。僧禮拜。師乃云。一蟻子",
    "X71n1420_003:0558a16": "性命。即是諸人性命。諸人性命。即是佛祖性命。丁一",
    "X71n1420_003:0558a17": "卓二。踢七踏八。長者長法身。短者短法身。只如寒暑",
    "X71n1420_003:0558a18": "交遷。陰陽互換。日日日東上。日日日西沒。是心是境。",
    "X71n1420_003:0558a19": "是有是無。是箇什麼道理。今日結却布袋口。有也被",
    "X71n1420_003:0558a20": "布袋罩却。無也被布袋罩却。總未有出頭分在。若要",
    "X71n1420_003:0558a21": "布袋口開定。定九十日。一日也減他不得。復舉世尊",
    "X71n1420_003:0558a22": "陞座。文殊白槌云。諦觀法王法。法王法如是。世尊便",
    "X71n1420_003:0558a23": "下座。師云。將謂世尊別有長處。也只懡[怡-台+羅]便休。致命",
    "X71n1420_003:0558a24": "後代兒孫。箇箇龍頭虵尾。",
    "X71n1420_003:0558b01": "上堂。閉却僧堂門。倩人守院。未稱全提。盡大地荒却。",
    "X71n1420_003:0558b02": "正好喫棒。人無遠慮。必有近憂。",
    "X71n1420_003:0558b03": "端午上堂。今朝五月五。艾人騎艾虎。南北東西走。一",
    "X71n1420_003:0558b04": "遭回來說道。大地眾生皆受苦。所謂生苦。老苦。病苦。",
    "X71n1420_003:0558b05": "死苦。乃至五陰盛苦。一切諸苦皆可醫。惟有禪和子。",
    "X71n1420_003:0558b06": "心病[宋-木+取]難醫。用不得砒霜石蜜。甘草陳皮。作麼生醫",
    "X71n1420_003:0558b07": "得。我有一隻古方。無有醫不得者。僧問趙州。學人乍",
    "X71n1420_003:0558b08": "入叢林。乞師方便。州云。喫粥了也未。僧云。喫粥了也。",
    "X71n1420_003:0558b09": "州云。洗鉢盂去。粥了洗鉢。不用狐疑。鯨吞海水盡。露",
    "X71n1420_003:0558b10": "出珊瑚枝。撫掌下座。",
    "X71n1420_003:0558b11": "上堂。佛佛佛廝淈[泳-永+盾]。祖祖祖太莽鹵。禪禪禪幾何般。",
    "X71n1420_003:0558b12": "道道道直下掃。這瑠璃瓶子護惜。是箇什麼。盡是諸",
    "X71n1420_003:0558b13": "人撲碎了也。更來這裏。覔什麼盌。",
    "X71n1420_003:0558b14": "解夏上堂。僧問。空劫已前。威音那畔。還有結解也無。",
    "X71n1420_003:0558b15": "師云。莫妄想。進云。不妄想時如何。師云。磕睡漢。進云。",
    "X71n1420_003:0558b16": "摩竭他國。親行此令。師云。西天斬頭截臂。進云。當時",
    "X71n1420_003:0558b17": "得道。如恒河沙。未審今日山中。幾人得道。師云。蠅子",
    "X71n1420_003:0558b18": "放卵。進云。與麼則靈山一會。儼然未散也。師云。土上",
    "X71n1420_003:0558b19": "更加泥。乃云。盡十方世界。是箇真實人體。菩提煩惱。",
    "X71n1420_003:0558b20": "生死涅槃。有為無為。前聖後聖。結制解制。長期短期。",
    "X71n1420_003:0558b21": "真實體上。了沒交涉。雪峯三到投子。九上洞山。末後",
    "X71n1420_003:0558b22": "鰲山店上。打失鼻孔。大隋參六十餘員善知識。長慶",
    "X71n1420_003:0558b23": "坐破七箇蒲團。興化於大覺棒頭。深明黃檗意旨。掀",
    "X71n1420_003:0558b24": "翻海岳。罷却干戈。如將谷響千斤。換得空花萬片。威",
    "X71n1420_003:0558c01": "音那畔。空劫已前。但有言說。都無實義。穿却天下人",
    "X71n1420_003:0558c02": "鼻孔。一句作麼生道。大鵬展翅葢十洲。籬邊燕雀空",
    "X71n1420_003:0558c03": "啾啾。復舉雲門秋初夏末。前程忽有人問。未審對他",
    "X71n1420_003:0558c04": "道什麼。門云。大眾退後。僧云。過在什麼處。門云。還我",
    "X71n1420_003:0558c05": "九十日飯錢來。師云。放過即不可。未審道什麼。但對",
    "X71n1420_003:0558c06": "他道。七十二棒。翻成一百二十。過在什麼處。對他道。",
    "X71n1420_003:0558c07": "你但喫棒。我要這話行。",
    "X71n1420_003:0558c08": "上堂。箇箇抱荊山之璧。人人懷滄海之珠。斡旋佛祖",
    "X71n1420_003:0558c09": "樞機。提掇衲僧巴鼻。盡謂頂門眼正。咸言肘後符靈。",
    "X71n1420_003:0558c10": "殊不知。靈龜負圖。自取喪身之兆。出格一句作麼生。",
    "X71n1420_003:0558c11": "朝霞不出市。暮霞行千里。",
    "X71n1420_003:0558c12": "聖旨看藏經上堂。僧問。一封丹詔九天來。大地山河",
    "X71n1420_003:0558c13": "唱善哉。滿藏不知何所說。青蓮華向口中開。奉詔旨",
    "X71n1420_003:0558c14": "看藏經。請禪師祝聖壽。師云。一字是一歲。進云。堆山",
    "X71n1420_003:0558c15": "積岳知多少。共祝龍樓不盡年。師云。爛葛藤。進云。依",
    "X71n1420_003:0558c16": "經解義。三世佛冤。離經一字。如同魔說。去此二途。請",
    "X71n1420_003:0558c17": "師甄別。師云。蟻子不食鐵。乃云。百千法門。同歸方寸。",
    "X71n1420_003:0558c18": "河沙妙德。總在心源。大福德人。修大福德人受。是以",
    "X71n1420_003:0558c19": "恒沙剎土。莫不稟其威靈。草木昆蟲。亦皆資其化育。",
    "X71n1420_003:0558c20": "今則法筵洞啟。教藏宏開。重重福德門。種種壽量海。",
    "X71n1420_003:0558c21": "如天普覆。如地普擎。如日普照。如風普吹。仲尼云。吾",
    "X71n1420_003:0558c22": "禱久矣。復舉宋太宗皇帝。因入寺問僧云。看什麼經。",
    "X71n1420_003:0558c23": "僧云。仁王護國經。帝云。既是寡人經。因什麼落在卿",
    "X71n1420_003:0558c24": "手裏。僧無對。後來雪竇代云。皇天無親。惟德是輔。師",
    "X71n1420_003:0559a01": "云。若問永祚。但以頂戴經云。萬歲萬歲。",
    "X71n1420_003:0559a02": "上堂。舉南泉問黃檗。黃金為世界。白銀為壁落。是什",
    "X71n1420_003:0559a03": "麼人居處。檗云。是聖人居處。泉云。更有一人。居何國",
    "X71n1420_003:0559a04": "土。檗叉手而立。泉云。道不得。何不問王老師。檗却問。",
    "X71n1420_003:0559a05": "更有一人。居何國土。泉云。可惜許。師云。二大老。一人",
    "X71n1420_003:0559a06": "無事生事。一人將錯就錯。直是好笑。當時若作黃檗。",
    "X71n1420_003:0559a07": "待他道更有一人。居何國土。但道這野狐精。設使南",
    "X71n1420_003:0559a08": "泉。通身是口。也須飲氣吞聲。",
    "X71n1420_003:0559a09": "初祖忌拈香。這漢西來。特地癡獃。不立文字。虗張意",
    "X71n1420_003:0559a10": "氣。直指人心。轉見病深。見性成佛。翻成窠窟。靈山直",
    "X71n1420_003:0559a11": "是不甘他牛糞燒香。狗尿茶。因甚如此。祇為如此報",
    "X71n1420_003:0559a12": "德酬恩。只這是。",
    "X71n1420_003:0559a13": "上堂。師到法堂前。與大眾和南畢。便歸方丈。眾隨後。",
    "X71n1420_003:0559a14": "師云。更無一箇靈利。眾乃散。",
    "X71n1420_003:0559a15": "施主捨米入山上堂。舉雪峯示眾云。盡大地撮來。如",
    "X71n1420_003:0559a16": "粟米粒大。拋向面前。漆桶不會。打鼓普請看。師云。你",
    "X71n1420_003:0559a17": "諸人看不出時。僧堂裏。長連牀上。疊足坐了。子細咬",
    "X71n1420_003:0559a18": "嚼去。",
    "X71n1420_003:0559a19": "佛涅槃日上堂。二月十五中春節。紅花白花相間發。",
    "X71n1420_003:0559a20": "金棺不獨示雙趺。花裏靈禽更饒舌。說箇什麼。喝一",
    "X71n1420_003:0559a21": "喝。",
    "X71n1420_003:0559a22": "上堂。三身四智。非聖人不無。八解六通。非凡夫不有。",
    "X71n1420_003:0559a23": "木人把板雲中拍。石女含笙水底吹。是何曲調破陣",
    "X71n1420_003:0559a24": "子。",
    "X71n1420_003:0559b01": "楊府安人。真如善住二居士。入山齋僧。上堂。沙門釋",
    "X71n1420_003:0559b02": "子。頭戴施主屋。脚踏施主地。口喫施主飯。身著施主",
    "X71n1420_003:0559b03": "衣。將什麼報答施主。入道不通理。復身還信施。長者",
    "X71n1420_003:0559b04": "八十一。其樹不生耳。若終日喫飯。不曾咬破一粒米。",
    "X71n1420_003:0559b05": "終日著衣。不曾掛著一縷絲。行不見行。立不見立。十",
    "X71n1420_003:0559b06": "二時中。不依倚一物。不見施者。不見受者。亦無施物。",
    "X71n1420_003:0559b07": "恁麼見解。正是增上慢人。別造地獄著你在。總不恁",
    "X71n1420_003:0559b08": "麼時如何。大眾歸堂喫茶去。",
    "X71n1420_003:0559b09": "上堂。舉大愚芝和尚。一日問侍者云。你問訊了。一邊",
    "X71n1420_003:0559b10": "立地。是什麼道理。答云不會。愚云。過這邊立。侍者便",
    "X71n1420_003:0559b11": "過。愚云。無端無端。師云。成人者少。敗人者多。",
    "X71n1420_003:0559b12": "結夏小參。僧問。觀山翫水。訪道尋師。離此二途。請師",
    "X71n1420_003:0559b13": "指示。師云。亂走作麼。進云。和尚恐某甲不實。師云。草",
    "X71n1420_003:0559b14": "賊大敗。進云。漢地不收秦不管。夜來明月上高峯。師",
    "X71n1420_003:0559b15": "云。引不著。進云。四月十五日結。為什麼人結。師云。癩",
    "X71n1420_003:0559b16": "馬繫枯樁。進云。七月十五日解。又作麼生解。師云。達",
    "X71n1420_003:0559b17": "磨來也。進云。還有不在裏許者麼。師云。漫天網子百",
    "X71n1420_003:0559b18": "千重。進云。本來無&#;礙。隨處任方圓。師云。放過一著。",
    "X71n1420_003:0559b19": "僧禮拜。師乃云。或有栴檀叢林。栴檀圍繞。或有荊棘",
    "X71n1420_003:0559b20": "叢林。荊棘圍繞。或有荊棘叢林。栴檀圍繞。或有栴檀",
    "X71n1420_003:0559b21": "叢林。荊棘圍繞。汝等諸人。橫擔拄杖。緊峭芒鞋。這邊",
    "X71n1420_003:0559b22": "那邊。東去西去。在那箇叢林中。若在栴檀叢林。則是",
    "X71n1420_003:0559b23": "金毛獅子。能縱能奪。能殺能活。若在荊棘叢林。則是",
    "X71n1420_003:0559b24": "狐狼野干。不能縱不能奪。不能殺不能活。隨羣逐隊。",
    "X71n1420_003:0559c01": "怖死貪生。椎殺千萬箇。有什麼罪過。且如兩種叢林。",
    "X71n1420_003:0559c02": "交互圍繞時。喚作金毛獅子。又是狐狼野干。喚作狐",
    "X71n1420_003:0559c03": "狼野干。又是金毛獅子。畢竟喚作什麼。能縱不能縱。",
    "X71n1420_003:0559c04": "能奪不能奪。能殺不能殺。能活不能活。又如何定當。",
    "X71n1420_003:0559c05": "若定當得出。許你天下橫行。若定當不出。九旬無解",
    "X71n1420_003:0559c06": "脫之期。百劫受沈淪之苦。",
    "X71n1420_003:0559c07": "復舉僧問趙州。如何是咬人獅子。州云。歸依佛。歸依",
    "X71n1420_003:0559c08": "法。歸依僧。莫咬老僧。師云。這僧也只是箇喋屎狗。為",
    "X71n1420_003:0559c09": "什麼。趙州一見。便撒屎撒尿。彩奔齪家。",
    "X71n1420_003:0559c10": "上堂。晝昇兜率。夜降閻浮。為什麼摩尼珠不現。師云。",
    "X71n1420_003:0559c11": "現也現也。驀拈拄杖。卓一下云。百襍碎了也。諸人總",
    "X71n1420_003:0559c12": "來這裏。覔箇什麼。擲拄杖下座。",
    "X71n1420_003:0559c13": "上堂。長廊下與你說。後架頭與你說。法堂上。即不與",
    "X71n1420_003:0559c14": "你說。何也。不說不說。",
    "X71n1420_003:0559c15": "施主設齋上堂。供養百千諸佛。不如供養一箇無心",
    "X71n1420_003:0559c16": "道人。百千諸佛有何過。無心道人有何德。若會箇中",
    "X71n1420_003:0559c17": "意。牛頭尾上安。",
    "X71n1420_003:0559c18": "解夏小參。僧問。直下便是時如何。師云劄。進云。高高",
    "X71n1420_003:0559c19": "處觀之不足。低低處平之有餘。師云。學語之流。進云。",
    "X71n1420_003:0559c20": "一夏九旬今已滿。請師方便指迷津。師云。口只好喫",
    "X71n1420_003:0559c21": "飯。進云。前程忽有人問。和尚近日。如何為人。向他道",
    "X71n1420_003:0559c22": "什麼即得。師云。西天令嚴。進云。和尚三寸太密。師云。",
    "X71n1420_003:0559c23": "紅霞穿碧落。白日繞須彌。進云。一句已徧行天下了",
    "X71n1420_003:0559c24": "也。師云。也是無端。僧禮拜。師乃云。平地上喫交。郎當",
    "X71n1420_003:0560a01": "不少。脚跟下蹉過。笑殺傍觀。即心即佛。非心非佛。此",
    "X71n1420_003:0560a02": "地無金二兩。俗人沽酒三升。更有不唧[口*留]底。風前月",
    "X71n1420_003:0560a03": "下。幾度沈吟。海角天涯。一生流浪。西天以蠟人為驗。",
    "X71n1420_003:0560a04": "我這裏。以竹篦為驗。喚作竹篦則觸。不喚作竹篦則",
    "X71n1420_003:0560a05": "背。速道速道。擬議不來。劈脊便棒。復舉長慶云。淨潔",
    "X71n1420_003:0560a06": "打疊了也。却近前就我覔我。劈脊與你一棒。有一棒",
    "X71n1420_003:0560a07": "到你。你須生慚愧。無一棒到你。你又向什麼處會。雪",
    "X71n1420_003:0560a08": "竇云。雪竇即不然。淨潔打疊了也。直須近前。我劈脊",
    "X71n1420_003:0560a09": "與你一棒。有一棒到你。你即受屈。無一棒到你。與你",
    "X71n1420_003:0560a10": "平出。但與麼會。師云。眾中商量道。坐在淨潔地上。必",
    "X71n1420_003:0560a11": "須打疊。近前覔的。喫棒有分。覔的是病。棒即是藥。所",
    "X71n1420_003:0560a12": "以雪竇云。有一棒到你。你即受屈。無一棒到你。與你",
    "X71n1420_003:0560a13": "平出。杜撰禪和。如麻似粟。殊不知。二大老。一箇掘地",
    "X71n1420_003:0560a14": "為坑。一箇夷井塞竈。皆欲坐致太平。爭奈反招怪笑。",
    "X71n1420_003:0560a15": "毗婆尸佛早留心。直至如今不得妙。",
    "X71n1420_003:0560a16": "無夢噩書記至上堂。舉白雲端和尚云。寫盡千張紙。",
    "X71n1420_003:0560a17": "徒煩心手勞。人情如太華。爭似道情高。師云。大小白",
    "X71n1420_003:0560a18": "雲。猶有這箇在。永祚承無夢師兄相訪。麤茶淡話。兀",
    "X71n1420_003:0560a19": "坐忘懷。若有一箇元字脚。彼此不著便。何也。人平不",
    "X71n1420_003:0560a20": "語。水平不流。",
    "X71n1420_003:0560a21": "上堂。黃檗手中棒。剜肉作瘡。大愚肋下拳。喫鹽救渴。",
    "X71n1420_003:0560a22": "速則易改。久則難追。選佛若無如是眼。假饒千載亦",
    "X71n1420_003:0560a23": "奚為。喝一喝。",
    "X71n1420_003:0560a24": "看華嚴經上堂。東西南北。四維上下。塵塵剎剎。總不",
    "X71n1420_003:0560b01": "離箇華藏世界海。有高有下。有濶有狹。有具有不具。",
    "X71n1420_003:0560b02": "有等有不等。有清淨。有不清淨有短壽有長年。且道",
    "X71n1420_003:0560b03": "毗盧遮那如來。即今在阿那箇世界中說法。又說什",
    "X71n1420_003:0560b04": "麼法。為說三乘法。為說一乘法。為說無上乘法。為無",
    "X71n1420_003:0560b05": "所說。試道看。若道得。許你淨佛國土。遊戲神通。有情",
    "X71n1420_003:0560b06": "無情。同證同入。若道不得。生死海內沈浮。",
    "X71n1420_003:0560b07": "慧鈍巖預修請陞座。僧問。如意珍用無盡。應物遇緣",
    "X71n1420_003:0560b08": "終不悋。如何是如意珍。師云。多少人用不得。進云。莫",
    "X71n1420_003:0560b09": "只這便是麼。師云。你試用看。進云。掬水月在手。弄花",
    "X71n1420_003:0560b10": "香滿衣。師云話墮也。進云。今晨施主鈍巖提點。預修",
    "X71n1420_003:0560b11": "寄庫請和尚陞座。回向功德一句作麼生舉。師云。彈",
    "X71n1420_003:0560b12": "指圓成八萬門。一超直入如來地。乃云。有情之本。依",
    "X71n1420_003:0560b13": "智海以為源。含識之流。總法身而為體。諸仁者。還識",
    "X71n1420_003:0560b14": "此源麼。若識此源。則千源萬源。只是一源。還見此體",
    "X71n1420_003:0560b15": "麼。若見此體。則千體萬體。同為一體。上則為聖。下則",
    "X71n1420_003:0560b16": "為凡。其在聖也。諸佛菩薩。緣覺聲聞。一向淨用。而證",
    "X71n1420_003:0560b17": "解脫。其在凡也。天人修羅。及三惡道。一向染用。而墮",
    "X71n1420_003:0560b18": "輪回。欲出輪回。全成解脫。如人因地而倒。因地而起。",
    "X71n1420_003:0560b19": "離却瓶盤釵釧。真金不自外來。就乎酥酪醍醐。美味",
    "X71n1420_003:0560b20": "悉從中出。以至乾坤大地。日月星辰。草木昆蟲。森羅",
    "X71n1420_003:0560b21": "萬象。莫不輝騰今古。迥絕見聞。透一金剛圈。吞一栗",
    "X71n1420_003:0560b22": "棘蓬。則不可說。金剛圈栗棘蓬。一時吞得透得。豈不",
    "X71n1420_003:0560b23": "是了事漢。更聽一偈。一微塵裏大寶藏。十方虗空悉",
    "X71n1420_003:0560b24": "充滿。普放光明照塵剎。蒙光觸者煩惱除。煩惱除故",
    "X71n1420_003:0560c01": "覺道成。能為羣生作佛事。福德壽量咸增益。此妙解",
    "X71n1420_003:0560c02": "脫鈍巖證。不動本際常寂然。極未來時闡斯道。",
    "X71n1420_003:0560c03": "鑄大悲像上堂。有一居士出問云。大悲菩薩。通身是",
    "X71n1420_003:0560c04": "手眼是否。師云是。進云。弟子還具否。師云具。進云。只",
    "X71n1420_003:0560c05": "如半夜裏。不見一物時。手眼在什麼處。師云。直是通",
    "X71n1420_003:0560c06": "身手眼。進云。謝師指示。師云噓噓。乃云。據教中道。眾",
    "X71n1420_003:0560c07": "生妄見。不離前塵。開眼見明。明不是明。合眼見暗。暗",
    "X71n1420_003:0560c08": "不是暗。在佛殿前過。不見佛殿後事。在佛殿後過。不",
    "X71n1420_003:0560c09": "見佛殿前事。皆屬妄見前塵所遮。若離前塵。無物可",
    "X71n1420_003:0560c10": "見。約永祚見處。大悲菩薩。本自無身。亦無手眼。有的",
    "X71n1420_003:0560c11": "便道。我會也我會也。打二十九棒趂出。留一棒自喫。",
    "X71n1420_003:0560c12": "莫有人下得手麼如無。今日失利。舉麻谷問臨濟。大",
    "X71n1420_003:0560c13": "悲千手眼。阿那箇是正眼。濟云。大悲千手眼。阿那箇",
    "X71n1420_003:0560c14": "是正眼。速道速道。谷拽濟下禪牀。谷却坐。濟云不審。",
    "X71n1420_003:0560c15": "谷便喝。濟拽谷下禪牀。濟便坐。谷便出去。濟歸方丈。",
    "X71n1420_003:0560c16": "師云。二大老。主賓互換。縱奪可觀。如猛焰燒空。忽雷",
    "X71n1420_003:0560c17": "震地相似。雖然。與他大悲千手眼。有何交涉。只見波",
    "X71n1420_003:0560c18": "濤湧。不見龍王宮。",
    "X71n1420_003:0560c19": "上堂。有僧作禮擬伸問次。師便下座。",
    "X71n1420_003:0560c20": "上堂。道遠乎哉。觸事而真。喚什麼作真。聖遠乎哉。體",
    "X71n1420_003:0560c21": "之即神。喚什麼作神。驀拈拄杖。劃一劃。喝一喝便起。",
    "X71n1420_003:0560c22": "冬至小參。僧問。羣陰剝盡。一陽復生。此性還屬消長",
    "X71n1420_003:0560c23": "也無。師云。定花板上。進云。如何是此性。師云。寒時言",
    "X71n1420_003:0560c24": "寒。熱時言熱。進云。便與麼去時如何。師云。依稀似佛。",
    "X71n1420_003:0561a01": "莾鹵如僧。乃云。諸人在這裏。經冬過夏。豈為身衣口",
    "X71n1420_003:0561a02": "食。看山水過時。單明自己生死大事。永祚亦不將一",
    "X71n1420_003:0561a03": "法。繫綴諸人。初無一箇佛字。到汝分上。污汝心田。若",
    "X71n1420_003:0561a04": "有纖毫。直須吐却[口*敕]口三日。此是生死根本。頭出頭",
    "X71n1420_003:0561a05": "沒。未有了期。從無始劫。被身口意使。總是汝自家。擔",
    "X71n1420_003:0561a06": "帶得來。非天降。非地湧。非人與。如今不了。更待何時。",
    "X71n1420_003:0561a07": "一九二九。三九四九。九九八十一了。前頭尚有寒在。",
    "X71n1420_003:0561a08": "復舉文殊菩薩所說般若經云。清淨行者。不入涅槃。",
    "X71n1420_003:0561a09": "破戒比丘。不入地獄。師頌云。常[拚-ㄙ+ㄊ]白日尋花巷。盡把",
    "X71n1420_003:0561a10": "黃金作酒錢。翻著襴衫高拍手。大家齊唱太平年。",
    "X71n1420_003:0561a11": "上堂。拈却鉢盂匙箸。喫飯不得。屏却咽喉唇吻。出氣",
    "X71n1420_003:0561a12": "不得。色身安。法身不可不安。法身色身。是一是二。花",
    "X71n1420_003:0561a13": "須連夜發。莫待曉風吹。",
    "X71n1420_003:0561a14": "覺首座請小參。僧問。世尊拈花。迦葉微笑。此意如何。",
    "X71n1420_003:0561a15": "師云。一手不獨拍。進云。世尊曰。吾有正法眼藏。涅槃",
    "X71n1420_003:0561a16": "妙心。付囑摩訶迦葉。畢竟作麼生付囑。師云不知。進",
    "X71n1420_003:0561a17": "云。今古應無墜。分明在目前。師云瞎。進云。盡大地是",
    "X71n1420_003:0561a18": "一句子。請和尚直下全提。師云。春日晴黃鸎鳴。進云。",
    "X71n1420_003:0561a19": "這箇猶是半提。作麼生是全提時節。師云。喫得棒也",
    "X71n1420_003:0561a20": "未。進云。閒挑野菜和根煑。旋斫生柴帶葉燒。師云。杜",
    "X71n1420_003:0561a21": "撰禪和。如麻似粟。乃云。我宗無語句。亦無一法與人。",
    "X71n1420_003:0561a22": "若有一法與人。土也消不得。呵呵呵。笑箇什麼。我笑",
    "X71n1420_003:0561a23": "江西馬大師道。即心即佛。又說非心非佛。話作兩橛。",
    "X71n1420_003:0561a24": "臨濟道。我在黃檗先師處。三度問佛法的的大意。三",
    "X71n1420_003:0561b01": "度被打六十拄杖。如蒿枝拂相似。如今思得一頓喫。",
    "X71n1420_003:0561b02": "還有人下得手麼。頭長三尺。項短二寸。這兩箇老漢。",
    "X71n1420_003:0561b03": "一向懸羊頭賣狗肉。誑謼閭閻。自餘固是敗將不斬。",
    "X71n1420_003:0561b04": "永祚這裏。未免作死馬醫。但是從前事褫記憶。把佛",
    "X71n1420_003:0561b05": "法禪道。築一肚皮。到處逞驢唇馬觜。謾人自謾底。盡",
    "X71n1420_003:0561b06": "情與我。颺在垃圾堆頭。更不要拈著。只麼饑餐渴飲。",
    "X71n1420_003:0561b07": "閒坐困眠。雖是愽地凡夫。便與古佛同參。且道參什",
    "X71n1420_003:0561b08": "麼人。復舉臨濟會中。兩堂首座齊下喝。僧問還有賓",
    "X71n1420_003:0561b09": "主也無。濟云。賓主歷然。師喝一喝。",
    "X71n1420_003:0561b10": "上堂。把禪牀拍一拍云。看看大地平沈也。四大海水。",
    "X71n1420_003:0561b11": "沒至梵天。其中眾生。受無量苦。叫云。相救相救。梵王",
    "X71n1420_003:0561b12": "告曰。汝等眾生。不敬三寶。殺盜婬妄。飲酒食肉。造種",
    "X71n1420_003:0561b13": "種罪。罪來歸身。終不他作自受。若能改惡修善。即生",
    "X71n1420_003:0561b14": "天上。受種種樂。樂盡還墮地獄中。不如一念無生。便",
    "X71n1420_003:0561b15": "成正覺。道罷。扣齒云。無端瞎却眾生眼。然雖如是。禍",
    "X71n1420_003:0561b16": "不入慎家之門。",
    "X71n1420_003:0561b17": "元宵上堂。始賀大年朝。又當正月半。看看百草長。急",
    "X71n1420_003:0561b18": "急三春換。世事密如麻。光陰忙似鑽。杖頭窟磊子。舉",
    "X71n1420_003:0561b19": "動令人羨。村歌社舞鬬施呈。直截示人人不薦。",
    "X71n1420_003:0561b20": "上堂。有情說法。無情說法。作麼生是有情。山河大地。",
    "X71n1420_003:0561b21": "竹頭木屑。總是有情。作麼生是無情。諸佛菩薩。畜生",
    "X71n1420_003:0561b22": "驢馬。總是無情。召眾云。山河大地。竹頭木屑。總是無",
    "X71n1420_003:0561b23": "情。因什麼。却成有情去。諸佛菩薩。畜生驢馬。總是有",
    "X71n1420_003:0561b24": "情。因什麼。却成無情去。分明記取。舉似作家。",
    "X71n1420_003:0561c01": "上堂。芭蕉聞雷而開。葵花見日而轉。木人拍手。石女",
    "X71n1420_003:0561c02": "唱歌。筆描菩薩火中行。泥揑金剛水底走。發揚妙旨。",
    "X71n1420_003:0561c03": "指示玄徒。只要諸人識取無面目的。且道無面目的",
    "X71n1420_003:0561c04": "如何識。未明心地印。難透祖師關。",
    "X71n1420_003:0561c05": "上堂。舉鏡清問玄沙。學人乍入叢林。乞師指箇入路。",
    "X71n1420_003:0561c06": "沙云。還聞偃溪流水聲麼。清云聞。沙云。從這裏入。鏡",
    "X71n1420_003:0561c07": "清於此得箇入處。五祖鄧祖翁云。果然得入。一任四",
    "X71n1420_003:0561c08": "方八面。若也未然。輙不得離却這裏。大慧云。若要真",
    "X71n1420_003:0561c09": "箇得入。直須離却這裏。師云。這裏是什麼所在。離與",
    "X71n1420_003:0561c10": "不離。更問阿誰。憶昔東溪日。花開葉落時。幾擬以黃",
    "X71n1420_003:0561c11": "金。鑄作鐘子期。",
    "X71n1420_003:0561c12": "解夏上堂。今朝七月十五。行者先來打鼓。長老口裏",
    "X71n1420_003:0561c13": "喃喃。恣意拋沙撒土。若是靈利衲僧。直下剗除佛祖。",
    "X71n1420_003:0561c14": "且喜法歲周圓。莫道勞而無補。",
    "X71n1420_003:0561c15": "道舊至上堂。舉颯颯涼風景。同人訪寂寥。煑茶山下",
    "X71n1420_003:0561c16": "水。燒鼎洞中樵。師云。白雲老人。家貧難辦素食。事忙",
    "X71n1420_003:0561c17": "不及草書。只是不合將常住物。入自己用。",
    "X71n1420_003:0561c19": "佛日普照慧辯楚石禪師語錄卷第三",
    "X71n1420_003:0561c21": "音切",
    "X71n1420_003:0561c22": "闐(徒堅切)　吽(許今切)　潰(胡對切)　眨(仄洽切)　豌(於丸切)　謼(荒烏切)　砒",
    "X71n1420_003:0561c23": "(扶迷切)　淈(古沒切)　[泳-永+盾](□□□)　齪(叉渥切)　噩(吾各切)　褫(直知切)　垃(力合",
    "X71n1420_003:0561c24": "切)　圾(渠劫切)　磊(力罪切)"
}