{
    "X60n1129_003:0690b10": "歸戒要集卷下",
    "X60n1129_003:0690b12": "粵東鼎湖山沙門釋　弘贊在犙輯",
    "X60n1129_003:0690b13": "受八戒齋法",
    "X60n1129_003:0690b14": "僧祇律云。佛告諸比丘。今是齋日。喚優婆塞淨洗浴。",
    "X60n1129_003:0690b15": "著淨衣。受布薩。增一阿含經云。佛告優婆塞。當於八",
    "X60n1129_003:0690b16": "日十四日十五日。往詣長老比丘所。一一受八戒。一",
    "X60n1129_003:0690b17": "一受之。勿令失次。優婆塞戒經云。若優婆塞受持五",
    "X60n1129_003:0690b18": "戒已。一月之中。不能六日受持八戒。供養三寶。得失",
    "X60n1129_003:0690b19": "意罪。故懺法云。月無六齋。懶墯之業。灌頂經云。雖持",
    "X60n1129_003:0690b20": "五戒具足。不於六日持八戒齋。猶華樹無果。婦人不",
    "X60n1129_003:0690b21": "產。種穀不滋。治生無利。折耗失本。更無衣幘。不持齋",
    "X60n1129_003:0690b22": "戒。無利如是。優婆塞戒經云。佛告善生長者。若有從",
    "X60n1129_003:0690b23": "他。三受三歸。三受八戒。是名得具一日一夜優婆塞",
    "X60n1129_003:0690b24": "齋。明相出時則失。是故。不得佛像邊受。要當從人。根",
    "X60n1129_003:0690c01": "本清淨。受已清淨。莊嚴清淨。覺觀清淨。念心清淨。求",
    "X60n1129_003:0690c02": "報清淨。是名三歸清淨齋法。若能如是歸依受八戒",
    "X60n1129_003:0690c03": "者。除五逆罪。餘一切惡。悉皆消滅。若有難言。何緣五",
    "X60n1129_003:0690c04": "戒。盡形壽受。八戒齋法。一日一夜。當言。如來善知法",
    "X60n1129_003:0690c05": "相。通達無礙。作如是說。又如人重病。要須眾藥。和合",
    "X60n1129_003:0690c06": "治之。若少一種。則不能治。何以故。其病重故。一切眾",
    "X60n1129_003:0690c07": "生。亦復如是。具諸惡故。要眾戒。然後治之。若少一戒",
    "X60n1129_003:0690c08": "則不能治。大方便經云。受八齋法。應言一日一夜不",
    "X60n1129_003:0690c09": "殺等令言語決絕。莫使與終身戒相亂也。問曰。受八",
    "X60n1129_003:0690c10": "戒法。得二日三日。乃至十日。一時受不。答曰。佛本制",
    "X60n1129_003:0690c11": "一日一夜戒。不得過限。若有力能受。一日過已。次第",
    "X60n1129_003:0690c12": "更受。如是隨力多少。不計日數。夫受齋法。必從他人",
    "X60n1129_003:0690c13": "邊受。於何人受。五眾邊受。婆沙論問曰。近住律儀。云",
    "X60n1129_003:0690c14": "何而得。答曰。從他教得。謂隨師教。自發誠言。恭敬受",
    "X60n1129_003:0690c15": "得。又受戒者。要隨師語如師語而說。方得受。若先自",
    "X60n1129_003:0690c16": "發言。或與師俱說。不得律儀。問曰。著何服飾。受此律",
    "X60n1129_003:0690c17": "儀。答曰。常所受用。衣服嚴具著之。皆得受。若為暫時",
    "X60n1129_003:0690c18": "莊嚴身者。必須棄捨。方受此戒。受時應齊一晝夜。不",
    "X60n1129_003:0690c19": "增不減。謂清旦時。從師受得。至明清旦。律儀便捨。問",
    "X60n1129_003:0690c20": "曰。若至午後。受此戒者。亦得戒不。答曰。應言不得。除",
    "X60n1129_003:0690c21": "先要期。月八日等恒受齋戒。彼有餘緣。午前不憶。食",
    "X60n1129_003:0690c22": "已方憶。深生慚愧。即請戒師。如法受者。亦得。薩婆多",
    "X60n1129_003:0690c23": "論云。夫受齋戒。要從他受。必無授者。但心念口言。自",
    "X60n1129_003:0690c24": "歸三寶。我持八戒。亦得。準此必無戒師。或師不識戒",
    "X60n1129_003:0691a01": "相。方聽自受。若近處有師。心生慢惰。不往從受。而自",
    "X60n1129_003:0691a02": "受者。亦不得戒。如俱舍論云。若不恭敬。不發律儀。若",
    "X60n1129_003:0691a03": "不如法受者。但生妙行。不發律儀。增一阿含經云。若",
    "X60n1129_003:0691a04": "受八關齋。先須懺悔前罪。然後受戒(應如是懺悔言)。",
    "X60n1129_003:0691a05": "我某甲。從無始生死已來。至於今日。身業不善。殺。盜。",
    "X60n1129_003:0691a06": "婬。口業不善。妄言。綺語。兩舌。惡口。意業不善。貪欲。瞋",
    "X60n1129_003:0691a07": "恚愚癡邪見。如此眾罪。今向十方諸佛。諸大菩薩。得",
    "X60n1129_003:0691a08": "道賢聖。現前師僧。求哀懺悔(三懺已。教作如是受言)。",
    "X60n1129_003:0691a09": "我某甲。歸依佛。歸依法。歸依僧。一日一夜。為淨行優",
    "X60n1129_003:0691a10": "婆塞(女人。即云優婆夷)。如來至真等正覺。是我世尊(三說。次受三結)。",
    "X60n1129_003:0691a11": "我某甲。歸依佛竟。歸依法竟。歸依僧竟。一日一夜。為",
    "X60n1129_003:0691a12": "淨行優婆塞。如來至真等正覺。是我世尊(三說已。次受戒相)。",
    "X60n1129_003:0691a13": "如諸佛盡壽。不殺生。我某甲一日一夜不殺生。",
    "X60n1129_003:0691a14": "如諸佛盡壽。不偷盜。我某甲一日一夜不偷盜。",
    "X60n1129_003:0691a15": "如諸佛盡壽。不婬欲。我某甲一日一夜不婬欲。",
    "X60n1129_003:0691a16": "如諸佛盡壽。不妄語。我某甲一日一夜不妄語。",
    "X60n1129_003:0691a17": "如諸佛盡壽。不飲酒。我某甲一日一夜不飲酒。",
    "X60n1129_003:0691a18": "如諸佛盡壽。不著香華鬘。不香塗身。我某甲一日一",
    "X60n1129_003:0691a19": "夜不著香華鬘。不香塗身。",
    "X60n1129_003:0691a20": "如諸佛盡壽。不歌舞倡伎。不往觀聽。我某甲一日一",
    "X60n1129_003:0691a21": "夜不歌舞倡伎。不往觀聽。",
    "X60n1129_003:0691a22": "如諸佛盡壽。不坐高廣大牀。我某甲一日一夜不坐",
    "X60n1129_003:0691a23": "高廣大牀。",
    "X60n1129_003:0691a24": "如諸佛盡壽。不非時食。我某甲一日一夜不非時食。",
    "X60n1129_003:0691b01": "(阿含經云。如上次第授已。當教發願。智度論云。當發願言)。",
    "X60n1129_003:0691b02": "我某甲。受行八戒。隨學諸佛。名為布薩。願持是福。不",
    "X60n1129_003:0691b03": "墮三惡八難。亦不求輪王梵王。世界之樂。願斷諸煩",
    "X60n1129_003:0691b04": "惱。逮得薩雲若。成就佛道(若欲兼報四恩。求生淨土者。當作如是發願言)。",
    "X60n1129_003:0691b05": "我今以此八關戒齋功德。四恩總報。三有齊資。普與",
    "X60n1129_003:0691b06": "眾生。同生淨土(梵網經云。眾生受佛戒。即入諸佛位。位同大覺已。真是諸佛子)。",
    "X60n1129_003:0691b07": "增一阿含經云。若男子女人。欲得八關齋。離諸苦者。",
    "X60n1129_003:0691b08": "得盡諸漏。入涅槃城。當求方便。成此八齋。人中榮位。",
    "X60n1129_003:0691b09": "不足為貴。天上快樂。不可稱計。欲求無上之福者。當",
    "X60n1129_003:0691b10": "求此齋。欲生六欲天。色。無色界天者。當持此齋。欲求",
    "X60n1129_003:0691b11": "一方。二方。三方。四方。天子。轉輪聖王位者。亦獲其願。",
    "X60n1129_003:0691b12": "欲求聲聞。緣覺。佛乘者。悉成其願。吾今成就。由其持",
    "X60n1129_003:0691b13": "戒八戒。十善。無願不獲。大論問云。五戒。一日戒。何者",
    "X60n1129_003:0691b14": "為勝。答曰。有因緣故。二戒俱等。但五戒終身持。八戒",
    "X60n1129_003:0691b15": "一日持。又五戒常持。時多而戒少。一日戒時少。而戒",
    "X60n1129_003:0691b16": "多。若無大心。雖復終身持。不如有大心。持一日戒。譬",
    "X60n1129_003:0691b17": "如輭夫為將。雖復將兵終身。卒無功名。若英雄奮發。",
    "X60n1129_003:0691b18": "禍亂立定。一日之勳。名葢天下。八戒比於餘戒。亦復",
    "X60n1129_003:0691b19": "如是。成實論云。八戒優婆塞者。秦言善宿男。是人善",
    "X60n1129_003:0691b20": "心。離破戒宿故。諸經論中。或名清信士。或言近佛男。",
    "X60n1129_003:0691b21": "或云近住男。優婆夷則云清信女。近佛女。也。報恩經",
    "X60n1129_003:0691b22": "云。若破八戒中重戒。後更受八戒。或受五戒。或受十",
    "X60n1129_003:0691b23": "戒。或受大戒。及禪戒。無漏戒。一切不得。此中戒相。持",
    "X60n1129_003:0691b24": "犯。如前五戒中說。唯五戒制離邪婬。此中全斷婬欲",
    "X60n1129_003:0691c01": "為異。後之三戒。不著香華鬘。不香塗身者。謂不以諸",
    "X60n1129_003:0691c02": "華貫之為鬘。名香為末。塗飾薰佩。及莊嚴衣具等。不",
    "X60n1129_003:0691c03": "歌舞倡伎。不往觀聽者。謂不自習歌曲戲舞。作諸妓",
    "X60n1129_003:0691c04": "樂。樗蒲圍棋等。及他人作時。亦不往觀聽。不坐高廣",
    "X60n1129_003:0691c05": "大牀者。謂不坐臥過限。嚴麗莊校牀座等。如阿含經",
    "X60n1129_003:0691c06": "云。牀梐下。足高尺六。非高。濶四尺。非廣。長八尺。非大。",
    "X60n1129_003:0691c07": "越此量者。方明高廣大牀(此是周尺)。復有八種牀。初四約",
    "X60n1129_003:0691c08": "物辯貴。體不合坐。下四約人辯大。縱令地鋪。擬於尊",
    "X60n1129_003:0691c09": "人。亦不合坐。一金牀。二銀牀。三牙牀。四角牀。五佛牀。",
    "X60n1129_003:0691c10": "六辟支佛牀。七羅漢牀。八師僧牀。不非時食者。謂不",
    "X60n1129_003:0691c11": "過日中噉嚼五穀瓜果等。若日過西一線。即名非時。",
    "X60n1129_003:0691c12": "經云。諸天早食。佛日中食。畜生日西食。鬼神夜食。今",
    "X60n1129_003:0691c13": "受八戒。斷六道因。學佛中食。以表中道。離二邊過故。",
    "X60n1129_003:0691c14": "食訖。須嚼楊枝。淨水潄口。去中餘津。若不嚼楊枝。口",
    "X60n1129_003:0691c15": "中餘津尚存。即犯非時。如無楊枝。除毒樹。一切桃槐",
    "X60n1129_003:0691c16": "苦澀等樹。皆可用之。今此八戒。諸經論中。或名八關",
    "X60n1129_003:0691c17": "齋戒。或名八齋戒。或名八支戒。以第六第七戒。合為",
    "X60n1129_003:0691c18": "一支。謂同於莊嚴處轉。故名八支。或名八種長養功",
    "X60n1129_003:0691c19": "德法。名雖不一。而戒則同。謂以前八法。名為關戒。後",
    "X60n1129_003:0691c20": "一不非時食。名之為齋。關謂關閉八惡。不起諸過。齋",
    "X60n1129_003:0691c21": "以齊中為義。即是禁止八惡。令修中道也。復有釋云。",
    "X60n1129_003:0691c22": "齋者。齊也。謂禁止六情。不染六塵。齊斷諸惡。具修眾",
    "X60n1129_003:0691c23": "善。故名齋也。大方便經云。優波離。白佛言。夫八齋法。",
    "X60n1129_003:0691c24": "通過中不食。乃有九法何以八事得名。答曰。齋法過",
    "X60n1129_003:0692a01": "中不食為體。八事助成齋體。共相支持。名八支齋法。",
    "X60n1129_003:0692a02": "是故言八齋。不云九也。成實論云。何故正離八事耶。",
    "X60n1129_003:0692a03": "謂此八是門。由此八法。離一切惡。是中四是實惡。飲",
    "X60n1129_003:0692a04": "酒是眾惡門。餘三是放逸因緣。是人離五種惡。是福",
    "X60n1129_003:0692a05": "因緣。離餘三種。是道因緣。婆沙論問曰。八支律儀。幾",
    "X60n1129_003:0692a06": "是尸羅支。幾是不放逸支。幾是遠離支。答曰。五是尸",
    "X60n1129_003:0692a07": "羅支。謂離害生命。乃至離飲酒。一是不放逸支。謂離",
    "X60n1129_003:0692a08": "非時食。餘二是遠離支。又前四是尸羅支。離性罪故。",
    "X60n1129_003:0692a09": "第五是不放逸支。雖受尸羅。若飲諸酒。心便放逸。不",
    "X60n1129_003:0692a10": "能護故。後三是遠離支。以能隨順厭離心故。厭離能",
    "X60n1129_003:0692a11": "證律儀果故。此之八戒。名近住律儀。謂近阿羅漢住",
    "X60n1129_003:0692a12": "以受此律儀。隨學彼故。或名長養。長養在家善根。令",
    "X60n1129_003:0692a13": "近出家善根住故。此近住律儀。或有根本業道淨。而",
    "X60n1129_003:0692a14": "近分不淨。如自在者。受此戒者。有厨人欲殺生命。擬",
    "X60n1129_003:0692a15": "充所食。彼便告曰。我今受戒。不得殺生。留待明朝。殺",
    "X60n1129_003:0692a16": "充所食。如刑戮等。亦爾。如是名為根本業道淨。而近",
    "X60n1129_003:0692a17": "分不淨。世尊說彼所受戒。雖是勝業。而不獲大果。或",
    "X60n1129_003:0692a18": "有根本業道淨。而近分亦淨。而惡尋思之所損害。謂",
    "X60n1129_003:0692a19": "欲尋思。瞋尋思。害尋思。世尊說彼所受戒。雖是勝業。",
    "X60n1129_003:0692a20": "而不獲大果。或有根本業道近分俱淨。非惡尋思之",
    "X60n1129_003:0692a21": "所損害。而不攝受正念。謂六隨念(佛。法。僧。戒。施。天)。世尊說彼",
    "X60n1129_003:0692a22": "所受戒。雖是勝業。而不獲大果。或有根本俱淨。非惡",
    "X60n1129_003:0692a23": "尋思。攝受正念。而不回向解脫。為求生天欲樂等。故",
    "X60n1129_003:0692a24": "受持戒。世尊說彼所受戒。雖是勝業。而不獲大果。若",
    "X60n1129_003:0692b01": "有根本業道淨。乃至回向解脫。世尊說彼所受戒。是",
    "X60n1129_003:0692b02": "殊勝業。能獲大果。由此應知。隨心優劣。所獲報殊。當",
    "X60n1129_003:0692b03": "發大心。以求勝果。故八長養功德經。受戒已。發願言。",
    "X60n1129_003:0692b04": "我持戒行。莊嚴自心。令心喜悅。廣修一切。相應勝行。",
    "X60n1129_003:0692b05": "求成佛果。究竟圓滿。復說偈曰。我發無二最上心。為",
    "X60n1129_003:0692b06": "諸眾生不請友。勝菩提行善所行。成佛世間廣利益。",
    "X60n1129_003:0692b07": "願我乘是善業故。此世不久成正覺。說法饒益於世",
    "X60n1129_003:0692b08": "間。解脫眾生三有苦。優婆塞戒經云。若有人以四大",
    "X60n1129_003:0692b09": "寶藏。滿中七寶。持布施人。所得功德。不如有人一日",
    "X60n1129_003:0692b10": "一夜。受持八戒。得無量果報。至涅槃樂。彌勒出時。百",
    "X60n1129_003:0692b11": "年受齋。不如今日五濁世中。一日一夜持齋。無量壽",
    "X60n1129_003:0692b12": "經佛言。汝等廣植德本。布恩施惠勿犯道禁忍辱。精",
    "X60n1129_003:0692b13": "進。一心。智慧。轉相教化。為德立善。正心正意。齋戒清",
    "X60n1129_003:0692b14": "淨。一日一夜。勝在極樂世界。為善百歲。齋法經云。譬",
    "X60n1129_003:0692b15": "如天下十六大國。滿中眾寶。不可稱說。不如一日受",
    "X60n1129_003:0692b16": "佛齋法。比其福者。十六大國。為一豆耳。雜譬喻經云。",
    "X60n1129_003:0692b17": "一日持齋。有六十萬歲糧。非時不食。復有五福。一少",
    "X60n1129_003:0692b18": "病。二身安。三少婬。四少睡。五生天識宿命。墮舍迦經。",
    "X60n1129_003:0692b19": "云。月八日。十四日。十五日。二十三日。二十九日。三十",
    "X60n1129_003:0692b20": "日。奉持八齋。一日一夜。福不可計。若賢善人。急欲得",
    "X60n1129_003:0692b21": "阿羅漢道。若佛道者。生天者。端其心。一其意。一月十",
    "X60n1129_003:0692b22": "五日。或二十日。受齋大善。大智度論云。若十二月。一",
    "X60n1129_003:0692b23": "日至十五日。受持此戒。其福最多。此是如來現大神",
    "X60n1129_003:0692b24": "通日也。問曰。何故六日受八戒修福德。答曰。是日鬼",
    "X60n1129_003:0692c01": "神逐人。欲奪人命。疾病凶衰。令人不吉。以劫初聖人。",
    "X60n1129_003:0692c02": "教人持齋修善治福。以避凶衰。是時齋法。不知受八",
    "X60n1129_003:0692c03": "戒。直以一日不食為齋。後佛出世。始教一日一夜。如",
    "X60n1129_003:0692c04": "諸佛受持八戒。過中不食。是功德。將人至涅槃樂。四",
    "X60n1129_003:0692c05": "天王經中。佛說月六齋日。天使者太子。及四天王。自",
    "X60n1129_003:0692c06": "下觀察眾生。不布施持戒。孝順父母者。便上忉利天。",
    "X60n1129_003:0692c07": "以啟帝釋。帝釋諸天心皆不悅。說言。修羅種多。諸天",
    "X60n1129_003:0692c08": "種少。若布施持戒。孝順多者。諸天歡喜。說言。天眾增",
    "X60n1129_003:0692c09": "益。修羅減損。涅槃經云。佛告大王。波羅柰國。有屠兒",
    "X60n1129_003:0692c10": "名曰廣頞。於日日中。殺無量羊。見舍利弗。即受八戒。",
    "X60n1129_003:0692c11": "經一日一夜。以是因緣。命終得為北方天王毗沙門",
    "X60n1129_003:0692c12": "子。如來弟子。尚有如是大功德果。況復佛也。賢愚經",
    "X60n1129_003:0692c13": "云。阿槃提國中。有一老婢。晨夜走使。不得安處。小有",
    "X60n1129_003:0692c14": "違失。便受鞭捶。衣不蔽形。食不充口。年老困悴。思死",
    "X60n1129_003:0692c15": "不得。持瓶詣河取水。思惟是苦。舉聲大哭。時迦旃延",
    "X60n1129_003:0692c16": "尊者。來至其所。問言。何以悲泣懊惱乃爾。白言。尊者。",
    "X60n1129_003:0692c17": "我既年老。恒執苦役。加復貧窮。衣食不充。思死不得。",
    "X60n1129_003:0692c18": "以故哭耳。尊者言。汝若貧者。何不賣貧。婢言。貧那得",
    "X60n1129_003:0692c19": "賣。誰當買貧。尊者言。貧實可賣。如是至三。婢言。苟貧",
    "X60n1129_003:0692c20": "可賣。我宜問方。大德。貧云何賣。尊者言。審欲賣者。一",
    "X60n1129_003:0692c21": "隨我語答言諾。尊者告言。汝先洗浴。洗已。告言。汝當",
    "X60n1129_003:0692c22": "布施。白言。尊者。我極貧困。身無手許完納。唯有此瓶",
    "X60n1129_003:0692c23": "是大家許。當以何施。尊者即持鉢與之。汝持此鉢取",
    "X60n1129_003:0692c24": "少淨水。如教取來奉上尊者。尊者受已。尋為呪願。次",
    "X60n1129_003:0693a01": "教受八戒齋。後教念佛種種功德。問言。汝有住止處",
    "X60n1129_003:0693a02": "不。答言。無也。若磨時。即磨下臥。舂炊作使。即臥其中。",
    "X60n1129_003:0693a03": "或時無作。止宿糞堆。尊者言。汝好持心。恭謹走使。莫",
    "X60n1129_003:0693a04": "生嫌恨。自伺大家。一切臥竟。密開其門。於門曲內。敷",
    "X60n1129_003:0693a05": "淨草坐。思惟觀佛。莫生惡念。時老婢奉教歸家。依敕",
    "X60n1129_003:0693a06": "施行。於後夜中。即便命終。生忉利天。大家蚤起。見婢",
    "X60n1129_003:0693a07": "命終。瞋曰。此婢恒常不聽入舍。今暮何故乃於此死。",
    "X60n1129_003:0693a08": "即使人草索繫脚。拽至林中。此女既生天上。與五百",
    "X60n1129_003:0693a09": "天子娛樂。時舍利弗在忉利天。問言。汝因何福。生此",
    "X60n1129_003:0693a10": "天中。答言。不知。舍利弗借其道眼。觀見故身。生天因",
    "X60n1129_003:0693a11": "緣。由迦旃延。即將五百天子。來至林中。散華燒香。供",
    "X60n1129_003:0693a12": "養死屍。諸天光明。照曜村林。大家見變。怪其所由。與",
    "X60n1129_003:0693a13": "眾詣林觀看。見諸天子。供養此屍。即問天曰。此婢醜",
    "X60n1129_003:0693a14": "穢。生存之時。人猶惡見。況今已死。何故諸天。而加供",
    "X60n1129_003:0693a15": "養。時天子具說本末。生天因緣。即皆迴詣迦旃延所。",
    "X60n1129_003:0693a16": "尊者。為諸天人。廣說妙法。所謂施戒生天之論。欲不",
    "X60n1129_003:0693a17": "淨法。出離為樂。時彼天及五百天子。得須陀洹果。飛",
    "X60n1129_003:0693a18": "還天宮。時在會眾。聞法已。各獲道迹。乃至四果。莫不",
    "X60n1129_003:0693a19": "歡喜奉行(迦旃延。以天眼觀見此婢。餘有一夜命在死即墮落地獄。受無量苦。故徃度之)。法",
    "X60n1129_003:0693a20": "句喻經云。東方有國名鬱多羅波提。有婆羅門五百",
    "X60n1129_003:0693a21": "人。相率欲詣恒水邊。三祠神池。沐浴垢穢。裸形求仙。",
    "X60n1129_003:0693a22": "路由大澤。迷不得過。中路乏糧。遙見一大樹。如有神",
    "X60n1129_003:0693a23": "氣。想有人居。馳趣樹下。了無所見。舉聲大哭云。饑渴",
    "X60n1129_003:0693a24": "委厄。窮死斯澤。樹神現身問曰。道士。那來。今欲何行。",
    "X60n1129_003:0693b01": "同聲答曰。欲詣神池。澡浴望仙。今日饑渴。幸哀矜濟。",
    "X60n1129_003:0693b02": "樹神舉手。百味飲食。從手流溢。給眾飲食。皆得飽滿。",
    "X60n1129_003:0693b03": "其餘飲食。足供路糧。臨別。詣神請問曰。本行何德。致",
    "X60n1129_003:0693b04": "此巍巍。神曰。吾本所居。在舍衛國。時國大臣。名曰須",
    "X60n1129_003:0693b05": "達。飯佛眾僧。於市買酪。無提酪者。倩我提之。住到精",
    "X60n1129_003:0693b06": "舍。使我斟酌訖行澡水。儼然聽法。一切歡喜。稱善無",
    "X60n1129_003:0693b07": "量。時我奉齋。暮還不飡。婦怪問我。不審何恨。我曰。不",
    "X60n1129_003:0693b08": "恨也。見長者須達飯佛。請我奉齋。齋名八關。時婦瞋",
    "X60n1129_003:0693b09": "忿言曰。瞿曇亂俗。奚足採納。君毀遺則。禍從此興。踧",
    "X60n1129_003:0693b10": "迫不已。便共俱食。時我壽盡。神來生此。為此愚婦。破",
    "X60n1129_003:0693b11": "我齋法。不卒其業。來生斯澤。作此樹神。提酪之福。手",
    "X60n1129_003:0693b12": "出飲食。若全齋法。應生天上。封受自然。即為五百人。",
    "X60n1129_003:0693b13": "而說頌曰。祠祀種禍根。日夜長枝條。唐苦敗身本。法",
    "X60n1129_003:0693b14": "齋度世仙。按賢愚經及百緣經云。昔迦葉佛滅度之",
    "X60n1129_003:0693b15": "後。遺法垂末。有二梵志。到比丘邊。俱受八戒。一願生",
    "X60n1129_003:0693b16": "天。一願作國王。願生天者。歸家。婦呼共食。夫言。向受",
    "X60n1129_003:0693b17": "佛齋。過中不食。婦曰。君是梵志。自有戒法。何緣乃受",
    "X60n1129_003:0693b18": "異道之齋。今若相違。不共我飯。當以斯事語諸梵志。",
    "X60n1129_003:0693b19": "擯汝不與會同。夫聞恐怖。便與婦非時而食。由破齋",
    "X60n1129_003:0693b20": "故。後生龍中。其願作王者。持齋完具。得生王家。作大",
    "X60n1129_003:0693b21": "國王。時王園中。多有甘果。守園之人。日日奉送。其人",
    "X60n1129_003:0693b22": "後時。於園泉中。得一異柰。色香甚美。便作是念。我每",
    "X60n1129_003:0693b23": "出入。常為門監所遮。當以此柰與之。門監得已。奉貢",
    "X60n1129_003:0693b24": "黃門。黃門納竟。轉上夫人。夫人得柰。復用獻王。王食",
    "X60n1129_003:0693c01": "此柰。甚覺甘美。便問夫人。展轉相推。到守園人。王即",
    "X60n1129_003:0693c02": "喚來。而責之曰。如此美柰。何為不送。乃與他人。園人",
    "X60n1129_003:0693c03": "於是具陳本末。王瞋語言。自今以後。常送斯柰。園監",
    "X60n1129_003:0693c04": "啟王。此柰無種。何由可辦。王曰。若不能得。當斬汝身。",
    "X60n1129_003:0693c05": "其人還園。舉聲大哭。其龍先身與王共受齋故。生於",
    "X60n1129_003:0693c06": "王園泉中。時龍變身為人。從泉而出。問其哭由。園監",
    "X60n1129_003:0693c07": "具說。龍聞入水。以金盤盛柰出泉。遣持奉王。并說吾",
    "X60n1129_003:0693c08": "意。云吾及王。本是親友。昔在世時。俱為梵志。共受八",
    "X60n1129_003:0693c09": "戒。各求所願。汝戒完具。得為人王。吾戒不全。故生龍",
    "X60n1129_003:0693c10": "中。今欲奉八關齋法。求捨此身。當為吾覓八關齋文。",
    "X60n1129_003:0693c11": "持來與我。若其相違。吾覆汝國。用作大海。園監以柰",
    "X60n1129_003:0693c12": "奉王。具說龍意。王聞甚憂。良由時世無佛。法又滅盡。",
    "X60n1129_003:0693c13": "齋文難得。有一大臣。王敕之曰。龍索齋法。仰卿得之。",
    "X60n1129_003:0693c14": "若不得者。吾當殺卿。大臣歸家。甚懷憂惱。臣父見子。",
    "X60n1129_003:0693c15": "面色不悅。問知委由。其父語曰。吾家堂柱。每放光明。",
    "X60n1129_003:0693c16": "試破看之。必有異事。尋即破之。得經二卷。一是十二",
    "X60n1129_003:0693c17": "因緣。二是八關齋文。得已奉王。王得歡喜。自送與龍。",
    "X60n1129_003:0693c18": "龍得此經。便用好寶贈王。王及於龍。重修八戒。壽盡",
    "X60n1129_003:0693c19": "生天。同共一處。至釋迦如來出世。從天來下。至於佛",
    "X60n1129_003:0693c20": "所。佛為說法。時二天子。俱得須陀洹果。還歸天上。從",
    "X60n1129_003:0693c21": "是已往。畢得涅槃(按此八戒。無論已受五戒。未受五戒。皆得受之。或六齋日。自[言*(廷壬+旦)]日。或",
    "X60n1129_003:0693c22": "父母生日。諱日等。皆可受持。以資福慧。為出世之基。菩薩處胎經云。八關齋戒者。是諸佛之父母。謂由出生諸",
    "X60n1129_003:0693c23": "佛故也。若受戒已。或遇破戒難緣相逼。寧可捨戒已。然後作之。不得犯戒罪。後還得受戒。欲捨戒時。無問出家",
    "X60n1129_003:0693c24": "在家人邊。但向一人言。我今捨八戒不持。一說。即成捨)。",
    "X60n1129_003:0694a02": "歸戒要集卷下(終)"
}