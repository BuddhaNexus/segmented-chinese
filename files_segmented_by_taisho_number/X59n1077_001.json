{
    "X59n1077_001:0221c06": " 重刻准提淨業序",
    "X59n1077_001:0221c08": "甞聞之。有物先天地。無形本寂寥。能為萬象主。不逐",
    "X59n1077_001:0221c09": "四時凋。蓋無形萬形之元。性宗之秘奧。三教聖人所",
    "X59n1077_001:0221c10": "不能外者。後趙文肅公畫一圓相○。目之為混元圖。",
    "X59n1077_001:0221c11": "又加卍字其中[○@卍]。目之為萬字輪相圖。余甞三復於",
    "X59n1077_001:0221c12": "斯。竊謂。真空也。妙有也。一為無量。無量為一者也。何",
    "X59n1077_001:0221c13": "獨於准提淨業而疑之。歲戊午之至日。余夢。近溪羅",
    "X59n1077_001:0221c14": "先生示余圓圖曰。子眼清利。常觀此。則入道速疾。已",
    "X59n1077_001:0221c15": "又語一僧。持二籤授余。余目籤。有南字。恍然曰吾師",
    "X59n1077_001:0221c16": "也。即泣下霑襟。覺而惕然。不識所謂。俄有僧德庵。持",
    "X59n1077_001:0221c17": "疏募造千手千眼大悲觀音像。余解曰。籤千聲相近。",
    "X59n1077_001:0221c18": "非即大悲千手千眼之謂耶。已而扣之。則善梵呪也。",
    "X59n1077_001:0221c19": "且能作准提梵字曰。是西域高僧所傳。對梵藏本相",
    "X59n1077_001:0221c20": "合的真。可信者也。因作月輪圓相。安九聖梵字布畫。",
    "X59n1077_001:0221c21": "皆精妙可喜。余憶疇昔之夜。夢近溪先生示我圓圖。",
    "X59n1077_001:0221c22": "雖無文字。而文字曷甞不在其中。今僧人授我梵書。",
    "X59n1077_001:0221c23": "雖立文字。而亦無文字相可得。盖先師塘南先生命",
    "X59n1077_001:0221c24": "教也久矣。先是塘師訪近翁。論及准提功德。歸而語",
    "X59n1077_001:0222a01": "給諫賀少龍公。給諫受持久之。夢童子送九華衣。遂",
    "X59n1077_001:0222a02": "得生天。後見夢。以相謝教。時舉而詢之。先師曰。然顧",
    "X59n1077_001:0222a03": "此福報耳。乃出普賢行願品曰。汝以此經。與准提同",
    "X59n1077_001:0222a04": "觀。即得圓宗之意。教於是服膺不忘。而第疑梵字無",
    "X59n1077_001:0222a05": "據。難以入觀。不意。乃今若神告之也。夫普賢願王。導",
    "X59n1077_001:0222a06": "歸極樂。固與淨業。相為表裏者。而或者見捨穢取淨。",
    "X59n1077_001:0222a07": "疑與圓宗有隔。不知混元一圖。固無量妙義。百千三",
    "X59n1077_001:0222a08": "昧之所從出也。九聖梵字。即體是毗盧法界。六八願",
    "X59n1077_001:0222a09": "門。即體是普賢行海。變娑婆為極樂。即極樂為華藏。",
    "X59n1077_001:0222a10": "皆即大悲之手眼也。夫大悲余何敢知。而此准提淨",
    "X59n1077_001:0222a11": "業顯密觀門。儻亦所謂無量之一耶。若圓觀圓修。而",
    "X59n1077_001:0222a12": "超出乎文字之外。則俟乎觀象得意之君子。",
    "X59n1077_001:0222a13": "天啟癸亥中元之吉",
    "X59n1077_001:0222a14": "古虔青蓮居士　謝于教　沐手焚香書",
    "X59n1077_001:0222a17": " 准提淨業引",
    "X59n1077_001:0222a19": "是編即顯密圓通之旨也。而以准提淨業名。又首及",
    "X59n1077_001:0222a20": "准提布字法者何也。曰重觀行也。然則曷不專言觀",
    "X59n1077_001:0222a21": "行。而先之持誦。曰觀行難入。故以持誦先之。又多字",
    "X59n1077_001:0222a22": "難觀。且以一字收之。蓋曲為初機耳。實則深淺獲益。",
    "X59n1077_001:0222a23": "一多無礙也。夫既一多無礙。則以一字淨法界。應得",
    "X59n1077_001:0222a24": "徧淨。曷為更增之以淨業。曰法界無殊。究竟有異。或",
    "X59n1077_001:0222b01": "以愛重而戀娑婆。或以念一而趨極樂。則菩提之願。",
    "X59n1077_001:0222b02": "有發有不發者也。准提圓宗隨眾希求。指入菩提。眾",
    "X59n1077_001:0222b03": "得所求。遂忘正指。余故以淨業合之。淨業者。以普賢",
    "X59n1077_001:0222b04": "之行願。為究竟者也。果以是願。而入於觀行。則帝網",
    "X59n1077_001:0222b05": "無盡之妙觀。顯密雙融。即毗盧遍處之阿彌。法報齊",
    "X59n1077_001:0222b06": "現。准提淨業。尚無有一。寧復有二耶。余讀顯密心要。",
    "X59n1077_001:0222b07": "未甞不歎其淵深浩博盡盡善美。而此割裂附會。非",
    "X59n1077_001:0222b08": "敢掩前人之長。聊以見取精之意云爾。",
    "X59n1077_001:0222b09": "天啟癸亥孟秋古虔青蓮居士謝于教沐手焚香書",
    "X59n1077_001:0222b13": "准提淨業目",
    "X59n1077_001:0222b15": "一卷",
    "X59n1077_001:0222b16": "准提陀羅尼經陀羅尼布字法",
    "X59n1077_001:0222b17": "持誦便覧持誦儀軌",
    "X59n1077_001:0222b18": "二卷",
    "X59n1077_001:0222b19": "觀行儀軌",
    "X59n1077_001:0222b20": "三卷",
    "X59n1077_001:0222b21": "顯密雙修觀行說(五首)淨業圓修說(六首)",
    "X59n1077_001:0222b22": "(附)供佛利生儀",
    "X59n1077_001:0222c04": "准提淨業卷之一",
    "X59n1077_001:0222c06": "佛說七俱[月*氏]佛母心大准提陀羅尼經",
    "X59n1077_001:0222c07": "唐武周沙門　地婆訶羅　譯",
    "X59n1077_001:0222c08": "爾時佛在舍衛國祇樹給孤獨園。是時世尊。思惟觀",
    "X59n1077_001:0222c09": "察。愍念未來諸眾生故。說是七俱[月*氏]母佛心准提陀",
    "X59n1077_001:0222c10": "羅尼法。即說呪曰。",
    "X59n1077_001:0222c11": "南無颯哆南(一)三藐三勃陀俱[月*氏]南(二)怛姪他(長引)(三)",
    "X59n1077_001:0222c12": "唵折戾(四)主戾(五)准提(六)娑婆訶(七)",
    "X59n1077_001:0222c13": "若有比丘比丘尼優婆塞優婆夷。受持讀誦此陀羅",
    "X59n1077_001:0222c14": "尼。滿八十萬遍。無量劫來所造五無間等。一切諸罪。",
    "X59n1077_001:0222c15": "悉滅無餘。所在生處。皆得值遇諸佛菩薩。所有資具",
    "X59n1077_001:0222c16": "隨意充足。生生常得出家。具持菩薩律儀淨戒。恒生",
    "X59n1077_001:0222c17": "人天。不墮惡趣。常為諸天之所守護。若有在家善男",
    "X59n1077_001:0222c18": "女等。誦持之者。其家無有災橫病苦之所惱害。諸有",
    "X59n1077_001:0222c19": "所作無不諧偶。所出言教人皆信受。若有誦此陀羅",
    "X59n1077_001:0222c20": "尼呪。滿十萬遍。夢中得見諸佛菩薩聲聞緣覺。自見",
    "X59n1077_001:0222c21": "口中吐出黑飯。若有重罪。誦滿二十萬遍。夢中亦見",
    "X59n1077_001:0222c22": "諸佛菩薩。亦自見口中吐出黑飯。若有五逆罪者。不",
    "X59n1077_001:0222c23": "得如是善夢現時。應當更誦滿七十萬遍。是時還得",
    "X59n1077_001:0222c24": "如前之相。乃至夢見吐出白色秔米酪飯。當知此人",
    "X59n1077_001:0223a01": "即是罪滅清淨之相。復次我今說此大陀羅尼所作",
    "X59n1077_001:0223a02": "之事。若於佛像前。或於塔前。若清淨處。以瞿摩夷(此云",
    "X59n1077_001:0223a03": "牛糞)塗地。而作方壇。隨其大小。復以華香旛蓋飲食燈",
    "X59n1077_001:0223a04": "明燭火。隨力所辦。而供養之。復呪香水。散於四方。及",
    "X59n1077_001:0223a05": "以上下以為結界。既結界已。於壇四角及壇中央。皆",
    "X59n1077_001:0223a06": "各置一香水之瓶。持呪之者。於其壇中面。向東方胡",
    "X59n1077_001:0223a07": "跪。誦呪一千八十遍。其香水瓶即便自轉。又手捧雜",
    "X59n1077_001:0223a08": "華呪一千八十遍。散一鏡面。又於鏡前。正觀鏡面。誦",
    "X59n1077_001:0223a09": "呪亦一千八十遍。又以香油(以蘇摩那華香浸著胡麻油中)塗手大",
    "X59n1077_001:0223a10": "指。誦呪一百八遍。即於童面鏡中指爪甲內。皆各得",
    "X59n1077_001:0223a11": "見佛菩薩像。復誦呪呪華一百八遍而散。供養佛菩",
    "X59n1077_001:0223a12": "薩像。心所有事。一一請問。無不決了。若有鬼病。以呪",
    "X59n1077_001:0223a13": "呪茅(得香茅第一。不得直茅亦可)。而拂病人。即得除愈。若有幼小。",
    "X59n1077_001:0223a14": "為鬼所著。以五色縷。應令童女。合以成線。一呪一結。",
    "X59n1077_001:0223a15": "滿二十一結。用繫其頸。以白芥子。呪之七遍。復散其",
    "X59n1077_001:0223a16": "面。即便除瘥。",
    "X59n1077_001:0223a17": "復次有法。於病者前。以墨畫其病人形像。呪楊枝打",
    "X59n1077_001:0223a18": "此畫形。亦得除瘥。",
    "X59n1077_001:0223a19": "復有一法。若有病人。為鬼所著。身在遠處。應呪楊枝。",
    "X59n1077_001:0223a20": "足滿七遍。寄往持打。即亦除愈。",
    "X59n1077_001:0223a21": "復有一法。若在路行。誦念此呪。無有賊盜惡獸等怖。",
    "X59n1077_001:0223a22": "復有一法。常持此呪。設有諍訟。無不獲勝。若欲往渡",
    "X59n1077_001:0223a23": "江河大海。誦呪而渡。無有水中惡獸等難。",
    "X59n1077_001:0223a24": "復有一法。若被繫閉枷鎖禁其身。誦此呪者。即得解",
    "X59n1077_001:0223b01": "脫。",
    "X59n1077_001:0223b02": "復有一法。若諸國土水旱不調。疫毒流行。應以酥和",
    "X59n1077_001:0223b03": "胡麻秔米。用手三指。取其一撮。呪之一遍。擲火中燒。",
    "X59n1077_001:0223b04": "或經七日七夜六時。如是相續不絕。一切災疫無不",
    "X59n1077_001:0223b05": "消滅。",
    "X59n1077_001:0223b06": "復有一法。以酥和稻穀。呪一百八遍。火中燒之。隨心",
    "X59n1077_001:0223b07": "所願。無不成諦。財寶增盈。求心滿足。若人欲令他敬",
    "X59n1077_001:0223b08": "念者。稱彼前人名字。一呪一稱。滿一百八遍。即便敬",
    "X59n1077_001:0223b09": "念。",
    "X59n1077_001:0223b10": "復有一法。於河渚間砂潬之上。以塔形像印。印砂潬",
    "X59n1077_001:0223b11": "上。為塔形像。誦呪一遍。印成一塔。如是數滿六十萬",
    "X59n1077_001:0223b12": "遍。即得覩見聖者觀自在菩薩之像。或見多羅菩薩",
    "X59n1077_001:0223b13": "金剛主菩薩。隨其心願。皆得滿足。或見授與仙神妙",
    "X59n1077_001:0223b14": "藥。或見授與菩薩之記。",
    "X59n1077_001:0223b15": "復有一法。作右繞菩提樹像。誦呪滿千萬遍。即見菩",
    "X59n1077_001:0223b16": "薩為其說法。欲隨菩薩。即得隨從。",
    "X59n1077_001:0223b17": "復有一法。若乞食時。常持此呪。不為惡人惡狗等類",
    "X59n1077_001:0223b18": "之所侵害。",
    "X59n1077_001:0223b19": "復有一法。若在塔前。或佛像前。或舍利塔前。誦持此",
    "X59n1077_001:0223b20": "呪。三十萬遍。復於白月十五日。設大供養。一日一夜",
    "X59n1077_001:0223b21": "不食正誦呪。得見金剛手菩薩。而彼菩薩即將是人。",
    "X59n1077_001:0223b22": "往於自宮。",
    "X59n1077_001:0223b23": "復有一法。若於轉法輪塔前。或佛生處塔前。或於忉",
    "X59n1077_001:0223b24": "利天下寶階塔前。或舍利塔前。於如是等諸塔之前。",
    "X59n1077_001:0223c01": "誦呪右繞。即見阿鉢羅是多菩薩。及呵利底菩薩。隨",
    "X59n1077_001:0223c02": "其所願。皆悉滿足。若須仙藥。即便授之。復為說法。示",
    "X59n1077_001:0223c03": "菩薩道。若有誦此陀羅尼者。乃至未坐道場。一切菩",
    "X59n1077_001:0223c04": "薩為其勝友。又此准提大陀羅尼大明呪法。過去一",
    "X59n1077_001:0223c05": "切諸佛已說。現在一切諸佛今說。未來一切諸佛當",
    "X59n1077_001:0223c06": "說。我今亦如是說。為利一切眾生故。得無上菩提故。",
    "X59n1077_001:0223c07": "若有薄福眾生。無有少善根者。無有根器之者。無有",
    "X59n1077_001:0223c08": "菩提分者。若得聞此大准提陀羅尼法。速疾證得阿",
    "X59n1077_001:0223c09": "耨多羅三藐三菩提。若有人憶持誦念常不懈廢此",
    "X59n1077_001:0223c10": "佛母心大准提陀羅尼者。無量善根皆得成就。佛說",
    "X59n1077_001:0223c11": "此大准提陀羅尼法時。無量眾生遠塵離垢。得大准",
    "X59n1077_001:0223c12": "提陀羅尼大明呪功德。得見十方諸佛菩薩。諸聖眾",
    "X59n1077_001:0223c13": "等作禮而去。",
    "X59n1077_001:0223c14": "佛說七俱胝佛母心大准提陀羅尼經(竟)",
    "X59n1077_001:0223c16": "佛說七俱胝佛母准提大明陀羅尼經(呪文節略)",
    "X59n1077_001:0223c17": "唐天竺三藏　金剛智　譯",
    "X59n1077_001:0223c18": "依經梵本。有十萬偈。我今略說念誦觀行　說陀羅",
    "X59n1077_001:0223c19": "尼字想布於身法(後觀行中布字即用此法)。",
    "X59n1077_001:0223c20": "　唵想安頭上　　其色白如月　　放於無量光",
    "X59n1077_001:0223c21": "　除滅一切障　　即同佛菩薩　　摩是人頂上",
    "X59n1077_001:0223c22": "　折字安兩目　　其色如日月　　為照諸愚暗",
    "X59n1077_001:0223c23": "　能發深慧明　　隸字安項上　　色如紺瑠璃",
    "X59n1077_001:0223c24": "　能顯諸色相　　漸具如來智　　主字想安心",
    "X59n1077_001:0224a01": "　其色如皎素　　由心清淨故　　速達菩提路",
    "X59n1077_001:0224a02": "　隸字安兩肩　　色黃如金色　　由觀是色相",
    "X59n1077_001:0224a03": "　能披精進甲　　准字想臍中　　其色妙黃白",
    "X59n1077_001:0224a04": "　速登妙道場　　不退菩薩故　　提字安兩髀",
    "X59n1077_001:0224a05": "　其色如淺黃　　速證菩提道　　得坐金剛座",
    "X59n1077_001:0224a06": "　莎嚩字安兩脛其狀作赤色　　常能想是字",
    "X59n1077_001:0224a07": "　速得轉法輪　　訶字置兩足　　其色猶如月",
    "X59n1077_001:0224a08": "　行者作是想　　速得達圓寂",
    "X59n1077_001:0224a09": "　如是布字想念已　　便成准提勝法門",
    "X59n1077_001:0224a10": "　亦如本尊真實相　　能滅諸罪得吉祥",
    "X59n1077_001:0224a11": "　猶如金剛堅固聚　　是名准提勝上法",
    "X59n1077_001:0224a12": "　若常如是修行者　　當知是人速悉地(布身字竟)",
    "X59n1077_001:0224a13": "又以自心想七俱胝佛母口中。出七俱胝陀羅尼文",
    "X59n1077_001:0224a14": "字。字字放五色光。入行者口裏。安自心月中。右旋布",
    "X59n1077_001:0224a15": "置。即作三摩地瑜伽觀行。及諦觀一一字義。與心相",
    "X59n1077_001:0224a16": "應。此名三摩地念誦。",
    "X59n1077_001:0224a17": "心月梵字觀門",
    "X59n1077_001:0224a19": "此即上圖",
    "X59n1077_001:0224a20": "中梵字直",
    "X59n1077_001:0224a21": "音也。但觀",
    "X59n1077_001:0224a22": "真言字。惟",
    "X59n1077_001:0224a23": "用梵書。有",
    "X59n1077_001:0224a24": "大神力。不",
    "X59n1077_001:0224a25": "是此方文",
    "X59n1077_001:0224a26": "字。",
    "X59n1077_001:0224b01": "陀羅尼布字法竟",
    "X59n1077_001:0224b02": "按准提大明經念誦儀軌。前後真言手印有三",
    "X59n1077_001:0224b03": "十餘種。今俱不載。但取純一觀行。以為三摩地",
    "X59n1077_001:0224b04": "念誦。",
    "X59n1077_001:0224b05": "字義",
    "X59n1077_001:0224b06": "唵者流注不生滅義。復於一切法。為最勝義。折者",
    "X59n1077_001:0224b07": "一切法無行義。隸者一切法無相義。主者一切法",
    "X59n1077_001:0224b08": "無起住義。隸者一切法無垢義。准者一切法無等",
    "X59n1077_001:0224b09": "覺義。提者一切法無取舍義。娑婆者一切法平等",
    "X59n1077_001:0224b10": "無言說義。訶者一切法無因寂靜無住涅槃義。又",
    "X59n1077_001:0224b11": "觀此字義。無斷無絕。周而復始。由流注不生滅最",
    "X59n1077_001:0224b12": "勝義。是故無行。由無行義。是故無相。由無相義。是",
    "X59n1077_001:0224b13": "故無起住。由無起住義。是故無垢。由無垢義。是故",
    "X59n1077_001:0224b14": "無等覺。由無等覺義。是故不取舍。由無取舍義。是",
    "X59n1077_001:0224b15": "故平等無言說。由平等無言說義。是故無因寂靜",
    "X59n1077_001:0224b16": "無住涅槃。由寂靜無住涅槃義。是故不生滅最勝。",
    "X59n1077_001:0224b17": "如是妙義。雖立文字。亦無文字相可得。",
    "X59n1077_001:0224b18": "按真言密教。不通解脫。而此云云者。但取諦觀",
    "X59n1077_001:0224b19": "字義。與心相應耳。非意識分別也。",
    "X59n1077_001:0224b20": "准提真言持誦便覽",
    "X59n1077_001:0224b21": "　(讚云)准提功德聚　　寂靜心常誦　　一切諸大難",
    "X59n1077_001:0224b22": "　無能侵是人　　天上及人間　　受福如佛等",
    "X59n1077_001:0224b23": "　遇此如意珠　　定獲無等等",
    "X59n1077_001:0224b24": "南無七俱胝佛母大准提菩薩(三稱)。",
    "X59n1077_001:0224c01": "唵[口*藍](音[嚂皿+見])(此淨法界真言。誦二十一遍。或百八遍)唵嚙[口*臨](二合)(此獲身真言。誦",
    "X59n1077_001:0224c02": "二十一遍。或百八遍)唵麼尼鉢訥銘(二合)吽(此六字大明真言。要誦滿一百八遍)",
    "X59n1077_001:0224c03": "南無颯哆喃三藐三菩馱俱胝喃怛你也(二合)他",
    "X59n1077_001:0224c04": "　唵折隸主隸准提娑婆(二合)訶　部林(二合)(此准提真言。與大輪",
    "X59n1077_001:0224c05": "一字呪同誦。要滿一百八遍。或五百遍。以至千遍。持呪畢。至心迴向云)",
    "X59n1077_001:0224c06": "　我今持誦大准提　　即發菩提廣大願",
    "X59n1077_001:0224c07": "　願我定慧速圓明　　願我功德皆成就",
    "X59n1077_001:0224c08": "　願我勝福徧莊嚴　　願共眾生成佛道",
    "X59n1077_001:0224c09": "　我昔所造諸惡業　　皆由無始貪嗔癡",
    "X59n1077_001:0224c10": "　從身語意之所生　　一切我今皆懺悔",
    "X59n1077_001:0224c11": "　願我臨欲命終時　　盡除一切諸障礙",
    "X59n1077_001:0224c12": "　面見彼佛阿彌陀　　即得往生安樂剎",
    "X59n1077_001:0224c13": "(如欲成就世法及諸善事。隨意稱之)。",
    "X59n1077_001:0224c14": "持誦儀軌",
    "X59n1077_001:0224c15": "(依顯密心要。從頭淨法界護身等呪。皆是持誦准提之次第)。",
    "X59n1077_001:0224c16": "淨法界觀門",
    "X59n1077_001:0224c18": "前九聖梵字。安心月中。即",
    "X59n1077_001:0224c19": "作三摩地瑜伽觀行。恐初",
    "X59n1077_001:0224c20": "機難以入手。今但用淨法",
    "X59n1077_001:0224c21": "界。 [口*藍]字作觀。一心持誦。",
    "X59n1077_001:0224c22": "自然得入淨法界三昧一",
    "X59n1077_001:0224c23": "多無礙也。",
    "X59n1077_001:0224c24": "真言行者依法持誦。先須金剛正坐(以右脚壓左脚。脛上。或隨",
    "X59n1077_001:0224c25": "意坐亦得)手結大三昧印(二手仰掌展舒。以右手在左手上。二大拇指甲相著。安臍",
    "X59n1077_001:0224c26": "輪下。此印能滅一切狂亂妄念雜染思惟)。澄定身心。方入淨法界三昧。",
    "X59n1077_001:0225a01": "謂想自身頂上有一梵書 [口*藍]字。此字徧有光明。",
    "X59n1077_001:0225a02": "猶如明珠。或如滿月。想此字已。復以左手結金剛",
    "X59n1077_001:0225a03": "拳印(以大拇指搯無名指根第一節。餘四指握大拇指作拳。此印能除內外障染。成就一切功",
    "X59n1077_001:0225a04": "德)。右手持數珠。口誦淨法界真言二十一遍。",
    "X59n1077_001:0225a05": "淨法界真言(各真言中只誦正呪。餘文不誦)",
    "X59n1077_001:0225a06": "唵[口*藍](音[嚂皿+見])  (此是梵書唵[口*藍]字)",
    "X59n1077_001:0225a07": "此淨法界 [口*藍]字。若想若誦。能令三業清淨。一切",
    "X59n1077_001:0225a08": "罪障。悉皆消除。又能成辦一切勝事。隨所住處。悉",
    "X59n1077_001:0225a09": "得清淨。衣服不淨。便成淨衣。身不澡浴。便當澡浴。",
    "X59n1077_001:0225a10": "若用水洗淨。不名真淨。若用此法界心[口*藍]字淨之。",
    "X59n1077_001:0225a11": "即名畢竟清淨瓶。如靈丹一粒點鐵成金。真言一",
    "X59n1077_001:0225a12": "字變染令淨。偈云。 (音囉)字色鮮白。空點以嚴之(梵書",
    "X59n1077_001:0225a13": " 囉字。上安空點。即成 [口*藍]字也)。如彼髻明珠。置之於頂上。真言",
    "X59n1077_001:0225a14": "同法界。無量眾罪除。一切觸穢處。當加此字門(若實",
    "X59n1077_001:0225a15": "外緣不具。無水洗浴。闕新淨衣。但用此[口*藍]字淨之。若外緣具者。先用水了。著新淨衣。更用此[口*藍]字淨之。即",
    "X59n1077_001:0225a16": "內外俱清淨也)。次誦護身真言二十一遍。",
    "X59n1077_001:0225a17": "護身真言",
    "X59n1077_001:0225a18": "庵嚙[口*臨](二合)([口*臨]字去聲)  (此是梵書唵嚙[口*臨]字)",
    "X59n1077_001:0225a19": "此呪能滅五逆十惡一切罪業。能除一切種種病",
    "X59n1077_001:0225a20": "苦災障惡夢邪魅鬼神諸不祥事。而能成辦一切",
    "X59n1077_001:0225a21": "勝事。令一切所願皆得圓滿。此呪是諸佛心。若人",
    "X59n1077_001:0225a22": "專誦一遍。能守護自身。一切鬼神天魔不敢侵近。",
    "X59n1077_001:0225a23": "誦兩遍。能守護同伴。誦三遍。能守護一宅中人。誦",
    "X59n1077_001:0225a24": "四遍。能守護一城中人。乃至七遍。能守護四天下",
    "X59n1077_001:0225b01": "人(上二呪各持百八遍亦得)次誦六字大明真言一百(八遍)。",
    "X59n1077_001:0225b02": "六字大明真言",
    "X59n1077_001:0225b03": "唵麼尼鉢訥銘(二合)吽　      (此是梵書六字)",
    "X59n1077_001:0225b04": "若誦此呪。隨所住處。有無量諸佛菩薩天龍八部",
    "X59n1077_001:0225b05": "集會。又具無量三昧法門。誦持之人。七代種族皆",
    "X59n1077_001:0225b06": "得解脫。腹中諸蟲當得菩薩之位。是人日日得具",
    "X59n1077_001:0225b07": "六波羅蜜。圓滿功德。得無量辨才清淨智聚。口中",
    "X59n1077_001:0225b08": "所出之氣。觸他人身蒙所觸者。離諸嗔毒。當得菩",
    "X59n1077_001:0225b09": "薩之位。假若四天下人皆得七地菩薩之位。彼諸",
    "X59n1077_001:0225b10": "菩薩所有功德。與誦六字呪一遍功德。等無有異。",
    "X59n1077_001:0225b11": "此呪是觀世音菩薩微妙本心。若人書寫此六字",
    "X59n1077_001:0225b12": "大明。則同書寫八萬四千法藏所獲功德。等無有",
    "X59n1077_001:0225b13": "異。若以金寶造如來像。數如微塵。不如書寫。此六",
    "X59n1077_001:0225b14": "字中一字功德。若人得此六字大明。是人貪嗔癡",
    "X59n1077_001:0225b15": "不能染著。若戴持此呪在身者。亦不染著貪嗔癡",
    "X59n1077_001:0225b16": "病。此戴持人。身手所觸。眼目所覩。一切有情速得",
    "X59n1077_001:0225b17": "菩薩之位。永不復受生老病死等苦。說此六字大",
    "X59n1077_001:0225b18": "明竟。有七十七俱胝佛。一時現前。同聲說准提呪。",
    "X59n1077_001:0225b19": "即知此六字大明。與准提真言。次第相須也。然後",
    "X59n1077_001:0225b20": "結准提印。當於心上。以准提真言。與一字大輪呪。",
    "X59n1077_001:0225b21": "同誦一百八遍。於頂上散其手印(或有不樂大論呪者。只持准提",
    "X59n1077_001:0225b22": "真言亦得。准提印法。以二手無名指。并小指相义於內。二中指直竪相柱。二頭指屈附二中指第一節。二",
    "X59n1077_001:0225b23": "大拇指。捻右手無名指中節。若有請召。二頭指來去。正結印誦呪。欲記數時。於自身分手指上記。或准提",
    "X59n1077_001:0225b24": "菩薩手臂上記。或於觀心上記皆得。或結印誦得一千八十遍更好。或一百八遍外。但以左手作金剛拳",
    "X59n1077_001:0225c01": "印。右手掐數珠持亦得。若務忙者。只散持之)。",
    "X59n1077_001:0225c02": "七俱胝佛母心大准提陀羅尼(一字大輪呪。附後同誦)",
    "X59n1077_001:0225c03": "南無颯哆喃三藐三菩馱俱胝喃怛你也(二合)他",
    "X59n1077_001:0225c05": "唵折隸主隸准提娑婆(二合)訶　部林(二合)",
    "X59n1077_001:0225c06": "         　 (此是梵書准提二呪)",
    "X59n1077_001:0225c07": "佛言。此呪能滅十惡五逆一切罪障。成就一切白",
    "X59n1077_001:0225c08": "法功德。持此呪者。不問在家出家。飲酒食肉。有妻",
    "X59n1077_001:0225c09": "子。不揀淨穢。但志心持誦。能使短命眾生。增壽無",
    "X59n1077_001:0225c10": "量。迦摩羅疾尚得除差。何況餘病。若不消滅。無有",
    "X59n1077_001:0225c11": "是處。若誦滿四十九日。准提菩薩。令二聖者常隨",
    "X59n1077_001:0225c12": "其人。所有善惡心之所念。皆於耳邊。一一具報。若",
    "X59n1077_001:0225c13": "有無福無相。求官不遂。貧苦所逼者。常誦此呪。能",
    "X59n1077_001:0225c14": "令現世得輪王福。所求官位必得稱遂(禪宗傳燈錄中。引古",
    "X59n1077_001:0225c15": "人云。俱胝只念三行呪。便得名超一切人是也)。若求智慧。得大智慧。求男",
    "X59n1077_001:0225c16": "女者。便得男女。凡有所求。無不稱遂。似如意珠一",
    "X59n1077_001:0225c17": "切隨心。又誦此呪。能令國王大臣及諸四眾生愛",
    "X59n1077_001:0225c18": "敬心。見即歡喜。誦此呪人。水不能溺。火不能燒。毒",
    "X59n1077_001:0225c19": "藥怨家。軍陣強賊。及惡龍獸。諸鬼魅等。皆不能害。",
    "X59n1077_001:0225c20": "若欲請梵王帝釋四天王閻羅天子等。但誦此呪。",
    "X59n1077_001:0225c21": "隨請必至。不敢前次。所有驅使。隨心皆得。此呪於",
    "X59n1077_001:0225c22": "南贍部洲。有大勢力。移須彌山。竭大海水。呪乾枯",
    "X59n1077_001:0225c23": "木。能生花果。何況更能依法持誦。不轉肉身。得大",
    "X59n1077_001:0225c24": "神足。往兜率天。若求長生及諸仙藥。但依法誦呪。",
    "X59n1077_001:0226a01": "即得見觀世音菩薩。或金剛手菩薩。授與神仙妙",
    "X59n1077_001:0226a02": "藥。隨取食之。即成仙道。得延壽命。齊於日月。證菩",
    "X59n1077_001:0226a03": "薩位。若依法誦。滿一百萬遍。便得往詣十方淨土。",
    "X59n1077_001:0226a04": "歷事諸佛。普聞妙法。得證菩提。",
    "X59n1077_001:0226a05": "大輪一字呪。即部林(二合)是也。亦名末法中一字心",
    "X59n1077_001:0226a06": "呪。此呪於末法時。法欲滅時。有大勢力。能於世間。",
    "X59n1077_001:0226a07": "作大利益。能護如來一切法藏。能降伏一切八部",
    "X59n1077_001:0226a08": "之眾。能摧世間一切惡呪。是一切諸佛之頂。是文",
    "X59n1077_001:0226a09": "殊菩薩之心。能施一切眾生無畏。能與一切眾生",
    "X59n1077_001:0226a10": "快樂。凡有修持。隨意得果。同如意珠。能滿一切之",
    "X59n1077_001:0226a11": "願。若誦此呪。於四方面五百驛內。諸惡鬼神皆自",
    "X59n1077_001:0226a12": "馳散。諸惡星曜及諸天魔不敢侵近。若持誦餘一",
    "X59n1077_001:0226a13": "切真言。恐不成就。即用此呪。共餘真言。一處同誦",
    "X59n1077_001:0226a14": "持之。決定成就若不成就。及無現驗。其呪神等。即",
    "X59n1077_001:0226a15": "當頭破七分。是知此呪能助一切真言。疾得成就。",
    "X59n1077_001:0226a16": "(或別持此呪亦得)上來次第持誦。至准提呪。若不能結得",
    "X59n1077_001:0226a17": "准提印者。但以左手作金剛拳印。右手持珠誦之。",
    "X59n1077_001:0226a18": "或不能從前淨法界真言等次第持誦者。只持准",
    "X59n1077_001:0226a19": "提神呪。更或根鈍不能具受此准提者。只唵字已",
    "X59n1077_001:0226a20": "下持之。唵字已上是歸敬詞。唵字等是正呪也。每",
    "X59n1077_001:0226a21": "持誦了。却用右手。作金剛拳印。口誦吽字真言。而",
    "X59n1077_001:0226a22": "印五處。先印額上。次印左右肩。次印心上。從印喉",
    "X59n1077_001:0226a23": "上印竟。頂上散之。能除一切魔障。成就一切勝事。",
    "X59n1077_001:0226a24": "迴向發願如前。隨意稱之。",
    "X59n1077_001:0226b01": "淨業續課",
    "X59n1077_001:0226b02": "(按准提經云。誦真言迴向竟。隨意經行。轉讀大乘經典華嚴大般若等經。故今續課)。",
    "X59n1077_001:0226b03": "般若波羅蜜多心經",
    "X59n1077_001:0226b04": "觀自在菩薩。行深般若波羅蜜多時。照見五蘊皆空",
    "X59n1077_001:0226b05": "度一切苦厄。舍利子。色不異空。空不異色。色即是空。",
    "X59n1077_001:0226b06": "空即是色。受想行識亦復如是。舍利子。是諸法空相。",
    "X59n1077_001:0226b07": "不生不滅。不垢不淨。不增不減。是故空中無色。無受",
    "X59n1077_001:0226b08": "想行識。無眼耳鼻舌身意。無色聲香味觸法。無眼界",
    "X59n1077_001:0226b09": "乃至無意識界。無無明亦無無明盡。乃至無老死亦",
    "X59n1077_001:0226b10": "無老死盡。無苦集滅道。無智亦無得。以無所得故。菩",
    "X59n1077_001:0226b11": "提薩埵依般若波羅蜜多故。心無罣礙。無罣礙故。無",
    "X59n1077_001:0226b12": "有恐怖。遠離顛倒夢想。究竟涅槃。三世諸佛依般若",
    "X59n1077_001:0226b13": "波羅蜜多故。得阿耨多羅三藐三菩提。故知般若波",
    "X59n1077_001:0226b14": "羅蜜多是大神呪。是大明呪。是無上呪。是無等等呪。",
    "X59n1077_001:0226b15": "能除一切苦。真實不虗。故說般若波羅蜜多呪。即說",
    "X59n1077_001:0226b16": "呪曰。揭諦揭諦波羅揭諦波羅僧揭諦菩提薩婆(二合)",
    "X59n1077_001:0226b17": "訶。",
    "X59n1077_001:0226b18": "大方廣佛華嚴經入不思議解脫境界普賢行願品",
    "X59n1077_001:0226b19": "一者禮敬諸佛。二者稱讚如來。三者廣修供養。四者",
    "X59n1077_001:0226b20": "懺悔業障。五者隨喜功德。六者請轉法輪。七者請佛",
    "X59n1077_001:0226b21": "住世。八者常隨佛學。九者恒順眾生。十者普皆迴向。",
    "X59n1077_001:0226b22": "　所有禮讚供養福　　請佛住世轉法輪",
    "X59n1077_001:0226b23": "　隨喜懺悔諸善根　　迴向眾生及佛道",
    "X59n1077_001:0226b24": "　願我臨欲命終時　　盡除一切諸障礙",
    "X59n1077_001:0226c01": "　面見彼佛阿彌陀　　即得往生安樂剎",
    "X59n1077_001:0226c02": "　我既往生彼國已　　現前成就此大願",
    "X59n1077_001:0226c03": "　一切圓滿盡無餘　　利樂一切眾生界",
    "X59n1077_001:0226c04": "　彼佛眾會咸清淨　　我時於勝蓮華生",
    "X59n1077_001:0226c05": "　親覩如來無量光　　現前授我菩提記",
    "X59n1077_001:0226c06": "　蒙彼如來授記已　　化身無數百俱胝",
    "X59n1077_001:0226c07": "　智力廣大徧十方　　普利一切眾生界",
    "X59n1077_001:0226c08": "　乃至虗空世界盡　　眾生及業煩惱盡",
    "X59n1077_001:0226c09": "　如是一切無盡時　　我願究竟恒無盡",
    "X59n1077_001:0226c10": "　我此普賢殊勝行　　無邊勝福皆迴向",
    "X59n1077_001:0226c11": "　普願沉溺諸眾生　　速往無量光佛剎",
    "X59n1077_001:0226c12": "觀無量壽佛經上品上生章",
    "X59n1077_001:0226c13": "佛告阿難及韋提希。上品上生者。若有眾生。願生彼",
    "X59n1077_001:0226c14": "國者。發三種心。即便往生。何等為三。一者至誠心。二",
    "X59n1077_001:0226c15": "者深心。三者迴向發願心。具三心者。必生彼國。復有",
    "X59n1077_001:0226c16": "三種眾生。當得往生。何等為三。一者慈心不殺。具諸",
    "X59n1077_001:0226c17": "戒行。二者讀誦大乘方等經典。三者修行六念。迴向",
    "X59n1077_001:0226c18": "發願。願生彼國。具此功德。一日乃至七日。即得往生。",
    "X59n1077_001:0226c19": "生彼國時。此人精進勇猛。故阿彌陀如來與觀世音",
    "X59n1077_001:0226c20": "大勢至。無數化佛。百千比丘。聲聞大眾。無量諸天。七",
    "X59n1077_001:0226c21": "寶宮殿。觀世音菩薩執金剛臺。與大勢至菩薩。至行",
    "X59n1077_001:0226c22": "者前。阿彌陀佛放大光明。照行者身。與諸菩薩。授手",
    "X59n1077_001:0226c23": "迎接。觀世音大勢至與無數菩薩。讚歎行者。勸進其",
    "X59n1077_001:0226c24": "心。行者見已。歡喜踊躍。自見其身乘金剛臺。隨從佛",
    "X59n1077_001:0227a01": "後。如彈指頃。往生彼國。生彼國已。見佛色身。眾相具",
    "X59n1077_001:0227a02": "足。見諸菩薩。色相具足。光明寶林。演說妙法。聞已即",
    "X59n1077_001:0227a03": "悟無生法忍。經須臾間。歷事諸佛。徧十方界。於諸佛",
    "X59n1077_001:0227a04": "前。次第受記。還至本國。得無量百千陀羅尼門。是名",
    "X59n1077_001:0227a05": "上品上生者。",
    "X59n1077_001:0227a06": "拔一切業障根本往生淨土神呪",
    "X59n1077_001:0227a07": "曩謨阿彌哆婆夜哆他伽哆夜哆地夜他阿彌唎都",
    "X59n1077_001:0227a08": "婆毗阿彌唎哆悉躭婆毗阿彌唎哆毗迦蘭帝阿彌",
    "X59n1077_001:0227a09": "唎哆毗迦蘭哆伽彌膩伽伽那枳多迦隸娑婆訶(哆去",
    "X59n1077_001:0227a10": "聲讀如掇又如帶隨便皆得)",
    "X59n1077_001:0227a11": "　阿彌陀佛身金色　　相好光明無等倫",
    "X59n1077_001:0227a12": "　白毫宛轉五須彌　　紺目澄清四大海",
    "X59n1077_001:0227a13": "　光中化佛無數億　　化菩薩眾亦無邊",
    "X59n1077_001:0227a14": "　四十八願度眾生　　九品咸令登彼岸",
    "X59n1077_001:0227a15": "南無西方極樂世界大慈大悲阿彌陀佛",
    "X59n1077_001:0227a16": "南無阿彌陀佛(或千聲。或三五百聲。或十念)",
    "X59n1077_001:0227a17": "南無觀世音菩薩(十聲)",
    "X59n1077_001:0227a18": "南無大勢至菩薩(十聲)",
    "X59n1077_001:0227a19": "南無清淨大海眾菩薩(十聲)",
    "X59n1077_001:0227a20": "回向西方願文",
    "X59n1077_001:0227a21": "　稽首西方安樂國　　接引眾生大導師",
    "X59n1077_001:0227a22": "　我今發願願往生　　唯願慈悲哀攝受",
    "X59n1077_001:0227a23": "弟子(某)普為四恩三有法界眾生。求於諸佛一乘",
    "X59n1077_001:0227a24": "無上菩提道。故專心持念阿彌陀佛萬德洪名。期",
    "X59n1077_001:0227b01": "生淨土。又以業重福輕。障深慧淺。染心易熾。淨德",
    "X59n1077_001:0227b02": "難成。今念佛前。翹勤五體。披瀝一心。投誠懺悔。我",
    "X59n1077_001:0227b03": "及眾生。曠劫至今。迷本淨心。縱貪嗔癡染穢三業。",
    "X59n1077_001:0227b04": "無量無邊所作罪垢。無量無邊所結冤業。願悉消",
    "X59n1077_001:0227b05": "滅。從於今日。立深誓願。遠離惡法。誓不更造。勤修",
    "X59n1077_001:0227b06": "聖道。誓不退惰。誓成正覺。誓度眾生。阿彌陀佛以",
    "X59n1077_001:0227b07": "慈悲願力。當證知我。當哀憫我。當加被我。願禪觀",
    "X59n1077_001:0227b08": "之中。夢寐之際。得見阿彌陀佛金色之身。得歷阿",
    "X59n1077_001:0227b09": "彌陀佛寶嚴之土。得蒙阿彌陀佛甘露灌頂光明",
    "X59n1077_001:0227b10": "照身。手摩我頭。衣覆我體。使我宿障自除。善根增",
    "X59n1077_001:0227b11": "長。疾空煩惱。頓破無明。圓覺妙心廓然開悟。寂光",
    "X59n1077_001:0227b12": "真境常得現前。至於臨欲命終。預知時至。身無一",
    "X59n1077_001:0227b13": "切病苦厄難。心無一切貪戀迷惑。諸根悅豫。正念",
    "X59n1077_001:0227b14": "分明。捨報安詳。如入禪定。阿彌陀佛與觀音勢至",
    "X59n1077_001:0227b15": "諸聖賢眾。放光接引。垂手提攜。樓閣幢旛。異香天",
    "X59n1077_001:0227b16": "樂。西方聖境。昭示目前。令諸眾生。見者聞者。歡喜",
    "X59n1077_001:0227b17": "感歎。發菩提心。我於爾時。乘金剛臺。隨從佛後。如",
    "X59n1077_001:0227b18": "彈指頃。生極樂國。七寶池內。勝蓮華中。華開見佛。",
    "X59n1077_001:0227b19": "見諸菩薩。聞妙法音。獲無生忍。於須臾間。承事諸",
    "X59n1077_001:0227b20": "佛。親蒙授記。得受記已。三身四智。五眼六通。無量",
    "X59n1077_001:0227b21": "百千陀羅尼門。一切功德。皆悉成就。然後不違安",
    "X59n1077_001:0227b22": "養。回入娑婆。分身無數徧十方剎。以不可思議自",
    "X59n1077_001:0227b23": "在神力種種方便。度脫眾生。咸令離染。還得淨心。",
    "X59n1077_001:0227b24": "同生西方。入不退地。如是大願。世界無盡。眾生無",
    "X59n1077_001:0227c01": "盡。業及煩惱一切無盡。我願無盡。願今禮佛發願。",
    "X59n1077_001:0227c02": "修持功德。回施有情。四恩總報。三有齊資。法界眾",
    "X59n1077_001:0227c03": "生。同圓種智。",
    "X59n1077_001:0227c04": "自皈依佛。當願眾生。體解大道。發無上心",
    "X59n1077_001:0227c05": "自皈依法。當願眾生。深入經藏。智慧如海",
    "X59n1077_001:0227c06": "自皈依僧。當願眾生。統理大眾。一切無礙。和南聖",
    "X59n1077_001:0227c07": "眾",
    "X59n1077_001:0227c08": "(已上俱依蓮池大師節定在家要略)。(又金剛般若經普賢行願品阿彌陀經俱大乘切要",
    "X59n1077_001:0227c09": "經典。若有餘力者。更當全持)。",
    "X59n1077_001:0227c10": "十念法門",
    "X59n1077_001:0227c11": "世有冗忙之極。頃刻無間者。每日晨朝必須十念。",
    "X59n1077_001:0227c12": "十念者。清晨面西。正立合掌。連聲稱阿彌陀佛。盡",
    "X59n1077_001:0227c13": "一氣為一念。如是十氣。名為十念。但隨氣長短。不",
    "X59n1077_001:0227c14": "限佛數多少。唯長唯久。氣極為度。其佛聲不高不",
    "X59n1077_001:0227c15": "低。不緩不急。調停得中。如是十氣。連屬不斷。意在",
    "X59n1077_001:0227c16": "令心不散。專精為功。故名此為十念者。顯是藉氣",
    "X59n1077_001:0227c17": "束心也。盡此一生。不得一日。暫廢十念畢。迴向發",
    "X59n1077_001:0227c18": "願云。",
    "X59n1077_001:0227c19": "弟子(某)一心皈命極樂世界阿彌陀佛。願以淨光",
    "X59n1077_001:0227c20": "照我。慈誓攝我。我今正念。稱如來名。為菩提道。求",
    "X59n1077_001:0227c21": "生淨土。佛昔本誓。若有眾生。欲生我國。志心信樂。",
    "X59n1077_001:0227c22": "稱我名號。乃至十念。若不生者。不取正覺。以此念",
    "X59n1077_001:0227c23": "佛因緣。得入如來大誓海中。承佛慈力。眾罪消滅。",
    "X59n1077_001:0227c24": "淨因增長。若臨命終。自知時至。身無病苦。心不貪",
    "X59n1077_001:0228a01": "戀。亦不顛倒。如入禪定。佛及聖眾。手執金臺。來迎",
    "X59n1077_001:0228a02": "接我。於一念頃。生極樂國。華開見佛。即聞佛乘。頓",
    "X59n1077_001:0228a03": "開佛慧。廣度眾生。滿菩提願。",
    "X59n1077_001:0228a05": "淮提淨業卷之一"
}