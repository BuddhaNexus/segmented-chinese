{
    "T48n2002A_001:0121a19": "如淨禪師語錄序",
    "T48n2002A_001:0121a21": "五家宗派中。曹洞則機關不露。臨濟則棒喝",
    "T48n2002A_001:0121a22": "分明。苟得其由。門戶易入。雖取捨少異作用",
    "T48n2002A_001:0121a23": "弗同。要之殊塗一致耳。惟天童淨禪師不流",
    "T48n2002A_001:0121a24": "不倚兼而有之。自成一家八面受敵。始以竹",
    "T48n2002A_001:0121a25": "篦子久知痛癢。後因一滴水漸至澎衝。斷塹",
    "T48n2002A_001:0121a26": "懸崖斬釘截鐵。所謂用法得法外意。得魚忘",
    "T48n2002A_001:0121a27": "筌。得兔忘蹄者也。觀其登寶華座。若猛虎",
    "T48n2002A_001:0121a28": "踞。擊大灋鼓作獅子吼。直使人天讚仰魔鬼",
    "T48n2002A_001:0121a29": "歸降。至於一偈一頌一話一言。呼風吐雲轟",
    "T48n2002A_001:0121b01": "雷掣電。千態萬貌不可窮盡。近世尊宿絕無",
    "T48n2002A_001:0121b02": "僅有者。凡歷四大寶剎。孤雲野鶴去住自如。",
    "T48n2002A_001:0121b03": "皆於是見焉。故勇猛精進者得之。猶入暗室",
    "T48n2002A_001:0121b04": "遇大光明見種種色。退縮未諭者畏之。如子",
    "T48n2002A_001:0121b05": "弟之對嚴父師。殊不知藥瞑眩而厥疾。瘳終",
    "T48n2002A_001:0121b06": "有益矣。師之得力處。出生入死處。固難以形",
    "T48n2002A_001:0121b07": "迹求作實法會。然觀水必觀瀾。涉大海從津",
    "T48n2002A_001:0121b08": "涯。故舍其言。無以求其奧也。宗上人以師之",
    "T48n2002A_001:0121b09": "法語。俾予序其篇首。予則安能。蓋予與師。為",
    "T48n2002A_001:0121b10": "鄉國人。為道誼友。且心眼相照。不可無數語",
    "T48n2002A_001:0121b11": "以述大概。因卒爾以附于帙尾。若夫發揚盛",
    "T48n2002A_001:0121b12": "美。使燈燈相續師之名愈久而愈隆。則有當",
    "T48n2002A_001:0121b13": "世之名公鉅儒在。",
    "T48n2002A_001:0121b14": "紹定二祀歲在己丑桐柏散吏呂瀟　敬書",
    "T48n2002A_001:0121b16": "如淨禪師語錄目次",
    "T48n2002A_001:0121b17": "上卷",
    "T48n2002A_001:0121b18": "序",
    "T48n2002A_001:0121b19": "清涼語錄　淨慈語錄",
    "T48n2002A_001:0121b20": "瑞岩語錄　再住淨慈語錄",
    "T48n2002A_001:0121b21": "下卷",
    "T48n2002A_001:0121b22": "天童語錄",
    "T48n2002A_001:0121b23": "上堂　小參　普說　法語",
    "T48n2002A_001:0121b24": "頌古　讚佛祖　小佛事　偈頌",
    "T48n2002A_001:0121b25": "跋",
    "T48n2002A_001:0121c02": "如淨和尚語錄卷上",
    "T48n2002A_001:0121c04": "住建康府清涼寺語錄",
    "T48n2002A_001:0121c05": "侍者文素編",
    "T48n2002A_001:0121c06": "師於嘉定三年十月初五日。於華藏褒忠禪",
    "T48n2002A_001:0121c07": "寺。受請入寺。",
    "T48n2002A_001:0121c08": "指山門截斷程途驀直來。乾坤洞徹此門開。",
    "T48n2002A_001:0121c09": "左邊拍兮右邊吹。倒翻關棙起風雷。",
    "T48n2002A_001:0121c10": "指佛殿開殿見佛。眼中毒刺咄拔却刺。禮拜",
    "T48n2002A_001:0121c11": "燒香顛倒鈍置。",
    "T48n2002A_001:0121c12": "踞方丈。抉出達磨眼睛。作泥彈子打人。高聲",
    "T48n2002A_001:0121c13": "云。看海枯徹過底。波浪拍天高。",
    "T48n2002A_001:0121c14": "師至法座前。拈帖。筆頭禿盡一毫通。至治寥",
    "T48n2002A_001:0121c15": "寥。靜極中舉帖云。看點起風雲傳號令。雷霆",
    "T48n2002A_001:0121c16": "潑墨振綱宗。莫有共相證據底麼。切忌側耳。",
    "T48n2002A_001:0121c17": "拈請疏。瞿曇頂骨夫子眼睛。兩彩一賽玉振",
    "T48n2002A_001:0121c18": "金聲。",
    "T48n2002A_001:0121c19": "指法座。大地平沈。此座高廣。千變萬化無功",
    "T48n2002A_001:0121c20": "受賞。",
    "T48n2002A_001:0121c21": "斂衣就座(問答不錄)乃云(提綱)露柱懷胎忽然爆裂。突",
    "T48n2002A_001:0121c22": "出無孔鐵槌。歷劫都盧敗缺。直得金粟大士",
    "T48n2002A_001:0121c23": "陞玉麟堂。親從毛錐子上。吹一陣業風。使其",
    "T48n2002A_001:0121c24": "變作水牯牛徹顛徹狂。東撑西拄南倒北擂。",
    "T48n2002A_001:0121c25": "未免犯太平水草。破清涼田地。深栽荊棘遍",
    "T48n2002A_001:0121c26": "布蒺[卄/梨]。以此斷臨濟命根。以此瞎衲僧眼目。",
    "T48n2002A_001:0121c27": "以手拍膝云。叱叱。者畜生驢腮馬頷。相句引",
    "T48n2002A_001:0121c28": "惱亂閻浮笑殺人。雖然與麼。畢竟功歸何處。",
    "T48n2002A_001:0121c29": "總在吾皇聖化中。復舉(結座)三聖道。逢人則便",
    "T48n2002A_001:0122a01": "出。出則不為人。興化道。我逢人則不出。出則",
    "T48n2002A_001:0122a02": "便為人。此兩則公案驗盡衲僧。難為著眼。忽",
    "T48n2002A_001:0122a03": "被我大檀越建康府主等閑覻破舉似清涼。",
    "T48n2002A_001:0122a04": "可謂龍吟雲起。虎嘯風生。未免借尚書鼻孔。",
    "T48n2002A_001:0122a05": "為叢林出氣。有箇口號舉似諸人。一舉首登",
    "T48n2002A_001:0122a06": "龍虎榜。太平親到鳳凰池。全生全殺超言象。",
    "T48n2002A_001:0122a07": "更透機先向上機。",
    "T48n2002A_001:0122a08": "請首座上堂。拔斷毒陀尾巴。穿住黑牛鼻孔。",
    "T48n2002A_001:0122a09": "虛空背上牽來。大地六番震動。甚惡毒兮甚",
    "T48n2002A_001:0122a10": "仇讎。屎尿腥臊汗血流。擬將眼覻無蹤跡。箇",
    "T48n2002A_001:0122a11": "是清涼第一頭。喝一喝。",
    "T48n2002A_001:0122a12": "元宵上堂。過去然燈佛。相牽弄業識。現在漏",
    "T48n2002A_001:0122a13": "燈盞光影瞞人眼。未來乾紙撚賊贓無處典。",
    "T48n2002A_001:0122a14": "咄。髑髏前點破。鼻孔裡看見。衲僧門下黑漫",
    "T48n2002A_001:0122a15": "漫。歷劫不分通一線。",
    "T48n2002A_001:0122a16": "諸方道舊至。上堂。大道無門。諸方頂[寧*頁]上跳",
    "T48n2002A_001:0122a17": "出。虛空絕路。清涼鼻孔裡入來。恁麼相見。",
    "T48n2002A_001:0122a18": "瞿曇賊種。臨濟禍胎。咦。大家顛倒舞春風。驚",
    "T48n2002A_001:0122a19": "落杏花飛亂紅。",
    "T48n2002A_001:0122a20": "謝緣西堂上堂。梅花清曉香。爛熳而借功。柳",
    "T48n2002A_001:0122a21": "線早春濃。日暄而轉位。非那邊去。從者裡來。",
    "T48n2002A_001:0122a22": "哆哆和和兮。主賓妙叶。跛跛挈挈兮。偏正全",
    "T48n2002A_001:0122a23": "該。直得泥人舞袖。石女吹笙。自然清白傳家",
    "T48n2002A_001:0122a24": "猶是兒孫邊事。且道。威音已前一句。又作麼",
    "T48n2002A_001:0122a25": "生。千光不照空王殿。夜半烏雞帶雪飛。",
    "T48n2002A_001:0122a26": "陳宣義生日陞堂。春風輕春日晴。柳眼青黃",
    "T48n2002A_001:0122a27": "鶯鳴。欝欝葱葱生瑞氣。世上老人天上星。恁",
    "T48n2002A_001:0122a28": "麼見得。釋迦讚歎。彌勒證明。蟠桃仙果笑中",
    "T48n2002A_001:0122a29": "呈。雖然且道。林下衲僧將何酬獻。手中千古",
    "T48n2002A_001:0122b01": "一枝藤。",
    "T48n2002A_001:0122b02": "上堂。三分光陰二早過。遲日江山麗。靈臺一",
    "T48n2002A_001:0122b03": "點不揩磨。春風花草香。貪生逐日區區去。泥",
    "T48n2002A_001:0122b04": "融飛燕子。喚不回頭。爭奈何沙暖睡鴛鴦。大",
    "T48n2002A_001:0122b05": "眾清涼夾頌念詩。還有綱宗眼目麼。啞。杜鵑",
    "T48n2002A_001:0122b06": "啼不徹。血流山竹裂。",
    "T48n2002A_001:0122b07": "四月八日上堂。雲開山嶽露。雨過色新鮮。瞿",
    "T48n2002A_001:0122b08": "曇不出世。敗闕未生前。天上天下賊是小人。",
    "T48n2002A_001:0122b09": "三拜起來澆惡水。謾將掩彩當慇懃。",
    "T48n2002A_001:0122b10": "秋旱上堂。一葉落空索索。天下秋乾剝剝。大",
    "T48n2002A_001:0122b11": "眾。若還坐在者裡。總是渴死底漢。且作麼生。",
    "T48n2002A_001:0122b12": "討條活路。清涼有箇方便。卓拄杖一下霹靂。",
    "T48n2002A_001:0122b13": "一聲滂沱大霔。笑看烏藤倒上樹。",
    "T48n2002A_001:0122b14": "臘八上堂。六年落草。野狐精跳。出渾身是葛",
    "T48n2002A_001:0122b15": "藤。打失眼睛無覓處。誑人剛道悟明星。清涼",
    "T48n2002A_001:0122b16": "恁麼讚歎。喚作知恩報恩。其或不然。年年臘",
    "T48n2002A_001:0122b17": "八一甌茶。禮拜燒香鈍置他。",
    "T48n2002A_001:0122b18": "正旦上堂。今朝正月初一。一舉上上大吉。吉",
    "T48n2002A_001:0122b19": "無不利。春風和氣。散入花梢。百草頭塵塵剎",
    "T48n2002A_001:0122b20": "剎轉風流。",
    "T48n2002A_001:0122b21": "元宵上堂髑髏前。腦蓋後一點洞明。光影裡",
    "T48n2002A_001:0122b22": "走。畢竟如何。咄。然燈古佛轉誵訛。",
    "T48n2002A_001:0122b23": "二月一日上堂。大眾無面目漢。面目全該日",
    "T48n2002A_001:0122b24": "烘。楊柳眼烟抹杏花腮。其或不然。黃鶯啼不",
    "T48n2002A_001:0122b25": "盡。特地下枝來涅槃上堂瞿曇。夜半翻筋斗。",
    "T48n2002A_001:0122b26": "萬像平沈大地空。羸得波旬拍手笑。燈籠露",
    "T48n2002A_001:0122b27": "柱暗搥胸。清凉當時若見。亦乃拍手大笑。何",
    "T48n2002A_001:0122b28": "故。理長則就。既到今日。又作麼生。無限山花",
    "T48n2002A_001:0122b29": "與流水。幾多啼鳥共春風。",
    "T48n2002A_001:0122c01": "四月八日上堂。龍生龍鳳生鳳。指天指地獨",
    "T48n2002A_001:0122c02": "稱尊。老鼠養兒巡屋棟。大眾勘破了也。共將",
    "T48n2002A_001:0122c03": "惡水驀頭澆。萬兩黃金也合消。",
    "T48n2002A_001:0122c04": "玉頑石住報恩陞座白圭無玷。頑石點頭轉",
    "T48n2002A_001:0122c05": "關一拶。佛祖仇讎。咦。咬猪狗漢轉風流。",
    "T48n2002A_001:0122c06": "中秋上堂。雲散秋空。即心見月。舉拂子云。",
    "T48n2002A_001:0122c07": "看家家門前照明月。處處行人共明月。騎鯨",
    "T48n2002A_001:0122c08": "捉月。撑船載月。忽然月落夜沈沈。笑殺胡僧",
    "T48n2002A_001:0122c09": "齒門缺。",
    "T48n2002A_001:0122c10": "請緣西堂。再充首座。上堂。當堂不露。主人翁",
    "T48n2002A_001:0122c11": "元是舊時。借影全彰。第一座屈煩今日。雪夜",
    "T48n2002A_001:0122c12": "金烏歷堂炎天玉兔轉懷。妙叶兒孫。全該祖",
    "T48n2002A_001:0122c13": "父。木人執板雲中拍。石女含笙水底吸。雖然",
    "T48n2002A_001:0122c14": "如是且道。垂手那邊一句。又作麼生。陋巷不",
    "T48n2002A_001:0122c15": "騎金色馬。回途却著破襴衫。",
    "T48n2002A_001:0122c16": "請知事上堂。清凉大火聚。炎炎沒回互。衲僧",
    "T48n2002A_001:0122c17": "赤骨律。通身是劍樹在裡許。相挨廝拶。在裡",
    "T48n2002A_001:0122c18": "許放行把住。放行把住逞風流。總是冤家笑",
    "T48n2002A_001:0122c19": "點頭。",
    "T48n2002A_001:0122c20": "冬至上堂。昨日一線短。今朝一線長。針眼裡",
    "T48n2002A_001:0122c21": "過。尺寸上量。短長驀劄斷。巧綉出鴛鴦。舉拂",
    "T48n2002A_001:0122c22": "子云。看還見麼。我見人見。眾生見壽者見。咄",
    "T48n2002A_001:0122c23": "都不見。最親見。斬新慶賀。千化萬變。",
    "T48n2002A_001:0122c24": "十月朔一書記至。上堂。天地一指。萬物一馬。",
    "T48n2002A_001:0122c25": "二由一有。一亦放下。擊拂子一下云。然後向",
    "T48n2002A_001:0122c26": "者裡拈起。謂之衲僧火柴頭。大海波心輕[打丁+聿]",
    "T48n2002A_001:0122c27": "動。須彌頂上汗通流。今朝以此開爐。無賓主",
    "T48n2002A_001:0122c28": "話。勘破趙州雖然擬歸暖處。箭過髑髏。",
    "T48n2002A_001:0122c29": "臘八上堂。瞿曇打失眼睛時。雪裡梅花只一",
    "T48n2002A_001:0123a01": "枝。而今到處成荊棘。却笑春風繚亂吹。諸方",
    "T48n2002A_001:0123a02": "說禪。清涼念詩。還當得麼。其如不然。燒香點",
    "T48n2002A_001:0123a03": "燭拜泥團。腦後遼天鷂子飛。",
    "T48n2002A_001:0123a04": "祈晴上堂。一滴不息。兩滴三滴。滴滴瀝瀝。連",
    "T48n2002A_001:0123a05": "朝至夕。變作滂沱勿奈何。山河大地[六/衣]風波。",
    "T48n2002A_001:0123a06": "打噴嚏一下云。總不出衲僧噴嚏一激。直得",
    "T48n2002A_001:0123a07": "雲開日出。舉拂子云。大眾向者裡看。朗朗晴",
    "T48n2002A_001:0123a08": "空吞八極。若還依舊水漉漉。渾家飄墮羅剎",
    "T48n2002A_001:0123a09": "國。稽首釋迦。南無彌勒。能救世間苦。觀音",
    "T48n2002A_001:0123a10": "妙智力咄。",
    "T48n2002A_001:0123a11": "建眾寮上堂。喝一喝。大地平沈側。布黃金",
    "T48n2002A_001:0123a12": "虛。空透闊。高架栴檀。依稀馬厩。彷彿牛欄。",
    "T48n2002A_001:0123a13": "鶻眼鷹睛不許看。所以立無功之功。受不賞",
    "T48n2002A_001:0123a14": "之賞。鐵漢痛拔毛。金剛齊合掌。風吹雨打日",
    "T48n2002A_001:0123a15": "頭曬。坐臥經行相慶快咄。",
    "T48n2002A_001:0123a16": "煆髮上堂。活剗群牛腦後毛。風吹日炙轉腥",
    "T48n2002A_001:0123a17": "臊。不堪狼藉薰天地。罪惡重將業火燒。恁麼",
    "T48n2002A_001:0123a18": "見得。切忌死灰尋舍利。臭烟蓬[火*孛]焰頭高。",
    "T48n2002A_001:0123a19": "米船歸。上堂。船無底米無粒。積岳堆山。洪波",
    "T48n2002A_001:0123a20": "直入。恁麼歸來得自由。清涼門下盡點頭。且",
    "T48n2002A_001:0123a21": "道清涼說箇甚麼。大功不賞千古標榜。",
    "T48n2002A_001:0123a22": "璨禪客至上堂。金剛寶劍入紅爐。煆出楊岐",
    "T48n2002A_001:0123a23": "三脚驢。到處沙場鏖死戰。髑髏交[六/衣]血糢糊。",
    "T48n2002A_001:0123a24": "四月一日上堂。糝徑楊花鋪白氈。點池荷葉",
    "T48n2002A_001:0123a25": "疊青錢。兩彩一賽。其或未然。竹根稚子無人",
    "T48n2002A_001:0123a26": "見。沙上鳧雛傍母眠。",
    "T48n2002A_001:0123a27": "上堂。秋風涼岩桂香。未歸客思故鄉。吾無隱",
    "T48n2002A_001:0123a28": "乎爾。捉賊須捉贓。會麼。舞蝶遊蜂過短牆。",
    "T48n2002A_001:0123a29": "台州瑞岩禪寺語錄",
    "T48n2002A_001:0123b01": "侍者　妙宗　編",
    "T48n2002A_001:0123b02": "指山門。不曾動步上天台。金鎖玄關盡豁開。",
    "T48n2002A_001:0123b03": "坐斷鞔峯第一句。萬機俱透起風雷。",
    "T48n2002A_001:0123b04": "踞方丈。飢來喫飯。困來打眠。爐鞴亘天。莫有",
    "T48n2002A_001:0123b05": "透鉗鎚底麼。咄倒退三千。",
    "T48n2002A_001:0123b06": "指法座。平沈大地。高出虛空。機先坐斷。遊戲",
    "T48n2002A_001:0123b07": "神通。須彌燈王立下風(索話提綱寫者遺落)。",
    "T48n2002A_001:0123b08": "謝知事上堂。打破黑漆桶。十方空豁豁。爆雷",
    "T48n2002A_001:0123b09": "一喝變通。掣電千機頓發。便可以東行撑架",
    "T48n2002A_001:0123b10": "門庭。西班怒罵佛祖。收放絕來由。縱橫透今",
    "T48n2002A_001:0123b11": "古。正當恁麼且道。不立功勳一句。如何大家",
    "T48n2002A_001:0123b12": "頭上添灰土。",
    "T48n2002A_001:0123b13": "上堂。韓信造浮橋。李廣入布袋。一箭透雙關。",
    "T48n2002A_001:0123b14": "乾坤無罣礙。瑞巖門下。還有此人麼。設有斬",
    "T48n2002A_001:0123b15": "為三段。何故老婆心切。",
    "T48n2002A_001:0123b16": "冬至上堂。晷運推移。打圓相云。看日南長至。",
    "T48n2002A_001:0123b17": "眼睛裡放光。鼻孔裡出氣。還知向上事麼。飽",
    "T48n2002A_001:0123b18": "飯快活屙一堆。超過瞿曇親授記。",
    "T48n2002A_001:0123b19": "上堂。斬鯨龍頭角。截虎豹爪牙。爛泥團受用",
    "T48n2002A_001:0123b20": "不盡。踏著刺方見作家。其或未然。誰在畫樓",
    "T48n2002A_001:0123b21": "沽酒處。相邀來喫趙州茶。",
    "T48n2002A_001:0123b22": "上堂。今朝九月初一。打板普請坐禪。第一切",
    "T48n2002A_001:0123b23": "忌瞎睡。直下猛烈為先。忽然爆破漆桶。豁如",
    "T48n2002A_001:0123b24": "雲散秋天。劈脊棒迸胸拳。晝夜方纔不可眠。",
    "T48n2002A_001:0123b25": "虛空消殞更消殞。透過威音未朕前。咦栗棘",
    "T48n2002A_001:0123b26": "金圈恣交[六/衣]。凱歌高賀徹風顛。",
    "T48n2002A_001:0123b27": "上堂。夜半烏雞抱鵠卵。天明生出箇老鶴。毛",
    "T48n2002A_001:0123b28": "長嘴短鷺鶿形。飛起一天星斗亂。古人恁麼",
    "T48n2002A_001:0123b29": "道。只今眾中。莫有眼明心悟底麼。出來與古",
    "T48n2002A_001:0123c01": "人相見。其或未然。一拳拳倒黃鶴樓。一踢踢",
    "T48n2002A_001:0123c02": "翻鸚鵡洲。咄籬邊燕雀空啾啾。",
    "T48n2002A_001:0123c03": "歲旦。上堂。元正啟祚。萬物咸新。伏惟大眾。",
    "T48n2002A_001:0123c04": "梅開早春還見麼。舉拂子云。一枝拈起眼中",
    "T48n2002A_001:0123c05": "塵。",
    "T48n2002A_001:0123c06": "退院赴淨慈。上堂。半年喫飯坐鞔峯。鎖斷烟",
    "T48n2002A_001:0123c07": "雲千萬重。忽地一聲轟霹靂。帝鄉春色杏花",
    "T48n2002A_001:0123c08": "紅。",
    "T48n2002A_001:0123c09": "臨安府淨慈禪寺語錄",
    "T48n2002A_001:0123c10": "參學唯敬編",
    "T48n2002A_001:0123c11": "指山門。淨慈門下。牛欄馬厩。一拶透關。豁開",
    "T48n2002A_001:0123c12": "宇宙。咦切忌追風捕影。",
    "T48n2002A_001:0123c13": "至法座前。焚香謝恩。捧　勅黃云。黃金殿上",
    "T48n2002A_001:0123c14": "一轉語。烜爀紅輪照萬方。草木叢林成正覺。",
    "T48n2002A_001:0123c15": "磚頭瓦礫放毫光。舉　勅黃云。看恩大難酬。",
    "T48n2002A_001:0123c16": "斂衣就座乃云(問答不錄)截斷千差。單提一著。那邊",
    "T48n2002A_001:0123c17": "放下龜毛。者裡拈起兔角。咦敲開歡喜妙樓",
    "T48n2002A_001:0123c18": "閣。瑞靄祥雲充碧落。轉入梅花爛熳看。春風",
    "T48n2002A_001:0123c19": "撼動玉欄干。所以人天普會。佛祖透關。發大",
    "T48n2002A_001:0123c20": "機顯大用。鐵鎚混隊骨毛寒。正當恁麼衲僧",
    "T48n2002A_001:0123c21": "鼻孔。切忌相瞞。畢竟如何。四海五湖皇化裏。",
    "T48n2002A_001:0123c22": "太平無象有來端。",
    "T48n2002A_001:0123c23": "復舉。僧問趙州。如何是大道。州云。大道透長",
    "T48n2002A_001:0123c24": "安。今則大家到者裡。大眾且道。理事相應。著",
    "T48n2002A_001:0123c25": "得甚麼語。還委悉麼。四五千條花柳巷。二三",
    "T48n2002A_001:0123c26": "萬座管絃樓。",
    "T48n2002A_001:0123c27": "謝新舊知事。上堂。一言相契。萬古不移。柳眼",
    "T48n2002A_001:0123c28": "發新條。梅花滿舊枝。舉拂子云。總在者裡。看",
    "T48n2002A_001:0123c29": "看。機先箇箇英靈漢。",
    "T48n2002A_001:0124a01": "上堂。今朝二月初一。拂子眼睛凸出。明似鏡",
    "T48n2002A_001:0124a02": "黑如漆。驀然[跳兆+孛]跳。吞却乾坤一色。衲僧門下",
    "T48n2002A_001:0124a03": "猶是撞牆。撞壁畢竟如何。盡情拈却笑。呵呵",
    "T48n2002A_001:0124a04": "一任春風。沒奈何。",
    "T48n2002A_001:0124a05": "上堂。霖霪大雨。豁遠大晴。蝦蟆啼蚯蚓鳴。古",
    "T48n2002A_001:0124a06": "佛不曾過去。發揮金剛眼睛。咄。葛藤葛藤。",
    "T48n2002A_001:0124a07": "二月十五上堂。不曾生不曾死。洞裡桃花紅",
    "T48n2002A_001:0124a08": "照水。可憐開眼被渠瞞。人間天上風波起。還",
    "T48n2002A_001:0124a09": "有不被瞞底麼。一盞清茶一瓣香。分明天曉",
    "T48n2002A_001:0124a10": "打三更。",
    "T48n2002A_001:0124a11": "四月一日祈晴上堂。簷聲不斷前旬雨。電影",
    "T48n2002A_001:0124a12": "還連後夜雷。麥怕水侵秧怕冷。蠶桑猶要暖",
    "T48n2002A_001:0124a13": "來催。正當恁麼。眾生沒在苦。蒼天良可哀。",
    "T48n2002A_001:0124a14": "且道。如何是佛法。靈驗一句咄。杲日當空慧",
    "T48n2002A_001:0124a15": "眼開。",
    "T48n2002A_001:0124a16": "四月八日上堂。無憂樹下浴嬰孩。清曉薔薇",
    "T48n2002A_001:0124a17": "帶露開。轉過衲僧相見處。後槽驢馬出胞胎。",
    "T48n2002A_001:0124a18": "其或未然。同詣大佛殿。修法灌沐。",
    "T48n2002A_001:0124a19": "端午上堂。將三世諸佛為頭。以六代祖師為",
    "T48n2002A_001:0124a20": "體。天下衲僧為手為脚。以拂子打圓相云。看",
    "T48n2002A_001:0124a21": "畫作一道神符。向鬼門上貼。且道如何。赤口",
    "T48n2002A_001:0124a22": "白舌盡消除。[跳兆+孛]跳楊岐三脚驢。",
    "T48n2002A_001:0124a23": "中夏上堂。結夏已過了。解夏猶未來。中間一",
    "T48n2002A_001:0124a24": "句子。蓮花照水開。因甚落草。止啼元只為嬰",
    "T48n2002A_001:0124a25": "孩。",
    "T48n2002A_001:0124a26": "解夏上堂。四月十五日結夏。老鼠入飯瓮。七",
    "T48n2002A_001:0124a27": "月十五日解夏。烏龜上竹竿。諸方恁麼。淨慈",
    "T48n2002A_001:0124a28": "不然。翻身透出竿頭路。開眼掀翻瓫裡天。咄。",
    "T48n2002A_001:0124a29": "兩段不同休寐語。機先鷂子隔驢年。",
    "T48n2002A_001:0124b01": "中秋上堂。雲漫漫雨漫漫。中秋當此夜。漫漫",
    "T48n2002A_001:0124b02": "黑漫漫。莫有衲僧麼。箇般真境界。贏得倚欄",
    "T48n2002A_001:0124b03": "干。",
    "T48n2002A_001:0124b04": "徽宗皇帝忌。上堂。風颯颯雨霖霖。聖人不曾",
    "T48n2002A_001:0124b05": "滅度。演出清淨妙音。若將耳聽終難會。一句",
    "T48n2002A_001:0124b06": "機先透古今。",
    "T48n2002A_001:0124b07": "上堂。至人垂化無生死。示現閻浮有去來。剎",
    "T48n2002A_001:0124b08": "剎塵塵成正覺。黃金寶殿玉樓臺。",
    "T48n2002A_001:0124b09": "出鄉歸。上堂。把釣歸來得錦鱗。充天塞地笑",
    "T48n2002A_001:0124b10": "忻忻。雖然也只尋常事。歷盡風波驗盡人。",
    "T48n2002A_001:0124b11": "謝維那上堂。清淨法身盧舍那。衲僧隊裡乾",
    "T48n2002A_001:0124b12": "蘿蔔。逐日呼來打一槌。萬像森羅轉轆轆。且",
    "T48n2002A_001:0124b13": "道。功歸何處。知恩以此報深恩。大家贏得噇",
    "T48n2002A_001:0124b14": "齋粥。咄。",
    "T48n2002A_001:0124b15": "上堂。綠竹半含籜。序品第一。新梢才出牆。正",
    "T48n2002A_001:0124b16": "宗第二。雨洗娟娟淨。風吹細細香。流通第三。",
    "T48n2002A_001:0124b17": "淨慈借詩說教。要與衲僧點眼。莫有眼開底",
    "T48n2002A_001:0124b18": "麼。咄向者裡跳出草窠。其或未然。華亭舊有",
    "T48n2002A_001:0124b19": "能言鴨。越國今無寫字鵝。",
    "T48n2002A_001:0124b20": "清禪師歸水菴塔。上堂。壽皇頂[寧*頁]老冤魔。痛",
    "T48n2002A_001:0124b21": "念先師舊草窠。聊借蒲團供打坐。大家拍手",
    "T48n2002A_001:0124b22": "唱山歌。正當恁麼。湖海觀光。人天交慶。咦。",
    "T48n2002A_001:0124b23": "滅盡綱宗行正令。",
    "T48n2002A_001:0124b24": "大石鼓至。上堂。獨瞎頂門眼。大人具大見。掀",
    "T48n2002A_001:0124b25": "翻瓮裡天。大智具大機。以大入小。萬化普施。",
    "T48n2002A_001:0124b26": "且道。以何為驗。鶯遷喬木調新舌。梅吐清香",
    "T48n2002A_001:0124b27": "發舊枝。",
    "T48n2002A_001:0124b28": "上堂。涅槃堂裡死功夫。風袞葫蘆水上浮。恁",
    "T48n2002A_001:0124b29": "麼點開參學眼。釋迦彌勒是他奴。忽有箇漢",
    "T48n2002A_001:0124c01": "出來道。爭似春眠不覺曉。落花處處聞啼鳥。",
    "T48n2002A_001:0124c02": "又且如何。拍禪床云。將謂無人。",
    "T48n2002A_001:0124c03": "上堂。雨打虛空乾剝剝。日明大地黑漫漫。箇",
    "T48n2002A_001:0124c04": "中開得金剛眼。生死何甞有異端。須彌山大",
    "T48n2002A_001:0124c05": "海水。衲僧頂上波濤起。",
    "T48n2002A_001:0124c06": "歲朝上堂。天得一以清。元正啟祚。地得一以",
    "T48n2002A_001:0124c07": "寧。萬物咸新。且道。衲僧得一。合作麼生。太",
    "T48n2002A_001:0124c08": "平歌有道。和氣笑迎春。",
    "T48n2002A_001:0124c09": "元宵上堂。燈點點月團團。遊人歌鼓鬧中看。",
    "T48n2002A_001:0124c10": "且道如何是具眼一句。咫尺鳳樓開雉扇。玉",
    "T48n2002A_001:0124c11": "皇仙仗紫雲端。",
    "T48n2002A_001:0124c12": "重午。上堂。天蒼蒼地皇皇。還知麼。鍾馗元是",
    "T48n2002A_001:0124c13": "鬼。咄。赤口併消亡。且道。如何衲僧八面無",
    "T48n2002A_001:0124c14": "門戶。今古寥寥白晝長。",
    "T48n2002A_001:0124c15": "解夏上堂。解却禪和布袋頭。虛空豁達逞風",
    "T48n2002A_001:0124c16": "流。去亦得住亦得。大用現前無軌則。諸方恁",
    "T48n2002A_001:0124c17": "麼。淨慈不然。咦當機切忌錯流傳。",
    "T48n2002A_001:0124c18": "中宮賜錢。建祝聖水陸會。陞座佛祖同根。寂",
    "T48n2002A_001:0124c19": "然不動。乾坤合德。感而遂通。十方三世之寰。",
    "T48n2002A_001:0124c20": "區億萬斯年之景運。巍巍乎自化。蕩蕩乎無",
    "T48n2002A_001:0124c21": "為。當今雨順風祥。時清道泰。所以三軍歌笑。",
    "T48n2002A_001:0124c22": "萬姓歡呼。乃至草木昆虫。塵沙瓦礫。盡開正",
    "T48n2002A_001:0124c23": "慧。皆悉朝宗。且道。林下臣僧。如何舉唱。還",
    "T48n2002A_001:0124c24": "相委悉麼。長將日月為天眼。指點須彌作壽",
    "T48n2002A_001:0124c25": "山。",
    "T48n2002A_001:0124c26": "復舉記得。僧問古德。如何是佛。答云。殿裡底",
    "T48n2002A_001:0124c27": "大眾。還知麼。大海汪洋。須彌突兀。現在說法",
    "T48n2002A_001:0124c28": "不思議。稽首光明最奇特。",
    "T48n2002A_001:0124c29": "中秋上堂。十五日已前。湖光瀲灔晴方好。十",
    "T48n2002A_001:0125a01": "五日已後。山色空濛雨益奇。正當十五日。若",
    "T48n2002A_001:0125a02": "把西湖比西子。淡粧濃抹總相宜。還有祖師",
    "T48n2002A_001:0125a03": "西來意麼。中秋月似鸞臺鏡。贏得多才一首",
    "T48n2002A_001:0125a04": "詩咄。",
    "T48n2002A_001:0125a05": "上堂。連雨初晴九月一。打圓相云。日頭依舊",
    "T48n2002A_001:0125a06": "東邊出。照見五蘊皆空。衲僧參學事畢。忽然",
    "T48n2002A_001:0125a07": "雨又落時如何。一尺水一丈波。謝郎船上唱",
    "T48n2002A_001:0125a08": "山歌。",
    "T48n2002A_001:0125a09": "謝典座上堂。坐斷老盧頂[寧*頁]。拈起無柄木杓。",
    "T48n2002A_001:0125a10": "忽然舀出銅汁鐵丸。忽然舀出醍醐酥酪。佛",
    "T48n2002A_001:0125a11": "祖大機難測度。猶是家常茶飯。且道。塞斷咽",
    "T48n2002A_001:0125a12": "喉一句。又作麼生。爛煮虛空無麫餺飥。",
    "T48n2002A_001:0125a13": "再留首座上堂。殺人刀活人劍。轉磨轉精。累",
    "T48n2002A_001:0125a14": "試累驗。還知麼。乃上古之風規。亦今時之樞",
    "T48n2002A_001:0125a15": "要。淨慈門下實相當。倚天照雪寒光耀。",
    "T48n2002A_001:0125a16": "浴佛上堂。烟濛濛雨濛濛。芍藥花開濕嫰紅。",
    "T48n2002A_001:0125a17": "我今灌沐諸如來。人間天上起清風。恁麼見",
    "T48n2002A_001:0125a18": "得。不妨應時應節。其或未然。大家聊借雲門",
    "T48n2002A_001:0125a19": "令。一杓香湯一棒血咄。",
    "T48n2002A_001:0125a20": "十月旦上堂。開寒氷地獄。口是禍門。發猛火",
    "T48n2002A_001:0125a21": "鐵床。身為苦具。淨慈以此。應箇時節。莫有冷",
    "T48n2002A_001:0125a22": "灰豆爆。煖氣相接底麼。其或未然。齋時三枚",
    "T48n2002A_001:0125a23": "乳餅。七枚菜餅。",
    "T48n2002A_001:0125a24": "上堂。鐘樓上念讚。床脚下種菜。不會不自",
    "T48n2002A_001:0125a25": "在。會得是障礙。且合作麼生。白狗喫生薑。胡",
    "T48n2002A_001:0125a26": "人夜渡關。咄。若不得流水。還應過別山。",
    "T48n2002A_001:0125a27": "上堂。人從平江來。却得福州信。寒食拜新年。",
    "T48n2002A_001:0125a28": "虛空突出柄。咦。打破虛空笑不休。大家徹底",
    "T48n2002A_001:0125a29": "驗聱頭。",
    "T48n2002A_001:0125b01": "謝掩室和尚。上堂。掩室摩竭國。老胡豁開頂",
    "T48n2002A_001:0125b02": "門。杜口毘耶城。淨名敗缺話柄。提上古兩端",
    "T48n2002A_001:0125b03": "公案。發今朝一段威光。所以賓主歷然。江湖",
    "T48n2002A_001:0125b04": "有在。還知麼。不是詩人不獻詩。春風吹作鷓",
    "T48n2002A_001:0125b05": "鴣詞。",
    "T48n2002A_001:0125b06": "出隊上堂。大眾。竿木隨身。逢場作戲。釋迦老",
    "T48n2002A_001:0125b07": "子毒花開。達磨大師王小二。吹笛打鼓攙行",
    "T48n2002A_001:0125b08": "奪市。萬像森羅笑點頭。打圓相云。總在自家",
    "T48n2002A_001:0125b09": "場子裏。且道。只今末後一場。如何喝彩。還",
    "T48n2002A_001:0125b10": "相委悉麼。解佩行香下水船。回紋撥棹賀新",
    "T48n2002A_001:0125b11": "年。",
    "T48n2002A_001:0125b12": "元正上堂。元正啟祚。鼻孔發露。萬物咸新。笑",
    "T48n2002A_001:0125b13": "面迎春。必竟如何。淨慈門下轉風流。飯滿鉢",
    "T48n2002A_001:0125b14": "盂茶滿甌。",
    "T48n2002A_001:0125b15": "上堂(時有講人相訪)。春雨洗春雪。雪消湖上山。雨晴",
    "T48n2002A_001:0125b16": "相對看。突兀髑髏寒。且道。是祖意是教意。",
    "T48n2002A_001:0125b17": "咦。贏得風光遶畫欄。",
    "T48n2002A_001:0125b18": "上堂。一番雨一番風。風雨湖山圖畫中。莫有",
    "T48n2002A_001:0125b19": "全機領略底麼。風搖水色瑠璃滑。雨潑山光",
    "T48n2002A_001:0125b20": "翡翠濃。尚餘瞌睡。咄。杜鵑啼血滴花紅。",
    "T48n2002A_001:0125b21": "煎笋上堂大眾。開淨慈玄門。現歡喜世界。時",
    "T48n2002A_001:0125b22": "有寶蓮峯竹尊者。再三彈指。慇懃發聲。自念",
    "T48n2002A_001:0125b23": "風月精神。氷霜骨相。和氣啟勾芒爐鞴。春風",
    "T48n2002A_001:0125b24": "生頭角兒孫。盡大地領來。與作家相見。相見",
    "T48n2002A_001:0125b25": "既了。而說偈言。禪禪猛火著油煎。通身赤骨",
    "T48n2002A_001:0125b26": "律交輥。出人前。覷著則眼睛枯。嗅著則鼻頭",
    "T48n2002A_001:0125b27": "裂。一任牙如劍樹口似血盆。塞斷咽喉。掁破",
    "T48n2002A_001:0125b28": "漆桶。於是竹尊者。呵呵大笑辭退而歸。直得",
    "T48n2002A_001:0125b29": "高拂雲霄。靜摩嵓壑。化龍應有日。鳴鳳在今",
    "T48n2002A_001:0125c01": "時。正當恁麼。且道。南山主人如何批判。還委",
    "T48n2002A_001:0125c02": "悉麼。依舊一堂風冷淡轉添。千古意馨香舉。",
    "T48n2002A_001:0125c03": "古德云。石上迸出長長笋。今日將來剝了煎。",
    "T48n2002A_001:0125c04": "海底泥牛噇一頓。鑽天鷂子肚皮穿。",
    "T48n2002A_001:0125c05": "上堂大眾。鐵酸豏金剛劍。吞了斬了。以活為",
    "T48n2002A_001:0125c06": "驗。作家恁麼共提持。超過佛祖增光焰。",
    "T48n2002A_001:0125c07": "明州瑞岩語錄",
    "T48n2002A_001:0125c08": "侍者如玉編",
    "T48n2002A_001:0125c09": "指三門。回避無門。此門大開。且道。如何進",
    "T48n2002A_001:0125c10": "步。家私都脫盡。平白起風雷。",
    "T48n2002A_001:0125c11": "指佛殿。黃金妙相。著衣喫飯。因我禮爾。早眠",
    "T48n2002A_001:0125c12": "晏起。咦。談玄說妙太無端。切忌拈花自熱瞞。",
    "T48n2002A_001:0125c13": "據法座。舞衫歌扇。花鼓拍板。總是者箇戲棚",
    "T48n2002A_001:0125c14": "賣弄。許多伎倆。咦。任他千聖出頭來。立在下",
    "T48n2002A_001:0125c15": "風高著眼。建法幢立宗旨。明明佛勅曹溪是。",
    "T48n2002A_001:0125c16": "舉拂子云。法幢已建。宗旨已立。且道。如何是",
    "T48n2002A_001:0125c17": "曹溪佛勅。還相委悉麼。太平歌有道。萬化樂",
    "T48n2002A_001:0125c18": "無為。舉庭前柏樹子話了云。西來祖意庭前",
    "T48n2002A_001:0125c19": "柏。鼻孔寥寥對眼睛。落地枯枝纔[跳兆+孛]跳。松蘿",
    "T48n2002A_001:0125c20": "亮鬲笑掀騰。",
    "T48n2002A_001:0125c21": "上堂卓拄杖云。此是瑞岩境界。又卓云。深固",
    "T48n2002A_001:0125c22": "幽遠無人能到。又卓云。既到者裡。合作麼",
    "T48n2002A_001:0125c23": "生。咦。老僧笑指猿啼處。更有靈蹤在上方。",
    "T48n2002A_001:0125c24": "舉。僧問古德。深山嵓崖中。還有佛法也無。古",
    "T48n2002A_001:0125c25": "德云。石頭大底大。小底小。頌曰。深山岩崖",
    "T48n2002A_001:0125c26": "問。石頭大小答。崖崩石迸裂。虛空鬧聒聒。",
    "T48n2002A_001:0125c27": "上堂。一言相契即住。笑面花開玉樹。諸方恁",
    "T48n2002A_001:0125c28": "麼點頭。瑞岩剗地惡辣。咦。拳頭無私絕後看。",
    "T48n2002A_001:0125c29": "瞿曇頂上活鱍鱍。",
    "T48n2002A_001:0126a01": "謝兩班上堂。十二峯前上戲棚。那吒赤脫點",
    "T48n2002A_001:0126a02": "天強。屈煩鼓笛低頭舞。弄醜真堪笑一場。",
    "T48n2002A_001:0126a03": "上堂。秋風清秋月明。大地山河露眼睛。瑞岩",
    "T48n2002A_001:0126a04": "點瞎重相見。棒喝交馳驗衲僧。",
    "T48n2002A_001:0126a05": "冬至上堂。今朝日南長至。黑豆生芽。大眾。恭",
    "T48n2002A_001:0126a06": "惟歡慶。鐵樹開花。如何結果。龍馳虎驟。撒土",
    "T48n2002A_001:0126a07": "拋沙。",
    "T48n2002A_001:0126a08": "退院上堂。瑞岩一隻破木靴。幾箇攙來盡要",
    "T48n2002A_001:0126a09": "拕。唯有老僧能踢脫。出門赤脚笑呵呵。",
    "T48n2002A_001:0126a10": "再住淨慈禪寺語錄",
    "T48n2002A_001:0126a11": "侍者智湖編",
    "T48n2002A_001:0126a12": "指山門。淨慈屋裡門。淨慈屋裡開。昔日淨慈",
    "T48n2002A_001:0126a13": "曾此去。淨慈從此又還來。且道。如何進步。",
    "T48n2002A_001:0126a14": "咦。淨慈關棙袞風雷。",
    "T48n2002A_001:0126a15": "指佛殿。大開此殿。親面一見。合作麼生。眼裡",
    "T48n2002A_001:0126a16": "抽釘。腦後拔箭。本來無象通機變。",
    "T48n2002A_001:0126a17": "踞方丈。坐斷維摩方丈。發露閻羅地獄。莫有",
    "T48n2002A_001:0126a18": "相見底麼。千古萬古黑漫漫。劍樹刀山轉轆",
    "T48n2002A_001:0126a19": "轆。",
    "T48n2002A_001:0126a20": "至法座前。焚香謝恩。捧　勅黃云。當天一句",
    "T48n2002A_001:0126a21": "萬機顯露。呈起云。看。衲僧頂戴奉行。鼻孔機",
    "T48n2002A_001:0126a22": "先證據。",
    "T48n2002A_001:0126a23": "指法座。淨慈法座。木頭一棚。橫撑竪撑。黑漆",
    "T48n2002A_001:0126a24": "光生。",
    "T48n2002A_001:0126a25": "斂衣就座。乃以拂子。擊禪床左邊云。者箇是",
    "T48n2002A_001:0126a26": "主。擊右邊云。者箇是賓。大眾昔日。從主中去",
    "T48n2002A_001:0126a27": "以為賓。今日從賓中來而為主。還知麼。去來",
    "T48n2002A_001:0126a28": "無間笑忻忻。元是南山舊主人。以拂子打圓",
    "T48n2002A_001:0126a29": "相云。面目分明。復舉拂子云。向者裡變去也。",
    "T48n2002A_001:0126b01": "牛頭戴角。馬脚踏蹄。雲從龍風從虎。萬像軒",
    "T48n2002A_001:0126b02": "騰。森羅作舞。所謂瞎人天眼目。眼目開明。破",
    "T48n2002A_001:0126b03": "佛祖門庭。門庭振耀。毘贊皇都花錦。發揮大",
    "T48n2002A_001:0126b04": "古風光。普應群機。聊隨時節。若約衲僧向上。",
    "T48n2002A_001:0126b05": "未曾親近。早隔大千。耕破太虛。不消一钁。直",
    "T48n2002A_001:0126b06": "饒恁麼。猶落草窠。向下文長。不如且置。只如",
    "T48n2002A_001:0126b07": "知恩報恩一句。又作麼生。四海五湖明似鏡。",
    "T48n2002A_001:0126b08": "太平無象賀堯天。",
    "T48n2002A_001:0126b09": "復舉記得。古來有兩人尊宿。一人云。我逢人",
    "T48n2002A_001:0126b10": "則不出。出則便為人。一人云。我逢人則便出。",
    "T48n2002A_001:0126b11": "出則不為人。淨慈借兩人尊宿。作箇擔子。擔",
    "T48n2002A_001:0126b12": "在肩上。要令四海五湖衲子遞代相傳也。恁",
    "T48n2002A_001:0126b13": "麼擔謂之荷擔佛祖。且道。淨慈只今作麼生。",
    "T48n2002A_001:0126b14": "擔來擔去又擔來。撼動風光透九垓。",
    "T48n2002A_001:0126b15": "望日。上堂。雲無心而出岫。四年前昨日是今",
    "T48n2002A_001:0126b16": "日。水有時而迴淵。四年後今日是昨日。以拂",
    "T48n2002A_001:0126b17": "子打圓相云。若向者裡薦得。年年是好年。日",
    "T48n2002A_001:0126b18": "日是好日。且道。以何為驗。水雲相會笑呵呵。",
    "T48n2002A_001:0126b19": "笑滿風光沒奈何。",
    "T48n2002A_001:0126b20": "聖節上堂。視須彌山之高高。而出須彌。比大",
    "T48n2002A_001:0126b21": "海水之深深。則逾大海。所以聖人慶誕。臣僧",
    "T48n2002A_001:0126b22": "舉揚。且道。如何為堯為舜。萬壽無疆。",
    "T48n2002A_001:0126b23": "水鄉歸上堂。漫天大水雲翻墨。捲地狂風浪",
    "T48n2002A_001:0126b24": "袞山。掣斷絲綸歸喝彩。鯨鰲只在此山間。莫",
    "T48n2002A_001:0126b25": "有頭角軒昂者麼。出來透關。其或未然。操",
    "T48n2002A_001:0126b26": "舟又入洪波裡。愁殺漁翁兩鬢斑。",
    "T48n2002A_001:0126b27": "元宵上堂。打殺然燈佛。墮落黑暗獄。永劫無",
    "T48n2002A_001:0126b28": "出期。衲僧歌一曲。其或未然。滿天星斗輝",
    "T48n2002A_001:0126b29": "華屋。",
    "T48n2002A_001:0126c01": "上堂。楊柳粧腰帶。梅花絡臂韝。黃鶯偷眼覷。",
    "T48n2002A_001:0126c02": "舞得最風流。且道。是何人境界。淨慈門下蘿",
    "T48n2002A_001:0126c03": "蔔頭。",
    "T48n2002A_001:0126c04": "謝進退兩班上堂。舉拂子云。者箇是百尺竿",
    "T48n2002A_001:0126c05": "頭。進一步則有象。退一步則無蹤。進退全機",
    "T48n2002A_001:0126c06": "變。從衡振祖風。復舉拂子云。且道。如何都在",
    "T48n2002A_001:0126c07": "南山掌握中。",
    "T48n2002A_001:0126c08": "上堂。今朝五月正清和。榴花詩句入禪那。且",
    "T48n2002A_001:0126c09": "作麼生舉。舉拂子云。看濃綠萬枝紅一點。動",
    "T48n2002A_001:0126c10": "人春色不須多。",
    "T48n2002A_001:0126c11": "佛生日。上堂。莫謗瞿曇今日生。插天山嶽勢",
    "T48n2002A_001:0126c12": "崢嶸。一番雨洗添狼藉。萬古風烟恨不平。",
    "T48n2002A_001:0126c13": "派和尚遺書至。上堂。萬派朝宗一派收。揚清",
    "T48n2002A_001:0126c14": "激濁幾經秋。忽然到底都乾却。露柱燈籠笑",
    "T48n2002A_001:0126c15": "不休。且道。笑箇甚麼。下座同詣靈凡。羞法供",
    "T48n2002A_001:0126c16": "養。",
    "T48n2002A_001:0126c17": "徽宗皇帝忌。上堂。古佛不曾過去。現在法如",
    "T48n2002A_001:0126c18": "是。還相委悉麼。一聲婆餅焦。啼在竹林裡。",
    "T48n2002A_001:0126c19": "上堂。惆悵杜鵑鳥。哀哀晝夜啼。落花飛絮怨",
    "T48n2002A_001:0126c20": "流水。芳草懊恨迷東西。嗚呼春光浩蕩。可吊",
    "T48n2002A_001:0126c21": "而不可送。醉倒愁人爛似泥。且道。是何人境",
    "T48n2002A_001:0126c22": "界。若匪丹山鳳。徒勞語楚雞。",
    "T48n2002A_001:0126c23": "上堂。六月連三伏。人間似焰爐。且道。如何是",
    "T48n2002A_001:0126c24": "衲僧行履處。依稀寒水玉。彷彿冷秋菰。脩竹",
    "T48n2002A_001:0126c25": "芭蕉入畫圖。",
    "T48n2002A_001:0126c26": "上堂。以拂子打圓相云。上大人丘乙己。西湖",
    "T48n2002A_001:0126c27": "南山圖畫裡。還知麼。孔門弟子無人識。空有",
    "T48n2002A_001:0126c28": "三千七十士。且道。如何。忽然一陣秋風吹。吹",
    "T48n2002A_001:0126c29": "作秋雲送流水。",
    "T48n2002A_001:0127a01": "退淨慈赴天童上堂。拈拄杖云。衲僧拄杖子",
    "T48n2002A_001:0127a02": "漫漫。黑似烟。西湖九箇月。可惡亦堪憐。卓拄",
    "T48n2002A_001:0127a03": "杖云。忽然飛過鄞江去。攪動滄溟浪拍天。",
    "T48n2002A_001:0127a04": "如淨和尚語錄卷上"
}