{
    "X74n1478_001:0521a07": "依楞嚴究竟事懺卷上",
    "X74n1478_001:0521a09": "凡熏修楞嚴究竟懺法。不須別作佛事。不必申奏",
    "X74n1478_001:0521a10": "表牒。不用金銀錢袱。不動鐃鈸雲鑼。但當延名僧",
    "X74n1478_001:0521a11": "善士。朗誦懺文。靜觀罪性。觀想",
    "X74n1478_001:0521a12": "佛象。至誠禮拜。必致感應。夫水清月現。鏡淨像生。克",
    "X74n1478_001:0521a13": "念在我。無有不如願者矣。　　一隨力陳設",
    "X74n1478_001:0521a14": "佛像　菩薩像　羅漢像　諸天護法像　淨水",
    "X74n1478_001:0521a15": "　淨茶　淨鏡　名香　燈燭　時華　時果",
    "X74n1478_001:0521a16": "　時蓏　三德之飯　六味之蔬　凡室中所有珍",
    "X74n1478_001:0521a17": "寶妙物鮮潔段帛。悉要列供。不可隱細用麤。匿新",
    "X74n1478_001:0521a18": "使敝。",
    "X74n1478_001:0521a19": "先誦大佛頂首楞嚴呪結界　次嚴淨祝讚",
    "X74n1478_001:0521a20": "　次開啟懺法。",
    "X74n1478_001:0521a21": "上卷入懺啟白",
    "X74n1478_001:0521a22": "切以塵寰滾滾業海茫茫。最初不覺。忽起無明。始從",
    "X74n1478_001:0521a23": "法界分流。遂至隨緣泪沒。奔趨逐境各不相知。界則",
    "X74n1478_001:0521a24": "成住壞空。心則生住異滅。五蘊葢覆。五欲恣荒。念慮",
    "X74n1478_001:0521b01": "飄忽。如空中之游塵。動作輕狂。似海中之波浪。繇是",
    "X74n1478_001:0521b02": "依心起法。見境生情。六道之輪迴不息。七趣之形狀",
    "X74n1478_001:0521b03": "無涯。空散銷沉。悉具如來德相。飛行蠢蝡俱稟。善逝",
    "X74n1478_001:0521b04": "靈知。天宮多樂。人道難生。芥投針孔。其中之風雨最",
    "X74n1478_001:0521b05": "艱。龜值浮槎。此際之狂瀾非易。雖三因三緣之已具。",
    "X74n1478_001:0521b06": "而七七十月之罕成。住胎出胎受苦萬狀。三週九歲",
    "X74n1478_001:0521b07": "疾疹多般。既有夫婦之偕。便嬰男女之累。紛飛心緒。",
    "X74n1478_001:0521b08": "勞碌形骸。著我躭人。愛美憎惡。世法濃染。等膠漆之。",
    "X74n1478_001:0521b09": "粘連。情欲纏綿。若魚水之轇轕。趨時胃險。害他保身。",
    "X74n1478_001:0521b10": "為利殺牲。以錢網肉。但知養其口體。不念殃及無辠。",
    "X74n1478_001:0521b11": "錨銖是爭。睚眦必報。一生顰蹙。開口之笑。希逢畢世",
    "X74n1478_001:0521b12": "熬煎。稱意之事。能幾官高爵厚。寵辱若驚。庫溢倉陳。",
    "X74n1478_001:0521b13": "得失尤患。夭橫疾病。衰朽龍鍾。林林而生。泯泯而死。",
    "X74n1478_001:0521b14": "當捨壽時。生龜脫筒。徒盼難割之骨肉。空牽苦積之",
    "X74n1478_001:0521b15": "田財。惡業冤讐。追尋不釋。結習煩惱。貼體不離。非入",
    "X74n1478_001:0521b16": "火鑊刀山。定配披毛戴角。是以大覺出世。迷人之大",
    "X74n1478_001:0521b17": "夢喚回。聖教流傳。季葉之苦。輪可息。開慈悲法眼。憫",
    "X74n1478_001:0521b18": "弱喪窮途。罪惡已搆。何能自拔泥犂。福善續為庶得。",
    "X74n1478_001:0521b19": "贖其過咎。地跌還從地起。心造要以心除。闡懺悔法",
    "X74n1478_001:0521b20": "門。度沉淪苦類。今者禮懺眾等。何幸預修。從此改過",
    "X74n1478_001:0521b21": "圖新。懼罪遷善。焚香散華。設像禮拜。千年積暗。燃一",
    "X74n1478_001:0521b22": "燈以破除。萬劫重迷。聆片言而領悟。前念著境。後念",
    "X74n1478_001:0521b23": "遠離。邪見銷鎔。正信牢固。有漏有為。空華水月。能覺",
    "X74n1478_001:0521b24": "所覺。谷響乾城。達罪性之本空。入唯心之識定。我衷",
    "X74n1478_001:0521c01": "耿耿。聖鑑昭昭。伏願不逢惡友。不遇惡緣。不發惡言。",
    "X74n1478_001:0521c02": "不起惡念。善業純熟。善果圓成。善法行持。善人接引。",
    "X74n1478_001:0521c03": "星辰順旺。運限亨通。四時吉利。營求果遂。其心百歲。",
    "X74n1478_001:0521c04": "康寧福祉。介萃於體。諸天擁護。魔恠潛藏。不作十習。",
    "X74n1478_001:0521c05": "之因。不受六交之報。直往菩提。逕登彼岸。更願人人",
    "X74n1478_001:0521c06": "悔悟。物物豐饒。政教化成。雨暘時若無龍鬬蛟起山",
    "X74n1478_001:0521c07": "崩岸圻之災。無地動水立屋倒舟沉之患。無兵戈之",
    "X74n1478_001:0521c08": "釁。無饑饉之虞。無疫癘蟲蝗。無盜賊奸宄。玉燭恒調。",
    "X74n1478_001:0521c09": "金甌永固。萬方普順。於。",
    "X74n1478_001:0521c10": "一人四夷遵行。於十善各保疆字。共樂昇平。不為尤",
    "X74n1478_001:0521c11": "物所移。不被宵人所誘。不至暴珍天物。不敢違逆天",
    "X74n1478_001:0521c12": "心。報應如影響。因果如瓜荳。理必填還。事無差爽。俱",
    "X74n1478_001:0521c13": "懷恐懼。同修懺悔。深省無常苦空。期獲常樂我淨。虔",
    "X74n1478_001:0521c14": "誠啟白。智照證盟。",
    "X74n1478_001:0521c15": "開懺偈",
    "X74n1478_001:0521c16": "　得成菩提降伏魔　　宣說佛名懺悔法",
    "X74n1478_001:0521c17": "　三千諸佛繇此興　　我今諦信願如是",
    "X74n1478_001:0522a03": "依楞嚴究竟事懺卷上",
    "X74n1478_001:0522a05": "南中鷄足山悉檀寺沙門釋禪　修述",
    "X74n1478_001:0522a06": "　大眾至誠心　　建立懺悔法　　嚴淨結壇場",
    "X74n1478_001:0522a07": "　香華為供養　　當發深淨信　　信佛語教導",
    "X74n1478_001:0522a08": "　先敬禮三寶　　後各自陳意　　無始至於今",
    "X74n1478_001:0522a09": "　三業十惡罪　　六根為賊媒　　自劫家中寶",
    "X74n1478_001:0522a10": "　五陰主人迷　　隨妄想流轉　　妄取諸塵境",
    "X74n1478_001:0522a11": "　妄入六趣中　　知妄即當離　　幻離成正覺",
    "X74n1478_001:0522a12": "　悔悟必悛改　　當觀罪性空　　若欲懺悔者",
    "X74n1478_001:0522a13": "　端坐念實相　　如日照虗空　　如燈然暗室",
    "X74n1478_001:0522a14": "　見真如法界　　潔淨離垢染　　從此極未來",
    "X74n1478_001:0522a15": "　同一切眾生　　俱得白淨法　　速成菩提道",
    "X74n1478_001:0522a16": "開啟楞嚴究竟懺法一心頂禮。",
    "X74n1478_001:0522a17": "南無盡虗空徧法界十方三世塵塵剎剎帝網無盡",
    "X74n1478_001:0522a18": "常住佛陀耶(一唱一和拜下同)",
    "X74n1478_001:0522a19": "南無盡虗空徧法界十方三世塵塵剎剎帝網無盡",
    "X74n1478_001:0522a20": "常住達麼耶",
    "X74n1478_001:0522a21": "南無盡虗空徧法界十方三世塵塵剎剎帝網無盡",
    "X74n1478_001:0522a22": "常住僧伽耶",
    "X74n1478_001:0522a23": "華嚴經行願品。普賢菩薩告善財言。善男子。言懺除",
    "X74n1478_001:0522a24": "業障者。菩薩自念。我於過去無始劫中。由貪瞋癡。發",
    "X74n1478_001:0522b01": "身口意。作諸惡業。無量無邊。若此惡業有體相者。盡",
    "X74n1478_001:0522b02": "虗空界不能容受。我今悉以清淨三業。徧於法界極",
    "X74n1478_001:0522b03": "微塵剎。一切諸佛菩薩眾前。誠心懺悔。後不復造。恒",
    "X74n1478_001:0522b04": "住淨戒。一切功德如是。虗空界盡。眾生界盡。眾生業",
    "X74n1478_001:0522b05": "盡。眾生煩惱盡。我懺乃盡。而虗空界乃至眾生煩惱",
    "X74n1478_001:0522b06": "不可盡。故我此懺悔無有窮盡。念念相續。無有間。斷",
    "X74n1478_001:0522b07": "身語意業無有疲厭。觀藥王藥上經云。釋迦牟尼佛",
    "X74n1478_001:0522b08": "告大眾言。我曾往昔無數劫時。於妙光佛。末法之中。",
    "X74n1478_001:0522b09": "出家學道。聞是五十三佛名。心生歡喜。復教他人。展",
    "X74n1478_001:0522b10": "轉聞持。至三千人。敬禮諸佛因緣。超越無數億劫生",
    "X74n1478_001:0522b11": "死之罪。初千人為華光佛至毗舍浮佛。於過去莊嚴",
    "X74n1478_001:0522b12": "劫成佛。中千人為拘留孫佛至樓至佛。於現在賢劫",
    "X74n1478_001:0522b13": "次第成佛。後千人為日光佛至須彌相佛。於星宿劫",
    "X74n1478_001:0522b14": "當得成佛。佛告寶積。十方現在諸佛。善德如來等亦",
    "X74n1478_001:0522b15": "得聞是佛名故。各皆成佛。若有眾生。欲得除滅四重",
    "X74n1478_001:0522b16": "禁罪。欲得懺悔。五逆十惡欲得除滅。無根謗法極重",
    "X74n1478_001:0522b17": "之罪。當勤禮敬五十三佛名號。三聚經云。諸佛在世。",
    "X74n1478_001:0522b18": "當慈念我。若我此生。若我前生。從無始生死以來。所",
    "X74n1478_001:0522b19": "作眾罪若自作。若教他作。見作隨喜。若塔若僧。若四",
    "X74n1478_001:0522b20": "方僧物。若自取。若教他取。見取隨喜。五無間罪若自",
    "X74n1478_001:0522b21": "作。若教他作。見作隨喜。十不善道若自作。若教他作。",
    "X74n1478_001:0522b22": "見作隨喜。所作罪障。或有覆藏。或不覆藏。應墮地獄",
    "X74n1478_001:0522b23": "餓鬼畜生諸餘惡趣邊地下賤及蔑戾車。如是等處。",
    "X74n1478_001:0522b24": "今皆懺悔。所有善根。迴向阿耨多羅三藐三菩提。今",
    "X74n1478_001:0522c01": "此在會僧俗。信善男女。欽遵聖教。起深淨信。俱發菩",
    "X74n1478_001:0522c02": "提心。設像作法。熏修懺悔法門。諦觀無生真理。涅槃",
    "X74n1478_001:0522c03": "經言。有二徤兒。一不作罪。二作。已能悔然。我等久在",
    "X74n1478_001:0522c04": "凡夫地。生心起念。動身發語。無非罪過。何能不作。惟",
    "X74n1478_001:0522c05": "是積迷稔惡。深習厚染。無勇徤心。不知悛革。所以輪",
    "X74n1478_001:0522c06": "迴六道。莫繇自拔。今者何幸得遇懺法。正是作已。能",
    "X74n1478_001:0522c07": "悔之時。梵語懺摩。此云請忍。亦云悔過。就此而言。則",
    "X74n1478_001:0522c08": "知獲罪。三寶天龍。父母師長。同壇尊臘。便當懇請。忍",
    "X74n1478_001:0522c09": "受寬耐。慈悲解釋。宥恕我罪。容我懺謝。至於一切自",
    "X74n1478_001:0522c10": "作自受。負命負財。明搆陰謀。欺昧難測。等罪尤當。警",
    "X74n1478_001:0522c11": "惕心慮。鞭筞六根。發七種心。懺三種障。興慚識愧。尅",
    "X74n1478_001:0522c12": "責內省。痛加改悔。矢志圖新。後不復造。繇此一念惺",
    "X74n1478_001:0522c13": "悟怨艾之明。乘三寶力。頓使從前罪狀。霧散氷消。怨",
    "X74n1478_001:0522c14": "解讐釋。各發善念。共趣道場。先懺十種。順生死心。以",
    "X74n1478_001:0522c15": "為所治。一妄計人我起於身見。二內具煩惱外遇惡",
    "X74n1478_001:0522c16": "緣我心增盛。三內外既具滅善心事不喜他善。四縱",
    "X74n1478_001:0522c17": "恣三業無惡不為。五事雖不廣惡心徧布。六惡心相",
    "X74n1478_001:0522c18": "續晝夜不斷。之覆諱過失不欲人知。八虜扈抵突不",
    "X74n1478_001:0522c19": "畏惡道。九無慚無愧不懼凡聖。十撥無因果作一闡",
    "X74n1478_001:0522c20": "提。從無始來。無不皆爾。今當回心發善。逆生死流。順",
    "X74n1478_001:0522c21": "涅槃道。且惟狂克念作聖。唯迷省悟為覺。在理灼然。",
    "X74n1478_001:0522c22": "易於反掌。各宜發誠信心。除疑惑想。切勿執着世說",
    "X74n1478_001:0522c23": "辜負己靈。覔頭奔走。為迷中之倍人。開眼昏沉。作醒",
    "X74n1478_001:0522c24": "時之醉漢。良以聰明之士忽略無常。志氣逸越。不念",
    "X74n1478_001:0523a01": "登高繇卑。行遠自邇。徒欲驟躐崇臺。絕塵天表。究竟",
    "X74n1478_001:0523a02": "實際。空過一生。既知其失。相與躬行力踐。寶所非遙。",
    "X74n1478_001:0523a03": "各自努力。身口意業。精一至到。不知其它。惟見巍巍。",
    "X74n1478_001:0523a04": "相好。如來舉體光明。慈容怡悅。與我自身非一非異。",
    "X74n1478_001:0523a05": "充滿虗空。我今五體投地。盡禮無餘。感應道交。桴鼓",
    "X74n1478_001:0523a06": "不爽。普為一切眾生。歸依無量無邊大慈悲父(於佛名經",
    "X74n1478_001:0523a07": "菩提流支譯本略出)。",
    "X74n1478_001:0523a08": "南無過去毗婆尸佛南無尸棄佛",
    "X74n1478_001:0523a09": "南無毗舍浮佛南無拘留孫佛",
    "X74n1478_001:0523a10": "南無拘那含牟尼佛南無迦葉佛",
    "X74n1478_001:0523a11": "南無本師釋迦牟尼佛南無當來彌勒佛",
    "X74n1478_001:0523a12": "南無楞嚴會上寶光留照十方微塵數諸佛",
    "X74n1478_001:0523a13": "南無五十三佛南無三十五佛",
    "X74n1478_001:0523a14": "南無百七十佛南無過去莊嚴劫千佛",
    "X74n1478_001:0523a15": "南無現在賢劫千佛南無未來星宿劫千佛",
    "X74n1478_001:0523a16": "南無東方阿閦佛南無南方普滿佛",
    "X74n1478_001:0523a17": "南無西方無量壽佛南無北方難勝佛",
    "X74n1478_001:0523a18": "南無東南方治地佛南無西南方那羅延佛",
    "X74n1478_001:0523a19": "南無西北方月光面佛南無東北方寂諸根佛",
    "X74n1478_001:0523a20": "南無下方實行佛南無上方無量勝佛",
    "X74n1478_001:0523a21": "南無文殊師利菩薩南無普賢菩薩",
    "X74n1478_001:0523a22": "南無觀世音菩薩南無得大勢至菩薩",
    "X74n1478_001:0523a23": "南無常隨佛學一千二百五十五大阿羅漢",
    "X74n1478_001:0523a24": "楞伽經云。藏識海常住境界風所動種種諸識浪。騰",
    "X74n1478_001:0523b01": "躍而轉生。解深密經云。阿陀那識甚微細。一切種子",
    "X74n1478_001:0523b02": "如瀑流。首楞嚴經云。陀那微細識習氣成瀑流。阿毗",
    "X74n1478_001:0523b03": "達摩經云。繇攝藏諸法一切種子識。故名阿賴耶勝",
    "X74n1478_001:0523b04": "者。我開示則知此識體即如來藏。以其受熏持種。是",
    "X74n1478_001:0523b05": "生死之根本。若離念清淨。乃涅槃之正音。繇夫真如",
    "X74n1478_001:0523b06": "隨緣不生。滅與生滅和合。妄見根身器界。善惡好醜。",
    "X74n1478_001:0523b07": "起惑造業。隨因受報法身。輪轉於五趣。故名眾生。雖",
    "X74n1478_001:0523b08": "摩尼珠不為垢染。而久沒污泥。當以方便索出。譬諸",
    "X74n1478_001:0523b09": "澄水磨鏡。漸見清明。登金剛道。普照十方。成此大事",
    "X74n1478_001:0523b10": "因緣。不枉丈夫眉宇。脫一念相應。從緣悟入。猶有無",
    "X74n1478_001:0523b11": "始種現。習氣亦須併淨。各當自陳自訟。應觀外四大",
    "X74n1478_001:0523b12": "造色為器界。內四大造色為根身。從曠劫來。繇眼耳",
    "X74n1478_001:0523b13": "鼻舌身意六根。貪色聲香味觸法六入。依根發識。識",
    "X74n1478_001:0523b14": "能了別。假名為心。所謂心者非身內之赤肉團。乃精",
    "X74n1478_001:0523b15": "神靈妙。集諸種子。起現行故。能熏積諸法種故。能緣",
    "X74n1478_001:0523b16": "慮自分境故。繇是依心王起法。與心相應而繫屬。故",
    "X74n1478_001:0523b17": "曰作意。於所緣境。警令心起。引之趣境。觸境為性。領",
    "X74n1478_001:0523b18": "納違順。生歡慼相。取像施設。造作思惟。貪於樂具。嗔",
    "X74n1478_001:0523b19": "於苦具。恃己慢他。不明無慧。疑豫諦理。如六羣之黨",
    "X74n1478_001:0523b20": "邪。顛倒見計。若六師之習偽。抱忿懷恨。追惱憶惡。隱",
    "X74n1478_001:0523b21": "覆欺自。每懊悔不安。矯詐罔他。恒謟順非實。憍一技",
    "X74n1478_001:0523b22": "而傲物。報微忤而害人。聞他榮善則萬箭攢心。見有",
    "X74n1478_001:0523b23": "義為則一毛傷體。不耻私犯。寧顧惜於羞慚。遑恤公",
    "X74n1478_001:0523b24": "評。罕芥蔕於愧恧。豈信德業。為身之四維。恣行不簡。",
    "X74n1478_001:0523c01": "何知勤慎。為道之三寶。懶軟無條。放曠六根。損障三",
    "X74n1478_001:0523c02": "善。居諸瞢懂。惟溷濁於昏沉。積絫輕浮。特囂煩於掉",
    "X74n1478_001:0523c03": "舉。其正念則徤忘。其惡慧則流注。躭睡眠而情甘暗",
    "X74n1478_001:0523c04": "劣。樂非禍而自陷刑章。尋求麤獷。以怱遽乎名言。伺",
    "X74n1478_001:0523c05": "察細微。以潛幽乎意思。別別觀境。數數取趣。帶質無",
    "X74n1478_001:0523c06": "質。見分相分。法我人我。執非謬之度量。能緣所緣。實",
    "X74n1478_001:0523c07": "染淨之依附。獨頭獨影。孰測心境之端倪。去後來先。",
    "X74n1478_001:0523c08": "難作死生之主宰。是以出沒三塗。循環六道。何業不",
    "X74n1478_001:0523c09": "造。何類不遊。或受山峰之巨身。或賦遊塵之眇質。惡",
    "X74n1478_001:0523c10": "多善少。樂短苦長。今者幸獲人身。隔生失憶。苟知宿",
    "X74n1478_001:0523c11": "命。恐懼靡寧。從茲已去。各帶無常。未卜作何面孔。必",
    "X74n1478_001:0523c12": "冀勝於今生。能秉此志。急宜改圖。願與一切眾生。若",
    "X74n1478_001:0523c13": "親若怨。若幽若顯。若徵若著。四生九類。自有識神已",
    "X74n1478_001:0523c14": "來。無明所覆。結使所纏。煩惱所亂。蘊葢所遮。搆有形",
    "X74n1478_001:0523c15": "之冤對。愈大海之波瀾。締無相之愆尤。等太虗之涯",
    "X74n1478_001:0523c16": "際。直須從前洗滌徹底掀翻。如割髮及膚剪爪侵體。",
    "X74n1478_001:0523c17": "至誠真切。說己罪名。面對聖容。哀受我悔。一時澡雪。",
    "X74n1478_001:0523c18": "相與五輪著地。懇禱禮拜如來所知十方三世大慈",
    "X74n1478_001:0523c19": "悲父。",
    "X74n1478_001:0523c20": "南無六十功德寶佛南無六十二毗留羅佛",
    "X74n1478_001:0523c21": "南無八萬四千自在幢佛南無三百大幢佛",
    "X74n1478_001:0523c22": "南無五百淨聲王佛南無五百波頭摩王佛",
    "X74n1478_001:0523c23": "南無五百日聲佛南無五百樂自在聲佛",
    "X74n1478_001:0523c24": "南無五百普光佛南無五百波頭摩上王佛",
    "X74n1478_001:0524a01": "南無七百法光莊嚴佛南無千法莊嚴王佛",
    "X74n1478_001:0524a02": "南無百億微塵金剛藏佛南無三萬散華佛",
    "X74n1478_001:0524a03": "南無三萬三百稱聲王佛南無八萬四千阿難陀佛",
    "X74n1478_001:0524a04": "南無千八百寂滅佛南無五百歡喜佛",
    "X74n1478_001:0524a05": "南無五百威德佛南無五百上威德佛",
    "X74n1478_001:0524a06": "南無五百日王佛南無千雲雷聲王佛",
    "X74n1478_001:0524a07": "南無千日熾自在聲佛南無千離垢聲自在王佛",
    "X74n1478_001:0524a08": "南無千勢自在聲佛",
    "X74n1478_001:0524a09": "南無二十五圓通菩薩南無地藏菩薩",
    "X74n1478_001:0524a10": "南無虗空藏菩薩南無金剛藏菩薩",
    "X74n1478_001:0524a11": "南無解脫月菩薩",
    "X74n1478_001:0524a12": "經言。世界無邊。眾生無量。前際無始。後際無終。今此",
    "X74n1478_001:0524a13": "所居中國。不啻梯米之在太倉前。此受過身形。亦逾",
    "X74n1478_001:0524a14": "野馬之飄廣莫。則知已成諸佛微塵數。極微塵數將",
    "X74n1478_001:0524a15": "成諸佛恒河沙。盡恒河沙。目前新新不住。念念遷流。",
    "X74n1478_001:0524a16": "剎那剎那。生滅生滅。吾猶昔人。非昔人見。雖不皺面",
    "X74n1478_001:0524a17": "已皺。撫躬循想既往。晦昧良用。愓然夫絕。不知三細",
    "X74n1478_001:0524a18": "六麤。安能斷九地九品。攀緣彌久。擾動益加。力難砥",
    "X74n1478_001:0524a19": "柱。中流惟任。奔波東逝。山川非險。天道易知。覆雨翻",
    "X74n1478_001:0524a20": "雲。亂朱變白。陽善陰惡。面是背非。陰符揣摩。縱橫名",
    "X74n1478_001:0524a21": "法。蘇張范蔡。種蠡孫吳。蓄留侯之奇謀。用曲逆之秘",
    "X74n1478_001:0524a22": "計。殘忍莫讓於白起。慘毒無殊於商鞅。或假仁義而",
    "X74n1478_001:0524a23": "盜名。或飾忠貞而竊國。或強食弱肉。以眾而暴寡。或",
    "X74n1478_001:0524a24": "貶善褒惡。舉枉而措直。反常乖理而不納良規。倒行",
    "X74n1478_001:0524b01": "逆施而罔遵聖訓。屠城則不遺噍類。竭澤則靡棄小",
    "X74n1478_001:0524b02": "鮮。赤人之族必覆其巢。奪人之位終絕其祀。下而烝",
    "X74n1478_001:0524b03": "上。疎而間親。不別爪李嫌疑。常游華柳街巷。廟中梁",
    "X74n1478_001:0524b04": "下。甘為焚溺之夫。車上草間。遂作奔淫之婦。泣魚字",
    "X74n1478_001:0524b05": "鳳之流。分桃斷袖之輩。污穢淨地。瑕玷貞閨。訕謗名",
    "X74n1478_001:0524b06": "流。誣揑高德。未見說見。不知言知。詐發盟誓。罔知句",
    "X74n1478_001:0524b07": "句。自酬刻意。呪詛莫悟。念念自害。以利網利。惡求多",
    "X74n1478_001:0524b08": "求。非分相干。出位慕外。抱病不肯悔。猶肆貪饕。臨危",
    "X74n1478_001:0524b09": "弗之覺。尚冀遐筭。種種愛情。色色染著。見烟知火。落",
    "X74n1478_001:0524b10": "葉知秋。人所曾為。誰不行過。紅塵滾滾。那有出世之",
    "X74n1478_001:0524b11": "途。黑海漫漫。竟乏度脫之楫。繇是大雄大覺盡見盡",
    "X74n1478_001:0524b12": "知。興慈運悲。濟苦與樂。示教利喜。指為善之階梯。開",
    "X74n1478_001:0524b13": "示悟入。矚進道之捷徑。設八萬四千法門。破八萬四",
    "X74n1478_001:0524b14": "千煩惱。委說詳陳。耳提面命。我等稍知嚮往。良心痛",
    "X74n1478_001:0524b15": "悔。發露自鳴。勢難藏覆。如日中不能逃影。鏡裡未可",
    "X74n1478_001:0524b16": "匿形。所有業根應念鋤拔。疏淪心志。稽首歸依四生",
    "X74n1478_001:0524b17": "慈父。",
    "X74n1478_001:0524b18": "南無千功德葢幢安穩自在王佛",
    "X74n1478_001:0524b19": "南無十千迦葉佛",
    "X74n1478_001:0524b20": "南無千遠離諸怖聲自在王佛",
    "X74n1478_001:0524b21": "南無千無垢聲自在王佛南無二千寶幢佛",
    "X74n1478_001:0524b22": "南無八千堅精進佛南無八千威德佛",
    "X74n1478_001:0524b23": "南無八千燃燈佛",
    "X74n1478_001:0524b24": "南無十千清淨面蓮華香積佛",
    "X74n1478_001:0524c01": "南無二萬億威音王佛南無十千莊嚴王佛",
    "X74n1478_001:0524c02": "南無十千星宿佛南無一萬八千娑羅王佛",
    "X74n1478_001:0524c03": "南無一萬八千普護佛南無三千毗盧舍那佛",
    "X74n1478_001:0524c04": "南無三千放光佛南無三萬日月太白佛",
    "X74n1478_001:0524c05": "南無六萬波頭摩上王佛",
    "X74n1478_001:0524c06": "南無六萬能令眾生離諸見佛",
    "X74n1478_001:0524c07": "南無六十百千萬成就義見佛",
    "X74n1478_001:0524c08": "南無無量百千萬名不可勝佛",
    "X74n1478_001:0524c09": "南無具足四無礙智菩薩南無常憂念一切人菩薩",
    "X74n1478_001:0524c10": "南無於一切國土普現莊嚴藏菩薩",
    "X74n1478_001:0524c11": "南無常持至誠菩薩南無善財菩薩",
    "X74n1478_001:0524c12": "葢惟中朝恩命。重罪輕罪。已發未發。逢赦悉原。華嚴",
    "X74n1478_001:0524c13": "經四句偈。能破地獄。金剛經為閻羅殿前赦書。金光",
    "X74n1478_001:0524c14": "明經懺悔能壞諸苦。盡不善業。是知懺悔法門。真渡",
    "X74n1478_001:0524c15": "海浮囊。破暗明炬。其通韻達識。自當渴奉服膺。奚俟",
    "X74n1478_001:0524c16": "曉勸。應知從無始來。用諸妄想。顛倒行事。自取流轉。",
    "X74n1478_001:0524c17": "不知此心活鱍鱍地。離塵出指。妄推在內在外在根",
    "X74n1478_001:0524c18": "在中。昧空結色。遺本迷還。別業妄見。背覺合塵。所覺",
    "X74n1478_001:0524c19": "所明。立同立異。擾亂生勞。渾濁成惱。晝夜思想。念念",
    "X74n1478_001:0524c20": "不停。於中善念恒少。惡念恒多。事即未行。幽對冥搆。",
    "X74n1478_001:0524c21": "憶善受勝報。思惡自沉淪。何況明為顯作。安能條列",
    "X74n1478_001:0524c22": "縷指。以吾人一圓融清淨寶。覺六織妄成。見不超色。",
    "X74n1478_001:0524c23": "染於黑白妖妍。聽不出聲。惑於鄭衛歌樂。齅不越香。",
    "X74n1478_001:0524c24": "溺於脂粉麝檀。甞不絕味。嗜於海陸血肉。覺不離觸。",
    "X74n1478_001:0525a01": "悅於細滑柔美。知不踰法。攬於世智小慧。同業相纏。",
    "X74n1478_001:0525a02": "合離成化。色發想成。異憎同愛。交遘吸引。細想入胎。",
    "X74n1478_001:0525a03": "一七日名凝滑。二七名皰。三七為軟肉。四七為堅肉。",
    "X74n1478_001:0525a04": "五七曰形位。於是名色六根悉生。一切眾生皆以淫",
    "X74n1478_001:0525a05": "欲。而正性命結愛纏想。父母子孫血脉傳續。種類不",
    "X74n1478_001:0525a06": "斷。貪染不止。口體所資。因依飲食。弗能茹蔬。甘淡惟",
    "X74n1478_001:0525a07": "嗜。肥脆腥羶。遞相吞噉。彼此酬還。今羊之力。弱初未",
    "X74n1478_001:0525a08": "甞。將己身捨與人食。被人以強不與而取。以供庖厨",
    "X74n1478_001:0525a09": "於他身命財非理侵奪。殺乃兼盜。負命責債。物之膠",
    "X74n1478_001:0525a10": "漆。故生死不已。愛心憐色。情之魚水。故纏縛無休。根",
    "X74n1478_001:0525a11": "本輪迴。業果相續。緊基乎此。於中微瑣過犯。惟諸佛",
    "X74n1478_001:0525a12": "菩薩悉知悉見。齊諸佛菩薩所知所見。願以大悲水",
    "X74n1478_001:0525a13": "浣濯令淨。容聽懺悔。歸命十力慈父。",
    "X74n1478_001:0525a14": "南無二億拘隣佛南無三億弗沙佛",
    "X74n1478_001:0525a15": "南無六十億大莊嚴佛",
    "X74n1478_001:0525a16": "南無八十億實體法決定佛",
    "X74n1478_001:0525a17": "南無六十億娑羅自在王佛",
    "X74n1478_001:0525a18": "南無十八億日月燈明佛南無百億決定光明佛",
    "X74n1478_001:0525a19": "南無四十億那由他妙聲王佛",
    "X74n1478_001:0525a20": "南無二十百億雲自在王佛",
    "X74n1478_001:0525a21": "南無百億釋迦牟尼佛南無二十億怖畏聲王佛",
    "X74n1478_001:0525a22": "南無億千樂莊嚴佛",
    "X74n1478_001:0525a23": "南無六十頻婆羅遠離諸怖畏佛",
    "X74n1478_001:0525a24": "南無億那由他百千覺華佛",
    "X74n1478_001:0525b01": "南無須彌山微塵數一切功德山王勝名佛",
    "X74n1478_001:0525b02": "南無十方佛國土不可說億那由他微塵數普賢佛",
    "X74n1478_001:0525b03": "南無初發心念斷疑發解斷煩惱佛",
    "X74n1478_001:0525b04": "南無東方善德佛南無南方寶相佛",
    "X74n1478_001:0525b05": "南無西方普光佛南無北方相德佛",
    "X74n1478_001:0525b06": "南無東南方網明佛南無西南方上智佛",
    "X74n1478_001:0525b07": "南無西北方華德佛南無東北方明智佛",
    "X74n1478_001:0525b08": "南無下方明德佛南無上方香積佛",
    "X74n1478_001:0525b09": "南無師子游戲菩薩南無師子奮迅菩薩",
    "X74n1478_001:0525b10": "南無師子幡菩薩南無師子作菩薩",
    "X74n1478_001:0525b11": "復次懺悔人處無常苦空。世間俱是旅洎幻化。生不",
    "X74n1478_001:0525b12": "滿百年。每作千歲之計。執著情見。堅固我相。所以苦",
    "X74n1478_001:0525b13": "惱至重。禍患極多。朋友凋而不省。親戚逝而不覺。前",
    "X74n1478_001:0525b14": "代江山。古時田產。閱人已多。不過蘧廬。今暫得之。勢",
    "X74n1478_001:0525b15": "為長久之物。每事患失。百方致力保持。豈知天地虗",
    "X74n1478_001:0525b16": "空。在吾妙明心中。如片雲點太。清裏惟認一浮漚體。",
    "X74n1478_001:0525b17": "窮盡瀛渤。如來說為可憐愍者。茲當懺除諸苦。難以",
    "X74n1478_001:0525b18": "枚舉。且以簡冊所載。耳食目繫。顯著明白。表暴一二。",
    "X74n1478_001:0525b19": "仰憑聖鑑。懺除閻浮提內中國外邦正朔閏位人主",
    "X74n1478_001:0525b20": "嗜殺。不殺不樂。殿省羣臣。脇息重足。得保一日。如度",
    "X74n1478_001:0525b21": "十年之苦。懺除或以諫殺。以才殺。以詩文殺。犯忌諱",
    "X74n1478_001:0525b22": "殺。權重殺。名重殺之苦。懺除讒殺妬殺。誣殺誤殺。酷",
    "X74n1478_001:0525b23": "吏希旨羅織告蜜殺。嗾引賢能牽逮忠正無干良善",
    "X74n1478_001:0525b24": "株連族殺之苦。懺除骨肉相殘。兵連禍結。諸王樹黨。",
    "X74n1478_001:0525c01": "逼遷乘輿。殺人盈城。血流漂鹵之苦。懺除中原失鹿。",
    "X74n1478_001:0525c02": "日尋干戈。九州分裂。一十六國戰爭之苦。懺除強臣",
    "X74n1478_001:0525c03": "制主。威權日去。心腹黨與。布滿宮庭。起居呼召。動加",
    "X74n1478_001:0525c04": "防簡。遂至總百。揆加九錫。移祚禪位。願後身不生王",
    "X74n1478_001:0525c05": "家。求為黔首。而不可得之苦。懺除誅鋤豪傑。禁錮英",
    "X74n1478_001:0525c06": "叉。放逐賢良。降黜民望之苦。懺除常侍軍容。怙寵專",
    "X74n1478_001:0525c07": "權。幽君殺直。肆雪天下。一旦禍發。誅戮殆盡之苦。懺",
    "X74n1478_001:0525c08": "除賣官鬻爵。賄賂公行。貪官墨吏。枉法取財。刻核少",
    "X74n1478_001:0525c09": "恩。雪民吸髓。刺史滅門。縣令破家之苦。懺除盜賊充",
    "X74n1478_001:0525c10": "斤。截路劫搶。抄掠鄉村。驅擄人畜之苦。懺除暴斂橫",
    "X74n1478_001:0525c11": "賦。間架科鏹。落地打稅。空身入市索錢之苦。懺除征",
    "X74n1478_001:0525c12": "伐不息。運輸滿道之苦。懺除因田出卒。計口抽丁。父",
    "X74n1478_001:0525c13": "子乖離。夫婦絕呌。蠻烟瘴海。虜塞胡沙。千去不一回。",
    "X74n1478_001:0525c14": "死作他鄉鬼之苦。懺除宵征靈宿之苦。銜枚疾驅之",
    "X74n1478_001:0525c15": "苦。失道落巖。穽苦無水。飲馬尿苦。寒墮指苦。喝喘斃",
    "X74n1478_001:0525c16": "苦。甲冑生蟣虱苦。兩軍對壘苦。偷營刧寨苦。塘報偵",
    "X74n1478_001:0525c17": "探苦。[拚ㄙ+ㄊ]命鏖戰苦。流矢飛砲苦。臨陣殺戮苦。敗北奔",
    "X74n1478_001:0525c18": "逃苦。戎馬踐踏苦。矢集於目。金傷於體。求生不得。求",
    "X74n1478_001:0525c19": "死不得之苦。懺除攻城苦。圍困苦。三斤黃金貿不得",
    "X74n1478_001:0525c20": "三升米苦。食草根樹皮盡。食革履韋帶盡。銼薦蓆盡。",
    "X74n1478_001:0525c21": "茹毛氈盡。易子而食。析骨而炊之苦。懺除秤賣人肉",
    "X74n1478_001:0525c22": "苦。眼見妻子被兵牽去殺食不能護止之。苦羸弱疲",
    "X74n1478_001:0525c23": "憊。猶持兵上城鬬戰苦。盻望救兵至。一日如過三秋",
    "X74n1478_001:0525c24": "苦。滿城相食垂盡苦懺除聚人為量。暴人為腊想人",
    "X74n1478_001:0526a01": "之肉。納人於臼。或名燒把火。或名不美羮。或謂兩脚",
    "X74n1478_001:0526a02": "羊。或謂和骨爛之苦。懺除殭屍積野臭穢熏天苦。白",
    "X74n1478_001:0526a03": "骨堆山收塟無人苦。懺除大兵之後。饑饉凶年之苦。",
    "X74n1478_001:0526a04": "瘟疫傳染。聞氣即中。比屋皆空之苦。懺除珠玉黃金",
    "X74n1478_001:0526a05": "滿市而無斗粟之苦。懺除十年九潦苦。八年七旱苦。",
    "X74n1478_001:0526a06": "過時不雨苦。久雨不霽苦。蟲蝗蔽天食禾稼苦。氷雹",
    "X74n1478_001:0526a07": "惡風落穀實苦。懺除河決海嘯衝沒郡邑村店之苦。",
    "X74n1478_001:0526a08": "懺際回祿為災延燒閭閻灰燼之苦。懺除官商舟楫。",
    "X74n1478_001:0526a09": "遭遇旋風。雪浪沈溺之苦。懺除惡心邪見。斷善滅性。",
    "X74n1478_001:0526a10": "折寺壞塔。毀像殘經。當墮地獄之苦。懺悔鞭拷僧尼。",
    "X74n1478_001:0526a11": "辱罵沙門。嘲弄緇流。誣謗淨行。當入惡道之苦。懺悔",
    "X74n1478_001:0526a12": "見人饑寒不肯周給。呌街行乞不肯施與。慳惜加毀",
    "X74n1478_001:0526a13": "當墮餓鬼之苦。懺悔破和合僧。訾議戒律。攪散齋會。",
    "X74n1478_001:0526a14": "阻廢善事。毀壞功德林。成就阿鼻獄之苦。懺除運限",
    "X74n1478_001:0526a15": "命宮。讐星凶曜。五行尅伐。衰病死墓。年殺月災。時日",
    "X74n1478_001:0526a16": "刑冲。官符疾厄。太歲陰府。災退空亡。闌于大耗。四時",
    "X74n1478_001:0526a17": "邪氣。四大增損之苦。懺除沉痾痼症。久臥床蓆。療治",
    "X74n1478_001:0526a18": "不瘥之苦。懺除異病恠瘡。皮骨連立。膿血淋漓。腥惡",
    "X74n1478_001:0526a19": "難近之苦。懺除羇人旅舘。客子天涯。槖金既盡。貂裘",
    "X74n1478_001:0526a20": "復敞。干謁無門。乏資身之策。雲霄失路。絕援引之人。",
    "X74n1478_001:0526a21": "落魄他鄉。難歸故里之苦。懺除游學之士。行脚之僧。",
    "X74n1478_001:0526a22": "冷寺荒村。隻身吊影。嬰纏疾恙。痛楚呻吟。更無湯藥",
    "X74n1478_001:0526a23": "醫療。那有親朋看顧之苦。懺除痘疹苦。短命苦。貧窮",
    "X74n1478_001:0526a24": "苦。下賤苦。盲聾苦。瘖瘂苦。形體不全苦。手足攣跛苦。",
    "X74n1478_001:0526b01": "眇苦矬苦。寒苦熱苦。饑苦渴苦。衣服飲食麤糲不充",
    "X74n1478_001:0526b02": "之苦。懺除犯法苦。遭刑苦。流徒苦。獄囚苦。懺除懷孕",
    "X74n1478_001:0526b03": "苦。墮胎苦。產難苦。倒生苦。分娩不出苦。胞衣不下苦。",
    "X74n1478_001:0526b04": "懺除深宮望幸。怨閫思夫。嫁娶愆期。鰥寡孤獨之苦。",
    "X74n1478_001:0526b05": "懺除被人宮割苦。自去勢苦。自縊苦。自刎苦。自服毒",
    "X74n1478_001:0526b06": "苦。投淵赴井苦。懺除怨家下毒苦。讐人行刺苦。懺除",
    "X74n1478_001:0526b07": "虎豹摶噬苦。蛇蠍嚙螫苦。懺際土石山崖。坑塪堆阜。",
    "X74n1478_001:0526b08": "高下不平。荊棘毒藥。穢惡充滿之苦。舉人間依正一",
    "X74n1478_001:0526b09": "切戕害苦楚。自今日始承三寶力。槩與蠲除。永不逢",
    "X74n1478_001:0526b10": "受。敬禮大慈悲父。",
    "X74n1478_001:0526b11": "南無東方蓮華最尊佛南無南方功德寶佛",
    "X74n1478_001:0526b12": "南無西方大光普徧佛",
    "X74n1478_001:0526b13": "南無北方無量功德莊嚴佛",
    "X74n1478_001:0526b14": "南無東南方能壞一切暗佛",
    "X74n1478_001:0526b15": "南無西南方心平等佛南無西北方大神通王佛",
    "X74n1478_001:0526b16": "南無東北方心同虗空佛南無下方寶優鉢華佛",
    "X74n1478_001:0526b17": "南無上方大名稱佛南無金輪熾盛光王佛",
    "X74n1478_001:0526b18": "南無孔雀明王佛",
    "X74n1478_001:0526b19": "南無四十億那由他同名妙聲佛",
    "X74n1478_001:0526b20": "南無千同名功德葢幢安穩自在王佛",
    "X74n1478_001:0526b21": "南無六千億同名堅修柔軟佛",
    "X74n1478_001:0526b22": "南無七千同名法莊嚴王佛",
    "X74n1478_001:0526b23": "南無藥王菩薩南無藥上菩薩",
    "X74n1478_001:0526b24": "經云。從無始來。至於今日。不識諸佛及父母恩。不解",
    "X74n1478_001:0526c01": "善法。造作眾惡。自恃種姓及諸財寶。盛年放逸。作諸",
    "X74n1478_001:0526c02": "惡行。心念不善。口作惡業。隨心所作。不見其過。凡夫",
    "X74n1478_001:0526c03": "愚行。無知闇覆。親近惡友。煩惱亂心。五欲因緣。心生",
    "X74n1478_001:0526c04": "忿恚。不知厭足。故作眾惡。親近非聖。因生慳嫉。貧窮",
    "X74n1478_001:0526c05": "因緣。姦諂作惡。繫屬於他。常有怖畏。不得自在。而造",
    "X74n1478_001:0526c06": "諸惡。貪欲恚癡。擾動其心。渴愛所逼。造作眾惡。依因",
    "X74n1478_001:0526c07": "衣食。及以女色。諸結惱熱。造作眾惡。身口意惡所集",
    "X74n1478_001:0526c08": "三業。或不恭敬佛法聖眾。以無智故誹謗正法。不知",
    "X74n1478_001:0526c09": "恭敬父母尊長。愚惑所覆。驕慢放逸。千劫所作極重",
    "X74n1478_001:0526c10": "惡業。志心懺悔。悉皆滅盡。諸佛世尊有大慈悲。當證",
    "X74n1478_001:0526c11": "微誠。哀受我悔。若我百劫所作眾惡。以是因緣。生大",
    "X74n1478_001:0526c12": "憂苦。貧窮困乏。愁熱驚懼。怖畏惡業。心常無劣。在在",
    "X74n1478_001:0526c13": "處處暫無歡樂。我之所有煩惱等垢。惟願現在諸佛",
    "X74n1478_001:0526c14": "世尊。以大悲水洗除令淨。過去諸惡今皆懺悔。現所",
    "X74n1478_001:0526c15": "作罪誠心發靈。所未作者更不敢作。已作之罪不敢",
    "X74n1478_001:0526c16": "覆藏。身業三種口四意三惡業受報。六趣險難。誠心",
    "X74n1478_001:0526c17": "懺悔。遠離十惡。修行十善。安止十住。逮十力尊。我及",
    "X74n1478_001:0526c18": "眾生諸根毀壞。悉令具足。病苦羸瘦悉令解脫。若受",
    "X74n1478_001:0526c19": "鞭撻。繫縛枷鎻。愁憂恐懼。擾亂其心。臨當刑戮。無量",
    "X74n1478_001:0526c20": "怖畏。諸苦惱等。悉得解脫。饑得美食。渴得甘飲。盲者",
    "X74n1478_001:0526c21": "得視。聾者得聽。瘂者得言。裸者得衣。貧窮之者即得",
    "X74n1478_001:0526c22": "寶藏。倉庫盈溢。無所乏少。眾生相視。和顏悅色。他人",
    "X74n1478_001:0526c23": "善事。隨喜讚成。願諸女人皆成男子。智慧精進。行菩",
    "X74n1478_001:0526c24": "薩道。不適意報。願悉滅盡。割裂愛網。破三有獄。至大",
    "X74n1478_001:0527a01": "涅槃。身心安樂。懺悔發願已。歸命禮三寶。",
    "X74n1478_001:0527a02": "南無東方破疑淨光佛南無南方無憂功德佛",
    "X74n1478_001:0527a03": "南無西方華嚴神通佛南無北方月殿清淨佛",
    "X74n1478_001:0527a04": "南無東南方破一切闇佛",
    "X74n1478_001:0527a05": "南無西南方大哀觀眾生佛",
    "X74n1478_001:0527a06": "南無西北方香氣放光明佛",
    "X74n1478_001:0527a07": "南無東北方無量功德海佛",
    "X74n1478_001:0527a08": "南無下方斷一切疑佛南無上方離一切憂佛",
    "X74n1478_001:0527a09": "南無龍種上尊王佛南無龍自在王佛",
    "X74n1478_001:0527a10": "南無寶勝佛南無覺華定自在王佛",
    "X74n1478_001:0527a11": "南無袈裟幢佛南無師子吼佛",
    "X74n1478_001:0527a12": "南無琉璃金山寶華光照吉祥功德海佛",
    "X74n1478_001:0527a13": "南無善眼劫七十二那由他佛",
    "X74n1478_001:0527a14": "南無善見劫七十二億佛",
    "X74n1478_001:0527a15": "南無淨讚歎劫一萬八千佛",
    "X74n1478_001:0527a16": "南無善行劫三萬二千佛南無莊嚴劫八萬四千佛",
    "X74n1478_001:0527a17": "南無金剛幢菩薩",
    "X74n1478_001:0527a18": "南無蓮池海會阿鞞跋致一生補處上善菩薩",
    "X74n1478_001:0527a19": "南無信相菩薩南無無比菩薩",
    "X74n1478_001:0527a20": "南無常不離世菩薩南無無邊身菩薩",
    "X74n1478_001:0527a21": "次復懺悔。人間八苦。所謂眾苦依止。名曰生苦。無明",
    "X74n1478_001:0527a22": "潤業。不淨受胎。增長出胎。良賤男女。端正醜陋。又能",
    "X74n1478_001:0527a23": "令變壞。名曰老。苦念念消息。終至滅壞。力不能挽。徒",
    "X74n1478_001:0527a24": "有嗟嘆。又四大不調。名曰病苦。身則四百四病逼惱。",
    "X74n1478_001:0527b01": "不安心則愁慼。攀緣飛越不止。又能滅諸根。名曰死",
    "X74n1478_001:0527b02": "苦。雖時節代謝。或惡對招尋。或業報卒至。有福無命。",
    "X74n1478_001:0527b03": "祿盡難存。九種枉橫。無量外緣又非愛共聚。名曰怨",
    "X74n1478_001:0527b04": "憎會苦。讐人怨家。為親為友相謀相害。生隙生嫌。苦",
    "X74n1478_001:0527b05": "心領於苦境。好意不成好緣。又可愛相違。名曰愛別",
    "X74n1478_001:0527b06": "離苦。慈親孝子。嬌妻嫩兒。難兄難弟。可意悅心。無常",
    "X74n1478_001:0527b07": "奄至。一旦乖背。摧碎肝腹。痛徹骨髓。銜悲殮殯。再會",
    "X74n1478_001:0527b08": "無期。又希望不遂。名曰求不得苦。貧則求富。窮則求",
    "X74n1478_001:0527b09": "通。愛欲久持。惡欲速往。美名歸己。好爵自縻。尤物頻",
    "X74n1478_001:0527b10": "獲。奇珍獨有。田連阡陌。谷量牛馬。致力營筭。乖心違",
    "X74n1478_001:0527b11": "慮。不得稱遂。怨天尤人。又總眾苦相。名曰五陰熾盛",
    "X74n1478_001:0527b12": "苦。能葢覆心。種種趣境。積聚蘊結。不能照了。交煎煩",
    "X74n1478_001:0527b13": "熱。斵性喪真。然諸苦所因。婬欲為本。四十二章經云。",
    "X74n1478_001:0527b14": "賴有一矣。實為輪迴。敗道之本。要知己身他身。五種",
    "X74n1478_001:0527b15": "不淨。一者生處不淨。是身為臭穢。不從蓮華生。二種",
    "X74n1478_001:0527b16": "子不淨。是身種不淨。父母邪想有。三自性不淨。四大",
    "X74n1478_001:0527b17": "不淨聚。海水洗不潔。四自相不淨。常流出不淨。如囊",
    "X74n1478_001:0527b18": "盛穢物。五究竟不淨。諦觀於此身。終必歸死處。雖復",
    "X74n1478_001:0527b19": "觀粧艶美。蒨笑巧媚。直是滿腔膿血。[月*夆]脹穢惡。白骨",
    "X74n1478_001:0527b20": "狼籍。智者無為。溺愛陸沉。若能輕澹一分。便是生天",
    "X74n1478_001:0527b21": "之捷徑。禪智功德繇之而增。有生實苦。大患所叢。既",
    "X74n1478_001:0527b22": "知此已。相與懺除。敬禮大慈悲父。",
    "X74n1478_001:0527b23": "南無東方無量離垢佛南無南方樹根華王佛",
    "X74n1478_001:0527b24": "南無西方蓮華自在佛南無北方金剛能破佛",
    "X74n1478_001:0527c01": "南無東南方悉檀義勝佛",
    "X74n1478_001:0527c02": "南無西南方金海自在王佛",
    "X74n1478_001:0527c03": "南無西北方無邊自在王佛",
    "X74n1478_001:0527c04": "南無東北方無礙香象王佛",
    "X74n1478_001:0527c05": "南無下方無礙慧幢佛南無上方甘露上王佛",
    "X74n1478_001:0527c06": "南無寶世界善住力王佛",
    "X74n1478_001:0527c07": "南無十方上首世界起月光佛",
    "X74n1478_001:0527c08": "南無龍王世界上首佛南無善住世界善高聚佛",
    "X74n1478_001:0527c09": "南無無怖畏世界作稱佛南無受香世界斷諸難佛",
    "X74n1478_001:0527c10": "南無純陀菩薩南無高貴德王菩薩",
    "X74n1478_001:0527c11": "南無救脫菩薩南無網明菩薩",
    "X74n1478_001:0527c12": "經云。身中堅濕煖動。分為視聽覺察。從始入終。五疊",
    "X74n1478_001:0527c13": "渾濁。如土投水。容貌泪然。空見相織。名為劫濁。身根",
    "X74n1478_001:0527c14": "相摶名為見濁。根境相緣名煩惱濁。惑業相趣名眾",
    "X74n1478_001:0527c15": "生濁。性用相岐名為命濁。分為根識。粘湛發性。六為",
    "X74n1478_001:0527c16": "賊媒。自劫家寶。積生虗習。生住異滅。分劑頭數。流逸",
    "X74n1478_001:0527c17": "奔馳。明暗動靜。通塞恬變。離合生滅。如是十二。諸有",
    "X74n1478_001:0527c18": "為相。畢竟同中。生畢竟異。六結已成。是非鋒起。心性",
    "X74n1478_001:0527c19": "狂亂。知見妄發。發妄不息。勞見發塵。目睛若勞。狂花",
    "X74n1478_001:0527c20": "亂起。山河大地生死顛倒。皆即狂勞。不知解結。當於",
    "X74n1478_001:0527c21": "結心。何能一亡。除其塵相。未解即事。捨於塵勞。惟有",
    "X74n1478_001:0527c22": "隨流。任其飄沒。破犯三決定。義違遠大。毀槃城夫。攝",
    "X74n1478_001:0527c23": "心名戒。婬機一動。則心不可收。塵不可出。落愛見坑。",
    "X74n1478_001:0527c24": "失菩提路。蒸沙作飯。因果非倫。又慈心名戒。殺機一",
    "X74n1478_001:0528a01": "起。則傷害必多。惡不可止。過三寸之舌頭。填一時之",
    "X74n1478_001:0528a02": "溪壑。斷佛性種子。長三塗業根。怨家債主伺隙追隨。",
    "X74n1478_001:0528a03": "苦海茫茫理難度脫。避溺投火事不應為。又止足名",
    "X74n1478_001:0528a04": "戒。盜機一潛。則偷心勃發。奸名犯義。期己惑人。澌滅",
    "X74n1478_001:0528a05": "真誠。喪夫淳善。方便盜呪。盜人物及鬼神有主劫賊",
    "X74n1478_001:0528a06": "物。一針一草。欲求滅罪。如水灌漏巵。又實語名戒。我",
    "X74n1478_001:0528a07": "等凡失無聖言量。往往說謊。時時造妄。欲尊勝於己。",
    "X74n1478_001:0528a08": "則無善不歸。欲抑劣於人。則靡惡不往。人糞刻為栴",
    "X74n1478_001:0528a09": "檀。噬臍終莫能及。刀斷多羅之木。永殞善根。口惟眾",
    "X74n1478_001:0528a10": "罪之尤。受苦偏甚。又經毀犯比丘四波羅夷法十三",
    "X74n1478_001:0528a11": "僧伽婆尸沙法二不定法三十尼薩耆波逸提法九",
    "X74n1478_001:0528a12": "十波逸提法四波羅提提舍尼法一百眾學法七滅",
    "X74n1478_001:0528a13": "諍法。及比丘尼八波羅夷法十七僧殘二不定法二",
    "X74n1478_001:0528a14": "百八尼薩耆波逸提法八提舍尼法一百眾學法七",
    "X74n1478_001:0528a15": "止諍法。又毀犯菩薩波羅提木叉十重波羅夷戒四",
    "X74n1478_001:0528a16": "十八輕垢戒。乃至三千威儀八萬細行。及破沙彌十",
    "X74n1478_001:0528a17": "戒優婆塞優婆夷五戒。無覺無明。故犯誤犯。相與懺",
    "X74n1478_001:0528a18": "悔。既往之愆。重淨重得。立志不續。未來之釁。永斷永",
    "X74n1478_001:0528a19": "除。歸投無上大慈兩足世尊。願賜證盟功德。",
    "X74n1478_001:0528a20": "南無清淨光世界積清淨增長勝上王佛",
    "X74n1478_001:0528a21": "南無普光世界普華無畏王佛",
    "X74n1478_001:0528a22": "南無普葢世界均寶莊嚴佛",
    "X74n1478_001:0528a23": "南無相威德王世界無量聲佛",
    "X74n1478_001:0528a24": "南無名稱世界須彌留聚集佛",
    "X74n1478_001:0528b01": "南無善住世界虗空寂佛",
    "X74n1478_001:0528b02": "南無地輪世界名稱力王佛",
    "X74n1478_001:0528b03": "南無波頭摩華世界種種華勝佛",
    "X74n1478_001:0528b04": "南無種種幢世界須彌留聚佛",
    "X74n1478_001:0528b05": "南無一切善葢世界遠離諸怖毛竪佛",
    "X74n1478_001:0528b06": "南無賢世界栴檀屋佛南無賢慧世界合聚佛",
    "X74n1478_001:0528b07": "南無寶首世界羅網光明佛",
    "X74n1478_001:0528b08": "南無安樂首世界寶蓮華勝佛",
    "X74n1478_001:0528b09": "南無稱世界智華寶光明勝佛",
    "X74n1478_001:0528b10": "南無賢臂世界起賢光明佛",
    "X74n1478_001:0528b11": "南無無畏世界滅散一切怖畏佛",
    "X74n1478_001:0528b12": "南無彌留幢世界彌留序佛",
    "X74n1478_001:0528b13": "南無遠離一切憂惱障礙世界無畏王佛",
    "X74n1478_001:0528b14": "南無法世界作法佛",
    "X74n1478_001:0528b15": "南無善住世界百一十光明佛",
    "X74n1478_001:0528b16": "南無共光明世界千上光明佛",
    "X74n1478_001:0528b17": "南無多伽羅世界智光明佛",
    "X74n1478_001:0528b18": "南無香世界寶勝光明佛",
    "X74n1478_001:0528b19": "南無八千無我甘露功德威德王劫佛",
    "X74n1478_001:0528b20": "南無妙光菩薩南無金剛慧菩薩",
    "X74n1478_001:0528b21": "南無常精進菩薩南無閻浮提自在王菩薩",
    "X74n1478_001:0528b22": "經云。妙性圓明。離諸名相。本來無有。世界眾生因妄",
    "X74n1478_001:0528b23": "有生。因生有滅。從畢竟無。成究竟有。此有所有。非因",
    "X74n1478_001:0528b24": "所因。住所住相。了無根本。本此無住。建立世界及諸",
    "X74n1478_001:0528c01": "眾生。迷本圓明。是生虗妄。熏以成業。同業相感。故有",
    "X74n1478_001:0528c02": "眾生顛倒。是有所有。分段妄生。無住所住。遷流不住。",
    "X74n1478_001:0528c03": "故有世界顛倒。三世四方和合相涉。變化眾生。成十",
    "X74n1478_001:0528c04": "二類。心動有聲。心生有色。六亂妄想。窮十二變為一",
    "X74n1478_001:0528c05": "旋。復卵生胎生。濕生化生。有色無色。有想無想。若非",
    "X74n1478_001:0528c06": "有色。若非無色。若非有想。若非無想。繇八萬四千煩",
    "X74n1478_001:0528c07": "惱感變區分。相與懺悔。遷流之世。分段之界。乘此世",
    "X74n1478_001:0528c08": "界。業果相生。虗妄輪迴動顛倒故和合氣成八萬四",
    "X74n1478_001:0528c09": "千飛沉亂想如是故有卵羯邏藍依殻而起流轉國",
    "X74n1478_001:0528c10": "土。魚鳥龜蛇其類充塞。罪報懺悔。世界雜染輪迴。欲",
    "X74n1478_001:0528c11": "顛倒故和合滋成。八萬四千橫竪亂想。故有胎遏蒲",
    "X74n1478_001:0528c12": "曇含藏而出人畜龍仙等類。罪報懺悔。執著輪迴趣",
    "X74n1478_001:0528c13": "顛倒故。和合煖成。八萬四千翻覆亂想。故有濕相蔽",
    "X74n1478_001:0528c14": "尸假潤而興含蠢蝡動蝤蠐蚊蚋等類。罪報懺悔。變",
    "X74n1478_001:0528c15": "易輪迴假顛倒故。和合觸成。八萬四千新故亂想。故",
    "X74n1478_001:0528c16": "有化相羯南無而忽有轉蛻飛行雀蛤雉蜃等類。罪",
    "X74n1478_001:0528c17": "報眾等共知此報。隨念而受。悚懼惶恐。歸投五眼六",
    "X74n1478_001:0528c18": "通三明八解大慈悲父。",
    "X74n1478_001:0528c19": "南無成就一切功德善住世界稱親佛",
    "X74n1478_001:0528c20": "南無憂慧世界遠離諸憂佛",
    "X74n1478_001:0528c21": "南無成就一切勢力善住世界稱堅固佛",
    "X74n1478_001:0528c22": "南無稱世界起波頭摩功德王佛",
    "X74n1478_001:0528c23": "南無華俱蘇摩住世界善散華幢佛",
    "X74n1478_001:0528c24": "南無十方名稱世界放光明普至佛",
    "X74n1478_001:0529a01": "南無炎慧世界放炎佛南無吼世界十方稱名佛",
    "X74n1478_001:0529a02": "南無光明世界自在彌留佛",
    "X74n1478_001:0529a03": "南無寶光明世界大光明佛",
    "X74n1478_001:0529a04": "南無常歡喜世界炎熾佛",
    "X74n1478_001:0529a05": "南無有世界三界自在奮迅佛",
    "X74n1478_001:0529a06": "南無無畏世界放光明輪佛",
    "X74n1478_001:0529a07": "南無常懸世界眾寂勝佛",
    "X74n1478_001:0529a08": "南無波頭摩主世界無盡勝佛",
    "X74n1478_001:0529a09": "南無普吼世界妙皷聲佛南無地世界山王佛",
    "X74n1478_001:0529a10": "南無燃燈輪世界善住佛",
    "X74n1478_001:0529a11": "南無倚世界作一切功德佛",
    "X74n1478_001:0529a12": "南無波頭摩世界波頭摩生王佛",
    "X74n1478_001:0529a13": "南無星宿行世界智上勝佛",
    "X74n1478_001:0529a14": "南無法境世界自在王佛",
    "X74n1478_001:0529a15": "南無地功德世界波頭摩輪境界勝王佛",
    "X74n1478_001:0529a16": "南無普莊嚴世界大莊嚴佛境界佛",
    "X74n1478_001:0529a17": "南無歡喜世界畢竟成就佛寶功德佛",
    "X74n1478_001:0529a18": "南無葢行莊嚴世界智起光明威德勝王佛",
    "X74n1478_001:0529a19": "南無寶光樂世界香炎平等莊嚴日光菩薩",
    "X74n1478_001:0529a20": "南無眾寶金剛藏世界觀勝妙清淨王菩薩",
    "X74n1478_001:0529a21": "復次懺悔由因世界留礙輪迴。若事日事月。事星事",
    "X74n1478_001:0529a22": "火。堅執不捨。障顛倒故。和合著成。八萬四千精耀亂",
    "X74n1478_001:0529a23": "想。故有色相羯南休咎精明吉凶悔吝暈玦負耳流",
    "X74n1478_001:0529a24": "星憐火螢爝蚌珠等類罪報。懺悔銷散輪迴。厭有著",
    "X74n1478_001:0529b01": "空。滅身歸無。晦昧無聞。惑顛倒故。和合暗成。八萬四",
    "X74n1478_001:0529b02": "千陰隱亂想。故有無色羯南空散銷沉無色外道形",
    "X74n1478_001:0529b03": "色捐磨識合混沌等類罪報。懺悔罔象輪迴。似有若",
    "X74n1478_001:0529b04": "無。杳冥恍惚。影顛倒故。和合憶成。八萬四千潛結亂",
    "X74n1478_001:0529b05": "想。故有想相羯南神鬼精靈依草附木祠禱血食影",
    "X74n1478_001:0529b06": "響幽潛等類罪報。懺悔愚鈍輪迴。顓蒙昏騃。死灰固",
    "X74n1478_001:0529b07": "執。癡顛倒故。和合頑成。八萬四千枯槁亂想。故有無",
    "X74n1478_001:0529b08": "想羯南精神化為土木金石如鵲墮為印羣羊成石",
    "X74n1478_001:0529b09": "老僧為栢樹賢女變貞石佛性化為法性有情變作",
    "X74n1478_001:0529b10": "無情等類罪報。懺悔相待輪迴。假勢借光。潤身活命。",
    "X74n1478_001:0529b11": "偽顛倒故。和合染成。八萬四千因依亂想。故有非有",
    "X74n1478_001:0529b12": "色相成色羯南諸水母等以鰕為目璅蛣以蟹為腹",
    "X74n1478_001:0529b13": "戶蟲[虫*螢]虰魚腹羊腦之蟲等類罪報。懺悔相引輪迴。",
    "X74n1478_001:0529b14": "邪業符攝。性顛倒故。和合呪成。八萬四千呼召亂想。",
    "X74n1478_001:0529b15": "故有非無色相無色羯南呪詛厭生持明禁術妖巫",
    "X74n1478_001:0529b16": "折割樟柳羅神精魅游魄及蝦蟆鶴鷺龍鷁莎雞聲",
    "X74n1478_001:0529b17": "唳相附等類罪報。懺悔合妄輪迴。他胤冐贅。罔顛倒",
    "X74n1478_001:0529b18": "故。和合異成。八萬四千回互亂想。故有非有想相成",
    "X74n1478_001:0529b19": "想羯南二妄吸撮彼蒲盧等異質相成蠮螉之蟲孕",
    "X74n1478_001:0529b20": "螟蛉之子等類罪報。懺悔怨害輪迴。絕倫滅性。殺顛",
    "X74n1478_001:0529b21": "倒故。和合恠成。八萬四千食父母想。故有非無想相",
    "X74n1478_001:0529b22": "無想羯南如土梟等附塊為兒及破鏡鳥以毒樹果",
    "X74n1478_001:0529b23": "抱為其子子成父母皆遭其食等類罪報。如是眾生。",
    "X74n1478_001:0529b24": "一一類中。亦各各具十二顛倒。猶如揑日亂花發生。",
    "X74n1478_001:0529c01": "顛倒妙圓真淨明心。具足如斯虗妄亂想。相與歸投",
    "X74n1478_001:0529c02": "福足慧足十號具足大悲世尊懺悔。",
    "X74n1478_001:0529c03": "南無東方壞諸煩惱佛南無南方妙音自在佛",
    "X74n1478_001:0529c04": "南無西方大雲光佛南無北方雲自在王佛",
    "X74n1478_001:0529c05": "南無東南方無緣莊嚴佛南無西南方過諸魔界佛",
    "X74n1478_001:0529c06": "南無西北方見無恐懼佛南無東北方一切德嚴佛",
    "X74n1478_001:0529c07": "南無上方蓮華藏光佛南無下方妙善住王佛",
    "X74n1478_001:0529c08": "南無八十億那由他同名釋迦牟尼佛",
    "X74n1478_001:0529c09": "南無八萬四千同名龍王佛",
    "X74n1478_001:0529c10": "南無八十千同名燃燈王佛",
    "X74n1478_001:0529c11": "南無五千同名波頭摩王佛",
    "X74n1478_001:0529c12": "南無九萬同名拘神王佛南無心不動佛",
    "X74n1478_001:0529c13": "南無心自在佛南無華林世界寶首菩薩",
    "X74n1478_001:0529c14": "南無寂靜世界持月光明菩薩",
    "X74n1478_001:0529c15": "南無栴檀世界真實幢菩薩",
    "X74n1478_001:0529c16": "南無堅固金世界夜光幢菩薩",
    "X74n1478_001:0529c17": "願諸世尊。為我證明。與我作眼。我等未識三寶時。隨",
    "X74n1478_001:0529c18": "順三毒。疊造十惡。所有業障。煩惱障。諸眾生障。法障。",
    "X74n1478_001:0529c19": "轉後來世障。懺悔已。復懺悔。更不敢作。我今於此志",
    "X74n1478_001:0529c20": "心懺悔。願智清淨諸法業障當淨。一切助菩提法。願",
    "X74n1478_001:0529c21": "皆滿足。永不墮地獄畜生餓鬼阿修羅。若閻羅王世",
    "X74n1478_001:0529c22": "界違背。遠離佛法僧處。及逼迫苦惱之處。又願我等",
    "X74n1478_001:0529c23": "於身命財。一切放捨。不生戀著。財屬五家無主不久。",
    "X74n1478_001:0529c24": "如大毒蛇。為世怨害。施為不死妙藥。為無窮寶藏。諸",
    "X74n1478_001:0530a01": "天世人因施得立。我身無常。怱怱營務。被死賊害。風",
    "X74n1478_001:0530a02": "刀解身。一切捐棄。佛說諸法。從因緣有。三世無體。無",
    "X74n1478_001:0530a03": "有業障。無業障處。現作諸行。亦無業障。一切諸法。空",
    "X74n1478_001:0530a04": "無有我。本性空寂。是則實際。無漏際。能淨一切法障",
    "X74n1478_001:0530a05": "而得寂靜。各各解悟。歸命三寶。",
    "X74n1478_001:0530a07": "依楞嚴究竟事懺卷上(禮佛十進計二百六十拜)"
}