{
    "T45n1862_002:0383c24": "勸發菩提心集卷中",
    "T45n1862_002:0383c26": "翻經沙門慧沼撰",
    "T45n1862_002:0383c27": "一讚受戒門　二顯過勸持戒門　三明護戒",
    "T45n1862_002:0383c28": "門　四受意門　五說受益門　六正受門",
    "T45n1862_002:0383c29": "　七受戒得益門　八受十善戒門　九讚忍護",
    "T45n1862_002:0384a01": "戒門　十白衣五戒門　十一供養門　十二",
    "T45n1862_002:0384a02": "供養見利門　十三障治門　十四勝劣門",
    "T45n1862_002:0384a03": "　十五善友門　十六雜行門　十七婦德門",
    "T45n1862_002:0384a04": "一讚受戒門一讚受戒門",
    "T45n1862_002:0384a05": "智度論十三云。若慈愍眾生故。為度眾生故。",
    "T45n1862_002:0384a06": "亦知戒實相故。心不倚著。如此持戒。將來令",
    "T45n1862_002:0384a07": "人得至佛道。如是名為得無上佛道戒。若人",
    "T45n1862_002:0384a08": "求大善利。當堅持戒如惜重寶。如護身命。何",
    "T45n1862_002:0384a09": "以故。譬如大地。一切萬物有形之類。皆依",
    "T45n1862_002:0384a10": "地而住。戒亦如是。戒為一切善法住處。譬如",
    "T45n1862_002:0384a11": "無足欲行。無翅欲飛。無船欲度。是不可得。若",
    "T45n1862_002:0384a12": "不持戒欲得好果。亦復如是。若人棄捨此戒。",
    "T45n1862_002:0384a13": "雖山居苦行食果服藥。與禽獸無異。人雖貧",
    "T45n1862_002:0384a14": "窮。而能持戒。勝於富貴。而破戒者華香木香",
    "T45n1862_002:0384a15": "不能遠聞。持戒之香周遍十方。持戒之人具",
    "T45n1862_002:0384a16": "足安樂。名聲遠聞。天人愛敬。現世常得種",
    "T45n1862_002:0384a17": "種快樂。若欲天上人中富貴長壽。取之不難。",
    "T45n1862_002:0384a18": "持戒清淨所願皆得。復次持戒之人常得今",
    "T45n1862_002:0384a19": "世人所敬養。心樂不悔。衣食無乏。死得生天。",
    "T45n1862_002:0384a20": "後得佛道。持戒之人無事不得。破戒之人一",
    "T45n1862_002:0384a21": "切皆失。譬如有人常供養天。其人貧窮。一心",
    "T45n1862_002:0384a22": "供養。滿十二歲。求索富貴天愍此人。自現其",
    "T45n1862_002:0384a23": "身廣說如常也。復次持戒之人人所樂施不惜財物。",
    "T45n1862_002:0384a24": "不修世利而無所乏。得得生天上十方佛前。",
    "T45n1862_002:0384a25": "入三乘道而得解脫。唯種種邪見而持戒者。",
    "T45n1862_002:0384a26": "後無所獲。復次持戒之人。雖無兵杖。眾苦",
    "T45n1862_002:0384a27": "不加。持戒之財無能奪者。持戒親親雖死不",
    "T45n1862_002:0384a28": "離。持戒莊嚴勝於七寶。以是之故。當護於戒",
    "T45n1862_002:0384a29": "如護身命。如愛重寶。破戒之人受苦萬端。如",
    "T45n1862_002:0384b01": "向貧人破瓶失物。以是之故。應持淨戒。",
    "T45n1862_002:0384b02": "顯過門顯過門",
    "T45n1862_002:0384b03": "復次持戒之人觀破戒人罪。應自挽勵一心",
    "T45n1862_002:0384b04": "持戒。云何名為破戒人罪。破戒之人。人所不",
    "T45n1862_002:0384b05": "敬。其家如塚。人所不到。破戒之人失諸功德。",
    "T45n1862_002:0384b06": "譬如枯樹。人不愛樂。破戒之人如霜蓮華。人",
    "T45n1862_002:0384b07": "不喜見。破戒之人惡心如惡羅剎。破戒之人。",
    "T45n1862_002:0384b08": "人不歸向。譬如渴人不向枯井。破戒之人心",
    "T45n1862_002:0384b09": "常疑悔。如犯罪人常畏罪至。破戒之人如田",
    "T45n1862_002:0384b10": "被雹。不可依仰。破戒之人譬如苦瓜。雖形",
    "T45n1862_002:0384b11": "似甘種。而不可食。如賊聚落。不可依止。如大",
    "T45n1862_002:0384b12": "病人。人不欲近。譬如惡賊。難可親近。譬如火",
    "T45n1862_002:0384b13": "坑。行者避之。如毒蛇不可觸。如大海。如破",
    "T45n1862_002:0384b14": "船。如吐食。譬如惡馬在善馬中。與善人異。如",
    "T45n1862_002:0384b15": "驢在牛群中。破戒之人在精進眾中。譬如儜",
    "T45n1862_002:0384b16": "人在健兒中。破戒之人雖似比丘。譬如死屍",
    "T45n1862_002:0384b17": "在眠人中。是故行者。應當一心堅持禁戒。",
    "T45n1862_002:0384b18": "勸持門勸持門",
    "T45n1862_002:0384b19": "智度論問云。人能以力勝人。竝國殺怨。或田",
    "T45n1862_002:0384b20": "獵皮肉。所濟處大。今不殺生。得何利益。答得",
    "T45n1862_002:0384b21": "無所畏。安樂無怖。我以無害於彼故。彼亦",
    "T45n1862_002:0384b22": "無害於我。以是故無怖無畏。好殺之人設位",
    "T45n1862_002:0384b23": "極人王。亦不自安。持戒之人單行獨遊無所",
    "T45n1862_002:0384b24": "畏難。復次好殺之人。有命之屬皆不喜見。若",
    "T45n1862_002:0384b25": "不好殺。一切眾生皆樂依附。復次行者思惟。",
    "T45n1862_002:0384b26": "我自惜命愛身。彼亦如是。與我何異。以是之",
    "T45n1862_002:0384b27": "故不應殺生。若殺生者。為善人所呵。怨家所",
    "T45n1862_002:0384b28": "嫉。負他命故。常有怖畏。為彼所憎。死時心",
    "T45n1862_002:0384b29": "悔。當墮惡道。若出為人。常當短命。假令後世",
    "T45n1862_002:0384c01": "無罪。不為善人所呵。怨家所嫉。尚自不應故",
    "T45n1862_002:0384c02": "奪他命。何以故。善人之相所不應行。何況兩",
    "T45n1862_002:0384c03": "世有罪弊惡果報。復次殺生為罪中之重。何",
    "T45n1862_002:0384c04": "以故。人有死急。不惜重寶。但以活命為先。譬",
    "T45n1862_002:0384c05": "如價客入海採寶。垂出大海。船破寶失而自",
    "T45n1862_002:0384c06": "慶喜。眾人怪言。汝失財物。裸形得脫。云何喜",
    "T45n1862_002:0384c07": "言幾失大寶。答一切寶中人命第一。人為命",
    "T45n1862_002:0384c08": "故求寶。不為財故求命。以是故。佛十不善",
    "T45n1862_002:0384c09": "道等中殺最在初。若人種種修諸福德。而無",
    "T45n1862_002:0384c10": "不殺生戒。則無所益。何以故。雖在富貴處生",
    "T45n1862_002:0384c11": "勢力豪強。而無壽命。誰受此樂故。諸罪殺罪",
    "T45n1862_002:0384c12": "重。諸功德不殺勝。又世間中惜命為第一。何",
    "T45n1862_002:0384c13": "以知之。一切世人甘受形種種考掠。以護壽",
    "T45n1862_002:0384c14": "命。又佛說有五大施者。即是五戒。復次行慈",
    "T45n1862_002:0384c15": "三昧。其福無量。水火不害。刀杖不傷。一切惡",
    "T45n1862_002:0384c16": "毒所不能中。以五大施故。所得如是。又復次",
    "T45n1862_002:0384c17": "殺生有十種罪。如佛語難提迦優婆塞。殺生",
    "T45n1862_002:0384c18": "有十罪。何等為十。一者心常懷毒。世世不",
    "T45n1862_002:0384c19": "絕。二眾生憎惡。眼不喜見。三常懷惡念。思惟",
    "T45n1862_002:0384c20": "惡事。四眾生畏之如見蛇。五睡時心怖。覺",
    "T45n1862_002:0384c21": "亦不安。六常有惡夢。七者命終之時狂怖惡",
    "T45n1862_002:0384c22": "死。八者種短命因。九者身壞命終墮泥犁中。",
    "T45n1862_002:0384c23": "十者若出為人。常當短命。問若不侵我殺心",
    "T45n1862_002:0384c24": "可息。若為侵害是當云何。答曰。應量輕重。若",
    "T45n1862_002:0384c25": "人殺己先自思惟。全戒利重。全身利重。破戒",
    "T45n1862_002:0384c26": "為失。喪身為失。如是思惟已。知持戒為重全",
    "T45n1862_002:0384c27": "身為輕。若苟免全身。身何所得。是身名為老",
    "T45n1862_002:0384c28": "死藪。必當壞敗。若為持戒失身。其利甚重。又",
    "T45n1862_002:0384c29": "復思惟。我前後失身。世世無數但為財利諸",
    "T45n1862_002:0385a01": "不善事。今乃得為持淨戒。故不惜此身捨命",
    "T45n1862_002:0385a02": "持戒。勝於捨戒全身。百千萬倍不可為喻。如",
    "T45n1862_002:0385a03": "是定心。應當捨身以護淨戒。全如一須陀洹",
    "T45n1862_002:0385a04": "人生屠殺家。年向成人。應當修其家業。而不",
    "T45n1862_002:0385a05": "背殺。父母與刀并一口羊。閉著屋中而語之",
    "T45n1862_002:0385a06": "言。若不殺羊。不令汝出得見日月生活飲食。",
    "T45n1862_002:0385a07": "兒自思惟言。我若殺此一羊。便當終為此業。",
    "T45n1862_002:0385a08": "豈以身故為此大罪。便以刀自殺。父母開門",
    "T45n1862_002:0385a09": "見。羊在一面立。兒已命終。當自殺時即生",
    "T45n1862_002:0385a10": "天上。若如此者。是為不惜壽命而護淨戒。如",
    "T45n1862_002:0385a11": "佛說。不與取者有十罪。何等為十。一者物生",
    "T45n1862_002:0385a12": "當嗔。二者重疑。三者非時行不籌度。四者朋",
    "T45n1862_002:0385a13": "黨惡人。遠離賢善。五者破善相。六者得罪於",
    "T45n1862_002:0385a14": "官。七者財物沒入。八者種貧窮業。九者死入",
    "T45n1862_002:0385a15": "地獄。十者若出為人勤苦求財。五家苦共",
    "T45n1862_002:0385a16": "有邪婬者。問曰。若夫主不知不見不惱他有",
    "T45n1862_002:0385a17": "何罪。答曰。夫妻之情異身同體。奪所愛敬破",
    "T45n1862_002:0385a18": "他本心。是名為賊。又復惡名醜聲為人所憎。",
    "T45n1862_002:0385a19": "少樂多畏。或畏刑戮。又畏夫主傍人所知。多",
    "T45n1862_002:0385a20": "懷妄語。聖人所呵。又復思惟。我婦他妻同為",
    "T45n1862_002:0385a21": "女人。骨肉情態彼此無異。而我何為橫生惑",
    "T45n1862_002:0385a22": "心隨逐邪意。邪婬之人破失今世後世之樂。",
    "T45n1862_002:0385a23": "迴己易處。以自制心。若彼侵我妻。我則忿恚。",
    "T45n1862_002:0385a24": "我若侵彼。彼亦無異。恕己自制。如佛所說。邪",
    "T45n1862_002:0385a25": "婬之人後墮劍樹地獄。眾苦備受。得出為人。",
    "T45n1862_002:0385a26": "家道不穆。常值婬婦。邪僻殘賊邪婬為患。譬",
    "T45n1862_002:0385a27": "如蝮蛇。亦如大火。不急避之。禍害將至。如佛",
    "T45n1862_002:0385a28": "所說。邪婬有十罪。一者常為所婬夫主欲遮",
    "T45n1862_002:0385a29": "害之。二者夫婦不穆。常共鬪諍。三者諸不善",
    "T45n1862_002:0385b01": "法日日增長。於諸善法日日損減。四者不守",
    "T45n1862_002:0385b02": "護身。妻子孤寡。五者財產日耗。六者有諸惡",
    "T45n1862_002:0385b03": "事。常為人疑。七者親屬知識所不喜愛。八",
    "T45n1862_002:0385b04": "者種怨家業。九者身壞命終死生地獄。十者",
    "T45n1862_002:0385b05": "若出為女。多人共夫。若為男子。婦不貞潔。妄",
    "T45n1862_002:0385b06": "語之人先自誑身。然後誑人。以實為虛。以虛",
    "T45n1862_002:0385b07": "為實。虛實顛倒。不受善法。譬如覆瓶水不得",
    "T45n1862_002:0385b08": "入。妄語之人心無慚愧。閉塞天道涅槃之門。",
    "T45n1862_002:0385b09": "觀知此罪故不應作。復次觀知實語。其利甚",
    "T45n1862_002:0385b10": "廣。實語之利自從己出。甚為易得。是為一切",
    "T45n1862_002:0385b11": "出家人力。如是功德若在家人共有此利。善",
    "T45n1862_002:0385b12": "人之相實語之人其心端直。易得免苦。譬如",
    "T45n1862_002:0385b13": "稠林曳木。直者易出。世人愚癡少智。遭事苦",
    "T45n1862_002:0385b14": "厄。妄語求脫。不知事發今世得罪。不知後",
    "T45n1862_002:0385b15": "世有大罪報。復有人。雖知妄語罪。慳貪瞋恚",
    "T45n1862_002:0385b16": "愚癡多故而作妄語。復有人。雖不貪瞋。而妄",
    "T45n1862_002:0385b17": "證人罪。心謂實爾。死墮地獄。況貪嗔癡惡心",
    "T45n1862_002:0385b18": "妄證。如提婆達多弟子俱迦離。常求舍利弗",
    "T45n1862_002:0385b19": "目犍連過失。是時二人夏安居竟。遊行諸國。",
    "T45n1862_002:0385b20": "值天大雨。到陶作家。宿盛陶器舍。此舍中先",
    "T45n1862_002:0385b21": "有一女人。在闇中宿。二人不知。此女人其",
    "T45n1862_002:0385b22": "夜夢失不淨。晨朝趣水澡浴。是時俱迦離偶",
    "T45n1862_002:0385b23": "行見之。俱迦離能相。知人交會情狀。而不知",
    "T45n1862_002:0385b24": "夢與不夢。是俱迦離顧語弟子。此女昨夜與",
    "T45n1862_002:0385b25": "人情通。即問女人。汝出在何處。答言。我在陶",
    "T45n1862_002:0385b26": "師屋寄宿。又問。共誰。答二比丘。是時二人從",
    "T45n1862_002:0385b27": "屋中出。俱迦離見已。又以相驗之。意謂。二人",
    "T45n1862_002:0385b28": "必為不淨。先懷嫉妬。既見此事。遍諸城邑聚",
    "T45n1862_002:0385b29": "落告之。次到祇洹唱此惡聲。於是中間。梵天",
    "T45n1862_002:0385c01": "王來欲見世尊。佛入靜室寂然三昧。諸比丘",
    "T45n1862_002:0385c02": "眾亦有閉房三昧。皆不可覺。即自思惟。我故",
    "T45n1862_002:0385c03": "來見佛。佛入三昧。且欲還去。即復念言。佛從",
    "T45n1862_002:0385c04": "定起亦將不久。於是小住俱迦離房前。扣戶",
    "T45n1862_002:0385c05": "而言。俱迦離俱迦離。舍利目連清淨。汝莫",
    "T45n1862_002:0385c06": "謗之而長夜受苦。俱迦離問。汝是何人。答言。",
    "T45n1862_002:0385c07": "我是梵王。問言。佛說汝得阿那含道。何以故",
    "T45n1862_002:0385c08": "來。梵王心念而說偈言。無量法欲量。不應以",
    "T45n1862_002:0385c09": "相取。無量法欲量。是野人覆沒。說此偈已到",
    "T45n1862_002:0385c10": "佛所。具說其事。佛言。善哉善哉。快說此偈。",
    "T45n1862_002:0385c11": "爾時世尊復說此偈。梵天王聽佛說已。忽然",
    "T45n1862_002:0385c12": "不現即還天上。爾時俱迦離到佛所。頭面禮",
    "T45n1862_002:0385c13": "佛足。却住一面。佛告俱迦離。舍利目連清",
    "T45n1862_002:0385c14": "淨人。汝莫謗之而長夜受苦。俱迦離白佛言。",
    "T45n1862_002:0385c15": "我於佛語不敢不信。但自目見。了了定知。二",
    "T45n1862_002:0385c16": "人實行不淨。佛如是三呵。俱迦離亦不受。即",
    "T45n1862_002:0385c17": "從座起去。還其房中。舉身生瘡如芥子。漸大",
    "T45n1862_002:0385c18": "如豆如棗如㮈。轉大如瓜。翕然爛壞如大火",
    "T45n1862_002:0385c19": "燒。叫呼嘷哭。其夜即死。入大蓮華地獄。有一",
    "T45n1862_002:0385c20": "梵天。夜來白佛。俱迦離已死。復有一梵天言。",
    "T45n1862_002:0385c21": "墮地獄。其夜過已。佛命僧集。而告之言。汝等",
    "T45n1862_002:0385c22": "欲知俱迦離所墮地獄壽長短不。諸比丘言。",
    "T45n1862_002:0385c23": "願樂欲聞。佛言。六十斛胡麻。有人過百歲",
    "T45n1862_002:0385c24": "取一胡麻而去。如是盡。阿浮陀地獄中壽故",
    "T45n1862_002:0385c25": "未盡。二十阿浮陀地獄中壽為一尼羅浮陀",
    "T45n1862_002:0385c26": "地獄中壽。如是餘者皆二十數。俱迦離墮是",
    "T45n1862_002:0385c27": "摩訶波頭摩地獄中。出其大舌。以五百釘釘",
    "T45n1862_002:0385c28": "之。五百犁耕之。爾時世尊說此偈云。大士",
    "T45n1862_002:0385c29": "之生斧在口中。所以斬身。由其惡言。應呵而",
    "T45n1862_002:0386a01": "讚。應讚而呵。口集諸惡。終不見樂。心依邪",
    "T45n1862_002:0386a02": "見。破賢聖語。如竹生實自毀其形。受罪如是。",
    "T45n1862_002:0386a03": "不應妄語。佛說妄語有十罪。何等為十。一口",
    "T45n1862_002:0386a04": "氣臭。二者善神遠之。非人得便。三者雖有",
    "T45n1862_002:0386a05": "實語。人不信受。四者智人謀議常不參預。五",
    "T45n1862_002:0386a06": "者常被誹謗。醜惡之聲周聞天下。六者人所",
    "T45n1862_002:0386a07": "不敬。雖有教勅。人不承用。七者常多憂愁。八",
    "T45n1862_002:0386a08": "者種誹謗業。九者死墮地獄。十出得為人。常",
    "T45n1862_002:0386a09": "被誹謗。如是種種故不應妄語。酒有三種。謂",
    "T45n1862_002:0386a10": "穀果菜。各有多種。但能令人心動放逸。是名",
    "T45n1862_002:0386a11": "為酒。一切不應飲。是名不飲酒。問曰。酒能破",
    "T45n1862_002:0386a12": "冷益身歡喜。何以不飲。答曰。益身甚少。所損",
    "T45n1862_002:0386a13": "甚多。是故不應飲。如佛語難提迦優婆塞。酒",
    "T45n1862_002:0386a14": "有三十五失。何者三十五失。一者現在財物",
    "T45n1862_002:0386a15": "空竭。何以故。人飲酒醉心無節限。費用無",
    "T45n1862_002:0386a16": "度故。二者眾病之門。三鬪訟之本。四裸露無",
    "T45n1862_002:0386a17": "恥。五醜名惡聲人所不敬。六覆沒智慧。七應",
    "T45n1862_002:0386a18": "所得物而不得。已所得物而散失。八伏匿之",
    "T45n1862_002:0386a19": "事盡向人說。九種種事業廢不成辦。十醉為",
    "T45n1862_002:0386a20": "愁本。何以故。醉中多失。醒已慚愧憂愁。十一",
    "T45n1862_002:0386a21": "身力轉少。十二身色壞。十三不知敬父。十四",
    "T45n1862_002:0386a22": "不知敬母。十五不知敬沙門。十六不知敬婆",
    "T45n1862_002:0386a23": "羅門。十七不知敬伯叔及尊長。何以故。醉",
    "T45n1862_002:0386a24": "沒怳惚無所別故。十八不敬佛。十九不敬法。",
    "T45n1862_002:0386a25": "二十不敬僧。二十一朋黨惡人。二十二疎遠",
    "T45n1862_002:0386a26": "賢善。二十三作破戒人。二十四無慚無愧。二",
    "T45n1862_002:0386a27": "十五不守六情。二十六縱色放逸。二十七人",
    "T45n1862_002:0386a28": "所憎惡。不喜見之。二十八貴重親屬及諸知",
    "T45n1862_002:0386a29": "識所共擯棄。二十九行不善法。三十棄捨善",
    "T45n1862_002:0386b01": "法。三十一明人智士所不信用。何以故。酒放",
    "T45n1862_002:0386b02": "逸故。三十二遠離涅槃。三十三種愚癡因。三",
    "T45n1862_002:0386b03": "十四身壞命終墮惡道中。三十五若得為人。",
    "T45n1862_002:0386b04": "所生之處常當狂騃。是三十五罪種種過失。",
    "T45n1862_002:0386b05": "是故不應飲。復次白衣處世。當官理務。家業",
    "T45n1862_002:0386b06": "作使。是故難持不惡口法等。五戒有五種受。",
    "T45n1862_002:0386b07": "名五種優婆塞。一者一分行。二者小分行。三",
    "T45n1862_002:0386b08": "者多分行。四者滿分行。五者斷婬。受一名",
    "T45n1862_002:0386b09": "一分。二三名少分。受四名多分。受五名滿分。",
    "T45n1862_002:0386b10": "受五戒已師前更作自誓言。我今自婦不復",
    "T45n1862_002:0386b11": "行婬。是五戒。然受八戒法如常儀准三歸亦一日一夜。",
    "T45n1862_002:0386b12": "問五戒八戒何者為勝。答有因緣故二戒皆",
    "T45n1862_002:0386b13": "等。但五戒終身持。八戒一日持。又五戒常持",
    "T45n1862_002:0386b14": "時多而戒少。一日戒時少戒多。復次若無大",
    "T45n1862_002:0386b15": "心。雖復終身持戒。不如有大心人一日戒也。",
    "T45n1862_002:0386b16": "譬如軟夫為將。雖將終身。智勇不足。卒無",
    "T45n1862_002:0386b17": "功名。若英雄奮發禍亂立定。一日之勳功蓋",
    "T45n1862_002:0386b18": "天下。復次雖破戒墮罪。罪畢得解脫。如優鉢",
    "T45n1862_002:0386b19": "羅華比丘尼本生經中說。佛在世時。諸比丘",
    "T45n1862_002:0386b20": "尼得六神通阿羅漢。入貴人舍。常讚出家法。",
    "T45n1862_002:0386b21": "語諸貴人婦女云。姊妹可出家。諸貴婦女言。",
    "T45n1862_002:0386b22": "我等少壯容色盛美。持戒為難。或當破戒。比",
    "T45n1862_002:0386b23": "丘尼言。破戒便破。但出家。問言。破戒當墮地",
    "T45n1862_002:0386b24": "獄。云何可破。答言。墮亦便墮。諸貴婦女咲之",
    "T45n1862_002:0386b25": "言。地獄受罪。云何可墮。比丘尼言。我自憶念",
    "T45n1862_002:0386b26": "本宿因緣。作戲女。作種種衣服。而說應語。或",
    "T45n1862_002:0386b27": "時著比丘尼衣。以為戲咲。以是因緣故。迦",
    "T45n1862_002:0386b28": "葉佛時作比丘尼。自恃貴姓端正。心生憍慢",
    "T45n1862_002:0386b29": "而破禁戒。破禁戒故。墮地獄中受種種罪。受",
    "T45n1862_002:0386c01": "罪畢竟值釋迦牟尼佛。出家得六神通阿羅",
    "T45n1862_002:0386c02": "漢道。以是故知。出家受戒。雖復破戒。以戒緣",
    "T45n1862_002:0386c03": "故。得羅漢道。若但作惡。無戒因緣。不得道",
    "T45n1862_002:0386c04": "也。我以昔時世世墮地獄。地獄出為惡人。惡",
    "T45n1862_002:0386c05": "人死還墮地獄。都無所得。今以此證知。出家",
    "T45n1862_002:0386c06": "受戒。雖破以是因緣可得道果。又說。因醉",
    "T45n1862_002:0386c07": "出家。佛便聽許。醉已還俗。餘問佛由。佛言。",
    "T45n1862_002:0386c08": "此婆羅門無量劫來無出家心。今因醉故發",
    "T45n1862_002:0386c09": "此微心。故許出家。為當來因故。",
    "T45n1862_002:0386c10": "護戒門護戒門",
    "T45n1862_002:0386c11": "引蘇陀摩王經中說。不惜身命。以全禁戒。如",
    "T45n1862_002:0386c12": "菩薩本身曾作大力毒龍。若眾生在前身力",
    "T45n1862_002:0386c13": "弱者。眼視便死。身力強者。氣往而死。是龍受",
    "T45n1862_002:0386c14": "一日戒。出家出家求靜入林樹間思惟。坐久",
    "T45n1862_002:0386c15": "疲懈而睡時。形狀如蛇。身有文章。七寶雜色。",
    "T45n1862_002:0386c16": "獵者見之驚喜言曰。以此希有難得之皮。獻",
    "T45n1862_002:0386c17": "上國王。以為服飾。不亦宜乎。便以杖按其頭。",
    "T45n1862_002:0386c18": "以刀剝皮。龍自念言。我力如意。傾覆此國",
    "T45n1862_002:0386c19": "其如反掌。此人小物。豈能困我。我今以持戒",
    "T45n1862_002:0386c20": "故。不計此身。當從佛語。於是自忍。眠目不",
    "T45n1862_002:0386c21": "視。閉氣不息。憐愍此人。為持戒故。一心受",
    "T45n1862_002:0386c22": "剝。不生悔意。既以失皮。赤肉在地。時日大",
    "T45n1862_002:0386c23": "熱。宛轉土中。欲趣大水。見諸小蟲來食其身。",
    "T45n1862_002:0386c24": "為持戒故。不復敢動。自思惟言。今我此身以",
    "T45n1862_002:0386c25": "施諸蟲。為佛道故。今以肉施以充其身。後成",
    "T45n1862_002:0386c26": "佛時。當以法施以益其心。如是誓已。身乾命",
    "T45n1862_002:0386c27": "終。即生第二忉利天上。爾時毒龍釋迦牟尼",
    "T45n1862_002:0386c28": "佛是。是時獵師者提婆達多等六師是也。諸",
    "T45n1862_002:0386c29": "小蟲輩初轉法輪八萬諸天得道者是。菩薩",
    "T45n1862_002:0387a01": "護戒。不惜身命。決定不悔。其事如是。",
    "T45n1862_002:0387a02": "受意門受意門",
    "T45n1862_002:0387a03": "菩薩持戒。為佛道故。作大誓願。必度眾生。不",
    "T45n1862_002:0387a04": "求今世後世之樂。不為名聞稱譽法故。亦不",
    "T45n1862_002:0387a05": "自為早求涅槃。但為眾生沒在長流。恩愛所",
    "T45n1862_002:0387a06": "欺愚惑所誤。我當度之令到彼岸。一心持戒",
    "T45n1862_002:0387a07": "為生善處。生善處故見善人。見善人故生智",
    "T45n1862_002:0387a08": "慧。生智慧故得行六度。得行六度故得佛道。",
    "T45n1862_002:0387a09": "如是持戒名為尸羅波羅蜜。又復持戒心樂",
    "T45n1862_002:0387a10": "善清淨。不為畏惡道。亦不為生天。但求善淨。",
    "T45n1862_002:0387a11": "以戒熏心。令心樂善。是為尸羅波羅蜜。",
    "T45n1862_002:0387a12": "受益門受益門",
    "T45n1862_002:0387a13": "復次菩薩持戒能生六波羅蜜。云何持戒能",
    "T45n1862_002:0387a14": "生於檀。檀有三種。一者財施。二者法施。三無",
    "T45n1862_002:0387a15": "畏施。持戒自撿不侵一切眾生財物。是名財",
    "T45n1862_002:0387a16": "施。眾生見者慕其所行。又為說法令其開語。",
    "T45n1862_002:0387a17": "又自思惟。我當持戒與一切生作供養福田。",
    "T45n1862_002:0387a18": "令諸眾生得無量福。如是種種名法施。一切",
    "T45n1862_002:0387a19": "眾生皆畏於死。持戒不害。是則無畏施。復次",
    "T45n1862_002:0387a20": "菩薩自念。我當持戒。以此戒報。為諸眾生。作",
    "T45n1862_002:0387a21": "轉輪王。或作閻浮王。若作天王。令諸眾生滿",
    "T45n1862_002:0387a22": "足於財。無所乏短。然後坐佛樹下。降伏魔",
    "T45n1862_002:0387a23": "王成無上道。為諸眾生說清淨法。令無量眾",
    "T45n1862_002:0387a24": "生度老病死海。是為持戒因緣生檀波羅蜜。",
    "T45n1862_002:0387a25": "餘准理說。然戒喻老人。忍喻於杖。無杖則蹶。",
    "T45n1862_002:0387a26": "忍為戒杖。扶人至道。戒生勤者。持戒之人",
    "T45n1862_002:0387a27": "疲厭世苦老病死患。心生精進。必求自脫。亦",
    "T45n1862_002:0387a28": "以度人。譬如野干在林樹間。依隨師子及諸",
    "T45n1862_002:0387a29": "虎狗。求其殘肉。以自存活。有時空乏。夜半踰",
    "T45n1862_002:0387b01": "城入人舍。求肉不得。屏處睡息不覺。夜曉惶",
    "T45n1862_002:0387b02": "怖無計。走則慮不自免。住則懼畏死痛。便自",
    "T45n1862_002:0387b03": "定心。詐死在地。眾人來見。有一人言。我須野",
    "T45n1862_002:0387b04": "干耳。即便截取。野干自念。截耳雖痛。但令身",
    "T45n1862_002:0387b05": "在。次有一人言。我須野干尾。便復截去。野干",
    "T45n1862_002:0387b06": "復念。截尾雖痛。猶是小事。次有一人言。我須",
    "T45n1862_002:0387b07": "野干牙。野干心念。取者轉多。儻取我頭則",
    "T45n1862_002:0387b08": "無活路。即從地起。奮其智力。絕踊間關逕得",
    "T45n1862_002:0387b09": "自濟。行者之心求脫苦難。亦復如是。若老至",
    "T45n1862_002:0387b10": "時。猶故自寬。不能勤苦決斷精進。病亦如是。",
    "T45n1862_002:0387b11": "以有瘥期。未能決計。死欲至時。自知無冀。便",
    "T45n1862_002:0387b12": "自勉勵。果敢殷勤。大修精進。從死地中得至",
    "T45n1862_002:0387b13": "涅槃。說忍度中言。利養創深特宜便忍。如提",
    "T45n1862_002:0387b14": "婆達多。雖得出家。佛及五百大阿羅漢不教",
    "T45n1862_002:0387b15": "修通。阿難未得他心。以敬兄故。依佛所說。教",
    "T45n1862_002:0387b16": "令修通。得通現變。求門徒等。廣說思之。",
    "T45n1862_002:0387b17": "受正門受正門",
    "T45n1862_002:0387b18": "菩薩纓絡本業經云。佛子受戒有三種。一者",
    "T45n1862_002:0387b19": "諸佛菩薩現在前。受得真實上品戒。二者諸",
    "T45n1862_002:0387b20": "佛菩薩滅度後。千里內有先受戒菩薩者。請",
    "T45n1862_002:0387b21": "為法師教授我戒。我先禮足。應如是語。請大",
    "T45n1862_002:0387b22": "尊者為師授我戒。其弟子得正法戒。是中品",
    "T45n1862_002:0387b23": "戒。三佛滅度後。千里內無法師之時。應在",
    "T45n1862_002:0387b24": "諸佛形像前。胡跪合掌自誓受戒。應如是言。",
    "T45n1862_002:0387b25": "我某甲白十方佛及大地菩薩等。我學一切",
    "T45n1862_002:0387b26": "菩薩戒者。是下品戒。第二第三亦如是說。佛",
    "T45n1862_002:0387b27": "子是三種攝受三種受戒。過去佛已說。未來",
    "T45n1862_002:0387b28": "佛當說。現在佛今說。過去諸菩薩已學。未來",
    "T45n1862_002:0387b29": "諸菩薩當學。現在諸菩薩今學。是諸佛正法",
    "T45n1862_002:0387c01": "戒。若一切菩薩不入此正法戒門得無上道",
    "T45n1862_002:0387c02": "果者。無有是處。將欲受戒。先教禮三寶云。弟",
    "T45n1862_002:0387c03": "子某甲等。敬禮過去世盡過去際一切諸佛。",
    "T45n1862_002:0387c04": "未來現在各准此三說禮法云。弟子某甲等。敬",
    "T45n1862_002:0387c05": "禮過去世盡過去際十二分教清淨真法。未",
    "T45n1862_002:0387c06": "來現在亦爾。禮僧云。弟子某甲等。敬禮過去",
    "T45n1862_002:0387c07": "世盡過去際三乘聖眾。未來現在亦爾並各三說。",
    "T45n1862_002:0387c08": "次教受四不壞信云。弟子某甲等。願從今時",
    "T45n1862_002:0387c09": "盡未來際。歸依佛。歸依法。歸依賢聖僧。歸依",
    "T45n1862_002:0387c10": "正法戒三說。次教懺悔十重惡業。既悔過已。即",
    "T45n1862_002:0387c11": "與受十無盡戒云。汝等善聽。佛子從今身至",
    "T45n1862_002:0387c12": "佛身盡未來際。於其中間不得故殺生。若有",
    "T45n1862_002:0387c13": "犯者。非菩薩行。失四十二賢聖法。不得犯。能",
    "T45n1862_002:0387c14": "持不其受者答言能。二不得故盜。三不得故婬。四不",
    "T45n1862_002:0387c15": "得故妄語。五不得沽酒。六不得故說在家出",
    "T45n1862_002:0387c16": "家菩薩罪過。七不得故慳。八不得故嗔。九",
    "T45n1862_002:0387c17": "不得故自讚毀他。十不得故謗三寶藏皆准可說。",
    "T45n1862_002:0387c18": "次云。佛子受十無盡戒。已其受者常過度四",
    "T45n1862_002:0387c19": "魔。越三界苦。從生至死不失此戒。常隨行人。",
    "T45n1862_002:0387c20": "乃至成佛。佛子若過去未來現在一切眾生",
    "T45n1862_002:0387c21": "不受其菩薩戒者。不名有情識者。畜生無異。",
    "T45n1862_002:0387c22": "不名為人。常離三寶海。非菩薩等故。菩薩",
    "T45n1862_002:0387c23": "有受法而無捨法。有犯不失。盡未來際。若有",
    "T45n1862_002:0387c24": "人來欲受戒者。菩薩法師先為解說讀誦。使",
    "T45n1862_002:0387c25": "其人心開意解生樂著心。然後為受。又復法",
    "T45n1862_002:0387c26": "師能於一切國土中教化一人。出家受菩薩",
    "T45n1862_002:0387c27": "戒者。是法師其福勝造八萬四千塔。況復二",
    "T45n1862_002:0387c28": "三乃至百千。福不可稱。其師者夫婦六親得",
    "T45n1862_002:0387c29": "互為師授。其受戒者入諸佛界菩薩數中。超",
    "T45n1862_002:0388a01": "過三劫生死之罪。是故應受。受有十分。隨受",
    "T45n1862_002:0388a02": "於一。乃至具十。又是菩薩十重。八萬威儀戒",
    "T45n1862_002:0388a03": "中十重有犯無悔。得使重受戒。八萬威儀戒",
    "T45n1862_002:0388a04": "盡名輕有犯。得使悔過。對手悔滅。一切菩",
    "T45n1862_002:0388a05": "薩凡聖戒盡心為體。是故心亦盡戒亦盡。心",
    "T45n1862_002:0388a06": "無盡故戒亦無盡。六道眾生受得。依文殊問",
    "T45n1862_002:0388a07": "經世間戒品受十戒法云。爾時文殊師利白",
    "T45n1862_002:0388a08": "佛言。世尊云何歸依。佛告文殊師利。歸依",
    "T45n1862_002:0388a09": "者應如是言。大德我某甲。乃至菩提歸依佛。",
    "T45n1862_002:0388a10": "乃至菩提歸依法。乃至菩提歸依僧。第二第",
    "T45n1862_002:0388a11": "三亦如是說。復言。我某甲已歸依佛。已歸依",
    "T45n1862_002:0388a12": "法。已歸依僧已。如是三說。次言。大德我持菩",
    "T45n1862_002:0388a13": "薩戒。我某甲乃至菩提不殺眾生。離殺生想。",
    "T45n1862_002:0388a14": "乃至菩提不盜。亦離盜想。乃至菩提不非梵",
    "T45n1862_002:0388a15": "行。離非梵行想。乃至菩提不妄語。離妄語想。",
    "T45n1862_002:0388a16": "乃至菩提不飲酒。離飲酒想。乃至菩提不著",
    "T45n1862_002:0388a17": "香華。亦不生想。乃至菩提不歌舞作樂。離",
    "T45n1862_002:0388a18": "歌舞想。乃至菩提不坐臥高大床。離大床想。",
    "T45n1862_002:0388a19": "乃至菩提不過中食。離過中食想。乃至菩提",
    "T45n1862_002:0388a20": "不捉金銀生像。離抳金銀想。乃至當具足六",
    "T45n1862_002:0388a21": "波羅蜜大慈大悲。佛說此祇夜。發誓至菩提。",
    "T45n1862_002:0388a22": "歸依於三寶。受持十種戒。亦誓至菩提。六度",
    "T45n1862_002:0388a23": "及四等。皆當令具足。如是修行者。與大乘",
    "T45n1862_002:0388a24": "相應。將欲受戒。應先發誓願。菩薩受戒品云。",
    "T45n1862_002:0388a25": "爾時文殊師利白佛言。世尊若善男子善女",
    "T45n1862_002:0388a26": "人。受菩薩所受戒法。當云何。佛告文殊師利。",
    "T45n1862_002:0388a27": "應於佛前至誠禮拜作如是言。我某甲願諸",
    "T45n1862_002:0388a28": "佛憶念。我如諸佛世尊正遍知以佛智慧無",
    "T45n1862_002:0388a29": "所著。我當發菩提心。為利益一切眾生令得",
    "T45n1862_002:0388b01": "安樂。發無上道心。如過去未來現在諸佛菩",
    "T45n1862_002:0388b02": "薩。發無上菩提心。於一切眾生。如父母兄弟",
    "T45n1862_002:0388b03": "妹姊男子女人親友等。為彼解脫得出生死。",
    "T45n1862_002:0388b04": "乃至令發三菩提心勤起精進。隨諸眾生所",
    "T45n1862_002:0388b05": "須財法一切施與。以此財法攝受一切眾生。",
    "T45n1862_002:0388b06": "漸漸隨宜為解脫眾生出生死故。乃至令安",
    "T45n1862_002:0388b07": "住無上菩提。我當起精進。我當不放逸。如",
    "T45n1862_002:0388b08": "是再三。是名菩薩摩訶薩初發菩提心。若依",
    "T45n1862_002:0388b09": "梵網經。說十重戒與瓔珞經同。然彼具說自",
    "T45n1862_002:0388b10": "作教他隨喜殺因殺緣殺業等。廣略別爾。淨",
    "T45n1862_002:0388b11": "行優婆塞戒經受十無盡。同瓔珞本業經。又",
    "T45n1862_002:0388b12": "受六波羅蜜戒。禮拜歸依懺悔法。盡同十無",
    "T45n1862_002:0388b13": "盡。然先勸勉經云。佛放無量相光。上過三頂。",
    "T45n1862_002:0388b14": "下照地獄及黑闇處。悉皆大明。有緣來集。佛",
    "T45n1862_002:0388b15": "告大眾。一心善聽。欲求無上真法菩提。應",
    "T45n1862_002:0388b16": "淨三業。守戒謹行。百法並修。十善化物。慈悲",
    "T45n1862_002:0388b17": "眾生。如愛己子。愍念闡提。救苦地獄。百法具",
    "T45n1862_002:0388b18": "已。願諸眾生受大安樂。未能身分往救。恒發",
    "T45n1862_002:0388b19": "此願。此願滿已。進入法智。修習種姓。名真菩",
    "T45n1862_002:0388b20": "薩大優婆塞。佛子有六大船。能度大海。運載",
    "T45n1862_002:0388b21": "行人。到七寶藏。入法流水。洗除垢濁。身體清",
    "T45n1862_002:0388b22": "淨。三業明朗。除滅老病無明障蔽。自得濟度。",
    "T45n1862_002:0388b23": "更能度人。是故佛子應受應持。若有持者。從",
    "T45n1862_002:0388b24": "初發心乃至妙覺。隨緣施化。若有眾生感真",
    "T45n1862_002:0388b25": "法者。現菩薩形而往度之。若感應者。現優",
    "T45n1862_002:0388b26": "婆塞形而往度之如觀音等。已下請受。爾時東方",
    "T45n1862_002:0388b27": "有世界名光淨。有八千大梵天王。其第一者",
    "T45n1862_002:0388b28": "淨業為名。各有百千眷屬。其一一方亦如此",
    "T45n1862_002:0388b29": "數。於此世界。淨居天王名曰淨志。亦與眷屬",
    "T45n1862_002:0388c01": "百千人。俱各詣佛前。為佛作禮。遶三匝已却",
    "T45n1862_002:0388c02": "住如立。白佛言。世尊我等今日居煩惱海住",
    "T45n1862_002:0388c03": "生死河。雖欲越渡。無牢船栰。沒命中流還來",
    "T45n1862_002:0388c04": "此岸。如是展轉永無出期。世尊大慈拯救一",
    "T45n1862_002:0388c05": "切。願賜六船過度險難。我等度已。亦教一",
    "T45n1862_002:0388c06": "切眾生令得出離。於後惡世流布不絕。次佛",
    "T45n1862_002:0388c07": "教立願云。佛子當發大願。願一切眾生普成",
    "T45n1862_002:0388c08": "正覺。若有一人隨苦惱者。我當代之令彼得",
    "T45n1862_002:0388c09": "樂。至心頭面著地。又願一切眾生普慈相向",
    "T45n1862_002:0388c10": "如父如子。身體清淨如淨瑠璃。若有一人不",
    "T45n1862_002:0388c11": "如此者。我當代之。又願眾生自識宿命。智慧",
    "T45n1862_002:0388c12": "具足明達三世。若有一人不適意者。我當代",
    "T45n1862_002:0388c13": "之。次教懺悔。懺悔訖歸依三寶。次云。佛子已",
    "T45n1862_002:0388c14": "發大願。懺悔復訖。三寶歸已。三業清淨。真是",
    "T45n1862_002:0388c15": "如來法身之子。一切眾生法橋之主。至心頭",
    "T45n1862_002:0388c16": "面著地。攝持身心。隨語稱字。次正說相云。佛",
    "T45n1862_002:0388c17": "子從今身至佛身。於其中間常行檀波羅蜜。",
    "T45n1862_002:0388c18": "悉令具足。不得懈怠有所犯。若犯非菩薩。能",
    "T45n1862_002:0388c19": "持不教答能持准前。隨從稱名。應云某甲能持。尸羅波羅蜜。羼",
    "T45n1862_002:0388c20": "提波羅蜜。毘梨耶波羅蜜。禪波羅蜜。般若波",
    "T45n1862_002:0388c21": "羅蜜准檀說之。次說云。佛子此六波羅蜜戒常當",
    "T45n1862_002:0388c22": "護持。勤行修習勿令懈怠若退失。四十二賢",
    "T45n1862_002:0388c23": "聖法。堅固其心。不得故犯。能持不教答能持若准",
    "T45n1862_002:0388c24": "第十。具有受法持衣結界安居自恣等。廣如",
    "T45n1862_002:0388c25": "彼辨。然約出家優婆塞法。還有沙彌大戒等。",
    "T45n1862_002:0388c26": "第三卷云。若優婆塞持戒已。謹慎上重。上重",
    "T45n1862_002:0388c27": "者何。第一癡婬。第二殺菩提心人。第三偷三",
    "T45n1862_002:0388c28": "寶物。第四不孝父母。第五慢師。第六殺人。第",
    "T45n1862_002:0388c29": "七嗔嫉。第八慳貧若犯如此波羅夷罪。具足",
    "T45n1862_002:0389a01": "一大劫入大地獄。劫盡更生。如是展轉至無",
    "T45n1862_002:0389a02": "數劫。謗毀三寶亦復如是。",
    "T45n1862_002:0389a03": "受戒得益門受戒得益門",
    "T45n1862_002:0389a04": "優婆塞戒經云。往昔有一菩薩大優婆塞。受",
    "T45n1862_002:0389a05": "持五戒。威儀具足。將諸徒眾。遊行國邑。到諸",
    "T45n1862_002:0389a06": "離城上。息林下。見一雌鳥將二鶵子林上鳴",
    "T45n1862_002:0389a07": "叫聲甚悲感。此優婆塞名曰淨髮。顧觀鳥鳴。",
    "T45n1862_002:0389a08": "目即落淚。顧語徒眾。今此鳥者是我因時眷",
    "T45n1862_002:0389a09": "屬。我本修行出家受戒。有其二子。年始三四。",
    "T45n1862_002:0389a10": "我妻爾時愛色著我。顧語兒言。捉汝父衣。生",
    "T45n1862_002:0389a11": "死莫放。慈鳥養子乳哺三年。父今何忽捨我",
    "T45n1862_002:0389a12": "而去。緣此之故墮烏鳥中。以慈戒力即便喚",
    "T45n1862_002:0389a13": "言。來至我所。母及二子鳴叫嘷咷不能自止。",
    "T45n1862_002:0389a14": "絕而復蘇。一別已來十六萬歲。我本敬愛非",
    "T45n1862_002:0389a15": "是惡心。何期一旦受此罪報。作是言已。飛",
    "T45n1862_002:0389a16": "來懷愁。悲感懊惱。今日一別永無見期。我於",
    "T45n1862_002:0389a17": "此身。何時脫捨淨髮。爾時知其悔心善根已",
    "T45n1862_002:0389a18": "至。為說六度十善因緣。復為懺悔除所障罪",
    "T45n1862_002:0389a19": "咎。即授齋法五分法身解脫分戒。既受戒已。",
    "T45n1862_002:0389a20": "頭禮致敬。辭別如去。母子思量經七日夜。",
    "T45n1862_002:0389a21": "俱時命終。生南天竺大婆羅門家。還為眷屬。",
    "T45n1862_002:0389a22": "戒力因緣自然具足聰明叡智。三業清淨得",
    "T45n1862_002:0389a23": "不退心。當知此戒一受不失乃至畜生。此名",
    "T45n1862_002:0389a24": "優婆塞戒不可思議。又復往昔有一婦人。隱",
    "T45n1862_002:0389a25": "避其夫。獨食無度。以偷食故墮餓狗中。貧",
    "T45n1862_002:0389a26": "賤家生。薄福德故。形容醜陋。身體疥癩。叨哭",
    "T45n1862_002:0389a27": "之力反耳。嘷吠災怪數作。人所憎嫉。門打推",
    "T45n1862_002:0389a28": "擲。腰脊橑戾。蹄脚蹇跛。但言唱殺。無與食",
    "T45n1862_002:0389a29": "者。五百世中三頓飽食。第一飽者。值二醉人",
    "T45n1862_002:0389b01": "俱時嘔吐。及他未往。絕走食之。未得去頃。大",
    "T45n1862_002:0389b02": "狗來嚙。死如復活。屋裏呻嘷不能得出。其主",
    "T45n1862_002:0389b03": "嗔恚。設計欲殺。心畏死故。自力私去。平復差",
    "T45n1862_002:0389b04": "已。飢餓甚困。值遇押酒。偷食其糟。食飽訖",
    "T45n1862_002:0389b05": "已。不敢近屋。恐畏醉後或能打殺。即移在",
    "T45n1862_002:0389b06": "無人行處。恣意熟眠。三日醒已。飢虛甚困。顧",
    "T45n1862_002:0389b07": "盱食飲。無可得者。徘徊之頃。主人女郎擔",
    "T45n1862_002:0389b08": "米一斗。盛著坩中。蓋口而去。看人去已。以鼻",
    "T45n1862_002:0389b09": "推之。就中食米。食米訖竟。拔頭不得。畏人來",
    "T45n1862_002:0389b10": "見。盡力東西去不得脫。在中無聲住。須臾之",
    "T45n1862_002:0389b11": "頃。便至終於死此。還狗身傾。有菩薩名曰",
    "T45n1862_002:0389b12": "無言。即與說法五分戒。因教令修持。捨此身",
    "T45n1862_002:0389b13": "已生長生王家。聰明智慧得不退菩提。優婆",
    "T45n1862_002:0389b14": "塞戒乃有如是不思議力。善男子汝等修道",
    "T45n1862_002:0389b15": "忍辱為先。何以故。昔有一人名曰高王。出家",
    "T45n1862_002:0389b16": "受戒。輕賤其師。常懷慢心。於諸同道亦復如",
    "T45n1862_002:0389b17": "是。鬪諍嗔忿口縱四過。命終之後墮大地獄。",
    "T45n1862_002:0389b18": "以經七佛猶不得出。却盡賢劫始可免難。餘",
    "T45n1862_002:0389b19": "報劫數說不可盡。是故修道先當忍辱。又有",
    "T45n1862_002:0389b20": "一人作大國王。名曰𭫔盧伽。為大臻王之所",
    "T45n1862_002:0389b21": "討殄。王有一子名曰信住。其父滅已。藏身隱",
    "T45n1862_002:0389b22": "伏。年既長大。貧無資產。被遣事王。王時遊",
    "T45n1862_002:0389b23": "觀。身力疲極。失其眾侶。共王二人到一水",
    "T45n1862_002:0389b24": "邊。共王入洗。王時沈沒。信住接出。手捉王",
    "T45n1862_002:0389b25": "髮擬之深淵。信住語王。我是大臻子。王殺我",
    "T45n1862_002:0389b26": "父。是我大怨。蓋聞父讎不同天如蓋。兄讐不",
    "T45n1862_002:0389b27": "同國而行。我乘𮝉危事不可忍。王當就死。其",
    "T45n1862_002:0389b28": "王報言。百死無恨。信住答言。我不殺王。使王",
    "T45n1862_002:0389b29": "知耳。夫報怨者。譬如車輪無有已。不報和順",
    "T45n1862_002:0389c01": "怨乃得止。即便扶王上馬共還國。既還國已。",
    "T45n1862_002:0389c02": "召集諸臣問曰。今得大臻王子。為賞為斬。諸",
    "T45n1862_002:0389c03": "臣皆言。亡國之子不可賞也。宜當殺之。王即",
    "T45n1862_002:0389c04": "具論前事。以女妻之。還其本國。王自歸國",
    "T45n1862_002:0389c05": "如治。善男子菩薩之心廣如山海。其中容處",
    "T45n1862_002:0389c06": "無量善惡。又讐猶忍。況餘嗔忿。現前中華報",
    "T45n1862_002:0389c07": "受樂。後生天中乃至大果。故持戒者忍力為",
    "T45n1862_002:0389c08": "大。",
    "T45n1862_002:0389c09": "受十善戒門受十善戒門",
    "T45n1862_002:0389c10": "初起思惟。應修十善。十地經云。菩薩作是思",
    "T45n1862_002:0389c11": "惟。一切眾生墮諸惡道。皆由不離十不善業",
    "T45n1862_002:0389c12": "道集因緣故。是故我當先住善法。亦令他人",
    "T45n1862_002:0389c13": "住於善法。何以故。若人自不行善不具善行。",
    "T45n1862_002:0389c14": "為他說法令住善者。無有是處。次思惟十不",
    "T45n1862_002:0389c15": "善果云。是菩薩復作是思惟。此十不善業道。",
    "T45n1862_002:0389c16": "上者地獄因緣。中者畜生因緣。下者餓鬼因",
    "T45n1862_002:0389c17": "緣。於中殺生之罪能令眾生墮於地獄畜生",
    "T45n1862_002:0389c18": "餓鬼。若生人中。得二種果報。一者短命。二者",
    "T45n1862_002:0389c19": "多病。劫盜之罪亦令眾生墮於地獄畜生餓",
    "T45n1862_002:0389c20": "鬼。若生人中。得二種果報。一者貧窮。二者共",
    "T45n1862_002:0389c21": "財不得自在餘八三惡道文同。邪婬之罪。若生人中。得",
    "T45n1862_002:0389c22": "二種果報。一者婦不貞良。二者二妻相諍不",
    "T45n1862_002:0389c23": "隨己心。妄語之罪。若生人中。得二種果報。一",
    "T45n1862_002:0389c24": "者多被誹謗。二者恒為多人所誑。兩舌之罪。",
    "T45n1862_002:0389c25": "若生人中。得二種果報。一者得破壞眷屬。二",
    "T45n1862_002:0389c26": "者得弊惡眷屬。惡口之罪。若生人中。得二",
    "T45n1862_002:0389c27": "種果報。一者常聞惡聲。二者所有言說恒有",
    "T45n1862_002:0389c28": "諍訟。綺語之罪。若生人中。得二種果報。一者",
    "T45n1862_002:0389c29": "所說正語人不信受。二者所有言說不能辨",
    "T45n1862_002:0390a01": "了。貪欲之罪。若生人中。得二種果報。一者貪",
    "T45n1862_002:0390a02": "財無有厭足。二者多求恒不從意。嗔恚之罪。",
    "T45n1862_002:0390a03": "若生人中。得二種果報。一者常為他人求其",
    "T45n1862_002:0390a04": "長短。二者常為他人所惱害。邪見之罪。若",
    "T45n1862_002:0390a05": "生人中。得二種果報。一者常生邪見家。二者",
    "T45n1862_002:0390a06": "心恒諂曲。既知惡果。次思遠離云。我當遠離",
    "T45n1862_002:0390a07": "十不善業道。樂行善法。作利益眾生故。當住",
    "T45n1862_002:0390a08": "十善業道。亦令他人住於十善業道。以自住",
    "T45n1862_002:0390a09": "善法遠離彼障修行對治。亦令眾生住善法",
    "T45n1862_002:0390a10": "故次思十善所有利益。廣如十地仁王彌勒問論等說。既欲令眾生修行十",
    "T45n1862_002:0390a11": "善住十善法故。依增上悲。應於八種眾生生",
    "T45n1862_002:0390a12": "八種心。一者於惡行眾生。欲令住善行。故生",
    "T45n1862_002:0390a13": "安穩心。二於苦眾生。令樂具不盡。故生樂心。",
    "T45n1862_002:0390a14": "三於怨憎眾生。不念加報。故生慈心。四於貧",
    "T45n1862_002:0390a15": "窮眾生。欲令遠離彼苦。故生悲心。五於樂",
    "T45n1862_002:0390a16": "眾生。欲令不放逸。故生憐愍心。六於外道眾",
    "T45n1862_002:0390a17": "生。欲令現信佛法。故生利益心。七於因行眾",
    "T45n1862_002:0390a18": "生。欲令不退轉。故生守護心。八於一切攝菩",
    "T45n1862_002:0390a19": "提願眾生。願如己身。是諸眾生即是我身。故",
    "T45n1862_002:0390a20": "生我心。復作此念。是諸眾生墮於邪見。惡意",
    "T45n1862_002:0390a21": "惡心行惡道稠林。我應令彼眾生行真實道。",
    "T45n1862_002:0390a22": "住正見道如實法中。又念。是諸眾生共相破",
    "T45n1862_002:0390a23": "壞。分別彼我。常共鬪諍。日夜嗔恨熾然不息。",
    "T45n1862_002:0390a24": "我應令彼眾生住於無上大道之中。又念。是",
    "T45n1862_002:0390a25": "諸眾生心無厭足。常求他財。邪命自活。我應",
    "T45n1862_002:0390a26": "令彼住於清淨身口意業正命法中。又作是",
    "T45n1862_002:0390a27": "念。是諸眾生因隨貪欲嗔恚愚癡。常為種種",
    "T45n1862_002:0390a28": "煩惱熾火之所燒然。不能志求出惡方便。我",
    "T45n1862_002:0390a29": "應令彼滅除一切煩惱大火。安置清淨無畏",
    "T45n1862_002:0390b01": "之處。又作是念。是諸眾生為於生死。此大",
    "T45n1862_002:0390b02": "瀑水波浪所沒。隨順欲流有流見流無明流。",
    "T45n1862_002:0390b03": "隨順世間漂流。沒大愛河。在大駛流。不能正",
    "T45n1862_002:0390b04": "觀。常有欲覺恚覺惱覺。惡行廣故。愛見水",
    "T45n1862_002:0390b05": "中羅剎所執。順入欲林。深愛著故。我慢陸地",
    "T45n1862_002:0390b06": "之所燋枯。無能救者。六入聚落不能動發。自",
    "T45n1862_002:0390b07": "離善行。無正度者。我應於彼生大悲心。以善",
    "T45n1862_002:0390b08": "根力而拔濟之。令得無畏不染寂靜離諸恐",
    "T45n1862_002:0390b09": "怖。住於一切智慧寶洲。又作是念。是諸眾生",
    "T45n1862_002:0390b10": "閉在世間牢獄之處。眾多患苦多惱妄想。愛",
    "T45n1862_002:0390b11": "憎繫縛。憂悲共行。愛瑣所繫。入於三界無明",
    "T45n1862_002:0390b12": "稠林。我應令彼遠離一切三界牢獄所愛著",
    "T45n1862_002:0390b13": "處。令住離相無礙涅槃。發是念已。次為受",
    "T45n1862_002:0390b14": "戒法。如常儀。又彌勒問經云。菩薩修行十善",
    "T45n1862_002:0390b15": "業道。有五希奇。何等為五。一者起勇猛心。二",
    "T45n1862_002:0390b16": "者精進。三者堅固。四者智慧。五者果如名起。又",
    "T45n1862_002:0390b17": "諸菩薩以願堅固故。依大慈悲。起利益眾生",
    "T45n1862_002:0390b18": "行。於諸世間。心不疲倦。何者名為菩薩堅固",
    "T45n1862_002:0390b19": "之願。答曰。有五種法。名為菩薩堅固之願。一",
    "T45n1862_002:0390b20": "者聲聞乘不能動轉。二者辟支佛乘不能動",
    "T45n1862_002:0390b21": "轉。三者諸外道論不能動轉。四者一切諸魔",
    "T45n1862_002:0390b22": "不能動轉。五者不以無因無緣自然動轉。復",
    "T45n1862_002:0390b23": "有五法。知菩薩有大慈悲心。一者為與眾生",
    "T45n1862_002:0390b24": "安穩樂故。不惜一切資生之物。二者不惜自",
    "T45n1862_002:0390b25": "身。三者不護惜命。四者修一切行不待多時。",
    "T45n1862_002:0390b26": "五者怨親等悲。是故菩薩於諸世間心不疲",
    "T45n1862_002:0390b27": "倦。既為眾生發菩提心。受此菩薩十善者。亦",
    "T45n1862_002:0390b28": "應修行堅固等心。",
    "T45n1862_002:0390b29": "讚忍護戒門讚忍護戒門",
    "T45n1862_002:0390c01": "優婆塞戒經第四云。善男子若優婆塞受持",
    "T45n1862_002:0390c02": "戒已。忍辱為先。嗔來喜報觸惱不變。此是菩",
    "T45n1862_002:0390c03": "薩持戒之體。菩薩施他。從怨為始。善男子昔",
    "T45n1862_002:0390c04": "有國王號長生。正法治國。不枉人民。天下太",
    "T45n1862_002:0390c05": "平國土安靜。隣國王摩盧羅那貪其國土。興",
    "T45n1862_002:0390c06": "兵伐之。殺長生王。止其宮闕。長生王唯有",
    "T45n1862_002:0390c07": "一子。始能語言未有所識。長生王臨終之時。",
    "T45n1862_002:0390c08": "勅語左右。我子摩納若全身命。莫報國讐。真",
    "T45n1862_002:0390c09": "是我子欲止怨者。不生報想。怨乃得止。若報",
    "T45n1862_002:0390c10": "怨者。如車輪轉。無有已。摩納年至十二。改名",
    "T45n1862_002:0390c11": "易姓名為無字。被遣事王。無字年雖幼少。才",
    "T45n1862_002:0390c12": "智過人。形貌端正。顏色殊特。禮節俯仰。事之",
    "T45n1862_002:0390c13": "可觀。王甚愛敬。恒在室內。經歷三年。其年十",
    "T45n1862_002:0390c14": "五。王於爾時夫妻二人通有無字。更無餘人。",
    "T45n1862_002:0390c15": "王於屋中失瓔珞珠衣一具。王即推撿。衣無",
    "T45n1862_002:0390c16": "所出。王自思惟。更無餘人。唯有無字。偷我珠",
    "T45n1862_002:0390c17": "衣。即收無字。如治問之。偷我珠衣。去速持出",
    "T45n1862_002:0390c18": "來。無字答王。是我偷珠。當知今日珠不可",
    "T45n1862_002:0390c19": "得。王即問言。汝偷我。云何如言珠不可得。無",
    "T45n1862_002:0390c20": "字答。本非我意。太子遣偷珠。在太子邊。云何",
    "T45n1862_002:0390c21": "可得。王即問言。若太子偷。更復共誰。無字答",
    "T45n1862_002:0390c22": "言。王所愛臣。復共價客主。又共婬女。王於爾",
    "T45n1862_002:0390c23": "時依引收之。問太子言。如何偷珠。太子答王。",
    "T45n1862_002:0390c24": "我不偷珠。王問無字。太子不偷。無字白王。太",
    "T45n1862_002:0390c25": "子偷珠。今言不偷。得免偷珠。無字亦不偷",
    "T45n1862_002:0390c26": "珠。王禁太子著在非所。次問大臣。無字引汝",
    "T45n1862_002:0390c27": "偷珠。速出珠來。大臣答王。實不偷珠。王問無",
    "T45n1862_002:0390c28": "字。臣不偷珠。云何引之。無字白王。口言不",
    "T45n1862_002:0390c29": "偷。得作不偷。無字亦不偷珠。次問商人乃至",
    "T45n1862_002:0391a01": "婬女。亦復如是。王即引此五人各在一處。爾",
    "T45n1862_002:0391a02": "時婬女先往來者問無字言。王之屋內頗有",
    "T45n1862_002:0391a03": "異人不。無字答言。唯王夫妻及有我。更無異",
    "T45n1862_002:0391a04": "人。若無異人。頗鸚鵡等鳥獼猴等獸不。無字",
    "T45n1862_002:0391a05": "答言。有一獼猴恒在屋內。自餘獼猴悉不能",
    "T45n1862_002:0391a06": "入。語無字言。獼猴偷去。審實不疑。汝當白",
    "T45n1862_002:0391a07": "王。出諸伎女多著好衣。自餘獼猴亦著好衣。",
    "T45n1862_002:0391a08": "屋內獼猴但令露身羅列庭前。種種舞戲。獼",
    "T45n1862_002:0391a09": "猴喜効。必持珠衣。共他舞戲。無字即以此",
    "T45n1862_002:0391a10": "事具白王。知王用其言。如是作計歌舞合已。",
    "T45n1862_002:0391a11": "獼猴即便持此珠衣來至庭所。始知五人不",
    "T45n1862_002:0391a12": "偷珠衣。獼猴是賊。王問無字。獼猴是賊。太子",
    "T45n1862_002:0391a13": "不偷。云何證之。無字白王。太子王之正嫡。王",
    "T45n1862_002:0391a14": "所愛重。如其無罪。無字亦應無罪。若不引",
    "T45n1862_002:0391a15": "太子。自下不免失命。是故引太子。云何引大",
    "T45n1862_002:0391a16": "臣。無字白王。大臣者王所敬重。諸臣所尊。傾",
    "T45n1862_002:0391a17": "國貴賤念意佐助得無罪。我亦無罪。云何引",
    "T45n1862_002:0391a18": "商人。無字白王。商主多有金銀異寶。脫得贖",
    "T45n1862_002:0391a19": "命。我亦應免。云何引婬女。無字白王。婬女貌",
    "T45n1862_002:0391a20": "美殊特。多有人與共來往。脫有思智度外人",
    "T45n1862_002:0391a21": "之計。脫能得賊。我即無罪。王知之有智。愛重",
    "T45n1862_002:0391a22": "如之。恒令自近。王後山獵見群鹿獸。走馬",
    "T45n1862_002:0391a23": "逐之失大眾侶。唯共無字二人相隨。王時疲",
    "T45n1862_002:0391a24": "極止息樹下。無字二坐懷杭王頭。王時眠熟",
    "T45n1862_002:0391a25": "不自覺悟。無字爾時嗔心內發。拔劒擬王。親",
    "T45n1862_002:0391a26": "我父怨今得其便。甚難可恕。復更思惟。我父",
    "T45n1862_002:0391a27": "臨終遺言勅我。若不報怨。真是我子。今若報",
    "T45n1862_002:0391a28": "怨。違父意。非孝子也。拍劒內之。王便驚悟語",
    "T45n1862_002:0391a29": "無字言。我於夢中見長生王子長摩納身以",
    "T45n1862_002:0391b01": "劒臨我。無字白王。長生子久為灰土。今在深",
    "T45n1862_002:0391b02": "山。唯我二人。何處有長生王子。王還安眠。無",
    "T45n1862_002:0391b03": "字復以利劒擬王。王驚寤如前。王復眠已。無",
    "T45n1862_002:0391b04": "字以手王頭髮。問王言。長摩納者我是也。王",
    "T45n1862_002:0391b05": "殺父親。是我怨。今得王。便分死以不。王言。",
    "T45n1862_002:0391b06": "本殺父。今死無恨。摩納白王。我父臨終勅我。",
    "T45n1862_002:0391b07": "今若殺王。違我父願。非孝子也。我不殺王。令",
    "T45n1862_002:0391b08": "王知也。扶王上馬。共歸王宮。既到宮已。召集",
    "T45n1862_002:0391b09": "諸臣。王曰。今得長生王子。為當殺之。為當",
    "T45n1862_002:0391b10": "到賞。諸臣皆言。亡國之子不可賞也。聽當",
    "T45n1862_002:0391b11": "殺。王白。不然。具說前事。即以女妻之。到為",
    "T45n1862_002:0391b12": "本國之主。王自歸還本土。二國通好。不相征",
    "T45n1862_002:0391b13": "討。菩薩之人怨親平等。父怨猶赦。況餘怨也。",
    "T45n1862_002:0391b14": "菩薩之心廣如山海。如能容受無量諸惡沒",
    "T45n1862_002:0391b15": "習之徒。應如是觀。菩薩和光。作此一國王",
    "T45n1862_002:0391b16": "及臣民。普行十善。極救幽苦。慈悲相向。如父",
    "T45n1862_002:0391b17": "如子。如兄如弟。柔和忍辱。悉發菩提心。善戒",
    "T45n1862_002:0391b18": "自居。其行清淨。此名菩薩發意施為無不利",
    "T45n1862_002:0391b19": "益。忍辱大力能摧煩惱。",
    "T45n1862_002:0391b20": "白衣互受門白衣互受門",
    "T45n1862_002:0391b21": "夫妻相勸優婆塞戒經云。善男子我本往墮邪見",
    "T45n1862_002:0391b22": "家。或綱自我善。我於爾時名曰廣利。妻名",
    "T45n1862_002:0391b23": "女。精進勇猛度脫無量。十善化導。我於爾時",
    "T45n1862_002:0391b24": "心生殺獵。貪嗜酒肉。懶墮懈怠。不能精進。妻",
    "T45n1862_002:0391b25": "時語我。止其獵殺。戒斷酒肉。勤加精進。得脫",
    "T45n1862_002:0391b26": "地獄苦惱之患。上生天宮與一處。我於爾時",
    "T45n1862_002:0391b27": "殺心不止。酒肉美味不能割捨。精進之心懶",
    "T45n1862_002:0391b28": "墮不前。天宮息意。地獄分受。我於爾時居",
    "T45n1862_002:0391b29": "聚落內。近僧伽藍。數聞犍鐘。妻語我言。事事",
    "T45n1862_002:0391c01": "不能。聞犍鐘聲。三彈指一稱佛。歛身自恭莫",
    "T45n1862_002:0391c02": "生憍慢。如其夜半此法莫廢。我即用之無復",
    "T45n1862_002:0391c03": "捨失。經十二年。其妻命終生忉利天。却後",
    "T45n1862_002:0391c04": "三年我亦壽盡。經至斷事。判我入罪。向地獄",
    "T45n1862_002:0391c05": "門。當入門時。聲鐘三聲。我即住立。心生歡",
    "T45n1862_002:0391c06": "喜。愛樂不厭。如法三彈指。長聲唱佛。聲皆慈",
    "T45n1862_002:0391c07": "悲。梵音朗徹。主事聞已。心甚愧感。此真菩薩",
    "T45n1862_002:0391c08": "云何錯判。即遣追還送往天上。既往到已。五",
    "T45n1862_002:0391c09": "體投地。禮敬我妻白言。大師幸承大恩如見",
    "T45n1862_002:0391c10": "濟拔。乃至菩提不違教勅。以是之故。互相為",
    "T45n1862_002:0391c11": "師各獲大果。汝等諦聽信受伏行。",
    "T45n1862_002:0391c12": "供養門供養門",
    "T45n1862_002:0391c13": "准四十四。菩薩有十種供養。一設利羅供養。",
    "T45n1862_002:0391c14": "二制多供養。三現前供養。四不現前供養。五",
    "T45n1862_002:0391c15": "自作供養。六教他供養。七財敬供養。八廣大",
    "T45n1862_002:0391c16": "供養。九無染供養。十正行供養。於如來所",
    "T45n1862_002:0391c17": "發起六種增上意樂。一者無上大功德田增",
    "T45n1862_002:0391c18": "上意樂。二無上有大恩德。三者一切有情中",
    "T45n1862_002:0391c19": "尊。四者如鄔曇妙華極難值遇。五獨一出現。",
    "T45n1862_002:0391c20": "六者一切世出世間功德圓滿一切義依增上",
    "T45n1862_002:0391c21": "意樂。依大莊嚴論。有八種供養如來。一依",
    "T45n1862_002:0391c22": "供養。二物。三緣起。四迴向。五因。六智。七田。",
    "T45n1862_002:0391c23": "八依止。頌云。現前不現前。衣服飲食等。深起",
    "T45n1862_002:0391c24": "善淨心。為滿於二聚。常願生佛世。三輪不分",
    "T45n1862_002:0391c25": "別。成熟諸眾生。最後十一種現前不現者。謂",
    "T45n1862_002:0391c26": "依供養。依於現在及過未世諸佛而供養故。",
    "T45n1862_002:0391c27": "衣服飲食等者。謂物供養。以衣服等而供養",
    "T45n1862_002:0391c28": "故。深起善淨心者。謂緣起供養。以深淨心而",
    "T45n1862_002:0391c29": "供養故。為滿於二聚者。謂迴向供養。為滿福",
    "T45n1862_002:0392a01": "智二種而供養故。常願生佛世者。謂因供養。",
    "T45n1862_002:0392a02": "由有宿願。願生佛世。令我有益不虛。供養故。",
    "T45n1862_002:0392a03": "三輪不分別者。謂智供養。設供受供供具三",
    "T45n1862_002:0392a04": "事不可得故。成熟諸眾生者。謂田供養。眾生",
    "T45n1862_002:0392a05": "為田。教彼供養。令種善根故。最後十一種者。",
    "T45n1862_002:0392a06": "謂依止供養。此有十一種。一者依止物。由依",
    "T45n1862_002:0392a07": "財物。而供養故。二者依止思惟。由依味思惟",
    "T45n1862_002:0392a08": "隨喜思惟悕望思惟故。三者依止信。由信大",
    "T45n1862_002:0392a09": "乘發菩提心故。四者願。由發弘誓願故。五",
    "T45n1862_002:0392a10": "者依止悲。由憐愍眾生故。六者依止忍。由難",
    "T45n1862_002:0392a11": "行能行故。七者依止行。由諸波羅蜜故。八者",
    "T45n1862_002:0392a12": "依止正念。由如法不倒故。九者依止正見。由",
    "T45n1862_002:0392a13": "如實覺了故。十者依止解脫。由聲聞煩惱滅",
    "T45n1862_002:0392a14": "故。十一者依止真實。由得大菩提故。五種自",
    "T45n1862_002:0392a15": "意供養如來。應知此供養為最上供養。何謂",
    "T45n1862_002:0392a16": "為五。一者淨信。二者深心。三者神通。四者方",
    "T45n1862_002:0392a17": "便。五者和合。淨信者。於大乘法說供養處。生",
    "T45n1862_002:0392a18": "淨信故。深心者。此心有九種。一味心。二隨喜",
    "T45n1862_002:0392a19": "心。三悕望心。四無厭心。五廣大心。六勝喜",
    "T45n1862_002:0392a20": "心。七勝利心。八無染心。九善淨心。神通者。",
    "T45n1862_002:0392a21": "謂依虛空藏等諸三摩提故。方便者。謂無分",
    "T45n1862_002:0392a22": "別智方便攝故。和合者。謂一切諸大菩薩和",
    "T45n1862_002:0392a23": "合一果入一切果故。文殊問經上卷云。有三",
    "T45n1862_002:0392a24": "十五大供養。是菩薩摩訶薩應知。然燈燒香",
    "T45n1862_002:0392a25": "塗身塗地香末香袈裟及繖若龍子幡并諸餘",
    "T45n1862_002:0392a26": "幡螺鼓大鼓鈴盤舞歌以臥具或三節鼓腰",
    "T45n1862_002:0392a27": "鼓節鼓并及截鼓曼陀羅華掃地灑地貫華懸",
    "T45n1862_002:0392a28": "繒飯水漿飲可食可噉及以可味香和檳榔楊",
    "T45n1862_002:0392a29": "枝浴香并及澡豆。此謂大供養。",
    "T45n1862_002:0392b01": "供養見利門供養見利門",
    "T45n1862_002:0392b02": "文殊問經下卷云。爾時文殊師利白佛言。世",
    "T45n1862_002:0392b03": "尊諸供養餘華用治眾病或消惡毒。其法云",
    "T45n1862_002:0392b04": "何。若供養佛餘華。般若波羅蜜華。佛足下華。",
    "T45n1862_002:0392b05": "菩提樹華。轉法輪處華。塔華。菩薩華。眾僧",
    "T45n1862_002:0392b06": "華。佛像華。其法云何。世尊用此華有幾種呪。",
    "T45n1862_002:0392b07": "世尊一切諸華。云何入佛華中。世尊用此華",
    "T45n1862_002:0392b08": "法。為有一種。為有多種。此呪為有一種為有",
    "T45n1862_002:0392b09": "多種。佛告文殊師利。各各華。各各呪。一一華",
    "T45n1862_002:0392b10": "呪。一百八遍誦。佛華呪曰。南無佛闥寫冶",
    "T45n1862_002:0392b11": "莎訶般若波羅蜜華呪曰。那末阿盧履民旨反波",
    "T45n1862_002:0392b12": "若波羅蜜多裔莎訶佛足華呪曰。那莫波陀",
    "T45n1862_002:0392b13": "制點耽鹽莎訶菩提樹華呪曰。南無菩提逼",
    "T45n1862_002:0392b14": "力龕嵐莎訶轉法輪處華呪曰。南無達摩斫",
    "T45n1862_002:0392b15": "柯羅夜莎訶塔華呪曰。那莫鍮跋耶莎訶菩",
    "T45n1862_002:0392b16": "薩華呪曰。南無菩提薩埵冶莎訶眾僧華呪",
    "T45n1862_002:0392b17": "曰。那莫僧伽冶莎訶佛像華呪曰。那莫波",
    "T45n1862_002:0392b18": "羅底耶莎訶文殊師利呪經如是。汝當受持。",
    "T45n1862_002:0392b19": "復告文殊師利。用此華法。若比丘比丘尼優",
    "T45n1862_002:0392b20": "婆塞優婆夷。若能信修行。應當早起清淨澡",
    "T45n1862_002:0392b21": "瀨念佛功德恭敬此華。不以足蹈及跨華上。",
    "T45n1862_002:0392b22": "如法執取安置淨器。若人寒熱。冷水摩華以",
    "T45n1862_002:0392b23": "用塗身。若頭額痛亦皆用塗。若吐利出血。或",
    "T45n1862_002:0392b24": "腹內煩痛。以漿飲摩華。當服此華飲。若口",
    "T45n1862_002:0392b25": "患瘡。以暖水摩華含此華汁。若人多嗔。或以",
    "T45n1862_002:0392b26": "冷水或以沙糖。以摩此華飲服華汁。若多貪",
    "T45n1862_002:0392b27": "染。以灰汁摩華塗其隱處。復以冷水摩華塗",
    "T45n1862_002:0392b28": "其頂上。貪結漸消。常為一切所愛敬。若天雨",
    "T45n1862_002:0392b29": "不止。於空閑處。以火燒華。令雨即止。若天亢",
    "T45n1862_002:0392c01": "旱。在空閑處。以華置水中。復呪冷水更麗",
    "T45n1862_002:0392c02": "華上。天即降雨。若牛馬象等本性不調。以華",
    "T45n1862_002:0392c03": "飲之即便調伏。若諸果樹華實不茂。以冷水",
    "T45n1862_002:0392c04": "牛糞摩取華汁。以塗其根。不得踐蹈。華實",
    "T45n1862_002:0392c05": "即多。若田中多水苗稼損減。搗華為抹以散",
    "T45n1862_002:0392c06": "田中。即得滋長。若高原陸地無有水處。請四",
    "T45n1862_002:0392c07": "比丘。於其處布華。一日之中百八遍誦呪。次",
    "T45n1862_002:0392c08": "復一日更以新華布先華上。又誦呪一百八",
    "T45n1862_002:0392c09": "遍。如是乃至七日。掘便得水。若國土多疾病。",
    "T45n1862_002:0392c10": "以冷水磨華。塗螺鼓等。吹擊出聲。聞者即愈。",
    "T45n1862_002:0392c11": "若敵國怨家欲來侵境。以水摩華。在於彼處",
    "T45n1862_002:0392c12": "用灑散之。即得退散。若於高山有盤石處。眾",
    "T45n1862_002:0392c13": "多比丘於石上摩華。摩華既竟相與禮拜。久",
    "T45n1862_002:0392c14": "後石上自生珍寶。若人愚癡。取所供養華數",
    "T45n1862_002:0392c15": "有百種下至七種。搗以為抹。以𤚩牛蘇先誦",
    "T45n1862_002:0392c16": "呪一百八遍。和以為丸如彈丸大。日服一丸。",
    "T45n1862_002:0392c17": "服丸之時亦誦呪百八遍。漸得聰明利根。一",
    "T45n1862_002:0392c18": "日之中能誦百偈。若人有所作。取優鉢羅華",
    "T45n1862_002:0392c19": "拘物頭華分陀利華欝波羅華等若水陸生",
    "T45n1862_002:0392c20": "華。華有百種。先以供養。後以水摩華。隨其所",
    "T45n1862_002:0392c21": "須或塗或散。悉皆有果。若得百種華。抹以為",
    "T45n1862_002:0392c22": "散。水和為丸。若惡腫病摩其瘡上。其病即愈。",
    "T45n1862_002:0392c23": "若癕若癤若諸毒。或服此丸。或以塗膚。病即",
    "T45n1862_002:0392c24": "得除。若人常患氣味身體消滅。以大小麥汁",
    "T45n1862_002:0392c25": "摩於華塗其身上。即便充悅。復以未利華汁",
    "T45n1862_002:0392c26": "和華散。為丸塗其額上。一切怨家見生愛念。",
    "T45n1862_002:0392c27": "文殊師利此華呪法。南無佛闥寫冶莎訶一那",
    "T45n1862_002:0392c28": "末柯盧履民旨反般若波羅蜜多𮖭莎訶二那莫",
    "T45n1862_002:0392c29": "波陀制點耽鹽莎訶三南無菩提逼力龕嵐莎",
    "T45n1862_002:0393a01": "訶四南無達摩斫柯羅夜莎訶五那莫鍮跋耶",
    "T45n1862_002:0393a02": "莎訶六南無菩提薩埵野莎訶七那莫僧伽野",
    "T45n1862_002:0393a03": "莎訶八那莫波羅底耶莎訶九一一呪誦百八",
    "T45n1862_002:0393a04": "遍。此呪章句汝於處處當說。如佛華法餘華",
    "T45n1862_002:0393a05": "亦如是。",
    "T45n1862_002:0393a06": "障治門障治門",
    "T45n1862_002:0393a07": "瑜伽七十九云。菩薩略有四上品障。若不淨",
    "T45n1862_002:0393a08": "除。終不堪能入菩薩地及地漸次。何等為四。",
    "T45n1862_002:0393a09": "一者於諸菩薩毘奈耶中。起染污犯。二者毀",
    "T45n1862_002:0393a10": "謗大乘相應妙法。三者未積集善根。四者有",
    "T45n1862_002:0393a11": "染愛心。為治此四。一者遍於十方諸佛如來",
    "T45n1862_002:0393a12": "所。深心懇責發露悔過。二者遍為利益一切",
    "T45n1862_002:0393a13": "十方諸有情類。勸請一切如來說法。三者遍",
    "T45n1862_002:0393a14": "於十方一切有情所有功德。皆生隨喜。四者",
    "T45n1862_002:0393a15": "凡所生起一切善根。皆悉迴向阿耨菩提。",
    "T45n1862_002:0393a16": "勝劣門勝劣門",
    "T45n1862_002:0393a17": "彌勒問經論第二云。菩薩摩訶薩有五種法。",
    "T45n1862_002:0393a18": "勝於聲聞十善業道。一專心修行。以畢竟不",
    "T45n1862_002:0393a19": "離一味心故。二常修行。不斷不絕不休息故。",
    "T45n1862_002:0393a20": "三為安穩自身。為自身取人天身。取人天安",
    "T45n1862_002:0393a21": "穩及大菩提故。四為安穩他身。為與一切眾",
    "T45n1862_002:0393a22": "生安穩畢竟迴向大菩提故。五善清淨。復有",
    "T45n1862_002:0393a23": "七種。一不破故。少分修治名之為破。具足",
    "T45n1862_002:0393a24": "修治名為不破。二不點。不自修行。教他修行。",
    "T45n1862_002:0393a25": "故名為點。菩薩自行教他修行。故名不點。三",
    "T45n1862_002:0393a26": "不污。自不修行不教他修。見他修行而心隨",
    "T45n1862_002:0393a27": "喜。故名為污。是故菩薩具足修行名為不污。",
    "T45n1862_002:0393a28": "四無所屬。要依他智而能修行。故名為屬。是",
    "T45n1862_002:0393a29": "故菩薩不依他智而能修行名無所屬。五善",
    "T45n1862_002:0393b01": "究竟。專念畢竟欲心等。名善究竟。六不食。迴",
    "T45n1862_002:0393b02": "向於有。取有資生。故名為食。是故菩薩不取",
    "T45n1862_002:0393b03": "於有名為不食。七智者讚歎。捨二乘迴向世",
    "T45n1862_002:0393b04": "間。捨大乘迴向小乘。名智者不讚歎。是故",
    "T45n1862_002:0393b05": "菩薩於二乘中不迴向世間。於大乘中不迴",
    "T45n1862_002:0393b06": "向二乘。名智者所讚。應知。菩薩有五種法。修",
    "T45n1862_002:0393b07": "行十善業道。能過世間。一者願。菩薩從初發",
    "T45n1862_002:0393b08": "心乃至道場。常為一切世間天人而作福田。",
    "T45n1862_002:0393b09": "勝諸二乘故。二者安穩。菩薩修行雖為世間",
    "T45n1862_002:0393b10": "極苦所迫。不捨菩提。專心修行故。三深心。以",
    "T45n1862_002:0393b11": "最勝心修行故。以諸菩薩最深愛心修行十",
    "T45n1862_002:0393b12": "善故。四善清淨。以菩薩有三種清淨行十善",
    "T45n1862_002:0393b13": "道故。五方便者。菩薩於何等法中。以何等方",
    "T45n1862_002:0393b14": "便。修行十善故。復有五種法故。修行無量",
    "T45n1862_002:0393b15": "十善業道。何等為五。一無量世。以無量時修",
    "T45n1862_002:0393b16": "行故。二無量善法。以彼善法無量故。菩薩起",
    "T45n1862_002:0393b17": "無量善業道。集一切功德。令生受用故。三無",
    "T45n1862_002:0393b18": "量觀。以為無量眾生觀非為有量眾生故。四",
    "T45n1862_002:0393b19": "無量盡者。譬如長者財富無量。是大捨者。是",
    "T45n1862_002:0393b20": "大慈者。行大悲者。大商主者。憐愍一切諸眾",
    "T45n1862_002:0393b21": "生故。修行者。不退心者。起如是心。我能與彼",
    "T45n1862_002:0393b22": "一切眾生無量無邊安穩之樂。菩薩亦行以",
    "T45n1862_002:0393b23": "住深心。為諸眾生住安穩心。起大精進心。作",
    "T45n1862_002:0393b24": "是思惟。我當教化無量無邊苦惱眾生。皆悉",
    "T45n1862_002:0393b25": "安置涅槃樂中。是故菩薩修行無盡。五無量",
    "T45n1862_002:0393b26": "迴向。以十無盡無量。修行善業道。亦復無量。",
    "T45n1862_002:0393b27": "以依先迴向無量故。菩薩修行一切善業道。",
    "T45n1862_002:0393b28": "果亦復無量。名無量迴向。",
    "T45n1862_002:0393b29": "善友門善友門",
    "T45n1862_002:0393c01": "一善友相。四十四菩薩地云。當知菩薩成就",
    "T45n1862_002:0393c02": "八支。能為善友眾相圓滿。一者住戒。於諸律",
    "T45n1862_002:0393c03": "儀無穿無缺。二者多聞。覺慧成就。三者具證。",
    "T45n1862_002:0393c04": "得修所成隨一勝善。逮於止觀。四者哀愍。內",
    "T45n1862_002:0393c05": "具慈悲。能捨自己現法樂住。精勤無怠饒益",
    "T45n1862_002:0393c06": "於他。五者無畏。為他宣說正法教時。非由恐",
    "T45n1862_002:0393c07": "怖忘失念辯。六者堪忍。於他輕笑調弄鄙言",
    "T45n1862_002:0393c08": "違拒等事非愛言路種種惡行。皆悉能忍。七",
    "T45n1862_002:0393c09": "者無倦。其力充強。能多思擇。處眾說法。言無",
    "T45n1862_002:0393c10": "蹇澁。心不疲厭。八者善詞。語具圓滿不壞法",
    "T45n1862_002:0393c11": "性。言詞辨了。善友所作。菩薩地云。若諸菩薩",
    "T45n1862_002:0393c12": "具五種相。眾德相應。能為善友。所作不虛。一",
    "T45n1862_002:0393c13": "者於他先欲求作利益安樂。二者於彼利益",
    "T45n1862_002:0393c14": "安樂。如實了知。無顛倒覺。三者於彼善權方",
    "T45n1862_002:0393c15": "便。順儀說法。隨眾堪受。調伏事中有能有力。",
    "T45n1862_002:0393c16": "四者饒益心無厭倦。五者具足平等大悲。於",
    "T45n1862_002:0393c17": "諸有情劣中勝品。心不偏黨。若諸菩薩成就",
    "T45n1862_002:0393c18": "五相。令善友性作信依處。令他遠聞極生淨",
    "T45n1862_002:0393c19": "信。何況親覩。一者勝妙。威儀圓滿寂靜。具足",
    "T45n1862_002:0393c20": "一切支分。皆無躁動。二者敦肅。三業現行無",
    "T45n1862_002:0393c21": "掉無擾。三者無矯。不為誑他故思詐現嚴整",
    "T45n1862_002:0393c22": "威儀。四者無嫉。終不於他所得利養恭敬生",
    "T45n1862_002:0393c23": "不堪忍。而常請說後勸於彼。廣施恭敬無諂",
    "T45n1862_002:0393c24": "偽心。見彼說法及利恭敬。深生隨喜。如自所",
    "T45n1862_002:0393c25": "得。五者儉約。尠儲隨捨。善友菩薩由五種相。",
    "T45n1862_002:0393c26": "於所化生為善友事。一能諫舉。二能令憶。三",
    "T45n1862_002:0393c27": "能教授。四能教誡。五能說法。當知菩薩由四",
    "T45n1862_002:0393c28": "種相。方得圓滿親近善友。一於善友有病無",
    "T45n1862_002:0393c29": "病。隨時供侍。恒常發起愛敬淨信。二於善友。",
    "T45n1862_002:0394a01": "隨時敬問禮拜。奉迎合掌。慇勤修和敬業。而",
    "T45n1862_002:0394a02": "為供養。三於善友。如法衣服飲食臥具病緣",
    "T45n1862_002:0394a03": "醫藥資身什物。隨時供養。四於善友。若正依",
    "T45n1862_002:0394a04": "止於如法義。若合若離。隨自在轉。無有傾動。",
    "T45n1862_002:0394a05": "如實顯發。作奉教心。隨時往詣。恭敬承事",
    "T45n1862_002:0394a06": "請問聽受。准法句經云。爾時寶明菩薩白佛",
    "T45n1862_002:0394a07": "言。世尊云何是善知識。佛言。善知識者。善",
    "T45n1862_002:0394a08": "解深法空無相無作無生無滅。了達諸法從",
    "T45n1862_002:0394a09": "本以來究竟平等無業無報無因無果性相如",
    "T45n1862_002:0394a10": "如。住於實際。於畢竟空中。熾然建立。是善知",
    "T45n1862_002:0394a11": "識。舉喻顯能。法句經云。善男子善知識者。是",
    "T45n1862_002:0394a12": "汝父母。養育汝等菩提身故。善知識者。是汝",
    "T45n1862_002:0394a13": "眼目。示導汝等菩提路故下略不具善知識言。准此。是汝",
    "T45n1862_002:0394a14": "脚足。荷負汝等離生死故。是汝梯蹬。扶持汝",
    "T45n1862_002:0394a15": "等至彼岸故。是汝飲食。能使汝等增長法身",
    "T45n1862_002:0394a16": "故。是汝寶衣。覆蓋汝等功德身故。是汝橋梁。",
    "T45n1862_002:0394a17": "運載汝等度有海故。是汝財寶。究攝汝等離",
    "T45n1862_002:0394a18": "貧苦故。是汝日月。照曜汝等離黑闇故。是汝",
    "T45n1862_002:0394a19": "身命。護惜汝等無有怖時故。是汝鎧杖。降伏",
    "T45n1862_002:0394a20": "諸魔得無畏故。是汝絙繩。挽拔汝等離地獄",
    "T45n1862_002:0394a21": "故。是汝妙藥。療治汝等煩惱病故。是汝利刀。",
    "T45n1862_002:0394a22": "割斷汝等諸愛網故。是汝雨。閏漬汝等菩提",
    "T45n1862_002:0394a23": "牙故。是汝燈明。能破汝等五蓋闇故。是汝善",
    "T45n1862_002:0394a24": "標。教示汝等趣正道故。是汝薪火。成熟汝等",
    "T45n1862_002:0394a25": "涅槃食故。是汝弓箭。射殺汝等煩惱賊故。是",
    "T45n1862_002:0394a26": "汝勇將。能破汝等生死軍故。是汝如來。破汝",
    "T45n1862_002:0394a27": "煩惱至涅槃故。善男子善知識者。有如是等",
    "T45n1862_002:0394a28": "無量功德。是故我今教汝親近。於是寶明與",
    "T45n1862_002:0394a29": "諸大眾聞佛說此妙法及善知識要句。舉聲",
    "T45n1862_002:0394b01": "號哭。淚下如雨。悲啼懊惱。不能自裁。自念。",
    "T45n1862_002:0394b02": "我身從曠劫來。為善知識之所守護。是故今",
    "T45n1862_002:0394b03": "日值於如來。得聞深法。如是遇者。善知識力。",
    "T45n1862_002:0394b04": "非我力能。自念。我等從本已來。未曾報恩方",
    "T45n1862_002:0394b05": "便親近。說此語已。重復舉聲。知識大文與瑜",
    "T45n1862_002:0394b06": "伽同。尸迦羅越六向拜經云。惡知識有四輩。",
    "T45n1862_002:0394b07": "一者內有怨心。外強為知識。二者於人前好",
    "T45n1862_002:0394b08": "言語。背後說人惡。三者有急時。於人前愁憂。",
    "T45n1862_002:0394b09": "背後歡喜。四者外如親厚。內興怨謀。善知識",
    "T45n1862_002:0394b10": "亦有四輩。一者外如怨家。內有厚意。二者於",
    "T45n1862_002:0394b11": "人前直諫。於外說人善。三者病瘦縣官為其",
    "T45n1862_002:0394b12": "征伀憂解之。四者見人貧賤不棄捐。常念求",
    "T45n1862_002:0394b13": "方便喜富之。惡知識復有四輩。一者難諫曉",
    "T45n1862_002:0394b14": "教之作善。故與惡者相隨。二者教之莫與喜",
    "T45n1862_002:0394b15": "酒者為伴。故與嗜酒人相隨。三教之自守。益",
    "T45n1862_002:0394b16": "更多事。四者教之與賢者為友。故與博掩子",
    "T45n1862_002:0394b17": "為厚。善知識復有四輩。一者見人貧窮。本之",
    "T45n1862_002:0394b18": "令治生。二者不與人諍挍計。三者日往消息",
    "T45n1862_002:0394b19": "之。四者坐起常相念。善知識復有四輩。一者",
    "T45n1862_002:0394b20": "為吏所捕。將歸藏匿之。於後解決之。二者有",
    "T45n1862_002:0394b21": "病瘦。將歸養視之。三者知識死亡。棺歛視之。",
    "T45n1862_002:0394b22": "四者知識已死後念其家。善知識復有四輩。",
    "T45n1862_002:0394b23": "一者欲鬪止之。二者欲隨惡知識。諫止之。三",
    "T45n1862_002:0394b24": "者不欲治生。勸令治生。四者不喜經道。教令",
    "T45n1862_002:0394b25": "信喜之。惡知識復有四輩。一者人小侵之。便",
    "T45n1862_002:0394b26": "大怒。二者有急之日。請使不肯行。三者見人",
    "T45n1862_002:0394b27": "有急時。避人走。四者見人死亡。棄不視。佛",
    "T45n1862_002:0394b28": "言。擇其善者從之。惡者遠之。我與善知識相",
    "T45n1862_002:0394b29": "隨。故自致得佛。",
    "T45n1862_002:0394c01": "雜行門雜行門",
    "T45n1862_002:0394c02": "謂子事父母當有五事。一者當念治生。二者",
    "T45n1862_002:0394c03": "早起勅令奴婢時作飯食。三者不益父母憂。",
    "T45n1862_002:0394c04": "四者當念父母恩。五者父母病瘦。當恐懼求",
    "T45n1862_002:0394c05": "醫師治之。父母視子亦有五事。一者當教去",
    "T45n1862_002:0394c06": "惡就善。二者當教計算書疏。三當教持經戒。",
    "T45n1862_002:0394c07": "四者當為早娶婦。五者家中所有當與之。弟",
    "T45n1862_002:0394c08": "子事師當有五事。一者當敬歎。二者當念其",
    "T45n1862_002:0394c09": "恩。三者所教隨之。四者思念不厭。五者於後",
    "T45n1862_002:0394c10": "當稱譽之。師教弟子亦有五事。一當令疾知。",
    "T45n1862_002:0394c11": "二當令勝他弟子。三欲令知不忘。四諸疑難悉",
    "T45n1862_002:0394c12": "為解之。五欲令弟子智勝師。婦事夫有五事。",
    "T45n1862_002:0394c13": "一夫從外來。當起迎之。二夫出不在。當炊蒸",
    "T45n1862_002:0394c14": "掃除待之。三不得有婬心於外。夫罵詈之。不",
    "T45n1862_002:0394c15": "得還言作怒。四當用夫教誡所有財物不得",
    "T45n1862_002:0394c16": "藏隱。五夫休息蓋藏乃得臥。夫視婦亦有五",
    "T45n1862_002:0394c17": "事。一者出入當敬於婦。二飲食衣被當用與。",
    "T45n1862_002:0394c18": "三用給金銀珠璣。四家中所有少多悉付之。",
    "T45n1862_002:0394c19": "五不得於外有邪心畜侍御人。親屬朋友當",
    "T45n1862_002:0394c20": "有五事。一見作非惡。私於屏處諫曉呵止。二",
    "T45n1862_002:0394c21": "有小急。當奔赴救護。三有私語。不得為他說。",
    "T45n1862_002:0394c22": "四當相敬歎。五所有好物當多少分與之。大",
    "T45n1862_002:0394c23": "夫視奴客婢使亦有五事。一當以時與飲食",
    "T45n1862_002:0394c24": "衣被。二病瘦當為呼醫治之。三不妄撾打之。",
    "T45n1862_002:0394c25": "四有私財不得奪之。五分物當平等。奴客婢",
    "T45n1862_002:0394c26": "使事大夫亦有五事。一當自早起勿令大夫",
    "T45n1862_002:0394c27": "呼。二所當作自用心為之。三當惜大夫物不",
    "T45n1862_002:0394c28": "得棄捐乞丐人。四大夫出入當送迎。五當於",
    "T45n1862_002:0394c29": "後稱譽大夫善。不得說其惡。人事沙門道人",
    "T45n1862_002:0395a01": "當用五事。一以善心向之。二擇好言與語。三",
    "T45n1862_002:0395a02": "以身敬之。四當慈慕之。五沙門道人人中雄",
    "T45n1862_002:0395a03": "師。當敬事之問度世事。沙門道人當以六意",
    "T45n1862_002:0395a04": "視凡夫。教布施乃至智慧為六。沙門道人教",
    "T45n1862_002:0395a05": "去惡為善。開示正道恩。大於父母也。",
    "T45n1862_002:0395a06": "婦行門婦行門",
    "T45n1862_002:0395a07": "玉耶經云。佛告玉耶。女人不當自恃端政輕",
    "T45n1862_002:0395a08": "慢夫婿。何者端正。去邪態八十四垢。定意一",
    "T45n1862_002:0395a09": "心。是為端正。不以顏色面白髮綵為端政也。",
    "T45n1862_002:0395a10": "女人身中有十惡事。何等為十。一者女人初",
    "T45n1862_002:0395a11": "生墮地。父母不喜。二者育養視無滋味。三者",
    "T45n1862_002:0395a12": "女人心常畏人。四者父母恒憂嫁娶。五者與",
    "T45n1862_002:0395a13": "父母生相離別。六者常畏夫聟。視其顏色。歡",
    "T45n1862_002:0395a14": "悅輒喜。嗔恚則懼。七者懷姙產生甚難。八者",
    "T45n1862_002:0395a15": "女人少為父母所撿錄。九者中為婿禁制。十",
    "T45n1862_002:0395a16": "者年老為兒孫所呵。從生至終不得自在。是",
    "T45n1862_002:0395a17": "為十惡。佛告玉耶。婦事公姑夫婿有五善三",
    "T45n1862_002:0395a18": "惡。何為五善。一者為婦當晚臥早起。櫛梳髮",
    "T45n1862_002:0395a19": "綵。整頓衣服。洗拭面目。勿有垢穢。執於事",
    "T45n1862_002:0395a20": "作。先啟所尊。心常恭順。設有甘美。不得先",
    "T45n1862_002:0395a21": "食。二者夫婿呵罵。不得嗔恨。三者一心守夫",
    "T45n1862_002:0395a22": "婿。不得念邪婬。四者常願夫婿長壽。五者夫",
    "T45n1862_002:0395a23": "婿出行。婦當整頓家中。常念夫善不念夫惡。",
    "T45n1862_002:0395a24": "是為五善。何等三惡。一者不以婦禮承事公",
    "T45n1862_002:0395a25": "姑夫婿。但欲美食。先取噉之。未瞑早臥。日出",
    "T45n1862_002:0395a26": "不起。夫若呵教。嗔目視夫。應拒獨罵。二者不",
    "T45n1862_002:0395a27": "一心向夫婿。但念他男子。三者欲令夫死早",
    "T45n1862_002:0395a28": "得更嫁。是為三惡。佛告玉耶。世間復七輩婦。",
    "T45n1862_002:0395a29": "一婦如母。二如妹。三如善知識。四如婦。五",
    "T45n1862_002:0395b01": "如婢。六如怨家。七如奪命。母婦者。愛念夫",
    "T45n1862_002:0395b02": "婿。猶若慈母。侍其晨夜。不離左右。供養盡",
    "T45n1862_002:0395b03": "心。不失時宜。夫若行來。恐入輕易。見則憐",
    "T45n1862_002:0395b04": "念。心無疲厭。憐夫如子。如妹婦者。承事夫婿",
    "T45n1862_002:0395b05": "盡其敬誠。若如兄弟同氣分形骨肉至親無",
    "T45n1862_002:0395b06": "有二情。尊奉敬之。如妹事兄。善知識婦者。侍",
    "T45n1862_002:0395b07": "其夫婿。愛念懇至。依依戀戀。不能相棄。私密",
    "T45n1862_002:0395b08": "之事常相告示。見過依呵。令行無失。善事相",
    "T45n1862_002:0395b09": "教。使益明智。相親愛欲令度世。如善知識也。",
    "T45n1862_002:0395b10": "婦婦者。供養大人。竭誠盡敬。承事夫婿。謙",
    "T45n1862_002:0395b11": "遜順命。夙興夜寐。恭諾言令。口無逸言。身無",
    "T45n1862_002:0395b12": "逸行。有善推讓。過則稱己。誨訓仁施。勸進為",
    "T45n1862_002:0395b13": "道。心端意一。無有邪瞻。靖修婦節。終無𨷂",
    "T45n1862_002:0395b14": "廢。進不犯儀。退不失禮。唯和為貴。婢婦者。",
    "T45n1862_002:0395b15": "常懷畏慎。不敢自慢。競競趣事。無所避彈。心",
    "T45n1862_002:0395b16": "常謙恭。忠孝盡節。言以柔濡。性常和穆。口不",
    "T45n1862_002:0395b17": "犯亂邪之語。身不入放逸之行。貞良純一。質",
    "T45n1862_002:0395b18": "朴直信。恒自嚴整。以禮自將。夫婿納幸不以",
    "T45n1862_002:0395b19": "憍慢。設不接遇。不以為怨。或得捶杖。分受不",
    "T45n1862_002:0395b20": "恚。及見罵辱。默而不恨。甘心樂受。無有二",
    "T45n1862_002:0395b21": "意。勸進所好。不妬聲色。遇己曲薄。不訴求",
    "T45n1862_002:0395b22": "直。務修婦節。不擇衣飡。專精恭敬。唯恐不",
    "T45n1862_002:0395b23": "及。敬奉夫婿。如婢事大家。是為婢婦也。怨家",
    "T45n1862_002:0395b24": "婦者。見夫不歡喜。恒懷嗔恚。晝夜思念欲得",
    "T45n1862_002:0395b25": "解離。為夫婦心常如寄客。偘偘鬪諍。無所畏",
    "T45n1862_002:0395b26": "避。亂頭勤不肯作使。不念治家養活兒子。",
    "T45n1862_002:0395b27": "或行婬蕩。不知羞恥。狀如犬畜。毀辱親里。譬",
    "T45n1862_002:0395b28": "如怨家。奪命婦者。晝夜不寢。毒心相向。當何",
    "T45n1862_002:0395b29": "方便得相遠離。欲與毒藥。恐人覺知。或至親",
    "T45n1862_002:0395c01": "里。遠近寄之。作便嗔恚。詳共賊之。若持寶",
    "T45n1862_002:0395c02": "物。雇人害之。或使傍夫伺而殺之。怨枉夫命。",
    "T45n1862_002:0395c03": "是奪命婦。佛告玉耶。五善婦者。常有顯名。言",
    "T45n1862_002:0395c04": "行有法。眾人愛敬。宗親九族并蒙其榮。天龍",
    "T45n1862_002:0395c05": "鬼神皆來擁護。使不枉橫。萬分之後得生天",
    "T45n1862_002:0395c06": "上。七寶宮殿在所自然。天上壽盡下生世間。",
    "T45n1862_002:0395c07": "當為富貴王侯子孫端正聖智人所奉敬。其",
    "T45n1862_002:0395c08": "二婦者常得惡名。今現在身不得安寧。數為",
    "T45n1862_002:0395c09": "惡鬼眾毒所病。臥起不安。惡夢驚怖。所願不",
    "T45n1862_002:0395c10": "得。多逢災橫。萬分之後魂魄受形。當入地獄",
    "T45n1862_002:0395c11": "餓鬼畜生。展轉三塗。累劫不竟。",
    "T45n1862_002:0395c12": "勸發菩提心集卷中"
}