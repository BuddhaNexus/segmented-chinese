{
    "T36n1739_016:0822c02": "新華嚴經論卷第十六",
    "T36n1739_016:0822c04": "長者李通玄撰",
    "T36n1739_016:0822c05": "一科頌意者此十行頌中初兩行歎法王唯一",
    "T36n1739_016:0822c06": "法一身一智。已下八行頌。於中大意有四。一",
    "T36n1739_016:0822c07": "歎差別佛土因本迴向心所成。為明迴向心",
    "T36n1739_016:0822c08": "就根益物身土教儀悉皆就根。二明諸佛自",
    "T36n1739_016:0822c09": "報之境非是行因方見。三明眾生差別之事",
    "T36n1739_016:0822c10": "皆由眾生之心行異故隨自心見別非佛之",
    "T36n1739_016:0822c11": "異。四明佛神力能就根現法。",
    "T36n1739_016:0822c12": "二釋菩薩名者。名為賢首。為明得此十種信",
    "T36n1739_016:0822c13": "心。信佛果德與自心體一。善諳疑滯通塞入",
    "T36n1739_016:0822c14": "其賢位。故名賢首。此是上方位也。意明此",
    "T36n1739_016:0822c15": "信位心智及境。悉如虛空。無所不含。皆無",
    "T36n1739_016:0822c16": "妨礙。是賢人之德。故名賢首。世界名平等色",
    "T36n1739_016:0822c17": "者。為明既是上方明身心與空合故。世界名",
    "T36n1739_016:0822c18": "平等色。佛號觀察智者。明以其自心空智慧",
    "T36n1739_016:0822c19": "門善能觀察諸法皆空無所染著。是故名觀",
    "T36n1739_016:0822c20": "察智。",
    "T36n1739_016:0822c21": "三配隨位因果者。還以自心根本性空無分",
    "T36n1739_016:0822c22": "別不動智佛為因。以進修至法空觀察智佛",
    "T36n1739_016:0822c23": "是果。此明體用圓滿因果一性。以是義故。還",
    "T36n1739_016:0822c24": "說如來一身一心一智慧法門明契果會因始",
    "T36n1739_016:0822c25": "末無二。總以一為根本故。問曰。何故頌初云",
    "T36n1739_016:0822c26": "文殊法常爾。答曰。為文殊是諸佛之慧。不動",
    "T36n1739_016:0822c27": "智是體文殊是用。以將此一切諸佛一切眾",
    "T36n1739_016:0822c28": "生根本智之體用門與一切信心者。作因果",
    "T36n1739_016:0822c29": "體用故。使依本故。迄至究竟果滿與因不異",
    "T36n1739_016:0823a01": "無二性故。方名初發心畢竟心二種不別。明",
    "T36n1739_016:0823a02": "此十信心難發難信難入。聞之者皆云。我是",
    "T36n1739_016:0823a03": "凡夫何由可得是佛故。設少分信者。即責神",
    "T36n1739_016:0823a04": "通道力。是故當知且須如是正信。方始以正",
    "T36n1739_016:0823a05": "信正見法力加行如法進修。分分無明薄。解",
    "T36n1739_016:0823a06": "脫智慧明。依自得法淺深。漸當神通德用隨",
    "T36n1739_016:0823a07": "自己得。信猶未得。何索神通。說言漸漸者。不",
    "T36n1739_016:0823a08": "移一時。一法性一智慧。無依住。無所得中。漸",
    "T36n1739_016:0823a09": "漸故。以十玄六相義圓之法性理中無有漸",
    "T36n1739_016:0823a10": "頓。但為無始無明慣習熟卒令契理純熟難",
    "T36n1739_016:0823a11": "故。而有漸漸。其漸漸者。畢竟無始終延促長",
    "T36n1739_016:0823a12": "短等量故。名為漸漸。",
    "T36n1739_016:0823a13": "第十爾時已下。明諸菩薩共問文殊師利。十",
    "T36n1739_016:0823a14": "一種佛境界已下十行頌。是文殊師利答。於",
    "T36n1739_016:0823a15": "中三門如前。",
    "T36n1739_016:0823a16": "一科頌意者。此十行頌。一行一頌。其頌文答",
    "T36n1739_016:0823a17": "前所問。頌文自具足不繁更釋。",
    "T36n1739_016:0823a18": "二釋菩薩名者。文殊師利。此云妙德。以妙慧",
    "T36n1739_016:0823a19": "善簡正邪自在。故云妙德。此是東方卯位也。",
    "T36n1739_016:0823a20": "明卯主東方震卦震為雷動啟蟄生之始。明",
    "T36n1739_016:0823a21": "此妙慧是震動發生十信心之始。是故亦云",
    "T36n1739_016:0823a22": "妙生菩薩。為明一切諸佛從此慧生十信解",
    "T36n1739_016:0823a23": "故。乃至滿足菩提一切願行海故。世界名金",
    "T36n1739_016:0823a24": "色者。明舉因果體白淨無染法故。又明金胎",
    "T36n1739_016:0823a25": "二月表十信為聖胎故。一切處金色世界。一",
    "T36n1739_016:0823a26": "切處文殊師利。明無性淨慧遍故。佛號不動",
    "T36n1739_016:0823a27": "智者。為無明本空無體可動名不動智故。但",
    "T36n1739_016:0823a28": "有應境知法應器知根。如響應聲無有處所",
    "T36n1739_016:0823a29": "形體可得。名之為智。無可取捨故。名為不",
    "T36n1739_016:0823b01": "動。",
    "T36n1739_016:0823b02": "三配當位因果者。妙慧為因。不動智為果。亦",
    "T36n1739_016:0823b03": "互為因果。若以妙慧善簡擇法顯智故。即以",
    "T36n1739_016:0823b04": "妙慧為因。不動智為果。若以慧由智起。即不",
    "T36n1739_016:0823b05": "動智為因。妙慧文殊以為果故。或智之與慧",
    "T36n1739_016:0823b06": "總因總果。明體用一真無二法故。亦智之與",
    "T36n1739_016:0823b07": "慧總非因果。為體無本末依住所得故。是性",
    "T36n1739_016:0823b08": "法界自在知見。非如世間因果比對可得故。",
    "T36n1739_016:0823b09": "此文殊師利不動智佛。初起信心。亦從此起。",
    "T36n1739_016:0823b10": "乃至信終亦不離之故。迄至自行圓滿示成",
    "T36n1739_016:0823b11": "正覺亦不離之故。此明以佛智慧示悟眾生",
    "T36n1739_016:0823b12": "故令眾生入佛知見。佛知見者。文殊師利妙",
    "T36n1739_016:0823b13": "慧不動智佛。是凡聖等共有之。佛示凡夫使",
    "T36n1739_016:0823b14": "令悟入。",
    "T36n1739_016:0823b15": "第十一爾時已下有八行經。是都舉娑婆九",
    "T36n1739_016:0823b16": "種差別。并都舉十方一切差別。悉皆以佛神",
    "T36n1739_016:0823b17": "力無不明現。如文可知。已上但隨文殊師利",
    "T36n1739_016:0823b18": "所問。隨位菩薩答。依所說頌取其意趣。理自",
    "T36n1739_016:0823b19": "分明。及以世界佛號菩薩名號。即知進修因",
    "T36n1739_016:0823b20": "果總是前莊嚴法性。清淨佛剎四種剎中。金",
    "T36n1739_016:0823b21": "色世界及不動智佛是佛住佛剎。餘九世界",
    "T36n1739_016:0823b22": "及九箇智佛是莊嚴。法性佛剎。及十地以",
    "T36n1739_016:0823b23": "來總是如來出現品。是示成正覺佛剎清淨",
    "T36n1739_016:0823b24": "佛所說佛剎。四諦品是此之一品大意有六。",
    "T36n1739_016:0823b25": "一以菩薩名表行。二以世界之色表所得之",
    "T36n1739_016:0823b26": "理。三以佛名號表所得之智。四以方隅表所",
    "T36n1739_016:0823b27": "得之法。五成其十信所行之行。六明十信進",
    "T36n1739_016:0823b28": "修同異。如上已述可知。",
    "T36n1739_016:0823b29": "淨行品第十一",
    "T36n1739_016:0823c01": "將釋此品約作四門分別。一釋品名目。二釋",
    "T36n1739_016:0823c02": "品來意。三釋品宗趣。四隨文釋義。",
    "T36n1739_016:0823c03": "一釋品名目者。何故名為淨行品。以無始諸",
    "T36n1739_016:0823c04": "見無明貪瞋癡愛。今已發菩提心。信樂正法",
    "T36n1739_016:0823c05": "頓翻諸見。成其大願。長大悲門。若但以三空",
    "T36n1739_016:0823c06": "無相對治。不生大慈大悲。不能成就普賢行",
    "T36n1739_016:0823c07": "故。欲行長路非足不行。欲行大悲。入普賢門。",
    "T36n1739_016:0823c08": "充法界行者。於一切見聞覺知而無過失。便",
    "T36n1739_016:0823c09": "成萬行莊嚴。皆勤修習此一百四十大願門。",
    "T36n1739_016:0823c10": "便於生死海中見聞覺知一切諸行。悉皆清",
    "T36n1739_016:0823c11": "淨入普賢行故。故名淨行。若無此願。設斷煩",
    "T36n1739_016:0823c12": "惱即二乘行。故設是菩薩即生淨土。以此一",
    "T36n1739_016:0823c13": "百四十大願門。頓淨其一切塵勞行門。便成",
    "T36n1739_016:0823c14": "普賢法界行故。故名淨行。以此大願莊嚴一",
    "T36n1739_016:0823c15": "切世間諸行。總為法界一切道場。故名淨行。",
    "T36n1739_016:0823c16": "以此諸見成大善根。故名淨行。",
    "T36n1739_016:0823c17": "二釋品來意者。為明前問明品是成其十信",
    "T36n1739_016:0823c18": "中解故。此品成其十信之行故。此品須來乃",
    "T36n1739_016:0823c19": "至果行圓滿已來不離此大願故。",
    "T36n1739_016:0823c20": "三釋品宗趣者。以智首是下方頗梨色世界。",
    "T36n1739_016:0823c21": "佛號梵智。明是一切諸佛法本自體白淨無",
    "T36n1739_016:0823c22": "染之智。以為能問之人。文殊師利菩薩即是",
    "T36n1739_016:0823c23": "一切諸佛善擇妙慧。以為說法之主。以一切",
    "T36n1739_016:0823c24": "諸佛根本智慧之門。善自為問答之主伴。說",
    "T36n1739_016:0823c25": "一百四十大願之門。以成十信十住十行十",
    "T36n1739_016:0823c26": "迴向十地十一地等。普賢法界無盡行海。以",
    "T36n1739_016:0823c27": "本淨智。問其妙慧。說其一百四十淨願之門。",
    "T36n1739_016:0823c28": "用淨信等六位中染淨無明七地法執現行。",
    "T36n1739_016:0823c29": "十地以來法執。習氣佛地二愚一時。於此信",
    "T36n1739_016:0824a01": "心之中不令偏執。以願防之。使令寂用無礙",
    "T36n1739_016:0824a02": "故。以此諸佛本淨智妙慧門說一百四十大",
    "T36n1739_016:0824a03": "願。以防染淨二障。以為宗趣故。以六位上通",
    "T36n1739_016:0824a04": "信并十住十行十迴向十地十一地。隨位修",
    "T36n1739_016:0824a05": "道。上煩惱六位中。一位上有二十故。六位共",
    "T36n1739_016:0824a06": "有一百二十根本無明。皆因身見邊見二見",
    "T36n1739_016:0824a07": "有二十。共隨位進修。染淨煩惱總有一百四",
    "T36n1739_016:0824a08": "十。為防此障一百四十願。令此進修者從初",
    "T36n1739_016:0824a09": "信心理事圓融。使信心者達其願體。無虧自",
    "T36n1739_016:0824a10": "心根本淨智妙擇之慧。動寂俱真不偏修故。",
    "T36n1739_016:0824a11": "是故華藏世界有如須彌山微塵數風輪所持。",
    "T36n1739_016:0824a12": "其上一切莊嚴因大願風輪能持萬行。以行",
    "T36n1739_016:0824a13": "招果因持果故因以願力堅持報得風輪持剎",
    "T36n1739_016:0824a14": "故。又云。如是華藏莊嚴皆從普賢願力起。為",
    "T36n1739_016:0824a15": "無願故行乃不成。即莊嚴不現。不感無盡依",
    "T36n1739_016:0824a16": "果報故。由是義故。信心之上法性悲智妙慧",
    "T36n1739_016:0824a17": "萬行。總依佛有。而為進修。不得別有。若離",
    "T36n1739_016:0824a18": "佛別有自法者。不成信心。不成十種勝解。不",
    "T36n1739_016:0824a19": "成修行。設苦行精勤是邪精進。勤苦累劫生",
    "T36n1739_016:0824a20": "人天中。一念貪瞋一切焚盡。是故此品下文",
    "T36n1739_016:0824a21": "云。住去來今諸佛之道。隨眾生住恒不捨離。",
    "T36n1739_016:0824a22": "如諸法相悉能通達。斷一切惡。具足眾善。當",
    "T36n1739_016:0824a23": "如普賢色像第一。一切行願皆得具足。已上",
    "T36n1739_016:0824a24": "明宗趣竟。意明迴凡所執心境差別業皆成",
    "T36n1739_016:0824a25": "願海具普賢門。",
    "T36n1739_016:0824a26": "四隨文釋義者。於此中義分為二。一科其一",
    "T36n1739_016:0824a27": "品經意。二隨文解釋。一科其一品經意者。於",
    "T36n1739_016:0824a28": "此一品經文義分為十四段。一從爾時智首",
    "T36n1739_016:0824a29": "菩薩已下從云何得無過失身語意業。於十",
    "T36n1739_016:0824b01": "問中。總有一百一十門。問世間業等。如下可",
    "T36n1739_016:0824b02": "知。二從云何生處具足。問十具足中初種族",
    "T36n1739_016:0824b03": "具足中有二義。一世間。即是生族姓家為種",
    "T36n1739_016:0824b04": "族。二出世間。即是生在佛家具佛種性。色相",
    "T36n1739_016:0824b05": "念慧等並是佛家。非世間故。三云何已下問",
    "T36n1739_016:0824b06": "十種慧。並是出世勝慧。如文可知。四云何已",
    "T36n1739_016:0824b07": "下問十種力。初因力者。所謂生生之中任運",
    "T36n1739_016:0824b08": "能發大菩提力。欲力者。志樂大菩提心無退",
    "T36n1739_016:0824b09": "失故。方便力者。以大願善自覺悟不費功力",
    "T36n1739_016:0824b10": "故。亦能覺他省功不迂迴故。緣力者。能緣所",
    "T36n1739_016:0824b11": "緣不忘失常大願故。根力者。大願善根不失",
    "T36n1739_016:0824b12": "故。觀察力者。能觀力。奢摩他力。毘鉢舍那",
    "T36n1739_016:0824b13": "力。觀共止雙行二皆自在。或先觀後止。或先",
    "T36n1739_016:0824b14": "止後觀。或即止即觀。或即觀即止。悉皆自在。",
    "T36n1739_016:0824b15": "思惟力者。不失正理智常現前故。五云何已",
    "T36n1739_016:0824b16": "下十問。問十善巧。初蘊善巧者。明同世間五",
    "T36n1739_016:0824b17": "蘊而生不著五蘊之果。界善巧者。同十八界",
    "T36n1739_016:0824b18": "及三界法生而不染三界法。處善巧者。三界",
    "T36n1739_016:0824b19": "六道為處。禪定解脫為非處。皆不離其中而",
    "T36n1739_016:0824b20": "無所染。緣起善巧者。不壞世十二緣生。處纏",
    "T36n1739_016:0824b21": "不污。色界欲界無色界善巧者。三界同事而",
    "T36n1739_016:0824b22": "無所著。過去未來現在善巧者。於過去劫在",
    "T36n1739_016:0824b23": "未來劫中。現在劫在過去劫中。三世互參皆",
    "T36n1739_016:0824b24": "自在故。六云何已下十問。問七覺三空。如文",
    "T36n1739_016:0824b25": "可知。七云何已下十問。問六度四無量心。如",
    "T36n1739_016:0824b26": "文可知。八云何已下問佛十力。如文可知。九",
    "T36n1739_016:0824b27": "云何已下十問。問十王守護。此明願行所及",
    "T36n1739_016:0824b28": "而致招敬。十云何已下十問。問云何堪為眾",
    "T36n1739_016:0824b29": "生所依師導。如文可知。十一云何已下十問。",
    "T36n1739_016:0824c01": "問云何於眾生中最勝最妙。如文可知。十二",
    "T36n1739_016:0824c02": "爾時已下至勝妙功德以來有八行半經。明",
    "T36n1739_016:0824c03": "文殊領上一百一十問。及歎智首善問。十三",
    "T36n1739_016:0824c04": "佛子菩薩在家已下有一百四十大願。答前",
    "T36n1739_016:0824c05": "所問。令十信心菩薩常用其心淨其身口意",
    "T36n1739_016:0824c06": "行。如文具明。十四最下佛子若諸菩薩有三",
    "T36n1739_016:0824c07": "行經。明依教而行獲其勝益。已上以世間有",
    "T36n1739_016:0824c08": "此一百四十種事法。頓翻為一百四十種大",
    "T36n1739_016:0824c09": "願。用成十信內修行之心。雖是有為之心能",
    "T36n1739_016:0824c10": "成十住。已後五位之內。理智大悲之海。已後",
    "T36n1739_016:0824c11": "入位萬行之海。皆由此一百四十大願勝上",
    "T36n1739_016:0824c12": "緣力之所能成故。若初發心菩薩無此之願。",
    "T36n1739_016:0824c13": "所修解脫皆成聲聞獨覺之行。設是菩薩但",
    "T36n1739_016:0824c14": "生淨土。無成佛緣。為此教中發心菩薩。畢竟",
    "T36n1739_016:0824c15": "達此有為成其理智如也。",
    "T36n1739_016:0824c16": "賢首品第十二",
    "T36n1739_016:0824c17": "將釋此品約作五門分別。一釋品名目。二釋",
    "T36n1739_016:0824c18": "品來意。三明品之宗趣。四明信心退住。五隨",
    "T36n1739_016:0824c19": "文釋義。",
    "T36n1739_016:0824c20": "一釋品名目者。何故名為賢首。為依行立菩",
    "T36n1739_016:0824c21": "薩之名依菩薩所說之法及行。立之品名為",
    "T36n1739_016:0824c22": "賢首者。以明信解如來因果普賢五位行門。",
    "T36n1739_016:0824c23": "心行調柔。順和正直深心正念。樂集善根常",
    "T36n1739_016:0824c24": "念利生。名之為賢。創從凡夫頓彰法界諸佛",
    "T36n1739_016:0824c25": "因果理智一時明現。名之為賢首。此依法主",
    "T36n1739_016:0824c26": "解行立名。此賢首者。乃是於佛果海。文殊普",
    "T36n1739_016:0824c27": "賢行之賢首。為信佛因果理智之首圓滿法",
    "T36n1739_016:0824c28": "界解行無始終之首故為賢首品。以佛文殊",
    "T36n1739_016:0824c29": "普賢之果行成信者之初首故。",
    "T36n1739_016:0825a01": "二釋品來意者。為第二會以來五品經。但明",
    "T36n1739_016:0825a02": "十信菩薩所修行法門及一百四十願等法。",
    "T36n1739_016:0825a03": "此品明十信中所欣修佛果所行行願功德廣",
    "T36n1739_016:0825a04": "大故有此品來也。",
    "T36n1739_016:0825a05": "三明品之宗趣者。明已生十信心已得福獲",
    "T36n1739_016:0825a06": "益為宗。",
    "T36n1739_016:0825a07": "四明信心退住者有二義。一三乘。二一乘。一",
    "T36n1739_016:0825a08": "三乘者。如起信論有三種發心。一信成就發",
    "T36n1739_016:0825a09": "心。二解行發心。三證發心。一信成就發心",
    "T36n1739_016:0825a10": "者。依何等人。修何等行。得信成就。堪能發",
    "T36n1739_016:0825a11": "心。所謂依不定聚眾生。有熏習善根力故。信",
    "T36n1739_016:0825a12": "業果報能起十善。厭生死苦。欲求無上菩提。",
    "T36n1739_016:0825a13": "得值諸佛。親承供養。修行信心。經一萬劫。信",
    "T36n1739_016:0825a14": "心成就故諸佛菩薩教令發心。或以大悲故",
    "T36n1739_016:0825a15": "能自發心。或因正法欲滅。以護法因緣故。能",
    "T36n1739_016:0825a16": "自發心。如是信心成就。得發心者入正定聚。",
    "T36n1739_016:0825a17": "畢竟不退。名住如來種中正因相應。二解行",
    "T36n1739_016:0825a18": "發心者。當知轉勝。以是菩薩從初正信已來。",
    "T36n1739_016:0825a19": "於第一阿僧祇劫。將欲滿故。於真如法中。深",
    "T36n1739_016:0825a20": "解現前。所修離相。三證發心者。從淨心地。乃",
    "T36n1739_016:0825a21": "至菩薩究竟地。證何境界。所謂真如。以依轉",
    "T36n1739_016:0825a22": "識。說為境界。而此證者。無有境界。唯真如",
    "T36n1739_016:0825a23": "智。名為法身。又如論云若有眾生善根微少。",
    "T36n1739_016:0825a24": "久遠已來煩惱深厚。雖值於佛亦得供養。然",
    "T36n1739_016:0825a25": "起人天種子或二乘種子。設求大乘者。根則",
    "T36n1739_016:0825a26": "不定。或進或退。大意自己善根微少依他發",
    "T36n1739_016:0825a27": "心者。或以二乘人教令發心者。為解行不實",
    "T36n1739_016:0825a28": "皆有得有證有捨有取。總住退位。又如論云。",
    "T36n1739_016:0825a29": "若人修行一切善法。自然歸順真如法故。略",
    "T36n1739_016:0825b01": "說方便。有四種。一者行根本方便。謂觀一切",
    "T36n1739_016:0825b02": "法自性無生。離於妄見不住生死。觀一切法",
    "T36n1739_016:0825b03": "因緣和合業果不失。起於大悲修諸福德。攝",
    "T36n1739_016:0825b04": "化眾生不住涅槃。以順法性無住故。二者能",
    "T36n1739_016:0825b05": "止方便。謂慚愧悔過能止一切惡法不令增",
    "T36n1739_016:0825b06": "長。隨順法性離諸過故。三者發起善根增長",
    "T36n1739_016:0825b07": "方便。謂勤供養禮拜三寶。讚歎隨喜勸請諸",
    "T36n1739_016:0825b08": "佛。以愛敬三寶淳厚心故信得增長。乃能志",
    "T36n1739_016:0825b09": "求無上之道。又因佛法僧力所護故。能消業",
    "T36n1739_016:0825b10": "障善根不退以隨順法性離癡障故。四者大",
    "T36n1739_016:0825b11": "願平等方便。所謂發願盡於未來化度一切眾",
    "T36n1739_016:0825b12": "生使無有餘。皆令究竟無餘涅槃。以順法性",
    "T36n1739_016:0825b13": "廣大。遍一切眾生平等無二。不念彼此。究竟",
    "T36n1739_016:0825b14": "寂滅故。菩薩發如是心故。則得少分見於法",
    "T36n1739_016:0825b15": "身。以見法身故。隨其願力能現八相成道利",
    "T36n1739_016:0825b16": "益眾生。然是菩薩未名法身。以其過去無量",
    "T36n1739_016:0825b17": "世來有漏之業未能決斷。隨其所生與微苦",
    "T36n1739_016:0825b18": "相應。廣如論說。計其少分得見法身。即是信",
    "T36n1739_016:0825b19": "滿入十住位已上是。三乘發十信滿心入十",
    "T36n1739_016:0825b20": "住初發心住以願力故成佛。二一乘發心者。",
    "T36n1739_016:0825b21": "如此經十信發心。初發心時以初會中如來",
    "T36n1739_016:0825b22": "始成正覺之果。普賢菩薩法界微塵毛孔重重",
    "T36n1739_016:0825b23": "無盡。隨根本智行果而起信心。信他諸佛所",
    "T36n1739_016:0825b24": "得之果。以第二會中普光明殿如來報滿之果",
    "T36n1739_016:0825b25": "及行果而自信。入修行金色等。十色世界即",
    "T36n1739_016:0825b26": "明自覺之理。不動智佛等十智如來。即明是",
    "T36n1739_016:0825b27": "自心所信自心佛智。文殊師利。即明自心智",
    "T36n1739_016:0825b28": "上分別妙慧。與古今三世諸佛同一體用分",
    "T36n1739_016:0825b29": "毫不差。方名為信發心。從此信心已佛名號",
    "T36n1739_016:0825c01": "品。即明所信十方示成正覺佛果之號遍周。",
    "T36n1739_016:0825c02": "四聖諦品。即明三世諸佛所說法門遍眾生",
    "T36n1739_016:0825c03": "界隨界名別。光明覺品。即明如來智慧光明",
    "T36n1739_016:0825c04": "境界遍照法界無有盡極。令發信心者。以觀",
    "T36n1739_016:0825c05": "觀之。令心廣博如佛境故。菩薩問明品。明十",
    "T36n1739_016:0825c06": "信心菩薩十種所行之法是自己所修之行。",
    "T36n1739_016:0825c07": "淨行品一百四十大願。十信心位所發大願",
    "T36n1739_016:0825c08": "成大悲門。具普賢行。此賢首品。明十信心所",
    "T36n1739_016:0825c09": "欣佛果功德無有盡極。明初發十信心誦持",
    "T36n1739_016:0825c10": "此品功德勝過供養十佛剎微塵數佛經於一",
    "T36n1739_016:0825c11": "劫。何況隨其解行而已修治。如此經十住初",
    "T36n1739_016:0825c12": "心纔發心時。法爾身遍十方示成正覺。在十",
    "T36n1739_016:0825c13": "住位發心功德品中至位方明。文繁不引。其",
    "T36n1739_016:0825c14": "事所因大意明此經發十信心。但以法界不",
    "T36n1739_016:0825c15": "思議乘一切智乘而發其心。不依佛。不依佛",
    "T36n1739_016:0825c16": "法。不依菩薩不依菩薩法。不依聲聞法獨覺",
    "T36n1739_016:0825c17": "法。不依世間法不依出世間法。而發其心。但",
    "T36n1739_016:0825c18": "無所依發菩提心。但以一切智發菩提心。不",
    "T36n1739_016:0825c19": "如三乘依猗物故發菩提心。不依三祇劫後",
    "T36n1739_016:0825c20": "有佛果故發菩提心。不依現在三世有佛果故",
    "T36n1739_016:0825c21": "發菩提心。以是義故。入此信者。皆無有退故。",
    "T36n1739_016:0825c22": "設習氣未淳熟者。暫時念退信及住位一往",
    "T36n1739_016:0825c23": "不退為正信。自己身心總是法界佛。無自他",
    "T36n1739_016:0825c24": "性故。以十方諸佛無依住智幻住莊嚴門等",
    "T36n1739_016:0825c25": "法界虛空界法性恒遍十方。如影對現色身",
    "T36n1739_016:0825c26": "同自身故。本不二故。體無差別故。十方諸佛",
    "T36n1739_016:0825c27": "智身如影所言如響。如是信解當得成佛。我",
    "T36n1739_016:0825c28": "今信者。亦如是知。如是信解。云何有退。全身",
    "T36n1739_016:0825c29": "全心一切境界。總是法界。一真法身體用理",
    "T36n1739_016:0826a01": "智。住在何所退至何處。若也身心有所依住。",
    "T36n1739_016:0826a02": "放却依處即有退失。自了身心本無依住本",
    "T36n1739_016:0826a03": "無所得。一切語言分別。如空中響應無作緣。",
    "T36n1739_016:0826a04": "任物成聲本無依住。了如斯法而生信解。即",
    "T36n1739_016:0826a05": "無退轉。有所依法而發心者。放却所得所依",
    "T36n1739_016:0826a06": "著處即有退轉。是故起信論中。證發心者。多",
    "T36n1739_016:0826a07": "住退位。為有所得可證故。是故乘此不思議",
    "T36n1739_016:0826a08": "乘。一切智無依住乘發菩提心。一往不退。若",
    "T36n1739_016:0826a09": "有退者。只為信心不成故。於佛教法及如來",
    "T36n1739_016:0826a10": "所乘有所得故。有取捨故。未成信故。不入信",
    "T36n1739_016:0826a11": "流。又此經云。設有菩薩經無量百千那由他",
    "T36n1739_016:0826a12": "劫行六波羅蜜具六神通。由未聞此大方廣",
    "T36n1739_016:0826a13": "佛華嚴經。猶名假名菩薩不真菩薩。設復聞",
    "T36n1739_016:0826a14": "時不信不入。具如經說。如此品頌云。一切世",
    "T36n1739_016:0826a15": "界諸群生。少有欲求聲聞乘。求獨覺者轉復",
    "T36n1739_016:0826a16": "少。趣大乘者甚難遇。趣大乘者猶為易。能信",
    "T36n1739_016:0826a17": "此法倍更難。又如下頌云。有以手擎十佛剎。",
    "T36n1739_016:0826a18": "盡於一劫空中住。彼之所作未為難。能信此",
    "T36n1739_016:0826a19": "法倍更難。以過此難信而能。真信決定不退",
    "T36n1739_016:0826a20": "難。又如此經普賢菩薩云。但聞如來名號及",
    "T36n1739_016:0826a21": "所說法門。聞而不信亦能成金剛智種。作如",
    "T36n1739_016:0826a22": "人食少金剛喻。若以遠因總不退。若以現成",
    "T36n1739_016:0826a23": "佛因。即是未信之人。",
    "T36n1739_016:0826a24": "五隨文解義者。於此一品經義分為二。一長",
    "T36n1739_016:0826a25": "科當品。二隨文解義。一長科當品者。於此一",
    "T36n1739_016:0826a26": "品中長科為十四段。一爾時文殊師利已下兩",
    "T36n1739_016:0826a27": "行頌。是文殊師利請說發菩提心功德分。二",
    "T36n1739_016:0826a28": "爾時賢首菩薩以偈答曰已下有七百一十四",
    "T36n1739_016:0826a29": "行頌。是賢首菩薩答。末後三行半經。明說頌",
    "T36n1739_016:0826b01": "感諸佛許可。三從初善哉仁者應諦聽已下",
    "T36n1739_016:0826b02": "八行頌。明發心功德廣大難量隨力。少說分。",
    "T36n1739_016:0826b03": "為明菩提心不可以邊際量故。功德還當如",
    "T36n1739_016:0826b04": "是。故四菩薩發意求菩提已下六行頌。明初",
    "T36n1739_016:0826b05": "發心所因分。五深心信解常清淨已下十八行",
    "T36n1739_016:0826b06": "頌。明信三寶增益分。六若常信奉於諸佛已",
    "T36n1739_016:0826b07": "下九十五行頌。明增進修行獲果分。七菩薩",
    "T36n1739_016:0826b08": "勤修大悲行已下一百五十一行頌。明菩薩",
    "T36n1739_016:0826b09": "得果行悲教化眾生及興供自在分。八從有",
    "T36n1739_016:0826b10": "勝三昧名安樂已下有一百六十行頌。明放",
    "T36n1739_016:0826b11": "光明因果分。九如是等比光明門已下二十行",
    "T36n1739_016:0826b12": "頌。明光出處及光差別分。十從有勝三昧",
    "T36n1739_016:0826b13": "能出現已下八十一行頌。明三昧自在分。如",
    "T36n1739_016:0826b14": "此同異無礙自在大方網三昧門入出隱現同",
    "T36n1739_016:0826b15": "時自在者。隨眾生業異所見差別。諸佛得",
    "T36n1739_016:0826b16": "道自在故。隨眾生業自在故。然如來心無",
    "T36n1739_016:0826b17": "作性。智隨影應。無去來性而可取捨。如響",
    "T36n1739_016:0826b18": "應聲。喻如水潛流隨諸卉木各滋生。喻如春",
    "T36n1739_016:0826b19": "陽生草木。喻如水養魚龍。喻如地所生草木。",
    "T36n1739_016:0826b20": "喻如火成食。喻如風發生所益眾生長短壽",
    "T36n1739_016:0826b21": "生。喻以喻思之。以智照之。執繫情亡任真之",
    "T36n1739_016:0826b22": "智。本合如是。為執繫故。設得一分出世道果。",
    "T36n1739_016:0826b23": "亦不能為大自在故。十一從一切如來咸共",
    "T36n1739_016:0826b24": "說已下有一百五十八行頌。明舉二十喻況",
    "T36n1739_016:0826b25": "說分。十二從第一智慧廣大慧已下有十四行",
    "T36n1739_016:0826b26": "頌。明信佛智慧自欲同智難信分。十三從十",
    "T36n1739_016:0826b27": "剎塵數眾生所已下有四行頌。明信樂誦持",
    "T36n1739_016:0826b28": "得福分。十四時賢首菩薩已下三行半經。明",
    "T36n1739_016:0826b29": "賢首菩薩所說法門威感十方諸佛摩頂許可",
    "T36n1739_016:0826c01": "分。二隨文解義者。文自具明。不煩更釋。幽",
    "T36n1739_016:0826c02": "隱難知者。方可解之。已前總明以果成信竟",
    "T36n1739_016:0826c03": "入真實證。如下昇帝釋天宮說十住法門。是",
    "T36n1739_016:0826c04": "此一會昇須彌山頂品是序分。餘五品經正",
    "T36n1739_016:0826c05": "說分。至明法品末後動地雨華。是流通分。",
    "T36n1739_016:0826c06": "昇須彌山頂品第十三",
    "T36n1739_016:0826c07": "此十住位中有六品經。一昇須彌山頂品。二",
    "T36n1739_016:0826c08": "頂上偈讚品。三十住品。四梵行品。五初發心",
    "T36n1739_016:0826c09": "功德品。六明法品。如是六品共成十住法門。",
    "T36n1739_016:0826c10": "將釋此品。義分為三。一釋品來意。二以處表",
    "T36n1739_016:0826c11": "法。三隨文釋義。",
    "T36n1739_016:0826c12": "一釋品來意者。明前於普光明殿人間地上",
    "T36n1739_016:0826c13": "成十信之心已終。此妙峯之頂。明從十信入",
    "T36n1739_016:0826c14": "十住入位之昇進故。此品須來。",
    "T36n1739_016:0826c15": "二以處表法者。明此山於七重金輪圍山。七",
    "T36n1739_016:0826c16": "重大海之內。出水高八萬四千由旬。縱廣亦",
    "T36n1739_016:0826c17": "爾。四寶所成。東面黃金。西面白銀。南面頗",
    "T36n1739_016:0826c18": "梨。北面瑪瑙。上有四埵。埵有八部天眾。四八",
    "T36n1739_016:0826c19": "三十二。中心名妙高頂。天帝釋在其上居寶",
    "T36n1739_016:0826c20": "宮殿。通為帝釋天。三十三天。總以帝釋為主。",
    "T36n1739_016:0826c21": "釋有四名。一名天帝釋。二名憍尸迦。三名釋",
    "T36n1739_016:0826c22": "提桓因。四名因陀羅。大意名能主。為能為諸",
    "T36n1739_016:0826c23": "天作主故。此妙峯山四寶合成。諸天寶宮殿",
    "T36n1739_016:0826c24": "在上莊嚴故。為妙峯山。此山之外七重金山。",
    "T36n1739_016:0826c25": "及七重大海。廣量金翅鳥兩翼相去三十三",
    "T36n1739_016:0826c26": "千六萬里。此經無文未知何教所說。峻疾能",
    "T36n1739_016:0826c27": "飛一鼓翼萬萬九千里。七日七夜方至其頂。",
    "T36n1739_016:0826c28": "其山在大海之中。形如腰鼓。崒然高聳。非以",
    "T36n1739_016:0826c29": "手足攀攬之所能蹬。為表此十住法門創生",
    "T36n1739_016:0827a01": "如來智慧之家為真佛子。不可以有為生滅尋",
    "T36n1739_016:0827a02": "思觀察及多聞心想攀攬所得故。以將妙峯山",
    "T36n1739_016:0827a03": "用況表之。令後人倣學。山者高勝義故。此像",
    "T36n1739_016:0827a04": "十住住佛所住法身妙智慧海故。是出世高勝",
    "T36n1739_016:0827a05": "義故。妙峯山者。不動義。諸天所居妙樂義莊",
    "T36n1739_016:0827a06": "嚴義。像此位菩薩以方便三昧寂然不動。無",
    "T36n1739_016:0827a07": "思無心不收不攝。任性而定。稱平等理與法",
    "T36n1739_016:0827a08": "身合。忽然妙慧從此定生。無始無明總無所",
    "T36n1739_016:0827a09": "得。住佛妙慧都無所依。得法妙樂智慧莊嚴。",
    "T36n1739_016:0827a10": "出過情見。諸佛所說解脫微妙經典無不解",
    "T36n1739_016:0827a11": "了。為生在如來智慧家故。三界無明一時頓",
    "T36n1739_016:0827a12": "盡。唯有習氣煩惱漸漸以法治之。如下十住",
    "T36n1739_016:0827a13": "品云。佛子。菩薩住處廣大與法界虛空等。佛",
    "T36n1739_016:0827a14": "子。菩薩住三世諸佛家故。又如初發心功德",
    "T36n1739_016:0827a15": "品云。應知此人即與三世諸佛同等。即與三",
    "T36n1739_016:0827a16": "世諸佛如來境界平等。即與三世諸佛如來",
    "T36n1739_016:0827a17": "功德平等。得如來一身無量身究竟平等真",
    "T36n1739_016:0827a18": "實智慧。纔發心時即為十方一切諸佛所共",
    "T36n1739_016:0827a19": "稱歎。乃至振動一切世界。及一切世界中示",
    "T36n1739_016:0827a20": "現成佛等。如文廣明。不可同於三乘方便教",
    "T36n1739_016:0827a21": "說地前三賢菩薩得折伏現行無明初地見",
    "T36n1739_016:0827a22": "道。為此經法教門依一切諸佛根本不動智",
    "T36n1739_016:0827a23": "而發心故。以乘如來一切智乘而發心故。於",
    "T36n1739_016:0827a24": "此十住位中能與如來同智慧故。不同三乘",
    "T36n1739_016:0827a25": "但將三空觀且折伏現行。於此經中發心之",
    "T36n1739_016:0827a26": "者。從佛不動智而發菩提心。設有餘習還以",
    "T36n1739_016:0827a27": "無依住智治之。還是本智。不伏不斷為本寂",
    "T36n1739_016:0827a28": "用自在故。無體可斷故。無可伏故。設修三昧",
    "T36n1739_016:0827a29": "任性淨故。亦無取攝亦不伏捺故。任自淨故。",
    "T36n1739_016:0827b01": "設行分別任性智慧隨事用為。亦無取捨故。",
    "T36n1739_016:0827b02": "如是任法調治習氣使稱理智。令慣習增明。",
    "T36n1739_016:0827b03": "如佛願行而隨事世間。成長大悲不出不沒",
    "T36n1739_016:0827b04": "故。以心境一真無出沒故。是故經中以阿脩",
    "T36n1739_016:0827b05": "羅王等表之。處大海而不出不沒等喻。問曰。",
    "T36n1739_016:0827b06": "何故不昇四天王宮。而超至帝釋。答曰。為四",
    "T36n1739_016:0827b07": "天在妙峯山半傍住。非是可表昇法頂至相",
    "T36n1739_016:0827b08": "盡處現智慧莊嚴住不退故。善財童子。於妙",
    "T36n1739_016:0827b09": "峯山得憶念諸佛智慧光明門。同此位故。准",
    "T36n1739_016:0827b10": "例可知。以超情塵之跡。以山表之。非要蹬山",
    "T36n1739_016:0827b11": "也。以入如來智慧。於眾中堪為主導故。非要",
    "T36n1739_016:0827b12": "帝釋也。",
    "T36n1739_016:0827b13": "三隨文釋義中。義分為三。一長科一品。二明",
    "T36n1739_016:0827b14": "如來身行遍周等印。如下文經云。十方一切",
    "T36n1739_016:0827b15": "諸佛世界中悉亦如是。明十方一切妙峯山",
    "T36n1739_016:0827b16": "總見如來昇妙峯山頂。三隨文釋義。一長科",
    "T36n1739_016:0827b17": "一品者。於此品中長科為十段。一從爾時已",
    "T36n1739_016:0827b18": "下三行經。明佛神力普現十方。二爾時已下",
    "T36n1739_016:0827b19": "一行半經。明佛不離菩提樹下而昇帝釋天",
    "T36n1739_016:0827b20": "宮。三時天帝已下可七行經。明帝釋遙見佛",
    "T36n1739_016:0827b21": "來嚴殿敷座。四曲躬合掌已下兩行經。明帝",
    "T36n1739_016:0827b22": "釋請佛入殿。五爾時世尊已下三句經。是如",
    "T36n1739_016:0827b23": "來受請入殿。六十方一切世界已下三句經。",
    "T36n1739_016:0827b24": "是結十方普會同此。七爾時帝釋已下可一",
    "T36n1739_016:0827b25": "行半經。明佛神力樂音自息。八即自憶念已",
    "T36n1739_016:0827b26": "下四句。明帝釋自念過去善根說頌歎佛來",
    "T36n1739_016:0827b27": "此。九如此世界中已下兩行半經。都結此處",
    "T36n1739_016:0827b28": "以偈歎佛。十方同然。十爾時已下可兩行經。",
    "T36n1739_016:0827b29": "明如來處座而坐其殿廣博寬容。并結十方",
    "T36n1739_016:0827c01": "同此。三隨文釋義者。云不離菩提樹者。明菩",
    "T36n1739_016:0827c02": "提體無去來遠近處所可離可到故。又如來",
    "T36n1739_016:0827c03": "智身無表裏體遍周故。又法界非大小毫剎",
    "T36n1739_016:0827c04": "相容故。又心境無二相無中邊方所故。又諸",
    "T36n1739_016:0827c05": "法無自性一多恒圓滿故。帝釋遙見佛來者",
    "T36n1739_016:0827c06": "有二義。一事。二表法。一事者。為如來於無去",
    "T36n1739_016:0827c07": "來性示去來之相故言遙見。二表法者。明帝",
    "T36n1739_016:0827c08": "釋示同未悟不見如來智身遍周與心一體故",
    "T36n1739_016:0827c09": "言遙見佛來。故又信解為遙見自心入位為",
    "T36n1739_016:0827c10": "佛來。帝釋即以神力莊嚴此殿者。亦有二義。",
    "T36n1739_016:0827c11": "一事。二表法。其事可知。二表法者。自加行也。",
    "T36n1739_016:0827c12": "安置普光明師子之座者。亦有二義。一約位",
    "T36n1739_016:0827c13": "置座。二約帝釋自德根堪。一約位置座者。約",
    "T36n1739_016:0827c14": "此十住位中法位也。為十住中得一切諸佛",
    "T36n1739_016:0827c15": "智慧光明之藏。於一切法自在無畏故。置此",
    "T36n1739_016:0827c16": "座故。如十行位中。於夜摩宮中化作寶蓮華",
    "T36n1739_016:0827c17": "師子之座。此約行位在一切生死具大悲行。",
    "T36n1739_016:0827c18": "萬行以理智體得無染故。以是義故。以蓮華",
    "T36n1739_016:0827c19": "為座體。在此十住位中。以得一切諸佛智慧",
    "T36n1739_016:0827c20": "光明普照萬法故。安置普光明藏師子之座。",
    "T36n1739_016:0827c21": "此十住中安置其座。十千層級十行中化作",
    "T36n1739_016:0827c22": "百萬層級師子之座。為十住位中初始入位。",
    "T36n1739_016:0827c23": "明須彌之上猶連地居。明心有所得從信創",
    "T36n1739_016:0827c24": "會見法之執。以此義故。師子座須有安置。又",
    "T36n1739_016:0827c25": "方便三昧是安置故。約十住位中理智妙慧",
    "T36n1739_016:0827c26": "功成。即十行位中以妙用而化其座。又約行",
    "T36n1739_016:0827c27": "從空而立。還約位在夜摩空居之天。云座十",
    "T36n1739_016:0827c28": "千層級。又百萬層級。及帝釋天宮夜摩天宮。",
    "T36n1739_016:0827c29": "總明隨位昇進行相。若也正入法智慧流。不",
    "T36n1739_016:0828a01": "出毫塵。遍諸剎海其座。乃至十迴向十地高",
    "T36n1739_016:0828a02": "下嚴飾各各隨位不同。准例知之。其座上莊",
    "T36n1739_016:0828a03": "嚴皆十千者。明萬行報得故。如十千金網者。",
    "T36n1739_016:0828a04": "約能以教行之網漉眾生之果報故。十千種",
    "T36n1739_016:0828a05": "帳者。明養育義。以於一切處為佛為天為大",
    "T36n1739_016:0828a06": "力士之神擁護養育眾生行之果報所得故。",
    "T36n1739_016:0828a07": "十千種蓋者。是大悲義。以大悲心覆養一切",
    "T36n1739_016:0828a08": "眾生之果報所得故。十千繒綺者。以一行中",
    "T36n1739_016:0828a09": "行無盡差別行一言音中具差別教。皆明白",
    "T36n1739_016:0828a10": "可觀之果也。十千珠瓔者。明萬行普周莊嚴",
    "T36n1739_016:0828a11": "智境化利眾生無休息之果所得故。一一塵",
    "T36n1739_016:0828a12": "中皆有無盡普賢身者是也。十千衣服者。是",
    "T36n1739_016:0828a13": "於一切生死海柔和善忍覆育含生之果故。十",
    "T36n1739_016:0828a14": "千天子者。明能行萬行之人。十千梵王者。明",
    "T36n1739_016:0828a15": "於行中智慧自在故。十千光明照曜者。明智",
    "T36n1739_016:0828a16": "慧照曜能破自他迷闇長夜令大明故。已上",
    "T36n1739_016:0828a17": "皆是舉此位之果德。用成莊嚴。令發心入位",
    "T36n1739_016:0828a18": "菩薩識果行因無疑惑故。從曲躬已下。明帝",
    "T36n1739_016:0828a19": "釋於如來致敬。請佛入宮。明行謙行也。如來",
    "T36n1739_016:0828a20": "受請。明從信入住。如文可知。最下明帝釋得",
    "T36n1739_016:0828a21": "宿念力於過去佛所種善根。說頌歎佛者。明",
    "T36n1739_016:0828a22": "以三昧力自見身心體性同古今佛智慧善根",
    "T36n1739_016:0828a23": "故。已下十佛是當位之功用今古也。於說",
    "T36n1739_016:0828a24": "頌中有二十行頌。兩行一頌。初兩行頌歎迦",
    "T36n1739_016:0828a25": "葉佛。具云迦葉波。此云飲光。此是其姓。亦以",
    "T36n1739_016:0828a26": "身光殊特能飲諸天子及日月等光皆悉不現",
    "T36n1739_016:0828a27": "故。次兩行歎拘那牟尼佛。正云迦那牟尼。言",
    "T36n1739_016:0828a28": "拘那者。此云金也。牟尼者佛也。以金色為號。",
    "T36n1739_016:0828a29": "次兩行歎迦羅鳩馱。具云迦羅鳩村馱佛。此",
    "T36n1739_016:0828b01": "云所應斷已斷。次兩行歎毘舍浮佛。此云遍",
    "T36n1739_016:0828b02": "一切自在。次兩行歎尸棄佛。正云式棄那。此",
    "T36n1739_016:0828b03": "云持髻。或曰有髮。次兩行歎毘婆尸佛。此云",
    "T36n1739_016:0828b04": "淨觀。或曰勝觀。或曰種種觀。次兩行歎弗沙",
    "T36n1739_016:0828b05": "佛。正云勁沙。此云增盛。次兩行歎提舍佛。正",
    "T36n1739_016:0828b06": "云底沙。此云說法度人。次兩行歎波頭摩華",
    "T36n1739_016:0828b07": "佛。正云鉢特忙。此云赤蓮華也。次兩行歎然",
    "T36n1739_016:0828b08": "燈如來。前之三佛是此今賢劫中佛。後之七",
    "T36n1739_016:0828b09": "佛是前劫之中佛。以明創入十住之門古今",
    "T36n1739_016:0828b10": "法則相。會明古佛今佛法不異故。入此位者。",
    "T36n1739_016:0828b11": "會同不別故。言吉祥者。歎此山頂是福善之",
    "T36n1739_016:0828b12": "處故。明昇進者。以三昧力身心不動如山王。",
    "T36n1739_016:0828b13": "總會古今諸佛同智慧故。第九如此世界中",
    "T36n1739_016:0828b14": "忉利天已下有四行經。於中義分為四。一舉",
    "T36n1739_016:0828b15": "此世界歎佛功德。二總舉十方同然。三爾時",
    "T36n1739_016:0828b16": "已下明如來入殿昇座而坐。四明其殿忽然",
    "T36n1739_016:0828b17": "廣博普容諸天住處。此明約如來無自他之",
    "T36n1739_016:0828b18": "德合然令大眾得見。以明令大眾入位同。此",
    "T36n1739_016:0828b19": "已上釋昇須彌頂品竟。大約以明以三昧力",
    "T36n1739_016:0828b20": "正入定時身心蕩然稱法界性無表裏光明朗",
    "T36n1739_016:0828b21": "徹是忽然廣博義。亦是普光明藏師子之座",
    "T36n1739_016:0828b22": "義。智慧現前是佛來義。一一如是會理修行。",
    "T36n1739_016:0828b23": "不可但逐名也。",
    "T36n1739_016:0828b24": "須彌頂上偈讚品第十四",
    "T36n1739_016:0828b25": "將釋此品約作四門分別。一釋品名目。二釋",
    "T36n1739_016:0828b26": "品來意。三都會此十住六品經意。四隨文釋",
    "T36n1739_016:0828b27": "義。",
    "T36n1739_016:0828b28": "一釋品名目者。以法慧等十箇菩薩。各以自",
    "T36n1739_016:0828b29": "當位隨位進修之法。還自以偈讚之。令信終",
    "T36n1739_016:0828c01": "菩薩倣之悟入故。此品名為偈讚品。明古今",
    "T36n1739_016:0828c02": "諸佛同會此智殿悲宮。俱會古今之佛。自身",
    "T36n1739_016:0828c03": "是未來之佛。與古佛道合故。",
    "T36n1739_016:0828c04": "二釋品來意者。明前已創昇須彌帝釋以偈",
    "T36n1739_016:0828c05": "歎佛。此品明十住位當位菩薩將當位法門",
    "T36n1739_016:0828c06": "以偈讚之。令信心者得入位故。故有此品須",
    "T36n1739_016:0828c07": "來。初歎過去佛。次歎今現在佛。未來佛者。",
    "T36n1739_016:0828c08": "即入此位者是也。是故經中不云未來。十佛",
    "T36n1739_016:0828c09": "是過去佛。盧舍那是現在佛。修行始入位者。",
    "T36n1739_016:0828c10": "是未來佛。",
    "T36n1739_016:0828c11": "三都會此十住六品經意者。一昇須彌頂品。",
    "T36n1739_016:0828c12": "明信終昇進。二須彌頂上偈讚品。明偈讚當",
    "T36n1739_016:0828c13": "位之法勸修昇進之理。三十住品。明當位所",
    "T36n1739_016:0828c14": "行之行。四梵行品。明總十住之中所持無相",
    "T36n1739_016:0828c15": "之性戒。五發心功德品。明於十住之中發心",
    "T36n1739_016:0828c16": "所得功德之量。六明法品。即明當位之法昇",
    "T36n1739_016:0828c17": "進向十行之因。此六品明當位之修行因果",
    "T36n1739_016:0828c18": "及向十行之因。",
    "T36n1739_016:0828c19": "四隨文釋義中復分為二。一長科一品經意。",
    "T36n1739_016:0828c20": "二隨文釋義。一長科一品經意者。義分為十",
    "T36n1739_016:0828c21": "一段。一從爾時佛神力故已下有十九行半",
    "T36n1739_016:0828c22": "經。明佛以神力令眾來集分。二從法慧菩薩",
    "T36n1739_016:0828c23": "承威說頌已下。有十行頌。是明法慧菩薩歎",
    "T36n1739_016:0828c24": "佛放光集眾分。三爾時已下。明一切慧承威",
    "T36n1739_016:0828c25": "說。十行頌。明歎無相法為真實。四爾時已",
    "T36n1739_016:0828c26": "下。明勝慧菩薩說十行頌。歎凡夫迷五蘊之",
    "T36n1739_016:0828c27": "真性。由人說之方了。五爾時功德慧說十行",
    "T36n1739_016:0828c28": "頌。明妄取諸法真實之相。六爾時精進慧說",
    "T36n1739_016:0828c29": "十行頌。歎諸法自體無見妄見迷真。七爾時",
    "T36n1739_016:0829a01": "善慧菩薩說十行頌。歎無眾生可盡法非有",
    "T36n1739_016:0829a02": "無二見。八爾時智慧菩薩說十行頌。歎言說",
    "T36n1739_016:0829a03": "不能及真。九爾時真實慧菩薩說十行頌。歎",
    "T36n1739_016:0829a04": "諸法無合散性。十爾時無上慧說十行頌。歎",
    "T36n1739_016:0829a05": "佛所得法體無分別不屬名數。十一爾時堅",
    "T36n1739_016:0829a06": "慧說十行頌。歎佛大悲出興利益。已上十菩",
    "T36n1739_016:0829a07": "薩各說十行頌。和會入位法令身心諸計皆",
    "T36n1739_016:0829a08": "無所依。離於偏執住佛所住。又從初菩薩來",
    "T36n1739_016:0829a09": "集分中。十九行半經復分為七段。一從爾時",
    "T36n1739_016:0829a10": "佛神力故五行半經明菩薩來集。二所從來",
    "T36n1739_016:0829a11": "土已下三行半經。明菩薩世界之名。三各於",
    "T36n1739_016:0829a12": "佛所淨修梵行已下三行經。明本所事佛。四",
    "T36n1739_016:0829a13": "是諸菩薩至佛所已下兩行經。明菩薩來已",
    "T36n1739_016:0829a14": "化座而坐。五如此世界中已下兩行經。明結",
    "T36n1739_016:0829a15": "十方世界菩薩同然。六爾時世尊已下兩行",
    "T36n1739_016:0829a16": "半經。佛足指端放光普照一切處帝釋宮殿。",
    "T36n1739_016:0829a17": "十信足輪下放光。此十住中足指端放光。明",
    "T36n1739_016:0829a18": "位勝進。十行足趺。十迴向膝上。十地眉間毫",
    "T36n1739_016:0829a19": "中放光。此表法位昇進故。還是第一會中現",
    "T36n1739_016:0829a20": "相品所放眉間之光。以果成信。入位之光。足",
    "T36n1739_016:0829a21": "指光者。明入此住位身心智慧宮殿。表入聖",
    "T36n1739_016:0829a22": "之初故是指端放光也。七爾時已下一行經。",
    "T36n1739_016:0829a23": "明法慧菩薩說頌歎佛。餘義隨文可知。約科",
    "T36n1739_016:0829a24": "文之意即悉其意。如初菩薩來集共世界名",
    "T36n1739_016:0829a25": "并本所事佛。總都會配當行及法門因果。始",
    "T36n1739_016:0829a26": "可得見其意況。從法慧菩薩。是此位中所修",
    "T36n1739_016:0829a27": "行之人。約所得如來智慧立名。世界名因陀",
    "T36n1739_016:0829a28": "羅華。是所修之法。殊特月佛是初發心住位",
    "T36n1739_016:0829a29": "中約法所修之果。云因陀羅者。此云能主也。",
    "T36n1739_016:0829b01": "華者是開敷感果義為。此十住中初發心菩",
    "T36n1739_016:0829b02": "薩。即能十方一切世界中示現成佛故。世界",
    "T36n1739_016:0829b03": "名能主。以能示現主導一切眾生故。以其行",
    "T36n1739_016:0829b04": "華能開敷自他智慧果故。經云一一各與佛",
    "T36n1739_016:0829b05": "剎微塵數同名法慧菩薩俱者。明智慧解行",
    "T36n1739_016:0829b06": "了悟遍知是境界故。以達自心一切總爾故。",
    "T36n1739_016:0829b07": "一迷一切迷。一悟一切悟。此明唯應度者。自",
    "T36n1739_016:0829b08": "迷解故。智慧遍故。云從百佛剎微塵數國土",
    "T36n1739_016:0829b09": "外諸世界中來者。明迷云國土之外解云來。",
    "T36n1739_016:0829b10": "但以迷無明闇障廣多。以比之世界塵數。悟",
    "T36n1739_016:0829b11": "之解行廣多故亦比之。如世界之塵智慧與",
    "T36n1739_016:0829b12": "無明相似。但只隔迷悟故。是故此經下文云",
    "T36n1739_016:0829b13": "有三千大千世界量等經卷內小眾生身中。",
    "T36n1739_016:0829b14": "是其義也。佛號殊特月者。殊者勝也。特者奇",
    "T36n1739_016:0829b15": "也。月者清涼也。明入此位菩薩此生住如來",
    "T36n1739_016:0829b16": "智慧家時無始無明煩惱炎熱惡道熾然一時",
    "T36n1739_016:0829b17": "頓滅。唯有如來智慧朗然清涼如月故。明此",
    "T36n1739_016:0829b18": "位菩薩創始入真以能破煩惱惑熱處立自己",
    "T36n1739_016:0829b19": "佛果之名。以次十行十迴向隨位進昇。菩薩",
    "T36n1739_016:0829b20": "名。佛世界名。各各隨位差別。十行中佛果名",
    "T36n1739_016:0829b21": "號下名悉同名之為眼為知。根利眾生處立",
    "T36n1739_016:0829b22": "名。十迴向中佛果名號上名悉同名之為妙。",
    "T36n1739_016:0829b23": "為於生死中利眾生之妙用自在故。至位方",
    "T36n1739_016:0829b24": "明。又云十方諸來法慧等十菩薩眾各於佛",
    "T36n1739_016:0829b25": "所淨修梵行者。明各於自心法身智慧能淨",
    "T36n1739_016:0829b26": "煩惱清涼如月處。名為各於佛所淨修梵行。",
    "T36n1739_016:0829b27": "梵者淨也。以明此位菩薩妙慧現前諸行體",
    "T36n1739_016:0829b28": "自淨故。為法性智慧任法運為體無生滅故。",
    "T36n1739_016:0829b29": "明以體無生滅處以標自心佛果故。是故有",
    "T36n1739_016:0829c01": "發心之士。應當如是以方便無作無思任性",
    "T36n1739_016:0829c02": "之定而自顯發自心無性佛智慧門。即能於",
    "T36n1739_016:0829c03": "煩惱無所染污。便即名之殊特月佛。隨所來",
    "T36n1739_016:0829c04": "方各化作毘盧遮那藏師子之座者。此法慧",
    "T36n1739_016:0829c05": "菩薩是東方之位。明入位之首破闇之初。如",
    "T36n1739_016:0829c06": "日初出東方能破闇故。以智慧明能破自他",
    "T36n1739_016:0829c07": "無始長夜之迷闇故。是故佛果名之殊特月",
    "T36n1739_016:0829c08": "佛。以初發心已為天人師。以是世界名能主",
    "T36n1739_016:0829c09": "華。其化所作之座名毘盧遮那藏師子之座",
    "T36n1739_016:0829c10": "者。是佛果座也。明毘盧者光也。遮那者遍也。",
    "T36n1739_016:0829c11": "明遍坐無始一切無明煩惱以化作一切大智",
    "T36n1739_016:0829c12": "慧光明藏。遍照一切心境。化成法界自在解",
    "T36n1739_016:0829c13": "脫之門。師子者。得無畏也。已上總依主釋。結",
    "T36n1739_016:0829c14": "跏趺坐者。會妄想而為真智慧故。故為結跏",
    "T36n1739_016:0829c15": "趺坐。此十住位中。十箇菩薩。同於善財童子。",
    "T36n1739_016:0829c16": "於妙峯山頂上。初入信之後。入十住之初。德",
    "T36n1739_016:0829c17": "雲比丘下至慈行童女法門。相似文殊師利",
    "T36n1739_016:0829c18": "菩薩。以明初發信心。以此經中圓會教行使",
    "T36n1739_016:0829c19": "令後學者令易解故。但說其教不著能行之",
    "T36n1739_016:0829c20": "人難解了故。以是義故。初會舉佛果神天。示",
    "T36n1739_016:0829c21": "入法而勸修。以明一一皆同佛知見。第二會",
    "T36n1739_016:0829c22": "勸生信解以不動智佛。以成信門。次說入位",
    "T36n1739_016:0829c23": "進修之教。則十住十行十迴向十地十一地",
    "T36n1739_016:0829c24": "法門。法界品末舉善財童子。是能行五位行",
    "T36n1739_016:0829c25": "者。以教行具彰令易解故。若不如是。雖見教",
    "T36n1739_016:0829c26": "法在行由迷。是故於此一部之經因果理智",
    "T36n1739_016:0829c27": "教行人士一一具彰也。令修道者倣學不謬",
    "T36n1739_016:0829c28": "故。此十住入真見道之初心。與後十行十向",
    "T36n1739_016:0829c29": "十地十一地為正覺之果故。如人百歲。以初",
    "T36n1739_016:0830a01": "生為長故。人生十子以初生為長。",
    "T36n1739_016:0830a02": "新華嚴經論卷第十六"
}