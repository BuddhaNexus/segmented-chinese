{
    "T19n0997_006:0549b02": "守護國界主陀羅尼經卷第六",
    "T19n0997_006:0549b04": "罽賓國三藏沙門般若共牟尼室利譯",
    "T19n0997_006:0549b05": "入如來不思議甚深事業品第五之二",
    "T19n0997_006:0549b06": "復次善男子。如來安住四無所畏。能作種種",
    "T19n0997_006:0549b07": "諸佛事業。謂知自身即是無上正等正覺。一",
    "T19n0997_006:0549b08": "切世間若天若人。無有能作如理說言如來",
    "T19n0997_006:0549b09": "世尊非正覺者。以何因緣說諸如來是正等",
    "T19n0997_006:0549b10": "覺。謂諸如來於一切法。平等正覺無有高下。",
    "T19n0997_006:0549b11": "何等一切法。所謂凡夫法有學法無學法。緣",
    "T19n0997_006:0549b12": "覺法菩薩法諸佛法。如是諸法皆等正覺。復",
    "T19n0997_006:0549b13": "有世間法出世間法。善法不善法。有漏法無",
    "T19n0997_006:0549b14": "漏法。有為法無為法。如是諸法如來正覺。體",
    "T19n0997_006:0549b15": "平等故。云何平等。謂空平等。見一切法本性",
    "T19n0997_006:0549b16": "空故。無相平等。相本性故。無願平等。三界性",
    "T19n0997_006:0549b17": "故。無生平等。生本性故。無行平等。行本性",
    "T19n0997_006:0549b18": "故。無出平等。出本性故。無阿賴耶平等。心本",
    "T19n0997_006:0549b19": "性故。如是真諦平等。三世性故。解脫平等。",
    "T19n0997_006:0549b20": "無明有愛本體性故。涅槃平等。生死輪轉本",
    "T19n0997_006:0549b21": "體性故。如是一切諸平等法如來正覺。以是",
    "T19n0997_006:0549b22": "因緣故說如來真是無上正等覺者。成於如",
    "T19n0997_006:0549b23": "是正等覺故。以大悲心出妙言詞。為諸眾生",
    "T19n0997_006:0549b24": "說種種法。示解脫道令出苦際。餘諸眾生實",
    "T19n0997_006:0549b25": "非大師。自言我是正等覺者。如來為此諸眾",
    "T19n0997_006:0549b26": "生故。自唱德號作如是言。唯我如來是正",
    "T19n0997_006:0549b27": "等覺。令非法器。皆成法器。是為如來第十一",
    "T19n0997_006:0549b28": "正覺事業。爾時世尊欲重宣此義。而說偈",
    "T19n0997_006:0549b29": "言。",
    "T19n0997_006:0549c01": "　自然覺悟者　　覺諸法平等",
    "T19n0997_006:0549c02": "　是故號如來　　正覺平等見",
    "T19n0997_006:0549c03": "　一切凡夫法　　與佛法平等",
    "T19n0997_006:0549c04": "　有學及無學　　緣覺法亦然",
    "T19n0997_006:0549c05": "　世及出世法　　此二亦平等",
    "T19n0997_006:0549c06": "　善及不善法　　與涅槃平等",
    "T19n0997_006:0549c07": "　空法無相法　　無願無生法",
    "T19n0997_006:0549c08": "　無行等諸法　　平等而顯示",
    "T19n0997_006:0549c09": "　佛大悲廣說　　覺悟諸眾生",
    "T19n0997_006:0549c10": "　聞法得解脫　　是佛最勝業",
    "T19n0997_006:0549c11": "復次善男子。如來自知諸漏煩惱已究竟盡。",
    "T19n0997_006:0549c12": "一切世間若天若人。無有能作如是說言如",
    "T19n0997_006:0549c13": "來諸漏煩惱未盡。云何如來諸漏煩惱已究",
    "T19n0997_006:0549c14": "竟盡。所謂於欲煩惱心得解脫。一切欲行習",
    "T19n0997_006:0549c15": "氣煩惱證滅諦故。於有煩惱心得解脫。一切",
    "T19n0997_006:0549c16": "瞋行習氣煩惱證滅諦故。無明煩惱心得解",
    "T19n0997_006:0549c17": "脫。諸愚癡行習氣煩惱證滅諦故。於見煩惱",
    "T19n0997_006:0549c18": "心得解脫。諸煩惱行及與習氣證滅諦故。以",
    "T19n0997_006:0549c19": "是義故隨順俗諦。說於如來諸漏煩惱究竟",
    "T19n0997_006:0549c20": "永盡。聖者慧眼稱於真諦。觀察現證無有少",
    "T19n0997_006:0549c21": "法而可得者。所謂若能滅智若所滅惑若思",
    "T19n0997_006:0549c22": "若修。乃至現證俱不可得。何以故彼自性盡",
    "T19n0997_006:0549c23": "無不盡時。不從因緣待對說盡。如是盡者是",
    "T19n0997_006:0549c24": "真實盡。此真實盡不與餘法而作因緣。故此",
    "T19n0997_006:0549c25": "盡者即是無為。即此法中無生無滅亦無有",
    "T19n0997_006:0549c26": "住。此無生滅若佛出世若不出世法界常住。",
    "T19n0997_006:0549c27": "如法界常此智成就亦復如是。如此成就即",
    "T19n0997_006:0549c28": "非成就。若能如是如所教住得無煩惱。非斷",
    "T19n0997_006:0549c29": "煩惱得煩惱無。如來大悲隨順俗諦。為眾生",
    "T19n0997_006:0550a01": "說滅煩惱法。是為如來第十二正覺事業。爾",
    "T19n0997_006:0550a02": "時世尊欲重宣此義。而說偈曰。",
    "T19n0997_006:0550a03": "　佛無欲習氣　　故無欲煩惱",
    "T19n0997_006:0550a04": "　瞋恚習氣盡　　有煩惱不生",
    "T19n0997_006:0550a05": "　善逝離無明　　由滅癡根本",
    "T19n0997_006:0550a06": "　諸惑習氣盡　　見惑則不生",
    "T19n0997_006:0550a07": "　佛依俗諦門　　故說煩惱盡",
    "T19n0997_006:0550a08": "　真中不可得　　無減亦無增",
    "T19n0997_006:0550a09": "　盡智不對緣　　聖知本自盡",
    "T19n0997_006:0550a10": "　由無三相故　　此盡即無為",
    "T19n0997_006:0550a11": "　法界常不遷　　知此到彼岸",
    "T19n0997_006:0550a12": "　知已如是說　　此業佛能窮",
    "T19n0997_006:0550a13": "復次善男子。如來平等於諸障礙。無障礙法",
    "T19n0997_006:0550a14": "如實了知。一切世間若天若人。無有能作如",
    "T19n0997_006:0550a15": "理說言如說所說障礙之法非障礙者。此中",
    "T19n0997_006:0550a16": "云何為障礙法。謂有一法能為障礙。即濁亂",
    "T19n0997_006:0550a17": "心。復有二法能為障礙。謂無慚無愧。復有三",
    "T19n0997_006:0550a18": "法能為障礙。謂身惡行口惡行意惡行。復有",
    "T19n0997_006:0550a19": "四法能為障礙。謂以貪故而行非法。或以瞋",
    "T19n0997_006:0550a20": "故而行非法。有以癡故而行非法。有以怖畏",
    "T19n0997_006:0550a21": "而行非法。復有五法能為障礙。謂殺生偷盜",
    "T19n0997_006:0550a22": "邪行妄語及飲諸酒。復有六法能為障礙。謂",
    "T19n0997_006:0550a23": "不尊敬佛不尊敬法。不尊敬僧不尊敬戒。不",
    "T19n0997_006:0550a24": "尊敬定不能尊敬諸善知識。復有七法能為",
    "T19n0997_006:0550a25": "障礙。謂慢過慢及慢過慢。我慢增上慢卑慢",
    "T19n0997_006:0550a26": "邪慢。復有八法能為障礙。謂邪見邪思惟邪",
    "T19n0997_006:0550a27": "語邪業。邪命邪精進邪念邪定。復有九法能",
    "T19n0997_006:0550a28": "為障礙。云何為九。謂已惱害我現惱害我當",
    "T19n0997_006:0550a29": "惱害我。過去憎我善友現在憎我善友未來",
    "T19n0997_006:0550b01": "憎我善友。過去愛我怨家現在愛我怨家未",
    "T19n0997_006:0550b02": "來愛我怨家。於此九種憶念對境。增不善心",
    "T19n0997_006:0550b03": "名為障礙。復有十法能為障礙云何為十所",
    "T19n0997_006:0550b04": "謂。殺生偷盜邪行。妄語兩舌惡口綺語。貪瞋",
    "T19n0997_006:0550b05": "邪見是名為十。如是乃至起不善念樂著因",
    "T19n0997_006:0550b06": "緣。安住一切煩惱結使。常與顛倒障礙相應。",
    "T19n0997_006:0550b07": "愛見煩惱堅執不捨。凡有所作身口意業。皆",
    "T19n0997_006:0550b08": "與名利諸欲相應。如是一切皆名障礙。如來",
    "T19n0997_006:0550b09": "悉知亦為眾生。如實說於無障礙法。令其障",
    "T19n0997_006:0550b10": "礙永斷不生。是為如來第十三正覺事業。爾",
    "T19n0997_006:0550b11": "時世尊欲重宣此義。而說偈言。",
    "T19n0997_006:0550b12": "　佛覺障礙法　　不能證解脫",
    "T19n0997_006:0550b13": "　謂心不清淨　　無慚及無愧",
    "T19n0997_006:0550b14": "　身語意業中　　無有無表戒",
    "T19n0997_006:0550b15": "　貪欲瞋癡怖　　起惡行無邊",
    "T19n0997_006:0550b16": "　殺盜及邪婬　　妄言飲諸酒",
    "T19n0997_006:0550b17": "　六不敬七慢　　八邪道常行",
    "T19n0997_006:0550b18": "　九惱十惡因　　佛說皆障礙",
    "T19n0997_006:0550b19": "　修習不善念　　不得解脫門",
    "T19n0997_006:0550b20": "　佛知顛倒源　　無中堅執著",
    "T19n0997_006:0550b21": "　慈悲為說法　　令離障礙因",
    "T19n0997_006:0550b22": "復次善男子。如來如實宣說能盡苦道。一切",
    "T19n0997_006:0550b23": "眾生依此修習皆得解脫。於此義中一切世",
    "T19n0997_006:0550b24": "間若天若人。無有能作如理說言如來所說",
    "T19n0997_006:0550b25": "非解脫道。云何名為真解脫道。所謂一道是",
    "T19n0997_006:0550b26": "解脫道。於諸眾生起清淨心。復有二道是解",
    "T19n0997_006:0550b27": "脫道。謂奢摩他毘鉢舍那。復有三道是解脫",
    "T19n0997_006:0550b28": "道。謂空無相無願法門。復有四道是解脫道。",
    "T19n0997_006:0550b29": "謂四念處云何為四。謂身受心法。云何身念",
    "T19n0997_006:0550c01": "處謂觀內身循身觀心得安住。觀外身循",
    "T19n0997_006:0550c02": "身觀心得安住。觀內外身循身觀。心得安",
    "T19n0997_006:0550c03": "住。是名身念處。云何為受念處。謂觀內受外",
    "T19n0997_006:0550c04": "受內外受循受觀。心得安住。云何為心念",
    "T19n0997_006:0550c05": "處。謂觀內心外心內外心循心觀。心得安",
    "T19n0997_006:0550c06": "住。云何為法念處。謂觀內法外法內外法循",
    "T19n0997_006:0550c07": "法觀。心得安住。復有五道是解脫道。云何為",
    "T19n0997_006:0550c08": "五。所謂信根進根念根定根慧根。復有六道",
    "T19n0997_006:0550c09": "是解脫道。云何為六所謂念佛念法念僧。念",
    "T19n0997_006:0550c10": "戒念捨念天。復有七道是解脫道。云何為七",
    "T19n0997_006:0550c11": "所謂念覺分。擇法覺分精進覺分喜覺分輕",
    "T19n0997_006:0550c12": "安覺分。定覺分捨覺分。復有八道是解脫道。",
    "T19n0997_006:0550c13": "云何為八所謂正見正思惟正語正業。正命",
    "T19n0997_006:0550c14": "正精進正念正定。復有九道是解脫道。謂初",
    "T19n0997_006:0550c15": "禪二禪三禪四禪。空處識處無所有處非想",
    "T19n0997_006:0550c16": "非非想處滅受想定。復有十道是解脫道。謂",
    "T19n0997_006:0550c17": "不殺生不偷盜不邪行。不妄語不兩舌不惡",
    "T19n0997_006:0550c18": "口不綺語。不貪不瞋不邪見是名為十。如是",
    "T19n0997_006:0550c19": "所有一切諸善菩提分法。或戒蘊相應定蘊",
    "T19n0997_006:0550c20": "相應。慧蘊相應解脫蘊相應。解脫知見蘊相",
    "T19n0997_006:0550c21": "應。或聖諦相應皆解脫道。復有解脫道所謂",
    "T19n0997_006:0550c22": "真正中道。無少可得不增不減。不取不捨不",
    "T19n0997_006:0550c23": "攝不散。得真實道二念不生。以一切法本無",
    "T19n0997_006:0550c24": "二故。如來於此解脫道中真實知見。亦為眾",
    "T19n0997_006:0550c25": "生如是宣說。有修習者能盡苦源。此是如來",
    "T19n0997_006:0550c26": "第十四正覺事業。爾時世尊欲重宣此義。而",
    "T19n0997_006:0550c27": "說偈言。",
    "T19n0997_006:0550c28": "　修習清淨道　　增益無量樂",
    "T19n0997_006:0550c29": "　能趣甘露徑　　佛智自然知",
    "T19n0997_006:0551a01": "　所有眾善因　　是佛菩提分",
    "T19n0997_006:0551a02": "　修者得解脫　　無能說為非",
    "T19n0997_006:0551a03": "　正念滅塵勞　　能與善和合",
    "T19n0997_006:0551a04": "　遠非不執著　　得安樂涅槃",
    "T19n0997_006:0551a05": "　善巧觀因緣　　如空無有所",
    "T19n0997_006:0551a06": "　如幻亦如夢　　能脫生死流",
    "T19n0997_006:0551a07": "　依定起悲心　　脫諸有輪轉",
    "T19n0997_006:0551a08": "　此是大仙業　　世間無等倫",
    "T19n0997_006:0551a09": "復次善男子。如來身無誤失。一切凡夫若勝",
    "T19n0997_006:0551a10": "智者。求得如來少分過失無有是處。何以故",
    "T19n0997_006:0551a11": "如來身業。儀範端嚴行無顧眄。被僧伽梨著",
    "T19n0997_006:0551a12": "衣持鉢。行住坐臥進止迴旋。入出村坊往來",
    "T19n0997_006:0551a13": "城邑。如是一切審諦安祥。足不履地而令於",
    "T19n0997_006:0551a14": "地。千輻輪相出現分明。復有蓮華香潔殊妙",
    "T19n0997_006:0551a15": "而承其足。凡諸蠢動觸如來跡。七日七夜安",
    "T19n0997_006:0551a16": "隱泰然。後生人天受勝妙樂。如來袈裟離身",
    "T19n0997_006:0551a17": "四寸而不墮落。旋嵐猛風不能飄動。身常光",
    "T19n0997_006:0551a18": "明凡所照觸。乃至下濟阿鼻地獄離苦清涼。",
    "T19n0997_006:0551a19": "由如是等故說如來身業無失。",
    "T19n0997_006:0551a20": "復次善男子如來語業無有誤失。一切凡夫",
    "T19n0997_006:0551a21": "若愚若智。求得過失無有是處。何以故善男",
    "T19n0997_006:0551a22": "子。如來知時而發言故。時語真語實語義語。",
    "T19n0997_006:0551a23": "如說而行無有錯誤。言不再發一切眾生聞",
    "T19n0997_006:0551a24": "皆歡喜。以深字義莊嚴語言。一音說法異類",
    "T19n0997_006:0551a25": "等解。以是義故說於如來語無誤失。",
    "T19n0997_006:0551a26": "復次善男子。如來意業無有誤失。一切凡夫",
    "T19n0997_006:0551a27": "若愚若智。求得過失無有是處。何以故如來",
    "T19n0997_006:0551a28": "常住三摩呬多。行諸佛行常無散亂。以無著",
    "T19n0997_006:0551a29": "智知一切法。是故如來意業無失。善男子如",
    "T19n0997_006:0551b01": "來自住無誤失法。亦為眾生說如是法。令得",
    "T19n0997_006:0551b02": "如來無誤失法。是為如來第十五正覺事業。",
    "T19n0997_006:0551b03": "爾時世尊欲重宣此義。而說偈言。",
    "T19n0997_006:0551b04": "　世尊內無煩惱非　　身口意業淨無瑕",
    "T19n0997_006:0551b05": "　世尊內無煩惱非　　普能利益諸含識",
    "T19n0997_006:0551b06": "　欲斷眾生諸過失　　為說最勝寂靜門",
    "T19n0997_006:0551b07": "　令無誤失同世尊　　此第十五如來業",
    "T19n0997_006:0551b08": "復次善男子。如來無有異相苦樂等聲。是故",
    "T19n0997_006:0551b09": "一切人天外道若魔若梵。無能說佛聲有過",
    "T19n0997_006:0551b10": "失。無何等聲。所謂如來無憂喜聲。何以故離",
    "T19n0997_006:0551b11": "愛恚故。一切眾生種種供養恭敬讚歎。不生",
    "T19n0997_006:0551b12": "歡喜心亦不高。一切眾生不修敬養。毀謗罵",
    "T19n0997_006:0551b13": "辱不生瞋恚心亦不下。如來無悔恨聲。何以",
    "T19n0997_006:0551b14": "故所作事業無少艱難已究竟故。如來無諍",
    "T19n0997_006:0551b15": "論聲。何以故往昔常樂住阿蘭若。離我我所",
    "T19n0997_006:0551b16": "無取無求。已脫煩惱諸結縛故。善男子如來",
    "T19n0997_006:0551b17": "自住無異相聲。亦為眾生說如是法。令離如",
    "T19n0997_006:0551b18": "是異相之聲。是為如來第十六正覺事業。爾",
    "T19n0997_006:0551b19": "時世尊欲重宣此義。而說偈言。",
    "T19n0997_006:0551b20": "　恭敬讚歎心不高　　輕慢毀呰心不下",
    "T19n0997_006:0551b21": "　遠離愛恚非法故　　先世妙行無譏嫌",
    "T19n0997_006:0551b22": "　佛阿蘭若昔修持　　我所取結皆無有",
    "T19n0997_006:0551b23": "　住如是法如是說　　此最勝業唯如來",
    "T19n0997_006:0551b24": "復次善男子。如來無忘失念故。無少法而不",
    "T19n0997_006:0551b25": "明記。於何無忘。謂諸靜慮解脫三昧三摩鉢",
    "T19n0997_006:0551b26": "底。如是法中皆無忘失。又知眾生心行起動",
    "T19n0997_006:0551b27": "顧視往來。隨宜說法亦無忘失。法義詞辯無",
    "T19n0997_006:0551b28": "所畏中亦無忘失。如來自住無著智慧三世",
    "T19n0997_006:0551b29": "法中念無忘失。亦為眾生說如是法。令得於",
    "T19n0997_006:0551c01": "念無有忘失。是為如來第十七正覺事業。爾",
    "T19n0997_006:0551c02": "時世尊欲重宣此義。而說偈言。",
    "T19n0997_006:0551c03": "　最勝法王無忘失　　禪定法智等無遺",
    "T19n0997_006:0551c04": "　眾生心行悉皆知　　隨宜為說無所畏",
    "T19n0997_006:0551c05": "　三世諸乘一切法　　無著智慧並無忘",
    "T19n0997_006:0551c06": "　隨無忘失說亦然　　最勝丈夫之事業",
    "T19n0997_006:0551c07": "復次善男子。一切如來無不定心。謂行住坐",
    "T19n0997_006:0551c08": "臥飲食語默。如是時中常住甚深三摩呬多。",
    "T19n0997_006:0551c09": "入諸三昧到於彼岸。於諸禪定無有障礙。一",
    "T19n0997_006:0551c10": "切世間人天之類。無一能觀如來所住三摩",
    "T19n0997_006:0551c11": "呬多唯除。世尊威德所被。如來自住無不定",
    "T19n0997_006:0551c12": "心。亦為眾生說如是法令捨散亂。此是如來",
    "T19n0997_006:0551c13": "第十八正覺事業。爾時世尊欲重宣此義。而",
    "T19n0997_006:0551c14": "說偈言。",
    "T19n0997_006:0551c15": "　如來常住三摩地　　行住坐臥一切時",
    "T19n0997_006:0551c16": "　飲食語默利眾生　　恒處三昧無搖動",
    "T19n0997_006:0551c17": "　十方世界眾生類　　無能測佛三昧心",
    "T19n0997_006:0551c18": "　亦為眾生說此門　　是佛難思之事業",
    "T19n0997_006:0551c19": "復次善男子。一切如來無種種想。以離種種",
    "T19n0997_006:0551c20": "諸異想故心無高下。云何如來無種種想。所",
    "T19n0997_006:0551c21": "謂於諸佛剎無種種想。佛剎體性同於虛空",
    "T19n0997_006:0551c22": "無有盡故。於諸眾生無種種想。眾生本性同",
    "T19n0997_006:0551c23": "無我故。於諸佛中無種種想。同平等智證真",
    "T19n0997_006:0551c24": "法界。一相無雜無破壞故。於佛法中無種種",
    "T19n0997_006:0551c25": "想。一切諸法性無染故。見持戒者不生愛",
    "T19n0997_006:0551c26": "念。見毀禁戒不生瞋恚。自他得利心不增高",
    "T19n0997_006:0551c27": "自他失利心不減少。於正見者亦不尊重。於",
    "T19n0997_006:0551c28": "邪見者亦不輕賤。何以故如來住於平等性",
    "T19n0997_006:0551c29": "故。如來自住諸法平等無種種想。亦為眾生",
    "T19n0997_006:0552a01": "說如是法令離諸想。此是如來第十九正覺",
    "T19n0997_006:0552a02": "事業。爾時世尊欲重宣此義。而說偈言。",
    "T19n0997_006:0552a03": "　善逝等無諸異想　　謂利眾生佛法中",
    "T19n0997_006:0552a04": "　如是諸想永皆無　　大名稱者之所住",
    "T19n0997_006:0552a05": "　持戒破戒及得失　　易調難調皆等心",
    "T19n0997_006:0552a06": "　兩足尊為諸眾生　　說法令脫諸邪執",
    "T19n0997_006:0552a07": "復次善男子。如來正覺無不擇捨。何以故如",
    "T19n0997_006:0552a08": "來修習諸善道捨。非不修習而有所捨。所謂",
    "T19n0997_006:0552a09": "修習身戒心慧如是而捨。如來捨者與智相",
    "T19n0997_006:0552a10": "應。非是無知是出世道。聖解脫捨非是世間。",
    "T19n0997_006:0552a11": "非聖解脫而有所捨。如是捨者不捨大悲能",
    "T19n0997_006:0552a12": "轉梵行。利益眾生自然成就。非是待對因緣",
    "T19n0997_006:0552a13": "和合而得成就。是如來捨無有高下。平等安",
    "T19n0997_006:0552a14": "住得不動搖。體無有二遠離二相。有量無量",
    "T19n0997_006:0552a15": "悉皆超越。待時而捨不過於時非心意識動",
    "T19n0997_006:0552a16": "念境界。非假安立非有分別。非是積聚非差",
    "T19n0997_006:0552a17": "別見。如是捨者是真勝義常恒不變。此是如",
    "T19n0997_006:0552a18": "來圓滿大捨。亦為眾生說如斯法。令得如是",
    "T19n0997_006:0552a19": "圓滿大捨。是為如來第二十正覺事業。爾時",
    "T19n0997_006:0552a20": "世尊欲重宣此義。而說偈言。",
    "T19n0997_006:0552a21": "　如來無有不擇捨　　修最勝道善因緣",
    "T19n0997_006:0552a22": "　身戒心慧次第修　　人中最勝無愛恚",
    "T19n0997_006:0552a23": "　非假分別無分別　　非積集捨共相應",
    "T19n0997_006:0552a24": "　真實不變大捨中　　廣為眾生如是說",
    "T19n0997_006:0552a25": "復次善男子。諸佛如來樂欲無減。謂善法欲",
    "T19n0997_006:0552a26": "云何名為善法之欲。所謂如來大慈欲無減。",
    "T19n0997_006:0552a27": "大悲欲無減。說法欲無減。調伏眾生欲無",
    "T19n0997_006:0552a28": "減。成熟眾生欲無減。樂處寂靜欲無減。勸諸",
    "T19n0997_006:0552a29": "眾生發菩提心欲無減。令諸眾生紹三寶種",
    "T19n0997_006:0552b01": "欲無減。如來無有隨心惡欲。凡有善欲智為",
    "T19n0997_006:0552b02": "光導。自滿善欲。亦為眾生說如是法。令得",
    "T19n0997_006:0552b03": "如來最勝圓滿一切智欲。此是如來第二十",
    "T19n0997_006:0552b04": "一正覺事業。爾時世尊欲重宣此義。而說",
    "T19n0997_006:0552b05": "偈言。",
    "T19n0997_006:0552b06": "　佛善法欲已圓極　　慈悲常轉度眾生",
    "T19n0997_006:0552b07": "　成熟勸發菩提心　　紹三寶種不斷絕",
    "T19n0997_006:0552b08": "　不順貪欲瞋癡怖　　凡有所欲智為先",
    "T19n0997_006:0552b09": "　最勝智者如是知　　哀愍眾生多懈怠",
    "T19n0997_006:0552b10": "　無善法欲多惡欲　　教令善欲正勤修",
    "T19n0997_006:0552b11": "　無等智業利眾生　　有情因此皆調伏",
    "T19n0997_006:0552b12": "復次善男子。如來所有精進無減。如來於何",
    "T19n0997_006:0552b13": "精進無減。所謂調伏眾生審諦觀察精進無",
    "T19n0997_006:0552b14": "減。若有眾生專心聽法而為演說。不憚劬勞",
    "T19n0997_006:0552b15": "精進無減。若有眾生一劫聽法身心無倦。佛",
    "T19n0997_006:0552b16": "亦一劫或過一劫。不起于座不飲不食說法",
    "T19n0997_006:0552b17": "無斷。若復過於恒沙剎外。有一眾生堪任調",
    "T19n0997_006:0552b18": "伏。即往教化令修正行。而佛身心無有懈",
    "T19n0997_006:0552b19": "倦。安樂寂靜自行精進得聖解脫。亦為眾生",
    "T19n0997_006:0552b20": "讚歎精進。是為如來第二十二正覺事業。爾",
    "T19n0997_006:0552b21": "時世尊欲重宣此義。而說偈言。",
    "T19n0997_006:0552b22": "　精進出生人師子　　是故常讚於精進",
    "T19n0997_006:0552b23": "　念念勇悍無減時　　有堪聞法恒宣說",
    "T19n0997_006:0552b24": "　善逝精進無休息　　身口意業不疲勞",
    "T19n0997_006:0552b25": "　自然堅猛離諸非　　亦勸眾生起精進",
    "T19n0997_006:0552b26": "復次善男子。如來正覺於一切時遍一切處",
    "T19n0997_006:0552b27": "正念無減。云何時處正念無減。善男子如來",
    "T19n0997_006:0552b28": "始從無間道。後得阿耨多羅三藐三菩提。即",
    "T19n0997_006:0552b29": "觀三世一切眾生。心行相續生滅流注。如是",
    "T19n0997_006:0552c01": "知已念念不忘。不求不退故常無減。如來普",
    "T19n0997_006:0552c02": "能觀察三聚正念無減。所謂深入眾生諸根",
    "T19n0997_006:0552c03": "心行。雖無動念尋伺分別。而為說法無有錯",
    "T19n0997_006:0552c04": "亂。是故如來念無減少。亦為眾生說如斯法",
    "T19n0997_006:0552c05": "令念無減。是為如來第二十三正覺事業。",
    "T19n0997_006:0552c06": "爾時世尊欲重宣此義。而說偈言。",
    "T19n0997_006:0552c07": "　佛念非思常不減　　知眾生界盡無餘",
    "T19n0997_006:0552c08": "　自從覺悟大菩提　　三世遍知無再念",
    "T19n0997_006:0552c09": "　善知眾生心行別　　諸根樂欲各不同",
    "T19n0997_006:0552c10": "　住無功用業常恒　　亦為眾生說勝法",
    "T19n0997_006:0552c11": "復次善男子。如來所有三昧無減。云何如來",
    "T19n0997_006:0552c12": "三昧無減。如來三昧於一切法。平等無二無",
    "T19n0997_006:0552c13": "高無下。如一切法真實義諦。何以故謂三昧",
    "T19n0997_006:0552c14": "平等。即是諸法體性平等。此性平等即三昧",
    "T19n0997_006:0552c15": "平等。三昧平等即是如來。以是義故說佛三",
    "T19n0997_006:0552c16": "昧得於諸法平等之性。云何諸法平等之性。",
    "T19n0997_006:0552c17": "謂染欲際平等即離欲際平等。瞋恚際平等",
    "T19n0997_006:0552c18": "即離瞋際平等。愚癡際平等即離愚癡際平等。",
    "T19n0997_006:0552c19": "有為際平等即無為際平等生死際平等即涅",
    "T19n0997_006:0552c20": "槃際平等。入此平等。是故說名如來所有三",
    "T19n0997_006:0552c21": "摩呬多三昧無減。何以無減。與此平等無增",
    "T19n0997_006:0552c22": "減故。又佛三昧不與眼合不與耳合。不與鼻",
    "T19n0997_006:0552c23": "舌身意和合。如來無有分別根故。如來三昧",
    "T19n0997_006:0552c24": "又亦不與地界和合。亦不合於水火風界。亦",
    "T19n0997_006:0552c25": "不合於三界三世。此不和合體性平等不增",
    "T19n0997_006:0552c26": "不減。是故說言如來三昧不增不減。亦為眾",
    "T19n0997_006:0552c27": "生說如斯法。皆令得此三昧無減。此是如來",
    "T19n0997_006:0552c28": "第二十四正覺事業。爾時世尊欲重宣此義。",
    "T19n0997_006:0552c29": "而說偈言。",
    "T19n0997_006:0553a01": "　如來三昧無增減　　常在等引利眾生",
    "T19n0997_006:0553a02": "　體性平等無高低　　不與諸法而和合",
    "T19n0997_006:0553a03": "　觀察地水火風界　　欲色無色界亦然",
    "T19n0997_006:0553a04": "　恒說無減無合門　　是故如來定無減",
    "T19n0997_006:0553a05": "復次善男子。如來智慧無減。云何名為智慧",
    "T19n0997_006:0553a06": "無減。所謂現證一切諸法自體之智。普為一",
    "T19n0997_006:0553a07": "切差別眾生開示演說一切法智。善巧無礙",
    "T19n0997_006:0553a08": "微細甚深無盡智慧。分析一句入無數句百",
    "T19n0997_006:0553a09": "千億劫受持演說無窮盡智別別諮問各各斷",
    "T19n0997_006:0553a10": "疑於一切處皆無著智。能說三乘差別次第",
    "T19n0997_006:0553a11": "相續之智。能知眾生八萬四千心行差別亦",
    "T19n0997_006:0553a12": "以八萬四千法蘊隨機說智。調伏眾生不失",
    "T19n0997_006:0553a13": "時智。以是義故。說於如來智慧無邊無際無",
    "T19n0997_006:0553a14": "盡有無量門。比是如來智慧無減。亦為眾生",
    "T19n0997_006:0553a15": "如是宣說。令得如來無盡智慧。是為如來第",
    "T19n0997_006:0553a16": "二十五正覺事業。爾時世尊欲重宣此義。而",
    "T19n0997_006:0553a17": "說偈言。",
    "T19n0997_006:0553a18": "　一切教中智現前　　無礙自在到彼岸",
    "T19n0997_006:0553a19": "　自然說法利含識　　隨根一句入無邊",
    "T19n0997_006:0553a20": "　解眾生行難稱量　　為說八萬四千法",
    "T19n0997_006:0553a21": "　智慧無邊不可減　　最勝十力業難思",
    "T19n0997_006:0553a22": "復次善男子。如來世尊解脫無減。云何如來",
    "T19n0997_006:0553a23": "解脫無減。謂聲聞解脫。隨順聲得。緣覺解",
    "T19n0997_006:0553a24": "脫。悟因緣生。如來解脫。遠離一切執著所起。",
    "T19n0997_006:0553a25": "不緣前際不入後際不著現在。於眼於色不",
    "T19n0997_006:0553a26": "著二相。耳聲鼻香舌味身觸意法亦爾。不著",
    "T19n0997_006:0553a27": "二相故名解脫。復有微細若執若著若意分",
    "T19n0997_006:0553a28": "別。遠離此三即得解脫。見心自性智慧光明。",
    "T19n0997_006:0553a29": "故此解脫即是智慧。是故說言一剎那心與",
    "T19n0997_006:0553b01": "智相應。即得阿耨多羅三藐三菩提。如來如",
    "T19n0997_006:0553b02": "是等正覺已。亦為眾生說如是法令得解脫。",
    "T19n0997_006:0553b03": "此是如來第二十六正覺事業。爾時世尊欲",
    "T19n0997_006:0553b04": "重宣此義。而說偈言。",
    "T19n0997_006:0553b05": "　聲聞隨順聲解脫　　辟支佛悟因緣生",
    "T19n0997_006:0553b06": "　善逝解脫如虛空　　無垢無著最尊勝",
    "T19n0997_006:0553b07": "　了知過去心流注　　本性解脫得無羈",
    "T19n0997_006:0553b08": "　於無繫縛如實知　　故說解脫不可減",
    "T19n0997_006:0553b09": "復次善男子。如來身業智為先導隨智慧行。",
    "T19n0997_006:0553b10": "所謂如來身業具足圓滿。或有眾生纔見佛",
    "T19n0997_006:0553b11": "身而調伏者。或聞語言而調伏者。或見默然",
    "T19n0997_006:0553b12": "而調伏者。或受飲食而調伏者。如是或四威",
    "T19n0997_006:0553b13": "儀。或覩相好或不見頂。或復顧視或放光明。",
    "T19n0997_006:0553b14": "舉足下足入出城邑聚落之時。眾生見者皆",
    "T19n0997_006:0553b15": "得調伏。故佛威儀無有少分。不能調伏一切",
    "T19n0997_006:0553b16": "眾生。是故說言如來身業智為先導隨智慧",
    "T19n0997_006:0553b17": "轉此是如來第二十七正覺事業。爾時世尊",
    "T19n0997_006:0553b18": "欲重宣此義。而說偈言。",
    "T19n0997_006:0553b19": "　若見最勝身威儀　　或出或入或相好",
    "T19n0997_006:0553b20": "　或見烏瑟尼沙相　　皆置眾生調伏中",
    "T19n0997_006:0553b21": "　最勝尊或放光明　　無量眾生悉安樂",
    "T19n0997_006:0553b22": "　光所觸者皆調伏　　兩足尊業勝難量",
    "T19n0997_006:0553b23": "復次善男子。如來所有一切語業智為先導",
    "T19n0997_006:0553b24": "隨順智行。云何名為隨順智行。如來說法無",
    "T19n0997_006:0553b25": "有障礙。能具足說文義無缺。所發言聲入眾",
    "T19n0997_006:0553b26": "生心發生智慧。謂不高聲不下聲。正直聲不",
    "T19n0997_006:0553b27": "怯怖聲。不謇澁聲不麁獷聲無稠林聲。極柔",
    "T19n0997_006:0553b28": "軟聲有堪任聲。不[石*斯]破聲恒審定聲。不太",
    "T19n0997_006:0553b29": "疾聲不太遲聲。無差互聲善分析聲。妙言詞",
    "T19n0997_006:0553c01": "聲妙深遠聲。妙廣大聲涌泉聲。不斷聲潤熟",
    "T19n0997_006:0553c02": "聲。深美聲和合聲。莊嚴聲利益聲。清徹聲無",
    "T19n0997_006:0553c03": "塵聲。無煩惱聲無垢染聲。無愚癡聲極熾盛",
    "T19n0997_006:0553c04": "聲。無所著聲善解脫聲。極清淨聲無委曲聲。",
    "T19n0997_006:0553c05": "無下劣聲無堅硬聲無慢緩聲。能生安樂聲",
    "T19n0997_006:0553c06": "令身清淨聲。令心歡喜聲熙怡先導聲。先意",
    "T19n0997_006:0553c07": "問訊聲能淨貪欲聲。不起瞋恚聲能滅愚癡",
    "T19n0997_006:0553c08": "聲。能吞眾魔聲能摧惡業聲。能燒外論聲隨",
    "T19n0997_006:0553c09": "順覺悟聲。如擊天鼓聲智者聞喜聲。釋提桓",
    "T19n0997_006:0553c10": "因聲大梵天王聲。大海波潮聲雲雷普震聲。",
    "T19n0997_006:0553c11": "大地震動聲迦陵頗伽聲。拘抧羅鳥聲命命",
    "T19n0997_006:0553c12": "之鳥聲。鹿王聲牛王聲雁王聲鶴唳聲孔雀",
    "T19n0997_006:0553c13": "聲箜篌聲篳篥聲琵琶聲箏聲笛聲蠡聲鼓",
    "T19n0997_006:0553c14": "聲。易解聲分明聲。可愛聲樂聞聲。甚深聲無",
    "T19n0997_006:0553c15": "厭聲。令耳安樂聲能生善根聲。字句圓滿聲",
    "T19n0997_006:0553c16": "妙詞句字聲。利益和合聲與法和合聲。善知",
    "T19n0997_006:0553c17": "時節聲一切時合聲。無有非時聲說昔諸根",
    "T19n0997_006:0553c18": "展轉相續聲。莊嚴布施聲能持淨戒聲。能生",
    "T19n0997_006:0553c19": "安忍聲猛利精進聲。堪任靜慮聲廣大智慧",
    "T19n0997_006:0553c20": "聲。大慈和合聲無倦大悲聲。光明法喜聲深",
    "T19n0997_006:0553c21": "廣大捨聲。安住三乘聲不斷三寶聲。分別三",
    "T19n0997_006:0553c22": "聚聲淨三脫門聲。修習諸諦聲修習諸智聲。",
    "T19n0997_006:0553c23": "智者相應聲聖者讚歎聲。隨順虛空聲無有",
    "T19n0997_006:0553c24": "分量聲諸相具足聲。善男子如來語業。具足",
    "T19n0997_006:0553c25": "如是無量音聲故。說如來一切語業智為先",
    "T19n0997_006:0553c26": "導隨智慧轉是為如來第二十八正覺事業。",
    "T19n0997_006:0553c27": "爾時世尊欲重宣此義。而說偈言。",
    "T19n0997_006:0553c28": "　佛語無等淨無瑕　　一切功德皆圓滿",
    "T19n0997_006:0553c29": "　一音普遍無邊剎　　各各得聞隨類音",
    "T19n0997_006:0554a01": "　或有得聞聲聞聲　　或有得聞緣覺法",
    "T19n0997_006:0554a02": "　或聞如來大威德　　便發無上菩提心",
    "T19n0997_006:0554a03": "　文字句義悉皆圓　　次第安布俱無礙",
    "T19n0997_006:0554a04": "　而心無有異分別　　能說難思妙法門",
    "T19n0997_006:0554a05": "　如是人中最勝聲　　所出音聲如谷響",
    "T19n0997_006:0554a06": "　無功無心而普應　　無聲之聲悅物心",
    "T19n0997_006:0554a07": "守護國界主陀羅尼經卷第六"
}