{
    "X35n0645_001:0110a12": "觀世音菩薩普門品義疏記會本卷第一",
    "X35n0645_001:0110a14": "觀音義疏記卷第一",
    "X35n0645_001:0110a15": "宋四明沙門知禮述",
    "X35n0645_001:0110a16": "○譯疏二初釋題目二初正釋題。",
    "X35n0645_001:0110a17": "觀音義疏卷上",
    "X35n0645_001:0110a18": "【記】義者宜也謂解釋經文使合宜又義理也斯蓋",
    "X35n0645_001:0110a19": "智者入法華三昧於觀行位中見第一義理以此",
    "X35n0645_001:0110a20": "義理解今經文疏者通意之辭又音疎即疏通疏",
    "X35n0645_001:0110a21": "條之義也。",
    "X35n0645_001:0110a22": "○二說記人。",
    "X35n0645_001:0110a23": "隋天台智者大師說　弟子灌頂記",
    "X35n0645_001:0110a24": "○二釋疏文二初預分章段二初敘二家三段。",
    "X35n0645_001:0110b01": "此文既別出大部有人亦作三段分文謂初問去",
    "X35n0645_001:0110b02": "為序佛答去為正持地去為流通復有云經家序",
    "X35n0645_001:0110b03": "者為序無盡意白佛去為正持地去為流通。",
    "X35n0645_001:0110b04": "【記】此品既是讖師為北凉沮渠蒙遜別傳于世故",
    "X35n0645_001:0110b05": "涼陳已來講者甚多於是分節經文三段有異。",
    "X35n0645_001:0110b06": "○二今師下示天台多種二初泛明多種分文。",
    "X35n0645_001:0110b07": "今師有時亦作三段有時不作三段名但分為三",
    "X35n0645_001:0110b08": "章一無盡意問二佛答三持地歎或為四章三如",
    "X35n0645_001:0110b09": "前四者聞品得益或作二段謂前後兩問答也多",
    "X35n0645_001:0110b10": "種分章隨人意用也。",
    "X35n0645_001:0110b11": "○二若作下正依三段節目。",
    "X35n0645_001:0110b12": "若作問答分章則有兩問答初問答明觀音樹王",
    "X35n0645_001:0110b13": "冥益等義後問答明普門珠王顯益等義。",
    "X35n0645_001:0110b14": "○二就前下正釋經文三初前問答二初分科。",
    "X35n0645_001:0110b15": "就前問答為二一問二答就問為四一時節二標",
    "X35n0645_001:0110b16": "人三敬儀四正問。",
    "X35n0645_001:0110b17": "爾時。",
    "X35n0645_001:0110b18": "○二一爾下隨釋二初問四初時節二初釋字義。",
    "X35n0645_001:0110b19": "一爾時者爾言即也。",
    "X35n0645_001:0110b20": "○二即是下明悉檀二初別釋相四初世界。",
    "X35n0645_001:0110b21": "即是說東方妙音弘經已訖次說西方觀音弘經",
    "X35n0645_001:0110b22": "之時故言爾時。",
    "X35n0645_001:0110b23": "【記】東方西方隨機樂欲。",
    "X35n0645_001:0110b24": "○二或可下為人。",
    "X35n0645_001:0110c01": "或可大眾已聞妙音弘經歡喜已竟宜聞觀音發",
    "X35n0645_001:0110c02": "心生善之時故言爾時。",
    "X35n0645_001:0110c03": "【記】或有根性聞於前品已得世界故云喜竟今聞",
    "X35n0645_001:0110c04": "此品即生宿善。",
    "X35n0645_001:0110c05": "○三或可下對治。",
    "X35n0645_001:0110c06": "或可時眾疑於妙音若為利益上來說法破眾疑",
    "X35n0645_001:0110c07": "情已竟時眾有疑觀音之德正破此疑之時故言",
    "X35n0645_001:0110c08": "爾時。",
    "X35n0645_001:0110c09": "【記】疑破解事屬於對治疑破悟理屬第一義今從",
    "X35n0645_001:0110c10": "解事當第三悉。",
    "X35n0645_001:0110c11": "○四或可下第一義。",
    "X35n0645_001:0110c12": "或可時眾機在妙音聞即得道如二土菩薩得道",
    "X35n0645_001:0110c13": "已竟八萬四千悟理之時須聞觀音故言爾時。",
    "X35n0645_001:0110c14": "【記】二土者謂淨光莊嚴土八萬四千隨妙音者此",
    "X35n0645_001:0110c15": "土華德及四萬二千天子因彼菩薩來往得道今",
    "X35n0645_001:0110c16": "八萬發心悟在觀音。",
    "X35n0645_001:0110c17": "○二諸佛下總明悉。",
    "X35n0645_001:0110c18": "諸佛如來不空說法有四悉檀因緣爾乃為說正",
    "X35n0645_001:0110c19": "是敷演四悉檀時故言爾時也。",
    "X35n0645_001:0110c20": "【記】如來如鼓四機如桴擊之有聲聲不孤發今乃",
    "X35n0645_001:0110c21": "四機扣佛之時也。",
    "X35n0645_001:0110c22": "無盡意菩薩。",
    "X35n0645_001:0110c23": "○二標人二初釋別名三初中道對小。",
    "X35n0645_001:0110c24": "二標人者即是無盡意也名無盡者非盡非無盡",
    "X35n0645_001:0111a01": "為對小乘名盡故言無盡小乘明盡為對盡智無",
    "X35n0645_001:0111a02": "生智滅色取空之盡故名無盡也。",
    "X35n0645_001:0111a03": "【記】此菩薩名由證中立中必不偏今偏從無盡者",
    "X35n0645_001:0111a04": "為對小乘是滅盡法特彰中道性無盡故小乘盡",
    "X35n0645_001:0111a05": "智者謂我見苦已斷集已證滅已修道已如是念",
    "X35n0645_001:0111a06": "時無漏智慧見明覺也無生智者謂我見苦已不",
    "X35n0645_001:0111a07": "復更見斷集已不復更斷盡證已不復更證修道",
    "X35n0645_001:0111a08": "已不復更修如是念時無漏智慧見明覺也。",
    "X35n0645_001:0111a09": "○二又云下三諦明圓二初總示。",
    "X35n0645_001:0111a10": "又云何無盡所謂空不可盡假不可盡中不可盡",
    "X35n0645_001:0111a11": "故言無盡。",
    "X35n0645_001:0111a12": "○二大品下別示三初圓空無盡。",
    "X35n0645_001:0111a13": "大品經云即色是空非色滅空空故無盡也。",
    "X35n0645_001:0111a14": "【記】揀折示體故云即色是空應知體空通衍三教",
    "X35n0645_001:0111a15": "通則但體生死即空此偏空也別圓能體涅槃亦",
    "X35n0645_001:0111a16": "空此中空也離邊屬別即邊屬圓今在圓也圓中",
    "X35n0645_001:0111a17": "名空此空無盡。",
    "X35n0645_001:0111a18": "○二又大下圓假無盡二初引經示相三初大集",
    "X35n0645_001:0111a19": "約八十明假二初本土所修。",
    "X35n0645_001:0111a20": "又大集經釋無盡意東方過十恒沙國微塵世界",
    "X35n0645_001:0111a21": "國名不眴佛號普賢純諸菩薩無二乘名但修念",
    "X35n0645_001:0111a22": "佛三昧不滅不生不出心行平等猶如虗空是為",
    "X35n0645_001:0111a23": "念佛即見佛時即具六波羅蜜得無生忍所謂不",
    "X35n0645_001:0111a24": "取色即檀除色相即尸觀色盡即羼提觀色寂滅",
    "X35n0645_001:0111b01": "即毗黎耶不行色即禪不戲論色即般若也。",
    "X35n0645_001:0111b02": "【記】此是妙假具於三觀不滅故假不生故空不出",
    "X35n0645_001:0111b03": "故中蓋不流出二邊故也此觀觀佛具觀三身至",
    "X35n0645_001:0111b04": "分證位名為見佛一切佛法無不現前且舉六度耳。",
    "X35n0645_001:0111b05": "○二身子下依法立字二初身子問。",
    "X35n0645_001:0111b06": "身子問誰為汝作字名無盡意。",
    "X35n0645_001:0111b07": "○二菩薩答。",
    "X35n0645_001:0111b08": "答曰一切諸法因緣果報無盡一切諸法不可盡",
    "X35n0645_001:0111b09": "初發無上菩提心已不可盡譬如虛空不可窮盡",
    "X35n0645_001:0111b10": "為一切智發菩提心豈可盡乎諸佛戒定慧解脫",
    "X35n0645_001:0111b11": "解脫知見十力無畏等無盡因如是等發心故不",
    "X35n0645_001:0111b12": "可盡眾生性無盡教化眾生無盡知一切法性無",
    "X35n0645_001:0111b13": "盡故無盡是名菩薩發心無盡又檀波羅蜜無盡",
    "X35n0645_001:0111b14": "乃至方便無盡凡八十無盡八十無盡悉能含受",
    "X35n0645_001:0111b15": "一切佛法從是得名名無盡意也。",
    "X35n0645_001:0111b16": "【記】具彰願行願行無盡名於此立因緣果報即依",
    "X35n0645_001:0111b17": "苦集立誓因緣集也果報苦也為一切等依滅立",
    "X35n0645_001:0111b18": "誓以一切智及五分等佛果法故眾生性下依道",
    "X35n0645_001:0111b19": "立誓以順法性教化眾生知道法故皆云發心知",
    "X35n0645_001:0111b20": "是立誓又檀下依誓立行萬行皆為檀等攝也稱",
    "X35n0645_001:0111b21": "波羅蜜行到果也若願若行皆無作故方得無盡",
    "X35n0645_001:0111b22": "凡八下結上願行皆即法界是故皆含一切佛法。",
    "X35n0645_001:0111b23": "○二又淨下淨名就二諦明假。",
    "X35n0645_001:0111b24": "又淨名云何謂為盡謂不盡有為何謂無盡不住",
    "X35n0645_001:0111c01": "無為。",
    "X35n0645_001:0111c02": "【記】有為是俗可盡之法無為是真不可盡法小乘",
    "X35n0645_001:0111c03": "智淺盡於有為住於無為故歸灰斷圓人觀俗即",
    "X35n0645_001:0111c04": "是妙有故行萬行觀真能達不空之真是故不住",
    "X35n0645_001:0111c05": "三無為坑是故二諦皆是常住不思議假故名無",
    "X35n0645_001:0111c06": "盡。",
    "X35n0645_001:0111c07": "○三華嚴約十藏明假。",
    "X35n0645_001:0111c08": "華嚴有十無盡法門。",
    "X35n0645_001:0111c09": "【記】新經二十十無盡藏品云菩薩有十種藏三世",
    "X35n0645_001:0111c10": "諸佛皆說所謂信藏戒藏慚藏愧藏聞藏施藏慧",
    "X35n0645_001:0111c11": "藏念藏持藏辯藏乃至云此十種無盡藏有十種",
    "X35n0645_001:0111c12": "無盡令諸菩薩究竟菩提何等為十饒益一切眾",
    "X35n0645_001:0111c13": "生故以本願善迴向故一切劫無斷絕故盡虗空",
    "X35n0645_001:0111c14": "界悉開悟心無限故迴向有為而不著故一念境",
    "X35n0645_001:0111c15": "界一切法無盡故大願心無變異故善攝取諸陀",
    "X35n0645_001:0111c16": "羅尼故一切諸佛所護念故了一切法皆如幻故",
    "X35n0645_001:0111c17": "是為十種無盡法能令一切世間所作皆得究竟",
    "X35n0645_001:0111c18": "無盡大藏。",
    "X35n0645_001:0111c19": "○二如此下結經明假。",
    "X35n0645_001:0111c20": "如此等經皆就假名分別一切諸法因緣果報以",
    "X35n0645_001:0111c21": "明無盡意。",
    "X35n0645_001:0111c22": "○三又如下圓中無盡二初引經示相四初勝鬘",
    "X35n0645_001:0111c23": "約佛法明中。",
    "X35n0645_001:0111c24": "又如勝鬘經云如來色無盡智慧亦復然一切法",
    "X35n0645_001:0112a01": "常住。",
    "X35n0645_001:0112a02": "【記】以一切法皆佛法故法無不中中故常住常住",
    "X35n0645_001:0112a03": "故無盡。",
    "X35n0645_001:0112a04": "○二大品約法界明中。",
    "X35n0645_001:0112a05": "又大品經云一切法趣意是趣不過意為法界意",
    "X35n0645_001:0112a06": "則非盡非無盡如是無盡例如非常非無常是乃",
    "X35n0645_001:0112a07": "為常。",
    "X35n0645_001:0112a08": "【記】法界體是大總相故諸法皆趣如提綱領毛目",
    "X35n0645_001:0112a09": "悉歸造境皆中何法非總今特言意盖為釋經意",
    "X35n0645_001:0112a10": "為法界理必雙非名無盡者名偏意圓故例真常",
    "X35n0645_001:0112a11": "實無邊倒今釋無盡上下皆然。",
    "X35n0645_001:0112a12": "○三淨名示即邊是中。",
    "X35n0645_001:0112a13": "又淨名云法若盡若不盡皆是無盡相無盡相即",
    "X35n0645_001:0112a14": "是空空則無有盡與不盡故知非盡非無盡是真",
    "X35n0645_001:0112a15": "無盡義。",
    "X35n0645_001:0112a16": "【記】空有當體皆是圓中中性不改豈可有盡此之",
    "X35n0645_001:0112a17": "無盡蕩二邊情是故能空盡與不盡故知下結成",
    "X35n0645_001:0112a18": "圓中是真無盡。",
    "X35n0645_001:0112a19": "○四大品明諸法皆中。",
    "X35n0645_001:0112a20": "又大品經云癡如虗空不可盡乃至老死如虗空",
    "X35n0645_001:0112a21": "不可盡色不可盡乃至識不可盡。",
    "X35n0645_001:0112a22": "【記】修惡全體是性惡故十二因緣及以五陰一一",
    "X35n0645_001:0112a23": "如空常住周徧非當宗義此文莫銷。",
    "X35n0645_001:0112a24": "○二如此下結經明中。",
    "X35n0645_001:0112b01": "如此等經皆約中道之理以名無盡。",
    "X35n0645_001:0112b02": "○三通達下從德立名二初正立名。",
    "X35n0645_001:0112b03": "通達空假中三諦之法不可盡故名無盡意菩薩。",
    "X35n0645_001:0112b04": "【記】能達之意從所達法得無盡名學者須了意即",
    "X35n0645_001:0112b05": "三諦無別所達能達亦無若其不然非無盡意。",
    "X35n0645_001:0112b06": "○二亦名下例諸法。",
    "X35n0645_001:0112b07": "亦名無盡心智識色受想行等義不可說不可說",
    "X35n0645_001:0112b08": "不能具載。",
    "X35n0645_001:0112b09": "【記】心智五陰及一切法既即三諦故皆得立無盡",
    "X35n0645_001:0112b10": "之名。",
    "X35n0645_001:0112b11": "○二菩薩下釋通名三初對梵翻名。",
    "X35n0645_001:0112b12": "菩薩者外國云摩訶菩提質多薩埵此云大道心",
    "X35n0645_001:0112b13": "眾生。",
    "X35n0645_001:0112b14": "○二約華釋義二初釋眾生二初通明因果。",
    "X35n0645_001:0112b15": "始心行者為煩惱所生二乘為五分法身所生六",
    "X35n0645_001:0112b16": "度菩薩為福德所生別圓為中道所生故大品云",
    "X35n0645_001:0112b17": "如來身者不從一因一緣生如來身。",
    "X35n0645_001:0112b18": "【記】能生實法所生假人始自凡人訖尊極人莫不",
    "X35n0645_001:0112b19": "從於眾法而生。",
    "X35n0645_001:0112b20": "○二別明菩薩。",
    "X35n0645_001:0112b21": "菩薩為眾行生故言眾生。",
    "X35n0645_001:0112b22": "【記】從於無盡眾行而生故曰眾生。",
    "X35n0645_001:0112b23": "○二發心下釋餘字。",
    "X35n0645_001:0112b24": "發心求佛故言為大道利益一切以法道成他或",
    "X35n0645_001:0112c01": "言成眾生。",
    "X35n0645_001:0112c02": "【記】又約上求下化而釋前以眾行生已假人今以",
    "X35n0645_001:0112c03": "道法成他眾生。",
    "X35n0645_001:0112c04": "○三廣釋如別。",
    "X35n0645_001:0112c05": "廣釋菩薩義如別記。",
    "X35n0645_001:0112c06": "○三敬儀二初分經。",
    "X35n0645_001:0112c07": "三敬儀者為三一起二袒三合掌。",
    "X35n0645_001:0112c08": "即從座起偏袒右肩合掌向佛而作是言。",
    "X35n0645_001:0112c09": "○二起者下隨釋三初釋起二初事釋。",
    "X35n0645_001:0112c10": "起者禮云請益起請業起菩薩於佛備其二儀故",
    "X35n0645_001:0112c11": "言起也。",
    "X35n0645_001:0112c12": "【記】禮即曲禮彼云請業則起請益則起鄭氏註云",
    "X35n0645_001:0112c13": "尊師重道也起若今摳衣前請也業謂篇卷也益",
    "X35n0645_001:0112c14": "謂受說不了欲師更明說之今無盡意欲請觀音",
    "X35n0645_001:0112c15": "利他之業欲益己心菩薩之行故從座而起。",
    "X35n0645_001:0112c16": "○二觀釋三初約空論起。",
    "X35n0645_001:0112c17": "觀釋者菩薩常修遠離行故言起亦是契諸法空",
    "X35n0645_001:0112c18": "空即是座於此空無所染著故言起也。",
    "X35n0645_001:0112c19": "【記】文有二意初明空觀不著諸法次明空觀自不",
    "X35n0645_001:0112c20": "著空故名為起。",
    "X35n0645_001:0112c21": "○二又菩下約假論起。",
    "X35n0645_001:0112c22": "又菩薩安住空理理本無起愍眾生故乘機利益",
    "X35n0645_001:0112c23": "故言起。",
    "X35n0645_001:0112c24": "【記】即不起滅定現諸威儀也。",
    "X35n0645_001:0113a01": "○三又中下約中論起。",
    "X35n0645_001:0113a02": "又中道之寂非起非不起而能起能不起無起之",
    "X35n0645_001:0113a03": "起起即實相亦起眾生實相故言起也。",
    "X35n0645_001:0113a04": "【記】中道遮照皆絕待對故起不起無非中實即遮",
    "X35n0645_001:0113a05": "之照名不起之起此起自能起發中實亦能令他",
    "X35n0645_001:0113a06": "起發中實。",
    "X35n0645_001:0113a07": "○二偏袒下釋祖二初事釋二初約西土。",
    "X35n0645_001:0113a08": "偏袒右肩者外國以袒為敬露右者示執奉為便",
    "X35n0645_001:0113a09": "表弟子事師充役之儀是故以袒為恭也。",
    "X35n0645_001:0113a10": "○二此方下約此方。",
    "X35n0645_001:0113a11": "此方以袒為慢然古有須賈肉袒謝於張儀露兩",
    "X35n0645_001:0113a12": "髀也此方亦不一向是慢也。",
    "X35n0645_001:0113a13": "【記】言須賈謝張儀者合云張祿字之誤也元是茫",
    "X35n0645_001:0113a14": "睢魏人也初仕魏與中大夫須賈使於齊齊以睢",
    "X35n0645_001:0113a15": "為賢私賞金壁及牛酒須賈嫉而怒之使還讒睢",
    "X35n0645_001:0113a16": "於魏相魏齊云茫睢以魏密事告齊魏齊大怒拉",
    "X35n0645_001:0113a17": "脇折齒遭簀卷棄之廁中睢不死求守間者出之",
    "X35n0645_001:0113a18": "睢既得免易姓名曰張祿隨秦使王稽入秦見昭",
    "X35n0645_001:0113a19": "王昭王悅之拜為客卿稍遷左丞相後須賈為秦",
    "X35n0645_001:0113a20": "使睢乃微服而出杖於路賈見而大驚問睢曰復",
    "X35n0645_001:0113a21": "說於秦乎睢曰逃亡之人免死而已何敢說秦乎",
    "X35n0645_001:0113a22": "又問睢曰秦相張君子知之乎睢曰主人公亦得",
    "X35n0645_001:0113a23": "接近賈曰今欲因子請謁張君於是同詣下車守",
    "X35n0645_001:0113a24": "門者驚起正色賈疑之睢入而不出賈問門人知",
    "X35n0645_001:0113b01": "是秦相失色戰懼脫冠肉袒請入謝罪睢乃數而",
    "X35n0645_001:0113b02": "怒之及賈使還睢曰為我報魏君令斬魏齊不然",
    "X35n0645_001:0113b03": "我將圖魏矣魏齊後乃自縊魏王斬首送秦。",
    "X35n0645_001:0113b04": "○二觀解。",
    "X35n0645_001:0113b05": "觀解者覆露表空假二諦又表權實實不可說如",
    "X35n0645_001:0113b06": "覆左表有冥益權於化便如露右表有顯益也。",
    "X35n0645_001:0113b07": "【記】以事表理既成法門可以修觀故名觀解。",
    "X35n0645_001:0113b08": "○三釋合掌二初釋合掌二初事釋。",
    "X35n0645_001:0113b09": "合掌者此方以拱手為恭外國合掌為敬手本二",
    "X35n0645_001:0113b10": "邊今合為一表不敢散誕專至一心一心相當故",
    "X35n0645_001:0113b11": "以此表敬也。",
    "X35n0645_001:0113b12": "○二觀解二初表權實。",
    "X35n0645_001:0113b13": "觀解者昔權實不合而今得合。",
    "X35n0645_001:0113b14": "【記】昔分今合順部表觀百界一念權實昭然。",
    "X35n0645_001:0113b15": "○二又五下表事理。",
    "X35n0645_001:0113b16": "又五指表陰仁王經云法性色受想行識此即實",
    "X35n0645_001:0113b17": "智真身亦有五陰也應化因緣亦有五陰也眾生",
    "X35n0645_001:0113b18": "性德之理亦有五陰也眾生生死果報亦有五陰",
    "X35n0645_001:0113b19": "也聖人為化眾生示有應身五陰是則權實陰殊",
    "X35n0645_001:0113b20": "若眾生法性理顯聖人亦息化歸真權實不二合",
    "X35n0645_001:0113b21": "掌表於返本還源入非權非實事理契合故合掌",
    "X35n0645_001:0113b22": "也。",
    "X35n0645_001:0113b23": "【記】迷殊悟合法性五陰凡聖豈殊但聖出纏眾生",
    "X35n0645_001:0113b24": "在染染中性陰起生死陰以為能感故使聖人出",
    "X35n0645_001:0113c01": "纏實陰起於權陰而為能應感若復性應則歸真",
    "X35n0645_001:0113c02": "故以兩掌表今方合欲令行人即觀事陰合於性",
    "X35n0645_001:0113c03": "陰。",
    "X35n0645_001:0113c04": "○二釋向佛。",
    "X35n0645_001:0113c05": "向佛者表萬善之因向萬德之果也亦是行人分",
    "X35n0645_001:0113c06": "證權實合向於究竟權實合故言向佛也。",
    "X35n0645_001:0113c07": "【記】文唯觀解而有二意初直明向佛次兼合掌明",
    "X35n0645_001:0113c08": "向義。",
    "X35n0645_001:0113c09": "○四正發問二初分文立意三初帶總分節。",
    "X35n0645_001:0113c10": "四發問者此下有兩番問答初番問觀世音後番",
    "X35n0645_001:0113c11": "問普門前問為三一稱歎二標所問人三正問。",
    "X35n0645_001:0113c12": "世尊觀世音菩薩以何因緣名觀世音。",
    "X35n0645_001:0113c13": "○二大經下問答功德。",
    "X35n0645_001:0113c14": "大經云汝具二莊嚴能問是義我具二莊嚴能答",
    "X35n0645_001:0113c15": "是義今無盡意具二莊嚴欲顯觀音二種莊嚴諮",
    "X35n0645_001:0113c16": "發如來如來究竟具二莊嚴當答此義。",
    "X35n0645_001:0113c17": "○三釋論下簡示今問。",
    "X35n0645_001:0113c18": "釋論云問有多種不解問試問赴機問今無盡意",
    "X35n0645_001:0113c19": "即是赴機問也。",
    "X35n0645_001:0113c20": "○二世尊下依文釋義三初釋稱歎。",
    "X35n0645_001:0113c21": "世尊者即是稱歎尊號十號具出釋論用彼釋此。",
    "X35n0645_001:0113c22": "○二觀世音下釋所問。",
    "X35n0645_001:0113c23": "觀世音菩薩即是標所問之人也具如前釋。",
    "X35n0645_001:0113c24": "○三何因下釋正問二初問能成因緣二初別取",
    "X35n0645_001:0114a01": "境智。",
    "X35n0645_001:0114a02": "以何因緣者因緣甚多略言境智因緣。",
    "X35n0645_001:0114a03": "【記】境是機感智即聖應感應名局因緣則通。",
    "X35n0645_001:0114a04": "○二若就下互通凡聖。",
    "X35n0645_001:0114a05": "若就眾生則以善惡兩機為因聖人靈智慈悲為",
    "X35n0645_001:0114a06": "緣若就聖人觀智慈悲為因眾生機感為緣以是",
    "X35n0645_001:0114a07": "因緣。",
    "X35n0645_001:0114a08": "【記】因親緣疎互論因發互論緣助。",
    "X35n0645_001:0114a09": "○二名觀下問所成名號。",
    "X35n0645_001:0114a10": "名觀世音如上釋也。",
    "X35n0645_001:0114a11": "【記】因緣是實法名號是假人攬實成假也。",
    "X35n0645_001:0114a12": "○二佛答二初分科。",
    "X35n0645_001:0114a13": "第二佛答即為三初總答二別答三勸持就初總",
    "X35n0645_001:0114a14": "答為二一明機二明應就機為四一標人數二遭",
    "X35n0645_001:0114a15": "苦三聞名四稱號。",
    "X35n0645_001:0114a16": "佛告無盡意菩薩善男子若有無量百千萬億眾生",
    "X35n0645_001:0114a17": "受諸苦惱聞是觀世音菩薩一心稱名。",
    "X35n0645_001:0114a18": "○二數者下隨釋三初總答二初貼文二初明機",
    "X35n0645_001:0114a19": "四初標人數二初舉多數三初牒經略示。",
    "X35n0645_001:0114a20": "數者十法界機實自無量而言百千萬億者此乃",
    "X35n0645_001:0114a21": "通途商略業同者。",
    "X35n0645_001:0114a22": "【記】經文所舉百千萬億非謂十界共有此數蓋指",
    "X35n0645_001:0114a23": "一業有如許人。",
    "X35n0645_001:0114a24": "○二如一下同受一苦。",
    "X35n0645_001:0114b01": "如一地獄界大略是同其間優降復有何量如一",
    "X35n0645_001:0114b02": "獄復有百千萬億品格之殊一一品格復有百千",
    "X35n0645_001:0114b03": "萬億罪人是罪業正同所以同受一品罪苦。",
    "X35n0645_001:0114b04": "【記】以苦驗人知同一業若不然者那得同受一品",
    "X35n0645_001:0114b05": "苦邪。",
    "X35n0645_001:0114b06": "○三將此下以例諸趣。",
    "X35n0645_001:0114b07": "將此意廣歷餓鬼畜生脩羅人天皆亦如是故知",
    "X35n0645_001:0114b08": "此數是標同業之意也。",
    "X35n0645_001:0114b09": "○二所以下明多意。",
    "X35n0645_001:0114b10": "所以舉多數者明百千萬億種業遭苦稱名一時",
    "X35n0645_001:0114b11": "有機一時能應皆得解脫何況一人一業一機獨",
    "X35n0645_001:0114b12": "來而不能救此舉境眾機多以顯觀深應大也。",
    "X35n0645_001:0114b13": "【記】凡地發心尚能徧攝果中濟物豈有所遺境眾",
    "X35n0645_001:0114b14": "等者機新若多應火必盛。",
    "X35n0645_001:0114b15": "○二遭苦二初成上義顯無量二初以別業該同",
    "X35n0645_001:0114b16": "受。",
    "X35n0645_001:0114b17": "二明遭苦者即是受諸苦惱也此語成上義上百",
    "X35n0645_001:0114b18": "千是業同此言諸苦惱一苦惱是一業者凡有百",
    "X35n0645_001:0114b19": "千萬億故知有諸百千萬億上明數同下明業別。",
    "X35n0645_001:0114b20": "【記】上言百千是同業者共受一苦今言諸苦即是",
    "X35n0645_001:0114b21": "有諸百千萬億。",
    "X35n0645_001:0114b22": "○二用此下以此意歷十界。",
    "X35n0645_001:0114b23": "用此意歷十法界萬機之徒不可說不可說也。",
    "X35n0645_001:0114b24": "【記】界界有諸百千萬億華嚴明數極至不可說不",
    "X35n0645_001:0114c01": "可說。",
    "X35n0645_001:0114c02": "○二今言下對別答彰徧該二初明總答。",
    "X35n0645_001:0114c03": "今言受苦惱者正是現遭苦戹也此苦由於結業",
    "X35n0645_001:0114c04": "果多故因亦多此即總答文略而意廣徧該十界",
    "X35n0645_001:0114c05": "不止人道而已。",
    "X35n0645_001:0114c06": "【記】文略意廣上明諸苦實徧十界苦由惑業即顯",
    "X35n0645_001:0114c07": "能脫十界三障廣豈過此。",
    "X35n0645_001:0114c08": "○二後別答。",
    "X35n0645_001:0114c09": "後別答中文廣而意狹別舉人間七難而已故此",
    "X35n0645_001:0114c10": "處總答也。",
    "X35n0645_001:0114c11": "【記】文廣意狹別答七難約觀行解始通三乘今之",
    "X35n0645_001:0114c12": "總答文該十界。",
    "X35n0645_001:0114c13": "○三聞名二初遭苦聞名共作機。",
    "X35n0645_001:0114c14": "三聞名者上明遭苦次明生善善惡合為機此即",
    "X35n0645_001:0114c15": "明文。",
    "X35n0645_001:0114c16": "【記】由過現惡故遭諸苦復由二世之善而得聞名",
    "X35n0645_001:0114c17": "妙玄云從闡提起改悔心上至等覺皆有善惡相",
    "X35n0645_001:0114c18": "帶為機。",
    "X35n0645_001:0114c19": "○二聞有下四聞三慧俱能感二初釋相二初別",
    "X35n0645_001:0114c20": "指四教四聞。",
    "X35n0645_001:0114c21": "聞有四義如別記。",
    "X35n0645_001:0114c22": "【記】三藏能聞所聞皆是實有通教即空別教即假",
    "X35n0645_001:0114c23": "圓知能所皆是法界聞既有四思修亦然故大本",
    "X35n0645_001:0114c24": "疏解我聞有聞聞聞不聞不聞聞不聞不聞。",
    "X35n0645_001:0115a01": "○二若能下正示圓教三慧。",
    "X35n0645_001:0115a02": "若能如是通達四種聞義即聞慧心無所依無住",
    "X35n0645_001:0115a03": "無著即是思慧一心稱名即修慧。",
    "X35n0645_001:0115a04": "【記】前三聞慧不得圓聞圓教聞慧四種徧達達四",
    "X35n0645_001:0115a05": "皆是不聞不聞即聞而思何依何著二慧導行一",
    "X35n0645_001:0115a06": "心稱名名圓修慧。",
    "X35n0645_001:0115a07": "○二此文下結示。",
    "X35n0645_001:0115a08": "此文雖窄三慧意顯。",
    "X35n0645_001:0115a09": "○四稱號二初牒示事理。",
    "X35n0645_001:0115a10": "四稱名者稱名有二一事二理。",
    "X35n0645_001:0115a11": "○二若用下各示稱念二初事二初明一心。",
    "X35n0645_001:0115a12": "若用心存念念念相續餘心不間故名一心或可",
    "X35n0645_001:0115a13": "如請觀音中繫念數息十息不亂名一念或可無",
    "X35n0645_001:0115a14": "量息不雜異想心想雖長亦名一心一心歸憑更",
    "X35n0645_001:0115a15": "無二意故名事一心也。",
    "X35n0645_001:0115a16": "【記】有相續一心有數息一心。",
    "X35n0645_001:0115a17": "○二明稱名。",
    "X35n0645_001:0115a18": "稱名者或可略稱如此文或廣稱如下文南無者",
    "X35n0645_001:0115a19": "歸命之辭皆是事一心稱名也。",
    "X35n0645_001:0115a20": "【記】今文但稱所歸之名未稱能歸之辭故是略非",
    "X35n0645_001:0115a21": "廣。",
    "X35n0645_001:0115a22": "○二理二初明一心。",
    "X35n0645_001:0115a23": "理一心者達此心自他共無因不可得無心無念",
    "X35n0645_001:0115a24": "空慧相應此乃無一亦無心。",
    "X35n0645_001:0115b01": "【記】心有生滅不名為一今達心性非四句生既本",
    "X35n0645_001:0115b02": "不生亦復無滅乃名一心然立一心對他成二若",
    "X35n0645_001:0115b03": "無一無心則無諸無法畢竟叵得名理一心言達",
    "X35n0645_001:0115b04": "此心者即是體達事中一心。",
    "X35n0645_001:0115b05": "○二知聲下明稱名。",
    "X35n0645_001:0115b06": "知聲相空呼響不實能稱所稱皆不可得是名無",
    "X35n0645_001:0115b07": "稱是為理一心稱名也。",
    "X35n0645_001:0115b08": "【記】既達心空從心所生一切皆空故令聲響能稱",
    "X35n0645_001:0115b09": "所稱皆非生滅故曰理稱事未必理理必具事以",
    "X35n0645_001:0115b10": "此為因安不感聖。",
    "X35n0645_001:0115b11": "○二明應二初分科。",
    "X35n0645_001:0115b12": "二應者先明應次明解脫。",
    "X35n0645_001:0115b13": "觀世音菩薩即時觀其音聲皆得解脫。",
    "X35n0645_001:0115b14": "○二應有下隨釋二初明應相二初判偏圓益相。",
    "X35n0645_001:0115b15": "應有多種三教之應應不一時圓教觀音一時圓",
    "X35n0645_001:0115b16": "應。",
    "X35n0645_001:0115b17": "【記】三教作意應不一時圓任運應一時普徧。",
    "X35n0645_001:0115b18": "○二眾機下明機應速相。",
    "X35n0645_001:0115b19": "眾機戹急應速一時聞即稱是機速稱即應是應",
    "X35n0645_001:0115b20": "速。",
    "X35n0645_001:0115b21": "【記】觀音應赴心內眾生眾生機感心內觀音若不",
    "X35n0645_001:0115b22": "然者不徧不速。",
    "X35n0645_001:0115b23": "○二皆得下明解脫二初約多機顯圓應。",
    "X35n0645_001:0115b24": "皆得解脫者即是蒙應利益也皆者非但顯於多",
    "X35n0645_001:0115c01": "機眾益亦是顯於圓徧之應也。",
    "X35n0645_001:0115c02": "【記】故前釋人數云此舉境眾機多以顯觀深應大。",
    "X35n0645_001:0115c03": "○二或時下約三速再貼文。",
    "X35n0645_001:0115c04": "或時為機速應速平等利益速貼文。",
    "X35n0645_001:0115c05": "【記】經云觀世音菩薩即時觀其音聲皆得解脫如",
    "X35n0645_001:0115c06": "何觀之能令眾苦普皆解脫說聽之者宜善思之。",
    "X35n0645_001:0115c07": "○二問十下料簡二初明十界機應俱時徧二初",
    "X35n0645_001:0115c08": "以多機差別難。",
    "X35n0645_001:0115c09": "問十法界眾生無量機既無量云何一時令得解",
    "X35n0645_001:0115c10": "脫。",
    "X35n0645_001:0115c11": "○二答譬下以四事圓普答五初以四喻示。",
    "X35n0645_001:0115c12": "答譬如父母念子心重多智多財具大勢力眾子",
    "X35n0645_001:0115c13": "在難即能俱拔之。",
    "X35n0645_001:0115c14": "○二菩薩下約四法合。",
    "X35n0645_001:0115c15": "菩薩亦如是無緣慈悲重權實二智深聖財無量",
    "X35n0645_001:0115c16": "神通力大十界雖多應有餘裕。",
    "X35n0645_001:0115c17": "○三安樂下引此經證。",
    "X35n0645_001:0115c18": "安樂行云忍辱大力智慧寶藏以大慈悲如法化",
    "X35n0645_001:0115c19": "世即此意也。",
    "X35n0645_001:0115c20": "【記】智慧寶藏證財智二。",
    "X35n0645_001:0115c21": "○四又如下又三喻顯。",
    "X35n0645_001:0115c22": "又如毒龍罪報尚能以一眼徧視一切視之皆死",
    "X35n0645_001:0115c23": "何況菩薩種智圓明耶又如磁石亦類明鏡。",
    "X35n0645_001:0115c24": "【記】五又如下示三昧力。",
    "X35n0645_001:0116a01": "又如入王三昧力一時十番利益一切此義具在",
    "X35n0645_001:0116a02": "大本玄義。",
    "X35n0645_001:0116a03": "【記】中道為王統攝二諦一心圓入十益普霑觀音",
    "X35n0645_001:0116a04": "入此三昧即是偏入一切眾生心性常以三昧之",
    "X35n0645_001:0116a05": "力與其十番之益但由機感親疎致使利益淺深",
    "X35n0645_001:0116a06": "王三昧在妙玄第四十益在第六。",
    "X35n0645_001:0116a07": "○二問一下明一心事理立能感二初久稱無効",
    "X35n0645_001:0116a08": "問。",
    "X35n0645_001:0116a09": "問一心稱名皆得解脫今見稱唱累秊不蒙寸効",
    "X35n0645_001:0116a10": "何也。",
    "X35n0645_001:0116a11": "○二散心乖法答。",
    "X35n0645_001:0116a12": "答經云一心稱名有事一理一二途無取何能感",
    "X35n0645_001:0116a13": "聖譬如臨鏡背視對谷閉口何能致影響耶。",
    "X35n0645_001:0116a14": "【記】若能一心稱於事理其猶形對影生聲騰響答。",
    "X35n0645_001:0116a15": "○第二別答二初分科敘意二初分科。",
    "X35n0645_001:0116a16": "第二別答為三一口機感應二意機感應三身機",
    "X35n0645_001:0116a17": "感應就口機為二初明七難次結口機。",
    "X35n0645_001:0116a18": "○二敘意二初敘他師意三初立三機三初有人",
    "X35n0645_001:0116a19": "下定三業前後。",
    "X35n0645_001:0116a20": "有人云次第三機者口顯居前音成由意意識成",
    "X35n0645_001:0116a21": "身也。",
    "X35n0645_001:0116a22": "○二通論下論三機與拔。",
    "X35n0645_001:0116a23": "通論口機亦脫三種苦但先除果苦次除苦因次",
    "X35n0645_001:0116a24": "滿願與樂。",
    "X35n0645_001:0116b01": "【記】免難是除果離毒是除因得子是與樂。",
    "X35n0645_001:0116b02": "○三敘二番料簡三初問。",
    "X35n0645_001:0116b03": "問此中明拔苦那忽與樂答少分與樂欲引接之",
    "X35n0645_001:0116b04": "也。",
    "X35n0645_001:0116b05": "【記】那忽與樂者古以得子為樂故也答云少分與",
    "X35n0645_001:0116b06": "樂不礙悲門。",
    "X35n0645_001:0116b07": "○二問。",
    "X35n0645_001:0116b08": "問何意不與其樂因答因非引接故不與又其文",
    "X35n0645_001:0116b09": "在後為說法是與樂因。",
    "X35n0645_001:0116b10": "【記】禮拜乞子示求樂果何不令求戒善等業為樂",
    "X35n0645_001:0116b11": "因耶答樂果稱意可引入求修因勤苦非引接法",
    "X35n0645_001:0116b12": "其文在後者十九說法廣示修因也。",
    "X35n0645_001:0116b13": "○三問并答可見。",
    "X35n0645_001:0116b14": "問悲門既少分與樂慈門應少分拔苦答前悲全",
    "X35n0645_001:0116b15": "拔苦已竟後但與樂無苦可拔何論少分。",
    "X35n0645_001:0116b16": "○二有人下立七難二初明雙雙。",
    "X35n0645_001:0116b17": "有人解七難為兩雙一隻火水無識為一雙鬼非",
    "X35n0645_001:0116b18": "類為一隻王賊是類為一雙鬼聞去來王論輕重",
    "X35n0645_001:0116b19": "故成七難也。",
    "X35n0645_001:0116b20": "【記】鬼開去來者去謂飄墮其國來謂到此惱人王",
    "X35n0645_001:0116b21": "論輕重者被害則重撿繫則輕體則是五開則成",
    "X35n0645_001:0116b22": "七。",
    "X35n0645_001:0116b23": "○二明次第。",
    "X35n0645_001:0116b24": "次第者火水無識為難則重鬼雖有識非類為次",
    "X35n0645_001:0116c01": "王賊有識是類故輕然鬼王相間初以鬼比王王",
    "X35n0645_001:0116c02": "輕則鬼重又以王比鬼王重鬼輕此二相似故間",
    "X35n0645_001:0116c03": "出。",
    "X35n0645_001:0116c04": "【記】鬼王相間者三鬼國難四臨害難五來惱難六",
    "X35n0645_001:0116c05": "枷鎖難三四相比鬼難在海國則重王難在城邑",
    "X35n0645_001:0116c06": "似輕四五相比王難或死故重鬼惱或不死故輕",
    "X35n0645_001:0116c07": "各論輕重故云相似乃相間也。",
    "X35n0645_001:0116c08": "○三有師下立八難二初一師立。",
    "X35n0645_001:0116c09": "有師以風足為八難。",
    "X35n0645_001:0116c10": "○二一師破。",
    "X35n0645_001:0116c11": "有人彈之文云稱名皆得解脫羅剎之難不道風",
    "X35n0645_001:0116c12": "為難。",
    "X35n0645_001:0116c13": "○二今明下明今師意二初明三機二初斥他非",
    "X35n0645_001:0116c14": "二初斥情卜聖應。",
    "X35n0645_001:0116c15": "今明聖人赴機何必如此情卜次第何必不次第。",
    "X35n0645_001:0116c16": "○二今不下斥悲門與樂。",
    "X35n0645_001:0116c17": "今不同前者此本明赴機拔苦那得更以與樂間",
    "X35n0645_001:0116c18": "之。",
    "X35n0645_001:0116c19": "○二今言下明今意二初隨世立次。",
    "X35n0645_001:0116c20": "今言次第者先入國隨俗赴口機為初意冥身顯",
    "X35n0645_001:0116c21": "以為次也。",
    "X35n0645_001:0116c22": "【記】此娑婆國聲為佛事口機為初意根冥密起必",
    "X35n0645_001:0116c23": "先身身業麤顯後心而動三業之次豈不然乎。",
    "X35n0645_001:0116c24": "○二若尋下聖應無謀。",
    "X35n0645_001:0117a01": "若尋經意一時觀其音聲皆得解脫經不云次第",
    "X35n0645_001:0117a02": "觀機那可作次第釋耶。",
    "X35n0645_001:0117a03": "【記】且隨世俗立次如前據聖無謀即扣即應。",
    "X35n0645_001:0117a04": "○二他既下明七難二初明次第二初且一往立",
    "X35n0645_001:0117a05": "次。",
    "X35n0645_001:0117a06": "他既作七難次第今還復作對之耳入火即有燋",
    "X35n0645_001:0117a07": "身絕命之憂最為卒重故居初水漂沈浮小緩於",
    "X35n0645_001:0117a08": "火羅剎雖暴如經云有五百羅剎女妻五百飄人",
    "X35n0645_001:0117a09": "生子受樂時節猶長然後頓食此復緩於水王難",
    "X35n0645_001:0117a10": "非即得即戮研罪虗實實則刑虗赦不同於鬼一",
    "X35n0645_001:0117a11": "概併食故復次羅剎也鬼來取者無的所取衰乃",
    "X35n0645_001:0117a12": "逢害逃脫可免不同王法定判死生故復次王難",
    "X35n0645_001:0117a13": "也枷鎻節身不慮失命但有禁固之苦小緩於鬼",
    "X35n0645_001:0117a14": "怨賊覓寶輸寶即畢若能卑辭善巧方便賊可免",
    "X35n0645_001:0117a15": "脫此一往次第爾。",
    "X35n0645_001:0117a16": "【記】從重至輕一往次第。",
    "X35n0645_001:0117a17": "○二至如下誡不可定執。",
    "X35n0645_001:0117a18": "至如兇賊忽發與火燒何異。",
    "X35n0645_001:0117a19": "○二問諸下明所表二初以難多唯七責。",
    "X35n0645_001:0117a20": "問諸難眾多何意取七耶。",
    "X35n0645_001:0117a21": "○二答此下以七難表六答二初正示表意二初",
    "X35n0645_001:0117a22": "通明七六。",
    "X35n0645_001:0117a23": "答此有所表人以六種成身還以六種自害如人",
    "X35n0645_001:0117a24": "共七難同住復以七為難今通用七難等來表六",
    "X35n0645_001:0117b01": "種也火水風即表身內三種也刀杖枷鎻表地種",
    "X35n0645_001:0117b02": "也鬼賊王等表識種也三千大千世界表空種也。",
    "X35n0645_001:0117b03": "【記】經明七難不止在事故約觀釋通互三乘若無",
    "X35n0645_001:0117b04": "所表不能該深故約七難以表六種外水火風表",
    "X35n0645_001:0117b05": "內三種刀鎖堅礙表內地種王等有情可表識種",
    "X35n0645_001:0117b06": "三千世界雖非正難是難所依可表內空。",
    "X35n0645_001:0117b07": "○二云何下別示空識二初明表相。",
    "X35n0645_001:0117b08": "云何空得為難如人身有內空四大圍之識於中",
    "X35n0645_001:0117b09": "住何異大千界圍地水火風王鬼賊等於中住耶。",
    "X35n0645_001:0117b10": "○二空為下明為難二初空。",
    "X35n0645_001:0117b11": "空為難者空是來難之由如身體堅實外病不侵",
    "X35n0645_001:0117b12": "身若虗疎眾疾逼惱又如人家宅無垣牆盜賊則",
    "X35n0645_001:0117b13": "進能來難故空亦成難。",
    "X35n0645_001:0117b14": "【記】雖非正難而是難由若論觀行亦為所觀。",
    "X35n0645_001:0117b15": "○二識。",
    "X35n0645_001:0117b16": "識種是難者心識邪計橫起愛見毀滅法身慧命",
    "X35n0645_001:0117b17": "如王鬼賊劫奪財寶斷傷壽命故識種是難。",
    "X35n0645_001:0117b18": "【記】識起愛見必該通別二種愛見。",
    "X35n0645_001:0117b19": "○二所以下結示唯七意。",
    "X35n0645_001:0117b20": "所以不多取者正應表此假令多舉諸難亦是表",
    "X35n0645_001:0117b21": "此。",
    "X35n0645_001:0117b22": "○二一火下依義釋文三初口機二初明七難七",
    "X35n0645_001:0117b23": "初火難二初科意三初節經文。",
    "X35n0645_001:0117b24": "一火難為四一持名即是善為機二遭苦即是惡",
    "X35n0645_001:0117c01": "為機三應四結。",
    "X35n0645_001:0117c02": "若有持是觀世音菩薩名者設入大火火不能燒由",
    "X35n0645_001:0117c03": "是菩薩威神力故。",
    "X35n0645_001:0117c04": "○二上總下敘經意。",
    "X35n0645_001:0117c05": "上總云受諸苦惱未判其相今別答故舉水火等",
    "X35n0645_001:0117c06": "也。",
    "X35n0645_001:0117c07": "○三釋諸下列義門。",
    "X35n0645_001:0117c08": "釋諸難例為三意一貼文二舉事證三觀行解釋。",
    "X35n0645_001:0117c09": "○二貼文下隨釋三初貼文四初持名二初釋文",
    "X35n0645_001:0117c10": "義二初釋持名。",
    "X35n0645_001:0117c11": "貼文者持者口為誦持心為秉持秉持為理不失",
    "X35n0645_001:0117c12": "雖非口持覺觀亦得是口行故通屬口業機攝。",
    "X35n0645_001:0117c13": "【記】秉持屬口者大論云出入息是身行覺觀是口",
    "X35n0645_001:0117c14": "行受為心行秉持之心既是覺觀故屬口業。",
    "X35n0645_001:0117c15": "○二釋若有。",
    "X35n0645_001:0117c16": "若有設有復有皆是不定挑脫之辭也。",
    "X35n0645_001:0117c17": "【記】挑字去聲不定貌也。",
    "X35n0645_001:0117c18": "○二餘皆下明前後二初敘古。",
    "X35n0645_001:0117c19": "餘皆難起方稱名此中前持名而遭難此或是前",
    "X35n0645_001:0117c20": "後互出爾。",
    "X35n0645_001:0117c21": "【記】謂是互出其義不然。",
    "X35n0645_001:0117c22": "○二今釋三初約義釋。",
    "X35n0645_001:0117c23": "今為火難卒暴須預憶持憶持必無此難設脫有",
    "X35n0645_001:0117c24": "者皆是放捨所持背善從惡稱之為設。",
    "X35n0645_001:0118a01": "○二如慈下引事勸二初引事證。",
    "X35n0645_001:0118a02": "如慈童女因緣若能至意修孝不遭火輪違母絕",
    "X35n0645_001:0118a03": "髮受地獄苦此是秉孝不純廣出因緣(云云)。",
    "X35n0645_001:0118a04": "【記】此是男子名慈童女鬻薪養母督於孝誠後欲",
    "X35n0645_001:0118a05": "涉海母抱其足不欲兒去違母掣身絕母一髮海",
    "X35n0645_001:0118a06": "上失伴入諸寶城多歲受樂行孝報也後入鐵城",
    "X35n0645_001:0118a07": "火輪著頂絕髮之報若專行孝不遭火輪。",
    "X35n0645_001:0118a08": "○二行人下勸憶持。",
    "X35n0645_001:0118a09": "行人持名本不應遭難緣差忽忘設入大火若能",
    "X35n0645_001:0118a10": "憶先所持即得免難。",
    "X35n0645_001:0118a11": "○三火難下約重結二遭苦三應。",
    "X35n0645_001:0118a12": "火難既重機亦須深故先持後脫其義可見。",
    "X35n0645_001:0118a13": "○四威神下結。",
    "X35n0645_001:0118a14": "威神力是結火難也。",
    "X35n0645_001:0118a15": "○二次約下舉事二初示二人著傳。",
    "X35n0645_001:0118a16": "次約證者晉世謝敷作觀世音應驗傳齊陸果又",
    "X35n0645_001:0118a17": "續之。",
    "X35n0645_001:0118a18": "○二其傳下舉四人免難。",
    "X35n0645_001:0118a19": "其傳云竺長舒晉元康秊中於洛陽為延火所及",
    "X35n0645_001:0118a20": "草屋下風豈有免理一心稱名風迴火轉鄰舍而",
    "X35n0645_001:0118a21": "滅鄉里淺見謂為自爾因風燥日擲火燒之三擲",
    "X35n0645_001:0118a22": "三滅即叩頭懺謝法力於魯郡起精舍於上谷乞",
    "X35n0645_001:0118a23": "得一車麻於空野遇火法力疲極小臥比覺火勢",
    "X35n0645_001:0118a24": "已及因舉聲稱觀未得稱世音應聲火滅又法智",
    "X35n0645_001:0118b01": "遇野火頭面作禮至心稱名餘處皆燒智容身所",
    "X35n0645_001:0118b02": "無損又吳興郡吏此皆記傳所明非為虛說信矣。",
    "X35n0645_001:0118b03": "○三就觀下觀釋三初通標列。",
    "X35n0645_001:0118b04": "三就觀行釋者火有多種有果報火業火煩惱火。",
    "X35n0645_001:0118b05": "【記】報是事火眼見身覺業與煩惱但有燒義令世",
    "X35n0645_001:0118b06": "善業及三觀壞故名為火是以稱為就觀行釋問",
    "X35n0645_001:0118b07": "三觀所對唯在煩惱縱兼遠障只至於業事相火",
    "X35n0645_001:0118b08": "等全不妨觀何得果報預觀釋邪答經列七難止",
    "X35n0645_001:0118b09": "在人中智者深窮救難之功在王三昧即二十五",
    "X35n0645_001:0118b10": "有真常我性觀音證已乃能徧拔眾生之苦於一",
    "X35n0645_001:0118b11": "一有十番破障令與我性究竟冥一方盡大士拔",
    "X35n0645_001:0118b12": "苦之用然十番破不出三障若盡理說於一一番",
    "X35n0645_001:0118b13": "皆破三障今欲易解從增勝說報且在事業屬有",
    "X35n0645_001:0118b14": "漏唯惑至極觀音修習王三昧時具有弘誓拔於",
    "X35n0645_001:0118b15": "法界三障之苦故今眾生三障苦逼一心稱名皆",
    "X35n0645_001:0118b16": "得解脫其義若此豈得不論果報火等應知吾祖",
    "X35n0645_001:0118b17": "說觀世音圓修三昧圓發僧那圓入法門圓救諸",
    "X35n0645_001:0118b18": "難意令行人倣之修入所列三障豈獨即今修觀",
    "X35n0645_001:0118b19": "之境亦是將來所拔之苦故知具示七難淺深正",
    "X35n0645_001:0118b20": "論觀行始末之相也。",
    "X35n0645_001:0118b21": "○二果報下示分劑。",
    "X35n0645_001:0118b22": "果報火至初禪業火通三界煩惱火通三乘人。",
    "X35n0645_001:0118b23": "【記】報業煩惱始自博地終至等覺皆具此三故輔",
    "X35n0645_001:0118b24": "行明分段土至實報土各有三道分段三道謂見",
    "X35n0645_001:0118c01": "思惑為煩惱道煩惱潤業名為業道感界內生名",
    "X35n0645_001:0118c02": "為苦道方便三道謂塵沙惑為煩惱道以無漏業",
    "X35n0645_001:0118c03": "名為業道變易生死名為苦道實報三道謂無明",
    "X35n0645_001:0118c04": "惑為煩惱道非漏非無漏業為業道彼土變易名",
    "X35n0645_001:0118c05": "為苦道今從增勝而說故約事火而為果報只至",
    "X35n0645_001:0118c06": "初禪輪迴之因以為業火故至有頂三觀所破方",
    "X35n0645_001:0118c07": "名煩惱故通三乘下去諸難其意準此。",
    "X35n0645_001:0118c08": "○三果報火難下隨次釋三初果報火二初遭難",
    "X35n0645_001:0118c09": "三初通明處。",
    "X35n0645_001:0118c10": "果報火難者從地獄有上至初禪皆有火難。",
    "X35n0645_001:0118c11": "○二如阿下別示相。",
    "X35n0645_001:0118c12": "如阿鼻鬲子八萬四千內外洞徹上下交炎餓鬼",
    "X35n0645_001:0118c13": "支節煙起舉體燋然畜生燠煑湯炭脩羅亦有火",
    "X35n0645_001:0118c14": "難人中焚燒現見故若至劫盡須彌洞然諸天宮",
    "X35n0645_001:0118c15": "殿悉皆都盡初禪已下無免火災。",
    "X35n0645_001:0118c16": "○三凡一下總結數。",
    "X35n0645_001:0118c17": "凡一十五有眾生百千萬億諸業苦惱。",
    "X35n0645_001:0118c18": "【記】四趣四洲六天初禪若加梵王合云十六同在",
    "X35n0645_001:0118c19": "初禪且云十五。",
    "X35n0645_001:0118c20": "○二持是下感應二初機成獲脫。",
    "X35n0645_001:0118c21": "持是觀世音名火不能燒何但止就閻浮提人作",
    "X35n0645_001:0118c22": "解耶。",
    "X35n0645_001:0118c23": "○二直就下指數斥局。",
    "X35n0645_001:0118c24": "直就一十五有果報望舊解火誠可笑哉餘九番",
    "X35n0645_001:0119a01": "非彼所知。",
    "X35n0645_001:0119a02": "【記】直就果報地上清涼驗於舊解所失者眾因華",
    "X35n0645_001:0119a03": "已去九番破有他不聞名。",
    "X35n0645_001:0119a04": "○二次明下惡業火二初遭難二初明修因。",
    "X35n0645_001:0119a05": "次明修因惡業火者隨有改惡修善之處若五戒",
    "X35n0645_001:0119a06": "十善。",
    "X35n0645_001:0119a07": "【記】上之所明於現報上求免苦戹安其果身今所",
    "X35n0645_001:0119a08": "論者修行戒善及八地定求於未來人天樂果。",
    "X35n0645_001:0119a09": "○二多為下明遭火三初釋相。",
    "X35n0645_001:0119a10": "多為惡業所難故經云燒諸善根無過瞋恚雖生",
    "X35n0645_001:0119a11": "有頂頭上火然。",
    "X35n0645_001:0119a12": "【記】宿習破戒十惡業等於修持時起作障難使戒",
    "X35n0645_001:0119a13": "定等善業不成名為被燒有頂等者然有漏善極",
    "X35n0645_001:0119a14": "非想定非惡業火無所有下即為所業且欲示於",
    "X35n0645_001:0119a15": "惡通三界故引之耳。",
    "X35n0645_001:0119a16": "○二術婆下引證二初引事。",
    "X35n0645_001:0119a17": "術婆伽欲火所燒。",
    "X35n0645_001:0119a18": "【記】術婆伽婬欲熾盛火起燒身此即業火能生事",
    "X35n0645_001:0119a19": "火驗三種火其性不別。",
    "X35n0645_001:0119a20": "○二金光下引經。",
    "X35n0645_001:0119a21": "金光明云憂愁盛火今來燒我。",
    "X35n0645_001:0119a22": "○三能破下被燒。",
    "X35n0645_001:0119a23": "能破善業退上墮下皆名為火。",
    "X35n0645_001:0119a24": "【記】上升之善既為所焚乃隨惡業牽墮於下。",
    "X35n0645_001:0119b01": "○二若能下感應三初成機得脫。",
    "X35n0645_001:0119b02": "若能稱名得離惡業。",
    "X35n0645_001:0119b03": "○二故請下引消伏證。",
    "X35n0645_001:0119b04": "故請觀音云破梵行人作十惡業蕩除糞穢令得",
    "X35n0645_001:0119b05": "清淨。",
    "X35n0645_001:0119b06": "【記】梵行者淨行也謂大小諸戒是三乘之人清淨",
    "X35n0645_001:0119b07": "之行十惡是能破梵行是所破。",
    "X35n0645_001:0119b08": "○三由斯下用此文結。",
    "X35n0645_001:0119b09": "由斯菩薩威神之力也。",
    "X35n0645_001:0119b10": "○三煩惱火二初就機應解釋二初明偏圓機感",
    "X35n0645_001:0119b11": "二初別釋二初就聲聞廣示。",
    "X35n0645_001:0119b12": "次明煩惱火若聲聞人厭惡生死見三界因果猶",
    "X35n0645_001:0119b13": "如火宅四倒結業煙炎俱起輪轉墮落為火所燒",
    "X35n0645_001:0119b14": "生死蔓延晝夜不息勤求方便競共推排爭出火",
    "X35n0645_001:0119b15": "宅稱觀世音機成感應乘於羊車速出火宅入有",
    "X35n0645_001:0119b16": "餘無餘涅槃即得解脫也。",
    "X35n0645_001:0119b17": "【記】見思之因分段之果四心流動三相遷移名為",
    "X35n0645_001:0119b18": "火宅競共推排爭出此宅若非一心稱觀世音或",
    "X35n0645_001:0119b19": "當墮落為火所燒此教觀音身在此岸度人彼岸",
    "X35n0645_001:0119b20": "故令聲聞得二涅槃。",
    "X35n0645_001:0119b21": "○二次明下例餘位俱機。",
    "X35n0645_001:0119b22": "次明支佛次明六度行次明通教次明別教次明",
    "X35n0645_001:0119b23": "圓教次明變易土鈍根人次明變易土利根人。",
    "X35n0645_001:0119b24": "【記】劑於通教見思為火別教正以塵沙為火圓教",
    "X35n0645_001:0119c01": "初後無明為火上之二土通名變易未能伏斷無",
    "X35n0645_001:0119c02": "明惑者名鈍根人若能伏斷稱利根人伏在方便",
    "X35n0645_001:0119c03": "斷窮實報。",
    "X35n0645_001:0119c04": "○二凡有下總示二初修觀被燒。",
    "X35n0645_001:0119c05": "凡有九番行人修道之時竝為五住煩惱惑火之",
    "X35n0645_001:0119c06": "所燒害各修方便方便未成火難恒逼。",
    "X35n0645_001:0119c07": "【記】唯除求離果報火者戒善已上皆名修道故云",
    "X35n0645_001:0119c08": "九番竝為五住惑火燒者修因禪定亦被愛惑二",
    "X35n0645_001:0119c09": "住所燒況三毒業見思通攝。",
    "X35n0645_001:0119c10": "○二稱觀下稱名得脫。",
    "X35n0645_001:0119c11": "稱觀世音方便即成便得解脫一一當其法門細",
    "X35n0645_001:0119c12": "作機感之義。",
    "X35n0645_001:0119c13": "【記】各依本法而修一心及以稱號若成機者無不",
    "X35n0645_001:0119c14": "得脫。",
    "X35n0645_001:0119c15": "○二問菩下明漸頓慈悲二初問起。",
    "X35n0645_001:0119c16": "問菩薩住何法門而能如是耶。",
    "X35n0645_001:0119c17": "【記】如上所明二十五有三障苦難十番令脫未知",
    "X35n0645_001:0119c18": "大士修何方便證何法門得如是力。",
    "X35n0645_001:0119c19": "○二答菩下釋出二初略示。",
    "X35n0645_001:0119c20": "答菩薩法門無量不出別圓兩觀本起慈悲故能",
    "X35n0645_001:0119c21": "十番垂應。",
    "X35n0645_001:0119c22": "○二所以下廣釋二初明漸次二初修觀本誓三",
    "X35n0645_001:0119c23": "初果報慈悲。",
    "X35n0645_001:0119c24": "所以者何菩薩元初發菩提心見果報火燒諸眾",
    "X35n0645_001:0120a01": "生即起慈悲誓當度脫。",
    "X35n0645_001:0120a02": "【記】既於元始發菩提心凡曰見聞終期濟拔。",
    "X35n0645_001:0120a03": "○二受持下修因慈悲。",
    "X35n0645_001:0120a04": "受持禁戒亦起慈悲救諸業火。",
    "X35n0645_001:0120a05": "【記】略云禁戒須兼根本十二門禪以其業火皆能",
    "X35n0645_001:0120a06": "壞故。",
    "X35n0645_001:0120a07": "○三修無下無漏慈悲二初事定。",
    "X35n0645_001:0120a08": "修無漏觀白骨流光發火光三昧八勝處中有火",
    "X35n0645_001:0120a09": "勝處十一切處中有火一切處皆起慈悲當為眾",
    "X35n0645_001:0120a10": "生滅煩惱火。",
    "X35n0645_001:0120a11": "【記】若據根本味禪之外有根本淨禪謂六妙門十",
    "X35n0645_001:0120a12": "六特勝通明禪此等亦帶無漏能滅煩惱今但從",
    "X35n0645_001:0120a13": "觀骨光等為無漏者葢取出世事禪有火名者辨",
    "X35n0645_001:0120a14": "其觀相此乃以事禪之火滅見思之火然事禪有",
    "X35n0645_001:0120a15": "四即觀練熏修觀謂九想八背捨八勝處十一切",
    "X35n0645_001:0120a16": "處練謂九次第定熏謂師子奮迅三昧修謂超越",
    "X35n0645_001:0120a17": "三昧今於四中但舉觀禪中三不引八背者以八",
    "X35n0645_001:0120a18": "背中無火名故蓋隨便也初云白骨流光者即九",
    "X35n0645_001:0120a19": "想中於第八白骨修八色流光言八色者見地色",
    "X35n0645_001:0120a20": "如黃白淨潔之地見水色如深淵清澄之水見火",
    "X35n0645_001:0120a21": "色如無煙清淨之火見風色如無塵迥淨之風見",
    "X35n0645_001:0120a22": "青色如金精山見青色如薝蔔華見赤色如春朝",
    "X35n0645_001:0120a23": "霞見白色如珂貝雪見色分明而無質礙八勝者",
    "X35n0645_001:0120a24": "一內有色相外觀色少二內有色相外觀色多三",
    "X35n0645_001:0120b01": "內無色相外觀色少四內無色相外觀色多此四",
    "X35n0645_001:0120b02": "句末皆云若好若醜是名勝知勝見五地勝處六",
    "X35n0645_001:0120b03": "水勝處七火勝處八風勝處此於緣中轉變自在",
    "X35n0645_001:0120b04": "觀心淳熟勝前八色故也十一切處者一青一切",
    "X35n0645_001:0120b05": "處二黃一切處三赤一切處四白一切處五地一",
    "X35n0645_001:0120b06": "切處六水一切處七火一切處八風一切處九空",
    "X35n0645_001:0120b07": "一切處十識一切處此於所觀普徧即觀禪成就",
    "X35n0645_001:0120b08": "也。",
    "X35n0645_001:0120b09": "○二又觀下三觀。",
    "X35n0645_001:0120b10": "又觀諸火悉是因緣所生法體之即空又從火空",
    "X35n0645_001:0120b11": "而觀火假分別因緣又觀火中見火實相如是次",
    "X35n0645_001:0120b12": "第節節皆有慈悲誓當利物。",
    "X35n0645_001:0120b13": "【記】諸火者報業煩惱及事定中火皆是三觀所觀",
    "X35n0645_001:0120b14": "境也此境緣生故先即空次假後中故成別觀節",
    "X35n0645_001:0120b15": "節慈悲誓拔報業及三惑火。",
    "X35n0645_001:0120b16": "○二今住下熏心起應二初乘誓赴難三初真悲",
    "X35n0645_001:0120b17": "妙力。",
    "X35n0645_001:0120b18": "今住補處力用無盡以本誓力熏諸眾生未曾捨",
    "X35n0645_001:0120b19": "離隨有機感即能垂應。",
    "X35n0645_001:0120b20": "【記】即是鄰極同體慈悲冥熏眾生令成機感垂應",
    "X35n0645_001:0120b21": "拔苦。",
    "X35n0645_001:0120b22": "○二若事下眾機關誓。",
    "X35n0645_001:0120b23": "若事火起稱名求救即對本時果上慈悲拔苦與",
    "X35n0645_001:0120b24": "樂惡業火起即用持戒修定中慈悲煩惱火起即",
    "X35n0645_001:0120c01": "用無漏入空入假入中等慈悲節節相關。",
    "X35n0645_001:0120c02": "【記】眾生若起三種火時與本菩薩所起無殊故關",
    "X35n0645_001:0120c03": "分果之悲以答因中之誓肇師云發僧那於始心",
    "X35n0645_001:0120c04": "終大悲以趣難。",
    "X35n0645_001:0120c05": "○三若眾下一時普救。",
    "X35n0645_001:0120c06": "若眾機競起一時牽感慈悲徧應皆得解脫。",
    "X35n0645_001:0120c07": "【記】別教雖則修有次第證必圓融故十種機能一",
    "X35n0645_001:0120c08": "時應。",
    "X35n0645_001:0120c09": "○二如華下引經證成二初引經。",
    "X35n0645_001:0120c10": "如華嚴第四十云善財詣進求國見方便命婆羅",
    "X35n0645_001:0120c11": "門修苦行求一切智有大刀山四面火聚從刀山",
    "X35n0645_001:0120c12": "上自投於火語善財云能入此者是菩薩行善財",
    "X35n0645_001:0120c13": "生疑言是邪法梵語善財莫作此念此是金剛大",
    "X35n0645_001:0120c14": "智人欲竭愛海自在天云此菩薩五熱炙身令我",
    "X35n0645_001:0120c15": "滅邪見離我心諸魔又云菩薩炙身時我等宮殿",
    "X35n0645_001:0120c16": "猶如聚墨我即發菩提心乃至他化自在天於煩",
    "X35n0645_001:0120c17": "惱中得自在法門乃至龍鬼阿鼻皆發菩提心捨",
    "X35n0645_001:0120c18": "本惡念善財聞空中語已即時悔過登刀山入大",
    "X35n0645_001:0120c19": "火聚未至得菩薩安住三昧入火得菩薩寂靜安",
    "X35n0645_001:0120c20": "樂照明三昧此火山者名為無盡法門若入此門",
    "X35n0645_001:0120c21": "能知諸法故。",
    "X35n0645_001:0120c22": "【記】問今家判華嚴善財未見彌勒文殊已前皆是",
    "X35n0645_001:0120c23": "別教歷別法門今文既云此火山者名為無盡法",
    "X35n0645_001:0120c24": "門若入此門能知諸法此門豈非圓融義耶答此",
    "X35n0645_001:0121a01": "唯於火法門中能知諸法不能於餘法門知諸法",
    "X35n0645_001:0121a02": "故以彼經云我唯知此一法門故知仍是教道之",
    "X35n0645_001:0121a03": "說若爾此之三昧住何諦理破何等惑答既云無",
    "X35n0645_001:0121a04": "盡法門又云能知諸法即是中道三昧破無明惑",
    "X35n0645_001:0121a05": "故釋籤明善財若於知識得實相三昧則破障中",
    "X35n0645_001:0121a06": "微細無明多分竝約教道不融破無明惑(上皆釋籤)。",
    "X35n0645_001:0121a07": "○二舉彼下結示。",
    "X35n0645_001:0121a08": "舉彼經火法門如此證成觀音火法門慈悲救苦",
    "X35n0645_001:0121a09": "十番利益也。",
    "X35n0645_001:0121a10": "【記】觀音若是別教救於煩惱火者即如方便命婆",
    "X35n0645_001:0121a11": "羅門所修之相也十番利益者乃是通結前來三",
    "X35n0645_001:0121a12": "番慈悲。",
    "X35n0645_001:0121a13": "○二次明下明圓頓二初明本修圓觀慈悲。",
    "X35n0645_001:0121a14": "次明菩薩本修圓觀所起慈悲者但觀一火具十",
    "X35n0645_001:0121a15": "法界一切諸法入火字門於一火門雖無分別明",
    "X35n0645_001:0121a16": "識一切果報火業火煩惱火等明了通達無緣慈",
    "X35n0645_001:0121a17": "悲徧覆一切是為火門入王三昧。",
    "X35n0645_001:0121a18": "【記】初心觀火不思議境即一火門具三千法雖皆",
    "X35n0645_001:0121a19": "互徧相相分明即於此境發菩提心誓拔眾生三",
    "X35n0645_001:0121a20": "障火難誓與眾生三種火樂。",
    "X35n0645_001:0121a21": "○二若法下明入位法界機應二初釋三初無謀",
    "X35n0645_001:0121a22": "而應。",
    "X35n0645_001:0121a23": "若法界火起菩薩以本地誓願普應眾生如磁石",
    "X35n0645_001:0121a24": "吸鐵。",
    "X35n0645_001:0121b01": "【記】圓修圓證以圓誓願熏圓力用不動一心救十",
    "X35n0645_001:0121b02": "火難。",
    "X35n0645_001:0121b03": "○二雖無下不分而分。",
    "X35n0645_001:0121b04": "雖無分別而分別說者以十五三昧救果報火用",
    "X35n0645_001:0121b05": "二十四三昧救修因火二十五三昧通救二乘通",
    "X35n0645_001:0121b06": "教六度別圓等入空煩惱火還用二十五三昧救",
    "X35n0645_001:0121b07": "別教出假火還用二十五三昧圓救圓教人入中",
    "X35n0645_001:0121b08": "煩惱火。",
    "X35n0645_001:0121b09": "【記】圓普之悲徹底而拔實非前後淺深應之但就",
    "X35n0645_001:0121b10": "機感三障分齊對二十五王三昧力自成多少免",
    "X35n0645_001:0121b11": "果報火當於十五王三昧力修有漏善免惡業火",
    "X35n0645_001:0121b12": "當二十四王三昧力闕何一耶若除惡業不用非",
    "X35n0645_001:0121b13": "想若成善因不用地獄以地獄因無成就故非想",
    "X35n0645_001:0121b14": "之因無破除故故修因惡業極上極下互論不用",
    "X35n0645_001:0121b15": "一三昧也二乘已去至圓入中節節皆用二十五",
    "X35n0645_001:0121b16": "有王三昧力。",
    "X35n0645_001:0121b17": "○三雖應下入而不入。",
    "X35n0645_001:0121b18": "雖應入諸火不為諸火所燒大集經云譬如虗空",
    "X35n0645_001:0121b19": "火災起時所不能燒。",
    "X35n0645_001:0121b20": "【記】雖入諸有三障之火以其體了即空假中故無",
    "X35n0645_001:0121b21": "相可得何有能燒及所燒邪。",
    "X35n0645_001:0121b22": "○二菩薩下結。",
    "X35n0645_001:0121b23": "菩薩亦如是以不思議慈悲普應一切皆得解脫",
    "X35n0645_001:0121b24": "也。",
    "X35n0645_001:0121c01": "○二常途下示己他得失。",
    "X35n0645_001:0121c02": "常途釋七難止解得救人中苦失二十四有及變",
    "X35n0645_001:0121c03": "易中苦止得如幻三昧少分全失二十四三昧廣",
    "X35n0645_001:0121c04": "大之用也。",
    "X35n0645_001:0121c05": "【記】如幻三昧破閻浮有具論十番他師唯知果報",
    "X35n0645_001:0121c06": "一益故云少分。",
    "X35n0645_001:0121c07": "○二水難二初列義門。",
    "X35n0645_001:0121c08": "第二水難者亦為三意一貼文二引證三觀釋。",
    "X35n0645_001:0121c09": "○二貼文下隨門釋三初貼文二初科經。",
    "X35n0645_001:0121c10": "貼文為三一遭水是有苦二稱名是善三得淺處",
    "X35n0645_001:0121c11": "是應也。",
    "X35n0645_001:0121c12": "若為大水所漂稱其名號即得淺處。",
    "X35n0645_001:0121c13": "○二問何下釋義三初遭水二初問。",
    "X35n0645_001:0121c14": "問何意言為大水所漂。",
    "X35n0645_001:0121c15": "○二答二初就水難答。",
    "X35n0645_001:0121c16": "答小水不成難或戲故入水亦不成難欲論其難",
    "X35n0645_001:0121c17": "故言大水所漂。",
    "X35n0645_001:0121c18": "○二火難下對火難答。",
    "X35n0645_001:0121c19": "火難所以言入者小火亦應斷命若故入若不故",
    "X35n0645_001:0121c20": "入入則害命今舉其重難重難既救何況其輕是",
    "X35n0645_001:0121c21": "故言其入火不言入水言其大水亦言大火。",
    "X35n0645_001:0121c22": "○二稱名﹂三水論下蒙應。",
    "X35n0645_001:0121c23": "水論其淺即成應火猶少在未成應也。",
    "X35n0645_001:0121c24": "○二引證。",
    "X35n0645_001:0122a01": "二引證者應驗傳云海鹽有溺水同伴皆沈此人",
    "X35n0645_001:0122a02": "稱觀音遇得一石困倦如眠夢見兩人乘船喚入",
    "X35n0645_001:0122a03": "開眼果見有船人送達岸不復見人船此人為沙",
    "X35n0645_001:0122a04": "門大精進又劉澄隨費淹為廣州牧行達宮停遭",
    "X35n0645_001:0122a05": "風澄母及兩尼聲聲不絕唱觀世音忽見兩人挾",
    "X35n0645_001:0122a06": "船遂得安穩澄妻在別船及他船皆不濟道冏三",
    "X35n0645_001:0122a07": "人乘冰度孟津垂半一人前陷一人次沒冏進退",
    "X35n0645_001:0122a08": "冰上必死不疑一心稱觀世音脚如蹋板夜遇赤",
    "X35n0645_001:0122a09": "光徑得至岸此例甚多皆蒙聖力也。",
    "X35n0645_001:0122a10": "○三觀釋二初列三水。",
    "X35n0645_001:0122a11": "三約觀解者果報水至二禪惡業水通三界煩惱",
    "X35n0645_001:0122a12": "水通大小乘。",
    "X35n0645_001:0122a13": "【記】從增勝意同前火難。",
    "X35n0645_001:0122a14": "○二如地下釋三水三初果報二初遭難。",
    "X35n0645_001:0122a15": "如地獄鑊湯沸屎鹹海灰河流漂沒溺餓鬼道中",
    "X35n0645_001:0122a16": "亦有填河塞海畜生淹沒衝波致患阿脩羅亦有",
    "X35n0645_001:0122a17": "水難人中可知水災及二禪汎瀁無岸。",
    "X35n0645_001:0122a18": "○二是時下機應。",
    "X35n0645_001:0122a19": "是時若不稱名尚不致淺處何況永免耶。",
    "X35n0645_001:0122a20": "○二次惡下惡業二初遭難。",
    "X35n0645_001:0122a21": "次惡業水者諸惡破壞善業者悉名惡業波浪愛",
    "X35n0645_001:0122a22": "欲因緣之所毀壞[澍士+上]入三惡道中忘失正念放捨",
    "X35n0645_001:0122a23": "浮囊見思羅剎退善入惡者即是水漂何必洪濤",
    "X35n0645_001:0122a24": "巨波耶。",
    "X35n0645_001:0122b01": "【記】放捨浮囊等者大經云如人帶持浮囊欲度大",
    "X35n0645_001:0122b02": "海有一羅剎乞此浮囊初則全乞其人不與次乞",
    "X35n0645_001:0122b03": "其半次乞三分之一次乞手許後乞微塵許其人",
    "X35n0645_001:0122b04": "念言若與塵許氣當漸出何由度海故悉不與護",
    "X35n0645_001:0122b05": "持禁戒亦復如是常有煩惱羅剎令人破戒若破",
    "X35n0645_001:0122b06": "根本如全與破增殘如半與破捨墮如與三分之",
    "X35n0645_001:0122b07": "一破波夜提如與手許破突吉羅如與塵許若不",
    "X35n0645_001:0122b08": "發露則不能度生死彼岸菩薩護持重禁及突吉",
    "X35n0645_001:0122b09": "羅等無差別今明惡業故言放捨。",
    "X35n0645_001:0122b10": "○二若能下機應。",
    "X35n0645_001:0122b11": "若能一心稱名即得淺處也。",
    "X35n0645_001:0122b12": "○三煩惱二初明機二初論惑水二初通明諸有",
    "X35n0645_001:0122b13": "水。",
    "X35n0645_001:0122b14": "次次明煩惱水者經云煩惱大河能漂香象緣覺",
    "X35n0645_001:0122b15": "觀愛欲之水增長二十五有稠林潦水波蕩惱亂",
    "X35n0645_001:0122b16": "我心暴風巨浪有河洄澓沒溺眾生無明所盲而",
    "X35n0645_001:0122b17": "不能出涅槃彼岸何由可登。",
    "X35n0645_001:0122b18": "【記】菩薩香象足雖到底若未達岸寧免被漂緣覺",
    "X35n0645_001:0122b19": "觀集而為初門故云愛水增長諸有。",
    "X35n0645_001:0122b20": "○二二乘下別示四教機二初示聲聞。",
    "X35n0645_001:0122b21": "二乘人修三十七品之機運手動足截有生死險",
    "X35n0645_001:0122b22": "岸前途遙遠一心稱名若發見諦三果皆名淺處",
    "X35n0645_001:0122b23": "無學為彼岸。",
    "X35n0645_001:0122b24": "○二次支下例諸位。",
    "X35n0645_001:0122c01": "次支佛侵習為淺處通教正習盡為彼岸次別教",
    "X35n0645_001:0122c02": "斷四住為淺處斷無明為彼岸次明圓教六根清",
    "X35n0645_001:0122c03": "淨為淺處入銅輪為彼岸變易中分分是淺處究",
    "X35n0645_001:0122c04": "竟無明方稱彼岸。",
    "X35n0645_001:0122c05": "【記】支佛修行不立分果深觀緣起久種三多福慧",
    "X35n0645_001:0122c06": "既隆預侵二習雖未發真四流莫動名得淺處頓",
    "X35n0645_001:0122c07": "證極果名到彼岸通教菩薩正盡得淺習盡到岸",
    "X35n0645_001:0122c08": "變易二土同以別惑而為中流上品寂光方為彼",
    "X35n0645_001:0122c09": "岸。",
    "X35n0645_001:0122c10": "○二復次下示四流。",
    "X35n0645_001:0122c11": "復次初果免見流三果免欲流四果免有流乃至",
    "X35n0645_001:0122c12": "圓教方免無明流。",
    "X35n0645_001:0122c13": "【記】常途四流只是界內之惑今取別惑方名無明",
    "X35n0645_001:0122c14": "故知即與五住無異但合色愛及無色愛為一有",
    "X35n0645_001:0122c15": "流耳。",
    "X35n0645_001:0122c16": "○二菩薩下明應前之十番各有修相皆所被機",
    "X35n0645_001:0122c17": "求脫之事今說本觀二種修相皆是觀音垂應之",
    "X35n0645_001:0122c18": "本二初通示二觀慈悲。",
    "X35n0645_001:0122c19": "菩薩所以徧應水難者皆是本修別圓二觀慈悲",
    "X35n0645_001:0122c20": "今日成就王三昧力。",
    "X35n0645_001:0122c21": "【記】兼別觀者略有二意一者此教初心立行雖依",
    "X35n0645_001:0122c22": "漸次以知中實後心能證王三昧故二者欲以歷",
    "X35n0645_001:0122c23": "別之相顯於圓融一念具故摩訶止觀十乘之初",
    "X35n0645_001:0122c24": "先明次第顯不次故今釋此品本觀皆兩有茲二",
    "X35n0645_001:0123a01": "意。",
    "X35n0645_001:0123a02": "○二所以下別明三昧漸頓二初漸二初漸修。",
    "X35n0645_001:0123a03": "所以者何菩薩修別觀時見眾生漂果報水起誓",
    "X35n0645_001:0123a04": "拯濟菩薩修戒定時以善治惡於諸禪定水光三",
    "X35n0645_001:0123a05": "昧水勝處水一切處皆起慈悲以善攻惡又從水",
    "X35n0645_001:0123a06": "假入空發真無漏從空出假達水因緣入水中道",
    "X35n0645_001:0123a07": "見水實相節節法門皆起慈悲熏諸眾生。",
    "X35n0645_001:0123a08": "【記】元始發心上求下化水光三昧即觀白骨八色",
    "X35n0645_001:0123a09": "流光中一色也水勝處等例如火難中說。",
    "X35n0645_001:0123a10": "○二今成下順應二初乘誓赴難。",
    "X35n0645_001:0123a11": "今成王三昧寂而常照眾生報水所漂稱名為機",
    "X35n0645_001:0123a12": "對事慈悲救果報水戒定慈悲救惡業水三觀悲",
    "X35n0645_001:0123a13": "救煩惱水一切一時皆得解脫。",
    "X35n0645_001:0123a14": "【記】漸修頓證常鑑法界十番機緣三障水漂對於",
    "X35n0645_001:0123a15": "因中節節誓願令彼一切皆得解脫。",
    "X35n0645_001:0123a16": "○二如華下引經證成二初證。",
    "X35n0645_001:0123a17": "如華嚴三十八明善財至海門國海雲比丘為說",
    "X35n0645_001:0123a18": "普眼經云十二秊來常觀此海漸漸轉深大身居",
    "X35n0645_001:0123a19": "止珍寶聚集如是觀已則見海底生大蓮華無量",
    "X35n0645_001:0123a20": "天龍八部莊嚴華上有佛相好無邊即申右手摩",
    "X35n0645_001:0123a21": "於我頂為說普眼經千二百歲一日所受阿僧祇",
    "X35n0645_001:0123a22": "品無量無邊若以海水為墨須彌聚筆書寫此經",
    "X35n0645_001:0123a23": "不能得盡。",
    "X35n0645_001:0123a24": "【記】託於事海觀三障海十二秊者十二緣也漸漸",
    "X35n0645_001:0123b01": "轉深見海十德十觀成也生大蓮華顯妙境也天",
    "X35n0645_001:0123b02": "龍莊嚴者具妙力用也有佛相好常見盧舍那也",
    "X35n0645_001:0123b03": "申右手者權智應也摩我頂者實智感也即以感",
    "X35n0645_001:0123b04": "應道交彰始本分合也說普眼經者分得果法也",
    "X35n0645_001:0123b05": "一日所受至不能得盡者一念心塵顯大千經卷",
    "X35n0645_001:0123b06": "也。",
    "X35n0645_001:0123b07": "○二當知下結。",
    "X35n0645_001:0123b08": "當知水法門攝一切法亦如大品阿字門具足一",
    "X35n0645_001:0123b09": "切義觀音於水法門久已通達故能徧應一切水",
    "X35n0645_001:0123b10": "難。",
    "X35n0645_001:0123b11": "【記】既如阿字具一切義應知亦是中道法門但帶",
    "X35n0645_001:0123b12": "教道唯知此一耳。",
    "X35n0645_001:0123b13": "○二復次下頓二初頓修。",
    "X35n0645_001:0123b14": "復次本修圓觀法門無緣慈悲徧應一切者觀水",
    "X35n0645_001:0123b15": "字門十法界趣水字是趣不過水尚不可得云何",
    "X35n0645_001:0123b16": "當有趣不趣十法界趣水是俗諦水尚不可得即",
    "X35n0645_001:0123b17": "真諦云何當有趣不趣即雙非顯中道第一義諦。",
    "X35n0645_001:0123b18": "【記】十界趣水者水為法界攝諸法盡故言趣也既",
    "X35n0645_001:0123b19": "立能趣及以所趣故當俗諦水尚等者所趣之水",
    "X35n0645_001:0123b20": "全體是性無相可得無所趣故那有能趣能所俱",
    "X35n0645_001:0123b21": "空名為真諦云何等者水尚叵得則無有趣有趣",
    "X35n0645_001:0123b22": "既絕不趣自忘即以雙非顯於中道此之三諦同",
    "X35n0645_001:0123b23": "一法性即一而三即三而一不思議也。",
    "X35n0645_001:0123b24": "○二如此下頓應二初明不應而應。",
    "X35n0645_001:0123c01": "如此觀水字十法界三諦之法即起無緣慈悲徧",
    "X35n0645_001:0123c02": "熏三諦十法界眾生故能圓應一切。",
    "X35n0645_001:0123c03": "【記】大經云慈若有無非有非無名如來慈豈非三",
    "X35n0645_001:0123c04": "諦起慈悲邪前總難中十界眾生受苦稱名菩薩",
    "X35n0645_001:0123c05": "即時觀其音聲皆得解脫不觀十界即空假中那",
    "X35n0645_001:0123c06": "得一時離於眾苦良以三諦是生本性亦聖果源",
    "X35n0645_001:0123c07": "無有二體故同體悲方能圓拔。",
    "X35n0645_001:0123c08": "○二明不分而分。",
    "X35n0645_001:0123c09": "若分別觀者以十六三昧救果報水以二十四三",
    "X35n0645_001:0123c10": "昧救惡業水以二十五三昧救二乘通別圓入空",
    "X35n0645_001:0123c11": "有流等水以二十五三昧救別教出假於有流中",
    "X35n0645_001:0123c12": "令無染溼以二十五三昧救圓教入中無明流水",
    "X35n0645_001:0123c13": "一切一時俱得解脫也。",
    "X35n0645_001:0123c14": "【記】大意同前火難中說今以四流對諸位難四教",
    "X35n0645_001:0123c15": "入空離於有流等於見欲二流也假於有流無染",
    "X35n0645_001:0123c16": "溼者假雖破空亦不著有以雙流故應知假顯空",
    "X35n0645_001:0123c17": "亦彌著名平等觀義在於斯中破無明如常所說。",
    "X35n0645_001:0123c18": "觀音義疏記卷第一",
    "X35n0645_001:0123c20": "觀世音菩薩普門品義疏記會本卷第一"
}