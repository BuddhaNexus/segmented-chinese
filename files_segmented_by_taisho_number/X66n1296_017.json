{
    "X66n1296_017:0097c03": "宗門拈古彚集卷第十七",
    "X66n1296_017:0097c05": "古杭白巖嗣祖沙門　淨符　彚集",
    "X66n1296_017:0097c06": "　　△南三",
    "X66n1296_017:0097c07": "趙州上堂。至道無難。唯嫌揀擇。纔有語言。是揀擇是",
    "X66n1296_017:0097c08": "明白。老僧不在明白裏。是汝還護惜也無。時有僧問。",
    "X66n1296_017:0097c09": "既不在明白裏。護惜箇什麼。州曰我亦不知。僧曰。和",
    "X66n1296_017:0097c10": "尚既不知。為甚道不在明白裏。州曰。問事即得。禮拜",
    "X66n1296_017:0097c11": "了退。",
    "X66n1296_017:0097c12": "雪竇顯云。趙州倒退三千里。",
    "X66n1296_017:0097c13": "天童覺云。這僧也如切如磋。不能見機而變。趙州",
    "X66n1296_017:0097c14": "也如琢如磨。幾乎事不解交。眾中祇管道退身有",
    "X66n1296_017:0097c15": "分。殊不知盡力提持。還體悉得麼。焦磚打著連底",
    "X66n1296_017:0097c16": "凍。",
    "X66n1296_017:0097c17": "天童悟云。大小趙州大似推惡離己。何不與他本",
    "X66n1296_017:0097c18": "分草料。",
    "X66n1296_017:0097c19": "古南門云。趙州貴圖本分。不知翻成分外。雖然。不",
    "X66n1296_017:0097c20": "得五丁力。蠶叢路不通。汝等諸人問甚護惜不護",
    "X66n1296_017:0097c21": "惜。並須喫古南棒。我今為汝保任此事終不虗也。",
    "X66n1296_017:0097c22": "趙州因婆子令人送錢請轉藏經。州受財了却下禪",
    "X66n1296_017:0097c23": "牀轉一匝。乃曰。傳與婆。轉藏經已竟。其人回舉似婆",
    "X66n1296_017:0097c24": "子。婆子曰。比來請轉全藏。如何只為轉半藏。",
    "X66n1296_017:0098a01": "徑山杲云。眾中商量道如何是那半藏。或云再遶",
    "X66n1296_017:0098a02": "一匝。或彈指一下。或咳嗽一聲。或喝一喝。或拍一",
    "X66n1296_017:0098a03": "拍。恁麼見解只是不識羞。若是那半藏。莫道趙州",
    "X66n1296_017:0098a04": "再遶一匝。直饒遶百千萬匝。於婆子分上只得半",
    "X66n1296_017:0098a05": "藏。設使更遶須彌山百千萬億匝。於婆子分上亦",
    "X66n1296_017:0098a06": "只得半藏。假饒天下老和尚亦如是遶百千萬億",
    "X66n1296_017:0098a07": "匝。於婆子分上也只得半藏。設使山河大地森羅",
    "X66n1296_017:0098a08": "萬象若草若木各具廣長舌相異口同音。從今日",
    "X66n1296_017:0098a09": "轉到盡未來際。於婆子分上亦只得半藏。諸人要",
    "X66n1296_017:0098a10": "識婆子麼。良久云。鴛鴦繡出從君看。不把金針度",
    "X66n1296_017:0098a11": "與人。",
    "X66n1296_017:0098a12": "天寧琦云。這婆子謂趙州只轉得半藏。弄假像真。",
    "X66n1296_017:0098a13": "當時何不向未繞禪牀時會取。",
    "X66n1296_017:0098a14": "車溪冲云。諸上座。且道那裏是他轉半藏處。還會",
    "X66n1296_017:0098a15": "麼。五五二十五。欲識全藏麼。良久云。善吉維摩談",
    "X66n1296_017:0098a16": "不到。目連鶖子視如盲。",
    "X66n1296_017:0098a17": "寶壽方云。諸禪德。且道那半藏還曾有人轉得麼。",
    "X66n1296_017:0098a18": "山僧今日為你轉去也。良久云。如是如是。又良久",
    "X66n1296_017:0098a19": "云。不是不是。",
    "X66n1296_017:0098a20": "靈隱禮云。二人驀拶相逢。抑揚一大藏教。直得龍",
    "X66n1296_017:0098a21": "吟霧起。虎嘯風生。若據正眼看來。合喫山僧棒在。",
    "X66n1296_017:0098a22": "愚菴盂云。趙州既受施利。許為轉藏。以不全轉。大",
    "X66n1296_017:0098a23": "失所望。歷來諸方批判總為那半藏。欲補趙老之",
    "X66n1296_017:0098a24": "不足。細算大藏之數。却也爭不多了。其餘只待星",
    "X66n1296_017:0098b01": "宿劫千佛出世以補之。或不能待。山僧不惜腕頭",
    "X66n1296_017:0098b02": "氣力。代為一二。却也嬾下禪牀。更不能繞經周匝。",
    "X66n1296_017:0098b03": "極是省便。分明計取數目。更不可謂老僧負汝也。",
    "X66n1296_017:0098b04": "趙州示眾。把定乾坤眼。綿綿不漏絲毫。我要你會。你",
    "X66n1296_017:0098b05": "且作麼生會。",
    "X66n1296_017:0098b06": "天童覺云。還端的也未。直饒你這裏會得七穿八",
    "X66n1296_017:0098b07": "穴。我也知你出趙州綣繢不得。",
    "X66n1296_017:0098b08": "寶壽新云。漏與不漏。虗空著楔。會與不會。混沌增",
    "X66n1296_017:0098b09": "眉。饒你把得定放得開。猶未是十成穩當。大眾。還",
    "X66n1296_017:0098b10": "識乾坤眼麼。從來不藉三光力。照徹山河萬斛金。",
    "X66n1296_017:0098b11": "趙州因僧問如何是道。州曰墻外的。曰不問這箇道。",
    "X66n1296_017:0098b12": "州曰問甚麼道。曰大道。州曰大道透長安。",
    "X66n1296_017:0098b13": "烏石道云。趙州雖然指出分明。可惜這僧當面錯",
    "X66n1296_017:0098b14": "過。石溪則不然。忽有人問如何是道。但向他道昨",
    "X66n1296_017:0098b15": "日有人從四安來。今朝出廣德去。且道與趙州是",
    "X66n1296_017:0098b16": "同是別。良久云。看脚下。",
    "X66n1296_017:0098b17": "天奇瑞云。這僧只解問路。不知當面蹉過。趙州貪",
    "X66n1296_017:0098b18": "渡行人。那防失却船錢。",
    "X66n1296_017:0098b19": "大慈璸云。這老漢真個八字打開。分明倜儻。其奈",
    "X66n1296_017:0098b20": "這僧當面蹉過。今日有人問如何是道。向他道富",
    "X66n1296_017:0098b21": "春到天目一百二十里。且道與古人是同是別。乃",
    "X66n1296_017:0098b22": "噓一聲。",
    "X66n1296_017:0098b23": "趙州因僧問。百骸俱潰散。一物鎮常靈時如何。州曰",
    "X66n1296_017:0098b24": "今朝又風起。",
    "X66n1296_017:0098c01": "徑山杲云。今朝又風起。閙處莫插嘴。觸著閻羅王。",
    "X66n1296_017:0098c02": "帶累陰司鬼。",
    "X66n1296_017:0098c03": "天寧琦云。天寧下個註脚。也要醉後添杯。今朝又",
    "X66n1296_017:0098c04": "風起。不必更疑猜。就地撮將黃葉去。入山推出白",
    "X66n1296_017:0098c05": "雲來。",
    "X66n1296_017:0098c06": "靈巖儲云。今朝又風起。老君元姓李。寥寥宇宙間。",
    "X66n1296_017:0098c07": "極目誰知己。喝一喝。",
    "X66n1296_017:0098c08": "趙州因僧問。萬法歸一。一歸何處。州曰。我在青州做",
    "X66n1296_017:0098c09": "領布衫重七斤。",
    "X66n1296_017:0098c10": "昭覺勤云。摩醯三眼。一句洞明。似海朝宗。千途共",
    "X66n1296_017:0098c11": "轍。雖然如是。更有一著在。忽有問蔣山。萬法歸一",
    "X66n1296_017:0098c12": "一歸何處。只對道饑來喫飯困來打眠。",
    "X66n1296_017:0098c13": "仰山欽云。大小趙州脚跟下紅線不斷。等閒問著",
    "X66n1296_017:0098c14": "便見牽東補西。若是道林則不然。萬法歸一一歸",
    "X66n1296_017:0098c15": "何處。劈脊便與三十。雖則太煞傷慈。要且一時慶",
    "X66n1296_017:0098c16": "快。拈拄杖云。只今莫有與麼問底麼。乃靠拄杖云。",
    "X66n1296_017:0098c17": "放過一著。",
    "X66n1296_017:0098c18": "靈隱林云。趙州雖則善用太阿。截斷這僧舌頭。未",
    "X66n1296_017:0098c19": "免自揚家醜。靈隱則不然。或有問萬法歸一一歸",
    "X66n1296_017:0098c20": "何處。只向他道今日熱如昨日熱。",
    "X66n1296_017:0098c21": "高峰妙云。大小趙州拖泥帶水。非特不能為這僧",
    "X66n1296_017:0098c22": "斬斷疑情。亦乃賺天下衲僧死在葛藤窠裏。西峰",
    "X66n1296_017:0098c23": "則不然。今日忽有人問萬法歸一一歸何處。只向",
    "X66n1296_017:0098c24": "他道狗舐熱油鐺。",
    "X66n1296_017:0099a01": "天界盛云。要頭斫將去。要皮剝將去。要心刳將去。",
    "X66n1296_017:0099a02": "且喜沒箇法子。奈得白拈賊何。",
    "X66n1296_017:0099a03": "東明際云。趙州恁麼答話。大似熟處難忘。山僧則",
    "X66n1296_017:0099a04": "不然。設有問萬法歸一一歸何處。但向道大地山",
    "X66n1296_017:0099a05": "河一片雪。",
    "X66n1296_017:0099a06": "金粟元云。與麼答話。美則美矣。只是有些兒汗臭",
    "X66n1296_017:0099a07": "氣。",
    "X66n1296_017:0099a08": "趙州因僧問如何是趙州。州曰東門西門南門北門。",
    "X66n1296_017:0099a09": "徑山杲云。這僧問趙州。趙州答趙州。得人一馬還",
    "X66n1296_017:0099a10": "人一牛。人平不語。水平不流。會麼。受恩深處宜先",
    "X66n1296_017:0099a11": "退。得意濃時便好休。",
    "X66n1296_017:0099a12": "天寧琦云。盡這僧神通。跳趙州關不過。大丈夫漢",
    "X66n1296_017:0099a13": "當眾決擇。未到弓折箭盡即便拱手歸降。何不著",
    "X66n1296_017:0099a14": "一轉語。教他納欵去。且道著得個什麼語。",
    "X66n1296_017:0099a15": "磬山脩云。這僧設個問頭也甚奇怪。道他未會。爭",
    "X66n1296_017:0099a16": "敢入虎窟捋虎鬚。道他會。爭肯恁麼休去。",
    "X66n1296_017:0099a17": "趙州因官人問和尚還入地獄否。州曰老僧末上入。",
    "X66n1296_017:0099a18": "官曰大善知識為什麼入地獄。州曰。我若不入。阿誰",
    "X66n1296_017:0099a19": "教化你。",
    "X66n1296_017:0099a20": "福嚴容云。趙州老漢手脚不同。不唯入水拖人。且",
    "X66n1296_017:0099a21": "能面奪旂幟。雖然。未免露柱勘破。",
    "X66n1296_017:0099a22": "趙州因僧問如何是毗盧頂相。州曰老僧自小出家",
    "X66n1296_017:0099a23": "不曾眼花。",
    "X66n1296_017:0099a24": "天童華云。大小趙州語上偏枯。若有問山僧如何",
    "X66n1296_017:0099b01": "是毗盧頂相。只對道大的大小的小。",
    "X66n1296_017:0099b02": "天童傑云。若向趙州語下見得。坐殺天下衲僧。若",
    "X66n1296_017:0099b03": "向應菴語下見得。走殺天下衲僧。華藏又且不然。",
    "X66n1296_017:0099b04": "忽有問如何是毗盧頂相。只對他道碌磚。",
    "X66n1296_017:0099b05": "趙州因僧問。未有世界。早有此性。世界壞時。此性不",
    "X66n1296_017:0099b06": "壞。如何是不壞之性。州曰四大五蘊。曰。此猶是壞底。",
    "X66n1296_017:0099b07": "如何是不壞之性。州曰四大五蘊。",
    "X66n1296_017:0099b08": "昭覺勤云。千尺寒潭徹底清。",
    "X66n1296_017:0099b09": "趙州因僧問。三身中。那個是本來身。州曰缺一不可。",
    "X66n1296_017:0099b10": "義山訥云。大小趙州被人一拶。直得分踈不下。而",
    "X66n1296_017:0099b11": "今若有問義山。三身中那個是本來身。便起身叉",
    "X66n1296_017:0099b12": "手而立。待他眼目定動。劈脊便打。",
    "X66n1296_017:0099b13": "趙州因一秀才問。佛不違眾生願是否。州曰是。曰某",
    "X66n1296_017:0099b14": "甲就和尚乞取手中拄杖得否。州曰君子不奪人所",
    "X66n1296_017:0099b15": "好。曰某非君子。州曰老僧亦非佛。",
    "X66n1296_017:0099b16": "義山訥云。趙州古佛與奪自由。自非過量人。未免",
    "X66n1296_017:0099b17": "向是非窠裏走却。",
    "X66n1296_017:0099b18": "海門涌云。趙州古佛有齒無德。當時何不成人之",
    "X66n1296_017:0099b19": "美。若是海門便兩手授之。待擬接。劈脊便打。不惟",
    "X66n1296_017:0099b20": "直下使他得出一身白汗。慶快平生。亦使後來慕",
    "X66n1296_017:0099b21": "佛之士。知我衲僧作用。",
    "X66n1296_017:0099b22": "長沙招賢景岑禪師(南三南泉願嗣)一夕與仰山翫月次。仰",
    "X66n1296_017:0099b23": "曰。人人盡有這個。祇是用不得。岑曰恰是倩汝用。仰",
    "X66n1296_017:0099b24": "曰你作麼生用。岑劈胸與一踏踏倒。仰山起來曰。[囗@力]。",
    "X66n1296_017:0099c01": "你直下似箇大蟲。",
    "X66n1296_017:0099c02": "長慶稜云。前彼此作家。後彼此不作家。乃別云。邪",
    "X66n1296_017:0099c03": "法難扶。",
    "X66n1296_017:0099c04": "保福展云。好一箇月。只是用力大多。被他踏破却",
    "X66n1296_017:0099c05": "成兩個。人人盡道岑大蟲奇特。須知仰山有陷虎",
    "X66n1296_017:0099c06": "之機。",
    "X66n1296_017:0099c07": "德山密云。好更與一踏。",
    "X66n1296_017:0099c08": "瑯瑘覺云。李陵雖好手。爭免陷番身。",
    "X66n1296_017:0099c09": "徑山杲云。小釋迦有陷虎機。老大蟲却無牙齒。當",
    "X66n1296_017:0099c10": "時一踏豈造次。驀然倒地非偶爾。眾中還有緇素",
    "X66n1296_017:0099c11": "得二老出者麼。良久云。設有。也是掉棒打月。",
    "X66n1296_017:0099c12": "天寧琦云。二大老如斯吐露。於建化門頭足可觀",
    "X66n1296_017:0099c13": "光。若是這箇事。料掉沒交涉。",
    "X66n1296_017:0099c14": "龍翔訢云。一人開關延敵。一人埋兵掉鬬。若是這",
    "X66n1296_017:0099c15": "箇事。總未夢見在。",
    "X66n1296_017:0099c16": "寶慶法云。小釋迦不會作客勞煩主人。恰是倩汝",
    "X66n1296_017:0099c17": "用。便與本分草料。直饒戴角猛虎。也教倒退三千",
    "X66n1296_017:0099c18": "里。",
    "X66n1296_017:0099c19": "法忍謐云。盡道小釋迦被岑大蟲一捺捺倒。殊不",
    "X66n1296_017:0099c20": "知岑大蟲被小釋迦一坐坐地。至今起不得。如今",
    "X66n1296_017:0099c21": "莫有為伊起得者麼。還我大蟲來。",
    "X66n1296_017:0099c22": "長沙因一秀才看千佛名經。乃問。百千諸佛但見其",
    "X66n1296_017:0099c23": "名。未審居何國土。還化物也無。沙喚秀才。才應諾。沙",
    "X66n1296_017:0099c24": "曰。黃鶴樓崔顥題詩後。秀才還曾題也無。曰未曾題。",
    "X66n1296_017:0100a01": "沙曰得閒題取一篇好。",
    "X66n1296_017:0100a02": "溈山果云。若是個漢。纔見長沙恁麼道。但云黃鶴",
    "X66n1296_017:0100a03": "樓要題也不難。未審百千諸佛居何國土。若下得",
    "X66n1296_017:0100a04": "這一拶。非唯坐斷長沙舌頭。亦乃名標青史。",
    "X66n1296_017:0100a05": "昭覺勤云。驀刀劈面。解辨者何人。劈面當胸。承當",
    "X66n1296_017:0100a06": "者有幾。若能向奔流度刃疾燄過風處見長沙橫",
    "X66n1296_017:0100a07": "身為物去。不消一揑。其或隨言詮入露布。便謂問",
    "X66n1296_017:0100a08": "東答西。捩轉話頭。且喜沒交涉。畢竟作麼生是長",
    "X66n1296_017:0100a09": "沙端的處。還委悉麼。殺人刀活人劒。",
    "X66n1296_017:0100a10": "磬山脩云。長沙雖得殺人刀活人劒。不無龍頭蛇",
    "X66n1296_017:0100a11": "尾。若是山僧則不然。待他問聲未絕。便喚云秀才。",
    "X66n1296_017:0100a12": "他擬應諾。遽索云居何國土。",
    "X66n1296_017:0100a13": "雲門信云。可惜百千諸佛被長沙和尚埋向一座",
    "X66n1296_017:0100a14": "黃鶴樓裏。喚作註解得麼。癡人面前不得說夢。",
    "X66n1296_017:0100a15": "天界盛云。岑大虫灑食大地。皮毛有滴血處。可成",
    "X66n1296_017:0100a16": "甘露種族。雖然。在崇先又且不然。待問百千諸佛",
    "X66n1296_017:0100a17": "但見其名未審居何國土。但呼云秀才。待應諾。便",
    "X66n1296_017:0100a18": "向道。你好個彩頭。一試便中狀元。",
    "X66n1296_017:0100a19": "翠巖喆云。長沙古佛雖然善赴來機。怎奈措大猶",
    "X66n1296_017:0100a20": "忙。有辜鶴樓勝槩。今日若有問翠巖百千諸佛未",
    "X66n1296_017:0100a21": "審居何國土。但向道碧玉殿流聲浩浩。紫金光湧",
    "X66n1296_017:0100a22": "汗淋淋。",
    "X66n1296_017:0100a23": "紫梅周云。長沙與麼酬對。可謂千佛頂上拈來。萬",
    "X66n1296_017:0100a24": "國土中指出。雖然。也是借手行拳因人施設。紫梅",
    "X66n1296_017:0100b01": "則不然。有問百千諸佛未審居何國土。但對道你",
    "X66n1296_017:0100b02": "今日曾喫飯麼。待道不曾。便向道不喫却不要肚",
    "X66n1296_017:0100b03": "饑麼。大眾。且道與長沙相去幾何。見之不取。思之",
    "X66n1296_017:0100b04": "千里。",
    "X66n1296_017:0100b05": "長沙示眾。我若一向舉唱宗乘。法堂前須草深一丈。",
    "X66n1296_017:0100b06": "四祖澤云。如斯舉唱未當宗乘。山僧則不然。直使",
    "X66n1296_017:0100b07": "盡大地無寸土。更須三十棒。何故聻。鯨吞海水盡。",
    "X66n1296_017:0100b08": "露出珊瑚枝。",
    "X66n1296_017:0100b09": "大覺昇云。何止草深一丈。山僧若舉唱宗乘。直得",
    "X66n1296_017:0100b10": "盡大地人訕謗不已。雖然如是。不入驚人浪。難逢",
    "X66n1296_017:0100b11": "快意魚。",
    "X66n1296_017:0100b12": "白巖符徵云。長沙恁麼道。且道意在於何。為復意",
    "X66n1296_017:0100b13": "在入廛埀手。為復意在孤峰獨宿。若辨別得。許你",
    "X66n1296_017:0100b14": "與長沙同一眼見同一耳聞。辨別不得。九間僧堂",
    "X66n1296_017:0100b15": "裏稱禪客。黑面老子打你鬼骨臀有日在。",
    "X66n1296_017:0100b16": "長沙因僧問。南泉遷化後向甚麼處去。沙曰。東家作",
    "X66n1296_017:0100b17": "驢。西家作馬。曰未審意旨如何。沙曰。要騎便騎。要下",
    "X66n1296_017:0100b18": "便下。",
    "X66n1296_017:0100b19": "徑山杲云。今日有問雲門。圓悟老人遷化後向甚",
    "X66n1296_017:0100b20": "麼處去。向道入阿鼻大地獄去。未審意旨如何。飲",
    "X66n1296_017:0100b21": "洋銅汁。吞熱鐵丸。或更問還救得也無。救不得。為",
    "X66n1296_017:0100b22": "什麼救不得。是者老漢家常茶飯。",
    "X66n1296_017:0100b23": "天寧琦云。若欲報德酬恩。須是長沙妙喜忤逆兒",
    "X66n1296_017:0100b24": "孫始得。雖然。珊瑚枕上兩行淚。半是思君半恨君。",
    "X66n1296_017:0100c01": "長沙因僧問。如何轉得山河國土歸自己去。沙曰如",
    "X66n1296_017:0100c02": "何轉得自己成山河國土去。曰不會。沙曰湖南城下",
    "X66n1296_017:0100c03": "好養民。米賤柴多足四隣。僧無語。沙乃示偈曰。誰問",
    "X66n1296_017:0100c04": "山河轉。山河轉向誰。圓通無兩畔。法性本無歸。",
    "X66n1296_017:0100c05": "昭覺勤云。得人一牛還人一馬。",
    "X66n1296_017:0100c06": "天童覺云。雖然主賓互換。要且泥水不分。忽然捩",
    "X66n1296_017:0100c07": "轉鼻頭。恁麼不恁麼總不得。又合作麼生。如今王",
    "X66n1296_017:0100c08": "令稍嚴。不許攙行奪市。",
    "X66n1296_017:0100c09": "瑞巖慍云。者僧擔一擔矒[目*董]。換得一擔[泳-永+盾]淈。雖然。",
    "X66n1296_017:0100c10": "不因夜來鴈。怎見海門秋。",
    "X66n1296_017:0100c11": "磬山脩云。饒你轉得山河大地歸自己去。却是埋",
    "X66n1296_017:0100c12": "沒己靈。更饒你轉得自己成山河大地去。猶是背",
    "X66n1296_017:0100c13": "覺合塵。總不恁麼。且道轉即是不轉即是。",
    "X66n1296_017:0100c14": "長沙一日令僧問同參會和尚曰。和尚見南泉後如",
    "X66n1296_017:0100c15": "何。會默然。曰和尚未見南泉已前作麼生。會曰不可",
    "X66n1296_017:0100c16": "更別有也。僧回舉似沙。沙曰。百尺竿頭不動人。雖然",
    "X66n1296_017:0100c17": "得入未為真。百尺竿頭重進步。十方世界示全身。僧",
    "X66n1296_017:0100c18": "便問祇如百尺竿頭如何進步。沙曰朗州山澧州水。",
    "X66n1296_017:0100c19": "曰不會。沙曰四海五湖皇化裏。",
    "X66n1296_017:0100c20": "徑山杲云。要見長沙還須更進一步。若有人問如",
    "X66n1296_017:0100c21": "何是者一步。待我欵欵地與你葛藤。",
    "X66n1296_017:0100c22": "保寧全云。妙喜道要見長沙更進一步。保寧則不",
    "X66n1296_017:0100c23": "然。要識長沙更退一步。畢竟如何。換骨洗腸重整",
    "X66n1296_017:0100c24": "頓。通身是眼更須參。",
    "X66n1296_017:0101a01": "博山來云。會公坐殺法身不通凡聖。岑老碧天雲",
    "X66n1296_017:0101a02": "外更鬬精華。白牛牯觸牧多方。死猫兒解弄也活。",
    "X66n1296_017:0101a03": "與盲人點眼聾者開聰。會公還識痛癢麼。",
    "X66n1296_017:0101a04": "天童忞云。徑山保寧二大老。一脚前一脚後。檢點",
    "X66n1296_017:0101a05": "將來未得歇在。要識長沙。直須倒却剎竿子始得。",
    "X66n1296_017:0101a06": "為甚如此。打破淨瓶無一事。杜鶻啼在落花枝。",
    "X66n1296_017:0101a07": "長沙因三聖令秀上座問。南泉遷化向甚麼處去。沙",
    "X66n1296_017:0101a08": "曰石頭作沙彌時參見六祖。秀曰。不問石頭見六祖。",
    "X66n1296_017:0101a09": "南泉遷化向甚麼處去。沙曰教伊尋思去。秀曰。和尚",
    "X66n1296_017:0101a10": "雖有千尺寒松。且無抽條石笋。沙默然。秀曰謝和尚",
    "X66n1296_017:0101a11": "答話。沙亦默然。秀回舉似三聖。聖曰。若實與麼。猶勝",
    "X66n1296_017:0101a12": "臨濟七步。然雖如此。待我更騐看。至明日聖乃上問。",
    "X66n1296_017:0101a13": "承問和尚昨日答南泉遷化一則語。可謂光前絕後。",
    "X66n1296_017:0101a14": "今古罕聞。沙亦默然。",
    "X66n1296_017:0101a15": "昭覺勤云。也大奇也大奇。長沙畵虎却成狸。南泉",
    "X66n1296_017:0101a16": "一去無消息。空使行人說是非。",
    "X66n1296_017:0101a17": "南澗問云。者則公案汝諸人作麼生斷。祇如長沙",
    "X66n1296_017:0101a18": "三處默然。汝諸人作麼生會。若也會得。為我各下",
    "X66n1296_017:0101a19": "一轉語。復頌之曰。一則南泉遷化語。光前絕後古",
    "X66n1296_017:0101a20": "今希。大蟲無齒果然別。不是親遭不易知。",
    "X66n1296_017:0101a21": "長沙遊山歸。至門首。首座問和尚甚處去來。沙曰遊",
    "X66n1296_017:0101a22": "山來。座曰到甚麼處。沙曰。始從芳草去。又逐落花回。",
    "X66n1296_017:0101a23": "座曰大似春意。沙曰也勝秋露滴芙蓉。",
    "X66n1296_017:0101a24": "雪竇顯云。謝師答話。",
    "X66n1296_017:0101b01": "寶壽方云。首座若是個漢。當時待道始從芳草去",
    "X66n1296_017:0101b02": "又逐落花回。便好云和尚此回遊山不易。看者漢",
    "X66n1296_017:0101b03": "又當作何去就。",
    "X66n1296_017:0101b04": "長沙因竺尚書來謁。乃喚尚書。書應諾。沙曰不是尚",
    "X66n1296_017:0101b05": "書本命。曰不可離却即今祇對。別有第二主人。沙曰",
    "X66n1296_017:0101b06": "喚尚書作至尊得麼。曰恁麼則總不祇對時。莫是弟",
    "X66n1296_017:0101b07": "子主人否。沙曰非但祇對與不祇對時。無始劫來是",
    "X66n1296_017:0101b08": "個生死根本。乃示以偈曰。學道之人不識真。只為從",
    "X66n1296_017:0101b09": "前認識神。無量劫來生死本。癡人喚作本來人。",
    "X66n1296_017:0101b10": "徑山杲云。即今祇對者既不是本來人。却喚甚麼",
    "X66n1296_017:0101b11": "作本來人。良久云。我恁麼道。且作死馬醫。",
    "X66n1296_017:0101b12": "理安洸云。區鑛別金。長沙好手。妙喜雖是直捷提",
    "X66n1296_017:0101b13": "持。要且未能起膏肓之疾。如今有般漢。奴郎不辨",
    "X66n1296_017:0101b14": "菽麥不分。不能出意想窠臼五蘊身田。盡道豈有",
    "X66n1296_017:0101b15": "第二人。苦哉苦哉。若與麼。閻老子打算飯錢。莫言",
    "X66n1296_017:0101b16": "不道。",
    "X66n1296_017:0101b17": "長沙因皓月供奉問。古德曰了即業障本來空。未了",
    "X66n1296_017:0101b18": "應須償夙債。祇如師子尊者二祖大師。為甚却償債",
    "X66n1296_017:0101b19": "去。沙曰大德不識本來空。曰如何是本來空。沙曰業",
    "X66n1296_017:0101b20": "障是。",
    "X66n1296_017:0101b21": "白巖符云。玉解連環。珠穿九曲。須讓他長沙作手。",
    "X66n1296_017:0101b22": "若以過量衲僧巴鼻。論本分草料。猶欠也。當時問",
    "X66n1296_017:0101b23": "如何是本來空。便與劈頭一棒。則千古稱尊又豈",
    "X66n1296_017:0101b24": "止大蟲而已。",
    "X66n1296_017:0101c01": "鄂州茱萸禪師(南三南泉願嗣)上堂。擎起一橛竹曰。還有人",
    "X66n1296_017:0101c02": "向虗空裏釘得橛麼。時有靈虗上座出眾曰虗空是",
    "X66n1296_017:0101c03": "橛。萸便打。靈曰莫錯打某甲。萸擲竹便歸方丈。",
    "X66n1296_017:0101c04": "雲門偃云。矢上加尖。有僧云和尚適來與麼道那。",
    "X66n1296_017:0101c05": "門云。槌鐘謝響。得個蝦蟆出來。",
    "X66n1296_017:0101c06": "雪竇顯云。若要此話大行。直須打了趂出。",
    "X66n1296_017:0101c07": "法雲秀云。茱萸只知瞻前。者僧不能顧後。仔細檢",
    "X66n1296_017:0101c08": "點將來。兩個總須喫棒。",
    "X66n1296_017:0101c09": "棲賢諟云。且道者僧出來與麼道。具眼不具眼。茱",
    "X66n1296_017:0101c10": "萸當時便打。且道打伊甚麼處。試檢看。",
    "X66n1296_017:0101c11": "南堂欲云。茱萸空中釘橛。靈虗旱地遭釘。雪竇不",
    "X66n1296_017:0101c12": "管盡法無民。只要話行千古。檢點將來。總是一隊",
    "X66n1296_017:0101c13": "撩虗漢。",
    "X66n1296_017:0101c14": "天童悟云。茱萸當時打者僧。果錯不錯。若錯。為甚",
    "X66n1296_017:0101c15": "歸方丈。若不錯。為甚歸方丈。試斷看。復云。疑殺人。",
    "X66n1296_017:0101c16": "白巖符云。一等收放得宜。就中茱萸可愛。是則是。",
    "X66n1296_017:0101c17": "當時被者僧個久知和尚言清行清。濁又作麼生。",
    "X66n1296_017:0101c18": "茱萸因趙州執杖上法堂從東過西。萸曰作甚麼。州",
    "X66n1296_017:0101c19": "曰探水。萸曰我者裏一滴也無。探箇甚麼。州以杖靠",
    "X66n1296_017:0101c20": "壁便下去。",
    "X66n1296_017:0101c21": "溈山喆云。趙州善能探水。不犯波瀾。茱萸一滴也",
    "X66n1296_017:0101c22": "無。怎奈關防不得。",
    "X66n1296_017:0101c23": "瑯瑘覺云。勢敗奴欺主。年衰鬼弄人。",
    "X66n1296_017:0101c24": "天童華云。茱萸一滴也無。滔天白浪。趙州以杖靠",
    "X66n1296_017:0102a01": "壁。不犯清波。雖然二老同死同生。怎奈山僧未肯",
    "X66n1296_017:0102a02": "放過。",
    "X66n1296_017:0102a03": "理安洸云。茱萸墻壍不牢。趙州探竿短小。檢點將",
    "X66n1296_017:0102a04": "來。二俱不了。",
    "X66n1296_017:0102a05": "衢州子湖利蹤禪師(南三南泉願嗣)於門下立牌曰。子湖有",
    "X66n1296_017:0102a06": "一隻狗。上取人頭。中取人心。下取人足。擬議即喪身",
    "X66n1296_017:0102a07": "失命。臨濟會下有二僧來參。方揭簾。湖便喝曰看狗。",
    "X66n1296_017:0102a08": "僧回首。湖便歸方丈。",
    "X66n1296_017:0102a09": "雪竇顯云。眾中總道者僧著一口。著即著了。怎奈",
    "X66n1296_017:0102a10": "者僧在。敢問諸人。子湖狗著者便死。因什麼者僧",
    "X66n1296_017:0102a11": "在。若無通方眼救得者僧。設使子湖出世咬殺百",
    "X66n1296_017:0102a12": "千萬個。有甚麼益。我當時若見。先斫下牌。然後入",
    "X66n1296_017:0102a13": "院。待者老漢喝云看狗。與伊放出個焦尾大蟲。如",
    "X66n1296_017:0102a14": "今諸人要見麼。日勢稍晚。歸堂。",
    "X66n1296_017:0102a15": "神鼎諲云。古人提唱一段因緣誠非細事。你道正",
    "X66n1296_017:0102a16": "恁麼時。下得甚麼語。神鼎當時若在。即喝云者畜",
    "X66n1296_017:0102a17": "生。又云死。又作退勢。",
    "X66n1296_017:0102a18": "天童華云。者老漢雖慣得其便。怎奈咬者僧不殺。",
    "X66n1296_017:0102a19": "且道利害在什麼處。",
    "X66n1296_017:0102a20": "天寶樞云。若是個漢。踏碎却牌直入相見。待他道",
    "X66n1296_017:0102a21": "看狗。便與擒住云畜生畜生。直教子湖進不得退",
    "X66n1296_017:0102a22": "不得。一不鈍置臨濟。二不孤負自己。",
    "X66n1296_017:0102a23": "萬峰蔚云。入門一喝頭正尾正。擬議思量喪却性",
    "X66n1296_017:0102a24": "命。且作麼生入得他家門戶。",
    "X66n1296_017:0102b01": "百丈泐云。不入虎穴焉得虎子。當時二僧待他喝",
    "X66n1296_017:0102b02": "曰看狗。便與攔胸把住曰者畜生莫探頭好。他擬",
    "X66n1296_017:0102b03": "作伎倆。拂袖便行。豈不痛快。",
    "X66n1296_017:0102b04": "子湖一夜於僧堂前呌曰有賊有賊。眾皆驚動。有僧",
    "X66n1296_017:0102b05": "自堂內出。湖把住曰。維那。捉得也。捉得也。僧曰。不是。",
    "X66n1296_017:0102b06": "是某甲。湖曰。是即是。祇是汝不肯承當。",
    "X66n1296_017:0102b07": "翠巖芝云。子湖也是相頭買帽。",
    "X66n1296_017:0102b08": "溈山果云。子湖恁麼大似按牛頭喫草。",
    "X66n1296_017:0102b09": "天界盛云。大小子湖龍頭蛇尾。若是崇先。待道不",
    "X66n1296_017:0102b10": "是是某甲。便即推倒曰。你還要偷老僧那。",
    "X66n1296_017:0102b11": "子湖因劉鐵磨到乃問。久響劉鐵磨。莫便是否。磨曰",
    "X66n1296_017:0102b12": "不敢。湖曰左轉右轉。磨曰和尚莫顛倒。湖便打。",
    "X66n1296_017:0102b13": "昭覺勤云。子湖棒頭有眼。只為權柄在手。鐵磨皮",
    "X66n1296_017:0102b14": "下有血。還他竿木隨身。雖然柔弱勝剛強。且要話",
    "X66n1296_017:0102b15": "在。",
    "X66n1296_017:0102b16": "荊州白馬曇照禪師(南三南泉願嗣)常曰快活快活。及臨終",
    "X66n1296_017:0102b17": "時乃呌曰苦苦。又曰閻羅王來取我也。院主問。和尚",
    "X66n1296_017:0102b18": "當時被節度使拋向水中。神色不變。如今何得恁麼",
    "X66n1296_017:0102b19": "地。照乃舉起枕子曰。汝道當時是。如今是。院主無對。",
    "X66n1296_017:0102b20": "照乃擲下枕子。",
    "X66n1296_017:0102b21": "法眼益代院主。當時但掩耳出去。",
    "X66n1296_017:0102b22": "清涼欽云。當時好奪枕子劈面便擲。",
    "X66n1296_017:0102b23": "雲峰悅云。苦苦。當時是。即今是。奪枕子呈似云。閻",
    "X66n1296_017:0102b24": "羅王只在者裏。",
    "X66n1296_017:0102c01": "大溈智云。徹底老婆心。",
    "X66n1296_017:0102c02": "天寶樞云。白馬死却活。院主活却死。三更過鐵圍。",
    "X66n1296_017:0102c03": "日輪正當午。",
    "X66n1296_017:0102c04": "白巖符云。頭正尾正。在白馬猶欠也。院主道如今",
    "X66n1296_017:0102c05": "何得恁麼地。但仍高聲呌云苦苦閻羅王來取我",
    "X66n1296_017:0102c06": "也。不妨疑殺天下。乃無端舉枕云云。那裏討甚麼",
    "X66n1296_017:0102c07": "奇特。",
    "X66n1296_017:0102c08": "鄧州香巖下堂義端禪師(南三南泉願嗣)上堂。語是謗。寂是",
    "X66n1296_017:0102c09": "誑。語寂向上有事在。老僧口門窄。不能為汝說得。便",
    "X66n1296_017:0102c10": "下座。",
    "X66n1296_017:0102c11": "靈隱嶽云。香巖與麼道。是說不說。良久云。喫茶去。",
    "X66n1296_017:0102c12": "天目禮云。若教頻下淚。滄海也須乾。",
    "X66n1296_017:0102c13": "本覺微云。香巖舌頭拖地。松源錯下註脚。清福只",
    "X66n1296_017:0102c14": "管坐地看揚州。",
    "X66n1296_017:0102c15": "日子和尚(南三南泉願嗣)因亞谿來參。子作起勢。谿曰者老",
    "X66n1296_017:0102c16": "山鬼猶見某甲在。子曰。罪過罪過。適來失祇對。谿欲",
    "X66n1296_017:0102c17": "進語。子便喝。谿曰大陣當前不妨難禦。子曰是是。谿",
    "X66n1296_017:0102c18": "曰不是不是。",
    "X66n1296_017:0102c19": "趙州諗云。可憐兩個漢。不識轉身句。",
    "X66n1296_017:0102c20": "天寧慧云。趙州不識好惡。妄判古人。殊不知者兩",
    "X66n1296_017:0102c21": "個漢。得便宜處是失便宜。致使後來都成了龍頭",
    "X66n1296_017:0102c22": "蛇尾。諸禪德。且道那裏是他龍頭蛇尾。試檢點看。",
    "X66n1296_017:0102c24": "宗門拈古彚集卷第十七"
}