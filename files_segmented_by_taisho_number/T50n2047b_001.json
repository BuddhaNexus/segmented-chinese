{
    "T50n2047b_001:0185b10": "龍樹菩薩傳",
    "T50n2047b_001:0185b12": "姚秦三藏法師鳩摩羅什譯",
    "T50n2047b_001:0185b13": "大師名龍樹菩薩者。出南天竺梵志種也。",
    "T50n2047b_001:0185b14": "天聰奇悟事不再告。在乳哺之中。聞諸梵",
    "T50n2047b_001:0185b15": "志誦四韋陀典各四萬偈。偈有四十二字。",
    "T50n2047b_001:0185b16": "背誦其文而領其義。弱冠馳名獨步諸",
    "T50n2047b_001:0185b17": "國。世學藝能天文地理圖緯祕讖。及諸道",
    "T50n2047b_001:0185b18": "術無不悉練。契友三人亦是一時之傑。相",
    "T50n2047b_001:0185b19": "與議曰天下義理可以開神明悟幽旨者。吾",
    "T50n2047b_001:0185b20": "等盡之矣。復欲何以自娛騁情極欲。最是",
    "T50n2047b_001:0185b21": "一生之樂。然諸梵志道士勢非王公何",
    "T50n2047b_001:0185b22": "由得之。唯有隱身之術斯樂可辦。四人相",
    "T50n2047b_001:0185b23": "視莫逆於心。俱至術家求隱身法。術師念",
    "T50n2047b_001:0185b24": "曰。此四梵志擅名一世。草芥群生今以術",
    "T50n2047b_001:0185b25": "故屈辱就我。我若呪法授之。此人才明絕",
    "T50n2047b_001:0185b26": "世所不知者唯此賤法。若得之便去不復",
    "T50n2047b_001:0185b27": "可屈。且與其藥使日用而不知。藥盡必來",
    "T50n2047b_001:0185b28": "求。可以術屈為我弟子。各與青藥一丸",
    "T50n2047b_001:0185b29": "告之曰。汝於靜處用水磨之以塗眼瞼。則",
    "T50n2047b_001:0185c01": "無有人能見汝形者。龍樹菩薩磨藥聞氣。",
    "T50n2047b_001:0185c02": "便盡知藥名分數。多少錙銖無失。隨其",
    "T50n2047b_001:0185c03": "氣勢龍樹識之。還語術師此藥有七十種。",
    "T50n2047b_001:0185c04": "分數多少盡如其方。藥師問曰汝何由知。",
    "T50n2047b_001:0185c05": "答曰藥自有氣何以不知。師即歎伏。顧",
    "T50n2047b_001:0185c06": "斯人者聞之猶難。而況相學。我之賤術何",
    "T50n2047b_001:0185c07": "足惜耶。即具授。其四人得術隱身自在",
    "T50n2047b_001:0185c08": "入王宮中。宮中美人皆被侵陵百餘日。後",
    "T50n2047b_001:0185c09": "宮中人有懷妊者以事白王。王大不悅。此",
    "T50n2047b_001:0185c10": "何不祥為怪乃爾。召諸智臣以謀此事。有",
    "T50n2047b_001:0185c11": "舊老者言凡如此事應有二種。或鬼或術。",
    "T50n2047b_001:0185c12": "可以細土置諸門中。令有司守之斷諸術",
    "T50n2047b_001:0185c13": "者。若是術人足跡自現可以兵除。若其是",
    "T50n2047b_001:0185c14": "鬼則無跡也。鬼可呪除人可刀殺。備法試",
    "T50n2047b_001:0185c15": "之見四人跡。即閉諸門令數百力士。揮",
    "T50n2047b_001:0185c16": "刀空斫斫殺三人。唯有龍樹斂身屏氣",
    "T50n2047b_001:0185c17": "依王頭側。王頭側七尺刀所不至。是時始",
    "T50n2047b_001:0185c18": "悟欲為苦本。厭欲心生發出家願。若我得",
    "T50n2047b_001:0185c19": "脫。當詣沙門求出家法。既而得出入山詣",
    "T50n2047b_001:0185c20": "佛塔出家受戒。九十日中誦三藏。盡通",
    "T50n2047b_001:0185c21": "諸深義。更求諸經都無得處。雪山中深遠",
    "T50n2047b_001:0185c22": "處有佛塔。塔中有一老比丘。以摩訶衍經",
    "T50n2047b_001:0185c23": "與之。誦受愛樂雖知實義未得通利。周",
    "T50n2047b_001:0185c24": "遊諸國更求餘經。於閻浮提中遍求不得。",
    "T50n2047b_001:0185c25": "外道論師沙門義宗咸皆摧伏。即起憍",
    "T50n2047b_001:0186a01": "慢心。自念言世界法中津塗甚多。佛經雖",
    "T50n2047b_001:0186a02": "妙以理推之故未盡。未盡之中可推。而說",
    "T50n2047b_001:0186a03": "之以悟後學。於理不違於事無失。斯有何",
    "T50n2047b_001:0186a04": "咎。思此事已。即欲行之立師教誡更造衣",
    "T50n2047b_001:0186a05": "服。今附佛法所別為異。方欲以無所推",
    "T50n2047b_001:0186a06": "屈表一切智相。擇日選時當與諸弟子。",
    "T50n2047b_001:0186a07": "受新戒著新衣便欲行之。獨在靜室水精",
    "T50n2047b_001:0186a08": "地房。大龍菩薩見其如此。惜而愍之即接",
    "T50n2047b_001:0186a09": "入海。於宮殿中開七寶藏發七寶函。以諸",
    "T50n2047b_001:0186a10": "方等深奧經典無上妙法授之龍樹。龍樹",
    "T50n2047b_001:0186a11": "受讀九十日中通練甚多。其心深入體得",
    "T50n2047b_001:0186a12": "實利。龍知其心而問之曰。看經遍未。答言",
    "T50n2047b_001:0186a13": "汝諸函中經甚多無量不可盡也。我所讀",
    "T50n2047b_001:0186a14": "者已十倍閻浮提。龍言如我宮中所有經",
    "T50n2047b_001:0186a15": "典。諸處此比復不可知。龍樹即得諸經一",
    "T50n2047b_001:0186a16": "箱。深入無生三忍具足。龍還送出。時南",
    "T50n2047b_001:0186a17": "天竺王甚邪見承事外道毀謗正法。龍樹",
    "T50n2047b_001:0186a18": "菩薩為化彼故躬持赤旛在王前行。經歷",
    "T50n2047b_001:0186a19": "七年王始怪問。此是何人在我前行。答曰",
    "T50n2047b_001:0186a20": "我是一切智人。王聞是已甚大驚愕而問",
    "T50n2047b_001:0186a21": "之言。一切智人曠代不有。汝自言是何以",
    "T50n2047b_001:0186a22": "驗之。答言欲知智在說王當見問。王即自",
    "T50n2047b_001:0186a23": "念我為智主大論議師。問之能屈猶不足",
    "T50n2047b_001:0186a24": "名。一旦不如此非小事。若其不問便是一",
    "T50n2047b_001:0186a25": "屈遲疑良久。不得已而問之。天今何為耶。",
    "T50n2047b_001:0186a26": "龍樹言天今與阿脩羅戰。王聞此言譬如",
    "T50n2047b_001:0186a27": "人噎。既不得吐又不得咽。欲非其言復無",
    "T50n2047b_001:0186a28": "以證之。欲是其事無事可明。未言之間龍",
    "T50n2047b_001:0186a29": "樹復言。此非虛論求勝之談。王小待之須",
    "T50n2047b_001:0186b01": "臾有驗。言訖空中便有干戈兵器相係而",
    "T50n2047b_001:0186b02": "落。王言干戈矛戟雖是戰器。汝何必知是",
    "T50n2047b_001:0186b03": "天與阿脩羅戰。龍樹言搆之虛言不如校",
    "T50n2047b_001:0186b04": "以實事。言已阿脩羅手足指及其耳鼻從",
    "T50n2047b_001:0186b05": "空而下。又令王及臣民婆羅門眾。見空中",
    "T50n2047b_001:0186b06": "清除兩陣相對。王乃稽首伏其法化。殿上",
    "T50n2047b_001:0186b07": "有萬婆羅門。皆棄束髮受成就戒。是時龍",
    "T50n2047b_001:0186b08": "樹．於南天竺大弘佛教。摧伏外道廣明摩",
    "T50n2047b_001:0186b09": "訶衍。作優波提舍十萬偈。又作莊嚴佛",
    "T50n2047b_001:0186b10": "道論五千偈。大慈方便論五十偈。令摩",
    "T50n2047b_001:0186b11": "訶衍教大行於天竺。又造無畏論十萬偈。",
    "T50n2047b_001:0186b12": "於無畏中出中論也。時有婆羅門善知呪",
    "T50n2047b_001:0186b13": "術。欲以所能與龍樹諍勝告天竺國王。我",
    "T50n2047b_001:0186b14": "能伏此比丘王當驗之。王言汝大愚人。此",
    "T50n2047b_001:0186b15": "菩薩者明與日月爭光。智與聖心並照。汝",
    "T50n2047b_001:0186b16": "何不遜敢不推敬。婆羅門言。王為智人何",
    "T50n2047b_001:0186b17": "不以理驗之。而抑斷一切。王見言至為請",
    "T50n2047b_001:0186b18": "龍樹。清旦共坐政德殿上。婆羅門後至便",
    "T50n2047b_001:0186b19": "於殿前呪作大池。廣長清淨中有千葉蓮",
    "T50n2047b_001:0186b20": "華。自坐其上而訶龍樹。汝在地坐如畜生",
    "T50n2047b_001:0186b21": "無異。而欲與我清淨華上大德智人抗",
    "T50n2047b_001:0186b22": "言論議。爾時龍樹亦以呪術化作一六牙白",
    "T50n2047b_001:0186b23": "象。行池水上趣其華坐以鼻繳拔高舉擲",
    "T50n2047b_001:0186b24": "地。婆羅門傷腰委頓。歸命龍樹我不自量",
    "T50n2047b_001:0186b25": "毀辱大師。願哀受我啟其愚蒙。有一小乘",
    "T50n2047b_001:0186b26": "法師。常懷忿嫉。龍樹問之言汝樂我久",
    "T50n2047b_001:0186b27": "住世不。答言實不願也。退入閑室經日不",
    "T50n2047b_001:0186b28": "出。弟子破戶看之遂蟬蛻而去。去世已來",
    "T50n2047b_001:0186b29": "始過百歲。南天竺諸國。為其立廟敬奉",
    "T50n2047b_001:0186c01": "如佛。其母樹下生之。因字阿周陀那。阿",
    "T50n2047b_001:0186c02": "周陀那樹名也。以龍成其道故以龍配",
    "T50n2047b_001:0186c03": "字號曰龍樹也依付法藏經即第十三祖三百餘年任持佛法。",
    "T50n2047b_001:0186c04": "龍樹菩薩傳終"
}