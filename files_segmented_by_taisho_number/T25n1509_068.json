{
    "T25n1509_068:0533a02": "大智度論釋魔事品第四十六卷六十八",
    "T25n1509_068:0533a04": "聖者龍樹造",
    "T25n1509_068:0533a05": "後秦龜茲國三藏鳩摩羅什譯",
    "T25n1509_068:0533a06": "46 魔事品【經】慧命須菩提白佛言：「世尊！是善男子、善",
    "T25n1509_068:0533a07": "女人發阿耨多羅三藐三菩提心，行六波羅",
    "T25n1509_068:0533a08": "蜜，成就眾生、淨佛世界，佛已讚歎說其",
    "T25n1509_068:0533a09": "功德。世尊！云何善男子、善女人，求於佛道，生",
    "T25n1509_068:0533a10": "諸留難？」佛告須菩提：「樂說辯不即生，當",
    "T25n1509_068:0533a11": "知是菩薩魔事。」須菩提言：「世尊！何因緣故，樂",
    "T25n1509_068:0533a12": "說辯不即生是菩薩魔事？」佛言：「有菩薩摩",
    "T25n1509_068:0533a13": "訶薩行般若波羅蜜時，難具足六波羅蜜。",
    "T25n1509_068:0533a14": "以是因緣故，樂說辯不即生是菩薩魔事。",
    "T25n1509_068:0533a15": "復次，須菩提！樂說辯卒起，當知亦是菩薩",
    "T25n1509_068:0533a16": "魔事。」「世尊！何因緣故，樂說辯卒起復是魔",
    "T25n1509_068:0533a17": "事？」佛言：「菩薩摩訶薩行檀波羅蜜乃至般若",
    "T25n1509_068:0533a18": "波羅蜜，著樂說法；以是因緣故，樂說辯卒",
    "T25n1509_068:0533a19": "起，當知是菩薩魔事。復次，須菩提！書是般",
    "T25n1509_068:0533a20": "若波羅蜜經時，偃𠐻傲慢，當知是菩薩魔事。",
    "T25n1509_068:0533a21": "復次，須菩提！書是經時，戲笑亂心，當知是",
    "T25n1509_068:0533a22": "菩薩魔事。復次，須菩提！若書是經時，輕笑",
    "T25n1509_068:0533a23": "不敬，當知是菩薩魔事。復次，須菩提！若書",
    "T25n1509_068:0533a24": "是經時，心亂不定，當知是菩薩魔事。復次，須",
    "T25n1509_068:0533a25": "菩提！若書是經時，各各不和合，當知是菩",
    "T25n1509_068:0533a26": "薩魔事。復次，須菩提！善男子、善女人作是",
    "T25n1509_068:0533a27": "念：『我不得是經中滋味。』便棄捨去，當知是菩",
    "T25n1509_068:0533a28": "薩魔事。復次，須菩提！受持般若波羅蜜，讀、誦、",
    "T25n1509_068:0533a29": "說、若正憶念時，偃𠐻傲慢，當知是菩薩魔事。",
    "T25n1509_068:0533b01": "復次，須菩提！若受持般若波羅蜜經，親近、正",
    "T25n1509_068:0533b02": "憶念時，轉相形笑，當知是菩薩魔事。復次，",
    "T25n1509_068:0533b03": "須菩提！若受持般若波羅蜜經，讀、誦、正憶念、",
    "T25n1509_068:0533b04": "修行時，共相輕蔑，當知是菩薩魔事。若受持",
    "T25n1509_068:0533b05": "般若波羅蜜，讀、誦乃至正憶念時，散亂心，當",
    "T25n1509_068:0533b06": "知是菩薩魔事。若受持般若波羅蜜，讀、誦乃",
    "T25n1509_068:0533b07": "至正憶念時，心不和合，當知是菩薩魔事。」須",
    "T25n1509_068:0533b08": "菩提白佛言：「世尊！世尊說：『善男子、善女人作",
    "T25n1509_068:0533b09": "是念：「我不得經中滋味。」便棄捨去，當知是菩",
    "T25n1509_068:0533b10": "薩魔事。』世尊！何因緣故，菩薩不得經中滋",
    "T25n1509_068:0533b11": "味，便棄捨去？」佛言：「是菩薩摩訶薩前世不",
    "T25n1509_068:0533b12": "久行般若波羅蜜、禪波羅蜜、毘梨耶波羅蜜、羼",
    "T25n1509_068:0533b13": "提波羅蜜、尸羅波羅蜜、檀波羅蜜，是人聞說",
    "T25n1509_068:0533b14": "是般若波羅蜜，便從坐起，作是念言：『我於般",
    "T25n1509_068:0533b15": "若波羅蜜中無記。』心不清淨，便從坐起去，當",
    "T25n1509_068:0533b16": "知是菩薩魔事。」須菩提白佛言：「世尊！何因",
    "T25n1509_068:0533b17": "緣故不與受記，聞說是深般若波羅蜜時，",
    "T25n1509_068:0533b18": "便從坐起去？」佛告須菩提：「若菩薩未入法位",
    "T25n1509_068:0533b19": "中，諸佛不與受阿耨多羅三藐三菩提記。",
    "T25n1509_068:0533b20": "復次，須菩提！聞說般若波羅蜜時，菩薩作是",
    "T25n1509_068:0533b21": "念：『我是中無名字。』心不清淨，當知是菩薩魔",
    "T25n1509_068:0533b22": "事。」須菩提言：「何因緣故，是深般若波羅蜜",
    "T25n1509_068:0533b23": "中，不說是菩薩名字？」佛言：「未受記菩薩，諸",
    "T25n1509_068:0533b24": "佛不說名字。復次，須菩提！是菩薩摩訶薩",
    "T25n1509_068:0533b25": "作是念：『是般若波羅蜜中，無我生處名字，若",
    "T25n1509_068:0533b26": "聚落、城邑。』是人不欲聽聞般若波羅蜜，便",
    "T25n1509_068:0533b27": "從會中起去。是人如所起念時，念念却一",
    "T25n1509_068:0533b28": "劫，甫當更勤精進求阿耨多羅三藐三菩",
    "T25n1509_068:0533b29": "提。」",
    "T25n1509_068:0533c01": "【論】釋曰：一切有為法各有增上。增上者共",
    "T25n1509_068:0533c02": "相違，相違即是怨賊。如水得增上力滅火，",
    "T25n1509_068:0533c03": "火得增上力則消水，乃至草木各有相害，",
    "T25n1509_068:0533c04": "何況眾生！菩薩摩訶薩有大悲心，雖不與",
    "T25n1509_068:0533c05": "眾生作怨，而眾生與菩薩作怨；菩薩身，有",
    "T25n1509_068:0533c06": "為法故，能作留難。佛上說菩薩功德，所謂諸",
    "T25n1509_068:0533c07": "佛、菩薩、諸天所護，而未說怨賊相。以佛憐",
    "T25n1509_068:0533c08": "愍故，先雖略說；今須菩提請，佛廣說留難",
    "T25n1509_068:0533c09": "事。佛雖於一切眾生、一切法心平等，以是",
    "T25n1509_068:0533c10": "菩薩能大利益世間故，說好醜相及利害",
    "T25n1509_068:0533c11": "相、是道非道、留難事。佛不令行人毀害留",
    "T25n1509_068:0533c12": "難者，但令覺知，不隨其事。何者是怨賊？略",
    "T25n1509_068:0533c13": "說若眾生法、非眾生法，能沮壞菩薩無上",
    "T25n1509_068:0533c14": "道心。非眾生者，若疾病、飢渴、寒熱、槌壓、墜落",
    "T25n1509_068:0533c15": "等。眾生者，魔及魔民、惡鬼、邪疑不信者、斷",
    "T25n1509_068:0533c16": "善根者、定有所得者、實定分別諸法者、",
    "T25n1509_068:0533c17": "深著世間樂者、怨賊、官事、師子、虎、狼、惡獸、毒",
    "T25n1509_068:0533c18": "蟲等。眾生賊有二種：若內、若外。內者，自從",
    "T25n1509_068:0533c19": "心生，憂愁不得法味，生邪見、疑悔、不信",
    "T25n1509_068:0533c20": "等；外者，如上說。如是諸難事，佛總名為魔。",
    "T25n1509_068:0533c21": "魔有四種：煩惱魔、五眾魔、死魔、天子魔。煩",
    "T25n1509_068:0533c22": "惱魔者，所謂百八煩惱等，分別八萬四千",
    "T25n1509_068:0533c23": "諸煩惱。五眾魔者，是煩惱業和合因緣，得是",
    "T25n1509_068:0533c24": "身：四大及四大造色，眼根等色是名色眾；",
    "T25n1509_068:0533c25": "百八煩惱等諸受和合，名為受眾；小、大、無量、",
    "T25n1509_068:0533c26": "無所有想，分別和合，名為想眾；因好醜心",
    "T25n1509_068:0533c27": "發，能起貪欲、瞋恚等心相應、不相應法，名",
    "T25n1509_068:0534a01": "為行眾；六情、六塵和合，故生六識，是六識分",
    "T25n1509_068:0534a02": "別，和合無量無邊心，是名識眾。死魔者，無",
    "T25n1509_068:0534a03": "常因緣故，破相續五眾壽命，盡離三法——識、",
    "T25n1509_068:0534a04": "斷、壽故，名為死魔。天子魔者，欲界主，深著",
    "T25n1509_068:0534a05": "世間樂，用有所得故生邪見，憎嫉一切賢",
    "T25n1509_068:0534a06": "聖涅槃道法，是名天子魔。魔，秦言能奪命",
    "T25n1509_068:0534a07": "者。雖死魔實能奪命，餘者亦能作奪命因",
    "T25n1509_068:0534a08": "緣，亦奪智慧命，是故名殺者。問曰：一五眾",
    "T25n1509_068:0534a09": "魔攝三種魔，何以故別說四？答曰：實是一",
    "T25n1509_068:0534a10": "魔，分別其義，故有四。煩惱魔者，人因貪欲、",
    "T25n1509_068:0534a11": "瞋恚故死，亦能作奪命因緣，是近奪命因",
    "T25n1509_068:0534a12": "緣故別說。天子魔，雜福德業因緣故，力勢",
    "T25n1509_068:0534a13": "大，邪見力故，能奪慧命，亦能作死因緣，是",
    "T25n1509_068:0534a14": "故別說。無常死力大，一切無能免者，甚可",
    "T25n1509_068:0534a15": "畏厭故別說。問曰：是魔何以惱亂行道者？",
    "T25n1509_068:0534a16": "答曰：先已廣說。是品中皆有四種魔義，但",
    "T25n1509_068:0534a17": "隨處說。復次，三魔不相遠離：若有五眾，則",
    "T25n1509_068:0534a18": "有煩惱；有煩惱，則天魔得其便；五眾、煩惱",
    "T25n1509_068:0534a19": "和合故有天魔。是故須菩提問佛：「上已讚歎",
    "T25n1509_068:0534a20": "說菩薩功德，今云何是菩薩魔事起？」佛答：「樂",
    "T25n1509_068:0534a21": "說辯不即生，是為魔事」者，若菩薩摩訶薩",
    "T25n1509_068:0534a22": "憐愍眾生故，高座說法，而樂說辯不生。聽",
    "T25n1509_068:0534a23": "者憂愁：「我等故來，而法師不說。」或作是念：",
    "T25n1509_068:0534a24": "「法師怖畏故不能說。」或言：「不知故不說。」或",
    "T25n1509_068:0534a25": "自惟過咎深重故不說，或謂不得供養故",
    "T25n1509_068:0534a26": "不肯說，或謂輕賤我等故不說，或串樂故",
    "T25n1509_068:0534a27": "不說。如是等種種因緣，聽者心壞，故以不",
    "T25n1509_068:0534a28": "樂說名為魔事。復次，是菩薩憐愍眾生故",
    "T25n1509_068:0534a29": "來欲說法，聽者欲聞，而法師心生欲說，",
    "T25n1509_068:0534b01": "而口不能言。現見是魔事，如魔入阿難",
    "T25n1509_068:0534b02": "心，佛三問而三不答，久乃說者。此中須菩提",
    "T25n1509_068:0534b03": "問世尊：「何因緣故辯不即生？」佛答：「菩薩行",
    "T25n1509_068:0534b04": "六波羅蜜時，難具足六波羅蜜。」所以者何？是",
    "T25n1509_068:0534b05": "人先世因緣故，鈍根、懈怠，魔得其便；不一",
    "T25n1509_068:0534b06": "心行六波羅蜜故，樂說辯不即生。問曰：如",
    "T25n1509_068:0534b07": "樂說辯不即生，可是魔事；今樂說辯卒",
    "T25n1509_068:0534b08": "起，何以復是魔事？答曰：是法師愛法、著法，",
    "T25n1509_068:0534b09": "求名聲故，自恣樂說，無有義理，如逸馬難",
    "T25n1509_068:0534b10": "制；又如大水暴漲，眾穢渾雜。是故此中佛",
    "T25n1509_068:0534b11": "自說：「菩薩行六波羅蜜，著樂說法，是為魔",
    "T25n1509_068:0534b12": "事。」復次，是般若波羅蜜為破憍慢故出；而",
    "T25n1509_068:0534b13": "書是經者生我心、憍慢心；憍慢故身亦高，",
    "T25n1509_068:0534b14": "所謂偃𠐻傲慢。書是般若波羅蜜時，用輕",
    "T25n1509_068:0534b15": "心、瞋心、戲笑、不敬。復次，是般若波羅蜜，若一心、",
    "T25n1509_068:0534b16": "攝心，猶尚難得，何況散亂心書！書時從人",
    "T25n1509_068:0534b17": "口受、或寫經卷，若一心和合則得；若授者",
    "T25n1509_068:0534b18": "不與，如是等種種因緣，是不和合。復次，觀",
    "T25n1509_068:0534b19": "看是般若波羅蜜經時，品品皆空，無可樂",
    "T25n1509_068:0534b20": "處，作是念：「我於是經不得滋味！」便棄捨",
    "T25n1509_068:0534b21": "去。般若波羅蜜是一切諸樂根本，此人不得",
    "T25n1509_068:0534b22": "其味，是為魔事。復次，受持、讀、誦、說、正憶念",
    "T25n1509_068:0534b23": "時，偃𠐻、形笑、散亂心、不和合，如上說。「共相",
    "T25n1509_068:0534b24": "輕蔑」者，從人受持、讀、誦、正憶念時，師徒互",
    "T25n1509_068:0534b25": "相輕賤。書寫經時，但有捨去，無相輕賤。",
    "T25n1509_068:0534b26": "問曰：上諸事中，何以但問「不得經中滋味」，",
    "T25n1509_068:0534b27": "不問餘者？答曰：般若波羅蜜，聖人所說與",
    "T25n1509_068:0534b28": "凡人說異，是故凡夫人不得滋味。須菩提",
    "T25n1509_068:0534b29": "意謂：「般若波羅蜜是清淨珍寶聚，能利益眾",
    "T25n1509_068:0534c01": "生，無有過惡，是人云何不得滋味？」佛答：",
    "T25n1509_068:0534c02": "「是人先世不久行六波羅蜜故，菩薩信等五",
    "T25n1509_068:0534c03": "根薄；薄故，不能信空、無相、無作、無依止法，",
    "T25n1509_068:0534c04": "嬈亂心起，作是言：『佛一切智，何以不與我",
    "T25n1509_068:0534c05": "受記？』便捨去。」餘者易解，故不問。須菩提問：",
    "T25n1509_068:0534c06": "「若爾者，何以故不與授記？」佛是大悲，應當",
    "T25n1509_068:0534c07": "愍念，防護其心，不令墮惡！佛言：「未入法",
    "T25n1509_068:0534c08": "位人，諸佛不與授記。」所以者何？諸佛雖悉",
    "T25n1509_068:0534c09": "知眾生久遠事，為五通仙人及諸天見",
    "T25n1509_068:0534c10": "是人未有善行業因緣可授記者，若為",
    "T25n1509_068:0534c11": "授記，輕佛不信：「無有因緣，云何與授記？」",
    "T25n1509_068:0534c12": "是故入法位者，與授記。是人名字及聚落",
    "T25n1509_068:0534c13": "處，亦如是。是人從坐起去，隨其起念多少，",
    "T25n1509_068:0534c14": "念念却一劫；償罪畢，還得人身，甫當復爾",
    "T25n1509_068:0534c15": "所劫行。",
    "T25n1509_068:0534c16": "【經】「復次，須菩提！菩薩學餘經，棄捨般若波羅",
    "T25n1509_068:0534c17": "蜜，終不能至薩婆若。善男子、善女人為捨",
    "T25n1509_068:0534c18": "其根而攀枝葉，當知亦是菩薩魔事。」須菩",
    "T25n1509_068:0534c19": "提白佛言：「世尊！何等是餘經，善男子、善女",
    "T25n1509_068:0534c20": "人所學，不能至薩婆若？」佛言：「是聲聞所應",
    "T25n1509_068:0534c21": "行經，所謂四念處、四正勤，四如意足、五根、五",
    "T25n1509_068:0534c22": "力、七覺分、八聖道分，空、無相、無作解脫門。善",
    "T25n1509_068:0534c23": "男子、善女人住是中，得須陀洹果、斯陀含果、",
    "T25n1509_068:0534c24": "阿那含果、阿羅漢果，是名聲聞所行經，不",
    "T25n1509_068:0534c25": "能至薩婆若。如是，善男子、善女人捨般若波",
    "T25n1509_068:0534c26": "羅蜜，親近是餘經。何以故？須菩提！般若波",
    "T25n1509_068:0534c27": "羅蜜中，出生諸菩薩摩訶薩，成就世間、出世",
    "T25n1509_068:0534c28": "間法。須菩提！菩薩摩訶薩學般若波羅蜜",
    "T25n1509_068:0534c29": "時，亦學世間、出世間法。須菩提！譬如狗不",
    "T25n1509_068:0535a01": "從大家求食，反從作務者索。如是，須菩提！當",
    "T25n1509_068:0535a02": "來世有善男子、善女人棄捨深般若波羅",
    "T25n1509_068:0535a03": "蜜而攀枝葉，聲聞、辟支佛所應行經，當知是",
    "T25n1509_068:0535a04": "為菩薩魔事。須菩提！譬如有人欲得見象，",
    "T25n1509_068:0535a05": "見已，反觀其跡。須菩提！於汝意云何？是人",
    "T25n1509_068:0535a06": "為黠不？」須菩提言：「為不黠。」佛言：「諸求佛道善",
    "T25n1509_068:0535a07": "男子、善女人亦復如是，得深般若波羅蜜棄",
    "T25n1509_068:0535a08": "捨去，取聲聞、辟支佛所應行經。須菩提！當知",
    "T25n1509_068:0535a09": "是為菩薩魔事。須菩提！譬如人欲見大海，",
    "T25n1509_068:0535a10": "見已，反求牛跡水。作是念：『大海水能與此等",
    "T25n1509_068:0535a11": "不？』須菩提！於汝意云何？是人為黠不？」須菩提",
    "T25n1509_068:0535a12": "言：「為不黠。」佛言：「當來世有求佛道善男子、",
    "T25n1509_068:0535a13": "善女人亦如是，得深般若波羅蜜，棄捨去，取",
    "T25n1509_068:0535a14": "聲聞、辟支佛所應行經，當知是亦菩薩摩訶",
    "T25n1509_068:0535a15": "薩魔事。須菩提！譬如工匠、若工匠弟子",
    "T25n1509_068:0535a16": "欲擬作釋提桓因勝殿，而揆則日月宮殿。須",
    "T25n1509_068:0535a17": "菩提！於汝意云何？是人為黠不？」須菩提言：「為",
    "T25n1509_068:0535a18": "不黠。」「如是，須菩提！當來世有薄福德善男子、",
    "T25n1509_068:0535a19": "善女人求佛道者，得是深般若波羅蜜棄",
    "T25n1509_068:0535a20": "捨去，取聲聞、辟支佛所應行經中求薩婆若。",
    "T25n1509_068:0535a21": "須菩提！於汝意云何？是人為𭶑不？」須菩提",
    "T25n1509_068:0535a22": "言：「為不𭶑。」佛言：「當知亦是菩薩魔事。須菩",
    "T25n1509_068:0535a23": "提！譬如有人欲見轉輪聖王，見而不識，後見",
    "T25n1509_068:0535a24": "諸小國王，取其相貌，作如是言：『轉輪聖王與",
    "T25n1509_068:0535a25": "此何異？』須菩提！於汝意云何？是人為𭶑不？」須",
    "T25n1509_068:0535a26": "菩提言：「為不黠。」「須菩提！當來世有薄福德",
    "T25n1509_068:0535a27": "善男子、善女人求佛道者得是深般若波羅",
    "T25n1509_068:0535a28": "蜜，棄捨去，取聲聞、辟支佛所應行經，持求薩",
    "T25n1509_068:0535a29": "婆若。須菩提！於汝意云何？是人為𭶑不？」須",
    "T25n1509_068:0535b01": "菩提言：「為不黠。」「當知是為菩薩魔事。須菩",
    "T25n1509_068:0535b02": "提！譬如飢人得百味食，棄捨去，反食六十日",
    "T25n1509_068:0535b03": "穀飯。須菩提！於汝意云何？是人為黠不？」須菩",
    "T25n1509_068:0535b04": "提言：「為不黠。」佛言：「當來世有求佛道善男子、",
    "T25n1509_068:0535b05": "善女人得聞深般若波羅蜜，棄捨去，取聲聞、",
    "T25n1509_068:0535b06": "辟支佛所應行經，持求薩婆若，於汝意云何？",
    "T25n1509_068:0535b07": "是人為黠不？」須菩提言：「為不黠。」「當知是亦",
    "T25n1509_068:0535b08": "菩薩魔事。須菩提！譬如人得無價摩尼珠，",
    "T25n1509_068:0535b09": "反持比水精珠。須菩提！於汝意云何？是人",
    "T25n1509_068:0535b10": "為黠不？」須菩提言：「為不黠。」佛言：「當來世有",
    "T25n1509_068:0535b11": "求佛道善男子、善女人得聞深般若波羅蜜，",
    "T25n1509_068:0535b12": "棄捨去，取聲聞、辟支佛所應行經，持求薩婆",
    "T25n1509_068:0535b13": "若，是人為黠不？」須菩提言：「為不黠。」「當知是亦",
    "T25n1509_068:0535b14": "菩薩魔事。「復次，須菩提！是求佛道善男子、善",
    "T25n1509_068:0535b15": "女人書是深般若波羅蜜時，樂說不如法事，",
    "T25n1509_068:0535b16": "不得書成般若波羅蜜。所謂樂說色、聲、香、味、",
    "T25n1509_068:0535b17": "觸、法，樂說持戒、禪定、無色定，樂說檀波羅蜜",
    "T25n1509_068:0535b18": "乃至般若波羅蜜，樂說四念處乃至阿耨多",
    "T25n1509_068:0535b19": "羅三藐三菩提。何以故？須菩提！是般若波",
    "T25n1509_068:0535b20": "羅蜜中無樂說相。須菩提！般若波羅蜜不可",
    "T25n1509_068:0535b21": "思議相，般若波羅蜜不生不滅相，般若波羅",
    "T25n1509_068:0535b22": "蜜不垢不淨相，般若波羅蜜不亂不散相，般",
    "T25n1509_068:0535b23": "若波羅蜜無說相，般若波羅蜜無言無義",
    "T25n1509_068:0535b24": "相，般若波羅蜜無所得相。何以故？須菩提！",
    "T25n1509_068:0535b25": "是般若波羅蜜中，無是諸相。須菩提！若有",
    "T25n1509_068:0535b26": "善男子、善女人求菩薩道者書是般若波羅",
    "T25n1509_068:0535b27": "蜜經時，以是諸法散亂心，當知是亦菩薩魔",
    "T25n1509_068:0535b28": "事。」須菩提白佛言：「世尊！是般若波羅蜜可",
    "T25n1509_068:0535b29": "書耶？」佛言：「不可書。何以故？般若波羅蜜自性",
    "T25n1509_068:0535c01": "無故，禪波羅蜜、毘梨耶波羅蜜、羼提波羅蜜、",
    "T25n1509_068:0535c02": "尸羅波羅蜜、檀波羅蜜，乃至一切種智自性無",
    "T25n1509_068:0535c03": "故；若自性無，是不名為性，無法不能書",
    "T25n1509_068:0535c04": "無法。須菩提！若求菩薩道善男子、善女人",
    "T25n1509_068:0535c05": "作是念：『無法是深般若波羅蜜。』當知即是菩",
    "T25n1509_068:0535c06": "薩魔事。」「世尊！是求菩薩道善男子、善女人",
    "T25n1509_068:0535c07": "用文字書般若波羅蜜，自念：『我書是般",
    "T25n1509_068:0535c08": "若波羅蜜。』以字著般若波羅蜜，當知亦是",
    "T25n1509_068:0535c09": "菩薩魔事。何以故？世尊！是般若波羅蜜無",
    "T25n1509_068:0535c10": "文字，禪波羅蜜、毘梨耶波羅蜜、羼提波羅蜜、",
    "T25n1509_068:0535c11": "尸羅波羅蜜、檀波羅蜜無有文字。世尊！色無",
    "T25n1509_068:0535c12": "文字，受、想、行、識無文字，乃至一切種智無文",
    "T25n1509_068:0535c13": "字。世尊！若求菩薩道善男子、善女人著無文",
    "T25n1509_068:0535c14": "字般若波羅蜜，乃至著無文字一切種智，當",
    "T25n1509_068:0535c15": "知亦是菩薩魔事。讀、誦、說、正憶念、如說修行，",
    "T25n1509_068:0535c16": "亦如是。」「復次，須菩提！求佛道善男子、善女人，",
    "T25n1509_068:0535c17": "書般若波羅蜜時，若國土念起、聚落念起、",
    "T25n1509_068:0535c18": "城邑念起、方念起，若聞謗毀其師念起，若",
    "T25n1509_068:0535c19": "念父母及兄弟姊妹諸餘親里、若念賊、若念",
    "T25n1509_068:0535c20": "旃陀羅、若念眾女、若念婬女，如是等種種",
    "T25n1509_068:0535c21": "諸餘異念留難；惡魔復益其念，破壞書般若",
    "T25n1509_068:0535c22": "波羅蜜，破壞讀、誦、說、正憶念、如說修行。須",
    "T25n1509_068:0535c23": "菩提！當知是亦菩薩魔事。「復次，須菩提！求",
    "T25n1509_068:0535c24": "佛道善男子、善女人得名譽、恭敬、布施、供養，",
    "T25n1509_068:0535c25": "所謂衣服、飲食、臥床、疾藥、種種樂具，善男子、",
    "T25n1509_068:0535c26": "善女人書是般若波羅蜜經，受、讀、誦乃至",
    "T25n1509_068:0535c27": "正憶念時，愛著是事，不得書成般若波羅",
    "T25n1509_068:0535c28": "蜜，乃至正憶念，當知是亦菩薩魔事。「復次，須",
    "T25n1509_068:0535c29": "菩提！求佛道善男子、善女人書般若波羅蜜",
    "T25n1509_068:0536a01": "乃至如說修行時，惡魔方便持諸餘深經與",
    "T25n1509_068:0536a02": "是菩薩摩訶薩；有方便者，不應貪著惡魔所",
    "T25n1509_068:0536a03": "與諸餘深經。何以故？是經不能令人至薩婆",
    "T25n1509_068:0536a04": "若故。是中無方便菩薩摩訶薩聞是諸餘",
    "T25n1509_068:0536a05": "深經，便捨深般若波羅蜜。須菩提！我是般",
    "T25n1509_068:0536a06": "若波羅蜜中，廣說諸菩薩摩訶薩方便道；諸",
    "T25n1509_068:0536a07": "菩薩摩訶薩應當從是中求。須菩提！今善男",
    "T25n1509_068:0536a08": "子、善女人求菩薩道，捨是深般若波羅蜜，於",
    "T25n1509_068:0536a09": "魔所與聲聞、辟支佛深經中求方便道，當知",
    "T25n1509_068:0536a10": "亦是菩薩魔事。」",
    "T25n1509_068:0536a11": "【論】釋曰：學餘經，捨般若波羅蜜等，有人於",
    "T25n1509_068:0536a12": "聲聞法中受戒學法，初不聞般若波羅",
    "T25n1509_068:0536a13": "蜜；或時餘處聞，深著先所學法，捨於般若",
    "T25n1509_068:0536a14": "波羅蜜，於先所學法中求薩婆若。有聲聞",
    "T25n1509_068:0536a15": "弟子先得般若波羅蜜，不知義趣、不得滋",
    "T25n1509_068:0536a16": "味，以聲聞經行菩薩道。有人是聲聞弟子，",
    "T25n1509_068:0536a17": "得般若波羅蜜經，欲信受；餘聲聞人沮壞",
    "T25n1509_068:0536a18": "其心，語言：「是經初後不相應，無有定相，汝",
    "T25n1509_068:0536a19": "宜捨之！聲聞法中，何所不有？六足阿毘曇",
    "T25n1509_068:0536a20": "及其論議分別諸法相，即是般若波羅蜜；",
    "T25n1509_068:0536a21": "八十部律，即是尸羅波羅蜜；阿毘曇中，分別",
    "T25n1509_068:0536a22": "諸禪、解脫、諸三昧等，是禪波羅蜜；三藏本生",
    "T25n1509_068:0536a23": "中，讚歎解脫，布施、忍辱、精進，即是三波羅",
    "T25n1509_068:0536a24": "蜜。」如是等種種因緣，捨般若波羅蜜，於聲",
    "T25n1509_068:0536a25": "聞經中求薩婆若。如人欲得堅實好木，",
    "T25n1509_068:0536a26": "捨其根莖而取枝葉，雖是木名而不中",
    "T25n1509_068:0536a27": "用。復次，般若波羅蜜是三藏根本；得般若波",
    "T25n1509_068:0536a28": "羅蜜已，為度眾生故說餘事，是名「枝葉」。",
    "T25n1509_068:0536a29": "復次，聲聞經中雖說諸法實相，而不了了；",
    "T25n1509_068:0536b01": "般若波羅蜜經中，分明顯現，易見易得。如人",
    "T25n1509_068:0536b02": "攀緣枝葉則墮落，若捉莖幹則堅固。若執",
    "T25n1509_068:0536b03": "聲聞經，則墮小乘中；若持般若波羅蜜，易",
    "T25n1509_068:0536b04": "得無上道。是故說：「捨根莖，取枝葉。」問曰：三",
    "T25n1509_068:0536b05": "十七品、三解脫門，《般若經》中亦有，今何以故",
    "T25n1509_068:0536b06": "但名聲聞、辟支佛經？答曰：摩訶衍中雖有",
    "T25n1509_068:0536b07": "是法，與畢竟空合，心無所著，以不捨薩婆",
    "T25n1509_068:0536b08": "若、大悲心，為一切眾生故說；聲聞經則不",
    "T25n1509_068:0536b09": "爾，為小乘證故。復次，菩薩行般若波羅蜜",
    "T25n1509_068:0536b10": "故，能成就世間、出世間法；是故菩薩若求",
    "T25n1509_068:0536b11": "佛，應當學般若波羅蜜。譬如狗為主守",
    "T25n1509_068:0536b12": "備，應當從主索食，而反於奴、客求；菩薩",
    "T25n1509_068:0536b13": "亦如是。狗喻行者，般若波羅蜜喻主人。般",
    "T25n1509_068:0536b14": "若中有種種利益，而捨求餘經。佛欲令",
    "T25n1509_068:0536b15": "分明易見，故說譬喻。象、大海、帝釋殿、轉輪聖",
    "T25n1509_068:0536b16": "王、無價寶亦如是。問曰：五欲生五蓋，以",
    "T25n1509_068:0536b17": "五蓋覆智慧故，不應樂說；何以故樂說餘",
    "T25n1509_068:0536b18": "六波羅蜜，乃至無上道，而言不如法？答曰：「不",
    "T25n1509_068:0536b19": "如法」者，不如般若波羅蜜實相。般若波羅蜜",
    "T25n1509_068:0536b20": "實相中無定相法，云何可樂說？若有定相，",
    "T25n1509_068:0536b21": "則心著樂說。諸佛及菩薩以大悲心故為",
    "T25n1509_068:0536b22": "眾生說法，不著語言；用無所得法，示眾生",
    "T25n1509_068:0536b23": "畢竟空相般若波羅蜜。是人書、讀、誦等，以",
    "T25n1509_068:0536b24": "染著心取六塵相乃至無上道，故言不",
    "T25n1509_068:0536b25": "如法。問曰：若般若波羅蜜畢竟空，無所有法，",
    "T25n1509_068:0536b26": "不可書、讀、誦等；如是，則不應有魔事？答",
    "T25n1509_068:0536b27": "曰：畢竟空、無所有亦非般若波羅蜜相，何以",
    "T25n1509_068:0536b28": "故是魔事？此中說：若是人知無所有是般",
    "T25n1509_068:0536b29": "若波羅蜜相，即是魔事。若用文字書般若波",
    "T25n1509_068:0536c01": "羅蜜，自知：「我書般若波羅蜜。」有此著心，",
    "T25n1509_068:0536c02": "即是魔事。若人知般若波羅蜜相，不以著",
    "T25n1509_068:0536c03": "心書、讀、誦等；若有來破者，是為破般若波",
    "T25n1509_068:0536c04": "羅蜜。復次，內有煩惱魔、外有天子魔，是二",
    "T25n1509_068:0536c05": "事因緣故，書般若波羅蜜乃至修行時，壞般",
    "T25n1509_068:0536c06": "若波羅蜜。念起者，所謂念此國土不安穩，彼",
    "T25n1509_068:0536c07": "國土豐樂；聚落、城邑、方，亦如是。或聞謗毀",
    "T25n1509_068:0536c08": "其師，捨般若波羅蜜，欲助師除滅惡名；或",
    "T25n1509_068:0536c09": "聞父母疾病、官事；或念賊恐怖，欲發心",
    "T25n1509_068:0536c10": "詣餘處；旃陀羅亦如是。與賊、旃陀羅共",
    "T25n1509_068:0536c11": "住，則發瞋恚；與眾婬女共住故，婬欲心發。",
    "T25n1509_068:0536c12": "如是等種種因緣，破壞般若波羅蜜；菩薩覺",
    "T25n1509_068:0536c13": "知，當莫念、莫說。或書般若波羅蜜時，鈍根",
    "T25n1509_068:0536c14": "者於多恭敬、供養事中愛著，自念：「我能書、",
    "T25n1509_068:0536c15": "能隨行故有是。」著是利養，即是魔事。或有利",
    "T25n1509_068:0536c16": "根者，魔或思惟：「是菩薩不著世間樂，一心",
    "T25n1509_068:0536c17": "受般若波羅蜜，此人不可沮壞，我今當",
    "T25n1509_068:0536c18": "以聲聞深經轉其心，使成阿羅漢。」佛言：「聲",
    "T25n1509_068:0536c19": "聞經雖深，不應貪著。」譬如燒熱金丸，色雖",
    "T25n1509_068:0536c20": "妙好，不可捉。若菩薩無方便、不大利根，",
    "T25n1509_068:0536c21": "得是經歡喜，是空、無相、無作，盡苦本，何復",
    "T25n1509_068:0536c22": "過是！便捨般若波羅蜜，亦是魔事。何以故？",
    "T25n1509_068:0536c23": "此中佛說因緣：「於般若波羅蜜中廣說諸",
    "T25n1509_068:0536c24": "菩薩摩訶薩方便道，所謂觀聲聞、辟支佛道",
    "T25n1509_068:0536c25": "而不證，以大悲心行三解脫門故。」譬如人",
    "T25n1509_068:0536c26": "以酥和毒，毒勢則歇，不能害人。般若亦",
    "T25n1509_068:0536c27": "如是，菩薩於般若中求無上道易得；於餘",
    "T25n1509_068:0536c28": "經則難，如但服毒。是故不應從聲聞經",
    "T25n1509_068:0536c29": "中求菩薩道。",
    "T25n1509_068:0537a01": "47 兩不和合品大智度論釋兩不和合品第四十七",
    "T25n1509_068:0537a02": "【經】「復次，須菩提！聽法人欲書、持般若波羅",
    "T25n1509_068:0537a03": "蜜，讀、誦、問義、正憶念；說法人懈墮，不欲為說。",
    "T25n1509_068:0537a04": "當知是為菩薩摩訶薩魔事。須菩提！說法",
    "T25n1509_068:0537a05": "之人心不懈墮，欲令書、持般若波羅蜜；聽",
    "T25n1509_068:0537a06": "法者不欲受之。二心不和，當知是為魔事。",
    "T25n1509_068:0537a07": "「復次，須菩提！聽法人若欲書、持般若波羅蜜，",
    "T25n1509_068:0537a08": "讀、誦乃至正憶念；說法者欲至他方。當知",
    "T25n1509_068:0537a09": "是為魔事。須菩提！說法人欲令書、持般若波",
    "T25n1509_068:0537a10": "羅蜜；聽法者欲至他方。二心不和，當知是",
    "T25n1509_068:0537a11": "為魔事。「復次，須菩提！說法人貴重布施衣服、",
    "T25n1509_068:0537a12": "飲食、臥具、醫藥、資生之物；聽法人少欲知足，",
    "T25n1509_068:0537a13": "行遠離行，攝念精進，一心智慧。兩不和合，",
    "T25n1509_068:0537a14": "不得書般若波羅蜜，受持、讀、誦、問義、正憶念，",
    "T25n1509_068:0537a15": "當知是為魔事。須菩提！說法人少欲知足，",
    "T25n1509_068:0537a16": "行遠離行，攝念精進，一心智慧；聽法者貴重",
    "T25n1509_068:0537a17": "布施衣服、飲食、臥具、醫藥、資生之物。兩不和",
    "T25n1509_068:0537a18": "合，不得書、持般若波羅蜜，讀、誦、問義、正憶",
    "T25n1509_068:0537a19": "念，當知是為魔事。「復次，須菩提！說法者受",
    "T25n1509_068:0537a20": "十二頭陀：一、作阿蘭若，二、常乞食，三、納衣，",
    "T25n1509_068:0537a21": "四、一坐食，五、節量食，六、中後不飲漿，七、塚",
    "T25n1509_068:0537a22": "間住，八、樹下住，九、露地住，十、常坐不臥，十一、",
    "T25n1509_068:0537a23": "次第乞食，十二、但三衣。聽法人不受十二頭",
    "T25n1509_068:0537a24": "陀，不作阿蘭若乃至不受但三衣。兩不和",
    "T25n1509_068:0537a25": "合，不得書、持般若波羅蜜，讀、誦、問義、正憶念，",
    "T25n1509_068:0537a26": "當知是為魔事。須菩提！聽法者，受十二頭陀，",
    "T25n1509_068:0537a27": "作阿蘭若乃至受但三衣；說法人不受十二",
    "T25n1509_068:0537a28": "頭陀，不作阿蘭若乃至不受但三衣。兩不",
    "T25n1509_068:0537a29": "和合，不得書、持般若波羅蜜，讀、誦、問義、正憶",
    "T25n1509_068:0537b01": "念，當知是為魔事。」",
    "T25n1509_068:0537b02": "【論】釋曰：一切有為法，因緣和合故生，眾緣離",
    "T25n1509_068:0537b03": "則無。譬如攢燧求火，有鑽、有母，二事因",
    "T25n1509_068:0537b04": "緣得火；書寫般若乃至正憶念亦如是，內",
    "T25n1509_068:0537b05": "外因緣和合故生，所謂師、弟子同心同事故，",
    "T25n1509_068:0537b06": "乃得書成。是故佛告須菩提：「聽法人信等五",
    "T25n1509_068:0537b07": "善根發故，欲書、持般若，乃至正憶念；說法",
    "T25n1509_068:0537b08": "者五蓋覆心故，不欲說。」問曰：若五蓋覆心",
    "T25n1509_068:0537b09": "故不欲說，何以作師？答曰：是人著世間樂，",
    "T25n1509_068:0537b10": "不觀空、無常，雖能心知、口說，不能自行。",
    "T25n1509_068:0537b11": "弟子雖必欲行而不能知，不能知故，更",
    "T25n1509_068:0537b12": "無餘處，必諮此人。或時師悲心發故，欲",
    "T25n1509_068:0537b13": "令書、持般若；弟子信等五善根鈍不發故，",
    "T25n1509_068:0537b14": "著世間樂故，不欲受書、持乃至正憶念。問",
    "T25n1509_068:0537b15": "曰：若不欲受持，何以名為聽法者？答曰：",
    "T25n1509_068:0537b16": "少多聽、受、讀、誦，不能究竟成就故，但名聽",
    "T25n1509_068:0537b17": "法。若二人善心共同，能得般若波羅蜜；若",
    "T25n1509_068:0537b18": "不同則不能得，是名魔事。內煩惱發、外天子",
    "T25n1509_068:0537b19": "魔作因緣，離是般若；菩薩應覺是魔事，",
    "T25n1509_068:0537b20": "防令不起。若自失，當具足；若弟子失，當教",
    "T25n1509_068:0537b21": "令得。復次，師或慈悲心薄，捨弟子至他方；",
    "T25n1509_068:0537b22": "或不宜水土、四大不和，或善法無所增",
    "T25n1509_068:0537b23": "益，或水旱不適，或土地荒亂；如是等種種",
    "T25n1509_068:0537b24": "因緣故至他方；弟子亦種種因緣不能追",
    "T25n1509_068:0537b25": "隨。貴重利養者，如上五蓋覆心等。復次，是",
    "T25n1509_068:0537b26": "二人皆有信、有戒，而一人以十二頭陀",
    "T25n1509_068:0537b27": "莊嚴戒，一人不能。問曰：一人何以故不能？",
    "T25n1509_068:0537b28": "答曰：佛所結戒，弟子受持。十二頭陀不名",
    "T25n1509_068:0537b29": "為戒，能行，則戒莊嚴；不能行，不犯戒。譬",
    "T25n1509_068:0537c01": "如布施，能行則得福，不能行者無罪。頭陀",
    "T25n1509_068:0537c02": "亦如是。是故兩不和合，則是魔事。十二頭",
    "T25n1509_068:0537c03": "陀者，行者以居家多惱亂故，捨父母、妻子、眷",
    "T25n1509_068:0537c04": "屬，出家行道；而師徒、同學還相結著，心復",
    "T25n1509_068:0537c05": "嬈亂。是故受阿蘭若法，令身遠離憒閙，",
    "T25n1509_068:0537c06": "住於空閑。遠離者，最近三里，能遠益善；得",
    "T25n1509_068:0537c07": "是身遠離已，亦當令心遠離五欲、五蓋。若",
    "T25n1509_068:0537c08": "受請食、若眾僧食，起諸漏因緣。所以者何？",
    "T25n1509_068:0537c09": "受請食者，若得，作是念：「我是福德好人故",
    "T25n1509_068:0537c10": "得。」若不得，則嫌恨請者：「彼為無所別識，",
    "T25n1509_068:0537c11": "不應請者請，應請者不請。」或自鄙薄，懊惱",
    "T25n1509_068:0537c12": "自責而生憂苦。是貪、憂法，則能遮道。僧",
    "T25n1509_068:0537c13": "食者，入眾中，當隨眾法，斷事、擯人、料理",
    "T25n1509_068:0537c14": "僧事、處分、作使，心則散亂，妨廢行道。有",
    "T25n1509_068:0537c15": "如是等惱亂事故受常乞食法。好衣因緣",
    "T25n1509_068:0537c16": "故，四方追逐，墮邪命中。若受人好衣，則",
    "T25n1509_068:0537c17": "生親著；若不親著，檀越則恨。若僧中得衣，",
    "T25n1509_068:0537c18": "如上說眾中之過。又好衣，是未得道者生",
    "T25n1509_068:0537c19": "貪著處。好衣因緣，招致賊難，或至奪命。有",
    "T25n1509_068:0537c20": "如是等患，故受弊納衣法。行者作是念：",
    "T25n1509_068:0537c21": "「求一食尚多有所妨，何況小食、中食、後食！",
    "T25n1509_068:0537c22": "若不自損，則失半日之功，不能一心行道。",
    "T25n1509_068:0537c23": "佛法為行道故，不為益身，如養馬、養猪。」",
    "T25n1509_068:0537c24": "是故斷數數食，受一食法。有人雖一食，而",
    "T25n1509_068:0538a01": "貪心極噉，腹脹氣塞，妨廢行道，是故受節",
    "T25n1509_068:0538a02": "量食法。節量者，略說隨所能食，三分留",
    "T25n1509_068:0538a03": "一分，則身輕安穩，易消無患，於身無損，",
    "T25n1509_068:0538a04": "則行道無廢。如經中舍利弗說：「我若食五",
    "T25n1509_068:0538a05": "口、六口，足之以水，則足支身。」於秦人中",
    "T25n1509_068:0538a06": "食，可十口許。有人雖節量食，過中飲漿，",
    "T25n1509_068:0538a07": "則心樂著，求種種漿：果漿、蜜漿等，求欲無",
    "T25n1509_068:0538a08": "厭，不能一心修習善法。如馬不著轡勒，",
    "T25n1509_068:0538a09": "左右噉草，不肯進路；若著轡勒，則不",
    "T25n1509_068:0538a10": "噉草意斷，隨人意去。是故受中後不飲",
    "T25n1509_068:0538a11": "漿。無常、空觀是入佛法門，能厭離三界。塚",
    "T25n1509_068:0538a12": "間常有悲啼哭聲，死屍狼藉，眼見無常，後",
    "T25n1509_068:0538a13": "或火燒，鳥獸所食，不久滅盡；因是屍觀，一",
    "T25n1509_068:0538a14": "切法中易得無常相、空相。又塚間住，若見死",
    "T25n1509_068:0538a15": "屍臭爛不淨，易得九相觀，是離欲初門。是",
    "T25n1509_068:0538a16": "故受塚間住法。能作不淨、無常等觀已，得",
    "T25n1509_068:0538a17": "道事辦，捨至樹下；或未得道者，心則不大",
    "T25n1509_068:0538a18": "厭，取是相，樹下思惟。如佛生時、成道時、轉法",
    "T25n1509_068:0538a19": "輪時、般涅槃時，皆在樹下；行者隨諸佛法，",
    "T25n1509_068:0538a20": "常處樹下。如是等因緣故，受樹下坐法。行",
    "T25n1509_068:0538a21": "者或觀樹下如半舍無異，蔭覆涼樂，又生",
    "T25n1509_068:0538a22": "愛著：「我所住者好，彼樹不如。」如是等生漏",
    "T25n1509_068:0538a23": "故，至露地住，作是思惟：「樹下有二種過：一",
    "T25n1509_068:0538a24": "者、雨漏濕冷，二者、鳥屎污身，毒蟲所住。有",
    "T25n1509_068:0538a25": "如是等過，空地則無此患。」露地住，則著衣、",
    "T25n1509_068:0538a26": "脫衣，隨意快樂；月光遍照，空中明淨，心易",
    "T25n1509_068:0538a27": "入空三昧。身四儀中，坐為第一，食易消化，",
    "T25n1509_068:0538a28": "氣息調和。求道者大事未辦，諸煩惱賊常",
    "T25n1509_068:0538a29": "伺其便，不宜安臥；若行、若立，則心動難攝，",
    "T25n1509_068:0538b01": "亦不可久。故受常坐法。若欲睡時，脇不著",
    "T25n1509_068:0538b02": "席。行者不著於味、不輕眾生、等心憐愍",
    "T25n1509_068:0538b03": "故，次第乞食；不擇貧富故，受次第乞食",
    "T25n1509_068:0538b04": "法。行者少欲知足，衣趣蓋形，不多不少故，",
    "T25n1509_068:0538b05": "受但三衣法。白衣求樂故，多畜種種衣；",
    "T25n1509_068:0538b06": "或有外道苦行故，裸形無恥。是故佛弟子",
    "T25n1509_068:0538b07": "捨二邊、處中道行。住處、食處常用故事多；",
    "T25n1509_068:0538b08": "衣不須日日求，故略說。是十二頭陀，佛意",
    "T25n1509_068:0538b09": "欲令弟子隨道行、捨世樂故，讚十二頭",
    "T25n1509_068:0538b10": "陀。是佛意，常以頭陀為本；有因緣，不得",
    "T25n1509_068:0538b11": "已而聽餘事。如轉法輪時，五比丘初得道，",
    "T25n1509_068:0538b12": "白佛言：「我等著何等衣？」佛言：「應著納衣。」",
    "T25n1509_068:0538b13": "又受戒法，盡壽著納衣、乞食、樹下住、弊棄",
    "T25n1509_068:0538b14": "藥——於古四聖種中，頭陀即是三事。佛法唯",
    "T25n1509_068:0538b15": "以智慧為本，不以苦為先。是法皆助道、",
    "T25n1509_068:0538b16": "隨道故，諸佛常讚歎。",
    "T25n1509_068:0538b17": "大智度論卷第六十八"
}