{
    "T47n1961_001:0077a03": "淨土十疑論序",
    "T47n1961_001:0077a05": "宋、無為子楊傑述",
    "T47n1961_001:0077a06": "愛不重不生娑婆，念不一不生極樂。娑婆，穢",
    "T47n1961_001:0077a07": "土也；極樂，淨土也。娑婆之壽有量；彼土之壽",
    "T47n1961_001:0077a08": "則無量矣。娑婆備諸苦；彼土則安養無苦矣。",
    "T47n1961_001:0077a09": "娑婆隨業轉輪生死；彼土一往則永證無生",
    "T47n1961_001:0077a10": "法忍，若願度生，則任意自在，不為諸業轉矣。",
    "T47n1961_001:0077a11": "其淨穢、壽量、苦樂、生死，如是差別，而眾生冥",
    "T47n1961_001:0077a12": "然不知，可不哀哉？阿彌陀佛，淨土攝受之主",
    "T47n1961_001:0077a13": "也；釋迦如來，指導淨土之師也。觀音、勢至，",
    "T47n1961_001:0077a14": "助佛揚化者也。是以如來一代教典，處處叮",
    "T47n1961_001:0077a15": "嚀，勸往生也。阿彌陀佛與觀音、勢至，乘大願",
    "T47n1961_001:0077a16": "船，泛生死海，不著此岸、不留彼岸、不止中",
    "T47n1961_001:0077a17": "流，唯以濟度為佛事。是故《阿彌陀經》云：「若有",
    "T47n1961_001:0077a18": "善男子、善女人，聞說阿彌陀佛，執持名號，若",
    "T47n1961_001:0077a19": "一日乃至七日，一心不亂。其人臨命終時，阿",
    "T47n1961_001:0077a20": "彌陀佛與諸聖眾現在其前，是人終時，心不",
    "T47n1961_001:0077a21": "顛倒，即得往生極樂國土。」又經云：「十方眾生，",
    "T47n1961_001:0077a22": "聞我名號，憶念我國，植諸德本，至心迴向，欲",
    "T47n1961_001:0077a23": "生我國，不果遂者，不取正覺。」所以祇洹精舍",
    "T47n1961_001:0077a24": "無常院，令病者面西，作往生淨土想。蓋彌陀",
    "T47n1961_001:0077a25": "光明遍照法界念佛眾生，攝取不捨。聖、凡一",
    "T47n1961_001:0077a26": "體，機、感相應。諸佛心內眾生，塵塵極樂；眾生",
    "T47n1961_001:0077a27": "心中淨土，念念彌陀。吾以是觀之，智慧者易",
    "T47n1961_001:0077a28": "生，能斷疑故；禪定者易生，不散亂故；持戒者",
    "T47n1961_001:0077a29": "易生，遠諸染故；布施者易生，不我有故；忍辱",
    "T47n1961_001:0077b01": "者易生，不瞋恚故；精進者易生，不退轉故；不",
    "T47n1961_001:0077b02": "造善、不作惡者易生，念能一故；諸惡已作、業",
    "T47n1961_001:0077b03": "報已現者易生，實慚懼故。雖有眾善，若無誠",
    "T47n1961_001:0077b04": "信心、無深心、無迴向發願心者，則不得上上",
    "T47n1961_001:0077b05": "品生矣。噫！彌陀甚易持，淨土甚易往，眾生不",
    "T47n1961_001:0077b06": "能持、不能往，佛如眾生何？夫造惡業入苦趣，",
    "T47n1961_001:0077b07": "念彌陀生極樂，二者皆佛言也。世人憂墮地",
    "T47n1961_001:0077b08": "獄，而疑往生者，不亦惑哉？晉慧遠法師，與當",
    "T47n1961_001:0077b09": "時高士劉遺民等，結白蓮社於廬山，蓋致精",
    "T47n1961_001:0077b10": "誠於此爾。其後七百年，僧、俗修持，獲感應者",
    "T47n1961_001:0077b11": "非一，咸見于淨土傳記，豈誣也哉？然贊輔彌",
    "T47n1961_001:0077b12": "陀教觀者，其書山積。唯天台智者大師《淨土",
    "T47n1961_001:0077b13": "十疑論》最為首冠，援引聖言，開決群惑，萬年",
    "T47n1961_001:0077b14": "闇室，日至而頓有餘光；千里水程，舟具而不",
    "T47n1961_001:0077b15": "勞自力，非法藏後身不能至於是也。傑頃於",
    "T47n1961_001:0077b16": "都下甞獲斯文，讀示所知，無不生信，自遭酷",
    "T47n1961_001:0077b17": "罰，感寤益深，將廣其傳，因為序引(熙寧九年仲秋述)。",
    "T47n1961_001:0077b20": "淨土十疑論",
    "T47n1961_001:0077b22": "隋、天台智者大師說",
    "T47n1961_001:0077b23": "第一疑",
    "T47n1961_001:0077b24": "問曰：「諸佛、菩薩以大悲為業，若欲救度眾生，",
    "T47n1961_001:0077b25": "秖應願生三界，於五濁三塗中救苦眾生。",
    "T47n1961_001:0077b26": "因何求生淨土自安其身，捨離眾生則是無",
    "T47n1961_001:0077b27": "大慈悲，專為自利，障菩提道。」",
    "T47n1961_001:0077b28": "答曰：「菩薩有二種：一者、久修行菩薩道，得",
    "T47n1961_001:0077b29": "無生忍者，實當所責；二者、未得已還，及初",
    "T47n1961_001:0077c01": "發心凡夫。凡夫菩薩者，要須常不離佛，忍",
    "T47n1961_001:0077c02": "力成就方堪處三界內，於惡世中救苦眾",
    "T47n1961_001:0077c03": "生。故《智度論》云：『具縛凡夫，有大悲心願生",
    "T47n1961_001:0077c04": "惡世，救苦眾生者，無有是處。』何以故？惡世界",
    "T47n1961_001:0077c05": "煩惱強，自無忍力，心隨境轉，聲、色所縛，自",
    "T47n1961_001:0077c06": "墮三塗，焉能救眾生？假令得生人中，聖道",
    "T47n1961_001:0077c07": "難得，或因施、戒、修福，得生人中，得作國王、大",
    "T47n1961_001:0077c08": "臣，富貴自在。縱遇善知識，不肯信用，貪迷",
    "T47n1961_001:0077c09": "放逸，廣造眾罪，乘此惡業，一入三塗，經無",
    "T47n1961_001:0077c10": "量劫，從地獄出，受貧賤身；若不逢善知識，",
    "T47n1961_001:0077c11": "還墮地獄。如此輪迴，至於今日，人人皆如是，",
    "T47n1961_001:0077c12": "此名難行道也。故《維摩經》云：『自疾不能救，",
    "T47n1961_001:0077c13": "而能救諸疾人？』又《智度論》云：『譬如二人各",
    "T47n1961_001:0077c14": "有親眷，為水所溺，一人情急，直入水救，為",
    "T47n1961_001:0077c15": "無方便力故，彼此俱沒；一人有方便，往取船",
    "T47n1961_001:0077c16": "筏，乘之救接，悉皆得脫水溺之難。』新發意菩",
    "T47n1961_001:0077c17": "薩，亦復如是。如是，未得忍力，不能救眾生。",
    "T47n1961_001:0077c18": "為此常須近佛，得無生忍已，方能救眾生，如",
    "T47n1961_001:0077c19": "得船者。又論云：『譬如嬰兒不得離母，若也離",
    "T47n1961_001:0077c20": "母，或墮坑井，渴乳而死；又如鳥子翅羽未",
    "T47n1961_001:0077c21": "成，秖得依樹傅枝，不能遠去，翅翮成就，方能",
    "T47n1961_001:0077c22": "飛空，自在無礙。』凡夫無力，唯得專念阿彌陀",
    "T47n1961_001:0077c23": "佛，使成三昧，以業成故，臨終斂念得生，決",
    "T47n1961_001:0077c24": "定不疑。見彌陀佛，證無生忍已，還來三界，",
    "T47n1961_001:0077c25": "乘無生忍船，救苦眾生，廣施佛事，任意自在。",
    "T47n1961_001:0077c26": "故論云：『遊戲地獄，行者生彼國，得無生忍已，",
    "T47n1961_001:0077c27": "還入生死國，教化地獄，救苦眾生。』以是因",
    "T47n1961_001:0077c28": "緣，求生淨土，願識其教。故《十住婆沙論》，名",
    "T47n1961_001:0077c29": "易行道也。」",
    "T47n1961_001:0078a01": "第二疑",
    "T47n1961_001:0078a02": "問：「諸法體空，本來無生，平等寂滅。今乃捨",
    "T47n1961_001:0078a03": "此求彼，生西方彌陀淨土，豈不乖理哉？又",
    "T47n1961_001:0078a04": "經云：『若求淨土，先淨其心，心淨故即佛土淨。』",
    "T47n1961_001:0078a05": "此云何通？」",
    "T47n1961_001:0078a06": "答：「釋有二義：一者、總答；二者、別答。總答者，",
    "T47n1961_001:0078a07": "汝若言：『求生西方彌陀淨土，則是捨此求彼，",
    "T47n1961_001:0078a08": "不中理。』者，汝執住此，不求西方，則是捨彼著",
    "T47n1961_001:0078a09": "此，此還成病，不中理也。又轉計云：『我亦不求",
    "T47n1961_001:0078a10": "生彼，亦不求生此。』者，則斷滅見。故《金剛般",
    "T47n1961_001:0078a11": "若經》云：『須菩提！汝若作是念，發阿耨菩提",
    "T47n1961_001:0078a12": "者，說諸法斷滅相。莫作是念！何以故？發菩",
    "T47n1961_001:0078a13": "提心者，於法不說斷滅相。』「二、別答者，夫不",
    "T47n1961_001:0078a14": "生、不滅者，於生緣中，諸法和合，不守自性，求",
    "T47n1961_001:0078a15": "於生體，亦不可得，此生生時無所從來，故名",
    "T47n1961_001:0078a16": "不生。不滅者，諸法散時，不守自性，言我散",
    "T47n1961_001:0078a17": "滅，此散滅時去無所至，故言不滅。非謂因",
    "T47n1961_001:0078a18": "緣生外，別有不生、不滅。亦非不求生淨土，喚",
    "T47n1961_001:0078a19": "作無生。為此，《中論》偈云：『因緣所生法，我說即",
    "T47n1961_001:0078a20": "是空，亦名為假名，亦名中道義。』又云：『諸法",
    "T47n1961_001:0078a21": "不自生，亦不從他生，不共不無因，是故知",
    "T47n1961_001:0078a22": "無生。』又《維摩經》云：『雖知諸佛國，及與眾生空，",
    "T47n1961_001:0078a23": "而常修淨土，教化諸群生。』又云：『譬如有人，造",
    "T47n1961_001:0078a24": "立宮室，若依空地，隨意無礙；若依虛空，終",
    "T47n1961_001:0078a25": "不能成。』諸佛說法，常依二諦，不壞假名而說",
    "T47n1961_001:0078a26": "諸法實相。智者熾然求生淨土，達生體不可",
    "T47n1961_001:0078a27": "得，即是真無生，此謂心淨故即佛土淨。愚",
    "T47n1961_001:0078a28": "者為生所縛，聞生即作生解，聞無生即作無",
    "T47n1961_001:0078a29": "生解，不知生者即是無生，無生即是生。不",
    "T47n1961_001:0078b01": "達此理，橫相是非，嗔他求生淨土，幾許誤哉！",
    "T47n1961_001:0078b02": "此則是謗法罪人，邪見外道也。」",
    "T47n1961_001:0078b03": "第三疑",
    "T47n1961_001:0078b04": "問：「十方諸佛，一切淨土，法性平等，功德亦等，",
    "T47n1961_001:0078b05": "行者普念一切功德，生一切淨土。今乃偏",
    "T47n1961_001:0078b06": "求一佛淨土，與平等性乖，云何生淨土？」",
    "T47n1961_001:0078b07": "答：「一切諸佛土，實皆平等。但眾生根鈍，濁",
    "T47n1961_001:0078b08": "亂者多，若不專繫一心一境，三昧難成。專",
    "T47n1961_001:0078b09": "念阿彌陀佛，即是一相三昧，以心專至，得生",
    "T47n1961_001:0078b10": "彼國。如《隨願往生經》云：『普廣菩薩問佛：「十方",
    "T47n1961_001:0078b11": "悉有淨土，世尊何故偏讚西方彌陀淨土，專",
    "T47n1961_001:0078b12": "遣往生？」佛告普廣：「閻浮提眾生，心多濁亂，",
    "T47n1961_001:0078b13": "為此偏讚西方一佛淨土，使諸眾生，專心一",
    "T47n1961_001:0078b14": "境，即易得往生。」』若總念一切佛者，念佛境",
    "T47n1961_001:0078b15": "寬，則心散漫，三昧難成，故不得往生。又求",
    "T47n1961_001:0078b16": "一佛功德，與一切佛功德無異，以同一佛法",
    "T47n1961_001:0078b17": "性故。為此念阿彌陀佛，即念一切佛；生一淨",
    "T47n1961_001:0078b18": "土，即生一切淨土。故《華嚴經》云：『一切諸佛身，",
    "T47n1961_001:0078b19": "即是一佛身，一心一智慧，力、無畏亦然。』又云：",
    "T47n1961_001:0078b20": "『譬如淨滿月，普應一切水，影像雖無量，本月",
    "T47n1961_001:0078b21": "未曾二。如是無礙智，成就等正覺，應現一",
    "T47n1961_001:0078b22": "切剎，佛身無有二。』智者以譬喻得解，智者若",
    "T47n1961_001:0078b23": "能達一切月影即一月影，一月影即一切月",
    "T47n1961_001:0078b24": "影，月影無二；故一佛即一切佛，一切佛即一",
    "T47n1961_001:0078b25": "佛，法身無二。故熾然念一佛時，即是念一切",
    "T47n1961_001:0078b26": "佛也。」",
    "T47n1961_001:0078b27": "第四疑",
    "T47n1961_001:0078b28": "問：「等是念求生一佛淨土，何不十方佛土",
    "T47n1961_001:0078b29": "中，隨念一佛淨土隨得往生，何須偏念西方",
    "T47n1961_001:0078c01": "彌陀佛耶？」",
    "T47n1961_001:0078c02": "答：「凡夫無智，不敢自專，專用佛語，故能偏",
    "T47n1961_001:0078c03": "念阿彌陀佛。云何用佛語？釋迦大師一代說",
    "T47n1961_001:0078c04": "法，處處聖教，唯勸眾生，專心偏念阿彌陀",
    "T47n1961_001:0078c05": "佛，求生西方極樂世界。如《無量壽經》、《觀經》、《往",
    "T47n1961_001:0078c06": "生論》等，數十餘部經論文等，殷勤指授，勸",
    "T47n1961_001:0078c07": "生西方，故偏念也。又彌陀佛別有大悲四十",
    "T47n1961_001:0078c08": "八願，接引眾生。又《觀經》云：『阿彌陀佛有八萬",
    "T47n1961_001:0078c09": "四千相，一一相有八萬四千好，一一好放八",
    "T47n1961_001:0078c10": "萬四千光明遍照法界，念佛眾生，攝取不",
    "T47n1961_001:0078c11": "捨。』若有念者，機、感相應，決定得生。又《阿彌陀",
    "T47n1961_001:0078c12": "經》、《大無量壽經》、《鼓音王陀羅尼經》等云：『釋",
    "T47n1961_001:0078c13": "迦佛說經時，皆有十方恒沙諸佛，舒其舌",
    "T47n1961_001:0078c14": "相，遍覆三千大千世界，證成一切眾生念阿",
    "T47n1961_001:0078c15": "彌陀佛，乘佛大悲本願力故，決定得生極樂",
    "T47n1961_001:0078c16": "世界。』當知阿彌陀佛與此世界，偏有因緣。何",
    "T47n1961_001:0078c17": "以得知？《無量壽經》云：『末世法滅之時，特駐",
    "T47n1961_001:0078c18": "此經，百年在世。接引眾生，往生彼國。』故知阿",
    "T47n1961_001:0078c19": "彌陀佛與此世界極惡眾生，偏有因緣。其餘",
    "T47n1961_001:0078c20": "諸佛，一切淨土，雖一經、兩經，略勸往生；不",
    "T47n1961_001:0078c21": "如彌陀佛國，處處經論，殷勤叮嚀，勸往生",
    "T47n1961_001:0078c22": "也。」",
    "T47n1961_001:0078c23": "第五疑",
    "T47n1961_001:0078c24": "問：「具縛凡夫，惡業厚重，一切煩惱，一毫未",
    "T47n1961_001:0078c25": "斷。西方淨土，出過三界，具縛凡夫，云何得",
    "T47n1961_001:0078c26": "生？」",
    "T47n1961_001:0078c27": "答：「有二種緣：一者、自力；二者、他力。自力者，",
    "T47n1961_001:0078c28": "此世界修道，實未得生淨土。是故《瓔珞經》云：",
    "T47n1961_001:0078c29": "『始從具縛凡夫，未識三寶，不知善、惡因之與",
    "T47n1961_001:0079a01": "果。初發菩提心，以信為本，住在佛家，以戒為",
    "T47n1961_001:0079a02": "本。受菩薩戒，身身相續，戒行不闕，經一劫、二",
    "T47n1961_001:0079a03": "劫、三劫，始至初發心住；如是修行十信、十波",
    "T47n1961_001:0079a04": "羅蜜等無量行願，相續無間，滿一萬劫，方始",
    "T47n1961_001:0079a05": "至第六正心住；若更增進，至第七不退住，即",
    "T47n1961_001:0079a06": "種性位。』此約自力，卒未得生淨土。他力者，",
    "T47n1961_001:0079a07": "若信阿彌陀佛大悲願力，攝取念佛眾生，即",
    "T47n1961_001:0079a08": "能發菩提心，行念佛三昧，厭離三界，身起行",
    "T47n1961_001:0079a09": "施、戒、修福，於一一行中，迴願生彼彌陀淨土，",
    "T47n1961_001:0079a10": "乘佛願力，機、感相應，即得往生。是故《十住婆",
    "T47n1961_001:0079a11": "沙論》云：『於此世界修道有二種：一者、難行道；",
    "T47n1961_001:0079a12": "二者、易行道。』難行者，在於五濁惡世，於無",
    "T47n1961_001:0079a13": "量佛時，求阿鞞跋致，甚難可得。此難，無數",
    "T47n1961_001:0079a14": "塵沙說不可盡，略述三五：一者、外道相善，亂",
    "T47n1961_001:0079a15": "菩薩法；二者、無賴惡人，破他勝德；三者、顛",
    "T47n1961_001:0079a16": "倒善果，能壞梵行；四者、聲聞自利，障於大慈；",
    "T47n1961_001:0079a17": "五者、唯有自力，無他力持。譬如跛人步行，",
    "T47n1961_001:0079a18": "一日不過數里，極大辛苦，謂自力也。易行道",
    "T47n1961_001:0079a19": "者，謂信佛語教念佛三昧，願生淨土，乘彌",
    "T47n1961_001:0079a20": "陀佛願力，攝持決定，往生不疑也。如人水路",
    "T47n1961_001:0079a21": "行，藉船力故，須臾即至千里，謂他力也。譬",
    "T47n1961_001:0079a22": "如劣夫從轉輪王，一日、一夜周行四天下，非",
    "T47n1961_001:0079a23": "是自力，轉輪王力也。若言有漏凡夫不得生",
    "T47n1961_001:0079a24": "淨土者，亦可有漏凡夫應不得見佛身。然念",
    "T47n1961_001:0079a25": "佛三昧，並無漏善根所起，有漏凡夫，隨分得",
    "T47n1961_001:0079a26": "見佛身麁相也；菩薩見微細相。淨土亦爾，雖",
    "T47n1961_001:0079a27": "是無漏善根所起，有漏凡夫發無上菩提心，",
    "T47n1961_001:0079a28": "求生淨土常念佛，故伏滅煩惱，得生淨土，隨",
    "T47n1961_001:0079a29": "分得見麁相；菩薩見微妙相。此何所疑？故",
    "T47n1961_001:0079b01": "《華嚴經》說：『一切諸佛剎，平等普嚴淨，眾生",
    "T47n1961_001:0079b02": "業行異，所見各不同。』即其義也。」",
    "T47n1961_001:0079b03": "第六疑",
    "T47n1961_001:0079b04": "問：「設令具縛凡夫得生彼國，邪見、三毒等常",
    "T47n1961_001:0079b05": "起。云何得生彼國，即得不退，超過三界？」",
    "T47n1961_001:0079b06": "釋曰：「得生彼國，有五因緣不退。云何為",
    "T47n1961_001:0079b07": "五？一者、阿彌陀佛大悲願力攝持，故得不退；",
    "T47n1961_001:0079b08": "二者、佛光常照，故菩提心常增進不退；三",
    "T47n1961_001:0079b09": "者、水鳥、樹林，風聲、樂響，皆說苦、空，聞者常",
    "T47n1961_001:0079b10": "起念佛、念法、念僧之心，故不退；四者、彼國純",
    "T47n1961_001:0079b11": "諸菩薩以為良友，無惡緣境，外無神鬼、魔",
    "T47n1961_001:0079b12": "邪，內無三毒等，煩惱畢竟不起，故不退；五",
    "T47n1961_001:0079b13": "者、生彼國即壽命永劫，共菩薩、佛齊等，故",
    "T47n1961_001:0079b14": "不退也。在此惡世，日月短促；經阿僧祇劫，復",
    "T47n1961_001:0079b15": "不起煩惱，長時修道，云何不得無生忍也？",
    "T47n1961_001:0079b16": "此理顯然，不須疑也。」",
    "T47n1961_001:0079b17": "第七疑",
    "T47n1961_001:0079b18": "問：「彌勒菩薩，一生補處，即得成佛。上品十",
    "T47n1961_001:0079b19": "善，得生彼處，見彌勒菩薩，隨從下生三會之",
    "T47n1961_001:0079b20": "中，自然而得聖果。何須求生西方淨土耶？」",
    "T47n1961_001:0079b21": "答：「求生兜率，一日聞道見佛，勢欲相似，若細",
    "T47n1961_001:0079b22": "比校，大有優、劣。且論二種：一者、縱持十善，恐",
    "T47n1961_001:0079b23": "不得生。何以得知？《彌勒上生經》云：『行眾三昧，",
    "T47n1961_001:0079b24": "深入正定，方始得生。』更無方便接引之義。",
    "T47n1961_001:0079b25": "不如阿彌陀佛本願力、光明力，但有念佛眾",
    "T47n1961_001:0079b26": "生，攝取不捨。又釋迦佛說九品教門，方便",
    "T47n1961_001:0079b27": "接引，殷勤發遣，生彼淨土。但眾生能念彌",
    "T47n1961_001:0079b28": "陀佛者，機、感相應，必得生也。如世間慕人，能",
    "T47n1961_001:0079b29": "受慕者，機會相投，必成其事。二者、兜率天",
    "T47n1961_001:0079b30": "宮是欲界，退位者多——無有水鳥、樹林、風聲、樂",
    "T47n1961_001:0079c01": "響，眾生聞者，悉念佛發菩提心，伏滅煩惱；",
    "T47n1961_001:0079c02": "又有女人，皆長諸天愛著五欲之心，又天女",
    "T47n1961_001:0079c03": "微妙，諸天耽玩，不能自勉。不如彌陀淨土，水",
    "T47n1961_001:0079c04": "鳥、樹林，風聲、樂響，眾生聞者，皆生念佛，發",
    "T47n1961_001:0079c05": "菩提心，伏滅煩惱。又無女人、二乘之心，純一",
    "T47n1961_001:0079c06": "大乘，清淨良伴。為此煩惱惡業，畢竟不起，",
    "T47n1961_001:0079c07": "遂至無生之位。如此比校，優、劣顯然，何須致",
    "T47n1961_001:0079c08": "疑也？如釋迦佛在世之時，大有眾生見佛，不",
    "T47n1961_001:0079c09": "得聖果者如恒沙；彌勒出世亦爾，大有不得",
    "T47n1961_001:0079c10": "聖果者。未如彌陀淨土，但生彼國已，悉得無",
    "T47n1961_001:0079c11": "生法忍，未有一人退落三界，為生死業縛也。",
    "T47n1961_001:0079c12": "「又聞西國傳云：『有三菩薩：一名無著、二名世",
    "T47n1961_001:0079c13": "親、三名師子覺。此三人契志，同生兜率，願見",
    "T47n1961_001:0079c14": "彌勒。若先亡者，得見彌勒，誓來相報。師子覺",
    "T47n1961_001:0079c15": "前亡，一去數年不來。後世親無常臨終之時，",
    "T47n1961_001:0079c16": "無著語云：「汝見彌勒，即來相報！」世親去已，",
    "T47n1961_001:0079c17": "三年始來。無著問曰：「何意如許多時始來？」世",
    "T47n1961_001:0079c18": "親報云：「至彼天中，聽彌勒菩薩一坐說法，旋",
    "T47n1961_001:0079c19": "繞，即來相報。為彼天日長故，此處已經三年。」",
    "T47n1961_001:0079c20": "又問：「師子覺今在何處？」世親報云：「師子覺為",
    "T47n1961_001:0079c21": "受天樂，五欲自娛，在外眷屬。從去已來，總不",
    "T47n1961_001:0079c22": "見彌勒。」』諸小菩薩，生彼尚著五欲，何況凡夫？",
    "T47n1961_001:0079c23": "為此願生西方，定得不退，不求生兜率也。」",
    "T47n1961_001:0079c24": "第八疑",
    "T47n1961_001:0079c25": "問：「眾生無始已來，造無量業，今生一形，不",
    "T47n1961_001:0079c26": "逢善知識，又復作一切罪業，無惡不造。云何",
    "T47n1961_001:0079c27": "臨終，十念成就，即得往生，出過三界？結業之",
    "T47n1961_001:0079c28": "事，云何可通？」",
    "T47n1961_001:0079c29": "釋曰：「眾生無始已來，善惡業種多少強弱，",
    "T47n1961_001:0079c30": "並不得知。但能臨終遇善知識，十念成就者，",
    "T47n1961_001:0080a01": "皆是宿善業強，始得遇善知識，十念成就。",
    "T47n1961_001:0080a02": "若惡業多者，善知識尚不可逢，何可論十念",
    "T47n1961_001:0080a03": "成就？又汝以無始已來，惡業為重，臨終十",
    "T47n1961_001:0080a04": "念為輕者。今以道理，三種校量，輕、重、不定，",
    "T47n1961_001:0080a05": "不在時節久近、多少。云何為三？一者、在心；二",
    "T47n1961_001:0080a06": "者、在緣；三者、在決定。在心者，造罪之時，從",
    "T47n1961_001:0080a07": "自虛妄、顛倒生；念佛者，從善知識，聞說阿",
    "T47n1961_001:0080a08": "彌陀佛，真實功德名號生，一虛、一實豈得相",
    "T47n1961_001:0080a09": "比？譬如萬年闇室，日光暫至而闇頓滅，豈",
    "T47n1961_001:0080a10": "以久來之闇，不肯滅耶？在緣者，造罪之時，",
    "T47n1961_001:0080a11": "從虛妄、癡闇心，緣虛妄境界，顛倒生；念佛之",
    "T47n1961_001:0080a12": "心，從聞佛清淨真實功德名號，緣無上菩提",
    "T47n1961_001:0080a13": "心生，一真、一偽豈得相比？譬如有人被毒箭",
    "T47n1961_001:0080a14": "中，箭深毒磣，傷肌破骨，一聞滅除藥鼓，即",
    "T47n1961_001:0080a15": "箭出毒除。豈以箭深毒磣，而不肯出也？在",
    "T47n1961_001:0080a16": "決定者，造罪之時以有間心、有後心也；念佛",
    "T47n1961_001:0080a17": "之時，以無間心、無後心，遂即捨命，善心猛利，",
    "T47n1961_001:0080a18": "是以即生。譬如十圍之索，千夫不制；童子揮",
    "T47n1961_001:0080a19": "劍，須臾兩分。又如千年積柴，以一豆火焚，",
    "T47n1961_001:0080a20": "少時即盡。又如有人，一生已來，修十善業，應",
    "T47n1961_001:0080a21": "得生天，臨終之時，起一念決定邪見，即墮阿",
    "T47n1961_001:0080a22": "鼻地獄。惡業虛妄，以猛利故，尚能排一生之",
    "T47n1961_001:0080a23": "善業，令墮惡道。豈況臨終猛心念佛，真實",
    "T47n1961_001:0080a24": "無間善業，不能排無始惡業，得生淨土？無有",
    "T47n1961_001:0080a25": "是處。又云：『一念念佛，滅八十億劫生死之",
    "T47n1961_001:0080a26": "罪。』為念佛時，心猛利故，伏滅惡業，決定得",
    "T47n1961_001:0080a27": "生，不須疑也。上古相傳，判十念成就，作別時",
    "T47n1961_001:0080a28": "意者，此定不可。何以得知？《攝論》云：『由唯發",
    "T47n1961_001:0080a29": "願故。』全無有行。《雜集論》云：『若願生安樂國土，",
    "T47n1961_001:0080a30": "即得往生；若聞無垢佛名，即得阿耨菩提",
    "T47n1961_001:0080b01": "者，並是別時之因。』全無有行。若將臨終，無間",
    "T47n1961_001:0080b02": "十念猛利善行，是別時意者，幾許誤哉！願諸",
    "T47n1961_001:0080b03": "行者，深思此理，自牢其心，莫信異見，自墜陷",
    "T47n1961_001:0080b04": "也。」",
    "T47n1961_001:0080b05": "第九疑",
    "T47n1961_001:0080b06": "問：「西方去此十萬億佛剎，凡夫劣弱，云何可",
    "T47n1961_001:0080b07": "到？又《往生論》云：『女人及根缺，二乘種不生。』既",
    "T47n1961_001:0080b08": "有此教，當知女人及以根缺者，定必不得",
    "T47n1961_001:0080b09": "往生？」",
    "T47n1961_001:0080b10": "答：「為對凡夫肉眼、生死心量說耳，西方去此，",
    "T47n1961_001:0080b11": "十萬億佛剎。但使眾生淨土業成者，臨終在",
    "T47n1961_001:0080b12": "定之心，即是淨土受生之心；動念即是生淨",
    "T47n1961_001:0080b13": "土時。為此，《觀經》云：『彌陀佛國去此不遠。』又業",
    "T47n1961_001:0080b14": "力不可思議，一念即得生彼，不須愁遠。又如",
    "T47n1961_001:0080b15": "人夢，身雖在床，而心意識，遍至他方一切",
    "T47n1961_001:0080b16": "世界，如平生不異也。生淨土亦爾，動念即",
    "T47n1961_001:0080b17": "至，不須疑也。『女人及根缺，二乘種不生』者，但",
    "T47n1961_001:0080b18": "論生彼國，無女人及無盲、聾、瘖、瘂人，不道",
    "T47n1961_001:0080b19": "此間女人、根缺人不得生。彼若如此，說者愚",
    "T47n1961_001:0080b20": "癡，全不識經意。即如韋提夫人，是請生淨土",
    "T47n1961_001:0080b21": "主，及五百侍女，佛授記悉得往生彼國。但",
    "T47n1961_001:0080b22": "此處女人，及盲、聾、瘖、瘂人，心念彌陀佛，悉生",
    "T47n1961_001:0080b23": "彼國已，更不受女身，亦不受根缺身。二乘",
    "T47n1961_001:0080b24": "人但迴心，願生淨土，至彼更無二乘執心。為",
    "T47n1961_001:0080b25": "此，故云『女人及根缺，二乘種不生』，非謂此處",
    "T47n1961_001:0080b26": "女人及根缺人不得生也。故《無量壽經》四十",
    "T47n1961_001:0080b27": "八願云：『設我得佛，十方世界一切女人，稱我",
    "T47n1961_001:0080b28": "名號，厭惡女身，捨命之後，更受女身者，不取",
    "T47n1961_001:0080b29": "正覺。』況生彼國，更受女身，根缺者亦爾。」",
    "T47n1961_001:0080b30": "第十疑",
    "T47n1961_001:0080c01": "問：「今欲決定求生西方，未知作何行業，以何",
    "T47n1961_001:0080c02": "為種子，得生彼國？又凡夫俗人，皆有妻、子，未",
    "T47n1961_001:0080c03": "知不斷婬欲得生彼否？」",
    "T47n1961_001:0080c04": "答：「欲決定生西方者，具有二種行，定得生",
    "T47n1961_001:0080c05": "彼：一者、厭離行；二者、欣願行。言厭離行者，凡",
    "T47n1961_001:0080c06": "夫無始已來，為五欲纏縛，輪迴五道，備受",
    "T47n1961_001:0080c07": "眾苦，不起心厭離五欲，未有出期。為此，常",
    "T47n1961_001:0080c08": "觀此身膿、血，屎、尿，一切惡露不淨臭穢。故《涅",
    "T47n1961_001:0080c09": "槃經》云：『如是身城，愚癡羅剎止住其中。誰",
    "T47n1961_001:0080c10": "有智者，當樂此身？』又經云：『此身眾苦所集，一",
    "T47n1961_001:0080c11": "切皆不淨。扼縛癰瘡等，根本無義利。上至",
    "T47n1961_001:0080c12": "諸天身，皆亦如是。』行者若行、若坐、若睡、若",
    "T47n1961_001:0080c13": "覺，常觀此身唯苦無樂，深生厭離。縱使妻房",
    "T47n1961_001:0080c14": "不能頓斷，漸漸生厭，作七種不淨觀：一者、觀",
    "T47n1961_001:0080c15": "此婬欲身，從貪愛煩惱生，即是種子不淨；二",
    "T47n1961_001:0080c16": "者、父母交會之時，赤白和合，即是受生不淨；",
    "T47n1961_001:0080c17": "三者、母胎中在生藏下，居熟藏上，即是住",
    "T47n1961_001:0080c18": "處不淨；四者、在母胎時唯食母血，即是食噉",
    "T47n1961_001:0080c19": "不淨；五者、日、月滿足頭向產門，膿、血俱出臭",
    "T47n1961_001:0080c20": "穢狼藉，即是初生不淨；六者、薄皮覆上，其內",
    "T47n1961_001:0080c21": "膿、血遍一切處，即是舉體不淨；七者、乃至死",
    "T47n1961_001:0080c22": "後膖脹、爛壞，骨、肉縱橫，狐、狼食噉，即是究竟",
    "T47n1961_001:0080c23": "不淨。自身既爾，他身亦然。所愛境界，男、女",
    "T47n1961_001:0080c24": "身等，深生厭離，常觀不淨。若能如此觀身不",
    "T47n1961_001:0080c25": "淨之者，婬欲煩惱漸漸減少。又作十想等",
    "T47n1961_001:0081a01": "觀，廣如經說。又發願：『願我永離三界雜食，臭",
    "T47n1961_001:0081a02": "穢、膿血不淨，耽荒五欲男、女等身，願得淨土",
    "T47n1961_001:0081a03": "法性生身。』此謂厭離行。「二、明欣願行者，復",
    "T47n1961_001:0081a04": "有二種：一者、先明求往生之意；二者、觀彼淨",
    "T47n1961_001:0081a05": "土莊嚴等事，欣心願求。明往生意者，所以求",
    "T47n1961_001:0081a06": "生淨土，為欲救拔一切眾生苦故。即自思忖：",
    "T47n1961_001:0081a07": "『我今無力，若在惡世，煩惱境強，自為業縛，",
    "T47n1961_001:0081a08": "淪溺三塗，動經劫數，如此輪轉，無始已來",
    "T47n1961_001:0081a09": "未曾休息，何時能得救苦眾生？為此求生",
    "T47n1961_001:0081a10": "淨土親近諸佛，若證無生忍，方能於惡世",
    "T47n1961_001:0081a11": "中救苦眾生。』故《往生論》云：『言發菩提心者，正",
    "T47n1961_001:0081a12": "是願作佛心；願作佛心者，則是度眾生心；度",
    "T47n1961_001:0081a13": "眾生心者，則是攝眾生，生佛國心。』「又願生淨",
    "T47n1961_001:0081a14": "土須具二行：一者、必須遠離三種障菩提門",
    "T47n1961_001:0081a15": "法；二者、須得三種順菩提門法。何者為三種",
    "T47n1961_001:0081a16": "障菩提法？一者、依智慧門，不求自樂，遠離我",
    "T47n1961_001:0081a17": "心貪著自身故；二者、依慈悲門，拔一切眾生",
    "T47n1961_001:0081a18": "苦，遠離無安眾生心故；三者、依方便門，當憐",
    "T47n1961_001:0081a19": "愍一切眾生，欲與其樂，遠離恭敬供養自身",
    "T47n1961_001:0081a20": "心故。若能遠三種菩提障，則得三種順菩",
    "T47n1961_001:0081a21": "提法：一者、無染清淨心，不為自身求諸樂故。",
    "T47n1961_001:0081a22": "菩提是無染清淨處，若為自身求樂，即染",
    "T47n1961_001:0081a23": "身心、障菩提門，是故無染清淨心是順菩提",
    "T47n1961_001:0081a24": "門；二者、安清淨心，為拔眾生苦故。菩提心",
    "T47n1961_001:0081a25": "是安隱一切眾生清淨處，若不作心拔一切",
    "T47n1961_001:0081a26": "眾生，令離生死苦，即違菩提門，是故安清淨",
    "T47n1961_001:0081a27": "心是順菩提門；三者樂清淨心，欲令一切眾",
    "T47n1961_001:0081a28": "生得大菩提、涅槃故，菩提、涅槃是畢竟常",
    "T47n1961_001:0081a29": "樂處，若不作心令一切眾生得畢竟常樂，即",
    "T47n1961_001:0081b01": "遮菩提門。此菩提因何而得？要因生淨土常",
    "T47n1961_001:0081b02": "不離佛，得無生忍已，於生死國中救苦眾生，",
    "T47n1961_001:0081b03": "悲、智內融，定而常用，自在無礙，即菩提心，",
    "T47n1961_001:0081b04": "此是願生之意。「二、明欣心願求者，希心起",
    "T47n1961_001:0081b05": "想緣彌陀佛，若法身、若報身等，金色光明",
    "T47n1961_001:0081b06": "八萬四千相，一一相中八萬四千好，一一好",
    "T47n1961_001:0081b07": "放八萬四千光明，常照法界，攝取念佛眾生。",
    "T47n1961_001:0081b08": "又觀彼淨土七寶莊嚴妙樂等，備如《無量",
    "T47n1961_001:0081b09": "壽經》、《觀經》十六觀等，常行念佛三昧，及施、戒、修等，",
    "T47n1961_001:0081b10": "一切善行悉已迴施一切眾生同生彼國，決",
    "T47n1961_001:0081b11": "定得生，此謂欣願門也。」",
    "T47n1961_001:0081b12": "淨土十疑論(終)"
}