{
    "T39n1799_05b:0897b02": "folio_5b 首楞嚴經義疏注經卷第五之二",
    "T39n1799_05b:0897b04": "長水沙門子󱈜集",
    "T39n1799_05b:0897b05": "二、旋根歸性證，五：一、阿那律，三：一、敘悟因",
    "T39n1799_05b:0897b06": "由。",
    "T39n1799_05b:0897b07": "阿那律陀即從座起，頂禮佛足而白佛言：「我",
    "T39n1799_05b:0897b08": "初出家，常樂睡眠，如來訶我為畜生類。我聞",
    "T39n1799_05b:0897b09": "佛訶，啼泣自責，七日不眠，失其雙目。世尊示",
    "T39n1799_05b:0897b10": "我樂見照明金剛三昧。」或阿泥樓豆，成阿",
    "T39n1799_05b:0897b11": "㝹樓馱，皆梵音小轉，此云無滅，或云如意，是",
    "T39n1799_05b:0897b12": "佛堂弟，白飯之子。多樂睡眠，如來訶云：「咄咄！",
    "T39n1799_05b:0897b13": "胡為寐螄、螺蚌蛤類，一睡一千年，不聞佛名",
    "T39n1799_05b:0897b14": "字。」故云訶畜生類。常言半頭天眼，今云金剛",
    "T39n1799_05b:0897b15": "三昧，此顯實證，與昔不同，當以意得。二、正",
    "T39n1799_05b:0897b16": "陳悟旨。",
    "T39n1799_05b:0897b17": "「我不因眼觀見十方，精真洞然如觀掌果，如",
    "T39n1799_05b:0897b18": "來印我成阿羅漢。」金剛三昧所發之用，同佛",
    "T39n1799_05b:0897b19": "見用，故云精真洞然見十方也。三、結酬所",
    "T39n1799_05b:0897b20": "問。",
    "T39n1799_05b:0897b21": "「佛問圓通，如我所證，旋見循元斯為第一。」",
    "T39n1799_05b:0897b22": "旋其妄見，循彼真元，塵見既銷，精真洞發，一",
    "T39n1799_05b:0897b23": "切無礙，豈止障外細色而已。二、周利盤特",
    "T39n1799_05b:0897b24": "迦，三：一、敘其因由。",
    "T39n1799_05b:0897b25": "周利盤特迦即從座起，頂禮佛足而白佛",
    "T39n1799_05b:0897b26": "言：「我闕誦持，無多聞性。最初值佛聞法出家，",
    "T39n1799_05b:0897b27": "憶持如來一句伽陀，於一百日得前遺後、得",
    "T39n1799_05b:0897b28": "後遺前。佛慜我愚，教我安居調出入息。」周",
    "T39n1799_05b:0897b29": "利盤特迦，云蛇奴，於路所生，或云繼道。性",
    "T39n1799_05b:0897c01": "多愚鈍，過去為大法師，善解經論，有徒五百，",
    "T39n1799_05b:0897c02": "祕悋佛法，不肯教人，後生暗鈍，以宿善故遇",
    "T39n1799_05b:0897c03": "佛出家，五百比丘同教一偈，經九十日不得",
    "T39n1799_05b:0897c04": "成就。為治散亂，教數息也。二、正陳悟旨。",
    "T39n1799_05b:0897c05": "「我時觀息微細窮盡，生住異滅諸行剎那，其",
    "T39n1799_05b:0897c06": "心豁然得大無礙，乃至漏盡成阿羅漢，住佛",
    "T39n1799_05b:0897c07": "座下，印成無學。」初觀息風念念生滅，微細",
    "T39n1799_05b:0897c08": "窮盡，生滅無從。息風既空，心亡分別，豁然大",
    "T39n1799_05b:0897c09": "悟一切無礙，此則豈唯對治散亂，亦乃見息",
    "T39n1799_05b:0897c10": "實相矣。三、結酬所問。",
    "T39n1799_05b:0897c11": "「佛問圓通，如我所證，返息循空斯為第一。」",
    "T39n1799_05b:0897c12": "返生滅息，循無生空，從息發明斯為無上。",
    "T39n1799_05b:0897c13": "三、憍梵鉢提，三：一、敘悟因由。",
    "T39n1799_05b:0897c14": "憍梵鉢提即從座起，頂禮佛足而白佛言：「我",
    "T39n1799_05b:0897c15": "有口業，於過去劫輕弄沙門，世世生生有牛",
    "T39n1799_05b:0897c16": "呞病。如來示我一味清淨心地法門，我得滅",
    "T39n1799_05b:0897c17": "心入三摩地。」亦云笈房鉢底，此云牛呞。牛",
    "T39n1799_05b:0897c18": "凡不食亦事虛哨，此人口相如牛之哨也。《大",
    "T39n1799_05b:0897c19": "論》出緣與經有異，教觀舌根，嘗味入道，當得",
    "T39n1799_05b:0897c20": "心地一味法門。了味之知從此永滅，故云滅",
    "T39n1799_05b:0897c21": "心入三摩地。二、正陳悟旨，二：一、敘觀行。",
    "T39n1799_05b:0897c22": "「觀味之知非體非物，應念得超世間諸漏。」",
    "T39n1799_05b:0897c23": "觀此嘗味之根，不自體生，不他物生，各猶無",
    "T39n1799_05b:0897c24": "生，共豈能有？緣中不得，非緣亦無，了味之知",
    "T39n1799_05b:0897c25": "竟從何有？一根既爾，諸根亦然，由是應念得",
    "T39n1799_05b:0897c26": "超諸漏。二、敘觀益。",
    "T39n1799_05b:0897c27": "「內脫身心，外遺世界，遠離三有，如鳥出籠，離",
    "T39n1799_05b:0897c28": "垢銷塵，法眼清淨成阿羅漢，如來親印登無",
    "T39n1799_05b:0897c29": "學道。」根復故內脫，塵銷故外遺。內外既亡，",
    "T39n1799_05b:0898a01": "孰為三有而可處耶！故云遠離。想相為塵，識",
    "T39n1799_05b:0898a02": "情為垢，二俱遠離，得無生忍，故云法眼清淨。",
    "T39n1799_05b:0898a03": "三、結答所問。",
    "T39n1799_05b:0898a04": "「佛問圓通，如我所證，還味旋知斯為第一。」",
    "T39n1799_05b:0898a05": "旋妄根塵，歸真實相，心地法門一時開顯，此",
    "T39n1799_05b:0898a06": "為第一。四、畢陵伽婆蹉，三：一、敘悟因由。",
    "T39n1799_05b:0898a07": "畢陵伽婆蹉即從座起，頂禮佛足而白佛言：",
    "T39n1799_05b:0898a08": "「我初發心從佛入道，數聞如來說諸世間不",
    "T39n1799_05b:0898a09": "可樂事。乞食城中，心思法門，不覺路中毒刺",
    "T39n1799_05b:0898a10": "傷足，舉身疼痛。」畢陵伽婆蹉，云餘習。呼恒",
    "T39n1799_05b:0898a11": "河神為小婢，非是故心，由過去世為婆羅門",
    "T39n1799_05b:0898a12": "我慢餘習耳。最初入道，聞佛所說世間苦、空、",
    "T39n1799_05b:0898a13": "無常、不淨都不可樂，因行乞食，思入此觀，忽",
    "T39n1799_05b:0898a14": "遇苦緣，故云疼痛。二、正陳悟旨，二：一、敘觀",
    "T39n1799_05b:0898a15": "行。",
    "T39n1799_05b:0898a16": "「我念有知，知此深痛，雖覺覺痛，覺清淨心無",
    "T39n1799_05b:0898a17": "痛痛覺。我又思惟：如是一身寧有雙覺？」念，",
    "T39n1799_05b:0898a18": "觀也。知，覺也。因痛起觀，觀我此身有於知覺",
    "T39n1799_05b:0898a19": "覺此深痛。然雖起觀，觀覺及痛，觀清淨心無",
    "T39n1799_05b:0898a20": "痛無覺，此根塵念慮，妄身心有、真淨心無。又",
    "T39n1799_05b:0898a21": "更觀察痛覺之念、淨心之覺，即成二覺，從何",
    "T39n1799_05b:0898a22": "而有？一身二覺應成兩佛，故知此覺皆悉虛",
    "T39n1799_05b:0898a23": "幻，清淨心中一無所得。二、明得悟。",
    "T39n1799_05b:0898a24": "「攝念未久，身心忽空，三七日中諸漏虛盡，成",
    "T39n1799_05b:0898a25": "阿羅漢，得親印記，發明無學。」有所得心一",
    "T39n1799_05b:0898a26": "念不起，名之為攝。當爾之際，能覺所覺、能觀",
    "T39n1799_05b:0898a27": "所觀一時俱寂，無分別智即得現前，證無生",
    "T39n1799_05b:0898a28": "忍，故云身心忽空。三、結答所問。",
    "T39n1799_05b:0898a29": "「佛問圓通，如我所證，純覺遺身斯為第一。」",
    "T39n1799_05b:0898b01": "能觀所觀、能痛所痛寂無一法，故云純覺遺",
    "T39n1799_05b:0898b02": "身。五、須菩提，三：一、敘宿悟。",
    "T39n1799_05b:0898b03": "須菩提即從座起，頂禮佛足而白佛言：「我曠",
    "T39n1799_05b:0898b04": "劫來心得無礙，自憶受生如恒河沙。初在母",
    "T39n1799_05b:0898b05": "胎，即知空寂。」須菩提，云空生，亦善現等，以",
    "T39n1799_05b:0898b06": "生時現空，心達於空，常修空行，故以為名。既",
    "T39n1799_05b:0898b07": "云曠劫如恒河沙，便知空寂，豈止今日方始",
    "T39n1799_05b:0898b08": "證得。二、明悟旨，二：一、悟但空。",
    "T39n1799_05b:0898b09": "「如是乃至十方成空，亦令眾生證得空性。」",
    "T39n1799_05b:0898b10": "以修空觀了心空寂，一切依正、自他、染淨乃",
    "T39n1799_05b:0898b11": "至十方由心變者悉皆成空。自行既爾，亦令",
    "T39n1799_05b:0898b12": "他人證得空性。此一向空未能具法，故云但",
    "T39n1799_05b:0898b13": "空。二、悟中空。",
    "T39n1799_05b:0898b14": "「蒙如來發性覺真空，空性圓明，得阿羅漢，頓",
    "T39n1799_05b:0898b15": "入如來寶明空海，同佛知見，印成無學，解脫",
    "T39n1799_05b:0898b16": "性空我為無上。」性覺真空即中道理。以空",
    "T39n1799_05b:0898b17": "是如來藏，故滿足周遍，具一切法，光明遍照",
    "T39n1799_05b:0898b18": "法界性故，如摩尼寶隨意出生，如大溟渤深",
    "T39n1799_05b:0898b19": "廣含攝，平等性智達解照了，境智一如，名佛",
    "T39n1799_05b:0898b20": "知見。雖證於空，不為空縛，故云解脫。三、結",
    "T39n1799_05b:0898b21": "答斯問。",
    "T39n1799_05b:0898b22": "「佛問圓通，如我所證，諸相入非，非所非盡，旋",
    "T39n1799_05b:0898b23": "法歸無，斯為第一。」初以單空空於諸相，故",
    "T39n1799_05b:0898b24": "云入非。次以重空空於空相，故云非盡，無亦",
    "T39n1799_05b:0898b25": "空也。已上五人依根證入畢。三、湛識循源",
    "T39n1799_05b:0898b26": "證，六：一、舍利弗，三：一、敘宿悟。",
    "T39n1799_05b:0898b27": "舍利弗即從座起，頂禮佛足而白佛言：「我曠",
    "T39n1799_05b:0898b28": "劫來心見清淨，如是受生如恒河沙。世、出世",
    "T39n1799_05b:0898b29": "間種種變化一見則通，獲無障礙。」舍利弗，",
    "T39n1799_05b:0898c01": "云鶖子，亦云身子。心見清淨，謂眼識發智，見",
    "T39n1799_05b:0898c02": "世、出世間一切諸法，無不通達根本元由，斯",
    "T39n1799_05b:0898c03": "則得世俗智。分別諸法名為法眼。二、明今",
    "T39n1799_05b:0898c04": "悟，二：一、獲慧眼。",
    "T39n1799_05b:0898c05": "「我於路中逢迦葉波兄弟相逐，宣說因緣，悟",
    "T39n1799_05b:0898c06": "心無際。」迦葉兄弟即三迦葉也。宣說因緣",
    "T39n1799_05b:0898c07": "即三諦法。因說生解，悟真空理得初果證，即",
    "T39n1799_05b:0898c08": "慧眼也。餘處即說遇馬勝者，或同時所遇，非",
    "T39n1799_05b:0898c09": "獨一人，經互舉耳。既聞因緣，因緣即空，即獲",
    "T39n1799_05b:0898c10": "慧眼，見真諦理。二、獲佛眼。",
    "T39n1799_05b:0898c11": "「從佛出家，見覺明圓，得大無畏，成阿羅漢，為",
    "T39n1799_05b:0898c12": "佛長子，從佛口生，從法化生。」見覺明圓，即",
    "T39n1799_05b:0898c13": "真覺妙明圓滿成就，從眼識顯。斯由如來開",
    "T39n1799_05b:0898c14": "示妙法令我獲證，故云從口、從法。三、結答",
    "T39n1799_05b:0898c15": "問。",
    "T39n1799_05b:0898c16": "「佛問圓通，如我所證，心見發光，光極知見，斯",
    "T39n1799_05b:0898c17": "為第一。」從於眼識發顯智光，智光極處即",
    "T39n1799_05b:0898c18": "佛知見，即三智、五眼一時具足，故名為極。",
    "T39n1799_05b:0898c19": "二、普賢菩薩，三：一、事佛發行。",
    "T39n1799_05b:0898c20": "普賢菩薩即從座起，頂禮佛足而白佛言：「我",
    "T39n1799_05b:0898c21": "已曾與恒沙如來為法王子，十方如來教其",
    "T39n1799_05b:0898c22": "弟子，菩薩根者修普賢行，從我立名。」行彌",
    "T39n1799_05b:0898c23": "法界曰普，位隣極聖曰賢。河沙佛所為法王",
    "T39n1799_05b:0898c24": "子，諸佛弟子發我行者皆名普賢。二、行成",
    "T39n1799_05b:0898c25": "起用，二：一、指體略標。",
    "T39n1799_05b:0898c26": "「世尊！我用心聞，分別眾生所有知見。」心聞",
    "T39n1799_05b:0898c27": "即耳識發明也。從於耳識得真圓通，入法界",
    "T39n1799_05b:0898c28": "理，生滅識滅，寂滅現前，境智相冥，一體無二，",
    "T39n1799_05b:0898c29": "還於心聞起用，分別眾生知見，可發明者即",
    "T39n1799_05b:0899a01": "現其身。二、約機廣釋。",
    "T39n1799_05b:0899a02": "「若於他方恒沙界外，有一眾生心中發明普",
    "T39n1799_05b:0899a03": "賢行者，我於爾時乘六牙象，分身百千，皆至",
    "T39n1799_05b:0899a04": "其處。縱彼障深未得見我，我與其人暗中摩",
    "T39n1799_05b:0899a05": "頂，擁護安慰，令其成就。」既以心聞合法界",
    "T39n1799_05b:0899a06": "體，境智無二，故法界中所有眾生心中發明",
    "T39n1799_05b:0899a07": "普賢行者無不了知、無不起應，冥顯二機皆",
    "T39n1799_05b:0899a08": "獲其益。三、結答所問。",
    "T39n1799_05b:0899a09": "「佛問圓通，我說本因，心聞發明，分別自在，斯",
    "T39n1799_05b:0899a10": "為第一。」如文。三、孫陀羅難陀，三：一、敘承尊",
    "T39n1799_05b:0899a11": "教。",
    "T39n1799_05b:0899a12": "孫陀羅難陀即從座起，頂禮佛足而白佛言：",
    "T39n1799_05b:0899a13": "「我初出家，從佛入道，雖具戒律，於三摩地心",
    "T39n1799_05b:0899a14": "常散動，未獲無漏。世尊教我及俱絺羅觀鼻",
    "T39n1799_05b:0899a15": "端白。」孫陀羅難陀，此云艶喜，兼妻得名，是",
    "T39n1799_05b:0899a16": "佛親弟。前作數息，即約根說，今約觀識，緣鼻",
    "T39n1799_05b:0899a17": "端白以駐其心，令不散動。二、依教修觀，二：",
    "T39n1799_05b:0899a18": "一、明觀行。",
    "T39n1799_05b:0899a19": "「我初諦觀，經三七日，見鼻中氣出入如煙，身",
    "T39n1799_05b:0899a20": "心內明，圓洞世界，遍成虛淨，猶如琉璃。煙相",
    "T39n1799_05b:0899a21": "漸銷，鼻息成白。」初觀白相，經三七日後見",
    "T39n1799_05b:0899a22": "息氣猶如煙相。此觀成時，身心內發，若身若",
    "T39n1799_05b:0899a23": "器一時空淨，內外映徹，猶如琉璃。此則因觀",
    "T39n1799_05b:0899a24": "生滅息相，觀心融明，將發空慧，遂洞身界。猶",
    "T39n1799_05b:0899a25": "在方便，未能忘緣，故見其煙變成白相。二、",
    "T39n1799_05b:0899a26": "明悟益。",
    "T39n1799_05b:0899a27": "「心開漏盡，諸出入息化為光明，照十方界，得",
    "T39n1799_05b:0899a28": "阿羅漢。世尊記我當得菩提。」無生空慧既",
    "T39n1799_05b:0899a29": "已現前，諸息不生純是智慧，慧光明照一切",
    "T39n1799_05b:0899b01": "皆如，世界眾生無非圓妙，由斯漏盡當得菩",
    "T39n1799_05b:0899b02": "提。三、結答所問。",
    "T39n1799_05b:0899b03": "「佛問圓通，我以銷息，息久發明，明圓滅漏，斯",
    "T39n1799_05b:0899b04": "為第一。」如文。四、富樓那，三：一、敘宿辯，二：",
    "T39n1799_05b:0899b05": "一、具談權實。",
    "T39n1799_05b:0899b06": "富樓那彌多羅尼子即從座起，頂禮佛足而",
    "T39n1799_05b:0899b07": "白佛言：「我曠劫來辯才無礙，宣說苦空，深達",
    "T39n1799_05b:0899b08": "實相。」富樓那，云滿。彌多羅，云慈。尼，女聲。得",
    "T39n1799_05b:0899b09": "四辯才，曠劫便有，非獨今日。苦空實相即權",
    "T39n1799_05b:0899b10": "實法也，內祕外現成就眾生，累劫如是。二、",
    "T39n1799_05b:0899b11": "備演法門。",
    "T39n1799_05b:0899b12": "「如是乃至恒沙如來祕密法門，我於眾中微",
    "T39n1799_05b:0899b13": "妙開示，得無所畏。」非今一佛所說法門，河",
    "T39n1799_05b:0899b14": "沙佛所聞祕密法，我皆為眾宣說無畏。言微",
    "T39n1799_05b:0899b15": "妙者，巧以言辭、譬喻方便隨順機感也。二、",
    "T39n1799_05b:0899b16": "明現證。",
    "T39n1799_05b:0899b17": "「世尊知我有大辯才，以音聲輪教我發揚，我",
    "T39n1799_05b:0899b18": "於佛前助佛轉輪，因師子吼成阿羅漢。世尊",
    "T39n1799_05b:0899b19": "印我說法無上。」如來知我有辯才智，遂教",
    "T39n1799_05b:0899b20": "我以口輪說法，此則示令不以生滅心行說",
    "T39n1799_05b:0899b21": "實相法，故能隨說法淨即智慧淨，隨智慧淨",
    "T39n1799_05b:0899b22": "即其心淨也。師子吼者，無畏說也。三、結酬",
    "T39n1799_05b:0899b23": "問。",
    "T39n1799_05b:0899b24": "「佛問圓通，我以法音降伏魔怨，銷滅諸漏，斯",
    "T39n1799_05b:0899b25": "為第一。」內以禪定智慧伏斷愛見，外以神",
    "T39n1799_05b:0899b26": "通說法降制魔外，則涅槃城存，三寶不絕也。",
    "T39n1799_05b:0899b27": "五、優波離，三：一、遇佛受教。",
    "T39n1799_05b:0899b28": "優波離即從座起，頂禮佛足而白佛言：「我親",
    "T39n1799_05b:0899b29": "隨佛踰城出家，親觀如來六年勤苦，親見如",
    "T39n1799_05b:0899c01": "來降伏諸魔，制諸外道，解脫世間貪欲諸漏。",
    "T39n1799_05b:0899c02": "承佛教戒，」優波離，云近執，即如來為太子",
    "T39n1799_05b:0899c03": "時親近執事之臣也。在家執事，出家亦爾，遂",
    "T39n1799_05b:0899c04": "見修行降魔制外，斷惑成道也。故承如來教",
    "T39n1799_05b:0899c05": "以持戒，律中度諸釋種，先度波離者，蓋以初",
    "T39n1799_05b:0899c06": "雖隨佛，後方得度。二、因戒獲證。",
    "T39n1799_05b:0899c07": "「如是乃至三千威儀，八萬微細性業、遮業悉",
    "T39n1799_05b:0899c08": "皆清淨，身心寂滅，成阿羅漢。我是如來眾中",
    "T39n1799_05b:0899c09": "綱紀，親印我心，持戒修身眾推為上。」有威",
    "T39n1799_05b:0899c10": "可畏，有儀可象，二百五十各有四儀，復對",
    "T39n1799_05b:0899c11": "三聚，故成三千。復以三千配身口七支、四分",
    "T39n1799_05b:0899c12": "煩惱，轉成八萬四千，今舉大數耳。殺盜婬妄",
    "T39n1799_05b:0899c13": "性元是罪，不待制止，犯即成業，故云性業。餘",
    "T39n1799_05b:0899c14": "即因過始制，制前犯即無罪，故云遮業。由持",
    "T39n1799_05b:0899c15": "戒故不犯諸塵，塵既不生，身亦無得，故身寂",
    "T39n1799_05b:0899c16": "滅。我身不有，我心何依？根塵既亡，心無所有，",
    "T39n1799_05b:0899c17": "故亦寂滅。如是諸法一時清淨，唯一寶覺本",
    "T39n1799_05b:0899c18": "來無染，真持戒耳，由是獲證。言綱紀者，結要",
    "T39n1799_05b:0899c19": "之處，以能決斷重輕開遮持犯，制眾行事，令",
    "T39n1799_05b:0899c20": "人法高尚為後軌也。三、結酬所問。",
    "T39n1799_05b:0899c21": "「佛問圓通，我以執身，身得自在。次第執心，心",
    "T39n1799_05b:0899c22": "得通達。然後身心一切通利，斯為第一。」持",
    "T39n1799_05b:0899c23": "戒修身，禁防塵染，觀身實相塵自不生，能分",
    "T39n1799_05b:0899c24": "別心依何所有，是故身心通達自在。六、目",
    "T39n1799_05b:0899c25": "犍連，三：一、遇緣聞教。",
    "T39n1799_05b:0899c26": "大目犍連即從座起，頂禮佛足而白佛言：",
    "T39n1799_05b:0899c27": "「我初於路乞食，逢遇優樓頻螺、伽耶、那提三",
    "T39n1799_05b:0899c28": "迦葉波，宣說如來因緣深義。」目犍連姓，云",
    "T39n1799_05b:0899c29": "採菽氏。拘律陀名，云無節樹。優樓頻螺，云木",
    "T39n1799_05b:0900a01": "苽林。伽耶，云城。那提，云江。緣如舍利弗中和",
    "T39n1799_05b:0900a02": "會。二、因教通悟，二：一、獲悟入道。",
    "T39n1799_05b:0900a03": "「我頓發心，得大通達。如來惠我袈裟著身，鬚",
    "T39n1799_05b:0900a04": "髮自落。」前聞因緣深義，即由因緣深達實",
    "T39n1799_05b:0900a05": "相。實相無相，身心寂滅，由是開悟名大通達。",
    "T39n1799_05b:0900a06": "二、因悟得通。",
    "T39n1799_05b:0900a07": "「我遊十方得無罣礙，神通發明推為無上，成",
    "T39n1799_05b:0900a08": "阿羅漢。寧唯世尊，十方如來歎我神力，圓明",
    "T39n1799_05b:0900a09": "清淨，自在無畏。」謂由開悟分別不生、意識",
    "T39n1799_05b:0900a10": "不起，即是以湛旋其虛妄滅生，伏還元覺。湛",
    "T39n1799_05b:0900a11": "性既深，心光宣發，神通大用由此現前，能",
    "T39n1799_05b:0900a12": "遊十方無礙自在。三、結酬重指。",
    "T39n1799_05b:0900a13": "「佛問圓通，我以旋湛，心光發宣，如澄濁流久",
    "T39n1799_05b:0900a14": "成清瑩，斯為第一。」旋湛即定，心光即慧。由",
    "T39n1799_05b:0900a15": "定發慧，神用無邊，如水澄清萬像斯現。已上",
    "T39n1799_05b:0900a16": "六人依識悟入竟。四、復大同本證，七：一、火",
    "T39n1799_05b:0900a17": "頭金剛，三：一、遇佛聞教。",
    "T39n1799_05b:0900a18": "烏芻瑟摩於如來前，合掌頂禮佛之雙足而",
    "T39n1799_05b:0900a19": "白佛言：「我常先憶久遠劫前性多貪欲。有佛",
    "T39n1799_05b:0900a20": "出世名曰空王，說多婬人成猛火聚。」烏芻",
    "T39n1799_05b:0900a21": "瑟摩，此云火頭。因多貪欲，聞教修觀，從此獲",
    "T39n1799_05b:0900a22": "悟。貪欲盛者是鬼獄因，因為欲火所熾，果為",
    "T39n1799_05b:0900a23": "業火所燒，因果相當俱名火聚。二、依教修",
    "T39n1799_05b:0900a24": "觀，二：一、觀成獲悟。",
    "T39n1799_05b:0900a25": "「教我遍觀百骸四支諸冷煖氣，神光內凝，化",
    "T39n1799_05b:0900a26": "多婬心成智慧火。」初觀身心，唯見煖觸，後",
    "T39n1799_05b:0900a27": "觀煖氣，無相無生。我身自空，煖依何住？身心",
    "T39n1799_05b:0900a28": "既寂，性火妙發，故云神光內凝成智慧火。",
    "T39n1799_05b:0900a29": "二、重指釋成。",
    "T39n1799_05b:0900b01": "「從是諸佛皆呼召我名為火頭。我以火光三",
    "T39n1799_05b:0900b02": "昧力故成阿羅漢，心發大願：『諸佛成道，我為",
    "T39n1799_05b:0900b03": "力士，親伏魔怨。』」因觀火性，得真三昧，以火",
    "T39n1799_05b:0900b04": "為入道初門，故云火頭。火能破壞一切諸法，",
    "T39n1799_05b:0900b05": "故發大願，為力士身破魔護法也。三、結酬",
    "T39n1799_05b:0900b06": "所問。",
    "T39n1799_05b:0900b07": "「佛問圓通，我以諦觀身心煖觸，無礙流通，諸",
    "T39n1799_05b:0900b08": "漏既銷，生大寶焰，登無上覺，斯為第一。」煖",
    "T39n1799_05b:0900b09": "觸即空，故云無礙。性火妙發，故曰流通。內凝",
    "T39n1799_05b:0900b10": "外現，故生寶焰。二、持地菩薩，三：一、遇佛受",
    "T39n1799_05b:0900b11": "教，二：一、總值諸佛具修福業。",
    "T39n1799_05b:0900b12": "持地菩薩即從座起，頂禮佛足而白佛言：「我",
    "T39n1799_05b:0900b13": "念往昔普光如來出現於世，我為比丘，常於",
    "T39n1799_05b:0900b14": "一切要路、津口、田地、險隘，有不如法妨損車",
    "T39n1799_05b:0900b15": "馬，我皆平填，或作橋梁、或負沙土。如是勤苦",
    "T39n1799_05b:0900b16": "經無量佛出現於世，或有眾生於闤闠處要",
    "T39n1799_05b:0900b17": "人擎物，我先為擎，至其所詣，放物即行，不取",
    "T39n1799_05b:0900b18": "其直。」勤身苦己，利益多眾，經無量佛作無",
    "T39n1799_05b:0900b19": "畏施，福因廣也。市垣曰闤，市門曰闠。二、別",
    "T39n1799_05b:0900b20": "值毘舍親承開示。",
    "T39n1799_05b:0900b21": "「毘舍浮佛現在世時，世多飢荒，我為負人，無",
    "T39n1799_05b:0900b22": "問遠近唯取一錢，或有車牛被於泥溺，我有",
    "T39n1799_05b:0900b23": "神力為其推輪，拔其苦惱。時國大王延佛設",
    "T39n1799_05b:0900b24": "齋，我於爾時平地待佛，毘舍如來摩頂謂我：",
    "T39n1799_05b:0900b25": "『當平心地，則世界地一切皆平。』」毘舍浮，云",
    "T39n1799_05b:0900b26": "遍一切自在。平治路地，待佛經過，佛以自證",
    "T39n1799_05b:0900b27": "法門開示，令平心地，一切皆平者，心為萬法",
    "T39n1799_05b:0900b28": "所依，平等含育，長養一切，故名為地。若能平",
    "T39n1799_05b:0900b29": "等性觀，與此相應，則一切法無不平等，自在",
    "T39n1799_05b:0900c01": "無礙，由是佛名一切自在耳。二、因教獲悟，",
    "T39n1799_05b:0900c02": "二：一、正陳悟旨。",
    "T39n1799_05b:0900c03": "「我即心開，見身微塵與造世界所有微塵等",
    "T39n1799_05b:0900c04": "無差別，微塵自性不相觸摩，乃至刀兵亦無",
    "T39n1799_05b:0900c05": "所觸。」聞平心地，即悟我心本來平等，若身、",
    "T39n1799_05b:0900c06": "若界所有微塵皆無自性，但從虛妄分別所",
    "T39n1799_05b:0900c07": "現，唯一實相，本如來藏，猶如空華，翳故妄見，",
    "T39n1799_05b:0900c08": "空本無華，復何相礙？由是刀兵亦無所觸。",
    "T39n1799_05b:0900c09": "二、因悟獲證。",
    "T39n1799_05b:0900c10": "「我於法性悟無生忍，成阿羅漢，迴心今入菩",
    "T39n1799_05b:0900c11": "薩位中，聞諸如來宣妙蓮華佛知見地，我先",
    "T39n1799_05b:0900c12": "證明而為上首。」身界二塵、染淨諸法本無",
    "T39n1799_05b:0900c13": "自性，唯是實相如來藏性，故云法性。於此忍",
    "T39n1799_05b:0900c14": "可，元無生滅，決定不謬，名無生忍。此人開悟",
    "T39n1799_05b:0900c15": "大乘而登小果者，以隨彼意樂要入即入，如",
    "T39n1799_05b:0900c16": "西域諸菩薩等皆悟大道，嫌棄小乘猶如咳",
    "T39n1799_05b:0900c17": "唾，多因王請即證小果，由人意樂豈不然乎！",
    "T39n1799_05b:0900c18": "持地在昔證法華經，見普門品。二、重指結酬。",
    "T39n1799_05b:0900c19": "「佛問圓通，我以諦觀身、界二塵等無差別，本",
    "T39n1799_05b:0900c20": "如來藏虛妄發塵，塵銷智圓，成無上道，斯為",
    "T39n1799_05b:0900c21": "第一。」如文可知。三、月光童子，三：一、值佛",
    "T39n1799_05b:0900c22": "受教。",
    "T39n1799_05b:0900c23": "月光童子即從座起，頂禮佛足而白佛言：「我",
    "T39n1799_05b:0900c24": "憶往昔恒河沙劫，有佛出世名為水天，教諸",
    "T39n1799_05b:0900c25": "菩薩修習水觀，入三摩地。」月是太陰，能生",
    "T39n1799_05b:0900c26": "於水。與所值佛，皆由所習而得其稱。二、依",
    "T39n1799_05b:0900c27": "教修觀，二：一、備陳修行，二：一、正成水想，二：",
    "T39n1799_05b:0900c28": "一、正作想。",
    "T39n1799_05b:0900c29": "「觀於身中水性無奪，初從涕唾，如是窮盡津",
    "T39n1799_05b:0901a01": "液、精血、大小便利，身中旋復，水性一同。見水",
    "T39n1799_05b:0901a02": "身中與世界外浮幢王剎諸香水海等無差",
    "T39n1799_05b:0901a03": "別。」一味水性，更非餘大之所相傾，故名無",
    "T39n1799_05b:0901a04": "奪。浮幢王剎香水海者，准《華嚴經》，華藏海中",
    "T39n1799_05b:0901a05": "有大蓮華，其蓮華中有諸香水海，一一香水",
    "T39n1799_05b:0901a06": "海為諸佛剎世界之種，今觀身水與彼海同，",
    "T39n1799_05b:0901a07": "故無差別。二、敘偏證。",
    "T39n1799_05b:0901a08": "「我於是時初成此觀，但見其水，未得無身。」",
    "T39n1799_05b:0901a09": "水想成時但得無我，猶執水相全是於身，未",
    "T39n1799_05b:0901a10": "亡法見，故未無身。二、因觀值緣，四：一、入觀",
    "T39n1799_05b:0901a11": "值緣。",
    "T39n1799_05b:0901a12": "「當為比丘室中安禪，我有弟子窺窓觀室，唯",
    "T39n1799_05b:0901a13": "見清水遍在室中，了無所見。童稚無知，取一",
    "T39n1799_05b:0901a14": "瓦礫投於水內，激水作聲，顧盻而去。」初作",
    "T39n1799_05b:0901a15": "假想，雖見其水與香水海等無差別，但自心",
    "T39n1799_05b:0901a16": "見，非通他人。今定力轉勝，果色亦勝，乃通他",
    "T39n1799_05b:0901a17": "見，即實定果也，不同十遍處想成自見耳。",
    "T39n1799_05b:0901a18": "二、出觀如病。",
    "T39n1799_05b:0901a19": "「我出定後頓覺心痛，如舍利弗遭違害鬼。我",
    "T39n1799_05b:0901a20": "自思惟：『今我已得阿羅漢道，久離病緣，云何",
    "T39n1799_05b:0901a21": "今日忽生心痛，將無退失？』」身子入定於恒",
    "T39n1799_05b:0901a22": "河岸，為鬼所掌，出定頭痛，佛語之曰：「汝若無",
    "T39n1799_05b:0901a23": "定，身應碎壞。」今我亦爾，將恐退失所證道果。",
    "T39n1799_05b:0901a24": "三、審緣指告。",
    "T39n1799_05b:0901a25": "「爾時，童子捷來我前說如上事。我則告言：『汝",
    "T39n1799_05b:0901a26": "更見水，可即開門，入此水中，除去瓦礫。』」四、",
    "T39n1799_05b:0901a27": "再定獲安。",
    "T39n1799_05b:0901a28": "「童子奉教。後入定時還復見水，瓦礫宛然，開",
    "T39n1799_05b:0901a29": "門除出。我後出定，身質如初。」二、因修獲證。",
    "T39n1799_05b:0901b01": "「逢無量佛，如是至於山海自在通王如來，方",
    "T39n1799_05b:0901b02": "得亡身，與十方界諸香水海性合真空，無二",
    "T39n1799_05b:0901b03": "無別。今於如來得童真名，預菩薩會。」前猶",
    "T39n1799_05b:0901b04": "見水，今合真空無水可得，皆如來藏，故云亡",
    "T39n1799_05b:0901b05": "身，即證法空也。三、結所問。",
    "T39n1799_05b:0901b06": "「佛問圓通，我以水性一味流通，得無生忍，圓",
    "T39n1799_05b:0901b07": "滿菩提，斯為第一。」四、琉璃光菩薩，三：一、遇",
    "T39n1799_05b:0901b08": "佛受教。",
    "T39n1799_05b:0901b09": "琉璃光法王子即從座起，頂禮佛足而白佛",
    "T39n1799_05b:0901b10": "言：「我憶往昔經恒沙劫，有佛出世名無量",
    "T39n1799_05b:0901b11": "聲，開示菩薩本覺妙明，觀此世界及眾生身，",
    "T39n1799_05b:0901b12": "皆是妄緣風力所轉。」具云吠瑠璃，此翻遠",
    "T39n1799_05b:0901b13": "山寶。由觀自心風力所轉，觀成得用，身心",
    "T39n1799_05b:0901b14": "洞徹猶彼瑠璃，故以名焉。所值之佛名無量",
    "T39n1799_05b:0901b15": "聲，亦由觀風而立名耳。開示本覺而觀風者，",
    "T39n1799_05b:0901b16": "風即動相，既屬於妄，元來無動，無動即本覺",
    "T39n1799_05b:0901b17": "也，由是欲顯無動而觀於動。二、依教修觀，",
    "T39n1799_05b:0901b18": "二：一、正修觀行。",
    "T39n1799_05b:0901b19": "「我於爾時觀界安立，觀世動時，觀身動止，觀",
    "T39n1799_05b:0901b20": "心動念，諸動無二，等無差別。」標所觀境。",
    "T39n1799_05b:0901b21": "「我時覺了此群動性，來無所從、去無所至，十",
    "T39n1799_05b:0901b22": "方微塵顛倒眾生同一虛妄，如是乃至三千",
    "T39n1799_05b:0901b23": "大千一世界內所有眾生，如一器中貯百蚊",
    "T39n1799_05b:0901b24": "蚋，啾啾亂鳴，於分寸中鼓發狂鬧。」正觀察",
    "T39n1799_05b:0901b25": "也。既世界、身心皆由風動，風自何生而動諸",
    "T39n1799_05b:0901b26": "物？物不動時去至何所？風既無從，物成妄動，",
    "T39n1799_05b:0901b27": "故見十方一切眾生狂自鼓鬧，同一虛妄，本",
    "T39n1799_05b:0901b28": "無所因。二、觀成獲益。",
    "T39n1799_05b:0901b29": "「逢佛未幾，得無生忍。爾時心開，乃見東方不",
    "T39n1799_05b:0901c01": "動佛國，為法王子，事十方佛，身心發光，洞徹",
    "T39n1799_05b:0901c02": "無礙。」未幾，猶在近也。依教觀察，受教未久",
    "T39n1799_05b:0901c03": "即證無生。由觀生滅證不生滅，故見東方不",
    "T39n1799_05b:0901c04": "動佛國。我身及器咸即本覺妙明元體，故云",
    "T39n1799_05b:0901c05": "發光洞徹無礙。三、結酬所問。",
    "T39n1799_05b:0901c06": "「佛問圓通，我以觀察風力無依，悟菩提心，入",
    "T39n1799_05b:0901c07": "三摩地，合十方佛，傳一妙心，斯為第一。」五、",
    "T39n1799_05b:0901c08": "虛空藏菩薩，四：一、同佛所得。",
    "T39n1799_05b:0901c09": "虛空藏菩薩即從座起，頂禮佛足而白佛言：",
    "T39n1799_05b:0901c10": "「我與如來定光佛所得無邊身。」定光佛，即",
    "T39n1799_05b:0901c11": "然燈佛也。由觀四大虛妄有生，無物可得，同",
    "T39n1799_05b:0901c12": "於虛空，故得身相猶如虛空，周遍無礙也。",
    "T39n1799_05b:0901c13": "二、備敘神用。",
    "T39n1799_05b:0901c14": "「爾時手執四大寶珠，照明十方微塵佛剎，化",
    "T39n1799_05b:0901c15": "成虛空。又於自心現大圓鏡，內放十種微妙",
    "T39n1799_05b:0901c16": "寶光，流灌十方，盡虛空際諸幢王剎，來入鏡",
    "T39n1799_05b:0901c17": "內，涉入我身。身同虛空不相妨礙，身能善入",
    "T39n1799_05b:0901c18": "微塵國土，廣行佛事，得大隨順。」觀四大性",
    "T39n1799_05b:0901c19": "及以自心，唯是圓明清淨寶覺，覺體無礙，周",
    "T39n1799_05b:0901c20": "遍一切，故能以四寶珠照十方界，化成虛空。",
    "T39n1799_05b:0901c21": "於心現鏡，光照諸剎，來入鏡中，身剎互入，不",
    "T39n1799_05b:0901c22": "相妨礙，廣大隨順施作佛事。十種光者，十身",
    "T39n1799_05b:0901c23": "盧舍那也。三、由觀獲證。",
    "T39n1799_05b:0901c24": "「此大神力由我諦觀四大無依，妄想生滅，虛",
    "T39n1799_05b:0901c25": "空無二，佛國本同，於同發明，得無生忍。」此",
    "T39n1799_05b:0901c26": "敘觀成獲忍，發此大用。四大、身心、虛空、佛國",
    "T39n1799_05b:0901c27": "同一虛妄，唯是圓常。冥此發用，豈拘方所。",
    "T39n1799_05b:0901c28": "四、結酬所問。",
    "T39n1799_05b:0901c29": "「佛問圓通，我以觀察虛空無邊，入三摩地，妙",
    "T39n1799_05b:0902a01": "力圓明，斯為第一。」由觀空故，現身現土互",
    "T39n1799_05b:0902a02": "相涉入，依此得名虛空藏耳。六、彌勒菩薩，",
    "T39n1799_05b:0902a03": "三：一、遇佛受教。",
    "T39n1799_05b:0902a04": "彌勒菩薩即從座起，頂禮佛足而白佛言：「我",
    "T39n1799_05b:0902a05": "憶往昔經微塵劫，有佛出世名日月燈明。我",
    "T39n1799_05b:0902a06": "從彼佛而得出家，心重世名，好遊族姓。爾時",
    "T39n1799_05b:0902a07": "世尊教我修習唯心識定，入三摩地。」具云",
    "T39n1799_05b:0902a08": "梅咀利曳那，此云慈氏。燈明佛時，妙光菩薩",
    "T39n1799_05b:0902a09": "八百弟子中有一人，號曰求名，是此人也。心",
    "T39n1799_05b:0902a10": "重世名多遊族姓者，蓋由心外見境，馳求不",
    "T39n1799_05b:0902a11": "息，分別諸法種類名相，不知自心熏習所現，",
    "T39n1799_05b:0902a12": "即是不了心及緣，則生二妄想也。為對治故，",
    "T39n1799_05b:0902a13": "教唯識觀。二、依教修觀，二：一、久修離過。",
    "T39n1799_05b:0902a14": "「歷劫已來，以此三昧事恒沙佛，求世名心歇",
    "T39n1799_05b:0902a15": "滅無有。」初修此觀，已得對治，知世名利有",
    "T39n1799_05b:0902a16": "無、厚薄，皆我自己唯識所變，不從他來，由此",
    "T39n1799_05b:0902a17": "馳求頓爾皆息。二、觀成得道，二：一、證唯心。",
    "T39n1799_05b:0902a18": "「至然燈佛出現於世，我乃得成無上妙圓識",
    "T39n1799_05b:0902a19": "心三昧，乃至盡空如來國土淨穢、有無，皆是",
    "T39n1799_05b:0902a20": "我心變化所現。」此觀初成，位當解行。今得",
    "T39n1799_05b:0902a21": "三昧正入初地，名真見道。謂以一實根本無",
    "T39n1799_05b:0902a22": "分別智與法界冥合，能所一如，無有二相，故",
    "T39n1799_05b:0902a23": "《唯識》頌云「若時於所緣，智都無所得，爾時住",
    "T39n1799_05b:0902a24": "唯識，離二取相故。」當爾之時方名親證，乃至",
    "T39n1799_05b:0902a25": "盡空如來國土淨穢、有無，皆是我心變化所",
    "T39n1799_05b:0902a26": "現，故五位中名通達位也。二、現諸佛。",
    "T39n1799_05b:0902a27": "「世尊！我了如是唯心識故，識性流出無量如",
    "T39n1799_05b:0902a28": "來，今得授記，次補佛處。」既能現親證真唯",
    "T39n1799_05b:0902a29": "識理，依正、淨穢皆唯心現，故無量佛從識性",
    "T39n1799_05b:0902b01": "流。今得補佛，亦我識變，非由他也。三、重指",
    "T39n1799_05b:0902b02": "結詶。",
    "T39n1799_05b:0902b03": "「佛問圓通，我以諦觀十方唯識，識心圓明入",
    "T39n1799_05b:0902b04": "圓成實，遠離依他及遍計執，得無生忍，斯為",
    "T39n1799_05b:0902b05": "第一。」初觀染淨、依正皆唯識變，本無自性，",
    "T39n1799_05b:0902b06": "即不起虛妄遍執計我及法，即離遍計。決了",
    "T39n1799_05b:0902b07": "能變、所變元是菩提妙覺明性，即離依他，唯",
    "T39n1799_05b:0902b08": "一圓成清淨寶覺，故云遠離依他及遍計執。",
    "T39n1799_05b:0902b09": "故《唯識》云「初即相無性，次無自然性，後由遠",
    "T39n1799_05b:0902b10": "離前，所執我、法性。」即斯義也。七、大勢至菩",
    "T39n1799_05b:0902b11": "薩，三：初、遇佛受教。二：一、標指。",
    "T39n1799_05b:0902b12": "大勢至法王子與其同倫五十二菩薩即從",
    "T39n1799_05b:0902b13": "座起，頂禮佛足而白佛言：「我憶往昔恒河沙",
    "T39n1799_05b:0902b14": "劫，有佛出世名無量光，十二如來相繼一劫，",
    "T39n1799_05b:0902b15": "其最後佛名超日月光。彼佛教我念佛三昧。」",
    "T39n1799_05b:0902b16": "亦名無量光得大勢，如《觀經》釋。念佛三昧，",
    "T39n1799_05b:0902b17": "如下自明。二、敘教，二：一、喻顯，二：一、喻不念",
    "T39n1799_05b:0902b18": "之失。",
    "T39n1799_05b:0902b19": "「譬如有人一專為憶、一人專妄，如是二人若",
    "T39n1799_05b:0902b20": "逢不逢、或見非見。」專憶如佛，專忘謂不念",
    "T39n1799_05b:0902b21": "者。如是眾生見佛不定，故云若逢不逢等。",
    "T39n1799_05b:0902b22": "二、喻念佛之得。",
    "T39n1799_05b:0902b23": "「二人相憶，二憶念深，如是乃至從生至生，同",
    "T39n1799_05b:0902b24": "於形影，不相乖異。」佛與眾生憶念相應，故",
    "T39n1799_05b:0902b25": "佛與生如形影也。二、法合，二：一、合不念。",
    "T39n1799_05b:0902b26": "「十方如來憐念眾生如母憶子，若子逃逝，雖",
    "T39n1799_05b:0902b27": "憶何為？」如母憶子，佛也。若子逃逝，生也。雖",
    "T39n1799_05b:0902b28": "憶何為，不會遇也。二、合念佛，二：一、提喻貼",
    "T39n1799_05b:0902b29": "合。",
    "T39n1799_05b:0902c01": "「子若憶母如母憶時，母子歷生不相違遠。若",
    "T39n1799_05b:0902c02": "眾生心憶佛、念佛，現前、當來必定見佛，去佛",
    "T39n1799_05b:0902c03": "不遠，不假方便自得心開。」初提喻，若眾下",
    "T39n1799_05b:0902c04": "貼合，不假下得益。二、寄喻重顯。",
    "T39n1799_05b:0902c05": "「如染香人身有香氣，此則名曰香光莊嚴。」",
    "T39n1799_05b:0902c06": "染香有香氣，念佛得見佛，因果相稱，誰謂不",
    "T39n1799_05b:0902c07": "然。二、修習獲證。",
    "T39n1799_05b:0902c08": "「我本因地以念佛心入無生忍，今於此界攝",
    "T39n1799_05b:0902c09": "念佛人歸於淨土。」念佛入無生者，初即以",
    "T39n1799_05b:0902c10": "生滅心緣念佛之相好，專注一境，心無間然，",
    "T39n1799_05b:0902c11": "見佛相好光明莊嚴、依報眷屬一一樂事，如",
    "T39n1799_05b:0902c12": "對明鏡自見面像，周眸遍覽無非佛果。然後",
    "T39n1799_05b:0902c13": "復觀所念之佛諸有境界俱為虛妄，本無自",
    "T39n1799_05b:0902c14": "性。以從念想之所現故，能念之心已起未起，",
    "T39n1799_05b:0902c15": "自何而有？不見一法，畢竟空寂。以心不見心，",
    "T39n1799_05b:0902c16": "無相可得，斯則能所俱寂，本來離念，離念相",
    "T39n1799_05b:0902c17": "者等虛空界無所不遍，法界一相，即是如來",
    "T39n1799_05b:0902c18": "平等法身。此則由念相好見法身佛，即無生",
    "T39n1799_05b:0902c19": "念也，故云以念佛心入無生忍。我既得度，眾",
    "T39n1799_05b:0902c20": "生法身與我無異，無異之性互相關涉，故念",
    "T39n1799_05b:0902c21": "佛者我皆攝取，故云攝念佛人歸於淨土。",
    "T39n1799_05b:0902c22": "三、結答所問。",
    "T39n1799_05b:0902c23": "「佛問圓通，我無選擇，都攝六根，淨念相繼，得",
    "T39n1799_05b:0902c24": "三摩地，斯為第一。」念屬意根，意根即諸根",
    "T39n1799_05b:0902c25": "所依，故攝六也。念即無念，故云淨念。不以念",
    "T39n1799_05b:0902c26": "間，故云相繼。此即於根大性而悟入也。",
    "T39n1799_05b:0902c27": "首楞嚴義疏注經卷第五之二"
}