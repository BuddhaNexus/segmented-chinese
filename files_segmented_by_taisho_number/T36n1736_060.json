{
    "T36n1736_060:0474c23": "大方廣佛華嚴經隨疏演義鈔卷",
    "T36n1736_060:0474c24": "第六十",
    "T36n1736_060:0474c26": "唐清涼山大華嚴寺沙門澄觀述",
    "T36n1736_060:0474c27": "疏。第二廣觀障治下。疏中有二。先總明來",
    "T36n1736_060:0474c28": "意。於中有二。先明觀故。論云。復觀察障對",
    "T36n1736_060:0474c29": "治不善業道及果。善業道及果。及上上清淨",
    "T36n1736_060:0475a01": "後起增上心。求學下即標舉行心。全是論",
    "T36n1736_060:0475a02": "文。疏。若直就下釋文。先順經則先明觀要",
    "T36n1736_060:0475a03": "心攝善是行。今論既通屬佛善。即佛善通於",
    "T36n1736_060:0475a04": "觀行。則前四善但明於觀。以前三善菩薩不",
    "T36n1736_060:0475a05": "行。其菩薩善先已行故。疏且分為二。先觀",
    "T36n1736_060:0475a06": "不善等者。此中總有四門。一障治分別。不善",
    "T36n1736_060:0475a07": "為所治故。二凡聖分別。天人為凡三乘為",
    "T36n1736_060:0475a08": "聖。三大小分別。二乘為小故。四因果分",
    "T36n1736_060:0475a09": "別。菩薩為因佛為果故。四重之中料揀。五",
    "T36n1736_060:0475a10": "重十善不善唯屬所治。是故別為一段。疏。",
    "T36n1736_060:0475a11": "以順理益物正反惡故者。明善是能治。",
    "T36n1736_060:0475a12": "故纓絡云。順理生心名善乖背為惡。又益",
    "T36n1736_060:0475a13": "物為善損物為惡。故云正反惡故。疏。或",
    "T36n1736_060:0475a14": "由三時之心等者。略舉四重。一約時。如欲",
    "T36n1736_060:0475a15": "行善時。正行善時。行善已時。三時俱重為",
    "T36n1736_060:0475a16": "上善。隨一二輕為中三時俱輕為下。二",
    "T36n1736_060:0475a17": "約境者。如一不殺。不殺蚊蚋為上。不殺",
    "T36n1736_060:0475a18": "畜生為中。不殺人為下善。殺即反此。三",
    "T36n1736_060:0475a19": "約心輕重者。隨於一境。如殺一畜。猛利重",
    "T36n1736_060:0475a20": "心。處中心。不獲己而殺心。為上中下三品",
    "T36n1736_060:0475a21": "之惡。三重不殺即三品之善。四約自作教他",
    "T36n1736_060:0475a22": "者。具自他為上。唯自非他為中。自雖不",
    "T36n1736_060:0475a23": "作而教他作為下。疏。細論其義多品不同",
    "T36n1736_060:0475a24": "者。將上四事交絡相望。則成多品。如約殺",
    "T36n1736_060:0475a25": "境。境是一重。更以重心則為二重。復三時",
    "T36n1736_060:0475a26": "重即為三重。更教人殺為其四重。餘例",
    "T36n1736_060:0475a27": "可思。言為不善者反此。可知者此有二",
    "T36n1736_060:0475a28": "意。一者通相前但約不殺。今約殺等。二者",
    "T36n1736_060:0475a29": "如一殺境前來不殺蚊蚋為上善等。今殺",
    "T36n1736_060:0475b01": "蚊蚋為下惡。殺畜為中惡。殺人為上惡",
    "T36n1736_060:0475b02": "等。引瑜伽六十釋為不善。至下當明。疏。",
    "T36n1736_060:0475b03": "初標所修善同者。下四十善唯佛一善獨云",
    "T36n1736_060:0475b04": "上上。前三但云又此上品十善故。云三乘",
    "T36n1736_060:0475b05": "善同者。若准論經菩薩亦云上上。然云上",
    "T36n1736_060:0475b06": "者。即前人天善中三品之上故。五淨居是色",
    "T36n1736_060:0475b07": "界善為上。而聖依此修故。就上善論其差",
    "T36n1736_060:0475b08": "別。疏。次顯所用功異者。此語即借莊子第",
    "T36n1736_060:0475b09": "一逍遙篇言也。惠子謂莊子曰。魏王貽我",
    "T36n1736_060:0475b10": "大瓠之種。我樹之成而實五碩。以盛水漿。",
    "T36n1736_060:0475b11": "其堅不能自舉也。剖之以為瓢。則瓠落",
    "T36n1736_060:0475b12": "而無所容。非不咢然大也。吾為其無用掊",
    "T36n1736_060:0475b13": "之。莊子曰。夫子固拙於用大矣。宋人有善",
    "T36n1736_060:0475b14": "為不龜手之藥者。世世以洴澼絖為事",
    "T36n1736_060:0475b15": "(其藥令人手不拘折故常漂絮於水中也)客聞之曰。請買其方百",
    "T36n1736_060:0475b16": "金。聚族而謀曰。我世世洴澼絖。不過數金。",
    "T36n1736_060:0475b17": "今一朝而煮技百金。請與之。客得之。以說",
    "T36n1736_060:0475b18": "吳王。越有難。吳王使之將。冬與越人水戰",
    "T36n1736_060:0475b19": "大敗越人。裂地而封之。能不龜手一也。或",
    "T36n1736_060:0475b20": "以封。或以不免於洴澼絖。則所用之異也。",
    "T36n1736_060:0475b21": "今子有五碩之瓠。何不攄以為大罇而浮",
    "T36n1736_060:0475b22": "乎江湖。而憂其瓠落無所容也。則夫子猶",
    "T36n1736_060:0475b23": "有蓬之心也(蓬非直達者也此章言物各有所宜苟得其宜安往而不逍遙哉)",
    "T36n1736_060:0475b24": "今借此言。一種十善猶不龜手之藥也。凡",
    "T36n1736_060:0475b25": "夫用之處乎生死。二乘用之纔能自免。則",
    "T36n1736_060:0475b26": "猶漂絮也。菩薩用之兼濟無外。則裂地而",
    "T36n1736_060:0475b27": "封矣。疏。於中初句對前彰勝者。三乘皆有",
    "T36n1736_060:0475b28": "勝劣分別。然前劣亦名所觀境界。後勝即是",
    "T36n1736_060:0475b29": "能觀之行。言以實相智修者。以經云以智",
    "T36n1736_060:0475c01": "慧修習。論經云。與智慧觀和合修行。論云。",
    "T36n1736_060:0475c02": "智慧觀者。觀實相觀故。釋曰。謂實相者。即",
    "T36n1736_060:0475c03": "四諦理。雙照事理實也。四諦之義下當結",
    "T36n1736_060:0475c04": "示。即以智慧心中修十善故。疏。一因集者。",
    "T36n1736_060:0475c05": "昔集小因今成小行。依之集道故名為集。",
    "T36n1736_060:0475c06": "二畏苦者。厭當苦故。三捨心者。即唯求自",
    "T36n1736_060:0475c07": "度。下二兼劣緣覺者。四不及自悟。五不及",
    "T36n1736_060:0475c08": "觀緣。彼經云聞聲。論云觀者。念音聲故。何",
    "T36n1736_060:0475c09": "者音聲。我人眾生等但有名故。釋曰。此中論",
    "T36n1736_060:0475c10": "意言聲聞者。謂眾生我人但有名故。名為",
    "T36n1736_060:0475c11": "念聲。義說聞聲非要耳聞應具二義故。",
    "T36n1736_060:0475c12": "瑜伽八十二云。從他聽聞正法音聲。又令",
    "T36n1736_060:0475c13": "他聞正法涅槃。故曰聲聞。即聲聞聲聞。又",
    "T36n1736_060:0475c14": "瑜伽八十四說四種聲聞。今是趣寂四聲聞",
    "T36n1736_060:0475c15": "義。玄中已明。疏。結成自乘者。論云。如是彼",
    "T36n1736_060:0475c16": "音聲解入故。眾生無我非法無我。意云。唯生",
    "T36n1736_060:0475c17": "無故。但成聲聞乘。疏。然能治下結成四諦",
    "T36n1736_060:0475c18": "為聲聞乘惡因惡果二體俱亡。善體不亡。故",
    "T36n1736_060:0475c19": "上為道迷勝義愚等起於十善。此便順滅。",
    "T36n1736_060:0475c20": "滅此異於人天言成聲聞乘義含道滅",
    "T36n1736_060:0475c21": "者。道即因乘。滅即果乘。疏。第三緣覺善者。",
    "T36n1736_060:0475c22": "然緣覺聲聞各有二類。總相而說。聲聞觀",
    "T36n1736_060:0475c23": "諦。緣覺觀緣。聲聞依聲。緣覺依現事。而",
    "T36n1736_060:0475c24": "各成二者。一聲聞聲聞。謂本求聲聞。亦觀",
    "T36n1736_060:0475c25": "四諦。於最後身值佛成果。二緣覺聲聞謂",
    "T36n1736_060:0475c26": "昔求緣覺觀十二緣。於最後身值佛為說",
    "T36n1736_060:0475c27": "十二因緣教。依聲悟故名緣覺聲聞。言緣",
    "T36n1736_060:0475c28": "覺二者。一緣覺緣覺。謂本求緣覺。於最後",
    "T36n1736_060:0475c29": "身不值佛世。自藉現事因緣得道。二聲聞",
    "T36n1736_060:0476a01": "緣覺。謂先求聲聞悟得初果。未現涅槃人",
    "T36n1736_060:0476a02": "天七返。七返滿已值無佛世。藉現事緣而",
    "T36n1736_060:0476a03": "得道果。今此就其緣覺緣覺以明善法。此",
    "T36n1736_060:0476a04": "人勝故。疏。方便不具力不堪說者。緣覺出",
    "T36n1736_060:0476a05": "世無九部經。故此無所依。故不能說。非是",
    "T36n1736_060:0476a06": "智慧劣於聲聞。餘可準知。廣如瑜伽。本地",
    "T36n1736_060:0476a07": "分中者。有十七地。聲聞地當第十三從二",
    "T36n1736_060:0476a08": "十一論至三十四。即此卷中明緣覺地。第",
    "T36n1736_060:0476a09": "十四終此卷。建立緣覺有五種相。一種性。",
    "T36n1736_060:0476a10": "二道。三習。四住。五行。言種性者。謂由三相",
    "T36n1736_060:0476a11": "應正了知一本性獨覺。先未證得彼菩提",
    "T36n1736_060:0476a12": "時。有薄塵性。由此不樂憒鬧深樂寂靜。",
    "T36n1736_060:0476a13": "二有薄悲性。於利生事不樂三有中根性。",
    "T36n1736_060:0476a14": "是慢行希願。無師無敵而證二道亦有三。一",
    "T36n1736_060:0476a15": "百劫親承佛修蘊善巧等。二值佛世近善",
    "T36n1736_060:0476a16": "士聞法未得煖等。三已得沙門果未究",
    "T36n1736_060:0476a17": "竟。三習者。依其三種習菩提分。四住者。初",
    "T36n1736_060:0476a18": "名麟角。樂寂靜處。後二名部行。亦樂部眾",
    "T36n1736_060:0476a19": "等五行。謂依村落等守根正念。神通化物",
    "T36n1736_060:0476a20": "不言說法。又云。一切本來一向趣寂。釋曰。",
    "T36n1736_060:0476a21": "今經論中通三種性。總句修習顯己有習亦",
    "T36n1736_060:0476a22": "有道。初自覺者。即是麟角。二不能說。即",
    "T36n1736_060:0476a23": "是彼行。亦是前明薄悲種性。三觀少境界",
    "T36n1736_060:0476a24": "有二意。前意由有道故。後意通相而明。",
    "T36n1736_060:0476a25": "餘多大同。疏。第四菩薩十善疏文有三。初",
    "T36n1736_060:0476a26": "舉論四名。次四中下料揀。後言因集下依",
    "T36n1736_060:0476a27": "論牒釋。疏。二具足悲愍是菩薩用者。論",
    "T36n1736_060:0476a28": "云。見諸眾生習行苦因及受苦時。起悲愍",
    "T36n1736_060:0476a29": "心。意云。見行苦因愍其當苦。見已受苦",
    "T36n1736_060:0476b01": "果悲欲拔之。疏。一觀求行證智度滿者。",
    "T36n1736_060:0476b02": "論云。三者受大位地。是故求證佛廣大智。",
    "T36n1736_060:0476b03": "二盡淨諸障斷二十二愚。已斷二十。唯如來",
    "T36n1736_060:0476b04": "地。亦有二愚。一於一切所知境界極微細",
    "T36n1736_060:0476b05": "著愚。二極微細礙愚。佛善方斷。論云。此中但",
    "T36n1736_060:0476b06": "說菩薩地廣成便足。何故復說地淨波羅",
    "T36n1736_060:0476b07": "蜜淨。釋曰。此意云第十地淨。但用初句即",
    "T36n1736_060:0476b08": "顯智地已滿。何用後二論。答意云。以下二",
    "T36n1736_060:0476b09": "句顯成初句深廣之行。謂一從初地來。展",
    "T36n1736_060:0476b10": "轉淨障至此究竟。故論云。有上上清淨故。",
    "T36n1736_060:0476b11": "二者一地一度淨故。論云。第一法清淨故。第",
    "T36n1736_060:0476b12": "一法者。即波羅蜜義。第五佛善。疏。前三屬佛",
    "T36n1736_060:0476b13": "者。是顯佛德。唯明觀門。後一思齊乃有二",
    "T36n1736_060:0476b14": "意。一約所求德。二地思齊。即是行門。二顯",
    "T36n1736_060:0476b15": "佛法殊勝。亦是觀門四中。一對凡彰淨。二",
    "T36n1736_060:0476b16": "對小彰捨。三通觀諸菩薩明方便。四以自",
    "T36n1736_060:0476b17": "對佛明求。疏。一者滅者。謂不善業道。此是",
    "T36n1736_060:0476b18": "止惡。止惡對習故有共言。疏。二者捨者。謂",
    "T36n1736_060:0476b19": "十力等自在成就。十力降魔所作增上。二乘",
    "T36n1736_060:0476b20": "所無。故名為捨。疏。三方便者。通舉菩薩善",
    "T36n1736_060:0476b21": "巧修習。令佛十善得圓滿故。疏。四菩薩求",
    "T36n1736_060:0476b22": "無厭足。疏文有四。一舉經明求。二上雖下",
    "T36n1736_060:0476b23": "揀所行善。三佛善望已下舉論意帖。論云。",
    "T36n1736_060:0476b24": "餘殘無厭足故。四一切智下釋經應令具足",
    "T36n1736_060:0476b25": "清淨之言。第三攝眾生戒。疏。前中顯此戒",
    "T36n1736_060:0476b26": "增上者。即論初生起。云已上依大悲利",
    "T36n1736_060:0476b27": "益眾生戒增上。上但自善。今悲兼濟故云",
    "T36n1736_060:0476b28": "增上。疏。論名時差別者。論就智中云有三",
    "T36n1736_060:0476b29": "種相。一者時差別。二者報差別。三者習氣差",
    "T36n1736_060:0476c01": "別。今以後二在知果中。知因是時差別。疏。",
    "T36n1736_060:0476c02": "盡壽作等者。盡壽為上品。多時為中。少時",
    "T36n1736_060:0476c03": "為下。而言等者。此是瑜伽五十三明於百",
    "T36n1736_060:0476c04": "行。亦名百非。十善用之名為百行。十惡用",
    "T36n1736_060:0476c05": "之即是百非。等者等取少分殺多分殺全分",
    "T36n1736_060:0476c06": "殺。自作教人。以無量門稱揚讚述。見殺生",
    "T36n1736_060:0476c07": "等深生慶悅。生大歡喜歷於十惡。即為百",
    "T36n1736_060:0476c08": "非。疏。餘有三品如上十善者。上十善中釋",
    "T36n1736_060:0476c09": "三品竟。反例云為不善者。反此可知。瑜",
    "T36n1736_060:0476c10": "伽六十廣顯差別。今指三品者。彼略有四。",
    "T36n1736_060:0476c11": "一約三時。今已明竟。二約境有勝劣。三約",
    "T36n1736_060:0476c12": "心有輕重。四約自作教他。前十善中勝境",
    "T36n1736_060:0476c13": "不殺善則為下。不傷蚊蚋是上品善。今即",
    "T36n1736_060:0476c14": "反此。如前已明。三約心有輕重者。初義約",
    "T36n1736_060:0476c15": "三時輕重。今約一時即有輕重。故經說言",
    "T36n1736_060:0476c16": "重心殺蟻過於輕心殺人等輕心中容",
    "T36n1736_060:0476c17": "重心以為三品。此心輕重。亦約能起煩惱。",
    "T36n1736_060:0476c18": "有上中下。故瑜伽第八云。軟謂不善者。為",
    "T36n1736_060:0476c19": "軟品貪瞋癡所起等三品。自作教他。輕重如",
    "T36n1736_060:0476c20": "前善中。故瑜伽六十廣說者。正說於惡。論",
    "T36n1736_060:0476c21": "云。殺生所引惡業有其四句。一有作而非",
    "T36n1736_060:0476c22": "增長。為愚童及不思已悔等。二不作而增",
    "T36n1736_060:0476c23": "長。謂思欲殺等事。三俱四俱非。可知餘業",
    "T36n1736_060:0476c24": "亦爾。意三業中無第二句。於初句中無不",
    "T36n1736_060:0476c25": "思而作他逼令作。釋曰。即上四句。第一為",
    "T36n1736_060:0476c26": "中品。第二為下品。俱為上品。俱非或誤殺",
    "T36n1736_060:0476c27": "等。並非三品。上皆瑜伽意。若準如來祕密",
    "T36n1736_060:0476c28": "藏經。大迦葉問佛十惡何者最重。佛答言。",
    "T36n1736_060:0476c29": "殺及邪見。釋曰。此即十惡互望。次又云。十惡",
    "T36n1736_060:0477a01": "等乃至小罪堅執名犯。若不堅執乃至無",
    "T36n1736_060:0477a02": "間。不名為犯。釋曰。此即約心意明邪見執",
    "T36n1736_060:0477a03": "著為重。言不犯者。意是輕微。故下文中初",
    "T36n1736_060:0477a04": "云。盜塔寺物不名為犯。後言此人因此墜",
    "T36n1736_060:0477a05": "墮。因此解脫。如人自天墜地亦因地起。次",
    "T36n1736_060:0477a06": "經又云。父得緣覺道。子斷父命。名殺中重。",
    "T36n1736_060:0477a07": "奪三寶物。名盜中重。母若出家得阿羅漢。",
    "T36n1736_060:0477a08": "共為不淨。是婬中重。若以不實語謗佛。是",
    "T36n1736_060:0477a09": "妄語中重。若兩舌語壞賢聖僧。是兩舌中重。",
    "T36n1736_060:0477a10": "若罵聖人。是惡口中重。言說壞亂求法之",
    "T36n1736_060:0477a11": "人。是綺語中重。若五逆初業。是瞋恚中重。欲",
    "T36n1736_060:0477a12": "劫奪持戒人物。是貪中重。邪見中重。謂之",
    "T36n1736_060:0477a13": "邊見。結云此為十惡中重。釋曰。此即約境",
    "T36n1736_060:0477a14": "勝劣。但舉其重。中下可知。又云。迦葉若有",
    "T36n1736_060:0477a15": "眾生具斯十惡。解知如來說因緣法無我",
    "T36n1736_060:0477a16": "無人無法本性常淨。不說此人趣向惡道。",
    "T36n1736_060:0477a17": "何以故。無積集故。釋曰。此即淨名理觀懺",
    "T36n1736_060:0477a18": "意。亦是上來無執著心。不名為犯。亦同如",
    "T36n1736_060:0477a19": "來為闍王說。無能殺等非今正要。義便故",
    "T36n1736_060:0477a20": "來令人解滅。疏。依正法念經三途之中",
    "T36n1736_060:0477a21": "各有邊正者可知。疏。即人中殘報者。天中",
    "T36n1736_060:0477a22": "亦有殘報。人中重故多故。所以偏說。疏。雜",
    "T36n1736_060:0477a23": "集瑜伽等論。開習氣果以之為二者。即",
    "T36n1736_060:0477a24": "雜集第七故論云。又十不善業道異熟果者。",
    "T36n1736_060:0477a25": "於三惡道中隨下中上。受傍生餓鬼捺落",
    "T36n1736_060:0477a26": "迦異熟。等流果者。各隨其相感得自身眾具",
    "T36n1736_060:0477a27": "衰損。所謂壽命短促常貧窮等。如其所應。增",
    "T36n1736_060:0477a28": "上果者各隨其相感得所有外事衰損。所謂",
    "T36n1736_060:0477a29": "外具乏少光澤是殺生增上果。下引經列釋。",
    "T36n1736_060:0477b01": "而等流但舉其一。多同此經正惡等流其增",
    "T36n1736_060:0477b02": "上果。亦唯舉一。唯邪婬果。但言塵坌妄語。",
    "T36n1736_060:0477b03": "則云多諸臭穢。餘並大同。然十善亦有三",
    "T36n1736_060:0477b04": "果等流但云謂即於彼處各隨其相感得",
    "T36n1736_060:0477b05": "自身眾具興盛。增上果者。謂即於彼各隨",
    "T36n1736_060:0477b06": "其相感得外事興盛。更不別說。亦應例",
    "T36n1736_060:0477b07": "惡得長壽無病等。以經及論不別顯故。疏。",
    "T36n1736_060:0477b08": "亦不明差別餘報。瑜伽第九大同此說。若",
    "T36n1736_060:0477b09": "準俱舍論云。何緣此十各招三果。答此令",
    "T36n1736_060:0477b10": "他受苦斷命壞滅故。且初殺生令他受苦",
    "T36n1736_060:0477b11": "受異熟果。斷他命故受等流果。令他失減",
    "T36n1736_060:0477b12": "受增上果。餘惡例知。顯宗四十四中義亦同",
    "T36n1736_060:0477b13": "此。而以受苦為其加行。墮於地獄。根本斷",
    "T36n1736_060:0477b14": "命感於等流。又一師云。先受異熟。後受近",
    "T36n1736_060:0477b15": "增上及遠增上。與今大同。則加行根本俱招",
    "T36n1736_060:0477b16": "三果。疏。多是前重後輕者。以瞋恚等流前輕",
    "T36n1736_060:0477b17": "後重。故云多也。疏。若水之流濕者。周易乾",
    "T36n1736_060:0477b18": "卦云。水流濕。火就燥。雲從龍。風從虎。則各",
    "T36n1736_060:0477b19": "從其類也。疏。護眾生命如護己命下。亦",
    "T36n1736_060:0477b20": "即是前對治離也。疏。依增上悲念眾生",
    "T36n1736_060:0477b21": "故者。正釋集字。依前攝善起悲攝生。名",
    "T36n1736_060:0477b22": "戒增上。今依上悲欲拔眾生。悲心能起利",
    "T36n1736_060:0477b23": "眾生事。故名為集。疏。論就別相為八種",
    "T36n1736_060:0477b24": "眾生者。此之十心與離瞋中六心有同有",
    "T36n1736_060:0477b25": "異。故論解釋亦小不同。前六心者。一慈心。",
    "T36n1736_060:0477b26": "二利益心。三哀愍心。四歡喜心。五利潤心。六",
    "T36n1736_060:0477b27": "攝受心。望此十心有四差別。一離合不同。",
    "T36n1736_060:0477b28": "前惡行眾生此分為二。所謂惡行及外道故。",
    "T36n1736_060:0477b29": "前攝菩提願眾生。此分為二。謂同行眾生。",
    "T36n1736_060:0477c01": "及攝菩提願眾生故同。二通別不同。前於",
    "T36n1736_060:0477c02": "貧乏及苦眾生。共起二心。所謂憐愍及與樂",
    "T36n1736_060:0477c03": "心。今此別與。謂於苦眾生生安樂心。於貧",
    "T36n1736_060:0477c04": "生悲。三起心不同。前於貧所起憐愍。憐貧",
    "T36n1736_060:0477c05": "苦故。今於非貧所起於悲心。欲拔苦故。",
    "T36n1736_060:0477c06": "又復前者。於樂眾生起利潤心。令捨放逸",
    "T36n1736_060:0477c07": "住善法故。今起憐愍心。念其當受眾苦",
    "T36n1736_060:0477c08": "報故。四前後不同。前第二惡行眾生。此為",
    "T36n1736_060:0477c09": "第一。彼第四苦惱眾生。此為第三。彼前第",
    "T36n1736_060:0477c10": "一怨讎眾生。此為第三。彼前第三貧窮眾生",
    "T36n1736_060:0477c11": "此為第四。除此四異餘皆相似。疏。於貧苦",
    "T36n1736_060:0477c12": "眾生者。前但言苦即違緣逼迫。今言貧苦",
    "T36n1736_060:0477c13": "者。順緣不足。言愍其放逸者。當受苦故。",
    "T36n1736_060:0477c14": "故經云。福德力故生多放逸。生放逸故即",
    "T36n1736_060:0477c15": "無持戒心。以是因緣故墮地獄。然十句",
    "T36n1736_060:0477c16": "為八者。後三通為菩提。有下中上。下劣於",
    "T36n1736_060:0477c17": "己者。攝如己心。等於己者。推如師心。勝",
    "T36n1736_060:0477c18": "於己者。同於佛也。疏。惡慧惡欲者。論云。",
    "T36n1736_060:0477c19": "惡意惡心。梵云末那。此翻為意。梵云末底。",
    "T36n1736_060:0477c20": "此翻為慧也。聲勢相近。譯者之誤。今經為",
    "T36n1736_060:0477c21": "正。疏。我淨等者。然其四倒因計五陰依法",
    "T36n1736_060:0477c22": "計我謂想行蘊依身計淨。謂依色蘊取",
    "T36n1736_060:0477c23": "像。思慮任運計我。薄皮所覆任運計淨。故",
    "T36n1736_060:0477c24": "不假專念。若計心為常。多由思度計受",
    "T36n1736_060:0477c25": "為樂。要對境忘念。則我淨如俱生常樂。",
    "T36n1736_060:0477c26": "如分別故有難易。遠公以我為常。本淨是",
    "T36n1736_060:0477c27": "樂原。便以本末釋難易。因說有九種本末。",
    "T36n1736_060:0477c28": "一如起信真如為本無明為末。依於真如",
    "T36n1736_060:0477c29": "有無明故。二無明為本三倒為末。三三倒",
    "T36n1736_060:0478a01": "之中見倒為本想心為末。四三倒為本四倒",
    "T36n1736_060:0478a02": "為末。五四倒之中我淨為本常樂為末。六",
    "T36n1736_060:0478a03": "四倒為本生惡道稠林為末。七即此為本",
    "T36n1736_060:0478a04": "起現行惑為末。八諸惑為本諸業為末。九",
    "T36n1736_060:0478a05": "諸業為本苦果為末。今但舉第五耳。此之",
    "T36n1736_060:0478a06": "九重於斯非要。亦有少理故復錄之。疏。由",
    "T36n1736_060:0478a07": "計等者。計我多欲名計淨多欲色。如涅槃",
    "T36n1736_060:0478a08": "者。發心品已引。疏。行於實道者。論釋正念。",
    "T36n1736_060:0478a09": "正念即四念。治四倒故。疏。二對怨於心中",
    "T36n1736_060:0478a10": "者。以文不次故舉帖之。疏。結上三業者。邪",
    "T36n1736_060:0478a11": "語邪業皆屬邪命故。謂寶翫受用者。寶翫即",
    "T36n1736_060:0478a12": "貪。受用即瞋。煩惱所燒通三毒說。疏。然癡",
    "T36n1736_060:0478a13": "有二下別明癡相。疏亦復不知下成上迷。",
    "T36n1736_060:0478a14": "前貪瞋之二即法華意。彼經云。父雖憐愍善",
    "T36n1736_060:0478a15": "言誘喻。而諸子等樂著嬉戲。不肯信受。不",
    "T36n1736_060:0478a16": "驚不畏。了無出心。亦復不知何者是火何",
    "T36n1736_060:0478a17": "者為舍云何為失。但東西走戲視父而已。",
    "T36n1736_060:0478a18": "然彼經火通因果。故彼經云為度眾生生",
    "T36n1736_060:0478a19": "老病死憂悲苦惱三毒之火。今此正明三毒",
    "T36n1736_060:0478a20": "之火。寶翫受用亦即果火。故彼經云。亦以五",
    "T36n1736_060:0478a21": "欲財利故受種種苦。失謂不知失於法身。",
    "T36n1736_060:0478a22": "亦是不知苦集過失。此中正明起惑故。疏",
    "T36n1736_060:0478a23": "不引。何者為舍。舍即五蘊。次文用之。疏。二",
    "T36n1736_060:0478a24": "無求出意者。即迷滅道。即是不知何者為",
    "T36n1736_060:0478a25": "舍。是故疏云迷火宅之為樂。是不識滅不",
    "T36n1736_060:0478a26": "解修道。以求出離為無求出意疏。一愚",
    "T36n1736_060:0478a27": "癡者。然其四過皆是集。惡行過癡是根本。",
    "T36n1736_060:0478a28": "謂為現小樂造於罪行。招當大苦故為愚",
    "T36n1736_060:0478a29": "癡。重暗下六字別明三過二字為一。其之",
    "T36n1736_060:0478b01": "所覆障通上二義。疏。二入陰翳下開此過",
    "T36n1736_060:0478b02": "名以為二義。初增惡中陰翳是癡。稠林喻",
    "T36n1736_060:0478b03": "使。使即隨眠。由愚癡心與使為因。以因依",
    "T36n1736_060:0478b04": "果為陰翳林故。疏云增長結使。增長結使",
    "T36n1736_060:0478b05": "即是增惡。此增惡事即業之過。此明遠善者。",
    "T36n1736_060:0478b06": "論云遠離無漏智慧。無漏智慧即是善也。亦",
    "T36n1736_060:0478b07": "由於癡為此善障。疏。三行曠野險道者。疏",
    "T36n1736_060:0478b08": "取論意。按經以釋然。此二句論經不同故。",
    "T36n1736_060:0478b09": "彼經云。墮大黑暗處。墮其所見。到種種險",
    "T36n1736_060:0478b10": "道。論釋云。受至大對過患。如經墮大黑暗",
    "T36n1736_060:0478b11": "處故。是中對者。黑暗示現。如暗中行處處",
    "T36n1736_060:0478b12": "障礙。如是相似法故受大對。事成至諸惡",
    "T36n1736_060:0478b13": "趣。是故名墮。此釋上句多作罪因。於臨終",
    "T36n1736_060:0478b14": "時見惡報相。心生悔見過如經隨其所見",
    "T36n1736_060:0478b15": "到種種險道故。見險道者。悔見故見本",
    "T36n1736_060:0478b16": "罪相。不能集彼對治正見隨其所見者。於",
    "T36n1736_060:0478b17": "死時故。釋曰。二經文異。皆上句明果。下句",
    "T36n1736_060:0478b18": "明因。而論經險道在因。今經險道在果。今",
    "T36n1736_060:0478b19": "經曠野即大黑暗處。行即墮義。今疏解釋亦",
    "T36n1736_060:0478b20": "不違論。但略受生至大對之言。為受苦報",
    "T36n1736_060:0478b21": "過耳。大即曠野對即障礙。故疏云生死長",
    "T36n1736_060:0478b22": "廣即曠野名大。多難障礙即是對字。論語小",
    "T36n1736_060:0478b23": "僻。故按經釋耳。經云起諸惡見。即論經隨",
    "T36n1736_060:0478b24": "其所見對種種險道。惡見是能對。故論釋下",
    "T36n1736_060:0478b25": "句但云多作罪因。於臨終時見惡報相。意明。",
    "T36n1736_060:0478b26": "下句是因。所到險道即上句之果。故釋上句",
    "T36n1736_060:0478b27": "云受大對事成至諸惡趣。是故名墮。由此今",
    "T36n1736_060:0478b28": "經善得論意譯迴險道在於上句刊定。不",
    "T36n1736_060:0478b29": "知此意。便合此經二句釋論隨其所見到",
    "T36n1736_060:0478c01": "種種險道。復將前遠善失智慧光明。為論初",
    "T36n1736_060:0478c02": "句。受至大對。或言。今經闕論上句墮。大黑",
    "T36n1736_060:0478c03": "暗處俱不曉也。疏。或悔先所修者。謂解追悔",
    "T36n1736_060:0478c04": "不能修習觀行對治。但生追悔以擾於",
    "T36n1736_060:0478c05": "心。故淨名令慰喻有疾菩薩云。說悔先罪。",
    "T36n1736_060:0478c06": "而不說入於過去。二疏或起惡見者。謂或",
    "T36n1736_060:0478c07": "平生曾修少善。造罪至多。臨終惡報撥善無",
    "T36n1736_060:0478c08": "益。名為惡見。疏。一見如實相者。通於事理。",
    "T36n1736_060:0478c09": "事實明信因果。理實不取諸相。故論經云。",
    "T36n1736_060:0478c10": "得不隨他一切如實無障礙智故。疏初句自",
    "T36n1736_060:0478c11": "體者。此句亦總亦別。別即所隨生死自體。總",
    "T36n1736_060:0478c12": "即能在。謂修善人也。總疏已明。疏佛雖出",
    "T36n1736_060:0478c13": "世者。具七難故除佛前後。疏。乃至等者。以",
    "T36n1736_060:0478c14": "論云謂梵天等梵世間等以為出世正見故。",
    "T36n1736_060:0478c15": "釋曰。梵天是正。梵世間是依。疏。初句依止",
    "T36n1736_060:0478c16": "者。以論經有三句。論云離善導師依不善",
    "T36n1736_060:0478c17": "地。如經遠善巧導師故。二者依止怨地。如",
    "T36n1736_060:0478c18": "經入魔意稠林故。三者遠離作善知識地。",
    "T36n1736_060:0478c19": "如經遠離佛意故。今經以初似三故略無",
    "T36n1736_060:0478c20": "初句。疏。盡論意。合初二句釋經一句。依止",
    "T36n1736_060:0478c21": "怨故。是第二句失離惡法。即第一句。以依",
    "T36n1736_060:0478c22": "止怨必失遠於離惡之師。此二相成。故得",
    "T36n1736_060:0478c23": "合一也。疏。初一道差別者。然道約輪轉故",
    "T36n1736_060:0478c24": "喻河流。界約難出故比牢獄。皆增苦過下",
    "T36n1736_060:0478c25": "明外道小乘多乖道過。疏。求有沒中者。",
    "T36n1736_060:0478c26": "造善等業求於有果。名為沒中。疏。然其總",
    "T36n1736_060:0478c27": "中者。總以六道為河。今取賴耶恒轉也。七",
    "T36n1736_060:0478c28": "識波浪並如前說。疏。故此苦果者。相續義故。",
    "T36n1736_060:0478c29": "如河雖深若無流續則易枯涸。疏。於此生",
    "T36n1736_060:0479a01": "死者。瑜伽八十六明由五種相當知順流",
    "T36n1736_060:0479a02": "而被漂溺。一若於此漂溺。二由此漂溺。三",
    "T36n1736_060:0479a03": "依此漂溺。四如此漂溺。五漂溺時。疏。已具",
    "T36n1736_060:0479a04": "注於文之下兼解釋本論。以經別加四流",
    "T36n1736_060:0479a05": "異於愛故。合四與五以為一漂。疏。由此",
    "T36n1736_060:0479a06": "漂溺者。即瑜伽第二由愛故漂。如河有大",
    "T36n1736_060:0479a07": "名其必深廣如恒河等。疏。一顯河急者。即",
    "T36n1736_060:0479a08": "瑜伽第五漂溺時也。緩水易度。生死若緩聖",
    "T36n1736_060:0479a09": "道可生。壯色不停剎那遷變。纔欲修道三",
    "T36n1736_060:0479a10": "昧已無。此即約果。疏。隨欲等者。五塵之境",
    "T36n1736_060:0479a11": "皆有順違。故生三覺。亦兼八覺。如發心品。",
    "T36n1736_060:0479a12": "此即約因故云依此漂溺。若無惡覺即無",
    "T36n1736_060:0479a13": "漂故。即瑜伽論五中第二。疏。涅槃則以欲等",
    "T36n1736_060:0479a14": "者。即第二經純陀。反教文殊令顯佛無為。",
    "T36n1736_060:0479a15": "喻云。譬如貧女止他客舍寄生一子。是客",
    "T36n1736_060:0479a16": "舍主驅逐令去。携抱是兒欲至他國。於其",
    "T36n1736_060:0479a17": "中路遇惡風雨寒苦並至。為諸蚊虻蜂螫",
    "T36n1736_060:0479a18": "毒蟲之所唼食。僧宗曰。為其邪學之所抗",
    "T36n1736_060:0479a19": "折。譬之風雨。未免煩惱吞噬善根。譬如毒",
    "T36n1736_060:0479a20": "蛇蟲。今疏意云。經以六道喻河流等。即是",
    "T36n1736_060:0479a21": "果河。應以欲等譬於毒蟲。例如宗釋。論無",
    "T36n1736_060:0479a22": "別釋故引異釋耳。疏。第二起難有四者。初",
    "T36n1736_060:0479a23": "一見。次二愛。後一慢。由身見執者。亦即俱",
    "T36n1736_060:0479a24": "舍由二不超欲。由三復還下。釋曰。此即五",
    "T36n1736_060:0479a25": "順下分結。由二不超欲者。即欲貪及瞋。由三",
    "T36n1736_060:0479a26": "復還下者。即身見戒禁取疑。經唯身見。故前",
    "T36n1736_060:0479a27": "行疏云執取之言亦含戒取。是同還欲界之",
    "T36n1736_060:0479a28": "惑。略無疑耳。故貪瞋二如守獄卒。身見等",
    "T36n1736_060:0479a29": "三如防邏人。疏。若准涅槃下欲會論經。先",
    "T36n1736_060:0479b01": "引涅槃。愛見羅剎皆乞浮囊義。如前引迴",
    "T36n1736_060:0479b02": "文不盡正會論文。若盡應云水中愛見羅",
    "T36n1736_060:0479b03": "剎故。於中執取正於水即果流故。疏。配蘊",
    "T36n1736_060:0479b04": "窟疏求欲等樂著者。此是論文。初求五欲",
    "T36n1736_060:0479b05": "得己樂楚。眾生處處著。故有等言。疏受用",
    "T36n1736_060:0479b06": "事時中我慢大慢憍慢者。多恃才能云受用",
    "T36n1736_060:0479b07": "事。大慢等即三地有文。我慢於等自大故",
    "T36n1736_060:0479b08": "云大慢。於上不恭說為憍慢。自高[夌*欠]物總",
    "T36n1736_060:0479b09": "顯慢義。而云原阜者。爾雅云。高平曰陸。大",
    "T36n1736_060:0479b10": "陸曰阜。疏。四滯枯洲者。論經云我慢陸地",
    "T36n1736_060:0479b11": "之所燋枯。論云。一執。二轉還。三中著。四者",
    "T36n1736_060:0479b12": "洲故。疏。皆翻上三段者。謂一自體。二起難。",
    "T36n1736_060:0479b13": "三明失也。六中如一與善因即離自體。既",
    "T36n1736_060:0479b14": "無自體。即無難及失。餘五亦然。故云皆翻",
    "T36n1736_060:0479b15": "也。疏。一苦事等者。一鞭杖楚撻故。二費用",
    "T36n1736_060:0479b16": "資財。三親屬分張。四枷鎖著體。五垣牆防邏",
    "T36n1736_060:0479b17": "法說五中前三苦者。一病苦。二求不得苦。三",
    "T36n1736_060:0479b18": "愛別離苦。四戒難者。謂後二是業。初犯戒",
    "T36n1736_060:0479b19": "業。上二界離無慚愧故不起犯戒。五見難。",
    "T36n1736_060:0479b20": "當邪見業癡為本故。疏。無始發方便者。則",
    "T36n1736_060:0479b21": "顯二是中間所趣不真。三是終造即行不",
    "T36n1736_060:0479b22": "真。此三失道翻有妄集。後三失滅翻有妄",
    "T36n1736_060:0479b23": "苦。前二內苦。一四大即老病苦。二五盛陰",
    "T36n1736_060:0479b24": "苦。三總餘五苦。人皆厭苦。由著我故不能",
    "T36n1736_060:0479b25": "得出。疏。唯大涅槃者。翻前失滅得如實",
    "T36n1736_060:0479b26": "法。翻前失道三種如實。前二事實。後一理",
    "T36n1736_060:0479b27": "實。疏。餘如涅槃二十一說者。即南經也。北",
    "T36n1736_060:0479b28": "經當二十三。皆高貴德王菩薩品。經中廣",
    "T36n1736_060:0479b29": "說三惡覺過。令起六念善覺。後有此喻。經",
    "T36n1736_060:0479c01": "云。善男子。譬如有王。以四毒蛇。盛之一篋。",
    "T36n1736_060:0479c02": "令人瞻養餧飼臥起摩洗其身。若令一蛇",
    "T36n1736_060:0479c03": "生瞋恚者。我當準法戮之都市。爾時其人",
    "T36n1736_060:0479c04": "聞王切令心生惶怖捨篋逃走。王時復遣",
    "T36n1736_060:0479c05": "五旃陀羅。拔刀隨後。其人迴顧見後五人",
    "T36n1736_060:0479c06": "遂疾捨去。是時五人以惡方便藏所持刀。",
    "T36n1736_060:0479c07": "密遣一人詐為親善而語之言。汝可還來",
    "T36n1736_060:0479c08": "其人不信。投一聚落欲自隱匿。既入聚",
    "T36n1736_060:0479c09": "中。窺看諸舍都不見人。執諸坯器悉",
    "T36n1736_060:0479c10": "空無物。既不見人。求物不得。即便坐地",
    "T36n1736_060:0479c11": "聞空中聲。咄哉男子。此聚空曠無有居民。",
    "T36n1736_060:0479c12": "今夜當有六大賊來。汝設遇者命將不全。",
    "T36n1736_060:0479c13": "汝當云何而得免之。爾時其人恐怖遂增",
    "T36n1736_060:0479c14": "復捨而去。路值一河。其河漂急無有船筏。",
    "T36n1736_060:0479c15": "以怖畏故。即取種種草木為筏。復更思惟。",
    "T36n1736_060:0479c16": "我設住此當為四大毒蛇五旃陀羅一詐親",
    "T36n1736_060:0479c17": "者及六大賊之所危害。若渡此河筏不可",
    "T36n1736_060:0479c18": "依。當沒水死。寧沒水死。終不為彼蛇賊",
    "T36n1736_060:0479c19": "損害。即推草筏置之水中。身倚其上。手",
    "T36n1736_060:0479c20": "抱脚蹋截流而去。既達彼岸安隱無患。心",
    "T36n1736_060:0479c21": "意泰然恐怖消除。釋曰。上具引經在文可",
    "T36n1736_060:0479c22": "知。下合文廣。今當撮略云菩薩摩訶薩得",
    "T36n1736_060:0479c23": "聞受持大涅槃經。觀身如篋。地水火風",
    "T36n1736_060:0479c24": "如四毒蛇。蛇有四毒。見毒觸毒氣毒齧毒。常",
    "T36n1736_060:0479c25": "伺人便性各別異。敬養無益。四大亦爾。又",
    "T36n1736_060:0479c26": "蛇以呪藥可治。四大亦爾。應遠離之趣",
    "T36n1736_060:0479c27": "八聖道。五旃陀羅。即是五陰。彼旃陀羅令人",
    "T36n1736_060:0479c28": "恩愛別離怨憎集會。又嚴器仗則能害人。常",
    "T36n1736_060:0479c29": "有害意。遍害一切人無手足刀仗侍從則",
    "T36n1736_060:0480a01": "為其害。五陰亦爾。令人遠善近惡。煩惱自",
    "T36n1736_060:0480a02": "嚴器仗常言一切。若無戒定慧刀善知識",
    "T36n1736_060:0480a03": "侍則為其害陰又過彼。彼害不能令墮",
    "T36n1736_060:0480a04": "地獄。但害有罪。亦不自害。財貨可脫。不必",
    "T36n1736_060:0480a05": "常害。唯在一處殺己不墮五陰。反此有智",
    "T36n1736_060:0480a06": "之人。應當遠離依八正道六度萬行。令心",
    "T36n1736_060:0480a07": "如虛空。身如金剛。一詐親善以喻於愛。常",
    "T36n1736_060:0480a08": "伺人便令人輪轉。但見身口不見其心。愛",
    "T36n1736_060:0480a09": "但虛妄無有真實。愛又過彼。無始終故。難",
    "T36n1736_060:0480a10": "知故。難遠故。若有智慧不為其害。空聚",
    "T36n1736_060:0480a11": "落者。即是六入。無人人空器等空者。以明法",
    "T36n1736_060:0480a12": "空。凡夫遠望生不空想。菩薩知空。六大賊",
    "T36n1736_060:0480a13": "者。即是六塵。劫人善法不擇好惡。令貧孤",
    "T36n1736_060:0480a14": "露作一闡提。無善防衛則為其劫又遇大",
    "T36n1736_060:0480a15": "賊賊劫現在唯劫欲界塵劫三世亦劫",
    "T36n1736_060:0480a16": "三界。唯菩薩勇健有善僕從。不為其劫。直",
    "T36n1736_060:0480a17": "去不迴。河喻煩惱。猶如駛流深難得底。墮",
    "T36n1736_060:0480a18": "未至底即便命終。眾生亦爾。未至空底即",
    "T36n1736_060:0480a19": "便輪迴二十五有。河唯沒身不沒善法。煩",
    "T36n1736_060:0480a20": "惱反此。故應勤修六度萬行。以為船筏至",
    "T36n1736_060:0480a21": "涅槃岸。餘如彼經。疏。不定聚眾生實有大",
    "T36n1736_060:0480a22": "乘等者。然三聚皆有。且約長時入正定聚",
    "T36n1736_060:0480a23": "動經多劫。故唯不定則可迴也。疏。廣大佛",
    "T36n1736_060:0480a24": "法者。亦是教道。智慧即是證道。二地竟。第",
    "T36n1736_060:0480a25": "三發光地。疏。所以來者。來意中三。初正明。",
    "T36n1736_060:0480a26": "二引證。三會釋。今初有二意。一就三學。二",
    "T36n1736_060:0480a27": "地是戒。三地是定。四地已上皆屬於慧。故",
    "T36n1736_060:0480a28": "為次第。則令初地亦屬戒收。疏。又前三下",
    "T36n1736_060:0480a29": "二約寄位。謂初地為施。二地為戒。三地為",
    "T36n1736_060:0480b01": "修。此三所以名世間者。世間有情多分行",
    "T36n1736_060:0480b02": "故。故俱舍云。契經說有三福業事。一施類",
    "T36n1736_060:0480b03": "福業事。二戒類福業事。三修類福業事。此云",
    "T36n1736_060:0480b04": "何立福業事名。頌云。施戒修三類。各隨其",
    "T36n1736_060:0480b05": "所應。受福業事名。差別如業道。釋曰。類謂",
    "T36n1736_060:0480b06": "性類。此三各別。一類性故。定名修者。頌云",
    "T36n1736_060:0480b07": "等引善名修。極能熏心故。謂離沈掉名之",
    "T36n1736_060:0480b08": "為等引生功德名之為引。此定地善。極能",
    "T36n1736_060:0480b09": "熏心令成德類。故獨名修。疏。故深密下引",
    "T36n1736_060:0480b10": "經證。疏。此則具前下三會釋也。謂一前位持",
    "T36n1736_060:0480b11": "戒未得等持。即三學意。二既言未得世間",
    "T36n1736_060:0480b12": "等持。即寄位意。在文可知。疏。言發光下二",
    "T36n1736_060:0480b13": "釋名。於中三。一敘異名。二申正解。三總",
    "T36n1736_060:0480b14": "結揀定。初中金光者。即第三經。經云。無量",
    "T36n1736_060:0480b15": "智慧光明三昧不可傾動。無能摧伏。聞持",
    "T36n1736_060:0480b16": "陀羅尼為作本故。是故三地說名明地。言",
    "T36n1736_060:0480b17": "十住論。即十住毘婆沙。當第一仁王下當",
    "T36n1736_060:0480b18": "釋之。疏。今統收下第二正釋。後故瑜伽下",
    "T36n1736_060:0480b19": "引證。於中四。一正證聞持等而為所發。二",
    "T36n1736_060:0480b20": "由內心淨下證明三學三既言下疏指後",
    "T36n1736_060:0480b21": "義釋成能發四攝。論下引例釋成。攝論",
    "T36n1736_060:0480b22": "即當第七。論云。由無退轉等持等至所依",
    "T36n1736_060:0480b23": "止故。大法光明所依止故。名發光地。世親釋",
    "T36n1736_060:0480b24": "云。由此地中與三摩地三摩鉢底常不相",
    "T36n1736_060:0480b25": "離無退轉故。於大乘法能作光明。名發光",
    "T36n1736_060:0480b26": "地。無性釋曰由無退轉等持等至所依止",
    "T36n1736_060:0480b27": "者。謂此地中證希有定。能發智光。明了諸",
    "T36n1736_060:0480b28": "法故名發光。得已不失名無退轉。諸靜慮",
    "T36n1736_060:0480b29": "定名為等持。諸無色定名為等至。等持者。",
    "T36n1736_060:0480c01": "心一境性。等至者正受現前。大法光明所依",
    "T36n1736_060:0480c02": "止者。謂此地中與定相應無退轉故。於諸",
    "T36n1736_060:0480c03": "大乘契經等法得智光明。此地是彼所依因",
    "T36n1736_060:0480c04": "故。名為發光。釋曰。此二釋論皆當第七。大",
    "T36n1736_060:0480c05": "同小異故。疏。略指同於瑜伽。次云金光明",
    "T36n1736_060:0480c06": "者。如前已引。疏。二以聞持能發下即第二",
    "T36n1736_060:0480c07": "前所發以分能所。於中三。初正立。二以聞",
    "T36n1736_060:0480c08": "法竟下以聞釋成。三故瑜伽下引證結成。疏。",
    "T36n1736_060:0480c09": "三以勝定下第三會。取第一二種所發以為",
    "T36n1736_060:0480c10": "能發。於中分二。先正立。後故下論云下引",
    "T36n1736_060:0480c11": "證。於中四。一引本論。二引唯識。三謂由得",
    "T36n1736_060:0480c12": "下釋唯識意。以成前義。四故上下引上本",
    "T36n1736_060:0480c13": "分成唯識義。疏。餘諸經論下第三總結揀定",
    "T36n1736_060:0480c14": "上。恐學人欲見異釋故委出之。實無異轍。",
    "T36n1736_060:0480c15": "餘論之言今當更出。顯揚第三云。三發光地。",
    "T36n1736_060:0480c16": "謂諸菩薩住此地中。善修治第二地故。超",
    "T36n1736_060:0480c17": "過一切聲聞獨覺地。證得極淨三摩地。蘊大",
    "T36n1736_060:0480c18": "智光明之所依止。是故此地名為發光。則亦",
    "T36n1736_060:0480c19": "不異前矣。又上言仁王名明慧地者。即下",
    "T36n1736_060:0480c20": "卷中明三賢十聖。各修一觀門皆名法師",
    "T36n1736_060:0480c21": "故。故經云。大牟尼言。有修行十三觀門。諸",
    "T36n1736_060:0480c22": "善男子。為大法王。從習忍至金剛頂。皆",
    "T36n1736_060:0480c23": "為法師依持建立。今言第三地者。彼經云。",
    "T36n1736_060:0480c24": "復次名明慧道人。常以無相忍中行三明",
    "T36n1736_060:0480c25": "觀。知三世法無來無去亦無住處。心心寂",
    "T36n1736_060:0480c26": "滅盡滅三界癡煩惱故。證得三明。一切功",
    "T36n1736_060:0480c27": "德觀故。釋曰。立名小異義理同經。疏。故十",
    "T36n1736_060:0480c28": "淨心下此前總結。此下揀定也。疏。若所離下",
    "T36n1736_060:0480c29": "第三離障。初舉本分。其名委具。二引唯識立",
    "T36n1736_060:0481a01": "名。則總釋義委具。於彼論中先釋障。後釋",
    "T36n1736_060:0481a02": "愚。障中忘失三慧故名闇鈍。三慧別障如",
    "T36n1736_060:0481a03": "下愚中。今但總說後由斯已下釋斷二愚。一",
    "T36n1736_060:0481a04": "欲貪愚。但略舉愚。應有問云。上標所知今",
    "T36n1736_060:0481a05": "何得舉欲貪煩惱。答彼次論云。彼昔多與",
    "T36n1736_060:0481a06": "欲貪俱故。名欲貪愚。今得勝定及修所成。",
    "T36n1736_060:0481a07": "彼既永斷。欲貪隨伏。此無始來依彼轉故。釋",
    "T36n1736_060:0481a08": "曰。以欲貪故。多住散亂故。障定修慧。以",
    "T36n1736_060:0481a09": "此欲貪依障而轉。障盡欲亡。疏。二圓滿陀",
    "T36n1736_060:0481a10": "羅尼下此持通四。一法持。二義持。三呪持。",
    "T36n1736_060:0481a11": "四能得忍持。以聞思慧與彼聞持極相近",
    "T36n1736_060:0481a12": "故。所以偏說非不障修。疏。苦約所證唯",
    "T36n1736_060:0481a13": "就總持者。四證如以明所流是教法故。然",
    "T36n1736_060:0481a14": "所證如。論自釋云。此有二意。一由得三慧",
    "T36n1736_060:0481a15": "照大乘法。觀此教法根本真如。如即勝流",
    "T36n1736_060:0481a16": "故。論釋云此如流教最為勝故。二若證此",
    "T36n1736_060:0481a17": "如。說法勝故。故疏結云。能捨身命求此善",
    "T36n1736_060:0481a18": "說。善說即勝。然捨此身下即無性菩薩釋攝",
    "T36n1736_060:0481a19": "論言。謂此所流教法最勝。故捨身命求此",
    "T36n1736_060:0481a20": "善說不以為難。疏。其所成行亦唯禪者。",
    "T36n1736_060:0481a21": "即下厭分及求法行。即方便攝行。莊嚴論云。",
    "T36n1736_060:0481a22": "第三住能生欲界。而不退禪。疏。其所得果",
    "T36n1736_060:0481a23": "亦法及禪者。下引梁論證於得法。引金光",
    "T36n1736_060:0481a24": "明證於得禪。疏。前中四分者。疏文分三。初",
    "T36n1736_060:0481a25": "總科。二此地修禪下解釋。三亦可下對屬三",
    "T36n1736_060:0481a26": "心疏則異前。二地下疏取彼經以揀今文",
    "T36n1736_060:0481a27": "言更以十心者。能念即此地初十心。於禪",
    "T36n1736_060:0481a28": "定中求欲深故。所念即是二地即十心。以",
    "T36n1736_060:0481a29": "欲求禪却念淨戒。戒清淨故乃得禪定。次",
    "T36n1736_060:0481b01": "引瑜伽證成上義。先明所念。後復由餘十",
    "T36n1736_060:0481b02": "下即是能念。起此十心在於地前修成下",
    "T36n1736_060:0481b03": "中。未入此地故成上品。方入三地。三地即",
    "T36n1736_060:0481b04": "是增上心住。疏。初言淨心者。然十皆清淨。",
    "T36n1736_060:0481b05": "初句兼總偏得淨名。疏。依不捨自乘者。謂",
    "T36n1736_060:0481b06": "所住大乘之法堅心不動。此句是總。下及前",
    "T36n1736_060:0481b07": "十者。即前地十不捨淨戒方得定故。疏。若",
    "T36n1736_060:0481b08": "不勝進即名為退者。此未得不退故。論",
    "T36n1736_060:0481b09": "云。五依不捨自乘勝進。疏。謂自他煩惱者。",
    "T36n1736_060:0481b10": "釋云二地。二地有何煩惱。謂障三地者。是",
    "T36n1736_060:0481b11": "二地惑。今不現前。故云不壞。疏。等至八禪",
    "T36n1736_060:0481b12": "自在者。論云。三摩提自在。三摩提是古梵語。",
    "T36n1736_060:0481b13": "即三摩鉢底。此云等至故。疏。皆以有智故",
    "T36n1736_060:0481b14": "不染煩惱者。以有智故。慶快殊勝處染不",
    "T36n1736_060:0481b15": "染。疏。此廣大二心與前後有異者。諸處",
    "T36n1736_060:0481b16": "有智上求為大。有悲兼物為廣。前地亦以",
    "T36n1736_060:0481b17": "不染為大。利他名勝。今以利他非小乘故",
    "T36n1736_060:0481b18": "亦得名大。智不求狹亦得稱廣。疏。厭行",
    "T36n1736_060:0481b19": "分中二。先正科。後又此下攝位。前二自分。",
    "T36n1736_060:0481b20": "後一勝進自分。護小乘之過勝進依前進",
    "T36n1736_060:0481b21": "修。疏。命行二字是所無常法者。即經有為",
    "T36n1736_060:0481b22": "字。此同涅槃我觀諸行悉皆無常。疏云何此",
    "T36n1736_060:0481b23": "無常即前命行者。命行是論經即有為此問",
    "T36n1736_060:0481b24": "無常所以亦無常法。疏。何者是無常即前",
    "T36n1736_060:0481b25": "不住者。不住是論經即無常字。此問無常體",
    "T36n1736_060:0481b26": "相故。下經云剎那等。故疏論云。依身轉時",
    "T36n1736_060:0481b27": "力生三種苦者。內報遷移名身轉時。從觸生",
    "T36n1736_060:0481b28": "受從受生苦。已是無常況三苦更起。故是",
    "T36n1736_060:0481b29": "無常。由轉生苦。故轉為力。疏。形色增損者。",
    "T36n1736_060:0481c01": "食為便利資內污穢垢污不淨顯現於外。",
    "T36n1736_060:0481c02": "故云不淨。以增損故即是無常。疏。依不護",
    "T36n1736_060:0481c03": "諸惡力等者。論經此句亦云無常。遠公云。",
    "T36n1736_060:0481c04": "此以無常顯於無常。以夭壽等麁相無常。",
    "T36n1736_060:0481c05": "顯於有為法性是無常。無我理細不顯無",
    "T36n1736_060:0481c06": "常。今經異論。云不安隱故。疏。直釋不配",
    "T36n1736_060:0481c07": "無常及與無我。而通兩意作無常釋。不異",
    "T36n1736_060:0481c08": "遠公作無我者遇緣夭逝不自在故。下第",
    "T36n1736_060:0481c09": "五句正無我所。故彼疏云。不定我所反顯我",
    "T36n1736_060:0481c10": "無。疏。然無常有二種者。遠公云。應有三",
    "T36n1736_060:0481c11": "種。一分段無常。分段兩向用之。向前為無",
    "T36n1736_060:0481c12": "常所以。今此為無常體性。故此分段不出",
    "T36n1736_060:0481c13": "此二少時。亦名念念無常故。次經云。剎那",
    "T36n1736_060:0481c14": "生滅四相遷故。疏。二自性不成實下疏文有",
    "T36n1736_060:0481c15": "四。一總釋名。二即下三句下別釋經文。三",
    "T36n1736_060:0481c16": "約三世遷滅下結示文意。經從前際生即是",
    "T36n1736_060:0481c17": "生義。今非從故名為不生。向後際去即是滅",
    "T36n1736_060:0481c18": "義。今非向故名為不滅。亦應不住。不住通",
    "T36n1736_060:0481c19": "於無生無滅。為對生滅是無常義顯不生",
    "T36n1736_060:0481c20": "滅是無常義。順淨名故。四此中三世約相",
    "T36n1736_060:0481c21": "續門下揀門不同。謂諸經論中辨法有二。",
    "T36n1736_060:0481c22": "一相續門者。約就三時以辨一法。當知是",
    "T36n1736_060:0481c23": "法從於過去來向於後世。如人說言。我從",
    "T36n1736_060:0481c24": "生來向於老去。今是此門故云非從前際",
    "T36n1736_060:0481c25": "生等。二以三時對別諸法。名生滅門。是則",
    "T36n1736_060:0481c26": "一法隨時為三。三法相望。過去已去。當者",
    "T36n1736_060:0481c27": "方來。現者今住。故引有部。從未來藏入現",
    "T36n1736_060:0481c28": "在等。則謝往名過。過往背今稱之為去。",
    "T36n1736_060:0481c29": "在當名未。當起之法。趣現名來。亦可來者",
    "T36n1736_060:0482a01": "是其現義。當法未現名為未來。今名現法。",
    "T36n1736_060:0482a02": "住現相故名為現在。依此門辨無生滅義",
    "T36n1736_060:0482a03": "故。今依前門故。於未來義則可具言。過",
    "T36n1736_060:0482a04": "去已滅。未來未至。現在無住。故無生滅。今",
    "T36n1736_060:0482a05": "依前門故。於未來却名不去。是故結云二",
    "T36n1736_060:0482a06": "門不同。疏。第二至無救者。無常理定非物",
    "T36n1736_060:0482a07": "能裁。故云無救。如四方山來。即涅槃文。如",
    "T36n1736_060:0482a08": "四諦品。疏。別中九高約生老病死者。科文即",
    "T36n1736_060:0482a09": "為四段。初四約死。次二約資生。第七約老。",
    "T36n1736_060:0482a10": "後二約病。而生過不約人所愛故略而無",
    "T36n1736_060:0482a11": "之。就總相言約生老病死。又生一種。含",
    "T36n1736_060:0482a12": "在資生等中。以諸增長位總名生故。又此",
    "T36n1736_060:0482a13": "四段亦攝八苦。二即求不得苦。死兼愛別離",
    "T36n1736_060:0482a14": "苦。病中有怨憎會苦。五盛陰苦通在於",
    "T36n1736_060:0482a15": "四。今初死苦望之遠近。故有四句。初言未",
    "T36n1736_060:0482a16": "至者。自少及長皆歸死門。一息尚還。假言",
    "T36n1736_060:0482a17": "未至。臨風微燭何所依憑。文殊云。生死有",
    "T36n1736_060:0482a18": "畏菩薩。當何所依。淨名答云。菩薩於生死",
    "T36n1736_060:0482a19": "畏中。當依如來功德之力。凡夫無此故無",
    "T36n1736_060:0482a20": "所依。二死時將臨名為既至。故無常經云。",
    "T36n1736_060:0482a21": "云何保形命不覺死來侵。三死相現前者。",
    "T36n1736_060:0482a22": "諸識昏昧六腑空虛。餘息淹淹心魂悄悄。或",
    "T36n1736_060:0482a23": "隨業報中陰現前。內識外身皆有死相。陰",
    "T36n1736_060:0482a24": "轉死相即曰中間。難向死門故多涕泗。四",
    "T36n1736_060:0482a25": "正捨命風刀解體。故曰分散。氣絕神逝名",
    "T36n1736_060:0482a26": "捨命時。故無常經云。命根氣欲盡。支節悉分",
    "T36n1736_060:0482a27": "離。眾苦與死俱。此時徒歎恨兩目俱翻上。",
    "T36n1736_060:0482a28": "死刀隨業下。意想並慞惶。無能相救濟。五",
    "T36n1736_060:0482a29": "根已苦不能安排。將前憂悲隨逐於苦。增",
    "T36n1736_060:0482b01": "心熱惱。言同住者。即是與心相應義也。明",
    "T36n1736_060:0482b02": "此死人但與憂悲苦惱同住故。六地云。死",
    "T36n1736_060:0482b03": "時別離。愚迷貪戀。心胸煩悶。為愁涕泗。咨",
    "T36n1736_060:0482b04": "嗟為歎。在五根為苦。在意地為憂。憂苦",
    "T36n1736_060:0482b05": "轉多為惱。若準涅槃。直觀於死自有十義。",
    "T36n1736_060:0482b06": "云夫死者於險難處無有資糧。去處懸遠",
    "T36n1736_060:0482b07": "無有伴侶。晝夜常行不知邊際。深邃幽暗",
    "T36n1736_060:0482b08": "無有燈明。入無門戶而有處所。雖無痛",
    "T36n1736_060:0482b09": "處不可療治。往無遮止到不得脫。無所",
    "T36n1736_060:0482b10": "破壞見者愁毒。雖非惡色而令人怖。致",
    "T36n1736_060:0482b11": "在身邊不可覺知。疏。次二約資生者。非",
    "T36n1736_060:0482b12": "唯不知追求受用皆悉是苦。亦不知前皆悉",
    "T36n1736_060:0482b13": "是苦。亦不知前皆歸於死。而初追求愛順",
    "T36n1736_060:0482b14": "憎違。求順不得即求不得苦。憎違而至即",
    "T36n1736_060:0482b15": "怨憎會苦。疏。六苦多樂少者。且順妄樂名",
    "T36n1736_060:0482b16": "為樂少。積而禍集已是苦矣。散而貪戀斯苦",
    "T36n1736_060:0482b17": "更多。亦愛別離苦也。疏。七於身老時者。第",
    "T36n1736_060:0482b18": "三約老明無救也。壯色不停猶如奔馬。西",
    "T36n1736_060:0482b19": "日黯黯熟能駐之。疏。後二約病者。初一少時",
    "T36n1736_060:0482b20": "病。後一老時病。言病因者。樂受生貪。則房",
    "T36n1736_060:0482b21": "色竭其骨髓。滋味煎其腸藏。安得不病苦",
    "T36n1736_060:0482b22": "受生瞋。則憤恚填於心胸。不思危難安不",
    "T36n1736_060:0482b23": "病哉。癡則愚暗不識是非。動皆顛墜安不",
    "T36n1736_060:0482b24": "病哉。九中然老亦病因。而不云因者。老亦",
    "T36n1736_060:0482b25": "即病。謂年耆根熟形變色衰。飲食不能氣力",
    "T36n1736_060:0482b26": "虛微。坐起苦極餘命無幾。豈非病哉。況加",
    "T36n1736_060:0482b27": "客病難復再康枯柳遭霜生茂無日。隨風",
    "T36n1736_060:0482b28": "墜葉歸樹何期。疏。論云後三句皆明身患",
    "T36n1736_060:0482b29": "事何故不在初說者。問意云何。謂前四後",
    "T36n1736_060:0482c01": "三是老病死同身患事。何不一處併而說",
    "T36n1736_060:0482c02": "之。而於中間間以追求。答云示身數數患",
    "T36n1736_060:0482c03": "事者。為欲彰身患事非一。遍於老少故",
    "T36n1736_060:0482c04": "分兩處。言可卒加者。病之與死皆可卒至。",
    "T36n1736_060:0482c05": "故復應問言。既云患事非一。何不前明老",
    "T36n1736_060:0482c06": "病相耶。則應答云。死過重故。故前疏云此",
    "T36n1736_060:0482c07": "相顯故。疏。菩提菩提斷等者。如前已引智",
    "T36n1736_060:0482c08": "相智性即法華意。疏。上二妙用自在者。結上",
    "T36n1736_060:0482c09": "句當體顯用。下句寄對顯勝。然此五句皆",
    "T36n1736_060:0482c10": "有攝功德大。疏文從略下清淨亦然皆帶總",
    "T36n1736_060:0482c11": "句。疏三大義下三句。亦前二正明德行圓",
    "T36n1736_060:0482c12": "滿。後一寄對顯勝。不雜外道故。言大義者",
    "T36n1736_060:0482c13": "義即義利。利他德廣故名為大。疏四無譏嫌",
    "T36n1736_060:0482c14": "者。淨德殊勝故。無雜者。論名不同攝功德",
    "T36n1736_060:0482c15": "大前云寄對名為無比顯勝踰越二乘今",
    "T36n1736_060:0482c16": "云不雜。即勝過外道。疏。一無惱即離惑習",
    "T36n1736_060:0482c17": "無明不雜故者。四住之結名之為惑。四住種",
    "T36n1736_060:0482c18": "子名之為習及無明住地三類皆惑故並不",
    "T36n1736_060:0482c19": "雜。雜即惱故。疏。若依根本亡故憂悲隨盡",
    "T36n1736_060:0482c20": "者。身受名苦。心受曰憂。先由身苦後起心",
    "T36n1736_060:0482c21": "憂。是故說苦以為根本憂為涅槃巨害。故",
    "T36n1736_060:0482c22": "偏言之。若據根本應言無苦。疏。一得體",
    "T36n1736_060:0482c23": "等者。無憂即無上苦。無畏即無於惑。惑",
    "T36n1736_060:0482c24": "苦雙亡名為無餘。疏。二得用者。對上體言",
    "T36n1736_060:0482c25": "無住涅槃。即體用雙具。即具大智故不住",
    "T36n1736_060:0482c26": "生死。具大悲故不住涅槃。疏。由俱不住",
    "T36n1736_060:0482c27": "下疏釋論也。論云菩薩至涅槃城不復退",
    "T36n1736_060:0482c28": "還。而能利益眾生。得世間出世間勝事。疏",
    "T36n1736_060:0482c29": "釋意云。由不住涅槃能入世間。由不住生",
    "T36n1736_060:0483a01": "死能出世間。此二無礙即是勝事。勝事即",
    "T36n1736_060:0483a02": "無住涅槃故。無住涅槃唯佛方得名為勝事。",
    "T36n1736_060:0483a03": "疏。以斯為業則翻有為之業者。以前菩提",
    "T36n1736_060:0483a04": "涅槃但無惑苦。不言無業者。以有利樂之",
    "T36n1736_060:0483a05": "業不與惑苦共俱故。翻有為之業耳。上來",
    "T36n1736_060:0483a06": "亦即淨樂我常。疏。謂見佛智勝利者牒前",
    "T36n1736_060:0483a07": "護小有為下牒前護煩惱行所以不次者。",
    "T36n1736_060:0483a08": "為順生後悲心便故。疏。今眾生上遠慈",
    "T36n1736_060:0483a09": "尊下。此有兩重父子。一約人。上遠慈尊是",
    "T36n1736_060:0483a10": "孤。不化眾生是獨。二約法。又無方便為",
    "T36n1736_060:0483a11": "孤。方便以為父故。又闕善心為獨。善心成",
    "T36n1736_060:0483a12": "實男故。疏次三依有求。由迷四諦故。前二",
    "T36n1736_060:0483a13": "有障後一無治。故不證滅。疏。空知此輩",
    "T36n1736_060:0483a14": "皆是增上慢人者。即法華經文大意。未得",
    "T36n1736_060:0483a15": "究竟。謂為究竟故。然此上文多同二地。彼",
    "T36n1736_060:0483a16": "以廣解。疏。又上總別下上依論文此直就",
    "T36n1736_060:0483a17": "經耳。疏。第二決志救度中。疏文有二。先依",
    "T36n1736_060:0483a18": "論釋。後申別理。前中云初三何處救度等",
    "T36n1736_060:0483a19": "者。論為三段。此是第一。次五度行。論云。以",
    "T36n1736_060:0483a20": "何救度後一度果。論云。云何救度。成疏文皆",
    "T36n1736_060:0483a21": "具。然初度處三道。論主皆有妄想之言。謂",
    "T36n1736_060:0483a22": "皆妄想因果可除斷故。疏。定慧合說者。問",
    "T36n1736_060:0483a23": "此非慧也。慧合定中亦非戒地。戒何別說。",
    "T36n1736_060:0483a24": "前戒已成不依定故。此中之慧是定中慧故。",
    "T36n1736_060:0483a25": "疏滅除沈掉故云調伏者。沈是昏沈。是定",
    "T36n1736_060:0483a26": "順障。是慧違障。掉即掉舉。是慧順障。是定",
    "T36n1736_060:0483a27": "違障。定多易沈。慧多易掉。故名順障。沈",
    "T36n1736_060:0483a28": "不明了。掉不寂靜。故名違障。論云滅除沈",
    "T36n1736_060:0483a29": "掉隨煩惱使者。沈掉即是隨惑使即隨眠種",
    "T36n1736_060:0483b01": "現俱亡故。疏。更有一理者。第二申別理也。",
    "T36n1736_060:0483b02": "於中初附論申。次然三學下通不次妨。後",
    "T36n1736_060:0483b03": "若直就經下一向別說。疏。第三修行方便攝",
    "T36n1736_060:0483b04": "行中又二先釋行名。後文分下科釋。今初",
    "T36n1736_060:0483b05": "就方便攝行之相。疏。文已具今先略示。謂菩",
    "T36n1736_060:0483b06": "薩因前三種觀故。知生死多過眾生未出。",
    "T36n1736_060:0483b07": "佛智大利眾生未得。便念眾生墮在眾苦。",
    "T36n1736_060:0483b08": "何方拔之令得涅槃。即知不離無障礙智。",
    "T36n1736_060:0483b09": "乃至不離善巧多聞。遂求正法。得已思修",
    "T36n1736_060:0483b10": "入禪無色。依定觀法得無生慧。依無生慧。",
    "T36n1736_060:0483b11": "生如實覺。依如實覺得無礙智。便能拔眾",
    "T36n1736_060:0483b12": "生出生死苦。得涅槃樂。攝相如是。疏。牒",
    "T36n1736_060:0483b13": "前二行為三因者。二行即護煩惱及護小",
    "T36n1736_060:0483b14": "乘。護小行中有狹及小。故有三因。疏。護煩",
    "T36n1736_060:0483b15": "惱行為離妄想因者。謂三雜染皆為妄想",
    "T36n1736_060:0483b16": "故。疏前釋三種雜染皆名妄想。二由念眾",
    "T36n1736_060:0483b17": "生常在世間不捨離故。三知一切智智下",
    "T36n1736_060:0483b18": "名精進因者。非勇猛求不能證故。問上文",
    "T36n1736_060:0483b19": "先求佛智後念眾生。今何在後牒佛智耶。",
    "T36n1736_060:0483b20": "答前由先念眾生處有為過佛智勝利不",
    "T36n1736_060:0483b21": "能得之。故起悲心悲其處過。後求佛智",
    "T36n1736_060:0483b22": "拯此沈溺。疏。論經具有者。彼云。此諸眾生",
    "T36n1736_060:0483b23": "墮在大苦煩惱業中。疏第三思得方便於中",
    "T36n1736_060:0483b24": "五。一總舉文理。二言有五者下列其名位。",
    "T36n1736_060:0483b25": "三然此五下總顯文意。四此五之中下舉論",
    "T36n1736_060:0483b26": "總釋。五正釋文。四中又二。一出經意成論",
    "T36n1736_060:0483b27": "為三之由。二論依此義下正舉論釋。而",
    "T36n1736_060:0483b28": "論總云是中方便攝行有三種。問前來豈非",
    "T36n1736_060:0483b29": "方便攝行。何以至此始云攝行。答上之二",
    "T36n1736_060:0483c01": "段牒前起後。方欲傍求未得名為方便攝",
    "T36n1736_060:0483c02": "行。今此求得攝生方便。方得其名。證中最",
    "T36n1736_060:0483c03": "極名畢竟盡起中漸增名為上上。第三可",
    "T36n1736_060:0483c04": "知。疏釋如實覺云隨順如實覺者。論總云",
    "T36n1736_060:0483c05": "彼盡。以如來所說一切法隨順如實覺起",
    "T36n1736_060:0483c06": "故疏分論文兩段釋之。先釋一切法。而遠",
    "T36n1736_060:0483c07": "公云。如來所說一切法略有二種。一三地中",
    "T36n1736_060:0483c08": "從佛所聞之法。二當地中諸佛七勸所說之",
    "T36n1736_060:0483c09": "法。今於此二起如實覺。如實覺者。隨順相",
    "T36n1736_060:0483c10": "應故。一順三地所聞法。起得無生忍及深行",
    "T36n1736_060:0483c11": "等。疏依此義云因音聲忍得無生忍。然無生",
    "T36n1736_060:0483c12": "忍從四地起。亦證三地之中所聞法故。成",
    "T36n1736_060:0483c13": "於順忍。順忍之力得於無生故。以順忍釋。",
    "T36n1736_060:0483c14": "論隨順三地所聞即音聲忍。二對七勸得",
    "T36n1736_060:0483c15": "如實覺。即八地中得無量身及淨佛土。十自",
    "T36n1736_060:0483c16": "在等得勸之後方成此故。今約展轉故略",
    "T36n1736_060:0483c17": "不明。疏。三此覺不離無生慧下。第三方",
    "T36n1736_060:0483c18": "便無自相行及共相生為慧行故。疏文委",
    "T36n1736_060:0483c19": "具。疏。得三地滿勝進分禪者。淨禪有四。一",
    "T36n1736_060:0483c20": "退分。二住分。三勝進分。四決定分。今即第三",
    "T36n1736_060:0483c21": "四。即下於四地決定能發。疏。謂即三地禪",
    "T36n1736_060:0483c22": "中之智者。即修慧也。是下經中觀於諸法不",
    "T36n1736_060:0483c23": "生不滅。明是三地自智慧觀。疏。彼四地之",
    "T36n1736_060:0483c24": "慧下揀今修慧。但是四地證前相故。尋求",
    "T36n1736_060:0483c25": "趣本。故名彼慧以為光明。由此三地得",
    "T36n1736_060:0483c26": "名明地。疏。此中修慧由聞慧故者。論云。此",
    "T36n1736_060:0483c27": "是彼起依止行。聞慧方便是起所依。是故修",
    "T36n1736_060:0483c28": "行名彼起依止行。意云。由聞解修故。修求",
    "T36n1736_060:0483c29": "聞之行。疏。三節皆慧者。一四地證慧。二三地",
    "T36n1736_060:0484a01": "修慧。三求法聞慧。瑜伽八十三云。慧有多",
    "T36n1736_060:0484a02": "種。言慧光者。即聞思慧。言慧耀者。即修所",
    "T36n1736_060:0484a03": "成慧。然此第五即是聞慧。疏。初結前標後",
    "T36n1736_060:0484a04": "者。標云正法通於教義。五重方便本由求",
    "T36n1736_060:0484a05": "法。故於正法倍復增求。疏。初文有十下",
    "T36n1736_060:0484a06": "分之為二。先釋後料揀。今初。十句即是三",
    "T36n1736_060:0484a07": "慧。而有四節。初三唯聞。第四五六通聞思",
    "T36n1736_060:0484a08": "慧。第七唯思。後三唯修。疏。無慢心故者。",
    "T36n1736_060:0484a09": "有慢則不求。二不妬他解故生喜悅。樂",
    "T36n1736_060:0484a10": "法故問。無折伏他心。好心好法名之為",
    "T36n1736_060:0484a11": "喜。終時愛味說以為樂。疏八到法下於後",
    "T36n1736_060:0484a12": "三中初一是定。後二是慧。若隨位分到法初",
    "T36n1736_060:0484a13": "地。住法即是四地已上。行法即當八地已",
    "T36n1736_060:0484a14": "上。疏。九住出世間智故者。即釋經住法。",
    "T36n1736_060:0484a15": "而論經云。歸依法。論釋云。依出世間智故。",
    "T36n1736_060:0484a16": "謂四地證智是所歸依。疏若望後厭分下第",
    "T36n1736_060:0484a17": "二料揀。於中三。初慧行料揀。二於中初日",
    "T36n1736_060:0484a18": "夜下。能所求料揀。以顯勤行者。此即三地能",
    "T36n1736_060:0484a19": "求法行下九皆是所求修行之法。三又此十",
    "T36n1736_060:0484a20": "句下能所受分別。言思通教義者。始依教",
    "T36n1736_060:0484a21": "思。終則依義。",
    "T36n1736_060:0484a22": "大方廣佛華嚴經隨疏演義鈔卷第六十"
}