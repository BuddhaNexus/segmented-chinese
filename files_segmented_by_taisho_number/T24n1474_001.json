{
    "T24n1474_001:0937a10": "沙彌尼戒經",
    "T24n1474_001:0937a12": "在後漢錄",
    "T24n1474_001:0937a13": "沙彌尼初戒：不得殺生。慈愍群生如父母念",
    "T24n1474_001:0937a14": "子，加哀蠕動猶如赤子。何謂不殺？護身口意。",
    "T24n1474_001:0937a15": "身不殺人物蚑行喘息之類，而不手為亦不",
    "T24n1474_001:0937a16": "教人，見殺不食、聞殺不食、疑殺不食、為我殺",
    "T24n1474_001:0937a17": "不食。口不說言當殺、當害、報怨，亦不得言死",
    "T24n1474_001:0937a18": "快、殺快，某肥、某瘦，某肉多好、某肉少也。意亦",
    "T24n1474_001:0937a19": "不念當有所賊殺於某快乎，某畜肥、某瘦。哀",
    "T24n1474_001:0937a20": "諸眾生如己骨髓，如父、如母、如子、如身，等無",
    "T24n1474_001:0937a21": "差特，普等一心常志大乘。是為沙彌尼始學",
    "T24n1474_001:0937a22": "戒也。",
    "T24n1474_001:0937a23": "沙彌尼戒：不得盜竊。一錢以上草葉毛米，不",
    "T24n1474_001:0937a24": "得取也。主不手與不得取。口不言取，心不念",
    "T24n1474_001:0937a25": "取，目不愛色，耳不愛聲，鼻不盜香，舌不偷",
    "T24n1474_001:0937a26": "味，身不貪衣，心不竊欲。六情無著，常立權",
    "T24n1474_001:0937a27": "慧，則曰不盜。是為沙彌尼戒也。",
    "T24n1474_001:0937a28": "沙彌尼戒：不得婬泆。何謂不得？一心清潔，",
    "T24n1474_001:0937a29": "身不婬泆，口不說婬，心不念婬。執己鮮明，",
    "T24n1474_001:0937b01": "如虛空風無所倚著。身不行婬，目不婬視，耳",
    "T24n1474_001:0937b02": "不婬聽，鼻不婬香，口不婬言，心不存欲。觀身",
    "T24n1474_001:0937b03": "四大本無所有，計地、水、火、風，無我、無人、無壽、",
    "T24n1474_001:0937b04": "無命，何所婬泆，何所著乎？志空無相願。是",
    "T24n1474_001:0937b05": "為沙彌尼戒也。",
    "T24n1474_001:0937b06": "沙彌尼戒：不得兩舌惡言。言語安詳，不見莫",
    "T24n1474_001:0937b07": "言見、不聞莫言聞。見惡不傳、聞惡不宣，惡言",
    "T24n1474_001:0937b08": "直避，常行四等。無有非言，言輒說道。不得",
    "T24n1474_001:0937b09": "論說俗事，不講王者臣吏賊事，常歎經法菩",
    "T24n1474_001:0937b10": "薩正戒。志于大乘，不為小學，行四等心。是為",
    "T24n1474_001:0937b11": "沙彌尼戒也。",
    "T24n1474_001:0937b12": "沙彌尼戒：不得飲酒。不得嗜酒，不得甞酒。酒",
    "T24n1474_001:0937b13": "有三十六失，失道、破家、危身、喪命，皆悉由之。",
    "T24n1474_001:0937b14": "牽東引西，持南著北；不能諷經，不敬三尊；輕",
    "T24n1474_001:0937b15": "易師友，不孝父母；心閉意塞，世世愚癡；不值",
    "T24n1474_001:0937b16": "大道，其心無識，故不飲酒。欲離五陰、五欲、五",
    "T24n1474_001:0937b17": "蓋，得五神通，得度五道。是為沙彌尼戒也。",
    "T24n1474_001:0937b18": "沙彌尼戒：不得持香華自熏飾，衣被履縷不",
    "T24n1474_001:0937b19": "得五色，不得以眾寶自瓔珞，不得著錦繡綾",
    "T24n1474_001:0937b20": "羅綺縠。不得綺視，當著麁服，青、黑、木蘭，及泥",
    "T24n1474_001:0937b21": "洹裏衣，低頭而行。欲除六衰，以戒為香。求誦",
    "T24n1474_001:0937b22": "深法以為真寶，三十二相以為瓔珞，得殖",
    "T24n1474_001:0937b23": "眾好以為被服，願六神通無礙，六度導人。是",
    "T24n1474_001:0937b24": "為沙彌尼戒也。",
    "T24n1474_001:0937b25": "沙彌尼戒：不得坐金銀高床。綺繡錦被，寶綩",
    "T24n1474_001:0937b26": "綖，不得念之。不得教求索好床榻席、五色畫",
    "T24n1474_001:0937b27": "扇、上好[肖*毛]拂。不得著臂釧指鐶。直信、戒、慚、愧、",
    "T24n1474_001:0937b28": "施、博聞、智慧，一心精專。常求三昧以為床榻，",
    "T24n1474_001:0937b29": "心不動搖；眾慧自然以為坐具，七覺不轉志",
    "T24n1474_001:0937c01": "于道心。是為沙彌尼戒也。",
    "T24n1474_001:0937c02": "沙彌尼戒：不得聽歌舞音樂聲拍手鼓節。不",
    "T24n1474_001:0937c03": "得自為亦不教人。常自修身，順行正法，不為",
    "T24n1474_001:0937c04": "邪行，一心歸佛，誦經行正以為法樂，不為俗",
    "T24n1474_001:0937c05": "樂。聽經思惟深入大義。自不有疾，不得乘車",
    "T24n1474_001:0937c06": "馬象。當念輕舉、八不思議神通之達，以為車",
    "T24n1474_001:0937c07": "乘，度脫八難。是為沙彌尼戒也。",
    "T24n1474_001:0937c08": "沙彌尼戒：不得積聚珍寶。不得手取，不得",
    "T24n1474_001:0937c09": "教人。常自專精，以道為寶，以經為上，以義為",
    "T24n1474_001:0937c10": "妙，解空無相無願為本。至於三脫，不求貪欲。",
    "T24n1474_001:0937c11": "欲離九惱，住道甚久，無窮無極，無有邊際，亦",
    "T24n1474_001:0937c12": "無所住。是為沙彌尼戒也。",
    "T24n1474_001:0937c13": "沙彌尼戒：食不失時。常以時食不得失度，過",
    "T24n1474_001:0937c14": "日中後不得復食，雖有甘美無極之味，終不",
    "T24n1474_001:0937c15": "復食。亦不教人犯，心亦不念。假使無上自然",
    "T24n1474_001:0937c16": "食來，亦不得食也。若長者國王過日中後，",
    "T24n1474_001:0937c17": "亦不服食，終死不犯。常思禪定，一切飲食",
    "T24n1474_001:0937c18": "雖有所食，裁自支命。欲令一切解深達願，",
    "T24n1474_001:0937c19": "得十種力以為飲食。是為沙彌尼戒也。",
    "T24n1474_001:0937c20": "沙彌尼已受十戒，原道思純，能行是十事，五",
    "T24n1474_001:0937c21": "百戒自然具足。譬如人頭、手、足、眼、耳、鼻、口、身、",
    "T24n1474_001:0937c22": "意、腹、背不毀，諸根具足，腸、胃、肺、肝、五藏諸節、",
    "T24n1474_001:0937c23": "筋、脈悉具。譬如樹根安隱具足，不枯腐朽，莖",
    "T24n1474_001:0937c24": "節、枝葉、華、實自然弘茂。沙彌尼如是，能備十",
    "T24n1474_001:0937c25": "戒之本，其五百戒皆悉周滿，可逮神通無所",
    "T24n1474_001:0937c26": "不達。譬如好田，種不腐敗，風雨時節，五穀豐",
    "T24n1474_001:0937c27": "熟，人民得治。沙彌尼如是能尊十戒，五百",
    "T24n1474_001:0937c28": "戒則為舉矣。譬如國君風化普平，萬民安寧。",
    "T24n1474_001:0937c29": "沙彌尼如是，若能具十戒者，五百之戒自然",
    "T24n1474_001:0938a01": "普備，若父母慈和，子孫、眷屬、奴客、婢使自然",
    "T24n1474_001:0938a02": "率從。",
    "T24n1474_001:0938a03": "又沙彌尼常尊三寶，敬師和上，過於父母百",
    "T24n1474_001:0938a04": "千萬倍。父母一世，和上度無極無限。念報",
    "T24n1474_001:0938a05": "反復，不造反逆。常厭穢身，如人閉獄，墮墜溷",
    "T24n1474_001:0938a06": "廁。不貪女身，不燒色欲。如于大火，譬若",
    "T24n1474_001:0938a07": "處賊。心念一切，如父、如母、如子、如身。常慚",
    "T24n1474_001:0938a08": "本行懷態不快，乃獲斯身。當解本無，猶如幻",
    "T24n1474_001:0938a09": "化，無男無女從行得之，本無五道，況男女乎？",
    "T24n1474_001:0938a10": "求大乘者，了一切空如幻、化、夢、影、響、野馬、芭",
    "T24n1474_001:0938a11": "蕉、深山之響，緣對而生，本無所有。信色如影，",
    "T24n1474_001:0938a12": "痛癢如芭蕉，思想如野馬，生死如泡，識如幻，",
    "T24n1474_001:0938a13": "非我。因緣合成，無緣則無，獨來獨去，無一隨",
    "T24n1474_001:0938a14": "者。欲為道者。權慧為父母；樂法為兄弟；不離",
    "T24n1474_001:0938a15": "深義以為和上；慈、悲、喜、護、諦住正法以為男",
    "T24n1474_001:0938a16": "女；六度無極以為伴黨；神通之慧以為車乘；",
    "T24n1474_001:0938a17": "不違經戒，思惟空義以為屋宅。又沙彌尼不",
    "T24n1474_001:0938a18": "得獨行。同類為伴，二人若三人。若無沙彌尼，",
    "T24n1474_001:0938a19": "當與清信女俱行。若婢使不得與大沙彌、男",
    "T24n1474_001:0938a20": "子同床座坐。不妄語。又不得比寺居止。自不",
    "T24n1474_001:0938a21": "疾病，不得數往反。檀越請讀經乃說。不得",
    "T24n1474_001:0938a22": "自用等輩相教，隨年恭順，不得慢恣。轉相導",
    "T24n1474_001:0938a23": "說，若有過失，屏處相諫，莫於眾中說。聞善見",
    "T24n1474_001:0938a24": "善乃可宣揚，聞惡見惡不得傳說，唯可白和",
    "T24n1474_001:0938a25": "上，不得語餘人。常自剋責，見善思及，見惡自",
    "T24n1474_001:0938a26": "察，悲哀彼人意不及故。若作沙彌尼求和上",
    "T24n1474_001:0938a27": "者，當得好聰明智慧奉順法者，世世能度人。",
    "T24n1474_001:0938a28": "譬若有船完具牢堅，在所能度至于彼岸。若",
    "T24n1474_001:0938a29": "師不聰明，行不應法，非是大師。持作和上，",
    "T24n1474_001:0938b01": "譬如壞船，乘欲度海中路而沒，既溺眾人，師",
    "T24n1474_001:0938b02": "亦併命，無有遺餘。其初持法授人經戒，正則",
    "T24n1474_001:0938b03": "為師。聞大師欲以為和上，本作沙彌尼，不得",
    "T24n1474_001:0938b04": "彼者，遙稱名、禮之以為師，未必面見，心近則",
    "T24n1474_001:0938b05": "近，心遠則遠，身雖相近，心乖不同，相去億里。",
    "T24n1474_001:0938b06": "沙彌尼行路，不得與男子共行同道相隨，不",
    "T24n1474_001:0938b07": "得與男子、沙門比房同寺。各各別異法之大",
    "T24n1474_001:0938b08": "節焉。",
    "T24n1474_001:0938b09": "沙彌尼戒經一卷"
}