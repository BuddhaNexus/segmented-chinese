{
    "X67n1299_012:0072b09": "禪林類聚卷第十二",
    "X67n1299_012:0072b11": "遊山　馳書　緣化　應化",
    "X67n1299_012:0072b12": "　神異　因果　沐浴　偃息",
    "X67n1299_012:0072b13": "遊山(辭送附)",
    "X67n1299_012:0072b14": "百丈海禪師侍馬祖遊山歸。忽然哭。同事問云憶父",
    "X67n1299_012:0072b15": "母邪。師云無。云被人罵耶。師云無。云哭作甚麼。師云",
    "X67n1299_012:0072b16": "問取和尚。同事往問馬祖。祖云你去問取他。同事回",
    "X67n1299_012:0072b17": "至寮中。見師呵呵大笑。同事云。適來為甚麼哭。如今",
    "X67n1299_012:0072b18": "為甚麼笑。師云。適來哭。如今笑。同事罔然。",
    "X67n1299_012:0072b19": "佛眼遠頌云。一回思想一傷神。不覺翻然笑轉新。",
    "X67n1299_012:0072b20": "雲在嶺頭閑不徹。水流澗下太忙生。　鼓山珪云。",
    "X67n1299_012:0072b21": "世間名利閑榮辱。雲雨紛紛手翻覆。悲歡相繼不",
    "X67n1299_012:0072b22": "堪論。棒頭無眼黃粱熟。　徑山杲云。有時笑兮有",
    "X67n1299_012:0072b23": "時哭。悲喜交并暗催促。此理如何舉向人。斷絃須",
    "X67n1299_012:0072b24": "得鸞膠續。　松源岳云。哭不徹。笑不徹。倒腹傾腸",
    "X67n1299_012:0072c01": "向君說。父子非親知不知。擡頭腦後三斤鐵。",
    "X67n1299_012:0072c02": "趙州因僧辭。師問甚處去。云閩中去。師云。彼中兵馬",
    "X67n1299_012:0072c03": "隘。直須回避始得。云向甚處回避。師云恰好。",
    "X67n1299_012:0072c04": "汾陽昭頌云。僧去閩中路不遙。報言軍馬閙嘈嘈。",
    "X67n1299_012:0072c05": "問師回避居何處。恰好安眠日正高。　佛慧泉云。",
    "X67n1299_012:0072c06": "七閩歸路目爭鋒。回避須教不見蹤。恰好藏身何",
    "X67n1299_012:0072c07": "處是。青山雲外萬千重。　正覺逸云。聞說閩中兵",
    "X67n1299_012:0072c08": "馬多。叮嚀遊子第干戈。臨歧指箇藏身處無。限雄",
    "X67n1299_012:0072c09": "師不柰何。",
    "X67n1299_012:0072c10": "長沙岑禪師遊山歸至門首。首座問和尚甚處去來。",
    "X67n1299_012:0072c11": "師云遊山來。座云到甚麼處。師云。始隨芳草去。又逐",
    "X67n1299_012:0072c12": "落花迴。座云大似春意。師云也勝秋露滴芙口。",
    "X67n1299_012:0072c13": "雪竇顯云。謝師答話。　白雲端云。大眾。且道長沙",
    "X67n1299_012:0072c14": "在春夏秋冬中不在春夏秋冬中。要會麼。一氣不",
    "X67n1299_012:0072c15": "言含有象。萬靈何處謝無私。",
    "X67n1299_012:0072c16": "雪竇頌云。大地絕纖埃。何人眼不開。始隨芳草去。",
    "X67n1299_012:0072c17": "又逐落花回。羸鶴翹寒木。狂猿嘯古臺。長沙無限",
    "X67n1299_012:0072c18": "意。咄。　上方益云。拂拂山香滿路飛。野花零落草",
    "X67n1299_012:0072c19": "披離。春風無限深深意。不得黃鶯說向誰　佛鑑",
    "X67n1299_012:0072c20": "懃云。獨步曾無語。逢人口便開。始隨芳草去。又逐",
    "X67n1299_012:0072c21": "落花回。薄霧篩紅日。輕煙襯綠苔。若將詩句會。埋",
    "X67n1299_012:0072c22": "沒法王才。",
    "X67n1299_012:0072c23": "茱萸禪師問僧。闍梨為復遊山翫水。為復問道參禪。",
    "X67n1299_012:0072c24": "僧云和尚試道看。師云。雕蚶鏤蛤不[虫*參]之泥。勞君遠",
    "X67n1299_012:0073a01": "至。云渾身是鐵猶被一橈。師云降軍不斬。",
    "X67n1299_012:0073a02": "圓悟勤云。言前收。句後殺。峻疾不通風。直饒釘觜",
    "X67n1299_012:0073a03": "鐵舌也無啗啄處。且道為甚麼如此。非人得其便。",
    "X67n1299_012:0073a04": "古德頌云。遊山翫水事尋常。早曉歸來鬢欲霜。踏",
    "X67n1299_012:0073a05": "破草鞋回首看。數聲猿呌白雲鄉。",
    "X67n1299_012:0073a06": "仰山寂禪師問僧近離甚處。云廬山。師云曾到五老",
    "X67n1299_012:0073a07": "峰麼。云不曾到。師云闍梨不曾遊山。",
    "X67n1299_012:0073a08": "雲門云。此語皆慈悲之故。有落草之談。　溈山秀",
    "X67n1299_012:0073a09": "云。今人盡道慈悲之故有落草之談。只知捉月不",
    "X67n1299_012:0073a10": "覺水深。忽若雲門當時謹慎唇吻。未審後人若為",
    "X67n1299_012:0073a11": "話會。然水母無目求食須假於蝦。　黃龍心云。雲",
    "X67n1299_012:0073a12": "門仰山只有受璧之心。且無割城之意。殊不知被",
    "X67n1299_012:0073a13": "這僧一時領過。黃龍今日更作死馬醫。乃拈拂子",
    "X67n1299_012:0073a14": "度與僧。僧擬接。師便打。　大溈喆云。仰山可謂光",
    "X67n1299_012:0073a15": "前絕後。雲門雖然提綱宗要鉗鍵天下衲僧。爭柰",
    "X67n1299_012:0073a16": "無風浪起。諸還識這僧麼。親從廬山來。",
    "X67n1299_012:0073a17": "雪竇顯頌云。出草入草。誰解尋討。白雲重重。紅日",
    "X67n1299_012:0073a18": "杲杲。左顧無瑕。右眄已老。君不見。寒山子。行太早。",
    "X67n1299_012:0073a19": "十年歸不得。忘却來時道。",
    "X67n1299_012:0073a20": "大隋因僧辭。師問甚處去。云峨嵋山禮普賢去。師竪",
    "X67n1299_012:0073a21": "起拂子云。文殊普賢總在這裏。僧畫一圓相拋於背",
    "X67n1299_012:0073a22": "後却展兩手。師云侍者將一貼茶與這僧。",
    "X67n1299_012:0073a23": "保福展云。若無後語。笑他衲僧。　雲門別云。西天",
    "X67n1299_012:0073a24": "斬頭截臂。這裏自領出去。　五祖戒云。大隋不因",
    "X67n1299_012:0073b01": "一事不長一智。　雪竇顯云。殺人刀活人劒。具眼",
    "X67n1299_012:0073b02": "底辨取。　溈山秀云。大隋茶非類趙州茶。既不類",
    "X67n1299_012:0073b03": "趙州茶。得之者少矣。這僧得之。且有甚長處。然不",
    "X67n1299_012:0073b04": "義之財於我如浮雲。　天童覺云。識法者懼。欺敵",
    "X67n1299_012:0073b05": "者亡。水中擇乳。須是鵞王。",
    "X67n1299_012:0073b06": "保寧勇頌云。楖[木*栗]杖頭光閃爍。錫羅捲裏面皺餿。",
    "X67n1299_012:0073b07": "肩橫背負出門去。好是無人敢駐留。　古德云。一",
    "X67n1299_012:0073b08": "輪明月照瀟湘。更不逢人問故鄉。自是天涯慣為",
    "X67n1299_012:0073b09": "客。任他猿呌斷人腸。",
    "X67n1299_012:0073b10": "巖頭因僧辭。師問甚麼處去。云入嶺禮拜雪峯去。師",
    "X67n1299_012:0073b11": "云。雪峰若問巖頭如何。但向他道近日在鄂州湖畔",
    "X67n1299_012:0073b12": "住。只將三文買箇黑老婆。每日撈蝦摝蜆。且恁麼過",
    "X67n1299_012:0073b13": "時。僧到雪峯舉似前話。峯云。窮鬼子得與麼快活不",
    "X67n1299_012:0073b14": "徹。(聯燈作買箇撈波子)",
    "X67n1299_012:0073b15": "上方益云。既是窮鬼子。為甚麼快活不徹。不見道",
    "X67n1299_012:0073b16": "樂客不如苦主人。雖然如是。而今且在滄溟上。釣",
    "X67n1299_012:0073b17": "得鯤鯨未可知。",
    "X67n1299_012:0073b18": "海印信頌云。且於湖畔撈蝦蜆。不向滄溟釣巨鰲。",
    "X67n1299_012:0073b19": "一葉扁舟一蓑笠。閑眼閑坐任風濤。　古德云。三",
    "X67n1299_012:0073b20": "文娶得一妻賢。摝蜆撈蝦在釣船。雪老未知窮活",
    "X67n1299_012:0073b21": "計。看來不直半文錢。",
    "X67n1299_012:0073b22": "曹山本寂禪師辭洞山。山云子向甚麼處去。師云不",
    "X67n1299_012:0073b23": "變異處去。山云不變異處豈有去耶。師云去亦不變",
    "X67n1299_012:0073b24": "異。",
    "X67n1299_012:0073c01": "丹霞淳頌云。家家門掩蟾蜍月。處處鶯啼楊柳風。",
    "X67n1299_012:0073c02": "若謂縱橫無變異。猶如擲劒擬虗空。",
    "X67n1299_012:0073c03": "雲門偃禪師。僧問如何是學人自己。師云遊山翫水。",
    "X67n1299_012:0073c04": "佛慧泉頌云。南嶽山前徑山後。瀑布聲如雷震吼。",
    "X67n1299_012:0073c05": "拈却笠子露頂行。踏破草鞋赤脚走。　地藏恩云。",
    "X67n1299_012:0073c06": "杖梨林下步莓苔。擾擾勞生眼未開。好是落花隨",
    "X67n1299_012:0073c07": "淥水。一時流出洞中來。　開福寧云。遊山翫水事",
    "X67n1299_012:0073c08": "尋常。早晚歸來鬢欲霜。踏破草鞋回首。看數聲猿",
    "X67n1299_012:0073c09": "呌白雲鄉。　無為子云。學人自己。遊山翫水。只知",
    "X67n1299_012:0073c10": "踏破草鞋。忘却來時年幾。",
    "X67n1299_012:0073c11": "雲門僧問不起一念還有過也無。師云須彌山。",
    "X67n1299_012:0073c12": "五祖演云。有時問著師僧。或竪一指。或進一步。或",
    "X67n1299_012:0073c13": "下一喝。或拂袖便去。上座未在。何故。太平未曾向",
    "X67n1299_012:0073c14": "二三月下一陣雪向汝諸人在。如有箇漢出來道",
    "X67n1299_012:0073c15": "老和尚莫七顛八倒。見今下也不是。乃展手云。了。",
    "X67n1299_012:0073c16": "　應庵華云。雲門道得不妨諦當。要且落在第二",
    "X67n1299_012:0073c17": "頭。若是明杲即不然。忽有人問。不起一念還有過",
    "X67n1299_012:0073c18": "也無。只對他道致將一問來。",
    "X67n1299_012:0073c19": "洞山聦頌云。不生一念豈通宗。真偽分於一句中。",
    "X67n1299_012:0073c20": "築著眼光兼杜口。須彌當面作屏風。　保寧勇云。",
    "X67n1299_012:0073c21": "萬仞峰前立大乖。須臾眨眼落懸崖。通身不損毫",
    "X67n1299_012:0073c22": "毛者。天上人間安敢埋。　無盡居士云。一念沈沈",
    "X67n1299_012:0073c23": "過有無。亘空拈出太彌盧。直饒玉兔金烏急。宮殿",
    "X67n1299_012:0073c24": "巡遊落半途。",
    "X67n1299_012:0074a01": "羅山閑禪師在禾山送同行矩長老出門次。師把拄",
    "X67n1299_012:0074a02": "杖向前一擸。矩無對。師云。石牛攔古路。一馬勿雙駒。",
    "X67n1299_012:0074a03": "後有僧舉似踈山。山云。石牛攔古路。一馬生三寅。",
    "X67n1299_012:0074a04": "鼓山珪頌云。不踏門前路。春歸又一年。落花紅滿",
    "X67n1299_012:0074a05": "地。芳草碧連天。　徑山杲云。出門握手話分携。古",
    "X67n1299_012:0074a06": "路迢迢去莫追。却笑波心遺劒者。區區空記刻舟",
    "X67n1299_012:0074a07": "時。",
    "X67n1299_012:0074a08": "保福展禪師與長慶遊山次。師以手指雪峯舊院云。",
    "X67n1299_012:0074a09": "教中道妙高峯頂。莫只這裏便是麼。慶云。是即是。可",
    "X67n1299_012:0074a10": "惜許。後舉似鏡清。清云。若不是孫公。便見髑髏徧野。",
    "X67n1299_012:0074a11": "(一本小異)",
    "X67n1299_012:0074a12": "僧問鼓山。只如稜和尚恁麼道。意作麼生。山云。孫",
    "X67n1299_012:0074a13": "公若無此語。可謂髑髏徧野。白骨連山。　雪竇顯",
    "X67n1299_012:0074a14": "云。今日共這漢遊山圖箇甚麼。復云。百千年後不",
    "X67n1299_012:0074a15": "道全無。祇是少。",
    "X67n1299_012:0074a16": "汾陽昭頌云。因上高巖到頂頭。僧人致問已圓周。",
    "X67n1299_012:0074a17": "是即便是可惜許。只恐同音別處遊。　草堂清云。",
    "X67n1299_012:0074a18": "八萬四千非一一。七金山內海滔滔。妙高峯頂平",
    "X67n1299_012:0074a19": "如掌。誰把長竿釣巨鼇。　雪竇云。妙峯孤頂草離",
    "X67n1299_012:0074a20": "離。拈得分明付與誰。不是孫公辨端的。髑髏著地",
    "X67n1299_012:0074a21": "幾人知。　佛心木云。攜手相將孰共行。目前唯覩",
    "X67n1299_012:0074a22": "妙高山。雲泥不隔來時路。付與兒孫觸處看。",
    "X67n1299_012:0074a23": "慈明問僧。行脚須知有行脚事。作麼生是行脚事。云",
    "X67n1299_012:0074a24": "知。師云知底事作麼生。云山高水深。師云。念汝遠來。",
    "X67n1299_012:0074b01": "且坐喫茶。僧云諾諾。僧問行脚不逢人時如何。師云",
    "X67n1299_012:0074b02": "釣絲絞水。",
    "X67n1299_012:0074b03": "石田董頌曰。老倒慈明為指迷。釣絲絞水出群機。",
    "X67n1299_012:0074b04": "時人貪看蘆花白。不見沙鷗隔岸飛。(拈頌集聲)",
    "X67n1299_012:0074b05": "馳書",
    "X67n1299_012:0074b06": "國一欽禪師因馬祖遣人送書至。書中作一圓相。師",
    "X67n1299_012:0074b07": "發緘見。遂於圓相中著一點。却封回。後忠國師聞得",
    "X67n1299_012:0074b08": "乃云。欽師猶被馬師惑。",
    "X67n1299_012:0074b09": "保福展云。甚處是惑處。作麼生得不惑去。　雪竇",
    "X67n1299_012:0074b10": "顯云。徑山被惑且置。若將呈似國師。別作箇甚麼",
    "X67n1299_012:0074b11": "伎倆免被惑去。有老宿云當時坐却便休。亦有道",
    "X67n1299_012:0074b12": "但與劃破。若與麼。只是不識羞。敢謂天下老師各",
    "X67n1299_012:0074b13": "具金剛眼睛。廣作神通變化。還免得麼。雪竇見處",
    "X67n1299_012:0074b14": "也要諸人共知。只這馬師當時畫出。早自惑了也。",
    "X67n1299_012:0074b15": "　五祖戒云。兩彩一賽。又云。三人指路擬何為。",
    "X67n1299_012:0074b16": "　大溈喆云。諸人還識馬祖徑山麼。一點水墨兩處",
    "X67n1299_012:0074b17": "成龍。國師道欽師猶被馬師惑。可謂千里同風。不",
    "X67n1299_012:0074b18": "見道手執夜明符。幾箇知天曉。　徑山杲云。馬師",
    "X67n1299_012:0074b19": "仲冬嚴寒。欽師孟夏漸熱。雖然寒熱不同。彼此不",
    "X67n1299_012:0074b20": "失時節。忠國師為甚麼却道欽師猶被馬師惑。還",
    "X67n1299_012:0074b21": "委悉麼。無風荷葉動。決定有魚行。",
    "X67n1299_012:0074b22": "佛印元頌云。馬祖當時見徑山。同風微露密機關。",
    "X67n1299_012:0074b23": "無端却被南陽老。平地坑人似等閑。　照覺總云。",
    "X67n1299_012:0074b24": "被惑之言事有由。神交千里芥針投。誰言解使雲",
    "X67n1299_012:0074c01": "通信。我不然兮石點頭。　地藏恩云。自南自北。自",
    "X67n1299_012:0074c02": "西自東。溪山雖異。雲月還同。何事南陽老倒。令人",
    "X67n1299_012:0074c03": "擾擾怱怱。",
    "X67n1299_012:0074c04": "南泉願禪師有書與茱萸云。理隨事變。寬廓非外。事",
    "X67n1299_012:0074c05": "得理融。寂寥非內。僧乃問如何是寬廓非外。萸云問",
    "X67n1299_012:0074c06": "一答百也無妨。云如何是寂寥非內。萸云覩對聲色",
    "X67n1299_012:0074c07": "不是好手。僧又問長沙。沙瞪目視之良久。又進後語。",
    "X67n1299_012:0074c08": "沙乃閑目示之。僧又問趙州。州作喫飯勢。又進後語。",
    "X67n1299_012:0074c09": "州以手拭口。後僧舉似師。師云此三人不謬為吾弟",
    "X67n1299_012:0074c10": "子。",
    "X67n1299_012:0074c11": "佛鑑懃云。南泉雖則養子之緣。其柰憐兒不覺醜。",
    "X67n1299_012:0074c12": "殊不知三人一人有足無目。一人有目無足。一人",
    "X67n1299_012:0074c13": "足目俱無。雖然如是。皆可與南泉為師。為甚如此。",
    "X67n1299_012:0074c14": "事理分明。　承天簡云。此三人一人得皮。一人得",
    "X67n1299_012:0074c15": "肉。一人秦不收魏不管。　南堂靜云。好南泉父子。",
    "X67n1299_012:0074c16": "大眾。若是南堂即不然。如何是理隨事變。濯錦江",
    "X67n1299_012:0074c17": "頭濯錦時。桃花似錦柳如眉。如何是事得理融。太",
    "X67n1299_012:0074c18": "湖三萬六千頃。月在波心說向誰。如何是寬廓非",
    "X67n1299_012:0074c19": "外。遂拈拄杖倚左邊。如何是寂寥非內。却拈拄杖",
    "X67n1299_012:0074c20": "倚右邊云。不要動著。動著便三十棒。",
    "X67n1299_012:0074c21": "古德頌云。淡泊洋洋膝上琴。包藏古意亦何深。霜",
    "X67n1299_012:0074c22": "天有月西風急。落岸斷崖秋水音。",
    "X67n1299_012:0074c23": "玄沙備禪師令僧馳書上雪峯。峯上堂開緘見三幅",
    "X67n1299_012:0074c24": "白紙。乃呈示大眾云會麼。良久云。不見道君子千里",
    "X67n1299_012:0075a01": "同風。僧歸舉似師。師云。山頭老漢。蹉過也不知。",
    "X67n1299_012:0075a02": "東禪齊云。甚麼處蹉過。若的蹉過。師豈不會弟子",
    "X67n1299_012:0075a03": "意。若不恁麼會。只如玄沙意作麼生。若會便參取",
    "X67n1299_012:0075a04": "玄沙。　五祖戒出語云。將謂胡鬚赤。　黃龍南云。",
    "X67n1299_012:0075a05": "雪峯不道無長處。既被玄沙識破。直至如今雪不",
    "X67n1299_012:0075a06": "出。　海印信云。智與師齊減師半德。智過於師方",
    "X67n1299_012:0075a07": "堪傳授。要且欠一著在。　開善謙云。玄沙白紙。爭",
    "X67n1299_012:0075a08": "柰文彩已彰。雪峯既曰千里同風。何故不知蹉過。",
    "X67n1299_012:0075a09": "不見道養子莫教大。大了作家賊。",
    "X67n1299_012:0075a10": "汾陽昭頌云。故遣馳書達遠信。不干文字示家風。",
    "X67n1299_012:0075a11": "回來却報玄沙語。蹉過分明理更封。　佛性泰云。",
    "X67n1299_012:0075a12": "白紙三張通信去。展開千里却同風。陽春轉入胡",
    "X67n1299_012:0075a13": "笳曲。不是風吹別調中。　佛心才云。踏翻釣艇承",
    "X67n1299_012:0075a14": "家業。笑出蘆花月正圓。地闊天長三幅紙。同風千",
    "X67n1299_012:0075a15": "里為誰宣。　慈受深云。玄沙象骨眼睛烏。白紙三",
    "X67n1299_012:0075a16": "番便當書。千里同風多錯會。一條拄杖兩人扶。",
    "X67n1299_012:0075a17": "緣化",
    "X67n1299_012:0075a18": "保壽二世禪師。因先保壽問。父母未生前。還我本來",
    "X67n1299_012:0075a19": "面目來。師立至深夜下語不契。翌日辭去。壽云汝何",
    "X67n1299_012:0075a20": "往。師云。昨日蒙和尚設問。某甲不契。往南方參知識",
    "X67n1299_012:0075a21": "去。壽云。南方禁夏不禁冬。我此間禁冬不禁夏。汝且",
    "X67n1299_012:0075a22": "作街坊過夏。若是佛法。闤闠之中。浩浩紅塵。常說正",
    "X67n1299_012:0075a23": "法。師不敢違。一日街頭見兩人交爭揮一拳云。你得",
    "X67n1299_012:0075a24": "恁麼無面目。師當下大悟。走見先保壽。未及出語。壽",
    "X67n1299_012:0075b01": "便云。你會也。不用說。",
    "X67n1299_012:0075b02": "五祖演云。若人於此知落處。可謂公辦私辦。大眾。",
    "X67n1299_012:0075b03": "聽取一頌。甚妙也甚妙。於此知性命。劈鼻與一拳。",
    "X67n1299_012:0075b04": "當時便打止。　南華昺云。一拳打就無面目。碧眼",
    "X67n1299_012:0075b05": "胡僧觀不足。秋來黃葉落紛紛。六六翻成三十六。",
    "X67n1299_012:0075b06": "　枯木成云。南北東西是處遊。更深歸去月如鈎。",
    "X67n1299_012:0075b07": "春風一陣花狼籍。不覺思量暗點頭。　佛性泰云。",
    "X67n1299_012:0075b08": "一拳拳倒黃鶴樓。一踢踢翻鸚鵡洲。幸有傍人為",
    "X67n1299_012:0075b09": "著力。自家端坐看揚州。　夢庵信云。閙市相逢兩",
    "X67n1299_012:0075b10": "知識。面目無來太費力。粉骨碎身未足酬。一句了",
    "X67n1299_012:0075b11": "然超百億。",
    "X67n1299_012:0075b12": "應化",
    "X67n1299_012:0075b13": "明州布袋和尚。未詳姓氏。形才腲脮。往來通衢閙市。",
    "X67n1299_012:0075b14": "或問在此何為。答云等箇人來。云人來也。答云汝不",
    "X67n1299_012:0075b15": "是這箇人。或解布袋。百物俱有。或拈起示人云。這箇",
    "X67n1299_012:0075b16": "是兜率內院底。或於袋探果子與僧。僧擬接。師乃縮",
    "X67n1299_012:0075b17": "手云汝不是這箇人。或見僧行過。乃拊背一下。僧回",
    "X67n1299_012:0075b18": "首。乃云。與我一文錢。有時倚布袋終日憨睡。或起行",
    "X67n1299_012:0075b19": "市肆間。小兒譁逐之。或以拄杖或數珠與兒戲。有僧",
    "X67n1299_012:0075b20": "問如何是祖師西來意。遂放下布袋叉手而立。僧云",
    "X67n1299_012:0075b21": "只此別更有在。乃提布袋肩負而去。(或本不同)",
    "X67n1299_012:0075b22": "保寧勇頌云。咄。這憨皮袋。眉麤兼服大。終日在街",
    "X67n1299_012:0075b23": "頭。市行無買賣。阿呵呵。歸去來。典錢還却債。　佛",
    "X67n1299_012:0075b24": "慧泉云。拈起即行。放下便歇。瞌睡阿師。弄巧成拙。",
    "X67n1299_012:0075c01": "佛意祖意寧知。裙子褊衫百結。有時獨立兮誰是",
    "X67n1299_012:0075c02": "知音。歸去來一天明月。　圓通秀云。千般萬樣。有",
    "X67n1299_012:0075c03": "誰能會。瞌睡老僧。收拾滿袋。心無諸受。觸處三昧。",
    "X67n1299_012:0075c04": "巷尾街頭。貴買賤賣。",
    "X67n1299_012:0075c05": "普化和尚因臨濟院有齋。河陽木塔乃同臨濟在僧",
    "X67n1299_012:0075c06": "堂內坐。纔說及師每日在街市掣風顛。知他是凡是",
    "X67n1299_012:0075c07": "聖。濟云待來與問過。須臾師入來。濟便問普化是凡",
    "X67n1299_012:0075c08": "是聖。師云你道我是凡是聖。濟便喝。師乃指兩尊宿",
    "X67n1299_012:0075c09": "云。河陽新婦子。木塔老婆禪。臨濟小廝兒。却具一隻",
    "X67n1299_012:0075c10": "眼。濟云這賊。師呌云賊賊。便走出。",
    "X67n1299_012:0075c11": "海印信頌云。騏驥駑駘辨者稀。淺深毛色共同之。",
    "X67n1299_012:0075c12": "若非伯樂垂精鑑。千里追風不易騎。",
    "X67n1299_012:0075c13": "洞山聦禪師。僧問。既是泗州大聖。為甚麼在揚州出",
    "X67n1299_012:0075c14": "現。師云。君子愛財。取之有道。",
    "X67n1299_012:0075c15": "慈明圓頌云。泗州忽示現揚州。天下宗師話路稠。",
    "X67n1299_012:0075c16": "君子愛財取有道。南海波斯鼻孔麤。",
    "X67n1299_012:0075c17": "神異",
    "X67n1299_012:0075c18": "世尊因五通僊人問。世尊有六通。我有五通。如何是",
    "X67n1299_012:0075c19": "那一通。佛召云五通僊人。五通應諾。佛云。那一通。你",
    "X67n1299_012:0075c20": "問我。",
    "X67n1299_012:0075c21": "雪竇顯云。老胡元不知有那一通。却因邪打正。",
    "X67n1299_012:0075c22": "　琅瑘覺云。世尊不知。可謂因正而打邪。五通因邪",
    "X67n1299_012:0075c23": "而打正。　翠巖芝云。五通如是問。世尊如是答。要",
    "X67n1299_012:0075c24": "且不會那一通。　雲峯悅云。大小瞿曇被外道勘",
    "X67n1299_012:0076a01": "破了。有傍不甘底麼。出來。我要問你作麼生是那",
    "X67n1299_012:0076a02": "一通。　雲蓋本云。世尊如是召。五通如是應。作麼",
    "X67n1299_012:0076a03": "生是那一通。良久云。姹女已歸霄漢去。獃郎猶在",
    "X67n1299_012:0076a04": "火邊蹲。",
    "X67n1299_012:0076a05": "保寧勇頌云。無量劫來曾未遇。如何不動到其中。",
    "X67n1299_012:0076a06": "莫言佛法無多子。最苦瞿曇那一通。　雲溪恭云。",
    "X67n1299_012:0076a07": "問佛如何那一通。世尊當面指迷蹤。祥雲密密微",
    "X67n1299_012:0076a08": "微雨。大震雷音帀地風。　長靈卓云。汝問如何此",
    "X67n1299_012:0076a09": "問親。嶺梅江柳共芳春。抱贓不用行搜撿。已自當",
    "X67n1299_012:0076a10": "堂露賊身。　正覺逸云。那一通。你問我。令人慚愧",
    "X67n1299_012:0076a11": "釋迦老。只知步步踏紅蓮。不覺茫茫入荒草。　佛",
    "X67n1299_012:0076a12": "印元云。僊人一問通皆備。却是瞿曇一物無。喚得",
    "X67n1299_012:0076a13": "兔來依舊放。幾多山鬼暗相呼。",
    "X67n1299_012:0076a14": "世尊因耆婆善別音響。至一塚間見三箇髑髏。乃敲",
    "X67n1299_012:0076a15": "一髑髏問耆婆。此生何處。婆云此生人道。又敲一云",
    "X67n1299_012:0076a16": "此生何處。婆云此生天道。世尊又別敲一問此生何",
    "X67n1299_012:0076a17": "處。婆罔知生處。",
    "X67n1299_012:0076a18": "塗毒策頌云。如來一擊少人知。直下分明更是誰。",
    "X67n1299_012:0076a19": "無限月光隨水去。片雲偏向故山歸。",
    "X67n1299_012:0076a20": "殃崛摩羅未出家時事外道受教。為憍尸迦欲登王",
    "X67n1299_012:0076a21": "位。用千人拇指為花冠。所得九百九十九。唯欠一指。",
    "X67n1299_012:0076a22": "遂欲殺母取指。時佛在靈山以天眼觀之。乃化作沙",
    "X67n1299_012:0076a23": "門在殃崛前。殃崛遂釋母欲殺佛。佛徐行。殃崛急行。",
    "X67n1299_012:0076a24": "追不及乃喚云。瞿曇住住。佛告曰。我住久矣。是汝不",
    "X67n1299_012:0076b01": "住。殃崛聞之。心忽開悟。遂棄刃投佛出家。佛即授與",
    "X67n1299_012:0076b02": "落髮披衣。",
    "X67n1299_012:0076b03": "佛燈珣頌云。急行緩步無前後。渾踏長安路一條。",
    "X67n1299_012:0076b04": "殃崛忽然知住處。便能平步上雲霄。花冠不用娘",
    "X67n1299_012:0076b05": "生指。鬚髮寧煩費力搖。好是移花兼蝶至。等閑買",
    "X67n1299_012:0076b06": "石得雲饒。　踈山如云。殃崛雄雄方勇銳。瞿曇住",
    "X67n1299_012:0076b07": "住息風波。殺人作佛當頭劄。覆雨翻雲在剎那。",
    "X67n1299_012:0076b08": "殃崛摩羅因持鉢入城到一長者家。值其婦產難。長",
    "X67n1299_012:0076b09": "者告云。沙門是佛弟子。有何方便救得我家產難。殃",
    "X67n1299_012:0076b10": "崛云。我乍入道。未知此法。當去問佛却來相報。乃遽",
    "X67n1299_012:0076b11": "返白佛。具陳上事。佛告云。汝速去說。我自從賢聖法",
    "X67n1299_012:0076b12": "來。未曾殺生。殃崛依佛所說往告長者。者婦聞之當",
    "X67n1299_012:0076b13": "時分免。母子平安。",
    "X67n1299_012:0076b14": "覺海元頌云。聖法從來不殺生。本無生殺亘精明。",
    "X67n1299_012:0076b15": "是諸人我皆空相。一切冤親盡假名。甘露纔霑除",
    "X67n1299_012:0076b16": "熱惱。玉蓮金子兩敷榮。　鼓山珪云。月裏姮娥不",
    "X67n1299_012:0076b17": "畫眉。只將雲霧作羅衣。不知夢逐青鸞去。猶把花",
    "X67n1299_012:0076b18": "枝蓋面歸。　徑山杲云。華陰山前百尺井。中有寒",
    "X67n1299_012:0076b19": "泉徹骨冷。誰家女子來照影。不照其餘照斜領。",
    "X67n1299_012:0076b20": "那吒太子析肉還母。析骨還父。然後現本身。運大神",
    "X67n1299_012:0076b21": "力為父母說法。",
    "X67n1299_012:0076b22": "佛眼遠云。肉既還母。骨既還父。用甚麼為身。學人",
    "X67n1299_012:0076b23": "道。到這裏若見得去。廓清五蘊吞盡十方。乃為偈",
    "X67n1299_012:0076b24": "曰。骨還父。肉還母。何者是身。分明聽取。山河國土",
    "X67n1299_012:0076c01": "現全軀。十方世界在裏許。萬劫千生絕去來。山僧",
    "X67n1299_012:0076c02": "此說非言語。　徑山杲云。骨肉都還父母了。不知",
    "X67n1299_012:0076c03": "那箇是那吒。一毛頭上翻身轉。一一毛頭渾不差。",
    "X67n1299_012:0076c04": "破竈墮禪師因嵩山塢有廟甚靈。殿中唯安一竈。遠",
    "X67n1299_012:0076c05": "近不輟祭祀。師以杖敲竈三下云。咄。此竈只是泥瓦",
    "X67n1299_012:0076c06": "合成。聖從何來。靈從何起。恁麼烹宰物命。又打三十。",
    "X67n1299_012:0076c07": "竈乃傾破墮落。須臾有青衣峨冠設拜云。我本此廟",
    "X67n1299_012:0076c08": "竈神。久受業報。今蒙禪師說無生法。得脫此處生天。",
    "X67n1299_012:0076c09": "特來致謝。師云。是汝本有之性。非吾強言。神再拜而",
    "X67n1299_012:0076c10": "沒。後有僧問師。某甲久侍左右。未蒙方便。竈神得何",
    "X67n1299_012:0076c11": "宗旨。便乃生天。師云。我只向伊道是泥瓦合成。別也",
    "X67n1299_012:0076c12": "無道理為伊。僧佇思。師云會麼。云不會。師云本有之",
    "X67n1299_012:0076c13": "性為甚麼不會。僧作禮。師云墮也墮也。破也破也。後",
    "X67n1299_012:0076c14": "有僧舉似安國師。國師嘆云。此子會盡物我一如。可",
    "X67n1299_012:0076c15": "謂如朗月處空無不見者。難搆伊語脉。僧乃低頭叉",
    "X67n1299_012:0076c16": "手而問。未審甚麼人搆他語脉。安云不知者。",
    "X67n1299_012:0076c17": "佛眼遠頌云。禍福威嚴不自靈。殘盃冷[夕/肉]享何人。",
    "X67n1299_012:0076c18": "一從去後無消息。野老猶敲祭鼓聲。又云。春寒料",
    "X67n1299_012:0076c19": "峭。凍殺年少。切忌參商。別無奇妙。低頭侍奉。歡喜",
    "X67n1299_012:0076c20": "問訊。佛法商量。傷子性命。　佛燈珣云。倚竈惟靈",
    "X67n1299_012:0076c21": "不是靈。靈從斷處一堆塵。野老不來敲祭鼓。因正",
    "X67n1299_012:0076c22": "打邪別是春。",
    "X67n1299_012:0076c23": "仰山寂禪師一日忽見異僧乘虗而至。作禮而立於",
    "X67n1299_012:0076c24": "前。師問近離甚處。云早晨離西天。師云何太遲生。云",
    "X67n1299_012:0077a01": "遊山翫水。師云。神通妙用則不無闍黎。佛法須還老",
    "X67n1299_012:0077a02": "僧。僧云。特來東土禮文殊。却遇小釋迦。遂出西天貝",
    "X67n1299_012:0077a03": "多葉與師。作禮乘雲騰空而去。",
    "X67n1299_012:0077a04": "東林總云。諸方商量如麻似粟。盡道這碧眼胡兒",
    "X67n1299_012:0077a05": "來無蹤去無跡。直是光前絕後。若不是仰山也難",
    "X67n1299_012:0077a06": "為縱奪。諸禪德。殊不知這碧眼胡兒騰空而來。騰",
    "X67n1299_012:0077a07": "空而去。一生只在虗空裏作活計。有甚麼光前絕",
    "X67n1299_012:0077a08": "後。大小仰山被他將兩杓惡水驀頭澆了也。當時",
    "X67n1299_012:0077a09": "集雲峯下自有正令。何不施行。大眾。且道作麼生",
    "X67n1299_012:0077a10": "是正令。咄。　圓悟勤云。驅耕夫之牛。奪飢人之食。",
    "X67n1299_012:0077a11": "是從上來爪牙。這羅漢具計多神通妙用。到仰山",
    "X67n1299_012:0077a12": "面前直得目瞪口呿。何故。鶴有九臯難翥翼。馬無",
    "X67n1299_012:0077a13": "千里謾追風。　湛堂準云。諸禪德。可惜仰山放過",
    "X67n1299_012:0077a14": "這漢。當時若是寶峯。便與擒住。須教維那僧堂前",
    "X67n1299_012:0077a15": "撞鐘集眾。責狀趕出。況佛法不當人情。伊既稱羅",
    "X67n1299_012:0077a16": "漢。我生已盡。梵行已立。為甚麼不歸家穩坐。只管",
    "X67n1299_012:0077a17": "遊山翫水。參。",
    "X67n1299_012:0077a18": "南華昺頌云。遠離西竺路迢迢。親向支那弄海潮。",
    "X67n1299_012:0077a19": "若要清風生閫外。拽來更與四藤條。　踈山如云。",
    "X67n1299_012:0077a20": "小釋迦。大文殊。閑名號。任稱呼。藤條在握不能用。",
    "X67n1299_012:0077a21": "被他碧眼謾塗糊。",
    "X67n1299_012:0077a22": "因果",
    "X67n1299_012:0077a23": "世尊因調達謗佛生身入地獄。遂令阿難傳問。你在",
    "X67n1299_012:0077a24": "地獄中安不。達云。我雖在地獄。如三禪天樂。佛又令",
    "X67n1299_012:0077b01": "阿難傳問。你還求出不。達云我待世尊來便出。阿難",
    "X67n1299_012:0077b02": "云。佛是三界大師。豈有入地獄分。達云。佛既無入地",
    "X67n1299_012:0077b03": "獄分。我豈有出地獄分。",
    "X67n1299_012:0077b04": "翠巖真云。親言出親口。　徑山杲云。既無出分。又",
    "X67n1299_012:0077b05": "無入分。喚甚麼作釋迦老子。喚甚麼作提婆達多。",
    "X67n1299_012:0077b06": "喚甚麼作地獄。還委悉麼。自攜缾去沽村酒。却著",
    "X67n1299_012:0077b07": "衫來作主人。",
    "X67n1299_012:0077b08": "湛堂準頌云。好笑提婆達多。入捺落十小劫波。雖",
    "X67n1299_012:0077b09": "然得三禪妙樂。吹布毛須還鳥窠。",
    "X67n1299_012:0077b10": "三祖璨大師為居士時謁二祖云。弟子身纏風恙。請",
    "X67n1299_012:0077b11": "和尚懺罪。祖云將罪來與汝懺。士良久云覔罪了不",
    "X67n1299_012:0077b12": "可得。祖云。我與汝懺罪竟。宜依佛法僧住。士云今見",
    "X67n1299_012:0077b13": "和尚已知是僧。未審何名佛法。祖云。是心是佛。是心",
    "X67n1299_012:0077b14": "是法。法佛無二。僧寶亦然。士云。今日始知罪性不在",
    "X67n1299_012:0077b15": "內。不在外。不在中間。如其心然。佛法無二也。祖深器",
    "X67n1299_012:0077b16": "之。即為剃髮云。是吾寶也。宜名僧璨。執侍二載乃付",
    "X67n1299_012:0077b17": "達磨信衣正法眼藏。說偈密囑護持。無令斷絕。",
    "X67n1299_012:0077b18": "琅瑘覺云。猶欠作云何梵在。",
    "X67n1299_012:0077b19": "佛國白頌云。罪已無根性已空。正生風處不生風。",
    "X67n1299_012:0077b20": "至今山谷山前水。一派清波入海中。　無為子云。",
    "X67n1299_012:0077b21": "潛溪水急。天柱峰高。洞然明白。不隔絲毫。從來生",
    "X67n1299_012:0077b22": "計平如掌。後世兒孫弄海潮。　佛鑑懃云。三祖以",
    "X67n1299_012:0077b23": "罪懺罪。二祖將錯就錯。一陣清風劈面來。罪花業",
    "X67n1299_012:0077b24": "果俱凋落。靈丹一粒有神功。瘥病不假驢駞藥。",
    "X67n1299_012:0077c01": "　旻古佛云。風恙纏身。覔罪不得。九萬里程。展摩霄",
    "X67n1299_012:0077c02": "翼。　五祖演云。無孔笛子氈拍板。五音六律皆普",
    "X67n1299_012:0077c03": "徧。時人不識黃旛綽。笑道儂家登寶殿。",
    "X67n1299_012:0077c04": "百丈海禪師每上堂。有一老人常隨眾聽法。眾退老",
    "X67n1299_012:0077c05": "人亦退。忽一日不退。師遂問汝是何人。老云。諾某甲",
    "X67n1299_012:0077c06": "非人也。於過去迦葉佛時曾住此山。因學人問大修",
    "X67n1299_012:0077c07": "行底人還落因果也無。某甲對云不落因果。致五百",
    "X67n1299_012:0077c08": "生墮野狐身。今請和尚代一轉語。貴脫野狐身。遂問",
    "X67n1299_012:0077c09": "大修行底人還落因果也無。師云不昧因果。老人於",
    "X67n1299_012:0077c10": "言下大悟。作禮云。某甲已脫野狐身。住在山後。敢告",
    "X67n1299_012:0077c11": "和尚乞依亡僧事例。師令維那白槌告眾。食後送亡",
    "X67n1299_012:0077c12": "僧。眾議一眾皆安何故如是。食後師乃領眾至山後",
    "X67n1299_012:0077c13": "巖下。以杖指出一死野狐。乃依法火葬。師至晚上堂",
    "X67n1299_012:0077c14": "舉前因緣。黃檗便問。古人錯祗對一轉語。墮五百生",
    "X67n1299_012:0077c15": "野狐身。轉轉不錯合作箇甚麼。師云近前來與你道。",
    "X67n1299_012:0077c16": "檗遂近前與師一掌。師拍手笑云。將為胡鬚赤。更有",
    "X67n1299_012:0077c17": "赤鬚胡。",
    "X67n1299_012:0077c18": "溈山在會下作典座。司馬頭陀舉前話問。溈山乃",
    "X67n1299_012:0077c19": "撼門扇三下。司馬云太麤生。溈云佛法不是這箇",
    "X67n1299_012:0077c20": "道理。　溈山又舉問仰山。仰云黃檗常用此機。溈",
    "X67n1299_012:0077c21": "云天生得從人得。仰云亦是稟受師承。亦是自性",
    "X67n1299_012:0077c22": "宗通。溈云如是如是。　天聖泰云。三生六十劫。",
    "X67n1299_012:0077c23": "　兜率悅頌云。萬丈洪崖倚碧空。人間有路不能通。",
    "X67n1299_012:0077c24": "柰何一點雲無礙。舒卷縱橫疾似風。　上方益云。",
    "X67n1299_012:0078a01": "江北江南問野狐。只因昧落有差殊。鴻門一踏開",
    "X67n1299_012:0078a02": "雙扇。那箇男兒是丈夫。　百丈政云。畫師畫地獄。",
    "X67n1299_012:0078a03": "畫出百千般。駐筆從頭看。特地骨毛寒。　無盡居",
    "X67n1299_012:0078a04": "士云。化形來問大修行。當下金篦刮眼睛。轉得野",
    "X67n1299_012:0078a05": "狐成百丈。夜來依舊野干鳴。　徑山杲云。不落不",
    "X67n1299_012:0078a06": "昧。石頭土塊。陌路相逢。銀山粉碎。拍手呵呵笑一",
    "X67n1299_012:0078a07": "場。明州有箇憨皮袋。",
    "X67n1299_012:0078a08": "雲門偃禪師。僧問。殺父殺母佛前懺悔。殺佛殺祖甚",
    "X67n1299_012:0078a09": "處懺悔。師云露。",
    "X67n1299_012:0078a10": "應奄華云。雲門露。猛如虎。達磨師。不是祖。豈不見。",
    "X67n1299_012:0078a11": "鹽官老。須彌為槌虗空為鼓。又不見。禾山老。解打",
    "X67n1299_012:0078a12": "鼓。休莽鹵。甜瓜徹蔕甜。苦瓠連根苦。喝一喝。又拈",
    "X67n1299_012:0078a13": "云。光孝著一轉語。不是老僧見處。亦非垂手為人。",
    "X67n1299_012:0078a14": "何故。豈不見道字經三寫烏焉成馬。",
    "X67n1299_012:0078a15": "白雲端頌云。簸土揚塵無避處。將身直到御樓前。",
    "X67n1299_012:0078a16": "回頭不見來時路。下是黃泉上是天。　正覺逸云。",
    "X67n1299_012:0078a17": "石火流星曾未急。旋機電卷一何遲。雲門露字突",
    "X67n1299_012:0078a18": "然出。著眼看時鷂子飛。　天童覺云。露。超宗越祖。",
    "X67n1299_012:0078a19": "人言渠熱返魂香。我道伊撾塗毒鼓。　東林顏云。",
    "X67n1299_012:0078a20": "推鑼攂鼓轉船頭。席卷波翻喊激流。洗脚上船乘",
    "X67n1299_012:0078a21": "快便。順風相送下揚州。",
    "X67n1299_012:0078a22": "沐浴",
    "X67n1299_012:0078a23": "世尊因跛陀婆羅并其同伴十六開士白佛言。我等",
    "X67n1299_012:0078a24": "先於威音王佛聞法出家。於浴僧時隨例入室。忽悟",
    "X67n1299_012:0078b01": "水因既不洗塵亦不洗體。中間安然。得無所有。宿習",
    "X67n1299_012:0078b02": "無忘。乃至今時。從佛出家。令得無學。彼佛名我跋陀",
    "X67n1299_012:0078b03": "婆羅。妙觸宣明成佛子住。",
    "X67n1299_012:0078b04": "雪竇顯云。諸禪德。作麼生會。他道妙觸宣明成佛",
    "X67n1299_012:0078b05": "子住。也須七穿八穴始得。乃頌云。了事衲僧消一",
    "X67n1299_012:0078b06": "箇。長連牀上展脚臥。夢中曾說悟圓通。香水洗來",
    "X67n1299_012:0078b07": "驀面唾。　塗毒策云。洗塵觸體兩空寂。妙證密圓",
    "X67n1299_012:0078b08": "超見思。白璧無瑕空受玷。圓通會裏受塗糊。",
    "X67n1299_012:0078b09": "天蓋幽禪師因有一院名無垢淨光禪院化浴室。有",
    "X67n1299_012:0078b10": "人問既是無垢淨光為甚麼却造浴室。僧無語。後請",
    "X67n1299_012:0078b11": "師代。師云。三秋明月夜。不是騁團圓。",
    "X67n1299_012:0078b12": "丹霞淳頌云。雖然答盡深深意。爭柰投機句未親。",
    "X67n1299_012:0078b13": "欲會本來無垢的。更須入水見長人。",
    "X67n1299_012:0078b14": "偃息",
    "X67n1299_012:0078b15": "溈山祐禪師一日臥次。見仰山來師乃轉面向壁臥。",
    "X67n1299_012:0078b16": "仰云。某甲是和尚弟子。不用形迹。師作起勢。仰便出",
    "X67n1299_012:0078b17": "去。師乃召云寂子。仰回。師云聽老僧說箇夢。仰低頭",
    "X67n1299_012:0078b18": "作聽勢。師云為我原看。仰取一盤水一條手巾來。師",
    "X67n1299_012:0078b19": "遂洗面了。纔坐。香嚴入來。師云。我適來與寂子作一",
    "X67n1299_012:0078b20": "上神通。不同小小。嚴云某甲在下面了了得知。師云",
    "X67n1299_012:0078b21": "子試道看。嚴乃點一椀茶來。師歎云。二子神通智慧。",
    "X67n1299_012:0078b22": "過於鶖子目連。",
    "X67n1299_012:0078b23": "佛鑑懃云。夢中說夢深許溈山。妙用神通須還二",
    "X67n1299_012:0078b24": "子。傳茶度水耀古騰今。年老心孤憐兒惜子。向衲",
    "X67n1299_012:0078c01": "僧門下。一人在門外。一人在門裏。更有一人徧界",
    "X67n1299_012:0078c02": "不曾藏。佛眼覷不見。　大溈智云。溈山老人幸自",
    "X67n1299_012:0078c03": "日午高眠。何用起來夢中說夢。又道二子神通過",
    "X67n1299_012:0078c04": "於鶖子。恁麼說話。檢點將來。正是破壞家門。殊不",
    "X67n1299_012:0078c05": "知祇是兩箇了事底漢。當時若一棒一條痕。通身",
    "X67n1299_012:0078c06": "日杲杲。豈不快哉。",
    "X67n1299_012:0078c07": "南堂靜頌云。撥草瞻風。孤峯獨宿。鼓無絃琴。唱無",
    "X67n1299_012:0078c08": "生曲。溈仰香嚴。鼎之三足。臨機不費纖毫力。任運",
    "X67n1299_012:0078c09": "分身千百億。　古德云。取水烹茶不露機。當時原",
    "X67n1299_012:0078c10": "夢善知時。如斯始為僊陀客。鶖子神通豈及伊。",
    "X67n1299_012:0078c11": "鏡清怤禪師問雪峰。古人有言。峰便倒臥。良久起云。",
    "X67n1299_012:0078c12": "問甚麼。師再問。峯云虗生浪死漢。",
    "X67n1299_012:0078c13": "投子青頌云。尋常愛客恨無來。及至人來懶話陪。",
    "X67n1299_012:0078c14": "空臥早知眠不當。虗勞紅熖落寒灰。",
    "X67n1299_012:0078c16": "禪林類聚卷第十二"
}