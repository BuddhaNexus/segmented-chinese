{
    "T21n1374_001:0890b23": "佛說一切功德莊嚴王經一卷",
    "T21n1374_001:0890b25": "唐三藏法師義淨奉　制譯",
    "T21n1374_001:0890b26": "如是我聞。一時薄伽梵。在王舍城羯闌鐸迦",
    "T21n1374_001:0890b27": "池竹林園中。與大苾芻眾五百人俱。菩薩摩",
    "T21n1374_001:0890b28": "訶薩千二百人。皆得陀羅尼辯才無滯。獲無",
    "T21n1374_001:0890b29": "染智遊無礙境。善權方便攝引眾生。觀察世",
    "T21n1374_001:0890c01": "間。心行平等。饒益慈悲意樂純淨。於諸佛所",
    "T21n1374_001:0890c02": "甚深妙法悉能諮問。其名曰慈氏菩薩摩訶",
    "T21n1374_001:0890c03": "薩。常勤勇菩薩摩訶薩。平等住菩薩摩訶薩。",
    "T21n1374_001:0890c04": "大慧菩薩摩訶薩。無邊辯菩薩摩訶薩。勇慧",
    "T21n1374_001:0890c05": "菩薩摩訶薩。觀自在菩薩摩訶薩。除疑菩薩",
    "T21n1374_001:0890c06": "摩訶薩。如是等諸大菩薩摩訶薩而為上首。",
    "T21n1374_001:0890c07": "并諸釋梵護世四天王龍神八部。及諸外道",
    "T21n1374_001:0890c08": "數有六千。各將眷屬悉皆雲集。此等大眾咸",
    "T21n1374_001:0890c09": "至佛所。禮佛足已右繞三匝。雨妙天花奏天",
    "T21n1374_001:0890c10": "音樂。燒眾名香而為供養。爾時大眾咸作是",
    "T21n1374_001:0890c11": "語。善哉善哉如來教法具大威德。有歸信者",
    "T21n1374_001:0890c12": "能斷煩惱。作是語已各坐一面。爾時世尊入",
    "T21n1374_001:0890c13": "能斷惑離垢三摩地。入此定時大地即便六",
    "T21n1374_001:0890c14": "種震動。雨天細末微妙栴檀。及妙天花在處",
    "T21n1374_001:0890c15": "彌布。放大光明周遍世界。若諸有情墮惡",
    "T21n1374_001:0890c16": "趣者蒙光得脫。亦至一切天龍藥叉八部之",
    "T21n1374_001:0890c17": "眾。所居宮殿無不明照。聞天音樂及天妙香。",
    "T21n1374_001:0890c18": "彼諸天神見不思議希有事已。皆生是念誰",
    "T21n1374_001:0890c19": "作如是殊勝神力。令地大動雨天香花。放大",
    "T21n1374_001:0890c20": "光明照耀宮室。作是念已互相告曰。此是如",
    "T21n1374_001:0890c21": "來現大威德。非餘天等能有斯瑞。我等今者",
    "T21n1374_001:0890c22": "應往竹園。詣世尊所禮拜供養聽聞妙法。彼",
    "T21n1374_001:0890c23": "各持大嗢鉢羅花拘物頭花分陀利花蘇健",
    "T21n1374_001:0890c24": "提花。曼陀羅華摩訶曼陀羅華。至世尊所頂",
    "T21n1374_001:0890c25": "禮雙足。而為供養雨眾天華。彌滿大地積至",
    "T21n1374_001:0890c26": "于膝。瞻仰尊顏合掌恭敬復有他方無量菩",
    "T21n1374_001:0890c27": "薩。及執金剛菩薩莊嚴王菩薩。并萬億諸天",
    "T21n1374_001:0890c28": "持呪神王。見大光明各以威力。作妙莊嚴香",
    "T21n1374_001:0890c29": "華音樂。來至佛所。并諸眷屬皆遶三匝。虔誠",
    "T21n1374_001:0891a01": "合掌禮佛雙足為供養已。皆具威儀退坐一",
    "T21n1374_001:0891a02": "面。",
    "T21n1374_001:0891a03": "爾時慈氏等諸大菩薩。見諸大眾皆雲集已。",
    "T21n1374_001:0891a04": "作如是念我觀大眾咸至佛所。必當演說不",
    "T21n1374_001:0891a05": "可思議殊妙之法。咸皆寂慮佇聽微言。是時",
    "T21n1374_001:0891a06": "世尊知諸菩薩一切大眾心之所念。即從定",
    "T21n1374_001:0891a07": "起告莊嚴王菩薩言。善男子汝今宜去觀此",
    "T21n1374_001:0891a08": "大地。何所見耶。時莊嚴王菩薩承佛教已。從",
    "T21n1374_001:0891a09": "座而起即觀大地。既遍觀已還至佛所。禮佛",
    "T21n1374_001:0891a10": "雙足在一面立。白佛言世尊。我奉佛教觀此",
    "T21n1374_001:0891a11": "大地。所有人天一切大眾普皆雲集唯願慈",
    "T21n1374_001:0891a12": "悲為諸眾生作饒益事。",
    "T21n1374_001:0891a13": "爾時佛告莊嚴王菩薩言。汝當一心聽我所",
    "T21n1374_001:0891a14": "說我今當與六十四億有緣眾生。授無上菩",
    "T21n1374_001:0891a15": "提記。爾時執金剛菩薩即從座起。合掌向佛",
    "T21n1374_001:0891a16": "白言世尊。今有無量億數天龍藥叉及諸羅",
    "T21n1374_001:0891a17": "剎乾闥婆阿蘇羅揭嚕荼緊那羅莫呼洛伽",
    "T21n1374_001:0891a18": "人。及非人并諸外道。悉皆來集世尊今正是",
    "T21n1374_001:0891a19": "時。唯願為說一切法功德莊嚴王經能銷一",
    "T21n1374_001:0891a20": "切業障。能滅一切罪苦。能斷一切魔業。未信",
    "T21n1374_001:0891a21": "有情令生敬信。除去飢饉常得豐樂。銷諸疾",
    "T21n1374_001:0891a22": "病遠離抂死。亦令有情永除追悔。悉得安隱",
    "T21n1374_001:0891a23": "常受快樂。世尊我往昔時曾於電光佛所聽",
    "T21n1374_001:0891a24": "受此經。纔得聞已一切妙法皆得現前。一切",
    "T21n1374_001:0891a25": "惡道悉皆關閉所有業障咸得銷除。唯願慈",
    "T21n1374_001:0891a26": "悲為眾演說。作是語已世尊默然。",
    "T21n1374_001:0891a27": "爾時執金剛菩薩。亦復如是再三慇懃勸請",
    "T21n1374_001:0891a28": "為說。佛告執金剛菩薩言。善男子汝勿請我",
    "T21n1374_001:0891a29": "說一切法功德莊嚴王經。何以故我若說者。",
    "T21n1374_001:0891b01": "於後惡世當有眾生。不能信受作如是語。此",
    "T21n1374_001:0891b02": "經非是如來所說。亦非讚毀此經。能招善惡",
    "T21n1374_001:0891b03": "二種之業然彼眾生為慳貪故。不能恭敬供",
    "T21n1374_001:0891b04": "養是經。於說法師亦不親近。謗毀是經廣興",
    "T21n1374_001:0891b05": "不信。於現世中造眾惡業。未來之世墮地獄",
    "T21n1374_001:0891b06": "中受燒然苦。善男子如此經王。深可尊重猶",
    "T21n1374_001:0891b07": "如父母。復能滅除諸惡業障。然於五濁惡世。",
    "T21n1374_001:0891b08": "非是說時亦非聽時。何以故勿當令彼一切",
    "T21n1374_001:0891b09": "外道及諸有情。墮於地獄餓鬼傍生長受諸",
    "T21n1374_001:0891b10": "苦。然此眾生信心闕少。樂著諸欲勤營俗務",
    "T21n1374_001:0891b11": "販賣諍訟。於此經典必起謗心。此等眾生命",
    "T21n1374_001:0891b12": "終之後。墮八大地獄當受極苦。",
    "T21n1374_001:0891b13": "爾時眾中有八萬人。俱從坐起頂禮佛足。白",
    "T21n1374_001:0891b14": "佛言世尊。我等深心信是經典。尊重供養書",
    "T21n1374_001:0891b15": "寫讀誦廣為他說。若有愚人不信此法。由慢",
    "T21n1374_001:0891b16": "法故亦當毀罵輕[夌*欠]於我。我於爾時悉皆忍",
    "T21n1374_001:0891b17": "受。報此經恩終無恨忿。唯願為說殊勝經典。",
    "T21n1374_001:0891b18": "所以者何此妙經王。於當來世利益眾生如",
    "T21n1374_001:0891b19": "佛無異。作是語已退坐一面。執金剛菩薩白",
    "T21n1374_001:0891b20": "佛言。世尊云何菩薩摩訶薩求善知識。佛言",
    "T21n1374_001:0891b21": "善男子。求善知識應當如是成就四法。一者",
    "T21n1374_001:0891b22": "數往請問。二者起精勤心。三者意樂清淨。四",
    "T21n1374_001:0891b23": "者尊重愛法。執金剛菩薩白佛言。世尊云何",
    "T21n1374_001:0891b24": "菩薩住阿蘭若。佛言善男子成就四法住阿",
    "T21n1374_001:0891b25": "蘭若。一者捨離俗家。二者遠惡知識。三者盡",
    "T21n1374_001:0891b26": "捨財物。四者常攝自心。",
    "T21n1374_001:0891b27": "爾時觀自在菩薩白佛言。世尊我不見有聞",
    "T21n1374_001:0891b28": "此經人墮惡趣者。世尊此經有大威德難可",
    "T21n1374_001:0891b29": "思量。世尊若有暫聞此經禮拜讚歎供養恭",
    "T21n1374_001:0891c01": "敬獲無量福。何況書寫讀誦受持。種種香花",
    "T21n1374_001:0891c02": "而為供養。及說法師以衣食等而為供養。如",
    "T21n1374_001:0891c03": "是之人一切諸佛。共所護念為其授記。當得",
    "T21n1374_001:0891c04": "往生安樂世界。如是法師與佛無異。佛言善",
    "T21n1374_001:0891c05": "哉善哉善男子。我亦供養如是法師亦為授",
    "T21n1374_001:0891c06": "記。當得生於安樂世界速趣菩提。若復有人",
    "T21n1374_001:0891c07": "於諸佛所及此經典。尊重恭敬已。妙香花塗",
    "T21n1374_001:0891c08": "香末香。衣服瓔珞種種音樂。幢蓋繒旛而供",
    "T21n1374_001:0891c09": "養者。此人終無非時橫死。無有怨賊兵戰之",
    "T21n1374_001:0891c10": "怖。亦無父母妻子眷屬朋友知識憂慼之苦。",
    "T21n1374_001:0891c11": "有所希求無不遂意。善男子諸佛出世。其事",
    "T21n1374_001:0891c12": "甚難。得聞是經更難於彼。若斯經典所在之",
    "T21n1374_001:0891c13": "處。城邑聚落蘭若林中及餘住處。當知此地",
    "T21n1374_001:0891c14": "即是諸佛世尊之所攝受。",
    "T21n1374_001:0891c15": "爾時執金剛菩薩白佛言世尊。觀自在菩薩",
    "T21n1374_001:0891c16": "者。以何因緣名觀自在。世尊告曰。常以淨眼",
    "T21n1374_001:0891c17": "觀察世間所有眾生。慰喻成熟慈悲利益便",
    "T21n1374_001:0891c18": "得安隱。若稱名者有所願求咸令滿足。以是",
    "T21n1374_001:0891c19": "因緣名觀自在。復白佛言。若有眾生但稱觀",
    "T21n1374_001:0891c20": "自在菩薩名者。尚得滿足所求之事。何況有",
    "T21n1374_001:0891c21": "人供養如來及此經典。書寫讀誦廣為他說。",
    "T21n1374_001:0891c22": "衣服香花而為供養。此人得福無量無邊。觀",
    "T21n1374_001:0891c23": "自在菩薩白佛言。世尊此經大有威德能作",
    "T21n1374_001:0891c24": "佛事。唯願世尊更為哀愍諸眾生故。為說陀",
    "T21n1374_001:0891c25": "羅尼呪。佛言善男子有陀羅尼。名曰勝妙。我",
    "T21n1374_001:0891c26": "昔為菩薩時。於勝妙世界妙音佛所。與諸大",
    "T21n1374_001:0891c27": "眾共聞此陀羅尼呪。既受得已證十地法。無",
    "T21n1374_001:0891c28": "量眾生悉皆獲得無生法忍。爾時會中諸菩",
    "T21n1374_001:0891c29": "薩眾。皆從坐起白佛言世尊唯願慈哀憐愍。",
    "T21n1374_001:0892a01": "我等說此陀羅尼呪。爾時世尊以梵音聲。即",
    "T21n1374_001:0892a02": "說呪曰。",
    "T21n1374_001:0892a03": "怛姪他　逝也逝也　逝耶縛訶(上)佉縛訶",
    "T21n1374_001:0892a04": "　逝也縛訶　忽魯忽魯鉢頭摩(引聲)薜阿婆",
    "T21n1374_001:0892a05": "麼梵謎薩囉薩唎泥(去)地哩地哩　地囉地哩",
    "T21n1374_001:0892a06": "提婆[多*頁]鉢利波唎泥(去)瑜陀嗢多[口*束*頁]儞鉢囉",
    "T21n1374_001:0892a07": "斫羯囉儞婆[口*束*頁]儞脯[口*束*頁]也婆伽梵我名某甲",
    "T21n1374_001:0892a08": "由佛加護一切所求咸願圓滿一切罪業皆悉",
    "T21n1374_001:0892a09": "銷除　莎訶",
    "T21n1374_001:0892a10": "佛言善男子此勝妙陀羅尼呪。能除一切罪",
    "T21n1374_001:0892a11": "障。能摧伏他軍。永無飢饉疾疫災難病苦之",
    "T21n1374_001:0892a12": "事。常能豐饒倉廩盈溢增益壽命。此陀羅尼",
    "T21n1374_001:0892a13": "呪是諸佛母。若有善男子善女人。信心頂禮",
    "T21n1374_001:0892a14": "恭敬供養。書寫讀誦受持此經。亦復供養持",
    "T21n1374_001:0892a15": "經法師。此人業障皆得消滅不遭橫死。於現",
    "T21n1374_001:0892a16": "身中常受歡樂。父母妻子朋友眷屬悉皆安",
    "T21n1374_001:0892a17": "隱。所有願求無不遂意。執金剛菩薩復白佛",
    "T21n1374_001:0892a18": "言。世尊我亦敬心持是經典。若復有人以妙",
    "T21n1374_001:0892a19": "香花并諸飲食。供養此經及法師者。我亦隨",
    "T21n1374_001:0892a20": "喜用心供養此經。在其國土王及諸人我皆",
    "T21n1374_001:0892a21": "擁護。令離衰惱所求遂願。世尊我今發起勇",
    "T21n1374_001:0892a22": "猛之心。為彼國王及信受者。亦為宣說陀羅",
    "T21n1374_001:0892a23": "尼呪而為擁護。佛言善男子。汝能為諸眾生",
    "T21n1374_001:0892a24": "利益安樂說陀羅尼我當隨喜。爾時執金剛",
    "T21n1374_001:0892a25": "菩薩。以佛神力所加持故。說此陀羅尼呪。",
    "T21n1374_001:0892a26": "南麼薩婆勃陀　怛他揭多喃(引)南麼阿彌多",
    "T21n1374_001:0892a27": "婆也　怛他揭多也　南麼薩婆菩提薩埵喃",
    "T21n1374_001:0892a28": "(引)南麼薩婆莫喝地雞弊(毘也反)怛姪他虎呼",
    "T21n1374_001:0892a29": "謎　虎呼謎　末底莫訶末底　跋折囉末",
    "T21n1374_001:0892b01": "底　姪栗茶跋折囉末底　怛他揭多　阿",
    "T21n1374_001:0892b02": "奴鉢哩婆利帝　薩囉薩囉　阿瑜目企　苾",
    "T21n1374_001:0892b03": "哩俱[打丁+致]　毘俱多目企　訖栗閉　訖栗波",
    "T21n1374_001:0892b04": "　鹿計　薩帝(丁也反)阿奴颯末囉薄伽梵跛折囉",
    "T21n1374_001:0892b05": "波儞薩婆波跛羯麼賚也我某甲(自稱己名)所有願",
    "T21n1374_001:0892b06": "求皆得遂意當與我願以佛陀實語達摩實語",
    "T21n1374_001:0892b07": "菩薩實語聲聞實語莎訶",
    "T21n1374_001:0892b08": "世尊若復有人欲入菩薩地願見諸如來樂生",
    "T21n1374_001:0892b09": "淨土。及希富貴財寶豐盈無病延壽者。應當",
    "T21n1374_001:0892b10": "持此微妙經典及以法師。書寫讀誦香花伎",
    "T21n1374_001:0892b11": "樂。衣服飲食繒蓋幢幡而為供養。如是之人",
    "T21n1374_001:0892b12": "我當擁護所求願滿當起愛念猶如一子。世",
    "T21n1374_001:0892b13": "尊若復有人稟性癡鈍欲求聰明。及護國土令",
    "T21n1374_001:0892b14": "與無疾疫者。當於白月八日起首。一日斷食",
    "T21n1374_001:0892b15": "念誦此呪。至十五日乃至月盡。於中唯食三",
    "T21n1374_001:0892b16": "種白食。謂白餅乳酪。清淨澡浴誦此神呪滿",
    "T21n1374_001:0892b17": "十萬遍。若有力者滿三十萬遍常可隨力供",
    "T21n1374_001:0892b18": "養三寶。次令畫師受八戒齋。身衣淨潔而畫",
    "T21n1374_001:0892b19": "其像。於其鋪中安釋迦佛像。處師子座作說",
    "T21n1374_001:0892b20": "法儀。右邊安觀自在菩薩。以諸嚴具而莊飾",
    "T21n1374_001:0892b21": "之。於蓮花上立身有四臂。右邊上手執梵本",
    "T21n1374_001:0892b22": "經。下手執數珠。左邊上手執白蓮花。下手把",
    "T21n1374_001:0892b23": "君持。左邊安執金剛神。右手執金剛杵。左手",
    "T21n1374_001:0892b24": "遙承杵頭。顏貌和悅瓔珞嚴身。於其四邊安",
    "T21n1374_001:0892b25": "護世四天王。此等尊像皆以繒帶。盛佛舍利",
    "T21n1374_001:0892b26": "刺在身中。次於像前可作一壇隨時大小。四",
    "T21n1374_001:0892b27": "面開門。以牛糞塗拭。種種香花散布其上。香",
    "T21n1374_001:0892b28": "鑪五具別然五香。所謂沈檀蘇合安息熏陸。",
    "T21n1374_001:0892b29": "於壇四門各安兩瓶。或盛清水或復盛乳。燈",
    "T21n1374_001:0892c01": "盞十六隨處安置。懸繒旛蓋及眾音樂。香水",
    "T21n1374_001:0892c02": "灑地香花飲食而為供養。於壇四角令人讀",
    "T21n1374_001:0892c03": "誦此經。各各澡浴著鮮淨衣食三白食。其所",
    "T21n1374_001:0892c04": "為人置花手中。令彼合掌說所求事。起慈念",
    "T21n1374_001:0892c05": "心隨情發願以花散佛。有所願者皆得從心。",
    "T21n1374_001:0892c06": "於七日中我當為現殊勝相狀。令見好夢共",
    "T21n1374_001:0892c07": "其言語。滿彼求心除不信者。佛言善哉善哉。",
    "T21n1374_001:0892c08": "汝能愍諸有情說此呪法。",
    "T21n1374_001:0892c09": "爾時觀自在菩薩。告執金剛菩薩言。此妙經",
    "T21n1374_001:0892c10": "典難可值遇。薄福眾生於其國內。雖有此經",
    "T21n1374_001:0892c11": "不能得見。亦復不能書寫讀誦聽聞受持。何",
    "T21n1374_001:0892c12": "以故由有惡魔為障礙故。復次善男子若有",
    "T21n1374_001:0892c13": "眾生。書寫讀誦此經典時。有四惡魔而為惱",
    "T21n1374_001:0892c14": "亂。云何為四。一者情生懈怠。二者起不信心。",
    "T21n1374_001:0892c15": "三者於法師處不生尊重。四者心不能定。此",
    "T21n1374_001:0892c16": "人即應知是魔事。復有四種惡魔之業。云何",
    "T21n1374_001:0892c17": "為四。一者遠離善知識。二者不如理作意。三",
    "T21n1374_001:0892c18": "者不解文字。四者唯見現在言無未來。造諸",
    "T21n1374_001:0892c19": "惡業心無怖懼說無因果。我說者是餘皆非",
    "T21n1374_001:0892c20": "法。樂營俗務貪染所纏。如是眾生當墮地獄。",
    "T21n1374_001:0892c21": "經無數劫受大苦惱。",
    "T21n1374_001:0892c22": "復次有四種魔云何為四。一者貪著財物。二",
    "T21n1374_001:0892c23": "者觀近惡友。三者障礙法師。四者於法師說",
    "T21n1374_001:0892c24": "陳其罪過。是等眾生由此業故當受貧窮。不",
    "T21n1374_001:0892c25": "見善友遠離尊師。作邪見想說無因果。墮於",
    "T21n1374_001:0892c26": "地獄受諸劇苦。佛告大眾我今再三實言告",
    "T21n1374_001:0892c27": "汝。勿為放逸輕此經典。一心信受莫生誹謗。",
    "T21n1374_001:0892c28": "爾時世尊欲重宣此義。而說頌言。",
    "T21n1374_001:0892c29": "　我曾宣說眾經王　　令諸眾生得正覺",
    "T21n1374_001:0893a01": "　今更說斯真妙典　　汝聞恭敬善修行",
    "T21n1374_001:0893a02": "　勿受當來極苦痛　　墮在地獄經多劫",
    "T21n1374_001:0893a03": "　能於此經生信心　　世世常為我真子",
    "T21n1374_001:0893a04": "　又復供養此經者　　當得生於淨土中",
    "T21n1374_001:0893a05": "　現無羅剎鬼神欺　　亦無眾惡來侵擾",
    "T21n1374_001:0893a06": "　若此經王所住處　　無諸災厄能害人",
    "T21n1374_001:0893a07": "　所有求願悉隨心　　安樂能至菩提岸",
    "T21n1374_001:0893a08": "爾時四天王聞此頌已。悲泣流淚舉身戰掉。",
    "T21n1374_001:0893a09": "禮佛雙足白言世尊。我等四天王若見守持",
    "T21n1374_001:0893a10": "此經法師。我當供養彼說法時。及諸聽眾皆",
    "T21n1374_001:0893a11": "當覆護。若有國王於此經典。書寫讀誦受持",
    "T21n1374_001:0893a12": "供養者。我當擁衛及彼國人由如一子。亦以",
    "T21n1374_001:0893a13": "衣服瓔珞而供給之。令彼國界豐饒財寶無",
    "T21n1374_001:0893a14": "所闕乏。若戰陣時常令得勝。念報佛恩我無",
    "T21n1374_001:0893a15": "懈怠。世尊若復有人聞此經典。不生信心供",
    "T21n1374_001:0893a16": "養法師者。我於是人無有方便。能為救脫但",
    "T21n1374_001:0893a17": "生憂惱。佛言善哉善哉汝護正法。能生如是",
    "T21n1374_001:0893a18": "殷重之心。",
    "T21n1374_001:0893a19": "爾時持國天王乾闥婆主。從坐而起頂禮佛",
    "T21n1374_001:0893a20": "足。合掌恭敬白佛言世尊。當來之世有諸眾",
    "T21n1374_001:0893a21": "生。常行不善不信如來。於此經典不能供養",
    "T21n1374_001:0893a22": "書寫讀誦。亦不行施不信布施有現世樂報。",
    "T21n1374_001:0893a23": "世尊大慈為如是等不信人故。說此經典令",
    "T21n1374_001:0893a24": "彼受行。佛言善男子有二種事。令諸眾生墮",
    "T21n1374_001:0893a25": "大地獄生死輪迴。一者婬欲二者瞋恚。復有",
    "T21n1374_001:0893a26": "四法令諸眾生生人天中云何為四。一者於",
    "T21n1374_001:0893a27": "諸眾生心行平等。二者於三寶所起慇重心。",
    "T21n1374_001:0893a28": "三者所有資生皆悉能施。四者堅持梵行無",
    "T21n1374_001:0893a29": "所有缺。爾時世尊欲重宣此義。而說頌言。",
    "T21n1374_001:0893b01": "　布施能有大威神　　於三惡趣拔眾苦",
    "T21n1374_001:0893b02": "　眾生慳貪癡所惑　　種種染欲惱其情",
    "T21n1374_001:0893b03": "　聞此經典不敬受　　於佛法中無信施",
    "T21n1374_001:0893b04": "　捨身當墮於惡趣　　當受無邊大劇苦",
    "T21n1374_001:0893b05": "　饒益國主及人民　　我說斯經具威德",
    "T21n1374_001:0893b06": "　令離惡病眾邪惱　　不被藥叉等所害",
    "T21n1374_001:0893b07": "　若有信經書寫人　　供養能生無量福",
    "T21n1374_001:0893b08": "　一切眾生智如佛　　多劫說福不能盡",
    "T21n1374_001:0893b09": "　若有經於多劫數　　供養一切諸菩薩",
    "T21n1374_001:0893b10": "　不如於此妙經王　　暫時信心書一字",
    "T21n1374_001:0893b11": "　持前功德比此福　　此為億分不及一",
    "T21n1374_001:0893b12": "　是故智人於此經　　一心奉行無懈怠",
    "T21n1374_001:0893b13": "爾時觀自在菩薩。白佛言世尊。當來之世若",
    "T21n1374_001:0893b14": "有善男子善女人。於此經典深生敬信。以妙",
    "T21n1374_001:0893b15": "香花及諸飲食衣服臥具。咸悉供養說法之",
    "T21n1374_001:0893b16": "師。及寫此經讀誦之者。此人現世必當獲得",
    "T21n1374_001:0893b17": "無量福利。饒益其身離諸病苦。眼等六根",
    "T21n1374_001:0893b18": "清淨無患。不遭水火飢饉厄難。亦無惡毒之",
    "T21n1374_001:0893b19": "所中傷。一切有情見者歡喜。命終之時見不",
    "T21n1374_001:0893b20": "動佛來相慰諭。告言善男子汝修善根其福",
    "T21n1374_001:0893b21": "無量。十方淨土極樂世界隨意受生。",
    "T21n1374_001:0893b22": "爾時觀自在菩薩。白佛言世尊善哉善哉世",
    "T21n1374_001:0893b23": "尊。為欲哀愍贍部洲中諸眾生故說此經典。",
    "T21n1374_001:0893b24": "當來之世廣作佛事利益眾生。此大明呪能",
    "T21n1374_001:0893b25": "除一切極重業障。佛言善男子。惡業眾生其",
    "T21n1374_001:0893b26": "罪深重。不聞此經不能書寫受持讀誦。若有",
    "T21n1374_001:0893b27": "眾生聞此經典。書寫受持尊重供養。當知皆",
    "T21n1374_001:0893b28": "是佛之威神力故。若復有人於此經典。能為",
    "T21n1374_001:0893b29": "他人說一字者。供養此人與佛無異。何以故",
    "T21n1374_001:0893c01": "善男子。此經乃是過去七千諸佛之所宣說。",
    "T21n1374_001:0893c02": "一切菩薩悉皆隨喜。諸天擁護是菩薩母。",
    "T21n1374_001:0893c03": "爾時執金剛菩薩。白佛言世尊。此之經典於",
    "T21n1374_001:0893c04": "未來世。當於何處具足流通。佛言善男子。此",
    "T21n1374_001:0893c05": "經當於海龍王宮及三十三天皆具足有。贍",
    "T21n1374_001:0893c06": "部洲中但有少分隨處流通。佛言善男子。我",
    "T21n1374_001:0893c07": "今以此經典付囑於汝。應當受持供養擁護",
    "T21n1374_001:0893c08": "與佛無異。在處流通勿令斷絕。利益眾生廣",
    "T21n1374_001:0893c09": "為佛事。執金剛菩薩白佛言。世尊我今受佛",
    "T21n1374_001:0893c10": "教勅流布此經。亦復護彼持經法師。佛言善",
    "T21n1374_001:0893c11": "哉善哉善男子。此實是汝所作之事。",
    "T21n1374_001:0893c12": "復次觀自在菩薩。白佛言世尊。我今至誠敬",
    "T21n1374_001:0893c13": "禮如是微妙經典。於說法者及書寫人悉皆",
    "T21n1374_001:0893c14": "供養。世尊若有薄福之國無道君王。設有此",
    "T21n1374_001:0893c15": "經不能供養。及以法師此經隱沒。彼國當有",
    "T21n1374_001:0893c16": "災難惡事禍變現前。如是當知正法欲滅。智",
    "T21n1374_001:0893c17": "者見已慇心供養。佛言善哉善哉善男子如",
    "T21n1374_001:0893c18": "汝所說。假使有人滿足千歲。以種種樂具。供",
    "T21n1374_001:0893c19": "養諸大菩薩及聲聞眾數若恒河沙。復以七",
    "T21n1374_001:0893c20": "寶同此沙數而為布施後捨自身。善男子如",
    "T21n1374_001:0893c21": "是之福比於供養持經之福。乃至一句一字百",
    "T21n1374_001:0893c22": "千萬分彼不及一。何況盡能書寫讀誦。何以",
    "T21n1374_001:0893c23": "故此經及呪有大威力。若受持者了身無堅。",
    "T21n1374_001:0893c24": "如幻如夢知法無我。蒙佛授記得大菩提。",
    "T21n1374_001:0893c25": "爾時大眾一切菩薩。及天龍藥叉阿蘇羅揭",
    "T21n1374_001:0893c26": "路茶人非人等。皆共一心同聲讚佛善哉善",
    "T21n1374_001:0893c27": "哉。此是第二轉大法輪。我等悉皆恭敬供養。",
    "T21n1374_001:0893c28": "此經所在國土城邑。亦當擁護并說法者。若",
    "T21n1374_001:0893c29": "有眾生謗此經者。現身獲得無量重罪。命終",
    "T21n1374_001:0894a01": "之後當墮地獄。我捨是人不為擁護。佛言善",
    "T21n1374_001:0894a02": "男子。我今亦以經典付囑於汝。當來之世廣",
    "T21n1374_001:0894a03": "為宣揚勿令斷滅。此經有大利益安樂人天。",
    "T21n1374_001:0894a04": "增長福田離三惡趣。勿生疑惑常勸受持。佛",
    "T21n1374_001:0894a05": "說此經時。六萬四千人。皆得無生法忍。",
    "T21n1374_001:0894a06": "觀自在菩薩復白佛言。世尊若有眾生。信心",
    "T21n1374_001:0894a07": "書寫受持讀誦供養此經者。此人命終當生",
    "T21n1374_001:0894a08": "何處得幾所福。佛言善男子。汝能問此殊勝",
    "T21n1374_001:0894a09": "福事。此人命終永離惡趣常生淨土。假使有",
    "T21n1374_001:0894a10": "人行菩薩行。捨頭目手足及以妻子。亦復不",
    "T21n1374_001:0894a11": "如持此經典。此經在處其地方所。則為是塔",
    "T21n1374_001:0894a12": "皆應供養。",
    "T21n1374_001:0894a13": "觀自在菩薩復白佛言。世尊當來之世持此",
    "T21n1374_001:0894a14": "經者。我為授記。消滅五逆極重罪障。九萬劫",
    "T21n1374_001:0894a15": "中常受富貴。於八萬劫作轉輪聖王。佛言如",
    "T21n1374_001:0894a16": "是如是善男子。我憶過去無量劫。時有佛世",
    "T21n1374_001:0894a17": "尊名無邊功德法智清淨星宿王如來。我於",
    "T21n1374_001:0894a18": "爾時作婆羅門。於彼佛所得聞此經。受持讀",
    "T21n1374_001:0894a19": "誦得法眼淨。其同聽者從是已來不墮惡趣。",
    "T21n1374_001:0894a20": "漸次當得無上菩提。善男子我於無量曠大",
    "T21n1374_001:0894a21": "劫中。為此法故捨諸財寶。頭目手足妻子城",
    "T21n1374_001:0894a22": "邑。修淨梵行無悔惱心。汝等亦當如是修習。",
    "T21n1374_001:0894a23": "是時大眾聞說過去苦行之事。咸皆泣淚白",
    "T21n1374_001:0894a24": "佛言。希有世尊當來之世。有能受持讀誦供",
    "T21n1374_001:0894a25": "養此經典者。得無量福。若有苾芻苾芻尼鄔",
    "T21n1374_001:0894a26": "波索迦鄔波斯迦等。於此經王不能讀誦。陀",
    "T21n1374_001:0894a27": "羅尼呪不肯受持。亦復不能勤修六度。於苦",
    "T21n1374_001:0894a28": "惱者無憐愍心。如是之人於無量劫。墮生死",
    "T21n1374_001:0894a29": "海受諸苦惱。善男子譬如婦人身懷重孕乃",
    "T21n1374_001:0894b01": "至十月。時此婦人加諸病苦。支節酸疼猶如",
    "T21n1374_001:0894b02": "刀解不能飲食。欲產之時受大劇苦作如是",
    "T21n1374_001:0894b03": "念。我若免難永不婬欲常修梵行。纔產之後",
    "T21n1374_001:0894b04": "還行惡法。便忘先時苦切之患。善男子當來",
    "T21n1374_001:0894b05": "之世愚癡眾生亦復如是。不信此經亦不讀",
    "T21n1374_001:0894b06": "誦布施持戒忍辱精進修定修慧。貪著俗情",
    "T21n1374_001:0894b07": "樂世間事。不行三業清淨之因。此等眾生墮",
    "T21n1374_001:0894b08": "地獄已始生悔心。如懷孕婦人身遭極苦。受",
    "T21n1374_001:0894b09": "苦惱已從地獄出。既得人身耽五欲樂。其地",
    "T21n1374_001:0894b10": "獄苦不能記念還造惡業。善男子譬如有人",
    "T21n1374_001:0894b11": "多飲藥酒。飲已昏迷不知家處。佛法僧寶父",
    "T21n1374_001:0894b12": "母妻子。曾不憶念無恭敬心。由昏醉故遂往",
    "T21n1374_001:0894b13": "屍林險難之處。亦無怖畏惶懼之心。作如是",
    "T21n1374_001:0894b14": "念。豈有天龍藥叉之類能怖於我。如是醉人",
    "T21n1374_001:0894b15": "雖於此時。委臥荊棘便生樂想。醉醒之後必",
    "T21n1374_001:0894b16": "懷迫悔。自知非法言我從今乃至命盡。更不",
    "T21n1374_001:0894b17": "飲酒作眾過失。後遇惡緣還復耽飲同前造",
    "T21n1374_001:0894b18": "過。愚癡有情亦復如是。由貪染故多蓄珍",
    "T21n1374_001:0894b19": "財。作諸憍逸不念三寶。棄背尊親亦不修行",
    "T21n1374_001:0894b20": "施戒忍等。不欲希求淨佛國土。此等有情常",
    "T21n1374_001:0894b21": "處生死無涯海中。當墮地獄長受眾苦。設得",
    "T21n1374_001:0894b22": "為人處胎之時。受眾苦惱被苦逼身。便作是",
    "T21n1374_001:0894b23": "念我若得免此厄難者。更不作罪受斯極苦。",
    "T21n1374_001:0894b24": "恒修善業願生淨土。彼得人身由愚癡故。作",
    "T21n1374_001:0894b25": "眾罪業還墮惡道。是故汝等當善修行勿為",
    "T21n1374_001:0894b26": "放逸是我要略之所教誡。",
    "T21n1374_001:0894b27": "爾時具壽阿難陀白佛言。世尊此經復有何",
    "T21n1374_001:0894b28": "名云何受持。佛言此經凡有五名。一名救一",
    "T21n1374_001:0894b29": "切眾生苦厄。二名菩薩真實所問。三名神通",
    "T21n1374_001:0894c01": "莊嚴王。四名能成諸佛正覺。五名一切法功",
    "T21n1374_001:0894c02": "德莊嚴王。佛說是經已。諸大菩薩及聲聞眾。",
    "T21n1374_001:0894c03": "天龍藥叉阿蘇羅乾闥婆人非人等。皆大歡",
    "T21n1374_001:0894c04": "喜信受奉行。",
    "T21n1374_001:0894c05": "佛說一切功德莊嚴王經"
}