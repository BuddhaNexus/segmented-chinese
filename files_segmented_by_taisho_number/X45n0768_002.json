{
    "X45n0768_002:0562a01": "大乘起信論疏筆削記會閱卷第二",
    "X45n0768_002:0562a02": "唐　西京太原沙門　法藏　述疏",
    "X45n0768_002:0562a03": "　　終南草堂沙門　宗密　錄註",
    "X45n0768_002:0562a04": "宋　秀州長水沙門　子璿　修記",
    "X45n0768_002:0562a05": "清　錢塘慈雲沙門　續法　會編",
    "X45n0768_002:0562a06": "　　順天府府丞　戴京曾　閱定",
    "X45n0768_002:0562a07": "△二法(二)。先開章。次釋義。先開章。",
    "X45n0768_002:0562a08": "一。約法生起本末顯分齊。謂依此論所詮染法。從本",
    "X45n0768_002:0562a09": "起末。略有五重。以對諸宗。顯其分齊。",
    "X45n0768_002:0562a10": "【記】前以能詮為門。故云約教。此以所詮為門。故云",
    "X45n0768_002:0562a11": "約法。法者。權實義也。先生為本。後起為末。依詮染",
    "X45n0768_002:0562a12": "者。以淨法是攝末歸本義。今明從本起末。故唯取",
    "X45n0768_002:0562a13": "染。列別不攝曰種。等而升進曰重。今約法義生起。",
    "X45n0768_002:0562a14": "故不云種而曰重也。略五重者。廣即十四。今於十",
    "X45n0768_002:0562a15": "四之中。類束為五。即一心二門二覺三細六麤之",
    "X45n0768_002:0562a16": "法。故云略也。對諸宗者即前五教。也。",
    "X45n0768_002:0562a17": "△次釋義(二)。初正明。二別示。初正明(五)。初一心。",
    "X45n0768_002:0562a18": "次二門。三二覺。四三細。五六麤。初一心。",
    "X45n0768_002:0562a19": "五重者。初。唯一心為本源。即華嚴經一真法界。然華",
    "X45n0768_002:0562a20": "嚴所宗。雖四法界。而彼疏云。統唯一真法界。謂寂寥",
    "X45n0768_002:0562a21": "虗曠冲深包博。總該萬有。即是一心(正當此門)。體絕有無。",
    "X45n0768_002:0562a22": "相非生滅。莫窮其始。寧見中邊(即下心真如門)。迷之則生死",
    "X45n0768_002:0562a23": "無窮。解之則廓爾大悟(即下心生滅門)。",
    "X45n0768_002:0562a24": "【記】五重者。五中二三。以略分真妄。故云開云明。後",
    "X45n0768_002:0562b01": "二唯約妄論。具顯次第生起。故言生也。一心為本",
    "X45n0768_002:0562b02": "源者。為。是也。謂此一心。是一切染淨法之根本。其",
    "X45n0768_002:0562b03": "猶水源。為萬流之本。更無有法。為心之本。故云唯",
    "X45n0768_002:0562b04": "一心。本。即源也。經云。諸法所生。唯心所現。一切因",
    "X45n0768_002:0562b05": "果世界微塵。因心成體。法喻雙顯。故云本源。華嚴",
    "X45n0768_002:0562b06": "下。配。教。此是圓教之所宗故。準下四段。應云。初唯",
    "X45n0768_002:0562b07": "一心為本源。所言法者。謂眾生心。是心則攝一切",
    "X45n0768_002:0562b08": "世間出世間法。即華嚴經一真法界心。圓教分齊",
    "X45n0768_002:0562b09": "也。四法界者。如前所列。然四種皆稱法界。而界義",
    "X45n0768_002:0562b10": "不同。謂理法名界。界是性義。謂與一切染淨諸法",
    "X45n0768_002:0562b11": "為體性故。事法名界。界是分義。一一事法分限別",
    "X45n0768_002:0562b12": "故。後二法界。具性分義。可知。義雖有四而體是一。",
    "X45n0768_002:0562b13": "故混四為一。一外無四。故云統唯一真也。謂寂寥",
    "X45n0768_002:0562b14": "下。總萬有以出體。彼曰法界。此曰一心。謂此一心。",
    "X45n0768_002:0562b15": "是法之性。故曰法界。隨義立名。體元無異。故以一",
    "X45n0768_002:0562b16": "心為法界體。初二句。顯德相。寂。謂無聲。寥。謂無色。",
    "X45n0768_002:0562b17": "虗則中無妄染。曠謂寬徧十方。冲即是深。豎通三",
    "X45n0768_002:0562b18": "際。包即容受一切無餘。博則能入一切咸徧。總該",
    "X45n0768_002:0562b19": "下。明該收。萬有者。一切法也。萬有不出一心。是故",
    "X45n0768_002:0562b20": "一切全為心性。心性無外。攝無不周也。此但意在",
    "X45n0768_002:0562b21": "出體。不在收於萬法。恐存心外之見。故云總該等",
    "X45n0768_002:0562b22": "也。然諸教中。皆說萬法一心。而淺深有異。今約五",
    "X45n0768_002:0562b23": "教。略而辨之。一。愚法聲聞教。假說一心。謂世出世",
    "X45n0768_002:0562b24": "間染淨等法。皆由心造業之所感。推徵則一心之",
    "X45n0768_002:0562c01": "義不成。故云假說。二。大乘權教。明異熟賴耶以為",
    "X45n0768_002:0562c02": "一心。三界萬法。唯識變故。三。終教。說如來藏以為",
    "X45n0768_002:0562c03": "一心。識境諸法。皆如夢故。四。頓教。泯絕染淨以說",
    "X45n0768_002:0562c04": "一心。顯體離言。絕諸相故。為破諸數。假名一也。五。",
    "X45n0768_002:0562c05": "圓教。總該萬有以為一心。事理本末。無別異故。如",
    "X45n0768_002:0562c06": "上所說。前二教淺。後三教深。於三教中。義有淺深。",
    "X45n0768_002:0562c07": "體唯真性。今之所辨。即第五也。注云正當此門者。",
    "X45n0768_002:0562c08": "指此初重一心本也。下云。依此一心。有二種門。則",
    "X45n0768_002:0562c09": "知此論所詮。理極於是。故上指陳。即華嚴經一真",
    "X45n0768_002:0562c10": "法界。但彼以性相俱融。名為法界。此約克指法體。",
    "X45n0768_002:0562c11": "故曰一心。以此為異也。體絕有無者。肇公云。欲言",
    "X45n0768_002:0562c12": "其有。無狀無名。欲言其無。聖以之靈。故下文云。非",
    "X45n0768_002:0562c13": "有非無等。相非生滅者。非。不也。相。謂無相之相。相",
    "X45n0768_002:0562c14": "即性也。論云。非前際生。非後際滅。般若亦云。不生",
    "X45n0768_002:0562c15": "不滅。莫窮其始者。莫。無。窮。鞠。始。初也。既非生滅有",
    "X45n0768_002:0562c16": "為之法。則無能尋鞠盡其初際。然不唯無始。抑亦",
    "X45n0768_002:0562c17": "無終。此但影略。故云無始。此則覆釋前來相非生",
    "X45n0768_002:0562c18": "滅。以非生故無始。非滅故無終。寧見中邊者。邊。謂",
    "X45n0768_002:0562c19": "二邊。中。即中道。二邊既泯。中道不存。故云寧見。寧",
    "X45n0768_002:0562c20": "何也。此則覆釋前來體絕有無也。有無。即是二邊。",
    "X45n0768_002:0562c21": "前則略舉。但言有無。今則具顯。故云中邊。注云真",
    "X45n0768_002:0562c22": "如門者。彼疏所說。即是此中真如門義。然但因以",
    "X45n0768_002:0562c23": "指配。未是正開。次下即明。迷之下。即序中逐迷悟",
    "X45n0768_002:0562c24": "而升沈之義。解。即初悟。悟。即證入也。故經云。無始",
    "X45n0768_002:0563a01": "時來界。一切法等依。由此有諸趣。及涅槃證得。即",
    "X45n0768_002:0563a02": "斯義也。注文生滅門者。如前可知。",
    "X45n0768_002:0563a03": "△二二門。",
    "X45n0768_002:0563a04": "二。依一心開二門。",
    "X45n0768_002:0563a05": "【記】依心開門者以論云。依一心法。有二種門也。",
    "X45n0768_002:0563a06": "一者。心真如門。即頓教分齊也。始教中空義。亦是密",
    "X45n0768_002:0563a07": "說此門。",
    "X45n0768_002:0563a08": "【記】真如門者。於中有離言依言。依言之中。復有空",
    "X45n0768_002:0563a09": "不空二。具如下說。頓教。分者。以此門中。說心性不",
    "X45n0768_002:0563a10": "生不滅。乃至離言絕慮等義。故當此教。密說者。如",
    "X45n0768_002:0563a11": "心經云。是諸法空相。不生不滅。不垢不淨。不增不",
    "X45n0768_002:0563a12": "減等。即是真如之相。雖明其相。而不克顯真如體",
    "X45n0768_002:0563a13": "性。故云密說。理實無異。故今配之。但空宗人。不知",
    "X45n0768_002:0563a14": "如來遣相處以為顯真性。故此一門。非彼分齊也。",
    "X45n0768_002:0563a15": "二者。心生滅門。謂依如來藏。有生滅心。所謂不生不",
    "X45n0768_002:0563a16": "滅。與生滅和合。非一非異。名為阿黎耶識。即終教分",
    "X45n0768_002:0563a17": "齊也。以始教相宗。不知佛說如來藏以為阿賴耶。故",
    "X45n0768_002:0563a18": "非彼分。",
    "X45n0768_002:0563a19": "【記】依如來藏下。全引論文。顯生滅相也。終教者。詮",
    "X45n0768_002:0563a20": "法窮極。非同始教是衍初門。故名終教。今起信論。",
    "X45n0768_002:0563a21": "正明此義。以始教下。揀顯。以始教中。亦說賴耶。而",
    "X45n0768_002:0563a22": "不說是藏性所成。今說性成。故非彼分。故密嚴云。",
    "X45n0768_002:0563a23": "佛說如來藏。以為阿賴耶。惡慧不能知。藏即賴耶。",
    "X45n0768_002:0563a24": "識。則分教中識義。亦是密說此門也。",
    "X45n0768_002:0563b01": "△三二覺。",
    "X45n0768_002:0563b02": "三。依後門明二義。一者。覺義(前真如門。但明心體不變。此門覺義。但顯染中",
    "X45n0768_002:0563b03": "淨相及反流還源。並非起末倫次)。二者。不覺義(前生滅門。及此不覺。即是生起次也)。",
    "X45n0768_002:0563b04": "【記】後門。謂生滅門也。二義者。論曰。此識有二種義。",
    "X45n0768_002:0563b05": "能攝一切法。生一切法。云何為二。一者。覺義。二者。",
    "X45n0768_002:0563b06": "不覺義等。故依此明也。覺義者。論云。所言覺者。謂",
    "X45n0768_002:0563b07": "心體離念。離念相者。等虗空界。即是如來法身等。",
    "X45n0768_002:0563b08": "於中有始覺本覺。本覺復有隨染性淨之異。具如",
    "X45n0768_002:0563b09": "論說。註前真如等者。通前後妨難。或曰。前真如門。",
    "X45n0768_002:0563b10": "及此覺義。為何不明開義生法。唯於後門後義。明",
    "X45n0768_002:0563b11": "生起耶。故此釋之。不變。非隨緣。淨相。是本覺。反流。",
    "X45n0768_002:0563b12": "即始覺也。此上三義。並不可說生起末中染法倫",
    "X45n0768_002:0563b13": "次之理。以義不順故。唯此生滅。及不覺義。即可言",
    "X45n0768_002:0563b14": "其生染次也。故前標云。依染法從本起末。而不言",
    "X45n0768_002:0563b15": "淨法從末向本。由是前門前義。不言生起也。不覺",
    "X45n0768_002:0563b16": "義者。論云。所言不覺者。謂不如實知真如法一故。",
    "X45n0768_002:0563b17": "不覺心起而有其念等。於中有根本枝末之異。枝",
    "X45n0768_002:0563b18": "末復有三細六麤。如次所引。註文前生滅等。如上",
    "X45n0768_002:0563b19": "可知。若無相宗。齊此覺義。以彼宗未明空相。即真",
    "X45n0768_002:0563b20": "如心性。故說諸法。無不是空。縱有一法勝涅槃者。",
    "X45n0768_002:0563b21": "我亦說為如幻如夢。凡所有相。皆是虗妄。離念相",
    "X45n0768_002:0563b22": "者。即是法身。依此法身。說名為覺。故空宗詮法。唯",
    "X45n0768_002:0563b23": "齊覺義。疏不說者。準上二門分判推故。例下唯識",
    "X45n0768_002:0563b24": "分齊知故。",
    "X45n0768_002:0563c01": "△四三細。",
    "X45n0768_002:0563c02": "四。依後義生三細。一。業相(賴耶自體分)。二。轉相(見分)。三。現相",
    "X45n0768_002:0563c03": "(相分)。即唯識宗。齊此業相。以為諸法生起之本。以彼宗",
    "X45n0768_002:0563c04": "未明此等與真如。同以一心為源。故說真如無知無",
    "X45n0768_002:0563c05": "覺。凝然不變。不許隨緣。但說八識生滅。縱轉成四智。",
    "X45n0768_002:0563c06": "亦唯是有為。不得即理。故詮法分齊。唯齊業識。",
    "X45n0768_002:0563c07": "【記】後義者。即不覺也。依此不覺。起業等相。此三屬",
    "X45n0768_002:0563c08": "本識位。對後事識六麤。名之為細。故論云。復次依",
    "X45n0768_002:0563c09": "不覺故。生三種相。與彼不覺。相應不離等。業相者。",
    "X45n0768_002:0563c10": "約動作為因二義得名。故論云。一者。無明業相。以",
    "X45n0768_002:0563c11": "依不覺故。心動說名為業。覺則不動。動則有苦。果",
    "X45n0768_002:0563c12": "不離因故。轉相者。前之業相。轉至此位。為能見故。",
    "X45n0768_002:0563c13": "故論云。二者。能見相。以依動故能見。不動則無見。",
    "X45n0768_002:0563c14": "現相者。以依能緣之心。帶起所緣之境。故論云。三",
    "X45n0768_002:0563c15": "者。境界相。以依能見故。境界妄現。離見則無境界。",
    "X45n0768_002:0563c16": "注自體等者。以唯識說有漏識自體生時。轉似二",
    "X45n0768_002:0563c17": "分。似能緣相。名為見分。似所緣相。名為相分。雖文",
    "X45n0768_002:0563c18": "異而義同。故今注配。自體。即自證分也。即唯識下。",
    "X45n0768_002:0563c19": "配教。齊業相者。彼說諸法生起。但依賴耶以為其",
    "X45n0768_002:0563c20": "本。故名此識為總報主。一切種子。根身。器界。皆此",
    "X45n0768_002:0563c21": "識變。仍獨說此以為所熏。熏成種已後起現行。皆",
    "X45n0768_002:0563c22": "依此識。故云生起本也。以彼下。出所以。此等者。指",
    "X45n0768_002:0563c23": "三細二覺生滅門也。緣以彼宗。未說一心。是真如",
    "X45n0768_002:0563c24": "生滅二門之源。以留之於終教說故。若盡說已。何",
    "X45n0768_002:0564a01": "分權實耶。故說等者。以不知真如即心。故說無知",
    "X45n0768_002:0564a02": "無覺。凝然不變者。說此無知覺體。堅如玉石。不可",
    "X45n0768_002:0564a03": "受熏。以不是可熏性故。既不受熏。焉能隨緣。由是",
    "X45n0768_002:0564a04": "但執真如不變。不許隨緣也。但說等者。既不許真",
    "X45n0768_002:0564a05": "如隨緣。成諸染淨。故說賴耶為生滅本。由是明法",
    "X45n0768_002:0564a06": "生起。但齊業相也。縱轉等者。以彼所說。轉第八為",
    "X45n0768_002:0564a07": "大圓鏡智。第七為平等性智。第六為妙觀察智。前",
    "X45n0768_002:0564a08": "五為成所作智。根本既唯生滅。成智亦是有為。理",
    "X45n0768_002:0564a09": "是無為。不得相即。如鎔金範土。各成其器。豈得相",
    "X45n0768_002:0564a10": "即耶。故詮法下。結成可知。",
    "X45n0768_002:0564a11": "△五六麤。",
    "X45n0768_002:0564a12": "五。依最後生六麤。一。智分別境界。二。生苦樂受。三。著",
    "X45n0768_002:0564a13": "苦樂。四。計名字。五。造業。六受報。二乘所明諸法。唯齊",
    "X45n0768_002:0564a14": "第三人乘天乘。唯齊第五。",
    "X45n0768_002:0564a15": "【記】最後者。即現相也。六麤。是事識位。涉於外塵。其",
    "X45n0768_002:0564a16": "相顯著。總名為麤。故論云。以有境界緣故。復生六",
    "X45n0768_002:0564a17": "種相。智分別境界者。智相也。以有外境。牽起內心。",
    "X45n0768_002:0564a18": "令其分別。是好是惡等。故論云。一者。智相。依於境",
    "X45n0768_002:0564a19": "界。心起分別。愛與不愛故。生苦樂者。因前分別。遂",
    "X45n0768_002:0564a20": "起苦樂覺心。故論云。二者。相續相。依於智故。生其",
    "X45n0768_002:0564a21": "苦樂覺心。起念相應不斷故。著苦樂者。執前苦樂。",
    "X45n0768_002:0564a22": "取之為實。故論云。三者。執取相。依於相續。緣念境",
    "X45n0768_002:0564a23": "界。住持苦樂。心起著故。計名字者。以執取實。故聞",
    "X45n0768_002:0564a24": "名總相。便生瞋喜等。故論云。四者。計名字相。依於",
    "X45n0768_002:0564b01": "妄執。分別假名言相故。造業者。以貪瞋盛故。發動",
    "X45n0768_002:0564b02": "身口。造諸善惡不動等業故。論云。五者。起業相。依",
    "X45n0768_002:0564b03": "於名字。尋名取著。造種種業故。受報者。謂業累既",
    "X45n0768_002:0564b04": "成。牽至苦果。如繩所繫。不自在故。故論云。六者。業",
    "X45n0768_002:0564b05": "繫苦相。以依業受果。不自在故。初是俱生法執。次",
    "X45n0768_002:0564b06": "是分別法執。三是俱生我執。四是分別我執。皆惑",
    "X45n0768_002:0564b07": "道。五業道。六苦道思之。二乘下。對教淺深。第三者。",
    "X45n0768_002:0564b08": "是我執俱生。二乘教中說斷此者。名為我空故。人",
    "X45n0768_002:0564b09": "天等者。以彼教中。但別善惡業緣。受報好醜。故當",
    "X45n0768_002:0564b10": "造業。而不知業從何生。故詮法分齊。不到第四。",
    "X45n0768_002:0564b11": "△二別示。",
    "X45n0768_002:0564b12": "若取血脈相承。一向躡前起後以明生起。略有八重。",
    "X45n0768_002:0564b13": "一。以一心為本。二。不覺一心成業相。三。能見相。四。境",
    "X45n0768_002:0564b14": "界相。五。分別相續(法執)。六。取著計名(人執)。七。造業。八。受報。",
    "X45n0768_002:0564b15": "【記】血脉相承者。但約迷本一心邐迤生起不斷絕",
    "X45n0768_002:0564b16": "義。更不旁說真如本覺。故云一向等。略八重者。廣",
    "X45n0768_002:0564b17": "則十四故。以真如門及覺義。非是生起倫次故。生",
    "X45n0768_002:0564b18": "滅門不覺義。全體是業相故。智相相續。皆法執故。",
    "X45n0768_002:0564b19": "執取計名。皆我執故。由是相從。略成八也。若約教",
    "X45n0768_002:0564b20": "乘判。初即圓頓。二通終始。六則小乘。七乃人天。例",
    "X45n0768_002:0564b21": "前思之。",
    "X45n0768_002:0564b22": "△四被機(二)。初標門。次釋義。初標門。",
    "X45n0768_002:0564b23": "四。明教所被機者。",
    "X45n0768_002:0564b24": "△次釋義(三)。初總明所被。二重辨兼正。三別指下",
    "X45n0768_002:0564c01": "文。初總明所被。",
    "X45n0768_002:0564c02": "一切眾生。皆有佛性。無非所被不同法相宗。唯被菩",
    "X45n0768_002:0564c03": "薩性。及不定性。",
    "X45n0768_002:0564c04": "【記】一切下。顯實教。此約畢竟。兼正合論。故皆被也。",
    "X45n0768_002:0564c05": "故涅槃經云。凡是有心。定當作佛。圓覺云。有性無",
    "X45n0768_002:0564c06": "性。齊成佛道。又云。譬如大海。不讓小流。乃至蚊虻。",
    "X45n0768_002:0564c07": "及阿修羅。飲其水者。咸得充足。金剛經說。發菩提",
    "X45n0768_002:0564c08": "心人。令度四生九類。皆入無餘涅槃。若其定有不",
    "X45n0768_002:0564c09": "成佛者。何勞發此心耶。以一切眾生。皆本有佛性。",
    "X45n0768_002:0564c10": "但得聞之。無不獲益。謂宿機深者悟入。淺者信解。",
    "X45n0768_002:0564c11": "都無宿種者。亦皆熏成圓頓種子。如華嚴經食金",
    "X45n0768_002:0564c12": "剛喻。不同下。揀權教。彼說定性二乘。以性定無改。",
    "X45n0768_002:0564c13": "況至無餘位中。身智俱盡。誰為修行。又無性之人。",
    "X45n0768_002:0564c14": "無其善種。善種既無。憑何修進。以此判之俱非所",
    "X45n0768_002:0564c15": "被。然彼但約即今長時而論。故不統收。亦是留在",
    "X45n0768_002:0564c16": "實教中說也。",
    "X45n0768_002:0564c17": "△二重辨兼正(二)。初約三聚辨。二據五性說。初",
    "X45n0768_002:0564c18": "約三聚辨。",
    "X45n0768_002:0564c19": "然一切眾生。三聚統收。此論正唯為不定聚。故下文",
    "X45n0768_002:0564c20": "云。依未入正定聚眾生。故說修行信心。兼為邪定作",
    "X45n0768_002:0564c21": "遠因緣。兼為正定令增妙行。",
    "X45n0768_002:0564c22": "【記】然下。三聚有三說。如小乘。即以五無間業眾生",
    "X45n0768_002:0564c23": "為邪定。以聖位中學無學人為正定。以餘凡位中",
    "X45n0768_002:0564c24": "漏無漏七方便人為不定。權教以無種性人為邪。",
    "X45n0768_002:0565a01": "以菩薩為正。以不定性人為不定。終教以一切異",
    "X45n0768_002:0565a02": "生為邪。三賢為正。十信為不定。今依後說。此論下",
    "X45n0768_002:0565a03": "正為可知。兼為邪定者。但得見聞。自然成種。他時",
    "X45n0768_002:0565a04": "顯發。必至解脫故。法華繫珠。涅槃毒鼓。華嚴有八",
    "X45n0768_002:0565a05": "難頓超之說。又云。設有不生信樂。亦成善根。無空",
    "X45n0768_002:0565a06": "過者。乃至究竟入於涅槃。此明雖謗墮惡。由聞歷",
    "X45n0768_002:0565a07": "耳。終醒悟故。下論云。為令眾生。離一切苦。得究竟",
    "X45n0768_002:0565a08": "樂。皆此類也。兼為正定者。論云。為欲解釋如來根",
    "X45n0768_002:0565a09": "本之義。令諸眾生。正解不謬故。疏配三賢。故當正",
    "X45n0768_002:0565a10": "定也。",
    "X45n0768_002:0565a11": "△二據五性說。",
    "X45n0768_002:0565a12": "準此義例。則五性中。正被菩薩性。及不定性。令修信",
    "X45n0768_002:0565a13": "心。兼為餘性作遠因緣。",
    "X45n0768_002:0565a14": "【記】準下。例辨五性也。五性之說。權實共出。前教義",
    "X45n0768_002:0565a15": "中。判為未了者。約彼定執三無二有。故名為權。今",
    "X45n0768_002:0565a16": "說被教。故須約性。性雖說五。俱為所被。非同權宗",
    "X45n0768_002:0565a17": "定執有無也。正被下。可知。兼餘性者。二乘又無種",
    "X45n0768_002:0565a18": "性也。以二乘人。實無定性。雖亡分段。然有變易之",
    "X45n0768_002:0565a19": "身。但得聞斯教。決定迴心。涅槃說四果及緣覺。極",
    "X45n0768_002:0565a20": "遲經八。六。四。二萬。十千劫。如次迴心。猶如醉人。醒",
    "X45n0768_002:0565a21": "有遲速。三昧酒醒。亦復如是。故楞伽云。三昧酒所",
    "X45n0768_002:0565a22": "醉。乃至劫不覺。酒消然後覺。得佛無上身。無性之",
    "X45n0768_002:0565a23": "人。但無善性。若聞斯教。善種自成。遇緣發起。必當",
    "X45n0768_002:0565a24": "成佛。楞伽經說二種闡提。一。大悲菩薩。二。斷善根",
    "X45n0768_002:0565b01": "者。佛說二中永不入者。唯大悲菩薩。應知斷善根",
    "X45n0768_002:0565b02": "者。聞經獲悟。後必得入。涅槃經中具有此說。今此",
    "X45n0768_002:0565b03": "論云。謂示修習止觀。對治凡夫二乘心過故。其中",
    "X45n0768_002:0565b04": "義含定性無性。故下文云。對治二乘不起大悲狹",
    "X45n0768_002:0565b05": "劣心過。遠離凡夫不修善根。且不起大悲。豈非定",
    "X45n0768_002:0565b06": "性耶。不修善根。豈非無性耶。當知實教。雖說五性。",
    "X45n0768_002:0565b07": "然非定五。俱為所被。",
    "X45n0768_002:0565b08": "△三別指下文。",
    "X45n0768_002:0565b09": "又因緣分中。別明所被。至文當辨。",
    "X45n0768_002:0565b10": "【記】別明所被者。一論所被。不出三根。說有通別。通",
    "X45n0768_002:0565b11": "則不分論文。但上中下根。依之總入。別則立義解",
    "X45n0768_002:0565b12": "釋兩分。被上根悟入。修行信心分。被中根。勸修利",
    "X45n0768_002:0565b13": "益分。被下根。然上根不必聞中下之法。下根必兼",
    "X45n0768_002:0565b14": "聞中上之法。中根可知。此說猶是別中之通。若更",
    "X45n0768_002:0565b15": "細論。兼約地位所配。則立義分。及解釋分中顯示",
    "X45n0768_002:0565b16": "正義。對治邪執。被三賢菩薩。為上根悟入。分別發",
    "X45n0768_002:0565b17": "趣道相。被十信滿心。為中根。修行信心分已下論",
    "X45n0768_002:0565b18": "文。被十信住心入心。為下根。又就十信位中。自有",
    "X45n0768_002:0565b19": "三根之異。謂以十信滿心為上根。此則如上所配。",
    "X45n0768_002:0565b20": "以十信住心為中根。此依第四分中四種信心。及",
    "X45n0768_002:0565b21": "四種修行悟入。以十信初心為下根。就此下根。復",
    "X45n0768_002:0565b22": "有三種。謂以四行之後。止觀之前。一段論文。被下",
    "X45n0768_002:0565b23": "根悟入。以止觀一門。被中根。以勸生淨土一門。被",
    "X45n0768_002:0565b24": "上根。其勸修利益一分。總策前三。因緣一分。但明",
    "X45n0768_002:0565c01": "論起由致。故於此分。不別明被。如下疏配。",
    "X45n0768_002:0565c02": "△五詮體(二)。初總標。二別釋。初總標。",
    "X45n0768_002:0565c03": "五論能詮教體者。略作四門。",
    "X45n0768_002:0565c04": "【記】能詮教體者。通明諸佛教法。乃至此論。以何為",
    "X45n0768_002:0565c05": "體。而能詮顯無量事理。今且略以四門解釋。",
    "X45n0768_002:0565c06": "△二別釋(四)。一隨相。二唯識。三歸性。四無礙。一",
    "X45n0768_002:0565c07": "隨相。",
    "X45n0768_002:0565c08": "一。隨相門。於中或唯名句文。謂能詮諸法自性差別",
    "X45n0768_002:0565c09": "二所依故。或唯音聲。離聲無別名等。攝假從實故。或",
    "X45n0768_002:0565c10": "假實雙取。四俱為體。又徧於六塵一切所知境界。總",
    "X45n0768_002:0565c11": "有生解之義。悉為教體。",
    "X45n0768_002:0565c12": "【記】隨相者。謂約六塵境相以出體故。於下。中有四",
    "X45n0768_002:0565c13": "義。初名句文。名句文者。即聲上屈曲詮表。是假非",
    "X45n0768_002:0565c14": "實。屬不相應行所攝。故論云。一名二名多名。是曰",
    "X45n0768_002:0565c15": "名身。一句二句多句。名曰句身。一字二字多字。名",
    "X45n0768_002:0565c16": "曰文身。能詮諸法自性者。名也。名是能詮。諸法自",
    "X45n0768_002:0565c17": "性是所詮。如言色。言心。言水火等。各各詮表法自",
    "X45n0768_002:0565c18": "性故。差別者。句也。句是能詮。諸法差別是所詮。如",
    "X45n0768_002:0565c19": "言形色顯色。真心妄心等。諸法例然。一一法中。揀",
    "X45n0768_002:0565c20": "令別故。二所依者。文也。二即名句。文即是字。以此",
    "X45n0768_002:0565c21": "通為名句二法所依止故。由是名則次第行列。句",
    "X45n0768_002:0565c22": "則次第安布。文則次第連合。此等親能詮表義理。",
    "X45n0768_002:0565c23": "由是取之以為教體。或唯下。二。唯音聲。以聲是教",
    "X45n0768_002:0565c24": "主言音。謂佛唱詞。評論。語音。語路。語業。語表。故云",
    "X45n0768_002:0566a01": "音聲。離聲下釋。以名句文三。雖親能詮表義理。但",
    "X45n0768_002:0566a02": "是聲上屈曲之相。從假建立。無有自體。聲是色法。",
    "X45n0768_002:0566a03": "色法是實。名等是不相應行。非色非心。但約色心",
    "X45n0768_002:0566a04": "分位假立。由是實外無假。所以攝假從實。但取聲",
    "X45n0768_002:0566a05": "為教體。故云離聲無別名等。婆沙論云。佛教以語",
    "X45n0768_002:0566a06": "業為體。假實下。三。通四法也。如上兩說。各有理教",
    "X45n0768_002:0566a07": "為定量故。不可偏取。今悉收之。以唯音聲。則不能",
    "X45n0768_002:0566a08": "詮義。唯名句文。則別無自體。四法皆取。始成教體。",
    "X45n0768_002:0566a09": "如水與動。方能運舟。於此二中。不可趣一。如人汎",
    "X45n0768_002:0566a10": "然發聲不吐詞句。何所詮表。若無聲者。名等何依。",
    "X45n0768_002:0566a11": "故今雙取也。故俱舍云。牟尼說法蘊。數有八十千。",
    "X45n0768_002:0566a12": "彼體(教體)語(音聲)或名(名句)。此色(音聲)行(名句)蘊攝。又徧於下。",
    "X45n0768_002:0566a13": "四。徧。一切。也。一切雖多。不出六塵境界。但能生於",
    "X45n0768_002:0566a14": "物解。即為教體。豈獨在於聲名句文。故淨名云。有",
    "X45n0768_002:0566a15": "以光明而作佛事。有以菩提樹。衣服臥具。乃至八",
    "X45n0768_002:0566a16": "萬四千諸塵勞門。眾生謂之疲勞。諸佛即以此法",
    "X45n0768_002:0566a17": "而作佛事。楞伽云。大慧。非一切佛土。言語說法。有",
    "X45n0768_002:0566a18": "佛國土。直視不瞬。口無言說。乃至有佛國土。動身",
    "X45n0768_002:0566a19": "名說法等。且香積世界。餐香飯而三昧顯。極樂國",
    "X45n0768_002:0566a20": "土。聽風柯而正念成。絲竹可以傳心。目擊以之存",
    "X45n0768_002:0566a21": "道。既語默視瞬皆說。則見聞覺知盡聽。苟能得法",
    "X45n0768_002:0566a22": "契神。何必要因言說。如楞嚴經二十五聖。於十八",
    "X45n0768_002:0566a23": "界七大性。各從一門而得圓通。此中六塵。猶且約",
    "X45n0768_002:0566a24": "境。餘者例知。天台云。手不執卷。常是讀經。口無言",
    "X45n0768_002:0566b01": "聲。徧誦眾典。佛不說法。常聞梵音。心不思惟。徧照",
    "X45n0768_002:0566b02": "法界。皆此義也。",
    "X45n0768_002:0566b03": "△二唯識。",
    "X45n0768_002:0566b04": "二。唯識門。謂說者淨識所現文義為增上緣。令聞者",
    "X45n0768_002:0566b05": "識上文義相現。故下文云。若離自心念。則無一切境",
    "X45n0768_002:0566b06": "界之相。是故一切聲名句文。皆是自心之所顯現。",
    "X45n0768_002:0566b07": "【記】唯識者。約妄心以出體。今先約本影相對。對於",
    "X45n0768_002:0566b08": "諸教。總成四句。一。唯本無影。即小乘教。以不知諸",
    "X45n0768_002:0566b09": "法。唯識所現。皆影像故。二。唯影無本。即終教也。以",
    "X45n0768_002:0566b10": "佛果無別色聲功德。唯有如如及如如智獨存。但",
    "X45n0768_002:0566b11": "以大悲大智為增上緣。令彼根熟眾生。心中現佛",
    "X45n0768_002:0566b12": "色聲說法。是故佛教。但是眾生心中影像。故華嚴",
    "X45n0768_002:0566b13": "云。諸佛無有法。佛於何有說。但隨其自心。為說如",
    "X45n0768_002:0566b14": "是法。三。亦本亦影。即大乘權教。謂以佛自宣說若",
    "X45n0768_002:0566b15": "文若義。皆是妙觀察智相應淨識之所顯現。名本",
    "X45n0768_002:0566b16": "質教。若聞者識上所變文義。為影像教。諸佛眾生。",
    "X45n0768_002:0566b17": "互為增上緣。方有所起教。故唯識云。展轉增上力。",
    "X45n0768_002:0566b18": "二識成決定。四。非本非影。即頓教也。非唯心外無",
    "X45n0768_002:0566b19": "佛色聲。眾生心中影像亦空。以性本離故。相本絕",
    "X45n0768_002:0566b20": "故。即無教之教耳。故淨名云。其說法者。無說無示。",
    "X45n0768_002:0566b21": "其聽法者。無聞無得。今此所明。即第二句唯影非",
    "X45n0768_002:0566b22": "本也。說者淨識等者。此中語勢。似於本影具足一",
    "X45n0768_002:0566b23": "句。然意明唯影非本。雖云淨識所現。意顯大悲大",
    "X45n0768_002:0566b24": "智為增上緣。又此但言佛為眾生增上緣。而不言",
    "X45n0768_002:0566c01": "眾生為佛增上緣者。意在唯影也。又佛淨識。即是",
    "X45n0768_002:0566c02": "眾生真心。佛現。即眾生現。二俱影也。引證文則明",
    "X45n0768_002:0566c03": "矣。豈可見云淨識所現為增上緣。便作本影雙取。",
    "X45n0768_002:0566c04": "同於權教。須以意通。不以文局。學者思之。故下。文",
    "X45n0768_002:0566c05": "具云。一切諸法。唯依妄念而有差別。若離心念。則",
    "X45n0768_002:0566c06": "無一切境界之相。是故下。結意。言自心者。即是妄",
    "X45n0768_002:0566c07": "識。非謂真心。下文云。三界虗偽。唯心所作。離心即",
    "X45n0768_002:0566c08": "無六塵境界。",
    "X45n0768_002:0566c09": "△三歸性。",
    "X45n0768_002:0566c10": "三。歸性門。此識無體。唯是真如。故下文云。是故一切",
    "X45n0768_002:0566c11": "法。從本以來。離言說相。乃至唯是一心。故名真如。",
    "X45n0768_002:0566c12": "【記】歸性者。約真心以出體也。此識等者。則前門中。",
    "X45n0768_002:0566c13": "已收差別之境。但唯能變識心。今又攝前識心。但",
    "X45n0768_002:0566c14": "是一心。一心。即真如性也。名為歸性。故云此識無",
    "X45n0768_002:0566c15": "體也。其猶人睡作夢。見種種物。物不離夢。夢不離",
    "X45n0768_002:0566c16": "人。即展轉推尋教法真實之體。極至於此。古人云。",
    "X45n0768_002:0566c17": "心即是經。即斯義也。言一切者。即色心等法。非今",
    "X45n0768_002:0566c18": "方爾。故云從本已來。超過離名字相。離心緣相。故",
    "X45n0768_002:0566c19": "云乃至。然離言說。則非前音聲。離名字。則非前名",
    "X45n0768_002:0566c20": "句文。離心緣。則非前唯識。一心真如。則成此歸性",
    "X45n0768_002:0566c21": "門也。亦同圓覺疏云。生法本無。一切唯識。識如幻",
    "X45n0768_002:0566c22": "夢。但是一心。楞嚴云。見與見緣。似現前境。元我覺",
    "X45n0768_002:0566c23": "明也。",
    "X45n0768_002:0566c24": "△四無礙。",
    "X45n0768_002:0567a01": "四。無礙門。謂於前三門。心境理事。同一緣起。混融無",
    "X45n0768_002:0567a02": "礙。交徹相攝。以為教體。以一心法。有二門故。二皆各",
    "X45n0768_002:0567a03": "攝一切法故。",
    "X45n0768_002:0567a04": "【記】無礙者。約三門無礙以出體也。謂於下正釋。心",
    "X45n0768_002:0567a05": "即唯識門。境即隨相門理。即歸性門。事即一二門。",
    "X45n0768_002:0567a06": "以對理成句。故重牒之。同一緣起者。上之三門。同",
    "X45n0768_002:0567a07": "為一大法界緣起。謂境不自境。由心故境。心不自",
    "X45n0768_002:0567a08": "心。由境故。心未有依真之妄。不從真生。未有隨妄",
    "X45n0768_002:0567a09": "之真。不依妄顯。如是。則境是心境。心是境心。真即",
    "X45n0768_002:0567a10": "妄真。妄即真妄。互相依倚。互相資假。隨有所闕。則",
    "X45n0768_002:0567a11": "皆不成。故云同一緣起也。混融等者。即無障礙法",
    "X45n0768_002:0567a12": "界也。謂若心若境。若理若事。一多即入。俱無礙故。",
    "X45n0768_002:0567a13": "斯則動止縱橫。無非教體也。以一下。出所以。如上",
    "X45n0768_002:0567a14": "心境理事得無障礙者。以一切法。不離二門。二門",
    "X45n0768_002:0567a15": "唯一心故。以歸性。即當真如門。前二。即當生滅門。",
    "X45n0768_002:0567a16": "二門不二。即是一心。以此一心融之。故得同一緣",
    "X45n0768_002:0567a17": "起。無礙自在也。",
    "X45n0768_002:0567a18": "△六宗趣(二)。初標章。二列釋。初標章。",
    "X45n0768_002:0567a19": "六。示所詮宗趣者當。部所崇曰宗。宗之所歸曰趣。有",
    "X45n0768_002:0567a20": "二。",
    "X45n0768_002:0567a21": "【記】所詮宗趣者。前辨能詮文體。此明所詮義趣。義",
    "X45n0768_002:0567a22": "中可尊可重可崇尚者。故名為宗。歸向往詣。故名",
    "X45n0768_002:0567a23": "為趣。當部等者如法華宗一乘。涅槃宗佛性。華嚴",
    "X45n0768_002:0567a24": "宗法界。維摩宗不思議解脫等。然宗有多種。若約",
    "X45n0768_002:0567b01": "立敵相對以明宗者。即語之所表曰宗。此則但取",
    "X45n0768_002:0567b02": "一期所論之義。如言聲是有法。定無常為宗等。若",
    "X45n0768_002:0567b03": "約修習行人以明宗者。即心之所尚曰宗。如各隨",
    "X45n0768_002:0567b04": "所習經律論等。今明一部所崇尚者。為尊為主。目",
    "X45n0768_002:0567b05": "之為宗。宗於此者。終歸何義。謂令信解行此法故。",
    "X45n0768_002:0567b06": "必至證入也。故曰宗之所歸。",
    "X45n0768_002:0567b07": "△二列釋(二)。初諸宗。二此論。初諸宗(三)。初正辨",
    "X45n0768_002:0567b08": "明。二指此論。三會五教。先正辨明。二先總。次別。",
    "X45n0768_002:0567b09": "先總。",
    "X45n0768_002:0567b10": "初。總辨諸宗。一切經論。通大小乘。宗途有五。",
    "X45n0768_002:0567b11": "【記】總開。如文。",
    "X45n0768_002:0567b12": "△次別(五)初小乘宗。二破相宗。三立相宗。四法性",
    "X45n0768_002:0567b13": "宗。五法界宗。初小乘宗。",
    "X45n0768_002:0567b14": "一。隨相法執宗。即小乘諸師。依阿含等經所立。以造",
    "X45n0768_002:0567b15": "諸部小乘等論。",
    "X45n0768_002:0567b16": "【記】一下。隨相法執者。標名也。宗於事法。故云隨相。",
    "X45n0768_002:0567b17": "計法定實。語云法執小乘諸師者。宗主也。根本。即",
    "X45n0768_002:0567b18": "上座。大眾展轉分成二十部。阿含等者。所依經也。",
    "X45n0768_002:0567b19": "等於正法念。佛本行等經。以造下。所造論也。即婆",
    "X45n0768_002:0567b20": "沙俱舍等論。下諸門中例有此四。",
    "X45n0768_002:0567b21": "△二破相宗。",
    "X45n0768_002:0567b22": "二。真空無相宗。即龍樹提婆。依般若等經所立。以造",
    "X45n0768_002:0567b23": "中觀等論。",
    "X45n0768_002:0567b24": "【記】真空無相者。即色即空。空病亦空。故言真空。離",
    "X45n0768_002:0567c01": "一切相。故云無相般若等。等於八部。及諸空經。中",
    "X45n0768_002:0567c02": "觀等。等於百論。十二門論之類。",
    "X45n0768_002:0567c03": "△三立相宗。",
    "X45n0768_002:0567c04": "三。唯識法相宗。即無著天親。依解深密等經所立。以",
    "X45n0768_002:0567c05": "造唯識等論。",
    "X45n0768_002:0567c06": "【記】唯識法相者。唯遮境有。識揀心無。一切諸法。唯",
    "X45n0768_002:0567c07": "識所變。宗相法故。名法相宗。唯識等。等於對法。百",
    "X45n0768_002:0567c08": "法之類。",
    "X45n0768_002:0567c09": "△四法性宗。",
    "X45n0768_002:0567c10": "四。如來藏緣起宗。即馬鳴堅慧。依楞伽等經所立。以",
    "X45n0768_002:0567c11": "造起信等論。",
    "X45n0768_002:0567c12": "【記】如來藏緣起者。即如來藏心。隨染淨緣。起成諸",
    "X45n0768_002:0567c13": "法也。楞伽等。等於勝鬘。密嚴等經。起信等。等於佛",
    "X45n0768_002:0567c14": "性。寶性等論。",
    "X45n0768_002:0567c15": "△五法界宗。",
    "X45n0768_002:0567c16": "五。圓融具德宗。謂事事無礙主伴具足。重重無盡。即",
    "X45n0768_002:0567c17": "華嚴經。",
    "X45n0768_002:0567c18": "【記】圓融具德者。圓謂圓滿。性相周徧。融。謂融和。理",
    "X45n0768_002:0567c19": "事無礙。具德者。重重無盡。一塵一毛。無不稱性。無",
    "X45n0768_002:0567c20": "不包徧。如前圓教中明。",
    "X45n0768_002:0567c21": "△二指此論。",
    "X45n0768_002:0567c22": "今此論宗。當其第四門也。",
    "X45n0768_002:0567c23": "【記】第四者。即如來藏緣起宗。以論所詮。明如來藏。",
    "X45n0768_002:0567c24": "不生不滅與生滅和合。名阿黎耶等。廣辨染淨諸",
    "X45n0768_002:0568a01": "法緣起故。",
    "X45n0768_002:0568a02": "△三會五教。",
    "X45n0768_002:0568a03": "然此五宗。對前五教。互有寬陿。教則一經容有多教。",
    "X45n0768_002:0568a04": "宗則一宗容具多經。隨何經中。皆此宗故。",
    "X45n0768_002:0568a05": "【記】然但佛說成教。人尚曰宗。宗教不異。由是本疏",
    "X45n0768_002:0568a06": "隨教而辨。今則以經料揀。故有寬狹不同也。一經",
    "X45n0768_002:0568a07": "容多教者。如華嚴中。具說十惡十善。即人天教也。",
    "X45n0768_002:0568a08": "說四諦十二因緣。即小乘教。具列地位。即分教。三",
    "X45n0768_002:0568a09": "天偈云。法性本空寂。無取亦無見。性空即是佛。不",
    "X45n0768_002:0568a10": "可得思量。即始教。如心佛亦爾。如佛眾生然。心佛",
    "X45n0768_002:0568a11": "及眾生。是三無差別。即終教。初發心時。便成正覺。",
    "X45n0768_002:0568a12": "即頓教。一切無礙。即圓教也。餘經之中。或五四三",
    "X45n0768_002:0568a13": "二。多少不定。宗具多經者。如此一論宗中。宗百餘",
    "X45n0768_002:0568a14": "本大乘經也。隨何等者。但是諸經了義。皆此所宗。",
    "X45n0768_002:0568a15": "又如一切經中空義。皆是三論所宗。餘皆倣此。此",
    "X45n0768_002:0568a16": "上所明。但約宗教俱寬義說。若約狹義。如前五教。",
    "X45n0768_002:0568a17": "各詮一義。互不相通。如一經只詮一義。此名教狹。",
    "X45n0768_002:0568a18": "宗隨教說。亦復如是。此名宗狹也。",
    "X45n0768_002:0568a19": "△二此論(二)。先總。次別。先總。",
    "X45n0768_002:0568a20": "後。唯明此論。又有總別。總以一心法義為宗。信行得",
    "X45n0768_002:0568a21": "果為趣。",
    "X45n0768_002:0568a22": "【記】一心法義者。以此論中所詮義理。雖則廣多。然",
    "X45n0768_002:0568a23": "所宗尚者。皆為顯示一心法三大義也。故為其宗。",
    "X45n0768_002:0568a24": "宗此法義者。意在何也。為令生信。正解不謬。依解",
    "X45n0768_002:0568b01": "修行。行成入證。證極得果。歸此一心。故名為趣。然",
    "X45n0768_002:0568b02": "若信一味空理。則厭欣都絕。若信一向法相。則聖",
    "X45n0768_002:0568b03": "凡懸隔。斯皆不能起行趣證。今令信一心是凡聖",
    "X45n0768_002:0568b04": "之源。但由迷悟。使之有異。則必能起修。庶幾果證",
    "X45n0768_002:0568b05": "矣。",
    "X45n0768_002:0568b06": "△次別(二)。初列釋。二結示。初列釋。",
    "X45n0768_002:0568b07": "別者。有五對。一。教義對。教說為宗。義意為趣。如下文",
    "X45n0768_002:0568b08": "令捨言取意等。二。理事對。舉事為宗。顯理為趣。如從",
    "X45n0768_002:0568b09": "生滅門入真如門等。三。境行對。以真俗境為宗。止觀",
    "X45n0768_002:0568b10": "行為趣四。證信對。以成信不退為宗。登地入證為趣。",
    "X45n0768_002:0568b11": "五。因果對。以因為宗。克果為趣。",
    "X45n0768_002:0568b12": "【記】教說等者。以言詮義。義顯言亡。如乘筏渡河。至",
    "X45n0768_002:0568b13": "岸捨筏。如下文者。具云。當知如來善巧方便。假以",
    "X45n0768_002:0568b14": "言說。引導眾生。其旨趣者。皆為離念。歸於真如。理",
    "X45n0768_002:0568b15": "事者。先宗後趣。合云事理。下有倣此。舉事等者。廣",
    "X45n0768_002:0568b16": "說生滅染淨者。皆為歸於真如理故。如從等者。文",
    "X45n0768_002:0568b17": "云。復次顯示從生滅門。即入真如門。所謂推求五",
    "X45n0768_002:0568b18": "陰色之與心。六塵境界。畢竟無念。乃至若能觀察",
    "X45n0768_002:0568b19": "知心無念。即得隨順入真如門。以真俗等者。真理",
    "X45n0768_002:0568b20": "一味。向即心絕。俗境萬差。觀則智起。因此以成止",
    "X45n0768_002:0568b21": "觀二門。故下文云。所言止者。謂止一切境界相。隨",
    "X45n0768_002:0568b22": "順奢摩他觀義故。所言觀者。謂分別因緣生滅相。",
    "X45n0768_002:0568b23": "隨順毗鉢舍那觀義故。成信。即十信位緣。不退。即",
    "X45n0768_002:0568b24": "三賢已上。地前比觀。未造真如。意在登地親證聖",
    "X45n0768_002:0568c01": "性。以因等者。地上所行十波羅蜜。意在尅證佛果",
    "X45n0768_002:0568c02": "菩提。",
    "X45n0768_002:0568c03": "△二結示。",
    "X45n0768_002:0568c04": "此五是從前起後。漸漸相由矣。",
    "X45n0768_002:0568c05": "【記】相由者。初由教故得義。二由義中事。故顯理。三",
    "X45n0768_002:0568c06": "由事理為境故。以成止觀行。四由止觀故。入證地",
    "X45n0768_002:0568c07": "位。五由入證。故得果。斯則展轉相因。從淺至深。傳",
    "X45n0768_002:0568c08": "論宗趣也。",
    "X45n0768_002:0568c09": "△二隨文註解(二)。初解名題。二釋文義。初解名",
    "X45n0768_002:0568c10": "題(三)。初論題目。二造論主。三譯論人。初論題目。",
    "X45n0768_002:0568c11": "大乘起信論。",
    "X45n0768_002:0568c12": "【疏】大者。當體為目。包含為義。乘者。就喻為稱。運載",
    "X45n0768_002:0568c13": "為功。大乘。即所信之境。起信。即能信之心。心境合",
    "X45n0768_002:0568c14": "目也。此則大乘之起信。又亦起大乘之信。",
    "X45n0768_002:0568c15": "【記】論題。中二。初。釋前四字。四。今初總釋四字。言當",
    "X45n0768_002:0568c16": "體者。不同權教解大者揀小為義。大外有小可揀。",
    "X45n0768_002:0568c17": "豈成至大。今以心性。體無際畔。絕諸分量。心行處",
    "X45n0768_002:0568c18": "滅。言語道斷。無以名之。彊名為大。然大有二義。一。",
    "X45n0768_002:0568c19": "是常義。謂豎通三世。無始無終。無有一法先之。唯",
    "X45n0768_002:0568c20": "此先於諸法。故名大也。涅槃云。所言大者。名之為",
    "X45n0768_002:0568c21": "常。二者。偏義。謂橫該十方。十方窮之。無有邊涯。涅",
    "X45n0768_002:0568c22": "槃又云。所言大者。其性廣博。猶如虗空。包含者。以",
    "X45n0768_002:0568c23": "論云。是心則攝一切世間出世間法。又經云。心精",
    "X45n0768_002:0568c24": "徧圓。含裹十方等。體若不徧。寧曰包含。若不包含。",
    "X45n0768_002:0569a01": "豈名為大。由是包含。是大之義也。運載等者。然乘",
    "X45n0768_002:0569a02": "有五種。謂人。天。聲聞緣覺。菩薩。雖則皆有運載之",
    "X45n0768_002:0569a03": "功。總名為乘。且義有大小。而載有近遠。人乘者。謂",
    "X45n0768_002:0569a04": "三歸五戒。運載眾生。越於三塗。生於人間。其猶小",
    "X45n0768_002:0569a05": "船。纔過谿澗。天乘者。謂上品十善。及四禪八定。運",
    "X45n0768_002:0569a06": "載眾生。越於四洲。達於上界。如以次船。渡小江河。",
    "X45n0768_002:0569a07": "聲聞乘者。謂四諦法門。緣覺乘者。謂十二因緣法",
    "X45n0768_002:0569a08": "門。皆能運載眾生。越於三界。到有餘無餘涅槃。成",
    "X45n0768_002:0569a09": "阿羅漢。及辟支佛皆如大船。越大江河。菩薩乘者。",
    "X45n0768_002:0569a10": "謂悲智六度法門。運載眾生。總越三界二乘之境。",
    "X45n0768_002:0569a11": "到無上菩提。大般涅槃之彼岸也。如乘大舶。過於",
    "X45n0768_002:0569a12": "大海。法華云。若有眾生。從佛世尊。聞法信受勤修",
    "X45n0768_002:0569a13": "精進。求一切智。佛智。自然智。無師智。如來知見。力",
    "X45n0768_002:0569a14": "無所畏。愍念安樂無量眾生。利益天人。度脫一切。",
    "X45n0768_002:0569a15": "是名大乘。菩薩求此乘故。名為摩訶薩。此乃由能",
    "X45n0768_002:0569a16": "乘有利鈍。故所乘有勝劣。令所越有廣狹。俾所至",
    "X45n0768_002:0569a17": "有近遠。今言乘者。則第五菩薩乘也。然上所說。但",
    "X45n0768_002:0569a18": "約常塗以六度萬行為所乘體。今此論中明所乘",
    "X45n0768_002:0569a19": "者。直約體相二大。故下文云。一切諸佛。本所乘故。",
    "X45n0768_002:0569a20": "一切菩薩。皆乘此法。到如來地故等。由是亦名佛",
    "X45n0768_002:0569a21": "乘。一乘。最上乘。今就通稱。但言大也。言雖不異。其",
    "X45n0768_002:0569a22": "義不同。由是此文。逈異常說。常塗又說。須待能所",
    "X45n0768_002:0569a23": "相契。方得名乘。今論直目眾生心。以為大乘法。豈",
    "X45n0768_002:0569a24": "得須具能所耶。故涅槃云。佛性者。名為一乘。大乘",
    "X45n0768_002:0569b01": "下。舉所信以明能信。謂由有此一心三大為勝境",
    "X45n0768_002:0569b02": "故。緣此勝境而發忍樂之心。名為起信。若不然者。",
    "X45n0768_002:0569b03": "信何法。是何信耶。信憑何起耶。是故心境合為目",
    "X45n0768_002:0569b04": "也。大乘之起信者。謂由大乘為所緣境故。而發得",
    "X45n0768_002:0569b05": "能緣信心。此則緣大乘以起信心。非起餘心也。所",
    "X45n0768_002:0569b06": "緣勝而能緣劣。大乘之起信。依主得名。此約境以",
    "X45n0768_002:0569b07": "顯心也。又亦下。對宗以別行。謂信通大小。理宜揀",
    "X45n0768_002:0569b08": "之。今起大乘之信。非起餘信。即以別揀通。亦依主",
    "X45n0768_002:0569b09": "釋也。",
    "X45n0768_002:0569b10": "【疏】又大者就義。謂體相用。乘者就人。謂菩薩等。",
    "X45n0768_002:0569b11": "【記】又大下。二。別釋大乘也。就義等者。論云。所言義",
    "X45n0768_002:0569b12": "者。則有三種。云何為三。一者。體大。謂一切法。真如",
    "X45n0768_002:0569b13": "平等不增減故。二者。相大。謂如來藏。具足無量性",
    "X45n0768_002:0569b14": "功德故。三者。用大。能生一切世間。出世間善因果",
    "X45n0768_002:0569b15": "故。就人等者。論云。一切諸佛。本所乘故。一切菩薩。",
    "X45n0768_002:0569b16": "皆乘此法。到如來地故。準本疏說。於三大之中。體",
    "X45n0768_002:0569b17": "相是所乘。用大為能乘。三大之中唯一心轉。是故",
    "X45n0768_002:0569b18": "亦大亦乘。持業釋也。",
    "X45n0768_002:0569b19": "【疏】又依雜集論。由與七種大性相應。故名大乘。一",
    "X45n0768_002:0569b20": "境。二行。三智。四精進。五方便善巧。六證得。七業。",
    "X45n0768_002:0569b21": "【記】又依下。三。別釋大字也。七種相應者。此皆約人",
    "X45n0768_002:0569b22": "而說。境大性者。以諸佛所說廣大教法為所緣故。",
    "X45n0768_002:0569b23": "行者。自利利他二利行故。智者。我空法空二無分",
    "X45n0768_002:0569b24": "別智故。精進者。三祇修行無疲厭故。方便者。不住",
    "X45n0768_002:0569c01": "生死及涅槃故。證得者。佛地功德悉圓滿故。業者",
    "X45n0768_002:0569c02": "應現十方化眾生故。上六如初。皆言大性。然於七",
    "X45n0768_002:0569c03": "中。前五是因。後二是果。果中之二。前體。後用。體即",
    "X45n0768_002:0569c04": "智淨相。用則不思議業相。亦即四鏡之後二也。莊",
    "X45n0768_002:0569c05": "嚴。瑜伽。顯揚等論。並同此說。",
    "X45n0768_002:0569c06": "【疏】起。謂發起。以有本覺內熏為因。善友聞熏為緣。",
    "X45n0768_002:0569c07": "於此勝境。發希有信。能令心淨。如水清珠。何故但",
    "X45n0768_002:0569c08": "明信而不言餘行。以是行本故。論為初機故。故下",
    "X45n0768_002:0569c09": "文云。自信己性。知心妄動。修遠離法。又華嚴云。信",
    "X45n0768_002:0569c10": "為道源功德母等。",
    "X45n0768_002:0569c11": "【記】起謂下。四。別釋起信二。初。正明。以有本覺等者。",
    "X45n0768_002:0569c12": "約因緣以明發起也。夫有為法起。必因緣力。因緣",
    "X45n0768_002:0569c13": "互闕。皆不成立。今信所起。須具因緣。故論云。自有",
    "X45n0768_002:0569c14": "熏習之力(自體相熏)。又為佛菩薩等慈悲願護故(用熏)。能",
    "X45n0768_002:0569c15": "起厭苦之心(信心)。乃能進趣。向涅槃道。勝境者。如下",
    "X45n0768_002:0569c16": "所說信真如。及佛。法。僧。以信真如。是萬法本。佛是",
    "X45n0768_002:0569c17": "報身。法是六度萬行。僧是地上菩薩。并餘三寶四",
    "X45n0768_002:0569c18": "諦。最為勝故。希有信者。以所信之境勝故。令能信",
    "X45n0768_002:0569c19": "之心。則為希有也。若信釋迦彌勒是佛等。則為易",
    "X45n0768_002:0569c20": "有。今信眾生心中真如。是凡聖通依。迷之則六趣",
    "X45n0768_002:0569c21": "無窮。悟之則三資不斷。此為難有。如信皇后王胎。",
    "X45n0768_002:0569c22": "貧女聖孕。難易可知。此上五句。解起字也。能令下。",
    "X45n0768_002:0569c23": "釋信字。水清珠者。清水珠也。謂眾生心如水。疑如",
    "X45n0768_002:0569c24": "濁。信如珠。珠投濁水。水必澄徹。信起疑心。心必清",
    "X45n0768_002:0570a01": "淨。故唯識云。於實德能。深忍樂欲心淨為性。如水",
    "X45n0768_002:0570a02": "清珠。能清濁水。金剛亦云。信心清淨。則生實相。信",
    "X45n0768_002:0570a03": "即清淨心也。何故下。二。通防。問意云。從因至果。有",
    "X45n0768_002:0570a04": "無量行門。何故此中。獨明於信。又信是最淺之法。",
    "X45n0768_002:0570a05": "望於解行證果。未足為奇。如何題中唯明此耶。行",
    "X45n0768_002:0570a06": "本者。答前問也。信之一法。為入道之弄引。河沙善",
    "X45n0768_002:0570a07": "品。因之而起。苟無其信。安能起行而至證果。為初",
    "X45n0768_002:0570a08": "機者。答第二問。初機。即十信菩薩。位居外凡。未入",
    "X45n0768_002:0570a09": "劫數。今論正被此輩。故下文云。是中依未入正定",
    "X45n0768_002:0570a10": "聚眾生。故說修行信心。然是初機之上根也。根若",
    "X45n0768_002:0570a11": "稍下。則先入小乘。漸次之大。自信己性等。及華嚴",
    "X45n0768_002:0570a12": "文。並證行本之義。此義前未說故。故偏引證。初機",
    "X45n0768_002:0570a13": "之義。懸談已明。故此不說。餘文可見。",
    "X45n0768_002:0570a14": "【疏】論者。建立決了可軌文言。判說甚深法相道理。",
    "X45n0768_002:0570a15": "依決判義。名之為論。又論者。集法議論也。謂假立",
    "X45n0768_002:0570a16": "賓主。往復徵析。論量正理。故名為論。",
    "X45n0768_002:0570a17": "【記】論者下。二釋論字。然論有二類。謂宗。釋也。釋論。",
    "X45n0768_002:0570a18": "即隨解佛經。猶如章疏。即智度。金剛。法華論等。皆",
    "X45n0768_002:0570a19": "此類也。宗論。即宗經建立。如瑜伽。唯識。婆沙。俱舍",
    "X45n0768_002:0570a20": "等。建立下。此約宗經解論字。謂建立決定顯了可",
    "X45n0768_002:0570a21": "為軌則文句言辭。判斷宣說佛經之中。深妙法義",
    "X45n0768_002:0570a22": "行相理趣也。依決下。結名為論者。是決判義也。又",
    "X45n0768_002:0570a23": "論下。約立理解論字。謂纂集教法。商議論量。自問",
    "X45n0768_002:0570a24": "自答。往復徵詰。開析道理。發揮真趣。令正理成立。",
    "X45n0768_002:0570b01": "邪宗摧破也。此上二解。前釋。後宗。或可俱約宗論。",
    "X45n0768_002:0570b02": "非釋論也。然此五字之中。有法有喻。約理約行。體",
    "X45n0768_002:0570b03": "用心境。因果教義。總為題目也。如前開題處說。又",
    "X45n0768_002:0570b04": "此一論五分之文。亦不出題中五字。謂解釋分中",
    "X45n0768_002:0570b05": "顯示正義。對治邪執。是大。分別發趣道相。是乘。修",
    "X45n0768_002:0570b06": "行信心分。是起信。初後二分。義當於論。立義分中。",
    "X45n0768_002:0570b07": "即通大等四字。",
    "X45n0768_002:0570b08": "△二造論主。",
    "X45n0768_002:0570b09": "馬鳴菩薩造。",
    "X45n0768_002:0570b10": "【疏】名馬鳴者。此菩薩初生之時。感動諸馬。悲鳴不",
    "X45n0768_002:0570b11": "已。又善能撫琴以宣法音。諸馬聞之。咸悉悲鳴。中",
    "X45n0768_002:0570b12": "印土月氏國王。將欲試驗以行正法。取馬七匹。絕",
    "X45n0768_002:0570b13": "其水草。已經六日。至第七日。宣告集眾。王躳禮請。",
    "X45n0768_002:0570b14": "升座說法。令於眾中。以草穀等飤其餓馬。馬皆不",
    "X45n0768_002:0570b15": "食。唯悲鳴垂淚。諦聽法要。於是遠近敬伏從化。故",
    "X45n0768_002:0570b16": "名馬鳴。言菩薩者。具云菩提薩埵。此云覺有情。亦",
    "X45n0768_002:0570b17": "有三釋。一。約境。所求所度。二。約心。有覺悟之智。餘",
    "X45n0768_002:0570b18": "情慮之識。三。約能所。所求能求。三皆如次配覺及",
    "X45n0768_002:0570b19": "有情。造者。製作。佛滅度後。六百年內所造也。故摩",
    "X45n0768_002:0570b20": "訶摩耶經云。如來滅後六百歲已。諸外道等。邪見",
    "X45n0768_002:0570b21": "兢興。毀滅佛法。有一比丘。名曰馬鳴。善說法要。降",
    "X45n0768_002:0570b22": "伏一切諸外道輩。",
    "X45n0768_002:0570b23": "【記】名下。初。釋馬鳴。初生等者。一義。又善等者。二義。",
    "X45n0768_002:0570b24": "中印等者。三義。咸。皆也。躬。身也。餘並如文。二。釋菩",
    "X45n0768_002:0570c01": "薩。具云等者。以此方時俗。不貴秦音。故存梵語。厭",
    "X45n0768_002:0570c02": "繁好簡。又削提埵二字。由是但云菩薩。亦者。例前",
    "X45n0768_002:0570c03": "義也。例前馬鳴之三義故。所求是佛。佛即是覺。所",
    "X45n0768_002:0570c04": "度是生。生即有情也。此即全取所求所度之境。以",
    "X45n0768_002:0570c05": "彰能求能度之人。即有財釋。覺悟智者。即始覺之",
    "X45n0768_002:0570c06": "智。情慮識者。即六染等識。此亦全取所有覺智情",
    "X45n0768_002:0570c07": "識。以立能有者名。亦有財釋。所求是佛智。佛智即",
    "X45n0768_002:0570c08": "是覺。能求是自身。自身即有情。此即求菩提之薩",
    "X45n0768_002:0570c09": "埵。以勝顯劣。依主釋也。此三義中。初唯約境。次唯",
    "X45n0768_002:0570c10": "約心。後雙約心境。又初約悲智。二約真妄。三約人",
    "X45n0768_002:0570c11": "法。由是約心境悲智真妄人法以明菩薩。理無不",
    "X45n0768_002:0570c12": "盡也。又智度論云。菩提。為無上智慧。亦名為覺。亦",
    "X45n0768_002:0570c13": "名為道。薩埵云眾生。或云大心。或云勇猛心。小品",
    "X45n0768_002:0570c14": "云。是為覺一切法無障礙故。名為菩薩。當為大眾",
    "X45n0768_002:0570c15": "作上首故。名摩訶薩。道行云。是人於一切法悉了",
    "X45n0768_002:0570c16": "知故。名菩薩。天上天下最尊勝故。名摩訶薩。三釋",
    "X45n0768_002:0570c17": "造字。製作者。揀非撰述也。佛滅等者。明造論時。二",
    "X45n0768_002:0570c18": "五百初。解脫者少。故造此論以被入證也。摩耶等",
    "X45n0768_002:0570c19": "者。準摩訶衍論說。有六馬鳴。前後異出。一者。勝頂",
    "X45n0768_002:0570c20": "王經說。佛成道十七日。有一外道。問難於佛。名曰",
    "X45n0768_002:0570c21": "馬鳴。二者。摩尼清淨經說。佛滅後一百年。有一菩",
    "X45n0768_002:0570c22": "薩出世。名曰馬鳴。三者。變化功德經說。佛滅度後",
    "X45n0768_002:0570c23": "三百年。有一菩薩出世。名曰馬鳴。四者。如疏所引。",
    "X45n0768_002:0570c24": "五者。常德三昧經說。佛滅後八百年。有一菩薩。出",
    "X45n0768_002:0571a01": "世。名曰馬鳴。六者。莊嚴三昧經說。過去有一菩薩。",
    "X45n0768_002:0571a02": "名曰馬鳴。具說有六。今當第四矣。然準大論所說。",
    "X45n0768_002:0571a03": "此菩薩道成先劫。號大光明佛。今乃助化。示居八",
    "X45n0768_002:0571a04": "地。父名盧伽。母名瞿那。又名功德日菩薩。如別處",
    "X45n0768_002:0571a05": "明。輩。流類也。",
    "X45n0768_002:0571a06": "△三譯論人。",
    "X45n0768_002:0571a07": "真諦三藏譯。",
    "X45n0768_002:0571a08": "【疏】總有二譯。一。西印度優禪尼國。沙門波羅末陀。",
    "X45n0768_002:0571a09": "此云真諦。梁元帝承聖三年。於衡州建興寺譯成",
    "X45n0768_002:0571a10": "一卷二十四紙。月氏國婆首那王子譯語。沙門智",
    "X45n0768_002:0571a11": "愷筆授。沙門慧顯慧旻曇振等。并黃鉞大將軍太",
    "X45n0768_002:0571a12": "保蕭勃證義。然此三藏。梁陳二代。勅譯經論。總三",
    "X45n0768_002:0571a13": "十四部。一百四十一卷。其博解神異。具如譯經記。",
    "X45n0768_002:0571a14": "二。于闐國沙門。實叉難陀。此云喜學。大周則天時。",
    "X45n0768_002:0571a15": "於東都佛授記寺譯成兩卷。亦二十四紙。沙門波",
    "X45n0768_002:0571a16": "崙玄軌筆授。復禮綴文。弘景法寶法藏等證義。今",
    "X45n0768_002:0571a17": "解前譯。",
    "X45n0768_002:0571a18": "【記】波羅末陀。亦名拘那羅陀。此云親依。梁元帝等",
    "X45n0768_002:0571a19": "者。以此三藏。是梁武帝太清二年戊辰歲。見帝於",
    "X45n0768_002:0571a20": "寶雲殿。帝勅譯經。自太清二年。迄元帝承聖三年",
    "X45n0768_002:0571a21": "歲次甲戌。於正觀等寺。譯金光明。彌勒下生等經。",
    "X45n0768_002:0571a22": "起信論等一十一部。合二十卷。此論乃是其年九",
    "X45n0768_002:0571a23": "月十日。與京邑英賢慧顯智愷等。於衡州建興寺",
    "X45n0768_002:0571a24": "譯。并翻論旨玄文二十卷。屬候景作亂。遂欲汎舶",
    "X45n0768_002:0571b01": "西歸。遇風飄還。廣州刺史。留住制止寺。請譯經論。",
    "X45n0768_002:0571b02": "自陳永定元年。至太建元年己丑。更譯佛阿毗曇",
    "X45n0768_002:0571b03": "論。及俱舍論等。總梁陳二代。共譯經論。三十四部。",
    "X45n0768_002:0571b04": "一百四十一卷。博解者。羣藏廣部。罔不措懷。藝術",
    "X45n0768_002:0571b05": "異解。例素諳練。神異者。或敷座以憑河。或當暑而",
    "X45n0768_002:0571b06": "無汗。餘如疏文大周者。以則天初載二年九月九",
    "X45n0768_002:0571b07": "日。改國號為大周。改元為天授元年。故曰大周則",
    "X45n0768_002:0571b08": "天也。懈前譯者。以後譯之本。是疏主證義。恐涉情",
    "X45n0768_002:0571b09": "黨。故解他本。",
    "X45n0768_002:0571b10": "△二解文義(三)。初歸敬述意。二正述論文。三總結",
    "X45n0768_002:0571b11": "迴向。初歸敬述意(二)。初歸依三寶。二述造論意。",
    "X45n0768_002:0571b12": "初歸依三寶。",
    "X45n0768_002:0571b13": "【疏】歸三寶者。略有六意一。荷恩德故。二。請加護故。",
    "X45n0768_002:0571b14": "三。令生信故。四。為儀式故。五。表尊勝故。六。顯益物",
    "X45n0768_002:0571b15": "故。",
    "X45n0768_002:0571b16": "【記】歸依三寶。諸論具闕不同。有具歸者。如智論等",
    "X45n0768_002:0571b17": "有唯歸佛者。如地持論等。有唯歸人者。如十地論",
    "X45n0768_002:0571b18": "等。有並不歸者。如十二門論等。此乃各隨作者之",
    "X45n0768_002:0571b19": "意。今所歸者。具也。荷恩者。佛大慈悲。故垂之以教。",
    "X45n0768_002:0571b20": "教不自闡。傳之以僧使我於苦不至。於樂有得。即",
    "X45n0768_002:0571b21": "知三寶於我大有恩德。為感荷故而歸命之。加護",
    "X45n0768_002:0571b22": "者。將欲造論。摧邪顯正。先歸三寶。請以冥資。助增",
    "X45n0768_002:0571b23": "智慧。使其通曉。故云加也。恐其魔嬈。有成難事。假",
    "X45n0768_002:0571b24": "以威力。防外障緣。故云護也。生信者。論主示居因",
    "X45n0768_002:0571c01": "位。種智未圓。所述論文。恐鮮有信。承力而作。必信",
    "X45n0768_002:0571c02": "無疑。儀式者。夫臣子之道。欲有所作。必先告於君",
    "X45n0768_002:0571c03": "父。今遺法弟子。將造論文。必先歸命三寶。為後代",
    "X45n0768_002:0571c04": "儀式也。尊勝者。三寶尊重。首出眾物。為世良田。論",
    "X45n0768_002:0571c05": "初歸之。表殊勝也。益物者。然佛法僧。能益庶品。其",
    "X45n0768_002:0571c06": "利博哉。凡愚迷倒。莫有知者。故伸歸命。以顯於物",
    "X45n0768_002:0571c07": "有大利益也。",
    "X45n0768_002:0571c08": "△科中分二。初能歸分齊。二所歸三寶。初能歸",
    "X45n0768_002:0571c09": "分齊。",
    "X45n0768_002:0571c10": "歸命盡十方。",
    "X45n0768_002:0571c11": "【疏】歸命二字。顯能歸至誠也。歸者。是依投。趣向義。",
    "X45n0768_002:0571c12": "命者。總御諸根。一身之要。人之所重莫不為先。舉",
    "X45n0768_002:0571c13": "此無二之命。以奉無上之尊。又歸者。是還源義。眾",
    "X45n0768_002:0571c14": "生六根。從一心起而背自源。馳趣六塵。今舉命根。",
    "X45n0768_002:0571c15": "總攝六情。還歸一心。一心。即一體三寶。厭能歸之",
    "X45n0768_002:0571c16": "體。必具三業。欲顯佛有天眼。天耳。他心故。又圓滿",
    "X45n0768_002:0571c17": "三業善故。成就三輪因故。或見不聞處。聞不見處。",
    "X45n0768_002:0571c18": "不見不聞處。則身語意。如次歸依。在見聞處。則三",
    "X45n0768_002:0571c19": "業皆歸。今云歸命。是意。意業最重矣。",
    "X45n0768_002:0571c20": "【記】歸者下。先。釋文二。初。事。相釋。依投等四字。共成",
    "X45n0768_002:0571c21": "歸義。謂歸依。歸投。歸趣。歸向故。御根下。約能連持",
    "X45n0768_002:0571c22": "色心種子不斷功能。名之為命。由命御之。使根不",
    "X45n0768_002:0571c23": "壞。即不相應行法所攝。一身下。命在身存。命終身",
    "X45n0768_002:0571c24": "壞。人之所重。無以加焉。舉此下。約所歸以明能歸",
    "X45n0768_002:0572a01": "也。命可重者。由無二故。佛可重者。由無上故。今以",
    "X45n0768_002:0572a02": "可重之命。歸於可尊之境。是所宜也。又歸下。二。觀",
    "X45n0768_002:0572a03": "行釋也。眾生下。且明迷源也。雖言六根。兼取六識",
    "X45n0768_002:0572a04": "俱從一心分湛所起。以本是純元之一心。背之遂",
    "X45n0768_002:0572a05": "成六種根識。識不自起。由塵所發。念念奔逸。莫能",
    "X45n0768_002:0572a06": "自反。即背覺合塵之義。故佛頂經云。元依一精明。",
    "X45n0768_002:0572a07": "分成六和合。今舉下。正顯還源義。總攝六情者。情",
    "X45n0768_002:0572a08": "即根也。以命能總御諸根。故今舉總攝別。但言歸",
    "X45n0768_002:0572a09": "命。以命還於一心之時。餘皆隨合。故經云。一根既",
    "X45n0768_002:0572a10": "返元。六根成解脫。又云。一處成休復。六用皆不成。",
    "X45n0768_002:0572a11": "然上所說。但派一為多。即是背義。攝多為一。即是",
    "X45n0768_002:0572a12": "歸義。實無能背所背。能歸所歸也。一心下。謂有覺",
    "X45n0768_002:0572a13": "照為佛。可軌持為法。具萬德和合無違為僧。一心",
    "X45n0768_002:0572a14": "之上而辨三義。故云一體。然能下。二。出體二。一。通。",
    "X45n0768_002:0572a15": "約三業也。能歸體。即馬鳴身口意也。業。即三用。欲",
    "X45n0768_002:0572a16": "顯下。釋具三業所以。疏有三意。一。顯佛勝德。二。圓",
    "X45n0768_002:0572a17": "自善根。三。為彼來果。以身業歸。顯有天眼見。以口",
    "X45n0768_002:0572a18": "業歸。顯有天耳聞。以意業歸。顯有他心知。圓滿下。",
    "X45n0768_002:0572a19": "昔以三業悉皆不善。謂殺等十支。今既歸佛。即三",
    "X45n0768_002:0572a20": "業皆善。以身禮口讚心緣。即殺盜婬等。自然不生。",
    "X45n0768_002:0572a21": "三輪因者。三輪是果。謂神通。正教。記心也。因。即三",
    "X45n0768_002:0572a22": "業善。三輪之因。依主釋。以因中身業歸。果獲神通",
    "X45n0768_002:0572a23": "輪。謂如意。天眼。天耳通也。此能引邪歸正故。因中",
    "X45n0768_002:0572a24": "口業歸。果獲正教輪。謂宿命。漏盡通也。此能觀根",
    "X45n0768_002:0572b01": "說法令解脫故。因中意業歸。果獲記心輪。謂他心",
    "X45n0768_002:0572b02": "通也。此令未信者信。未修證者修證。或與記莂等。",
    "X45n0768_002:0572b03": "俱名輪者。以能摧輾眾生惑障故。或見下。明歸之",
    "X45n0768_002:0572b04": "儀式。此乃不論三業前後。但隨見聞等處。則用三",
    "X45n0768_002:0572b05": "業對而歸之。此有四句。如疏列配。然上二句。且約",
    "X45n0768_002:0572b06": "一期句數配屬則可。若細推之。就佛就機。恐無此",
    "X45n0768_002:0572b07": "理。如佛得自在。豈有見而不聞等處耶。若就機者。",
    "X45n0768_002:0572b08": "如見佛身。不聞說法。豈只以身作禮。而不意敬口",
    "X45n0768_002:0572b09": "讚耶。如聞說法。不見形相。豈只口讚而不運意作",
    "X45n0768_002:0572b10": "禮耶。又雖不見聞。如專意念佛之人。豈無身口耶。",
    "X45n0768_002:0572b11": "況身口由心所使。意業不行。身口不動。若如此。所",
    "X45n0768_002:0572b12": "配豈約一期。今云下二。結屬意業。以身口皆由意",
    "X45n0768_002:0572b13": "使。故意為根本。餘二為末。況三界唯心。萬法唯識。",
    "X45n0768_002:0572b14": "誠為可重。故但意業。",
    "X45n0768_002:0572b15": "【疏】盡十方三字。明所歸分齊也。非直一方三寶。每",
    "X45n0768_002:0572b16": "方非直一二等剎中三寶。顯三寶普徧故。歸心廣",
    "X45n0768_002:0572b17": "大故。揀異小乘故。然三寶又有住持。別相。同體之",
    "X45n0768_002:0572b18": "殊。為福之田。皆可寶重。今所歸者。意歸別相。理該",
    "X45n0768_002:0572b19": "同體也。",
    "X45n0768_002:0572b20": "【記】非下。初。明處所分齊。非直者。不但也。謂不但於",
    "X45n0768_002:0572b21": "一方三寶而展歸命。此解十方也。每方下。釋盡字",
    "X45n0768_002:0572b22": "然有兩意。謂每方不但一剎兩剎。每剎不唯一佛",
    "X45n0768_002:0572b23": "二佛。顯三寶下。釋所以也。普偏者。經云。毗盧遮那。",
    "X45n0768_002:0572b24": "徧一切處。此法身徧也。法身是理。報身是智。理智",
    "X45n0768_002:0572c01": "不二。報身亦徧。法報是體。應身是用。即體之用。應",
    "X45n0768_002:0572c02": "身亦徧。餘二寶例知。此約所歸。廣大者。約能歸。由",
    "X45n0768_002:0572c03": "所歸普徧。故能歸廣大。能所相稱。如函與葢也。簡",
    "X45n0768_002:0572c04": "小者。約教釋也。亦是通約能所。以小乘中。不信有",
    "X45n0768_002:0572c05": "他方佛。今言盡十方。故揀異彼也。然三下。二。明三",
    "X45n0768_002:0572c06": "寶分齊也。住持者。雕鑄塑畫等像。佛也。經律論三",
    "X45n0768_002:0572c07": "藏教文。法也。比丘等五眾和合。僧也。依如是法而",
    "X45n0768_002:0572c08": "住持故。別相者。五教淺深不同。佛即三身十身。法",
    "X45n0768_002:0572c09": "即教理行果。僧即三賢十聖八輩上人。以五教不",
    "X45n0768_002:0572c10": "同。三寶各異故。同體者。雖有本性觀行融通之異。",
    "X45n0768_002:0572c11": "並以覺照為佛。軌持為法。和合為僧。皆約一法體",
    "X45n0768_002:0572c12": "上說故。為福下。通釋寶義。葢能生福利。故喻之以",
    "X45n0768_002:0572c13": "田。咸可尊重。故褒之以寶。由是三皆可寶。故云三",
    "X45n0768_002:0572c14": "寶。帶數釋也。然汎論田有三種。一。敬田。即三寶。恭",
    "X45n0768_002:0572c15": "敬生福故。二。恩田。即父母。報恩生福故。三悲田。即",
    "X45n0768_002:0572c16": "貧病。悲愍生福故。此約一期別義而說。然亦非可",
    "X45n0768_002:0572c17": "局定。如三寶豈無恩耶。智度論說。令傳法修行。報",
    "X45n0768_002:0572c18": "佛恩故。疏中六意之初。以荷恩德故。又父母豈不",
    "X45n0768_002:0572c19": "敬耶。如論語。子游問孝。子曰。今之孝者。是謂能養。",
    "X45n0768_002:0572c20": "至於犬馬。皆能有養。不敬何以別乎。貧病豈無恩",
    "X45n0768_002:0572c21": "耶。佛因眾生。方得成道。故佛化身。名為恩德。故華",
    "X45n0768_002:0572c22": "嚴云。因於眾生而起大悲。因於大悲。生菩提心。因",
    "X45n0768_002:0572c23": "菩提心。成等正覺。又云。若無眾生。一切菩薩。終不",
    "X45n0768_002:0572c24": "能成無上正覺。是故菩提。由於眾生。又此悲境。豈",
    "X45n0768_002:0573a01": "得不敬乎。故禮記曰。毋不敬。孝經云。敬其父。即子",
    "X45n0768_002:0573a02": "悅。敬其君。即臣悅。敬一人。而千萬人悅。所敬者寡",
    "X45n0768_002:0573a03": "而悅者眾。又佛法中。一切恭敬。又於父母。豈無悲",
    "X45n0768_002:0573a04": "耶。且悲能與樂。孝經云。養則致其樂。又於三寶。豈",
    "X45n0768_002:0573a05": "無與樂之義。苟能供養。即斯義矣。故知三田。各通",
    "X45n0768_002:0573a06": "三義。今約別說。故以三寶獨稱福田。今所歸下。結",
    "X45n0768_002:0573a07": "簡。該同體者。以今法寶中體相二大。正是同體三",
    "X45n0768_002:0573a08": "寶。故云該也。別相是正。同體是兼。在文可見。疏中",
    "X45n0768_002:0573a09": "不配住持者。以住持佛法。二俱色收。全用此中體",
    "X45n0768_002:0573a10": "大為性。故下云。謂一切法。真如平等不增減故。又",
    "X45n0768_002:0573a11": "彼僧寶。不離五眾。此亦體大所攝。故下文云。真如",
    "X45n0768_002:0573a12": "自體相者。一切凡夫。聲聞。緣覺。菩薩。諸佛。無有增",
    "X45n0768_002:0573a13": "減等。此中同體。便攝住持。故不言也。",
    "X45n0768_002:0573a14": "△二所歸三寶(三)。初佛。二法。三僧。初佛。",
    "X45n0768_002:0573a15": "最勝業徧知。色無礙自在。救世大悲者。",
    "X45n0768_002:0573a16": "【疏】佛寶也。最勝者。過小曰勝。超因曰最。業者。總舉",
    "X45n0768_002:0573a17": "三輪業用。謂意徧知。身無礙。語能救世也。",
    "X45n0768_002:0573a18": "【記】最勝業。總標也。過小有兩意。一。佛果(三身三德)。過於",
    "X45n0768_002:0573a19": "小乘之果故(羅漢辟支佛)。二。菩薩所歸之佛(報身)。過於小",
    "X45n0768_002:0573a20": "乘所歸之佛(化身)。超因亦二意。一。佛果(妙覺)。超於菩薩",
    "X45n0768_002:0573a21": "之因故(等覺已下)。二。真應無礙(自受用身)。超於菩薩所見他",
    "X45n0768_002:0573a22": "受用身故。然若據馬鳴所見。合是他受用身。今以",
    "X45n0768_002:0573a23": "意業歸之。不取眼見。眼見則隨其功力。意歸則極",
    "X45n0768_002:0573a24": "至真身。故當自受用爾。上各二義中。前義為正。業",
    "X45n0768_002:0573b01": "者下。標。謂意下。釋也。意明業之一字。通身口意。如",
    "X45n0768_002:0573b02": "疏所配。然最勝之言。亦通三業。謂徧知是意業最",
    "X45n0768_002:0573b03": "勝等。亦可救世。利他。餘當自利。即自利利他。悉圓",
    "X45n0768_002:0573b04": "滿也。若配三德。即如次為智。斷。恩也。",
    "X45n0768_002:0573b05": "【疏】徧知有二。一。真智徧知心真如門恒沙功德。二",
    "X45n0768_002:0573b06": "俗智徧知心生滅門緣起差別。理量齊鑒。無倒徧",
    "X45n0768_002:0573b07": "知。",
    "X45n0768_002:0573b08": "【記】徧知下。別釋。中四。初。明佛意業。真智下。亦名實",
    "X45n0768_002:0573b09": "智。根本。正體智等。此智證理之時。盡真如際。無不",
    "X45n0768_002:0573b10": "圓極。故名徧知。即如理智證真義。俗智下。亦名權",
    "X45n0768_002:0573b11": "智。後得等。此智分別緣生染淨等法。無不明了。亦",
    "X45n0768_002:0573b12": "名徧知。即如量智達俗義。理量下。雙結也。謂此二",
    "X45n0768_002:0573b13": "智緣二境時。不前不後。亦不一時。智體無二。境亦",
    "X45n0768_002:0573b14": "無二。智無二者。其體不異。其用有殊。約知真處。名",
    "X45n0768_002:0573b15": "為真智。約知俗處。名為俗智。境無二者。謂色即是",
    "X45n0768_002:0573b16": "空為真境。空即是色為俗境。由是證真時必達俗。",
    "X45n0768_002:0573b17": "達俗時必證真。證真達俗。竟無前後。況無心外之",
    "X45n0768_002:0573b18": "境。何有境外之心。心境渾融。為一法界。強分能所。",
    "X45n0768_002:0573b19": "故曰智境。了無能所。方曰無倒徧知。無倒。即正也。",
    "X45n0768_002:0573b20": "如理如事故。",
    "X45n0768_002:0573b21": "【疏】色無礙自在者。如華嚴說。乃有多種。今略舉四。",
    "X45n0768_002:0573b22": "一。大小無礙。謂一一根。皆徧法界。而不壞諸根之",
    "X45n0768_002:0573b23": "性。又不雜諸根之相。二。互用無礙。謂諸根相作。三。",
    "X45n0768_002:0573b24": "事理無礙。謂現色炳然而不礙舉體性空。四。應機",
    "X45n0768_002:0573c01": "無礙。謂圓迴之身。十方齊應。多機頓感。身亦不分。",
    "X45n0768_002:0573c02": "【記】色無礙下。二。明佛身業也。華嚴等者。即不思議",
    "X45n0768_002:0573c03": "品中。一一根徧。即大也。不壞根性。即小也。性。即體",
    "X45n0768_002:0573c04": "性。不壞見聞之體故。謂眼見耳聞。對境不錯。不雜",
    "X45n0768_002:0573c05": "等者。正徧之時。根相宛然。各有區別。不相渾雜。所",
    "X45n0768_002:0573c06": "謂度量。則不見邊涯。覩對。則未甞移易。捨以極至",
    "X45n0768_002:0573c07": "梵天。不見丈六之頂。徧滿法界。不起寂滅道場。大",
    "X45n0768_002:0573c08": "小無礙。為若是也。相作者。謂一一根。皆能見聞覺",
    "X45n0768_002:0573c09": "知。非同凡夫眼唯見色等。炳然者。謂分明無亂之",
    "X45n0768_002:0573c10": "義。斯即事也。性空。即理也。謂所見之空。全性而起。",
    "X45n0768_002:0573c11": "色正起時。即是性起也。斯則事不礙理。本疏復云。",
    "X45n0768_002:0573c12": "妙理常湛而不礙業用廣大。此句即理不礙事。此",
    "X45n0768_002:0573c13": "乃性起為相。一多緣起而無邊。相得性融。千差涉",
    "X45n0768_002:0573c14": "入而無礙。其猶鏡像水月。思之可知。華嚴云。佛身",
    "X45n0768_002:0573c15": "無去亦無來。所有國土皆明見。又金剛云。三十二",
    "X45n0768_002:0573c16": "相。即是非相。又下論云。色性即智。智性即色。徧一",
    "X45n0768_002:0573c17": "切處等。皆斯義也。圓迴下。然通兩意。一。約一會之",
    "X45n0768_002:0573c18": "中。各見佛面。二。約他處。徧應同時。十方下。約處顯",
    "X45n0768_002:0573c19": "徧。無有一處而不有佛故。多機下。約機釋疑。聞說",
    "X45n0768_002:0573c20": "十方齊現。將謂分身赴感。今云多機頓感應雖一",
    "X45n0768_002:0573c21": "時。而其佛身。寂焉不動。如一月影。千萬人見。各隨",
    "X45n0768_002:0573c22": "其人。東西而去。影且不分。佛亦如是。故華嚴云。佛",
    "X45n0768_002:0573c23": "身充滿於法界。普現一切眾生前。隨緣赴感靡不",
    "X45n0768_002:0573c24": "周。而常處此菩提座。",
    "X45n0768_002:0574a01": "【疏】世者。三世間中。是眾生世間。即所救也。大悲者。",
    "X45n0768_002:0574a02": "三緣之中。是無緣悲。即能救也。無緣最勝。故云大",
    "X45n0768_002:0574a03": "悲。佛性論云。悲者。暫救。不能真救。大悲者。能永救",
    "X45n0768_002:0574a04": "濟。恒不捨離。然萬德之中。如來唯用大悲為力。故",
    "X45n0768_002:0574a05": "偏舉之。",
    "X45n0768_002:0574a06": "【記】世者下。三明佛口業。中三。今初。所救。三世間者。",
    "X45n0768_002:0574a07": "智正覺世間。眾生世間。器世間。正覺為能化。眾生",
    "X45n0768_002:0574a08": "為所化。器界為化處。以器界是無情。正覺是佛。故",
    "X45n0768_002:0574a09": "唯眾生為所救也。大悲下。二。能救也。三緣者。謂四",
    "X45n0768_002:0574a10": "無量心。皆具三緣。一。眾生緣。緣於眾生。如父母眷",
    "X45n0768_002:0574a11": "屬等。二。法緣。緣於眾生。俱是眾法合成。三。無緣。不",
    "X45n0768_002:0574a12": "見眾生及與法相。今雖言悲。必具四無量心。無緣",
    "X45n0768_002:0574a13": "下。釋大字。於三緣中。此最勝者。謂與法性同體。故",
    "X45n0768_002:0574a14": "名為大也。佛性下。引證蹔救等者。反顯也。謂蹔起",
    "X45n0768_002:0574a15": "緣心。好行小惠。見貧苦者。或施以金帛。濟以衣食",
    "X45n0768_002:0574a16": "見危難者。或施以無畏。致之安樂。不忘我人眾生",
    "X45n0768_002:0574a17": "之見。有厚薄親疎之心。此則必不長久。不唯不久。",
    "X45n0768_002:0574a18": "抑亦不普。以見眾生及以我相。生疲勞故。由是佛",
    "X45n0768_002:0574a19": "法訶為愛見也。永救等者。順明也。謂見眾生。本成",
    "X45n0768_002:0574a20": "佛道。如我無異。傷此迷倒。妄處輪迴。若返其源。定",
    "X45n0768_002:0574a21": "當作佛。是故為化一眾生。於微塵處。經無量劫。難",
    "X45n0768_002:0574a22": "行苦行。於一既爾。於多亦然。此乃不唯久永。兼能",
    "X45n0768_002:0574a23": "普救。方曰大悲。故下文云。所謂發願。盡於未來。化",
    "X45n0768_002:0574a24": "度一切眾生。使無有餘。皆令究竟無餘涅槃。以隨",
    "X45n0768_002:0574b01": "順法性無斷絕故。法性廣大。徧一切眾生。平等無",
    "X45n0768_002:0574b02": "二。不念彼此。究竟寂滅故。然萬下。三。通妨也。或曰。",
    "X45n0768_002:0574b03": "佛具無量功德。何以唯舉大悲。故此通之。萬德者。",
    "X45n0768_002:0574b04": "謂三明。八解。五眼。六通。十力。四無所畏。十八不共",
    "X45n0768_002:0574b05": "法等。佛德無量。今言萬者。舉大數爾。以本性功德",
    "X45n0768_002:0574b06": "無量。故果顯之德。亦無量也。大悲為力等者。準阿",
    "X45n0768_002:0574b07": "含說。凡力有其六種。謂孩子以啼。女人以瞋。國王",
    "X45n0768_002:0574b08": "以憍慠。沙門以忍辱。羅漢以精進。佛以大慈悲。如",
    "X45n0768_002:0574b09": "佛垂登正覺。魔兵大至。佛入慈定。魔即退敗。況大",
    "X45n0768_002:0574b10": "慈悲。是佛心體。故經云。佛心者。大慈悲是。今請加",
    "X45n0768_002:0574b11": "護。理合稱之。",
    "X45n0768_002:0574b12": "【疏】者者。結德屬人。即徧知色無礙救世之者。",
    "X45n0768_002:0574b13": "【記】者下。疏牒論文。故重言者。德即上說三業功德。",
    "X45n0768_002:0574b14": "人謂徧知者。色無礙者。救世者。者。謂人也。",
    "X45n0768_002:0574b15": "△二法。",
    "X45n0768_002:0574b16": "及彼身體相。法性真如海。無量功德藏。",
    "X45n0768_002:0574b17": "【疏】法寶也。然四種中。教淺理深。行分果圓。今取深",
    "X45n0768_002:0574b18": "圓。唯歸理果。故約彼佛身以明法寶。是果法也。顯",
    "X45n0768_002:0574b19": "身之體相。是理法也。",
    "X45n0768_002:0574b20": "【記】法下。先。出體。四種。即教。理。行。果。教淺者。能詮麤",
    "X45n0768_002:0574b21": "顯。是假名故。理深者。所詮真實。智所證故。行分者。",
    "X45n0768_002:0574b22": "因位功力。未究竟故。果圓者。智斷二德。悉成就故。",
    "X45n0768_002:0574b23": "今取下。去取。初二句。標。故約下。正配論文。約佛明",
    "X45n0768_002:0574b24": "法。即當果法。顯身等者。身是用大。依體相起。由佛",
    "X45n0768_002:0574c01": "證得體相二大。然後起用。既為所證。即當理法。",
    "X45n0768_002:0574c02": "【疏】初句。標。及者。有二義。一。揀前義。顯是二事。二。合",
    "X45n0768_002:0574c03": "集義非但歸佛。亦及法也。此中及言。顯佛與法。是",
    "X45n0768_002:0574c04": "非一義。彼身體相。顯佛與法。是非異義。體。謂體大。",
    "X45n0768_002:0574c05": "相。謂相大。以用大中。辨佛報化二身。是故體相二",
    "X45n0768_002:0574c06": "大。自是法身。屬法寶攝。以彼用大。依體相起。會用",
    "X45n0768_002:0574c07": "歸體。故云彼身體相。",
    "X45n0768_002:0574c08": "【記】初下。次。釋文二。先。解初句二。初。單解及字。揀前",
    "X45n0768_002:0574c09": "者。明法不是佛。如言彼子及父。即知子父不同也。",
    "X45n0768_002:0574c10": "合集者。明佛法皆歸。如言請子及父。即知非獨一",
    "X45n0768_002:0574c11": "人而已。此中下。二。通釋此文二。初。正釋文。非一義",
    "X45n0768_002:0574c12": "者。彼佛及法。二不同故。非異義者。此法離佛。非別",
    "X45n0768_002:0574c13": "有體。即是彼身之體相故。當知佛法。不即不離也。",
    "X45n0768_002:0574c14": "以是一心。義說佛法也。以用下。二。通伏難。初。正通",
    "X45n0768_002:0574c15": "也。難曰。既云彼身體相。合配屬佛。其義則順。何以",
    "X45n0768_002:0574c16": "却云法寶耶。故此釋之。以佛有三身。用大之中。已",
    "X45n0768_002:0574c17": "攝報化。即屬佛寶。體相二大。正是法身。配歸法寶。",
    "X45n0768_002:0574c18": "於理甚宜。以彼下二。轉釋。或曰。此句既屬法寶。何",
    "X45n0768_002:0574c19": "故復言彼身。彼身豈非佛耶。故此釋之。謂依體起",
    "X45n0768_002:0574c20": "用。用不離體。故今約用以標體相。會用歸體。故云",
    "X45n0768_002:0574c21": "彼身。非謂都屬佛寶。",
    "X45n0768_002:0574c22": "【疏】次二句。釋。上句。釋體大。法性者。明此真體普徧",
    "X45n0768_002:0574c23": "之義。非直與前佛寶為體。亦乃通與一切法為性。",
    "X45n0768_002:0574c24": "即顯真如徧於染淨。通情非情。深廣之意。故智論",
    "X45n0768_002:0575a01": "云。在眾生數中。名為佛性。在非眾生數中。名為法",
    "X45n0768_002:0575a02": "性。言真如者。此明法性徧染淨時。無變異義。真者。",
    "X45n0768_002:0575a03": "體非偽妄。如者。性無改異。海者。約喻釋疑。疑云。真",
    "X45n0768_002:0575a04": "既不變。云何隨於染淨。既隨染淨。云何不變。釋云。",
    "X45n0768_002:0575a05": "如海因風。起於波浪。波雖起盡。溼性無變。無變之",
    "X45n0768_002:0575a06": "性。不礙起浪。浪雖萬動。不礙一溼。是故動靜無二。",
    "X45n0768_002:0575a07": "法準思之。",
    "X45n0768_002:0575a08": "【記】次下。後。解餘句二。初。正釋體相二。初。體。中三。初。",
    "X45n0768_002:0575a09": "釋法性。上句釋體大者。即法性真如海一句。釋上",
    "X45n0768_002:0575a10": "標中體之一字。法性下。略標。意謂顯真性平等頓",
    "X45n0768_002:0575a11": "周。情與非情。共一體故。染淨因果。皆此性故。故云",
    "X45n0768_002:0575a12": "普徧。非直下。釋也。若言佛性。即但局於果。不通諸",
    "X45n0768_002:0575a13": "法。若言法性。則無所不該。不唯於佛也。一切法。即",
    "X45n0768_002:0575a14": "色心染淨等。性。謂真性。即體大也。即顯下。結也。染。",
    "X45n0768_002:0575a15": "謂世間法。淨。謂出世法。情。通凡夫聖人。非情。通淨",
    "X45n0768_002:0575a16": "土穢土。深則豎窮三際。廣即橫該十方。故華嚴云。",
    "X45n0768_002:0575a17": "法住徧在一切處。一切眾生及國土。三世悉在無",
    "X45n0768_002:0575a18": "有餘。亦無形相而可得。智論下。引證。今則一往隨",
    "X45n0768_002:0575a19": "名定義。故有斯文。若知三名一體。情與非情。俱佛",
    "X45n0768_002:0575a20": "性也。只是真如一法。隨相異名。既名隨相異。則法",
    "X45n0768_002:0575a21": "性語通。佛性語局也。以佛亦即是法。以法未即是",
    "X45n0768_002:0575a22": "佛。由此佛性法性。同而不同。故金錍云。然雖體同。",
    "X45n0768_002:0575a23": "不無小異。凡有性名者。多在凡在理。無性名者。多",
    "X45n0768_002:0575a24": "通凡聖等。應知名雖有異。其體元同。故圓覺云。與",
    "X45n0768_002:0575b01": "一切法。同體平等。論下文云一者。體大。謂一切法。",
    "X45n0768_002:0575b02": "真如平等。不增減故。言真下。二。釋真如。此明下。標",
    "X45n0768_002:0575b03": "意也。以無變異。故名真如。真者下。釋義。偽。謂詐偽",
    "X45n0768_002:0575b04": "鍮如真金。妄。謂虗妄。影如本質。今明法性。悉無此",
    "X45n0768_002:0575b05": "事。故名為真。無改異者。過去如現在。色中如受中。",
    "X45n0768_002:0575b06": "染處如淨處等。故經云不生不滅。不垢不淨。不增",
    "X45n0768_002:0575b07": "不減。無有變異。故名為如。又真者不可遣。如者不",
    "X45n0768_002:0575b08": "可立。故下文云。無有可遣。以一切法。悉皆真故。亦",
    "X45n0768_002:0575b09": "無可立。以一切法。皆同如故。法性若此。故曰真如。",
    "X45n0768_002:0575b10": "海者下。三。釋海字。疑意釋意。如疏可知。法準思之",
    "X45n0768_002:0575b11": "者。應云。真如隨緣。成於染淨。染淨雖成。真如不變。",
    "X45n0768_002:0575b12": "無變之性。不礙染淨。染淨萬差。不礙一性。是故性",
    "X45n0768_002:0575b13": "相無二也。由是海之一字。以喻真如隨緣不變。",
    "X45n0768_002:0575b14": "【疏】下句。釋相大。謂此法身如來藏中。含攝蘊積無",
    "X45n0768_002:0575b15": "邊恒沙性功德故。或此句。亦攝教行二法。教含所",
    "X45n0768_002:0575b16": "詮之德。行攝所成之功。當知此中。通四法寶。俱有",
    "X45n0768_002:0575b17": "含藏之義。",
    "X45n0768_002:0575b18": "【記】下句下。二。相二。初。正釋相大。即無量功德藏一",
    "X45n0768_002:0575b19": "句。釋上標中相之一字。法身者。約果。如來藏者。據",
    "X45n0768_002:0575b20": "因。以體不二。故雙舉也。藏約含攝。身名積聚。所攝",
    "X45n0768_002:0575b21": "所積。皆性功德。如下文云。二者。相大。謂如來藏。具",
    "X45n0768_002:0575b22": "足無量性功德故。所謂自體。有大智慧光明義。徧",
    "X45n0768_002:0575b23": "照法界義。真實識知義。乃至云。無有所少義故。名",
    "X45n0768_002:0575b24": "為如來藏。亦名如來法身。或此下。二。却收教行。初",
    "X45n0768_002:0575c01": "兩句。標。即是前來所揀淺分者。今約義却收。表無",
    "X45n0768_002:0575c02": "所遺。謂教及行。俱有含攝。悉名為藏。教含下。釋也。",
    "X45n0768_002:0575c03": "教為藏者。以能含藏所詮無量事理之勝德故。此",
    "X45n0768_002:0575c04": "乃所詮名德。能詮名藏。德之藏也。教義二法。不相",
    "X45n0768_002:0575c05": "捨離。故華嚴云。文隨於義。義隨於文。是以能詮之",
    "X45n0768_002:0575c06": "教名為藏者。即德藏也。行攝等者。釋行名藏也。以",
    "X45n0768_002:0575c07": "行能攝藏所成功故。此則所成名功。能成名藏。功",
    "X45n0768_002:0575c08": "之藏也。然功行二法。亦不相離。但修習名行。成就",
    "X45n0768_002:0575c09": "曰功。是以能成之行名為藏者。即功藏也。下文云。",
    "X45n0768_002:0575c10": "如來功德。皆因謂波羅蜜等無漏行熏之所成就。",
    "X45n0768_002:0575c11": "當知下。結也。然理中含藏。唯是性德。果中含藏。兼",
    "X45n0768_002:0575c12": "修生德。教含義德。行攝功德。由是四種皆名藏也。",
    "X45n0768_002:0575c13": "雖通四法。但教行是兼。理果是正。宜善分別。",
    "X45n0768_002:0575c14": "【疏】又海之一字。通喻體相。永絕百非。如海甚深。包",
    "X45n0768_002:0575c15": "含萬物。如海廣大。無德不備。如海珍寶。無像不現。",
    "X45n0768_002:0575c16": "如海現影也。",
    "X45n0768_002:0575c17": "【記】又下。二。重釋海喻。此有四義。體相相半。前二喻",
    "X45n0768_002:0575c18": "體。後二喻相。體則豎窮而橫廣。相則具德而現法。",
    "X45n0768_002:0575c19": "亦可體相皆具四義。以此二法。不相離故。只是一",
    "X45n0768_002:0575c20": "體而有二名也。故皆具四。百非者。此於一異有無",
    "X45n0768_002:0575c21": "等四字上明之。謂一。非一。亦一亦非一。非一非非",
    "X45n0768_002:0575c22": "一。為一四句。異等例此。共成十六。又過現未來。各",
    "X45n0768_002:0575c23": "有十六。成四十八。又已起未起。各四十八。共成九",
    "X45n0768_002:0575c24": "十六。并根本之四。都成百非。然過雖無量。總而言",
    "X45n0768_002:0576a01": "之。不出一異等四。是故約此以明百非。此等俱無。",
    "X45n0768_002:0576a02": "仍非蹔爾。故名永絕。故下文云。當知真如自性。非",
    "X45n0768_002:0576a03": "一相。非異相。非非一相。非非異相。非一異俱相。非",
    "X45n0768_002:0576a04": "有相。非無相。非非有相。非非無相。非有無俱相等。",
    "X45n0768_002:0576a05": "若以此十句。一一能生十使煩惱。亦成百非也。是",
    "X45n0768_002:0576a06": "則言語路絕。心行處滅。不可識識。不可智知。深中",
    "X45n0768_002:0576a07": "更深。故云甚深。故智論云。智度大海。唯佛窮底。包",
    "X45n0768_002:0576a08": "含物者。如下文云。是心則攝一切世間出世間法。",
    "X45n0768_002:0576a09": "諸法雖多。不踰世與世出。今皆攝盡。此即大中又",
    "X45n0768_002:0576a10": "大。故云廣大。如楞嚴云。外洎山河虗空大地。咸是",
    "X45n0768_002:0576a11": "妙明真心中物。無德不備者。如前所引相大中文",
    "X45n0768_002:0576a12": "結云。乃至無有所少義故。無不備者。葢言備也。無",
    "X45n0768_002:0576a13": "像不現者。隨染緣。即現三細六麤等染像。隨淨緣。",
    "X45n0768_002:0576a14": "即顯十力四無畏等淨像。故下文云。謂如實不空。",
    "X45n0768_002:0576a15": "一切世間境界。悉於中現。不出不入。不失不壞等。",
    "X45n0768_002:0576a16": "楞嚴云。色心諸緣。及心所使諸所緣法。唯心所現。",
    "X45n0768_002:0576a17": "汝身汝心。皆是妙明真精妙心中所現物。華嚴云。",
    "X45n0768_002:0576a18": "譬如深大海。珍寶不可盡。於中悉顯現。眾生之形",
    "X45n0768_002:0576a19": "影。甚深因緣海。功德悉無盡。清淨法身中。無像而",
    "X45n0768_002:0576a20": "不現。更有八奇特。十勝相。皆喻真性也。",
    "X45n0768_002:0576a21": "△三僧。",
    "X45n0768_002:0576a22": "如實修行等。",
    "X45n0768_002:0576a23": "【疏】僧寶。也。僧通凡聖。寶唯聖位也。聖通大小。菩薩",
    "X45n0768_002:0576a24": "為勝。是故此中。唯歸地上大菩薩僧。",
    "X45n0768_002:0576b01": "【記】初。總相簡辨也。凡聖者。凡。謂內凡三賢。外凡十",
    "X45n0768_002:0576b02": "信。及未入位者。但方袍圓頂。亦名凡僧。聖。謂小乘",
    "X45n0768_002:0576b03": "四果。大乘十地。寶唯聖位者。以能發無漏智。斷障",
    "X45n0768_002:0576b04": "染。證真理故。菩薩為勝者。以行二利。除二執。斷二",
    "X45n0768_002:0576b05": "障。證二空。比對小聖。此為勝也。是故下。結揀。大揀",
    "X45n0768_002:0576b06": "地前。菩薩揀小。若據馬鳴所歸。合是九地已上。今",
    "X45n0768_002:0576b07": "約地上。同是如實行故。所以歸之。",
    "X45n0768_002:0576b08": "【疏】謂證理起行。名如實修行。下文云。依法力熏習。",
    "X45n0768_002:0576b09": "是地前行。如實修行。是地上行。滿足方便。是地滿",
    "X45n0768_002:0576b10": "位。此中舉中。等取後也。又依寶性論。就地上菩薩。",
    "X45n0768_002:0576b11": "約正體後得。說二修行。彼論云。一。如實修行。了如",
    "X45n0768_002:0576b12": "理一味。二。徧修行。備知一心有恒沙法界。今此文",
    "X45n0768_002:0576b13": "中。舉正體。等取後得。故云等也。",
    "X45n0768_002:0576b14": "【記】二。正釋當句也。二。今初依本論。證理起行者。謂",
    "X45n0768_002:0576b15": "地上菩薩。發無漏智。證真如理。所起之行。一一契",
    "X45n0768_002:0576b16": "真。無不如實。實即實相也。行如於實。名如實行。下",
    "X45n0768_002:0576b17": "文。即隨染本覺智淨相文。彼文但云。依法力熏習。",
    "X45n0768_002:0576b18": "如實修行。滿足方便。今疏隨文配位。故有是地前",
    "X45n0768_002:0576b19": "等言也。地滿位者。以地滿行絕。故言位而不言行。",
    "X45n0768_002:0576b20": "今舉如實。以等地滿。故云舉中等後。二。又依下。依",
    "X45n0768_002:0576b21": "寶性也。前約地位豎論。故以地上等取地滿。今約",
    "X45n0768_002:0576b22": "智行橫說。故以正體等取後得。了如理者。此依真",
    "X45n0768_002:0576b23": "如門修其止行。亦是離相行。亦即證真義。故名如",
    "X45n0768_002:0576b24": "實。備知等者。此約生滅門修其觀行。亦是隨相行。",
    "X45n0768_002:0576c01": "亦即達俗義。故名徧修。如下文云。謂觀一切法自",
    "X45n0768_002:0576c02": "性無生。離於妄見。不住生死。觀一切法。因緣和合。",
    "X45n0768_002:0576c03": "業果不失。起於大悲。修諸福德。攝化眾生。不住涅",
    "X45n0768_002:0576c04": "槃等。此同淨名經云。能善分別諸法相。於第一義",
    "X45n0768_002:0576c05": "而不動。然此二說。約位約智。雖則有殊。俱就地上",
    "X45n0768_002:0576c06": "而論。故皆取之。然據論主示迹因地。合歸一切聖",
    "X45n0768_002:0576c07": "賢。若以此而言等字。通於下位。即以聖等賢。以大",
    "X45n0768_002:0576c08": "等小。自然合前歸心廣大。理該同體之言也。",
    "X45n0768_002:0576c09": "【疏】又解。次上一句。亦屬僧寶。上句舉德取人。謂地",
    "X45n0768_002:0576c10": "上菩薩。隨修一行。萬行集成。其一一行。皆等法界。",
    "X45n0768_002:0576c11": "積功所得。故云功德。人能攝德。故名為藏。下句即",
    "X45n0768_002:0576c12": "正歎行德也。據後譯云。無邊德藏僧。勤求正覺者。",
    "X45n0768_002:0576c13": "即符後解也。然菩薩雖屬僧寶。修行所成之德。則",
    "X45n0768_002:0576c14": "屬法寶。由是前解攝屬法也。亦如體相是佛法身。",
    "X45n0768_002:0576c15": "而攝入法寶。故知此句。文通上下。",
    "X45n0768_002:0576c16": "【記】三。兼取上文三。初。正釋。舉德取人者。如名人為",
    "X45n0768_002:0576c17": "三藏等。隨修一行等者。謂此菩薩修一行時。具一",
    "X45n0768_002:0576c18": "切行。以此一行。如理起故。理體具足。無不攝故。故",
    "X45n0768_002:0576c19": "云集成。等法界者。此之萬行。既依理起。故一一行。",
    "X45n0768_002:0576c20": "皆契於理。理徧行徧。故云等也。所謂非真流之行。",
    "X45n0768_002:0576c21": "無以契真。即斯義也。積功所得者。德者。訓得也。即",
    "X45n0768_002:0576c22": "地上菩薩所修等法界之行。名之為德。由地前久",
    "X45n0768_002:0576c23": "積功力。至於地上而獲得故。此乃功力為因。是能",
    "X45n0768_002:0576c24": "得。實行屬果。是所得。今因果合論。故言功德。人能",
    "X45n0768_002:0577a01": "攝德者。功德多少。屬於一人。若無其人。約何言德。",
    "X45n0768_002:0577a02": "人有此德。則人是功德之藏也。正歎行德者。是前",
    "X45n0768_002:0577a03": "積功所得之行。即如實等法界行也。據後下。引證。",
    "X45n0768_002:0577a04": "可知。然菩薩下。二。通妨。或曰。此句既屬於僧。何以",
    "X45n0768_002:0577a05": "前文指云法寶。故有此釋。如前教理行果。俱名為",
    "X45n0768_002:0577a06": "法。今此是行。故屬法寶也。亦如下。三。引例。此則前",
    "X45n0768_002:0577a07": "於佛中取體相。後於僧中取功德。共成法寶。若使",
    "X45n0768_002:0577a08": "體相歸佛。功德還僧。則何有法寶而歸敬之。通上",
    "X45n0768_002:0577a09": "下者。在上為法。在下為僧。如前體相之文。在上為",
    "X45n0768_002:0577a10": "佛。在下為法。故引為例也。",
    "X45n0768_002:0577a11": "△二述造論意。",
    "X45n0768_002:0577a12": "為欲令眾生。除疑捨邪執。起大乘正信。佛種不斷故。",
    "X45n0768_002:0577a13": "【疏】述造論意也。亦是歸敬意。",
    "X45n0768_002:0577a14": "【記】初。顯意。疏出兩意。上正下兼爾。",
    "X45n0768_002:0577a15": "【疏】初句。舉所為機。所為機者。已如前辨。",
    "X45n0768_002:0577a16": "【記】二。釋文。中二。初。總釋此偈三。初釋初一句。所為",
    "X45n0768_002:0577a17": "機者。唯眾生二字。餘皆能為。屬菩薩也。眾生通於",
    "X45n0768_002:0577a18": "三聚五性。於中為有兼正。如懸談所辨。故云如前。",
    "X45n0768_002:0577a19": "【疏】次二句。明所成益。上句令離過。由疑故迷真。失",
    "X45n0768_002:0577a20": "於樂也。由執故起妄。種於苦也。十地論中。菩薩三",
    "X45n0768_002:0577a21": "種觀於眾生。起大慈悲。一。遠離最上第一義樂。二。",
    "X45n0768_002:0577a22": "具足諸苦。三。於彼二顛倒。解云。真樂本有。失而不",
    "X45n0768_002:0577a23": "知。妄苦本空。得而不覺。故云顛倒。故令菩薩興悲",
    "X45n0768_002:0577a24": "造論。故解釋分中。文有三段。一。顯示正義。即除疑",
    "X45n0768_002:0577b01": "也。令悟真樂。二。對治邪執。即捨邪執也。令離妄苦。",
    "X45n0768_002:0577b02": "三。分別發趣道相。即此下句。起大乘正信也。意令",
    "X45n0768_002:0577b03": "成行。既於真不疑。於邪不執。未知於何起行。謂於",
    "X45n0768_002:0577b04": "大乘。以一心三義。是究竟根本法故。未知於大乘",
    "X45n0768_002:0577b05": "起何行。謂起正信。以信是眾行之本故。即翻疑云",
    "X45n0768_002:0577b06": "信。翻邪執云正。",
    "X45n0768_002:0577b07": "【記】次下。二。釋中二句二。初。釋上句明離過二。初。正",
    "X45n0768_002:0577b08": "解此句。言離過者。過。即疑執也。由疑下。釋疑執之",
    "X45n0768_002:0577b09": "相。迷真者。雖有如無。謂之迷也。故下文云。所言不",
    "X45n0768_002:0577b10": "覺義者。謂不如實知真如法一故。不覺心起而有",
    "X45n0768_002:0577b11": "其念等。既迷一真。即菩提涅槃二無上樂。棄之如",
    "X45n0768_002:0577b12": "遺。故云失樂。起妄者。妄即五蘊色心。認虗為實。謂",
    "X45n0768_002:0577b13": "之執。此則因迷起似。執似為實。從微至著。展轉發",
    "X45n0768_002:0577b14": "生。故圓覺經云。妄認四大為自身相。六塵緣影為",
    "X45n0768_002:0577b15": "自心相等。既起於妄。則三苦八苦。自此而生。故云",
    "X45n0768_002:0577b16": "種苦。故下文云。動則有苦。果不離因故。十地論。即",
    "X45n0768_002:0577b17": "天親所造。解華嚴十地品也。遠離等。即前迷真失",
    "X45n0768_002:0577b18": "樂義。具足等。即前起妄種苦義。彼二。即失真樂。具",
    "X45n0768_002:0577b19": "妄苦。於此不知不覺。故名顛倒。失不知者。如法華",
    "X45n0768_002:0577b20": "說。窮子於己庫藏以為他物。雖付主執而不希取",
    "X45n0768_002:0577b21": "一餐之意。斯則日用而不知也。得不覺者。亦如法",
    "X45n0768_002:0577b22": "華說。火宅諸子。戀著嬉戲。了無出心。亦復不知何",
    "X45n0768_002:0577b23": "者是火。云何為失。但東西馳走視父而已。然此三",
    "X45n0768_002:0577b24": "種。不出於二。以顛倒無體。只就前二。約不知覺。便",
    "X45n0768_002:0577c01": "成顛倒。合為三也。故令下。結歸聖意。以菩薩觀彼",
    "X45n0768_002:0577c02": "眾生有如是過。是故造論。故解下。二。通。對下文。一",
    "X45n0768_002:0577c03": "者。正義既顯。疑情自除。真常二樂。因茲永悟。二者",
    "X45n0768_002:0577c04": "邪執雖多。治之則捨。無涯妄苦。由此永離。三者。諸",
    "X45n0768_002:0577c05": "佛菩薩所證道相。分別令知。使發心趣向。即成信",
    "X45n0768_002:0577c06": "行也。然此後段。因配論文。未是正釋。既於下。二。解",
    "X45n0768_002:0577c07": "後句明成行二。初。釋大乘。既於等三句。躡前成問",
    "X45n0768_002:0577c08": "引起論文。謂於下一句。正以論答。以一下。釋所以。",
    "X45n0768_002:0577c09": "此中二句。初句是出大乘體。大乘之體。只是一心。",
    "X45n0768_002:0577c10": "為萬法本。德相具足。應用無盡。故說心義也。次句",
    "X45n0768_002:0577c11": "正明於彼起行之由。究竟者。是決定無上義。謂若",
    "X45n0768_002:0577c12": "說若解。約行約證。皆以此為究竟決定之法。根本",
    "X45n0768_002:0577c13": "者。揀非枝末法也。此是所說法門之根本故。又一",
    "X45n0768_002:0577c14": "切染淨等法。皆從生故。故下文云。一者。信根本。所",
    "X45n0768_002:0577c15": "謂樂念真如法故等。又云。謂欲解釋如來根本之",
    "X45n0768_002:0577c16": "義。令諸眾生正解不謬故。此即皆以一心等為根",
    "X45n0768_002:0577c17": "本也。若於此起行。方名正行。未知下。二。釋正信也。",
    "X45n0768_002:0577c18": "初亦躡前問起。次亦論答也。以信下。釋所以。眾行",
    "X45n0768_002:0577c19": "雖多。皆以信為根本。故十一善內。五位之中。皆信",
    "X45n0768_002:0577c20": "居首。華嚴云。功德母者。即斯義也。即翻下。結配前",
    "X45n0768_002:0577c21": "句。謂以正翻邪。以信除疑。是正敵對也。",
    "X45n0768_002:0577c22": "【疏】後一句。明成益意。謂令眾生。離過求行。使信成",
    "X45n0768_002:0577c23": "滿。入住不退。堪受佛果。故云佛種不斷。故下云。信",
    "X45n0768_002:0577c24": "成就發心者。畢竟不退。入如來種中。正因相應等。",
    "X45n0768_002:0578a01": "【記】後下。三。釋後一句。必使眾生離疑執之過。求正",
    "X45n0768_002:0578a02": "信之行者。意欲令其信滿入住。趣證大果。即是佛",
    "X45n0768_002:0578a03": "種不斷也。信滿。即十信位極也。入住。即三賢之初。",
    "X45n0768_002:0578a04": "十住位也。不退者。通說則既入十住正定聚中。信",
    "X45n0768_002:0578a05": "已成根。根深難拔。故云不退。別則十住中。第七名",
    "X45n0768_002:0578a06": "不退住也。堪求佛果者。信既不退。決定成佛。不同",
    "X45n0768_002:0578a07": "十信位中毛心未定故。既入十住。行願漸成。功德",
    "X45n0768_002:0578a08": "增長。唯進無退。堪能紹繼。的趣菩提。佛種豈斷耶。",
    "X45n0768_002:0578a09": "引文可知。",
    "X45n0768_002:0578a10": "【疏】又解除疑者。汎論疑惑。乃有多途。求大乘者。所",
    "X45n0768_002:0578a11": "疑有二。一者。疑法。障於發心。二者。疑門。障於修行。",
    "X45n0768_002:0578a12": "今立一心法以遣前疑。開二種門以遣後疑。",
    "X45n0768_002:0578a13": "【記】又下。二。別釋除疑也。此是海東疏義。此義稍切。",
    "X45n0768_002:0578a14": "故引用之。多途者。謂疑佛。疑法。疑因。疑果。一。多。空。",
    "X45n0768_002:0578a15": "有等。疑有無量。故曰多途。求大乘者。是決定求趣",
    "X45n0768_002:0578a16": "大乘之人。故無率爾之疑。但有茲二。疑法等者。疑",
    "X45n0768_002:0578a17": "云。大乘法體。為一為多。法體若一。彼此無異。我即",
    "X45n0768_002:0578a18": "是佛。何用更求。眾生本成。何須復度。悲智既息。願",
    "X45n0768_002:0578a19": "約亦止。三種發心。由是不為。故云障於發心也。法",
    "X45n0768_002:0578a20": "體若多。彼此成異。彼自成道。我自沉淪。如何發心。",
    "X45n0768_002:0578a21": "求彼佛道。我既如此。眾生皆然。何須發心。度令成",
    "X45n0768_002:0578a22": "佛。又若多者。如經所說。十方世界。唯有一乘。心佛",
    "X45n0768_002:0578a23": "眾生。三無差別。一心一智。無畏亦然。如何會通。由",
    "X45n0768_002:0578a24": "此猶豫。不能發心上求下化。疑門等者。疑云。進趣",
    "X45n0768_002:0578b01": "之門。合有無量。未知於此依何等門。若使總依。如",
    "X45n0768_002:0578b02": "何頓入。若取一二。何是何非。由是遲迴。不能修行。",
    "X45n0768_002:0578b03": "立一心等者。謂大乘之法。唯是一心。一心之外。更",
    "X45n0768_002:0578b04": "無別法。但由無明。迷自心海。起成六道波浪。波浪",
    "X45n0768_002:0578b05": "雖起。不出一心之海。約相。即不妨上求下化。約性。",
    "X45n0768_002:0578b06": "則不礙彼此體同。大悲大智。由此發起。故無疑也。",
    "X45n0768_002:0578b07": "開二門等者。謂行雖無量。不出二門。依真如門。修",
    "X45n0768_002:0578b08": "於止行。依生滅門。起於觀行。若止觀雙運。萬行斯",
    "X45n0768_002:0578b09": "備。入此二門。諸門皆達。由是解之疑心自息。必修",
    "X45n0768_002:0578b10": "行也。故圓覺云。方便隨順。其數無量。圓攝所歸。循",
    "X45n0768_002:0578b11": "性差別。當有三種。即是依此二門。修止觀及俱行",
    "X45n0768_002:0578b12": "也。論本為此。故立一心法開二種門矣。",
    "X45n0768_002:0578b14": "大乘起信論疏筆削記會閱卷第二",
    "X45n0768_002:0578b16": "音釋",
    "X45n0768_002:0578b17": "鞠音菊。窮究也。",
    "X45n0768_002:0578b18": "鎔音容。銷也。",
    "X45n0768_002:0578b19": "邐&#;音里拖。連接也。",
    "X45n0768_002:0578b20": "虻音盲。蚊虻。",
    "X45n0768_002:0578b21": "評音平。較論也。",
    "X45n0768_002:0578b22": "婆沙此云廣解。亦云種種說。論名。",
    "X45n0768_002:0578b23": "俱舍翻藏。含攝義。論名。",
    "X45n0768_002:0578b24": "牟尼此云寂默。佛名。",
    "X45n0768_002:0578c01": "瞬音巽。動目也。",
    "X45n0768_002:0578c02": "餐與飡同。吞食也。",
    "X45n0768_002:0578c03": "柯音軻。枝柯也。",
    "X45n0768_002:0578c04": "牒音蝶。躡前文而起者曰牒。",
    "X45n0768_002:0578c05": "阿含翻無比教。經名也。",
    "X45n0768_002:0578c06": "楞伽此云不可往山。亦經名。",
    "X45n0768_002:0578c07": "陿與狹同。音洽。陜隘不廣也。",
    "X45n0768_002:0578c08": "筏音伐。編竹以渡水也。又船也。",
    "X45n0768_002:0578c09": "奢摩他華言止。定也。",
    "X45n0768_002:0578c10": "毗鉢舍那華言觀。慧也。",
    "X45n0768_002:0578c11": "裹音果。包也。",
    "X45n0768_002:0578c12": "舩同船。音然。舟也。",
    "X45n0768_002:0578c13": "舶音迫。海船。",
    "X45n0768_002:0578c14": "纂音鑽。與纘同。集治也。",
    "X45n0768_002:0578c15": "詰音吉。問難也。",
    "X45n0768_002:0578c16": "撫音府。按。摩。彈。擊也。",
    "X45n0768_002:0578c17": "匹與疋同。音僻。配。合。偶也。又單亦曰匹。",
    "X45n0768_002:0578c18": "飤音寺。以食餧飼也。",
    "X45n0768_002:0578c19": "迄音乞。至也。",
    "X45n0768_002:0578c20": "製音制。造也。",
    "X45n0768_002:0578c21": "愷音。慨。",
    "X45n0768_002:0578c22": "旻音明。",
    "X45n0768_002:0578c23": "鉞音越。",
    "X45n0768_002:0578c24": "闐音田。",
    "X45n0768_002:0579a01": "崙音輪。",
    "X45n0768_002:0579a02": "綴音醉。聯也。",
    "X45n0768_002:0579a03": "例素例。類也。槩也。素。謂平索。素甞也。",
    "X45n0768_002:0579a04": "諳音暗。曉也。歷練也。",
    "X45n0768_002:0579a05": "譯音易。翻梵語為華言也。",
    "X45n0768_002:0579a06": "嬈音饒。擾亂也。",
    "X45n0768_002:0579a07": "莂音筆。草繫以記之也。",
    "X45n0768_002:0579a08": "輾音輦。車輾。",
    "X45n0768_002:0579a09": "函音咸。盒函傘函等。",
    "X45n0768_002:0579a10": "雕音凋。木雕。",
    "X45n0768_002:0579a11": "塑音素。泥塑。",
    "X45n0768_002:0579a12": "鑄音註。銅鑄。",
    "X45n0768_002:0579a13": "炳音柄。皎明也。",
    "X45n0768_002:0579a14": "錍音悲批。箭鏃也。",
    "X45n0768_002:0579a15": "鍮音偷。鍮石。銅似金。",
    "X45n0768_002:0579a16": "踰音魚。超出也。",
    "X45n0768_002:0579a17": "躡音業。蹈也。"
}