{
    "T28n1547_003:0430b02": "鞞婆沙論卷第三",
    "T28n1547_003:0430b04": "阿羅漢尸陀槃尼撰",
    "T28n1547_003:0430b05": "符秦罽賓三藏僧伽跋澄譯",
    "T28n1547_003:0430b06": "7 五蓋處五蓋處第七",
    "T28n1547_003:0430b07": "五蓋者，欲愛、瞋恚、睡眠、調悔、疑。問曰：五蓋有",
    "T28n1547_003:0430b08": "何性？答曰：欲愛，欲界五種六識身。瞋恚，五種",
    "T28n1547_003:0430b09": "六識身。睡、調二，俱三界五種不善無記，一",
    "T28n1547_003:0430b10": "切染污心可得，於中不善者立蓋中，無記不",
    "T28n1547_003:0430b11": "立蓋中。眠，欲界五種善不善無記，於中不善",
    "T28n1547_003:0430b12": "者立蓋中，謂善無記不立蓋中。悔，欲界思惟",
    "T28n1547_003:0430b13": "斷善不善，於中不善者立蓋中，善者不立蓋",
    "T28n1547_003:0430b14": "中。疑，三界四種不善無記，於中不善者立蓋",
    "T28n1547_003:0430b15": "中，無記者不立蓋中。此三十種是五蓋性，此",
    "T28n1547_003:0430b16": "是性。問曰：彼有何相？答曰：謂彼性即是相、相",
    "T28n1547_003:0430b17": "即是性，一切法中不可離性說相。尊者婆須",
    "T28n1547_003:0430b18": "蜜說曰：於中欲得欲者便起欲愛，令眾生相",
    "T28n1547_003:0430b19": "違故起瞋恚，心沒故起睡，已沒不動便眠，不",
    "T28n1547_003:0430b20": "息相者是調，心中生恨，種種恨所作惡故生",
    "T28n1547_003:0430b21": "悔。心中行未成，意不定故便生疑。已說性相，",
    "T28n1547_003:0430b22": "當說行。何以故說蓋？蓋有何義？答曰：障義是",
    "T28n1547_003:0430b23": "蓋義、壞義是蓋義、破義是蓋義、墮義是蓋義、",
    "T28n1547_003:0430b24": "臥義是蓋義。障義是蓋者，而作障礙聖道及",
    "T28n1547_003:0430b25": "聖道方便善根。如彼契經所說：有樹大，樹子",
    "T28n1547_003:0430b26": "小。而樹大謂覆餘小樹，覆餘樹已壞破墮臥。",
    "T28n1547_003:0430b27": "此云何？一千闍那、二伽賓闍羅、三伊說多、四",
    "T28n1547_003:0430b28": "閉鉢羅、五必樓叉、六優曇跋羅、七尼拘類、",
    "T28n1547_003:0430b29": "八那梨伽羅。此樹大樹子小，而樹大覆餘小",
    "T28n1547_003:0430c01": "樹，覆餘樹已壞破墮臥。如大樹覆小樹已，亦",
    "T28n1547_003:0430c02": "不生華不轉成果。如是眾生欲界心樹蓋所",
    "T28n1547_003:0430c03": "覆，不生覺意華亦不轉成沙門果。是故說障",
    "T28n1547_003:0430c04": "義、壞義、破義、墮義、臥義是蓋義。問曰：若此蓋",
    "T28n1547_003:0430c05": "作障礙聖道及聖道方便善根者，一切諸結亦",
    "T28n1547_003:0430c06": "作障礙聖道及聖道方便善根，何以故立五蓋",
    "T28n1547_003:0430c07": "不立餘？答曰：是世尊有餘言略言，欲令行言，",
    "T28n1547_003:0430c08": "世尊為教化故。或曰：佛世尊於法真諦，餘真",
    "T28n1547_003:0430c09": "無能過者。彼盡知法相盡知行，謂有蓋相立",
    "T28n1547_003:0430c10": "蓋中。或曰：謂彼三界除欲時極作障礙非餘。",
    "T28n1547_003:0430c11": "或曰：謂彼正受障礙及果障礙。正受障礙者，",
    "T28n1547_003:0430c12": "九次第正受作障礙。果障礙者，九斷智果作",
    "T28n1547_003:0430c13": "障礙。或曰：欲愛者於離欲中而遠離，瞋恚者",
    "T28n1547_003:0430c14": "於離惡中而遠離，睡眠者於觀中而遠離，調",
    "T28n1547_003:0430c15": "悔者於止中而遠離。彼遠離已，離欲離惡止",
    "T28n1547_003:0430c16": "觀失已，便心中生疑：有惡法報耶？無惡法報",
    "T28n1547_003:0430c17": "耶？或曰：欲愛瞋恚者壞戒身，睡眠壞慧身，調",
    "T28n1547_003:0430c18": "悔壞定身。彼已壞三身，於心中便生疑：有惡",
    "T28n1547_003:0430c19": "法報耶？無惡法報耶？或曰：欲愛瞋恚壞戒，睡",
    "T28n1547_003:0430c20": "眠壞觀，調悔壞止。彼壞三法已，於心中便生",
    "T28n1547_003:0430c21": "疑：有惡法報耶？無惡法報耶？或曰：謂欲界眾",
    "T28n1547_003:0430c22": "生數數行行。此中幾慢行、幾見行？地獄中",
    "T28n1547_003:0430c23": "云何行慢？豈可言我極燒，汝不知？一切畜生",
    "T28n1547_003:0430c24": "豈有見耶？尊者瞿沙說亦爾，謂此欲界眾生",
    "T28n1547_003:0430c25": "數數行行而不見咎，欲令見咎故說五蓋。或",
    "T28n1547_003:0430c26": "曰：謂此因時作障礙，果時亦作障礙。因時作",
    "T28n1547_003:0430c27": "障礙者，若蓋現在前，爾時不可善有漏心現",
    "T28n1547_003:0430c28": "在前，何況無漏果時作障礙者。若生惡趣中",
    "T28n1547_003:0430c29": "受惡報時，當爾時障礙一切諸功德。以是故佛",
    "T28n1547_003:0431a01": "契經立五蓋非餘。問曰：名五蓋，種有幾？答曰：",
    "T28n1547_003:0431a02": "名五蓋，種有七。欲愛、瞋、恚、疑者，名亦三，種亦三。",
    "T28n1547_003:0431a03": "睡眠者，名有一，種有二。調悔者，名有一，種有二。",
    "T28n1547_003:0431a04": "如是五蓋名有五，種有七。如名如種，如是名",
    "T28n1547_003:0431a05": "數種數、名異種異、名別種別、名覺種覺，如是",
    "T28n1547_003:0431a06": "盡當知。問曰：若蓋種有七，云何名立五蓋？答",
    "T28n1547_003:0431a07": "曰：以三事故，一食、一治、等擔。一食一治者，欲",
    "T28n1547_003:0431a08": "愛以何為食？謂淨想也。以何為治？不淨想也。",
    "T28n1547_003:0431a09": "如彼一食一治，故立一蓋。瞋恚以何為食？謂",
    "T28n1547_003:0431a10": "相違想也。以何為治？慈也。如彼一食一治，故",
    "T28n1547_003:0431a11": "立一蓋。睡眠以何為食？愁憂不樂不欲，食心",
    "T28n1547_003:0431a12": "沒也。以何為治？觀也。如彼一食一治，故二俱",
    "T28n1547_003:0431a13": "立一蓋。調悔以何為食？親里想、國想、種種想、",
    "T28n1547_003:0431a14": "本戲笑想，已憶今憶當憶。以何為治？止也。如",
    "T28n1547_003:0431a15": "彼一食一治，故二俱立一蓋。疑以何為食？因",
    "T28n1547_003:0431a16": "前故猶豫、因後故猶豫、因中故猶豫。內亦",
    "T28n1547_003:0431a17": "有猶豫。何謂此？云何此眾生從何所來、當至",
    "T28n1547_003:0431a18": "何所？何因有？云何有？以何為治？觀緣起法",
    "T28n1547_003:0431a19": "也。如彼一食一治，故立一蓋。是故說一食一",
    "T28n1547_003:0431a20": "治。重擔者等，欲愛、瞋恚、疑，別蓋重擔等。睡",
    "T28n1547_003:0431a21": "眠、調悔二俱蓋重擔。如彼村人能獨擔材擔，",
    "T28n1547_003:0431a22": "彼獨擔不能者二共擔材擔。如彼屋施椽，強",
    "T28n1547_003:0431a23": "者施一、弱者施二。如是等欲愛、瞋恚、疑獨蓋",
    "T28n1547_003:0431a24": "重擔等，睡眠、調悔二俱蓋重擔。是三事故名",
    "T28n1547_003:0431a25": "立五蓋。問曰：何以故佛契經前說欲愛蓋，",
    "T28n1547_003:0431a26": "後說乃至疑？答曰：順他說故。如是順他說，如",
    "T28n1547_003:0431a27": "是應味次第順。或曰：世尊順說故，他亦順受，",
    "T28n1547_003:0431a28": "故佛說如是順，受亦如是順。或曰：本末順",
    "T28n1547_003:0431a29": "故。本末順者，前生欲愛是故佛前說，後至疑",
    "T28n1547_003:0431b01": "是故佛後說。尊者婆須蜜說曰：愛樂境界故",
    "T28n1547_003:0431b02": "而起欲愛，若失愛樂境界而生瞋恚，已失愛",
    "T28n1547_003:0431b03": "樂境界便生憂慼。是睡身，已著睡便眠，眠覺",
    "T28n1547_003:0431b04": "已便起調，起調已便起悔，悔隨順疑：有善法",
    "T28n1547_003:0431b05": "報耶？無有善法報耶？是本末順故，佛契經前",
    "T28n1547_003:0431b06": "說欲愛，後說乃至疑。此佛契經中五蓋說十。",
    "T28n1547_003:0431b07": "問曰：何以故佛契經五蓋說十？答曰：三事故、",
    "T28n1547_003:0431b08": "內外故、種故、善不善故。內外者云何？佛說契",
    "T28n1547_003:0431b09": "經：有內欲愛、有外欲愛。如內欲愛即是蓋，非",
    "T28n1547_003:0431b10": "智、非等覺，不轉成涅槃。如外欲愛即是蓋，非",
    "T28n1547_003:0431b11": "智、非等覺，不轉成涅槃。有內瞋恚想、有外瞋",
    "T28n1547_003:0431b12": "恚想。如內瞋恚想即是蓋，非智、非等覺，不轉",
    "T28n1547_003:0431b13": "成涅槃。如外瞋恚想即是蓋，非智、非等覺，",
    "T28n1547_003:0431b14": "不轉成涅槃。種者，有睡有眠。如睡即是蓋，非",
    "T28n1547_003:0431b15": "智、非等覺，不轉成涅槃。如眠即是蓋，非智、非",
    "T28n1547_003:0431b16": "等覺，不轉成涅槃。有調有悔，如調即是蓋，非",
    "T28n1547_003:0431b17": "智、非等覺，不轉成涅槃。如悔即是蓋，非智、非",
    "T28n1547_003:0431b18": "等覺，不轉成涅槃。善不善者，有疑善法、有疑",
    "T28n1547_003:0431b19": "不善法。如疑善法即是蓋，非智、非等覺，不轉",
    "T28n1547_003:0431b20": "成涅槃。如疑不善法即是蓋，非智、非等覺，不",
    "T28n1547_003:0431b21": "轉成涅槃。是三事，內外故、種故、善不善法故，",
    "T28n1547_003:0431b22": "佛世尊契經五蓋說十。說曰：七使中，無明不",
    "T28n1547_003:0431b23": "立蓋中、慢不立蓋中、見不立蓋中，色無色",
    "T28n1547_003:0431b24": "界結不立蓋中。問曰：何以故無明不立蓋",
    "T28n1547_003:0431b25": "中？答曰：等重擔故立五蓋，無明極重也。問",
    "T28n1547_003:0431b26": "曰：慢何以故不立蓋中？答曰：蓋者心覆，慢者",
    "T28n1547_003:0431b27": "心受起能高。問曰：見何以故不立蓋中？答曰：",
    "T28n1547_003:0431b28": "蓋者滅慧，見者性慧，不以慧滅慧。問曰：此論",
    "T28n1547_003:0431b29": "中更有論生。何以故蓋滅慧不滅餘？答曰：妙",
    "T28n1547_003:0431c01": "言妙義故。於一切品中何者最妙？慧也。蓋能",
    "T28n1547_003:0431c02": "滅慧，況不滅餘。如一勝彼當千，於凡小者有",
    "T28n1547_003:0431c03": "何想？如是蓋能滅慧，況餘。問曰：色無色界結",
    "T28n1547_003:0431c04": "何以故不立蓋中？答曰：蓋者三界除欲時能",
    "T28n1547_003:0431c05": "障礙，非色無色界結除三界結時障礙。或曰：",
    "T28n1547_003:0431c06": "蓋者正受障礙及果障礙，非色無色界結正",
    "T28n1547_003:0431c07": "受障礙及果障礙。或曰：蓋者九斷智果道障",
    "T28n1547_003:0431c08": "礙，非色無色界結九斷智果道障礙。或曰：蓋",
    "T28n1547_003:0431c09": "者九次第正受障礙，非色無色界結九次第",
    "T28n1547_003:0431c10": "正受障礙。或曰：蓋者四沙門果障礙，非色無",
    "T28n1547_003:0431c11": "色界結四沙門果障礙。或曰：蓋者三三昧障",
    "T28n1547_003:0431c12": "礙，非色無色界結三三昧障礙。或曰：蓋者三",
    "T28n1547_003:0431c13": "地障礙，非色無色界結三地障礙。或曰：蓋者",
    "T28n1547_003:0431c14": "三根障礙，非色無色界結三根障礙。或曰：蓋",
    "T28n1547_003:0431c15": "者三道障礙，非色無色界結三道障礙。或曰：",
    "T28n1547_003:0431c16": "蓋者三慧障礙，非色無色界結三慧障礙一聞慧、二",
    "T28n1547_003:0431c17": "思慧、三思惟慧也。如是說、如是思、如是出要，盡當知。或",
    "T28n1547_003:0431c18": "曰：三正受障礙，非色無色界結三正受障礙。",
    "T28n1547_003:0431c19": "如是三戒、三思惟、三法身，盡當知。或曰：蓋者",
    "T28n1547_003:0431c20": "一向不善，非色無色界結不善。尊者瞿沙",
    "T28n1547_003:0431c21": "亦爾說：一切結應不善，聖道相違故。但蓋咎",
    "T28n1547_003:0431c22": "故，一向說不善。如佛契經說：無明所蓋、愛所",
    "T28n1547_003:0431c23": "繫，如是愚，得此身。慧者亦爾。問曰：如無明亦",
    "T28n1547_003:0431c24": "可蓋亦可結，愛亦可結亦可蓋，何以故無明",
    "T28n1547_003:0431c25": "說蓋、愛說結？答曰：應說。若不說者，是世尊有",
    "T28n1547_003:0431c26": "餘言現義，義門、義略、義度、當知義。或曰：現二",
    "T28n1547_003:0431c27": "門、二略、二度、二炬、二明、二光，現二數。如無明",
    "T28n1547_003:0431c28": "說蓋，亦應說結如愛，說結亦應說蓋。是故說",
    "T28n1547_003:0431c29": "現二門、二略、二度、二炬、二明、二光，現二數。或",
    "T28n1547_003:0432a01": "曰：前已障礙是蓋義，更無二結令此眾生慧眼",
    "T28n1547_003:0432a02": "障礙如無明。前已說縛義是結義，更無二結",
    "T28n1547_003:0432a03": "令此眾生縛生死中如愛。如此眾生無明所",
    "T28n1547_003:0432a04": "盲、愛所縛，如是不能至涅槃。如人有二怨家，",
    "T28n1547_003:0432a05": "一來近已以一把土坌其目，二來近已繫手",
    "T28n1547_003:0432a06": "足。彼盲被縛已，不能有所至。如此眾生無",
    "T28n1547_003:0432a07": "明所盲、愛所縛，如是不能至涅槃。以是故說",
    "T28n1547_003:0432a08": "頌：",
    "T28n1547_003:0432a09": "「無明能使盲，　　愛縛眾生死，",
    "T28n1547_003:0432a10": "彼於中可得，　　諸惡不善法。」",
    "T28n1547_003:0432a11": "此中說隣那摩倏喻。說者，有二賊：一者隣那、",
    "T28n1547_003:0432a12": "二摩倏。欲作賊時，一來近已，以一把土坌其",
    "T28n1547_003:0432a13": "目，二來近已繫手足。彼盲被縛已，不能有所",
    "T28n1547_003:0432a14": "至。如是此眾生無明所盲、愛所縛，彼已盲已",
    "T28n1547_003:0432a15": "縛，如是不能至涅槃，以是故說頌頌如上故不重寫。此中",
    "T28n1547_003:0432a16": "隣那摩倏喻亦如上也。以是故佛契經無明說蓋、愛",
    "T28n1547_003:0432a17": "說結。廣說五蓋處盡。",
    "T28n1547_003:0432a18": "8 五結處鞞婆沙五結處第八",
    "T28n1547_003:0432a19": "五結者，愛結、恚結、慢結、慳結、嫉結。問曰：五結",
    "T28n1547_003:0432a20": "有何性？答曰：愛結者，三界愛五種。此十五種，",
    "T28n1547_003:0432a21": "慢結亦爾。恚結者，五種。慳結、嫉結，思惟所斷，",
    "T28n1547_003:0432a22": "此三十七種。是五結性。此結性已種相身所",
    "T28n1547_003:0432a23": "有自然。說相已，當說行。何以故說結？結義云",
    "T28n1547_003:0432a24": "何？答曰：縛義是結義、苦繫義是結義、雜毒義",
    "T28n1547_003:0432a25": "是結義。縛義是結義者，縛是結、結是縛。云何",
    "T28n1547_003:0432a26": "知？答曰：有契經。尊者舍利弗問尊者摩訶",
    "T28n1547_003:0432a27": "拘絺羅：云何繫者？拘絺羅！眼繫色耶？色",
    "T28n1547_003:0432a28": "繫眼耶？答曰：尊者舍利弗！不眼繫色、不色",
    "T28n1547_003:0432a29": "繫眼，至意法，不意繫法、不法繫意，但此中",
    "T28n1547_003:0432b01": "若婬若欲是彼繫也。尊者舍利弗！譬如二牛",
    "T28n1547_003:0432b02": "一黑一白，一扼一鞅縛繫。尊者舍利弗！若有",
    "T28n1547_003:0432b03": "作是說：黑牛繫白牛、白牛繫黑牛。尊者舍利",
    "T28n1547_003:0432b04": "弗！彼為等說不？答曰：不也。賢者拘絺羅！何以",
    "T28n1547_003:0432b05": "故？答曰：賢者拘絺羅！非黑牛繫白牛、非白牛",
    "T28n1547_003:0432b06": "繫黑牛，俱以鞅扼繫是彼繫。如是，尊者舍",
    "T28n1547_003:0432b07": "利弗！不眼繫色、不色繫眼，至意法，不意繫法，",
    "T28n1547_003:0432b08": "不法繫意，但此中若婬若欲是彼繫。是謂縛",
    "T28n1547_003:0432b09": "義是結義。苦繫義是結義者，欲界結欲界眾",
    "T28n1547_003:0432b10": "生欲界苦中繫，色界結色界眾生色界苦中",
    "T28n1547_003:0432b11": "繫，無色界結無色界眾生無色界苦中繫。諸",
    "T28n1547_003:0432b12": "欲界結彼是繫相，繫苦中非是樂。諸色無色",
    "T28n1547_003:0432b13": "界結彼是繫相，繫苦中非是樂。是謂苦繫義",
    "T28n1547_003:0432b14": "是結義。結雜毒義是結義者，極妙生處世俗",
    "T28n1547_003:0432b15": "正受，如解脫除入一切，入彼聖所除結雜毒",
    "T28n1547_003:0432b16": "故。如極妙食雜毒，慧者能除以雜毒故。",
    "T28n1547_003:0432b17": "如是極妙生處世俗正受，彼聖能除結雜毒",
    "T28n1547_003:0432b18": "故。是謂繫義是縛義，苦繫義是結義、結雜毒",
    "T28n1547_003:0432b19": "義是結義。廣說五結處盡。",
    "T28n1547_003:0432b20": "9 五下結處鞞婆沙五下結處第九",
    "T28n1547_003:0432b21": "五下分結者，欲愛、瞋恚、身見、戒盜、疑。問曰：五",
    "T28n1547_003:0432b22": "下分結有何性？答曰：欲愛者，欲愛五種六識",
    "T28n1547_003:0432b23": "身。瞋恚者，恚五種六識身。身見者，三界一種",
    "T28n1547_003:0432b24": "是三種。戒盜者，三界二種是六種。疑者，三界",
    "T28n1547_003:0432b25": "四種是十二種。此三十一種是五下分結性。",
    "T28n1547_003:0432b26": "是下分結性已種相身所有自然。說性已，當",
    "T28n1547_003:0432b27": "說行。何以故說下分結？下分結有何義？答曰：",
    "T28n1547_003:0432b28": "下墮、下斷、下縛故說下分結。問曰：若下墮下",
    "T28n1547_003:0432b29": "分結義者，一切結下墮，欲界三十六使、有想",
    "T28n1547_003:0432c01": "無想處二十八使下墮下斷下縛。因有欲界",
    "T28n1547_003:0432c02": "三十六使、有想無想處二十八，下分結時須",
    "T28n1547_003:0432c03": "立無量下分結。何以故立五下分結？答曰：是",
    "T28n1547_003:0432c04": "世尊有餘言略言、欲令行言，世尊為教化故。",
    "T28n1547_003:0432c05": "或曰：佛世尊於法真諦，餘真無能過。彼盡知",
    "T28n1547_003:0432c06": "法想盡知行，若有下分想彼立下分結中，",
    "T28n1547_003:0432c07": "若無下分相彼不立下分結中。或曰：下者說",
    "T28n1547_003:0432c08": "二種，一者界下、二者地下。界下者，欲界是。地",
    "T28n1547_003:0432c09": "下者，凡夫是。謂此眾生不度下界。何以故？因",
    "T28n1547_003:0432c10": "欲愛瞋恚故不度下地。何以故？因身見、戒盜、",
    "T28n1547_003:0432c11": "疑故。復說下二種，一者界下、二者眾生下。界",
    "T28n1547_003:0432c12": "下者，欲界是。眾生下者，凡夫是。如此眾生不",
    "T28n1547_003:0432c13": "度下界。何以故？因欲愛、瞋恚故。不度眾生下。",
    "T28n1547_003:0432c14": "何以故？因身見、戒盜、疑故。或曰：謂彼說如守",
    "T28n1547_003:0432c15": "獄門人。如人繫在獄中，立二人守獄門、三人",
    "T28n1547_003:0432c16": "防邏。勅防邏人：若此獄囚作方便傷害守獄",
    "T28n1547_003:0432c17": "門人突獄門走者，汝等三人隨其遠近攝來還",
    "T28n1547_003:0432c18": "繫獄中。彼獄囚作方便傷害守獄門人突獄",
    "T28n1547_003:0432c19": "門走，彼三防邏者隨其遠近攝來還繫獄中。",
    "T28n1547_003:0432c20": "如是此眾生不淨惡露傷害欲愛、慈傷害恚，",
    "T28n1547_003:0432c21": "出欲界獄中至第一有。彼身見、戒盜、疑還攝來",
    "T28n1547_003:0432c22": "繫欲界獄中。尊者瞿沙亦爾說：二下分結未",
    "T28n1547_003:0432c23": "盡未知不能出欲界獄中；三下分結未盡未",
    "T28n1547_003:0432c24": "知，至第一有還攝來繫欲界獄中。尊者婆跋",
    "T28n1547_003:0432c25": "羅茶亦爾說：二繫故不得出，三未盡故還來",
    "T28n1547_003:0432c26": "欲界中。或曰：此現門現略現度。若有爾所結，",
    "T28n1547_003:0432c27": "或一種二種四種五種。身見說已，當知已說",
    "T28n1547_003:0432c28": "一種。戒盜說已，當知已說二種。雖無餘二結，",
    "T28n1547_003:0432c29": "可得二種，當知即彼戒盜二種及戒盜相應",
    "T28n1547_003:0433a01": "法。疑說已，當知已說四種。欲愛瞋恚說已，當",
    "T28n1547_003:0433a02": "知已說五種。故曰現門現略現度，以是故佛",
    "T28n1547_003:0433a03": "立五下分結。若問：何以故佛欲愛瞋恚立五",
    "T28n1547_003:0433a04": "下分結中？謂彼三不善根處所中。答：彼一切",
    "T28n1547_003:0433a05": "報此間。若問：何以故佛身見戒盜疑立五下",
    "T28n1547_003:0433a06": "分結中？謂彼三結處所中。答：彼一切報此間。",
    "T28n1547_003:0433a07": "如是彼二論報此論。如佛契經說：諸比丘！持",
    "T28n1547_003:0433a08": "我所說五下分結不？彼諸比丘默然。世尊再",
    "T28n1547_003:0433a09": "三告諸比丘：持我所說五下分結不？彼諸比",
    "T28n1547_003:0433a10": "丘亦再三默然。當爾時尊者鬘童真亦在眾",
    "T28n1547_003:0433a11": "坐，於是尊者鬘童真從座起整衣服，偏袒",
    "T28n1547_003:0433a12": "右肩叉手向世尊，白世尊曰：唯世尊！我持世",
    "T28n1547_003:0433a13": "尊所說五下分結。如是說已，世尊告鬘童真",
    "T28n1547_003:0433a14": "曰：汝鬘童真！云何持我所說五下分結？鬘",
    "T28n1547_003:0433a15": "童真曰：世尊初說欲愛下分結，我持之。瞋恚、",
    "T28n1547_003:0433a16": "身見、戒盜、疑，世尊說五下分結我持之。世尊",
    "T28n1547_003:0433a17": "曰：汝鬘童真！云何持我所說五下分結？從",
    "T28n1547_003:0433a18": "何口受持我所說五下分結？我不一向說，汝",
    "T28n1547_003:0433a19": "愚癡人一向說。問曰：如此五下分結，佛一切",
    "T28n1547_003:0433a20": "契經中說。何以故世尊呵責鬘童真？答曰：尊",
    "T28n1547_003:0433a21": "者鬘童真行結故說。尊者鬘童真說：若行",
    "T28n1547_003:0433a22": "者是結，不行者非是結。世尊未盡結故呵責。",
    "T28n1547_003:0433a23": "世尊說結行者不行者，諸未盡者皆是結。或",
    "T28n1547_003:0433a24": "曰：尊者鬘童真結現在前故說。尊者鬘童",
    "T28n1547_003:0433a25": "真說：若結現在前即是結，不現在前非是結。",
    "T28n1547_003:0433a26": "世尊成就結故呵責。世尊說：結若現在前者、",
    "T28n1547_003:0433a27": "不現在前者，諸結成就皆是結。以此事故，孩",
    "T28n1547_003:0433a28": "童呵責喻而呵責之。鬘童真！彼眾多異學，",
    "T28n1547_003:0433a29": "不以此孩童呵責喻責汝耶？鬘童！如孩童",
    "T28n1547_003:0433b01": "年小未有欲意，欲令彼無有欲使耶？但所使",
    "T28n1547_003:0433b02": "故名為欲愛使。或曰：鬘童真現在結故說。",
    "T28n1547_003:0433b03": "尊者鬘童真說：若結現在是結，餘者非是結。",
    "T28n1547_003:0433b04": "世尊三世結故呵責。或曰：尊者鬘童真未",
    "T28n1547_003:0433b05": "盡結故說。尊者鬘童真說：若結未盡是結，",
    "T28n1547_003:0433b06": "餘者非結。世尊說盡未盡故呵責。以是故佛",
    "T28n1547_003:0433b07": "世尊呵責鬘童真。廣說五下分結處盡。",
    "T28n1547_003:0433b08": "10 五上結處鞞婆沙五上結處第十",
    "T28n1547_003:0433b09": "五上分結者，色愛、無色愛、調、慢、無明。問曰：五",
    "T28n1547_003:0433b10": "上分結有何性？答曰：色愛者，色界愛思惟斷。",
    "T28n1547_003:0433b11": "無色愛者，無色界愛思惟斷。調、慢、無明者，色",
    "T28n1547_003:0433b12": "無色界思惟斷。此八種是五上分結性，是謂",
    "T28n1547_003:0433b13": "上分結性已種相身所有自然。說性已，當說",
    "T28n1547_003:0433b14": "行。何以故說上分？上有何義？答曰：將至上",
    "T28n1547_003:0433b15": "墮生上上界縛，是故說上分。問曰：若將至上",
    "T28n1547_003:0433b16": "墮生上上界縛是故說上分者，不應立流。此",
    "T28n1547_003:0433b17": "亦流下諸界諸趣諸生、流轉生死中。答曰：不",
    "T28n1547_003:0433b18": "然。問曰：若不爾者，此云何？答曰：諸界故立上",
    "T28n1547_003:0433b19": "分結，謂彼將至上墮生上上界縛。解脫故、正",
    "T28n1547_003:0433b20": "智故、聖道故、善法故立流。離生至第一有中",
    "T28n1547_003:0433b21": "故是下，解脫故、正智故、聖道故、善法故。尊者",
    "T28n1547_003:0433b22": "婆跋羅茶亦爾說：久時生上流下，是故說流。",
    "T28n1547_003:0433b23": "說曰：此上分結生上不是下。問曰：此論中更",
    "T28n1547_003:0433b24": "有論生。何以故上分生上不是下？答曰：見諦",
    "T28n1547_003:0433b25": "思惟斷結亦生上亦生下；此上分結一向思惟",
    "T28n1547_003:0433b26": "所斷，以是故生上不生下。或曰：謂此聖意中",
    "T28n1547_003:0433b27": "可得，非凡夫。彼聖人阿那含意中可得，非須",
    "T28n1547_003:0433b28": "陀洹、斯陀含。問曰：於此論中更有論生。何",
    "T28n1547_003:0433b29": "以故上分結阿那含意中可得，非須陀洹、斯",
    "T28n1547_003:0433c01": "陀含？答曰：即彼事如上說，謂彼生上不生",
    "T28n1547_003:0433c02": "下。是須陀洹，斯陀含亦生上亦生下；彼阿那",
    "T28n1547_003:0433c03": "含一向生上不生下。或曰：謂度界及得果。",
    "T28n1547_003:0433c04": "度界者，欲界也。得果者，阿那含果也。須陀洹、",
    "T28n1547_003:0433c05": "斯陀含雖得果，未度界。或曰：謂度界及下分",
    "T28n1547_003:0433c06": "永盡知。須陀洹、斯陀含亦不度界，亦不下分",
    "T28n1547_003:0433c07": "結永盡知。或曰：謂得果，行功德不行惡。須陀",
    "T28n1547_003:0433c08": "洹、斯陀含雖得果，彼亦行功德亦行惡。或曰：",
    "T28n1547_003:0433c09": "謂得果，不同凡夫行事轉。須陀洹、斯陀含雖",
    "T28n1547_003:0433c10": "得果，彼同凡夫行事轉：手搏加捲起身行",
    "T28n1547_003:0433c11": "口行，與妻子共居，捉持金銀，栴檀香華鬘",
    "T28n1547_003:0433c12": "著身，臥高廣大床，摩觸女身兩兩相近。阿那",
    "T28n1547_003:0433c13": "含永無此事。或曰：謂得果不復還世間，不",
    "T28n1547_003:0433c14": "入母胎銅釜無囚獄，不復處生熟藏中。須陀",
    "T28n1547_003:0433c15": "洹、斯陀含雖得果，故有此事。以是故五上分",
    "T28n1547_003:0433c16": "結，阿那含意中可得，非餘。問曰：何以故一",
    "T28n1547_003:0433c17": "愛立二上分結，調、慢、無明立一？答曰：應立若",
    "T28n1547_003:0433c18": "未立者，是世尊有餘言，現義門、現義略、現義度、",
    "T28n1547_003:0433c19": "當知義。或曰：佛世尊於法真諦，餘真無能過。",
    "T28n1547_003:0433c20": "彼盡知法性盡知行，諸法獨能擔彼獨立，謂",
    "T28n1547_003:0433c21": "不能不獨立。或曰：現二門、二略、二度、二炬、二",
    "T28n1547_003:0433c22": "明、二光、現二數。如愛立二上分結，如是調、慢、",
    "T28n1547_003:0433c23": "無明亦應立二。如調、慢、無明立一上分結，愛",
    "T28n1547_003:0433c24": "亦應立一。此上分應有四、應有八，是故說現",
    "T28n1547_003:0433c25": "二門至現二數。或曰：謂愛斷於界、斷於地、斷",
    "T28n1547_003:0433c26": "於種。或曰：謂愛故盛一切結，以是故愛立二",
    "T28n1547_003:0433c27": "上分結，調慢無明立一。問曰：如睡、調二俱三",
    "T28n1547_003:0433c28": "界有五種，一切染污意可得。何以故調立上",
    "T28n1547_003:0433c29": "分結而不立睡？答曰：佛世尊於法真諦，餘真",
    "T28n1547_003:0434a01": "無能過。彼盡知法性盡知行，諦有上分相立",
    "T28n1547_003:0434a02": "上分結，無上分相不立上分結。或曰：此謂盛",
    "T28n1547_003:0434a03": "患重過多苦，以盛患故。婆須蜜經云：不善",
    "T28n1547_003:0434a04": "大地中以盛患故施設所說。凡夫起欲使時",
    "T28n1547_003:0434a05": "便生五法：一者欲愛使；二者欲愛使種；三者",
    "T28n1547_003:0434a06": "無明使；四者無明使種；五者調，以盛患故。",
    "T28n1547_003:0434a07": "阿毘曇雜揵度中問：云何不共無明使？云何",
    "T28n1547_003:0434a08": "不共調纏？此睡非多盛患、非多重過、非多苦，",
    "T28n1547_003:0434a09": "以是故不立上分結中。或曰：此調於四枝",
    "T28n1547_003:0434a10": "五枝定能起意，彼睡於定隨順。復次若意",
    "T28n1547_003:0434a11": "睡盛彼速發定，以是故調立上分結中不立",
    "T28n1547_003:0434a12": "睡。問曰：五上分結調是結性耶？非結性耶？",
    "T28n1547_003:0434a13": "若結性者，彼婆須蜜經云何通？彼經說結法。",
    "T28n1547_003:0434a14": "云何九結是非結法？云何除九結已餘法是？",
    "T28n1547_003:0434a15": "若非結性者，此經云何通？此中說五上分結：",
    "T28n1547_003:0434a16": "色愛、無色愛、調、慢、無明。是作此論已，說曰：是",
    "T28n1547_003:0434a17": "結性也。問曰：以是故此經中立五上分結。彼",
    "T28n1547_003:0434a18": "婆須蜜經云何通？彼說結法。云何九結是非",
    "T28n1547_003:0434a19": "結法？云何除九結已餘法是外者？作是說：此",
    "T28n1547_003:0434a20": "經應爾。結法云何？九結及五上分調是非結",
    "T28n1547_003:0434a21": "法。云何除九結及五上分調餘法是外者？此",
    "T28n1547_003:0434a22": "經如是說，罽賓此經何以故不作是說？答曰：",
    "T28n1547_003:0434a23": "應說。若未說者何意？答曰：彼罽賓說，此五",
    "T28n1547_003:0434a24": "上分結調不定，或是結或非是結，或有結者",
    "T28n1547_003:0434a25": "或無結者，有時結有時非結。或是結或非是",
    "T28n1547_003:0434a26": "結者，謂色無色界是結，謂欲界非是結。或有",
    "T28n1547_003:0434a27": "結者或無結者，謂聖人意可得是結，謂凡夫",
    "T28n1547_003:0434a28": "人意可得是非結。有時結有時非結者，彼聖",
    "T28n1547_003:0434a29": "人中謂阿那含意可得是結，謂須陀洹、斯陀",
    "T28n1547_003:0434b01": "含意可得是非結。以不定故，或是結或非",
    "T28n1547_003:0434b02": "是結，或有結者或無結者，有時結有時非",
    "T28n1547_003:0434b03": "結，以是故不立結中。問曰：於此論中更有論",
    "T28n1547_003:0434b04": "生。何以故色無色界調立結，欲界調不立結？",
    "T28n1547_003:0434b05": "答曰：此欲界非定界、非思惟地、非除欲地。此",
    "T28n1547_003:0434b06": "欲界中結如放逸馬，以是故調此欲界不現。",
    "T28n1547_003:0434b07": "色無色界是定界、思惟地、除欲地，彼結不如",
    "T28n1547_003:0434b08": "放逸馬，是故彼中調現。以是故色無色界調",
    "T28n1547_003:0434b09": "立結中，欲界調不立結中。或曰：此欲界多結，",
    "T28n1547_003:0434b10": "非是法法想，如瞋憤不語、依誑諂高害。此非",
    "T28n1547_003:0434b11": "是法法想壞故，此中調不現。彼色無色界，無",
    "T28n1547_003:0434b12": "此非是法法想結於彼中調現，以是故色無",
    "T28n1547_003:0434b13": "色界調立結中，欲界調不立結中。或曰：此",
    "T28n1547_003:0434b14": "欲界非定界、非思惟地、非除欲地，此中無",
    "T28n1547_003:0434b15": "有定謂調可亂意。色無色界是定界是思惟",
    "T28n1547_003:0434b16": "地、是除欲地，彼四枝五枝定中調起意。以",
    "T28n1547_003:0434b17": "是故色無色界調立結中，欲界調不立結中。",
    "T28n1547_003:0434b18": "廣說五上分結處盡。",
    "T28n1547_003:0434b19": "11 五見處鞞婆沙五見處第十一",
    "T28n1547_003:0434b20": "五見者，身見、邊見、邪見、見盜、戒盜。問曰：此五",
    "T28n1547_003:0434b21": "見有何性？答曰：身見，三界一種，此三種。邊見",
    "T28n1547_003:0434b22": "亦爾。邪見者，三界有四種，此十二種。見盜亦",
    "T28n1547_003:0434b23": "爾。戒盜者，三界有二種，此六種。是三十六種",
    "T28n1547_003:0434b24": "五見性，是見性已種性身所有自然。性說已，",
    "T28n1547_003:0434b25": "當說行。何以故名為見？見有何義？答曰：觀故、",
    "T28n1547_003:0434b26": "行故、堅受故、緣深入故。觀者，能視也。問曰：",
    "T28n1547_003:0434b27": "如邪觀、顛倒觀，云何是視？答曰：雖邪觀顛倒",
    "T28n1547_003:0434b28": "觀，但慧故名視，此是慧性。如人見不了了，亦",
    "T28n1547_003:0434b29": "名為見。如是邪觀顛倒觀，但慧故名為視，此",
    "T28n1547_003:0434c01": "是慧性故。曰觀行者，能有所行。問曰：一時頃",
    "T28n1547_003:0434c02": "云何行？答曰：捷利故名為行，故曰行。堅受",
    "T28n1547_003:0434c03": "者，邪事堅受故。此見邪事極堅受，非聖道",
    "T28n1547_003:0434c04": "刀不捨。如佛佛弟子興已，以聖道刀墮見牙，",
    "T28n1547_003:0434c05": "然後捨。以是故說頌曰：",
    "T28n1547_003:0434c06": "「若受惡慧，　　如鱣魚齧，　　失搔摩銜，",
    "T28n1547_003:0434c07": "非斧不離。」",
    "T28n1547_003:0434c08": "說者大海中有虫名失搔摩羅，彼虫若有所",
    "T28n1547_003:0434c09": "銜時，若草若木，彼極銜，非刀不離。要以刀",
    "T28n1547_003:0434c10": "墮其牙，然後得離。如是此見邪事極堅受，非",
    "T28n1547_003:0434c11": "聖道刀不捨。若佛佛弟子興已，以聖道刀",
    "T28n1547_003:0434c12": "墮見牙，然後捨。故曰堅受。緣深入者，此見緣",
    "T28n1547_003:0434c13": "中極入，如鍼墮泥。是觀故、行故、堅受故、緣深入",
    "T28n1547_003:0434c14": "故，名為見。或曰：二事故名為見，明故、行故也。",
    "T28n1547_003:0434c15": "或曰：更有二事故名為見，彼相成就故、彼事",
    "T28n1547_003:0434c16": "辦故也。或曰：三事故名為見，彼相成就故、彼",
    "T28n1547_003:0434c17": "事辦故、緣深入故也。或曰：更有三事故名為",
    "T28n1547_003:0434c18": "見，意故、著故、行故也。或曰：更有三事故名為",
    "T28n1547_003:0434c19": "見，意故、方便故、無智故。意者，惡意也。方便者，",
    "T28n1547_003:0434c20": "惡方便也。無智者，此二事俱也。復說，意者正受",
    "T28n1547_003:0434c21": "人也，方便者察行人也，無智者依二聞也。如",
    "T28n1547_003:0434c22": "是共行說已，今當別說。何以故名為身見？答",
    "T28n1547_003:0434c23": "曰：此見己身轉行，是故說身見。問曰：餘見亦",
    "T28n1547_003:0434c24": "己身轉行，何以故說一身見，不說餘？答曰：此",
    "T28n1547_003:0434c25": "身見一向己身轉行，非是他身亦非非身。餘見",
    "T28n1547_003:0434c26": "亦己身轉行，亦他身轉行，亦非身轉行。己身",
    "T28n1547_003:0434c27": "轉行者，己界緣也。他身轉行者，他界緣也。",
    "T28n1547_003:0434c28": "非身轉行者，盡道緣也。此身見一向己身轉",
    "T28n1547_003:0434c29": "行，非他身、非非身轉行，是故說一身見，非餘。",
    "T28n1547_003:0435a01": "或曰：謂己身轉行，我是我轉行，此是身行。餘",
    "T28n1547_003:0435a02": "者雖己身轉行，無此事。或曰：謂己身轉行我",
    "T28n1547_003:0435a03": "作，是我作轉行，是身見。餘者雖己身轉行，無",
    "T28n1547_003:0435a04": "此事。或曰：謂己身轉行，著行惜行，我所行轉",
    "T28n1547_003:0435a05": "行，此是身見。餘者雖己身轉行，無此事。或曰：",
    "T28n1547_003:0435a06": "謂己身轉行，諸事我受盡是己身所轉行。餘者",
    "T28n1547_003:0435a07": "雖己身轉行，無此事。或曰：受己身故，名為身",
    "T28n1547_003:0435a08": "見。己身者，五盛陰。此見受彼，故曰身見。餘見",
    "T28n1547_003:0435a09": "者雖己身轉行，無此事。問曰：何以故名為邊",
    "T28n1547_003:0435a10": "見？答曰：受二邊故名為邊見。二邊者，一者斷、",
    "T28n1547_003:0435a11": "二者常。此見受彼二邊，故曰邊見。如彼契經",
    "T28n1547_003:0435a12": "說：迦旃延！世間習者，正觀如實世間有非",
    "T28n1547_003:0435a13": "有。如觀陰持入展轉相生，便作是念：此起已",
    "T28n1547_003:0435a14": "滅，非是常也。迦旃延！世間滅者，正觀如實",
    "T28n1547_003:0435a15": "世間無者非有。如觀身轉生上，彼作是念：此",
    "T28n1547_003:0435a16": "終亦生，非是斷。或曰：此因二行所轉斷行及",
    "T28n1547_003:0435a17": "常行，故曰邊見。或曰：彼異學邊受、癡受、不正",
    "T28n1547_003:0435a18": "受，謂有我，彼或常或斷。如佛契經說：諸比丘！",
    "T28n1547_003:0435a19": "我不共世間諍，世間共我諍。問曰：世尊以何",
    "T28n1547_003:0435a20": "故不共世間諍？答曰：世尊善等，能共事、不麁",
    "T28n1547_003:0435a21": "言。若斷見異學共俱，彼斷見異學有因無果，",
    "T28n1547_003:0435a22": "謂彼果斷。世尊說者：汝有因，我亦有因。如汝",
    "T28n1547_003:0435a23": "謗果，汝自當知。若常見異學共俱，彼常見異",
    "T28n1547_003:0435a24": "學無有因而有果，謂彼無因是有常。世尊說",
    "T28n1547_003:0435a25": "者：汝有果我亦有果，汝謗因汝自當知。彼世",
    "T28n1547_003:0435a26": "尊取一邊因、取二邊果，已離斷常處中說法。",
    "T28n1547_003:0435a27": "是故說：比丘！我不共世間諍，世間共我諍。尊",
    "T28n1547_003:0435a28": "者婆須蜜說曰：如世尊所說：比丘！我不共世",
    "T28n1547_003:0435a29": "間諍，世間共我諍。何以故佛不共世間諍，世",
    "T28n1547_003:0435b01": "間共佛諍？答曰：世尊說法，世間說非法，不可",
    "T28n1547_003:0435b02": "說法共非說法諍。重說曰：世尊於等中隨順，",
    "T28n1547_003:0435b03": "世間不與世尊第一義隨順，是故說：比丘！我",
    "T28n1547_003:0435b04": "不共世間諍。重說曰：善除二諍根故。二諍",
    "T28n1547_003:0435b05": "者，愛及見。此二，世尊已盡，世間未盡，是故說：",
    "T28n1547_003:0435b06": "比丘！我不共世間諍。尊者曇摩多羅說曰：諸",
    "T28n1547_003:0435b07": "尊！如馬依惡道，當觀不得正道。如是彼異學",
    "T28n1547_003:0435b08": "不正說，當觀是非正說。世尊現義現法、現善",
    "T28n1547_003:0435b09": "現妙故，當觀是正說。是故說：比丘！我不共世",
    "T28n1547_003:0435b10": "間諍，世間共我諍。問曰：何以故說邪見？答",
    "T28n1547_003:0435b11": "曰：邪行故說邪見。問曰：如一切見邪行，何以",
    "T28n1547_003:0435b12": "故說一邪見不說餘？答曰：二事故名邪見，及",
    "T28n1547_003:0435b13": "無行轉說邪見。餘者雖邪行轉，無此二事。或",
    "T28n1547_003:0435b14": "曰：謂邪行轉謗眾生恩及法恩。謗眾生恩者，",
    "T28n1547_003:0435b15": "說無有父母。謗法恩者，說世間無阿羅漢、善",
    "T28n1547_003:0435b16": "逝、等正法、等正趣，謂此世後世自知作證成",
    "T28n1547_003:0435b17": "就遊也。餘者雖行轉，無此事。或曰：謂邪行轉",
    "T28n1547_003:0435b18": "及無行轉，說無有施、無有齊、無有說、無善行",
    "T28n1547_003:0435b19": "惡行果報、無有此世後世，如是廣說。餘者雖",
    "T28n1547_003:0435b20": "邪行轉，無此事。或曰：謂邪行轉盡謗因及果，",
    "T28n1547_003:0435b21": "亦謗過去當來現在如來無著等正覺道，亦",
    "T28n1547_003:0435b22": "謗三寶及四諦。餘者雖邪行轉，無此事。或曰：",
    "T28n1547_003:0435b23": "謂邪行轉謗現事。如人墮大火坑中，誑他故",
    "T28n1547_003:0435b24": "說我極樂。如是眾生受有如熱鐵丸，邪見故",
    "T28n1547_003:0435b25": "說無苦。餘者雖邪行轉，無此事。或曰：謂邪行",
    "T28n1547_003:0435b26": "轉說惡。如所說居士邪見人，諸身行口行意",
    "T28n1547_003:0435b27": "行思願及彼相應行，一切彼法不愛不念不",
    "T28n1547_003:0435b28": "喜不喜不欲而轉。何以故居士見惡謂邪見",
    "T28n1547_003:0435b29": "居士？如苦瓠子、婆檀鞮伽子、摩樓多子、尸婆",
    "T28n1547_003:0435c01": "梨子種著地中，若受地味水味火味風味，彼",
    "T28n1547_003:0435c02": "一切味轉苦、無味、不甜。何以故？居士謂種子",
    "T28n1547_003:0435c03": "苦也。如是居士邪見人，諸身行口行意行思",
    "T28n1547_003:0435c04": "願及彼相應行，一切彼法不愛不念不喜不",
    "T28n1547_003:0435c05": "喜不欲而轉。何以故？居士見惡謂邪見故。餘",
    "T28n1547_003:0435c06": "者雖邪行轉，無此事。問曰：何以故說見盜？答",
    "T28n1547_003:0435c07": "曰：見故名為見盜。問曰：如此盜一切五陰，何",
    "T28n1547_003:0435c08": "以見盜故名為見盜？答曰：因見起盜一切五",
    "T28n1547_003:0435c09": "陰，故說見盜。或曰：設見盜及盜五陰，但第一",
    "T28n1547_003:0435c10": "行故名為見盜。問曰：何以故說戒盜？答曰：戒",
    "T28n1547_003:0435c11": "故名為戒盜。問曰：如此盜一切五陰，何以",
    "T28n1547_003:0435c12": "故戒盜故名為戒盜？答曰：因戒起盜一切",
    "T28n1547_003:0435c13": "五陰，故說戒盜。或曰：說戒盜及盜五陰，但淨",
    "T28n1547_003:0435c14": "行，故說戒盜。問曰：何以故說盜？答曰：他所見",
    "T28n1547_003:0435c15": "而盜故說盜。謂彼身見受我。邊見者，受斷及",
    "T28n1547_003:0435c16": "常。邪見謗言，無彼見盜而受第一，戒盜受清",
    "T28n1547_003:0435c17": "淨，是他所見而盜，故說盜。廣說五見處盡。",
    "T28n1547_003:0435c18": "12 六身愛處鞞婆沙六身愛處第十二",
    "T28n1547_003:0435c19": "六身愛者，眼更、愛耳鼻舌身意更愛。問曰：應",
    "T28n1547_003:0435c20": "說一愛，如九結中三界愛立愛結。應說二，如",
    "T28n1547_003:0435c21": "七使中欲界愛立欲使，色無色界愛立有使。",
    "T28n1547_003:0435c22": "應說三，如所說欲愛、色愛、無色愛。應說四，如",
    "T28n1547_003:0435c23": "起四愛。彼說：比丘、比丘尼，因依愛，起而起、著",
    "T28n1547_003:0435c24": "而著、立而立。因食床臥，依此有比丘比丘尼",
    "T28n1547_003:0435c25": "愛，起而起、著而著、立而立。應說五，如見苦斷、",
    "T28n1547_003:0435c26": "見習盡道思惟斷。應說九，如九種增上：增上",
    "T28n1547_003:0435c27": "上、增上中、增上下，中上、中中、中下，下上、下中、",
    "T28n1547_003:0435c28": "下下。應說十八，如說十八意行。應說三十六，",
    "T28n1547_003:0435c29": "如三十六刀。應說百八愛，如百八痛。時故、",
    "T28n1547_003:0436a01": "意故無量愛，云何一愛廣施六中？云何無量",
    "T28n1547_003:0436a02": "愛略施六中？云何立六身愛？答曰：依故立六",
    "T28n1547_003:0436a03": "身愛。若有一愛及無量，彼一切依六行、六門、",
    "T28n1547_003:0436a04": "六迹、六道、六度、六識身相應，是依故說六身",
    "T28n1547_003:0436a05": "愛。問曰：恚及無明亦依六行、六門、六迹、六道、",
    "T28n1547_003:0436a06": "六度、六識身相應，何以故說六愛身，不說六",
    "T28n1547_003:0436a07": "恚及無明身？答曰：是世尊有餘言，此現義、義",
    "T28n1547_003:0436a08": "門、義略、義愛、當知義。如說六身愛，恚、無明亦",
    "T28n1547_003:0436a09": "爾。若不說何意？答曰：謂愛，界斷、地斷、種斷。或",
    "T28n1547_003:0436a10": "曰：謂愛盛一切諸結。或曰：謂愛不大增惡",
    "T28n1547_003:0436a11": "難除；恚大增惡易除，無明亦大增惡難",
    "T28n1547_003:0436a12": "除，以故爾。問曰：何以故說身？答曰：多身故",
    "T28n1547_003:0436a13": "說身。非一愛時名眼更愛、非一愛時乃至意",
    "T28n1547_003:0436a14": "更愛，但多愛時說眼更愛、多愛時說乃至意",
    "T28n1547_003:0436a15": "更愛。如非一象名象軍、非一馬名馬軍、非一",
    "T28n1547_003:0436a16": "車名車軍、非一步名步軍，但多象名象軍、",
    "T28n1547_003:0436a17": "多馬名馬軍、多車名車軍、多步名步軍。如",
    "T28n1547_003:0436a18": "是非一愛時說眼更愛、非一愛時說乃至意",
    "T28n1547_003:0436a19": "更愛，但多愛時說眼更愛、多愛時說乃至意",
    "T28n1547_003:0436a20": "更愛，是多身故名為身。廣說六身愛處盡。",
    "T28n1547_003:0436a21": "13 七使處鞞婆沙七使處第十三",
    "T28n1547_003:0436a22": "七使者，欲使、恚使、有使、慢使、無明使、見使、疑",
    "T28n1547_003:0436a23": "使。問曰：七使有何性？答曰：欲使者，欲界愛五",
    "T28n1547_003:0436a24": "種六識身。恚使者，恚五種六識身。有使者，色",
    "T28n1547_003:0436a25": "無色界愛五種。慢使者，三界五種，此十五種。",
    "T28n1547_003:0436a26": "無明使亦爾。見使者，三十六種。疑使者，三界",
    "T28n1547_003:0436a27": "四種，此十二種。此九十八種是七使性，是使",
    "T28n1547_003:0436a28": "性已種相身所有自然。說性已，當說行。何以",
    "T28n1547_003:0436a29": "故說使？使有何義？答曰：罽賓說三句：如豪",
    "T28n1547_003:0436b01": "使亦爾，所使是使，相逐是使。如豪使亦爾",
    "T28n1547_003:0436b02": "者，豪者說細如豪。所說七使成一豪，是說",
    "T28n1547_003:0436b03": "豪使亦爾。所使是使者，至一時中所使，一",
    "T28n1547_003:0436b04": "使中亦所使，是所使是使也。相逐是使者，彼",
    "T28n1547_003:0436b05": "意中所使，猶影相逐，如空行水行，此亦爾。空",
    "T28n1547_003:0436b06": "行者鳥，水行者虫。說者：如鳥飛空逕遊大海。",
    "T28n1547_003:0436b07": "彼諸水虫作是念：此大海水無量深廣，非是",
    "T28n1547_003:0436b08": "凡鳥能從此岸至彼岸，除一金翅鳥。虫知此",
    "T28n1547_003:0436b09": "鳥飛必墮水，見影便逐。鳥極墮水，虫得而食。",
    "T28n1547_003:0436b10": "如是未除欲眾生，一切時七使得現在相逐。",
    "T28n1547_003:0436b11": "若結現在前，當爾時愛非愛依果報果，是故",
    "T28n1547_003:0436b12": "相逐是使。或曰：如豪使亦爾者，熏堅著故。",
    "T28n1547_003:0436b13": "所使是使者，行也。相逐是使者，事也。或曰：",
    "T28n1547_003:0436b14": "如豪使亦爾者，細事也。所使是使者，性也。相",
    "T28n1547_003:0436b15": "逐是使者，熏堅著也。或曰：如豪使亦爾者，",
    "T28n1547_003:0436b16": "過去使也。所使是使者，現在也。相逐是使者，",
    "T28n1547_003:0436b17": "當來也。或曰：如豪使亦爾，所使是使者，心",
    "T28n1547_003:0436b18": "相應使也。相逐是使者，心不相應使也。問曰：",
    "T28n1547_003:0436b19": "如使無不心相應。答曰：彼使得以使為名。外",
    "T28n1547_003:0436b20": "者說四句：如豪使亦爾，相入是使，所使是",
    "T28n1547_003:0436b21": "使，相逐是使。如豪使亦爾者，豪者說細也，",
    "T28n1547_003:0436b22": "如所說此極細行也。相入是使者，於意中相",
    "T28n1547_003:0436b23": "入，如麻中有油、如杏人中膩。所使是使者，於",
    "T28n1547_003:0436b24": "意中所使，如乳母為嬰兒所使。相逐是使者，",
    "T28n1547_003:0436b25": "於意中相逐，如影逐身。或曰：如豪使亦爾",
    "T28n1547_003:0436b26": "者，性也。相入是使者，事也。所使是使者，行也。",
    "T28n1547_003:0436b27": "相逐是使者，熏堅著也。或曰：以三事得知",
    "T28n1547_003:0436b28": "使，一者性、二者果、三者人。性者，欲使者如甜",
    "T28n1547_003:0436b29": "藥草、恚使者如苦果子、有使者如乳母衣、",
    "T28n1547_003:0436c01": "慢使者如憍貴人、無明使者如盲人、見使者",
    "T28n1547_003:0436c02": "如迷失道、疑使者如惑二道，是說性也。果者，",
    "T28n1547_003:0436c03": "欲使修習多修習生雀鴛鴦鴿中、恚使修習",
    "T28n1547_003:0436c04": "多修習生蛇蚖中、有使修習多修習生色無",
    "T28n1547_003:0436c05": "色界中、慢使修習多修習生下賤中、無明使",
    "T28n1547_003:0436c06": "修習多修習生愚闇中、見使修習多修習生",
    "T28n1547_003:0436c07": "異道中、疑使修習多修習生邊地中，是說果",
    "T28n1547_003:0436c08": "也。人者，欲使者當觀如難陀、恚使者當觀如",
    "T28n1547_003:0436c09": "貰合及鴦掘摩、有使者當觀如阿私陀阿羅",
    "T28n1547_003:0436c10": "蘭欝頭藍子也、慢使者當觀如摩那多陀、無",
    "T28n1547_003:0436c11": "明使者當觀如欝鞞羅、見使者當觀如鬘童",
    "T28n1547_003:0436c12": "真、疑使者當觀如須那剎多羅，是說人。以是",
    "T28n1547_003:0436c13": "三事得知使，一者性、二者果、三者人。問曰：",
    "T28n1547_003:0436c14": "慳嫉何以故不立使中？答曰：佛世尊於法真",
    "T28n1547_003:0436c15": "諦，餘真無能過。彼盡知法相盡知行，謂有",
    "T28n1547_003:0436c16": "使相立使中，謂無使相不立使中。或曰：說結",
    "T28n1547_003:0436c17": "二種，一者具結、二者不具結，具結者立使中，",
    "T28n1547_003:0436c18": "不具者不立使中。或曰：謂結見斷思惟斷彼",
    "T28n1547_003:0436c19": "立使中，此慳嫉一向思惟斷，以是故不立使",
    "T28n1547_003:0436c20": "中。或曰：此慳嫉者厚濁，使者清薄。或曰：慳嫉",
    "T28n1547_003:0436c21": "熏不堅著，使者熏堅著。如處所燒草樹",
    "T28n1547_003:0436c22": "皮，火滅地即冷。慳嫉行亦爾。如處所燒狗",
    "T28n1547_003:0436c23": "骨木，彼火滅久地故熱，使行亦爾。以是故慳",
    "T28n1547_003:0436c24": "嫉不立使中。廣說七使處盡。",
    "T28n1547_003:0436c25": "14 九結處鞞婆沙九結處第十四",
    "T28n1547_003:0436c26": "九結者，愛結、恚結、慢結、無明結、見結、失願結、",
    "T28n1547_003:0436c27": "疑結、慳結、嫉結。問曰：九結有何性？答曰：愛結",
    "T28n1547_003:0436c28": "三界五種，是十五種。慢結、無明結亦爾。恚結",
    "T28n1547_003:0436c29": "五種六識身。見結十八種。失願結亦爾。疑結",
    "T28n1547_003:0437a01": "三界四種，是十二種。慳嫉結欲界思惟斷，此",
    "T28n1547_003:0437a02": "五種。是九結性。是結性已種相身所有自然。",
    "T28n1547_003:0437a03": "說性已，當說行。何以故說結？結有何義？答曰：",
    "T28n1547_003:0437a04": "縛義是結義、苦繫義是結義、結雜毒義是結",
    "T28n1547_003:0437a05": "義。縛義是結義者，縛是結、結是縛。云何知？答",
    "T28n1547_003:0437a06": "曰：有契經。彼契經，尊者舍利弗問尊者摩訶",
    "T28n1547_003:0437a07": "拘絺羅：云何？賢者拘絺羅！眼繫色耶？色繫眼",
    "T28n1547_003:0437a08": "耶？答曰：尊者舍利弗！不眼繫色、不色繫眼，至",
    "T28n1547_003:0437a09": "意法，不意繫法、不法繫意。但此中若婬若欲",
    "T28n1547_003:0437a10": "是彼繫也。尊者舍利弗！譬如二牛一黑一白，",
    "T28n1547_003:0437a11": "一扼一鞅縛繫。尊者舍利弗！若有作是說：",
    "T28n1547_003:0437a12": "黑牛繫白牛、白牛繫黑牛。尊者舍利弗！彼為",
    "T28n1547_003:0437a13": "等說不？答曰：不也。賢者拘絺羅！何以故？答",
    "T28n1547_003:0437a14": "曰：賢者拘絺羅！非黑牛繫白牛、非白牛繫黑",
    "T28n1547_003:0437a15": "牛，但以扼鞅繫是彼繫。如是，尊者舍利弗！",
    "T28n1547_003:0437a16": "不眼繫色、不色繫眼，至意法，不意繫法、不法繫",
    "T28n1547_003:0437a17": "意，但此中若婬若欲是彼繫。是謂縛義是結",
    "T28n1547_003:0437a18": "義。苦繫義是結義者，欲界結欲界眾生欲界",
    "T28n1547_003:0437a19": "中苦繫，色界結色界眾生色界中苦繫，無色",
    "T28n1547_003:0437a20": "界結無色界眾生無色界中苦繫。諸欲界結",
    "T28n1547_003:0437a21": "彼是繫相，繫苦中非是樂；諸色無色界結彼",
    "T28n1547_003:0437a22": "是繫相，繫苦中非是樂。是謂苦繫義是結義。",
    "T28n1547_003:0437a23": "結雜毒義是結義者，極妙生處世俗正受，如",
    "T28n1547_003:0437a24": "解脫除入一切入，彼聖所除結雜毒故。如極",
    "T28n1547_003:0437a25": "妙食雜毒，慧者能除。以雜毒故，如是極妙生",
    "T28n1547_003:0437a26": "處世俗正受，彼聖能除結雜毒故。是謂繫義",
    "T28n1547_003:0437a27": "是縛義、苦繫義是結義、雜毒義是結義。共行",
    "T28n1547_003:0437a28": "說已，當別說行。愛結云何？答曰：三界愛也。問",
    "T28n1547_003:0437a29": "曰：何以故使中欲界愛立欲使、色無色界愛",
    "T28n1547_003:0437b01": "立有使，如是餘契經中說三愛：欲愛、色愛、無",
    "T28n1547_003:0437b02": "色愛。何以故此契經一切三界愛立一愛結？",
    "T28n1547_003:0437b03": "答曰：佛世尊於法真諦，餘真無能過。彼盡",
    "T28n1547_003:0437b04": "知法相盡知行，謂法獨能擔彼獨立，若不能",
    "T28n1547_003:0437b05": "獨擔彼立品。或曰：世尊教化，或有利根、或中",
    "T28n1547_003:0437b06": "根、或軟根，利根者一切三界愛說一愛結；中",
    "T28n1547_003:0437b07": "根者說二愛，如使中欲界愛立欲使、色無色",
    "T28n1547_003:0437b08": "界愛立有使；軟根者說三愛，如所說三愛：欲",
    "T28n1547_003:0437b09": "愛、色愛、無色愛。或曰、復次世尊教化，或欲略、",
    "T28n1547_003:0437b10": "或欲廣、或欲略廣。謂欲略者彼三界愛說一",
    "T28n1547_003:0437b11": "愛結；謂欲廣者彼說三愛，如所說三愛：欲愛、",
    "T28n1547_003:0437b12": "色愛、無色愛；謂欲廣略者彼說二愛，如使中",
    "T28n1547_003:0437b13": "欲界愛立欲使、色無色界愛立有使。或曰：復",
    "T28n1547_003:0437b14": "次世尊教化，或始行、或少習行、或已成行，謂",
    "T28n1547_003:0437b15": "始行者彼說三愛，如所說三愛：欲愛、色愛、無",
    "T28n1547_003:0437b16": "色愛；謂少習行者彼說二愛；如使中欲界愛",
    "T28n1547_003:0437b17": "立欲使、色無色愛立有使；謂已成行者彼三",
    "T28n1547_003:0437b18": "界愛說一愛結。或曰：前已說苦繫義是結義，",
    "T28n1547_003:0437b19": "謂欲界愛此是繫相，繫苦中非是樂；謂色無",
    "T28n1547_003:0437b20": "色界愛彼一切繫相，繫苦中非是樂。是等共",
    "T28n1547_003:0437b21": "一相故，以是故世尊一切三界愛立愛結。問",
    "T28n1547_003:0437b22": "曰：恚結云何？答曰：於眾生起惡。問曰：如非",
    "T28n1547_003:0437b23": "眾生亦起惡，何以故說於眾生起惡？答曰：因",
    "T28n1547_003:0437b24": "眾生起惡，於非眾生亦起惡。或曰：多故。多因",
    "T28n1547_003:0437b25": "眾生起惡，少非眾生。或曰：多增惡故。多",
    "T28n1547_003:0437b26": "增惡於眾生起惡，少增惡非眾生。問曰：",
    "T28n1547_003:0437b27": "慢結云何？答曰：七慢謂之慢結。七慢者，慢、增",
    "T28n1547_003:0437b28": "上慢慢、增慢、我慢、欺慢、不如慢、邪慢，此七慢謂",
    "T28n1547_003:0437b29": "之慢結。問曰：無明結云何？答曰：三界無知",
    "T28n1547_003:0437c01": "也。問曰：見結云何？答曰：三見謂之見結。三",
    "T28n1547_003:0437c02": "見者，身見、邊見、邪見，是三見謂之見結。問曰：",
    "T28n1547_003:0437c03": "失願結云何？答曰：二盜謂之失願結。二盜者，",
    "T28n1547_003:0437c04": "見盜及戒盜，是二盜謂之失願結。問曰：何以",
    "T28n1547_003:0437c05": "故使中五見立一見使，結中二見立見結、二",
    "T28n1547_003:0437c06": "見立失願結？答曰：佛世尊於法真諦，餘真無",
    "T28n1547_003:0437c07": "能過。彼盡知法相盡知行，謂法能獨擔彼獨",
    "T28n1547_003:0437c08": "立，謂不能獨擔彼立品。或曰：前已說苦繫是",
    "T28n1547_003:0437c09": "結義，謂身見彼名女，繫苦中非是樂；謂邊見",
    "T28n1547_003:0437c10": "及邪見彼亦名女，繫苦中非是樂，是等共一",
    "T28n1547_003:0437c11": "名一性故。三立一見結，謂戒盜彼名界，繫",
    "T28n1547_003:0437c12": "苦中非是樂；謂見盜亦名界，繫苦中非是",
    "T28n1547_003:0437c13": "樂，是共一名一性故，是二見立一失願結。或",
    "T28n1547_003:0437c14": "曰：謂彼種等攝亦等。種等者，謂見結十八種，",
    "T28n1547_003:0437c15": "失願結亦十八種。攝等者，見結攝十八使，失",
    "T28n1547_003:0437c16": "願結亦攝十八使。謂彼種等攝亦等，以是故",
    "T28n1547_003:0437c17": "結中三見立見結，二見立失願結。問曰：疑結",
    "T28n1547_003:0437c18": "云何？答曰：於諦猶豫也。問曰：何以作是說於",
    "T28n1547_003:0437c19": "諦猶豫？答曰：不定者欲令定故。欲令定者，若",
    "T28n1547_003:0437c20": "遠見生猶豫：是女耶？非女耶？是男耶？非男耶？",
    "T28n1547_003:0437c21": "見二道已生猶豫：是道耶？非道耶？見二衣生",
    "T28n1547_003:0437c22": "猶豫：是我衣耶？非我衣耶。莫作是念：是根本",
    "T28n1547_003:0437c23": "疑結。此是一切欲界不隱沒無記耶行也，謂",
    "T28n1547_003:0437c24": "彼不定說欲令定。問曰：疑結云何？答曰：於諦",
    "T28n1547_003:0437c25": "猶豫是謂根本疑結。問曰：嫉結云何？答曰：",
    "T28n1547_003:0437c26": "心恚也。心恚者，此結恚相也。問曰：慳結云何？",
    "T28n1547_003:0437c27": "答曰：心不欲捨也。心不欲捨者，此結貪相也。",
    "T28n1547_003:0437c28": "問曰：何以作是說？答曰：不定者欲令定故。欲",
    "T28n1547_003:0437c29": "令定者，此世間嫉中慳想、慳中嫉想。嫉中慳",
    "T28n1547_003:0438a01": "想者，謂見他好物而起嫉：彼物於我好。彼物",
    "T28n1547_003:0438a02": "於我好，世間見已作是念：此人極慳。彼非慳，",
    "T28n1547_003:0438a03": "是嫉也。慳中嫉想者，如守己妻子財寶，是物",
    "T28n1547_003:0438a04": "於此中莫出。是物於此中莫出，世間見已作",
    "T28n1547_003:0438a05": "是念：此人極嫉。此非嫉，是慳也。謂彼不定，嫉",
    "T28n1547_003:0438a06": "中慳想、慳中嫉想，說欲令定。問曰：嫉結云",
    "T28n1547_003:0438a07": "何？答曰：心恚也。心恚者，此結恚相也。問曰：",
    "T28n1547_003:0438a08": "慳結云何？答曰：心不欲捨也。心不欲捨者，此",
    "T28n1547_003:0438a09": "結貪相也。問曰：何以故十纏慳嫉立九結中，",
    "T28n1547_003:0438a10": "餘不立？答曰：佛世尊於法真諦，餘真無能過。",
    "T28n1547_003:0438a11": "彼盡知法相盡知行，謂有結相立結中，謂無",
    "T28n1547_003:0438a12": "結相不立結中。或曰：現後、現邊。彼十纏何謂",
    "T28n1547_003:0438a13": "後、何謂邊？慳、嫉也。以是故十纏中慳嫉立九",
    "T28n1547_003:0438a14": "結中，餘不立也。或曰：謂卑結、賤妾結、穢結、",
    "T28n1547_003:0438a15": "弊結。若見他得恭敬供養，何故見已起嫉",
    "T28n1547_003:0438a16": "者？有百千無量錢財，於中不能持一錢從",
    "T28n1547_003:0438a17": "今世至後世，於中何故起慳？是謂卑結、賤妾",
    "T28n1547_003:0438a18": "結、穢結、弊結。故十纏慳嫉立九結中，不立餘。",
    "T28n1547_003:0438a19": "或曰：謂因此慳嫉，眾生生死中受無量輕易。",
    "T28n1547_003:0438a20": "世間二所輕易：一者貧窮、二者醜陋。嫉結修",
    "T28n1547_003:0438a21": "習多修習便醜陋，慳結修習多修習便貧窮。",
    "T28n1547_003:0438a22": "此二貧窮及醜陋，父母輕易、兄弟姊妹亦輕",
    "T28n1547_003:0438a23": "易，至己妻子亦輕易。以是故十纏慳嫉立九",
    "T28n1547_003:0438a24": "結中，不立餘。或曰：謂此慳嫉如守獄卒。如",
    "T28n1547_003:0438a25": "眾生繫在獄中，立二獄卒守門令不得出。如",
    "T28n1547_003:0438a26": "園觀極嚴治已，立二人守門不令入。如是此",
    "T28n1547_003:0438a27": "眾生不出惡趣如獄囚者，由慳嫉故；不入天",
    "T28n1547_003:0438a28": "人如園觀者，由慳嫉故。以是故十纏慳嫉立",
    "T28n1547_003:0438a29": "九結中，不立餘。或曰：謂因慳嫉，天、阿須羅數",
    "T28n1547_003:0438b01": "數共鬪。如彼契經：釋提桓因至世尊所而問：",
    "T28n1547_003:0438b02": "大仙人！天及人、阿須羅、揵沓和、迦留羅、羅剎，",
    "T28n1547_003:0438b03": "如是及餘各異身，有幾結？世尊告曰：拘翼！天",
    "T28n1547_003:0438b04": "及人、阿須羅、揵沓和、迦留羅、羅剎，各異身，有",
    "T28n1547_003:0438b05": "二結：慳及嫉。問曰：如此天及人，或九結或六",
    "T28n1547_003:0438b06": "結或三結或無結。有九結者一切凡夫人，有",
    "T28n1547_003:0438b07": "六結者如凡夫欲愛盡及聖人欲愛未盡，有",
    "T28n1547_003:0438b08": "三結者如聖人欲愛盡，無結者阿羅漢。天",
    "T28n1547_003:0438b09": "及人獨成就二結慳及嫉。何以故告拘翼：",
    "T28n1547_003:0438b10": "天及人、阿須羅、揵沓和、迦留羅、羅剎，如是及",
    "T28n1547_003:0438b11": "餘各異身，有二結慳及嫉耶？答曰：謂慳嫉是",
    "T28n1547_003:0438b12": "豪貴結。彼釋提桓因於二天中增上豪貴主，",
    "T28n1547_003:0438b13": "彼為此重擔慳嫉所纏。世尊為彼譏刺義故",
    "T28n1547_003:0438b14": "說：拘翼！天及人、阿須羅、揵沓和、迦留羅、羅剎，",
    "T28n1547_003:0438b15": "如是及餘各異身，有二結慳及嫉，汝因慳嫉",
    "T28n1547_003:0438b16": "重擔所纏。或曰：以此慳嫉故，令天、阿須羅",
    "T28n1547_003:0438b17": "數數共鬪。彼釋提桓因畏阿須羅，為阿須羅",
    "T28n1547_003:0438b18": "所嬈。離戰處不久，至世尊所而說義：世尊！",
    "T28n1547_003:0438b19": "何因何緣天及阿須羅數數共鬪？世尊為說",
    "T28n1547_003:0438b20": "義：拘翼！因慳嫉故，天及阿須羅數數共鬪。天",
    "T28n1547_003:0438b21": "上食妙，阿須羅有美女。彼諸天於食慳，不",
    "T28n1547_003:0438b22": "欲令阿須羅得；於女嫉，令我得。阿須羅於女",
    "T28n1547_003:0438b23": "慳，不欲令天得；於食嫉，令我得。彼天來下為",
    "T28n1547_003:0438b24": "女故，阿須羅至天上為食故，如是天及阿須",
    "T28n1547_003:0438b25": "羅數數共鬪。彼釋提桓因畏阿須羅所嬈，離",
    "T28n1547_003:0438b26": "戰處不久，至世尊所而問：大仙人！天及人、阿",
    "T28n1547_003:0438b27": "須羅、揵沓和、迦留羅、羅剎，如是餘各異身，有",
    "T28n1547_003:0438b28": "幾結？世尊告曰：拘翼！天及人、阿須羅、揵沓",
    "T28n1547_003:0438b29": "和、迦留羅、羅剎，及餘各異身，有二結慳及嫉。",
    "T28n1547_003:0438c01": "以是故十纏慳嫉立九結中，不立餘。廣說九",
    "T28n1547_003:0438c02": "結處盡。",
    "T28n1547_003:0438c03": "15 九十八使處鞞婆沙九十八使處第十五",
    "T28n1547_003:0438c04": "九十八使者，欲愛五、恚五，色無色愛十、慢十",
    "T28n1547_003:0438c05": "五、無明十五、見三十六、疑十二。問曰：何以故",
    "T28n1547_003:0438c06": "作此論？答曰：如守本文沙門，斷彼意故作",
    "T28n1547_003:0438c07": "此論。如名守本文沙門者，是一切佛契經如",
    "T28n1547_003:0438c08": "本所說而執持。問曰：彼何以故作是念？答曰：",
    "T28n1547_003:0438c09": "彼作是說：更誰有力勝於佛者？謂佛契經說",
    "T28n1547_003:0438c10": "七使，彼當能作九十八使耶？謂彼欲爾者，欲",
    "T28n1547_003:0438c11": "斷彼意故。此中九十八使說如實相，以是故",
    "T28n1547_003:0438c12": "作此論。佛契經說七使，彼分別界、行、種起九",
    "T28n1547_003:0438c13": "十八使。分別種者，謂七使。欲愛使中分別",
    "T28n1547_003:0438c14": "種，於九十八使中起五種恚使亦爾。分別界",
    "T28n1547_003:0438c15": "種者，謂七使中有愛使者，使分別界種，於九",
    "T28n1547_003:0438c16": "十八使中起十使。若七使中慢使，亦分別界",
    "T28n1547_003:0438c17": "種，於九十八使中起十五種。無明使亦爾。謂",
    "T28n1547_003:0438c18": "七使中疑使，彼亦分別界種，於九十八使中",
    "T28n1547_003:0438c19": "起十二種。分別界行種者，謂七使中見使，分",
    "T28n1547_003:0438c20": "別界起十五、欲界五見、色無色界五見。分別",
    "T28n1547_003:0438c21": "行者十八，欲界六、色無色界六。分別種者有",
    "T28n1547_003:0438c22": "四。如是五見分別界行種，於九十八使中起",
    "T28n1547_003:0438c23": "三十六使，是謂七使分別界、分別行、分別種，",
    "T28n1547_003:0438c24": "便起九十八使。廣說九十八使處盡。鞞婆沙",
    "T28n1547_003:0438c25": "說不善品小章竟。",
    "T28n1547_003:0438c26": "鞞婆沙論卷第三"
}