{
    "X87n1634_002:0510b04": "金剛般若經靈驗傳卷中",
    "X87n1634_002:0510b06": "張嘉猷",
    "X87n1634_002:0510b07": "廣陵張嘉猷者。唐寶應初為明州司馬。遇疾卒。載喪",
    "X87n1634_002:0510b08": "還家。葬於廣陵南郭門外。永泰初。其故人有勞氏者。",
    "X87n1634_002:0510b09": "行至郭南。坐浮圖下。忽見猷乘白馬自南來見。勞下",
    "X87n1634_002:0510b10": "馬相慰如平生。然不脫席帽。低頭而語。勞問。冥中有",
    "X87n1634_002:0510b11": "何罪福。猷云。罪福昭然。莫不隨所為而得。但我素持",
    "X87n1634_002:0510b12": "金剛經。今得無累。亦當別有所適。在旬月間耳。卿還",
    "X87n1634_002:0510b13": "為白家兄。令為轉金剛經一千遍。何故將我香爐盛",
    "X87n1634_002:0510b14": "諸惡物。卿家亦有兩卷經。幸為轉誦。增己之福。言訖",
    "X87n1634_002:0510b15": "遂訣而去。勞昏昧久之方寤云(出廣異記)。",
    "X87n1634_002:0510b16": "陳昭",
    "X87n1634_002:0510b17": "唐元和初。漢州孔目典陳昭。因患病。見一人著黃衣",
    "X87n1634_002:0510b18": "至牀前云。趙判官喚爾。昭問所因。云。至自冥間。劉闢",
    "X87n1634_002:0510b19": "與竇縣對事。要召為證。昭即留坐逡巡。又一人手持",
    "X87n1634_002:0510b20": "一物如毬胞。前吏怪其遲。答曰只緣此候屠行開。因",
    "X87n1634_002:0510b21": "笑謂昭曰。君勿懼。取生人氣。須得猪胞。君可面東側",
    "X87n1634_002:0510b22": "臥。昭依其言。不覺已隨二吏。行路甚平。可十里餘。至",
    "X87n1634_002:0510b23": "一城大如府城。甲士守門。及入見一人。怒容可駭。即",
    "X87n1634_002:0510b24": "趙判官也。語云。劉闢敗東川竇縣捕牛四十七頭送",
    "X87n1634_002:0510c01": "梓州。稱准劉闢判殺。闢又云。先無牒。君為孔目典。合",
    "X87n1634_002:0510c02": "知事實。未及對。隔壁聞竇懸呼陳昭何在。及問兄弟",
    "X87n1634_002:0510c03": "妻子存亡。昭即欲參見。冥吏云。竇使君形容極惡。不",
    "X87n1634_002:0510c04": "欲相見。吏乃具說殺牛實奉劉尚書委曲。非牒也。紙",
    "X87n1634_002:0510c05": "是麻。見在漢州某私房架上。即令吏領昭至漢州取",
    "X87n1634_002:0510c06": "之。門館扃鎖。乃於節竅中出入。委曲至。闢乃無言。趙",
    "X87n1634_002:0510c07": "語昭。爾自有一過。知否。竇縣所殺牛。爾取一牛頭。昭",
    "X87n1634_002:0510c08": "未及答。趙曰。此不同人間。不可假也。須臾見一卒挈",
    "X87n1634_002:0510c09": "牛頭而至。昭即恐懼求救。趙令檢格。合決一百考五",
    "X87n1634_002:0510c10": "十日。因謂昭曰。爾有何功德。昭即自陳。曾設若干齋",
    "X87n1634_002:0510c11": "畫佛像。趙云。此來生福耳。昭又言。曾於表兄家讀金",
    "X87n1634_002:0510c12": "剛經。趙曰可合掌請。昭如言。有頃見黃襆箱經自天",
    "X87n1634_002:0510c13": "而下住昭前。昭取視之。即表兄所借本也。褾有燒處",
    "X87n1634_002:0510c14": "尚在。又合掌。其經即滅。趙曰此足以免。便放回。令昭",
    "X87n1634_002:0510c15": "往一司曰生祿。按檢其脩短。吏報云。昭本名釗。是金",
    "X87n1634_002:0510c16": "旁刀。至其年改為昭。更得十八年。昭聞惆悵。趙笑曰。",
    "X87n1634_002:0510c17": "十八年大得作樂事乎。不悅乎。乃令吏送昭。至半道",
    "X87n1634_002:0510c18": "見一馬當路。吏云。此爾本屬。可乘此。即騎乃活。死半",
    "X87n1634_002:0510c19": "日矣(出酉陽雜爼)。",
    "X87n1634_002:0510c20": "王忠幹",
    "X87n1634_002:0510c21": "唐元和三年。李同捷阻兵滄洲。景帝命李祐統齊德",
    "X87n1634_002:0510c22": "軍討之。初圍德州城。城堅不㧞。翌日又攻之。自卯至",
    "X87n1634_002:0510c23": "未。傷十八九。竟不能拔。時有齊州衙內八將官徤[王*兒]",
    "X87n1634_002:0510c24": "忠幹博野縣人。長念金剛經。積二十餘年。日數不闕。",
    "X87n1634_002:0511a01": "其日忠幹上飛梯。將及堞。身中箭如蝟。為櫑木繫落。",
    "X87n1634_002:0511a02": "同火卒曳出羊馬城外。置之水濠裹岸祐。以暮夜。命",
    "X87n1634_002:0511a03": "抽軍。其時城上矢下如雨。同火忙。忘取忠幹尸。忠幹",
    "X87n1634_002:0511a04": "既死。如夢。至荒野。遇大河。欲渡無因。仰天哭。忽聞人",
    "X87n1634_002:0511a05": "語聲。忠幹見一人長丈餘。疑其神人。因求指營路。其",
    "X87n1634_002:0511a06": "人云。爾莫怕。我令爾可得渡此河。忠幹拜之。纔頭低",
    "X87n1634_002:0511a07": "未舉。神人把腰擲之空中。久方著地。忽如夢覺。聞賊",
    "X87n1634_002:0511a08": "城上交二更。初不記過水。亦不知瘡。擡手捫面。血塗",
    "X87n1634_002:0511a09": "眉睫。方知傷損。乃舉身強行百餘。步却倒。復見向人",
    "X87n1634_002:0511a10": "持刀叱曰起起。忠幹驚懼。走一里餘。坐歇。方聞本軍",
    "X87n1634_002:0511a11": "喝號聲。遂及本營。訪同火卒。方知其身死水濠岸裡。",
    "X87n1634_002:0511a12": "即是夢中所過河也(出酉陽雜爼)。",
    "X87n1634_002:0511a13": "王偁",
    "X87n1634_002:0511a14": "王偁。家於晉陽。性頑鄙。唐元和四年。其家疾疫亡者",
    "X87n1634_002:0511a15": "十八九。唯偁偶免。方疾。食狗肉。目遂盲。不知醫藥。唯",
    "X87n1634_002:0511a16": "禱鬼神。數年無報。忽有一異僧請飯。謂曰。吾師之文",
    "X87n1634_002:0511a17": "有金剛經。能排眾苦。報應神速。居士能受之乎。偁辭",
    "X87n1634_002:0511a18": "愚又無目固不可記。僧勸寫之。偁從其言。得七卷。請",
    "X87n1634_002:0511a19": "其僧之數日。夢前僧持刀決其目。乃驚寤。覺有所見。",
    "X87n1634_002:0511a20": "久而遍明。數月如舊。偁終身轉經不替(出報應記)。",
    "X87n1634_002:0511a21": "李元一",
    "X87n1634_002:0511a22": "李元一。唐元和五年任饒州司馬。有女居別院。中宵",
    "X87n1634_002:0511a23": "忽見神人。驚悸而卒。顏色不改。其夫嚴訥。自秦來至",
    "X87n1634_002:0511a24": "蒼湖。恍惚見其妻行水上而。至訥驚問之。妻泣曰。某",
    "X87n1634_002:0511b01": "已亡矣。今鬼也。訥駭異之。曰。近此鴈浦村。有嚴夫子",
    "X87n1634_002:0511b02": "教眾學。彼有奇術。公往懇請哀救。某庶得復生矣。訥",
    "X87n1634_002:0511b03": "後果見嚴夫子。拜謁泣訴。盡啟根本。嚴初甚怒。郎君",
    "X87n1634_002:0511b04": "風疾。何乃見凌。訥又拜。悲泣久。乃方許曰。殺夫人者",
    "X87n1634_002:0511b05": "王將軍也。葬在此堂內西北柱下。可為寫金剛經。令",
    "X87n1634_002:0511b06": "僧轉讀於其所祠焉。小娘子必當還也。訥拜謝。疾往",
    "X87n1634_002:0511b07": "郡城。明日到。具白元一寫經。速令讀之七遍。女乃開",
    "X87n1634_002:0511b08": "目。久之能言。媿謝其夫曰。茲堂某柱下有王將軍枯",
    "X87n1634_002:0511b09": "骨。抱一短劍。為改葬之。劍請使留。以報公德。發之果",
    "X87n1634_002:0511b10": "驗。遂改瘞。留其劍。元一因寫經數百卷以施冥寞(出",
    "X87n1634_002:0511b11": "報應記)。",
    "X87n1634_002:0511b12": "魚萬盈",
    "X87n1634_002:0511b13": "魚萬盈。京兆市井粗猛之人。唐元和七年。其所居宅",
    "X87n1634_002:0511b14": "有大毒蛇。其家見者皆驚怖。萬盈怒。一旦持巨棒伺",
    "X87n1634_002:0511b15": "其出。擊殺之。烹炙以食。因得疾。臟腑痛楚。遂卒。心尚",
    "X87n1634_002:0511b16": "微煖。七日後蘇云。初見冥使三四人追去。行暗中十",
    "X87n1634_002:0511b17": "餘里。見一人獨行。其光繞身四照數尺。口念經。隨走",
    "X87n1634_002:0511b18": "就其光。問姓字。云我姓趙字某。常念金剛經者。汝但",
    "X87n1634_002:0511b19": "莫離我。使者不敢進。漸失所在。久之至其家。萬盈拜",
    "X87n1634_002:0511b20": "謝曰。向不遇至人。定不回矣。其人授以金剛經。念得",
    "X87n1634_002:0511b21": "遂還。及再生。持本重念。更無遺闕。所疾亦失。因斷酒",
    "X87n1634_002:0511b22": "肉不復殺害。日念經五十遍(出報應記)。",
    "X87n1634_002:0511b23": "于李回",
    "X87n1634_002:0511b24": "于李回。舉進士。唐元和八年下第將歸。有僧勸曰。郎",
    "X87n1634_002:0511c01": "君欲速及第。何不讀金剛經。遂日念數十遍。至王橋",
    "X87n1634_002:0511c02": "宿。因步月有一美女與言。遂被誘去十餘里至。一村",
    "X87n1634_002:0511c03": "舍戲笑甚喧。引入升堂。見五六人皆女郎。李回慮是",
    "X87n1634_002:0511c04": "精怪。乃陰念經。忽有異光自口出。群女震駭奔走。但",
    "X87n1634_002:0511c05": "聞腥穢之氣。蓋狐狸所宅。榛棘滿目。李回茫然不知",
    "X87n1634_002:0511c06": "所適。俄有白犬色逾霜雪。似導李回前行。口中有光。",
    "X87n1634_002:0511c07": "復照路逡巡達本所。後至數萬遍(出報應記)。",
    "X87n1634_002:0511c08": "強伯達",
    "X87n1634_002:0511c09": "唐強伯。達元和九年家於房州。世傳惡疾。子孫少小",
    "X87n1634_002:0511c10": "便。患風癩之病二百年矣。伯達纔冠便患。囑於父兄。",
    "X87n1634_002:0511c11": "疾必不起。慮貼後患。請送山中。父兄裹糧送之巖下。",
    "X87n1634_002:0511c12": "泣涕而去。絕食無幾。忽有僧過。傷之曰。汝可念金剛",
    "X87n1634_002:0511c13": "經內一四句偈。或脫斯苦。伯達既念。數日不絕。方晝。",
    "X87n1634_002:0511c14": "有虎來。伯達懼甚。但瞑目至誠念偈。虎乃遍舐其瘡。",
    "X87n1634_002:0511c15": "唯覺凉冷如傅上藥。了無他苦。良久自看。其瘡悉已",
    "X87n1634_002:0511c16": "乾合。明旦僧復至。伯達具說。僧即於山邊拾青草一",
    "X87n1634_002:0511c17": "握以授曰。可以洗瘡。但歸家煎此以浴。乃嗚咽拜謝。",
    "X87n1634_002:0511c18": "僧撫背而別。及到家。父母大驚異。因啟本末。浴訖。身",
    "X87n1634_002:0511c19": "體鮮白都無瘡疾。從此相傳之疾遂止。念偈終身(出",
    "X87n1634_002:0511c20": "報應記)。",
    "X87n1634_002:0511c21": "僧惟恭",
    "X87n1634_002:0511c22": "唐荊州法性寺僧惟恭。三十餘年念金剛經。日五十",
    "X87n1634_002:0511c23": "遍。不拘僧儀。好酒。多是非。為眾僧所惡。遇病且死。同",
    "X87n1634_002:0511c24": "寺有僧靈巋。其跡類惟恭。為一寺二害。因他故出。去",
    "X87n1634_002:0512a01": "寺一里。逢五六人甚都。衣服鮮潔各執樂器。如龜茲",
    "X87n1634_002:0512a02": "部。問靈巋。惟恭上人何在。靈巋即語其處所。疑寺中",
    "X87n1634_002:0512a03": "有供也。及晚。回入寺。聞鐘聲。惟恭已死。因說向來所",
    "X87n1634_002:0512a04": "見。其日合寺聞絲竹聲。竟無樂人入寺。當時名僧云。",
    "X87n1634_002:0512a05": "惟恭蓋承經之力。生不動國。亦以其迹勉靈巋也。靈",
    "X87n1634_002:0512a06": "巋感悟。折節緇門(出酉陽雜爼)。",
    "X87n1634_002:0512a07": "王沔",
    "X87n1634_002:0512a08": "唐元和中嚴司空綬在江陵時。岑陽鎮將王沔常持",
    "X87n1634_002:0512a09": "金剛經。因使歸州勘事。回至咤灘。船破。五人同溺。沔",
    "X87n1634_002:0512a10": "初入水。若有人授竹一竿。隨波出沒。至下牢鎮著岸",
    "X87n1634_002:0512a11": "不死。視手中物乃金剛經也。咤灘至於下牢鎮三百",
    "X87n1634_002:0512a12": "餘里(出酉陽雜爼)。",
    "X87n1634_002:0512a13": "張御史",
    "X87n1634_002:0512a14": "張某。唐天寶中為御史判官。奉使淮南推覆。將渡淮。",
    "X87n1634_002:0512a15": "有黃衫人自後奔走來渡。謂有急事。特駐舟洎。至乃",
    "X87n1634_002:0512a16": "云附載渡淮耳。御船者欲歐擊之。兼責讓何以欲濟",
    "X87n1634_002:0512a17": "而輙停留。判官某云無擊。反責所由。云載一百姓渡",
    "X87n1634_002:0512a18": "淮亦何苦也。親以餘食哺之。其人甚愧恧。既濟。與某",
    "X87n1634_002:0512a19": "分路。須臾至前驛。已在門所。某意是囑請。心甚嫌之。",
    "X87n1634_002:0512a20": "謂曰。吾適渡汝。何為復至。可即遽去。云。己實非人。欲",
    "X87n1634_002:0512a21": "與判官議事。非左右所聞。因屏左右。云。奉命取君。合",
    "X87n1634_002:0512a22": "淮中溺死。適承一饌。固不忘已蒙厚恩。只可一日停",
    "X87n1634_002:0512a23": "留耳。某求還至舍。有所遺囑。鬼云。一日之外不敢違",
    "X87n1634_002:0512a24": "也。我雖為使。然在地下職類人間里尹方胥爾。某欲",
    "X87n1634_002:0512b01": "前請救。鬼云。人鬼異路。無宜相逼。恐不免耳。某遙拜。",
    "X87n1634_002:0512b02": "鬼云。能一日之內轉千卷續命經。當得延壽。言訖出",
    "X87n1634_002:0512b03": "去。至門又回請云。識續命經否。某初未了知。鬼云。即",
    "X87n1634_002:0512b04": "人間金剛經也。某云。今日已晚。何由轉得千卷經。鬼",
    "X87n1634_002:0512b05": "云但是人轉則可。某乃大呼傳舍中及他百姓等數",
    "X87n1634_002:0512b06": "十人同轉。至明日晚。終千遍訖。鬼又至云。判官已免。",
    "X87n1634_002:0512b07": "會須暫謁地府。眾人皆見黃衫吏與某相隨出門。既",
    "X87n1634_002:0512b08": "見王。具言千遍續命經足得延壽命。取檢云與所誦",
    "X87n1634_002:0512b09": "實同。因合掌云。若爾。猶當更得十載壽。便放重生。至",
    "X87n1634_002:0512b10": "門前。所追吏云。坐追判官遲迴。今已遇捶。乃袒示之。",
    "X87n1634_002:0512b11": "願乞少錢。某云。我貧士。且在逆旅。多恐不便。鬼云唯",
    "X87n1634_002:0512b12": "二百千。某云若是紙錢當奉五百貫。鬼云。感君厚意。",
    "X87n1634_002:0512b13": "但我德素薄。何由受汝許錢二百千正可。某云今我",
    "X87n1634_002:0512b14": "亦鬼耳。夜還逆旅。未易辨得。鬼云。判官但心念。令妻",
    "X87n1634_002:0512b15": "子還。我自當得之。某遂心念甚至。鬼云已領訖。須臾",
    "X87n1634_002:0512b16": "復至云。夫人欲與。阿嬭不肯。又令某心念阿嬭。須臾",
    "X87n1634_002:0512b17": "曰得矣。某因冥然。如落深坑。因此遂活。求暇還家。具",
    "X87n1634_002:0512b18": "說其事。妻云是夢。夢君已死。求二百千紙錢。欲便市",
    "X87n1634_002:0512b19": "造。阿嬭故云夢中事何足信。其夕阿嬭又夢。因得。十",
    "X87n1634_002:0512b20": "年後卒也(出廣異記)。",
    "X87n1634_002:0512b21": "費子玉",
    "X87n1634_002:0512b22": "天寶中犍為參軍費子玉。官舍夜臥。忽見二吏至牀",
    "X87n1634_002:0512b23": "前召費參軍。子玉驚起問誰。吏云大王召君。子玉云。",
    "X87n1634_002:0512b24": "身是州吏。不屬王國。何得見召。吏云閻羅。子玉大懼。",
    "X87n1634_002:0512c01": "呼人鞴馬。無應之者。倉卒隨吏去。至一城。城門內外",
    "X87n1634_002:0512c02": "各有數千人。子玉持誦金剛經。爾時恒心誦之。又切",
    "X87n1634_002:0512c03": "念云。若遇菩薩。當訴以屈。須臾王命引入。子玉再拜",
    "X87n1634_002:0512c04": "甚歡然。俄見一僧從雲中下子玉前致敬。子玉復揚",
    "X87n1634_002:0512c05": "言欲見地藏菩薩。王曰子玉此是也。子玉前禮拜。菩",
    "X87n1634_002:0512c06": "薩云何以知我耶。因謂王曰。此人一生誦金剛經。以",
    "X87n1634_002:0512c07": "算未盡。宜遣之去。王視子玉。忽怒問其姓名。子玉對",
    "X87n1634_002:0512c08": "云嘉州參軍費子玉。王曰此犍為郡。何嘉州也。汝合",
    "X87n1634_002:0512c09": "死正為。菩薩苦論。且釋君去。子玉再拜辭出。菩薩云。",
    "X87n1634_002:0512c10": "汝還勿復食肉。當得永壽。引子玉禮聖容。聖容是銅",
    "X87n1634_002:0512c11": "佛。頭面手悉動。菩薩禮拜。手足悉展。子玉亦禮。禮畢",
    "X87n1634_002:0512c12": "出門。子玉問。門外人何其多乎。菩薩云。此輩各罪福",
    "X87n1634_002:0512c13": "不明。已數百年為鬼。不得託生。子玉辭還舍復活。後",
    "X87n1634_002:0512c14": "三年食肉又死。為人引證。菩薩見之大怒云。初不令",
    "X87n1634_002:0512c15": "汝食肉。何故違約。子玉既重生。遂斷葷血。初子玉累",
    "X87n1634_002:0512c16": "取三妻。皆云被追之。亦悉來見。子玉問何得來耶。妻",
    "X87n1634_002:0512c17": "云君勿顧之耳。小妻云君與我不足。有恨而來。所用",
    "X87n1634_002:0512c18": "己錢。何不還之。子玉云錢亦易得。妻云用我銅錢今",
    "X87n1634_002:0512c19": "還紙錢耶。子玉云。夫用婦錢。義無還理。妻無以應。遲",
    "X87n1634_002:0512c20": "迴各去也(出廣異記)。",
    "X87n1634_002:0512c21": "錢方義",
    "X87n1634_002:0512c22": "殿中侍御史錢方義。故華州刺史禮部尚書徽之子。",
    "X87n1634_002:0512c23": "寶曆初獨居長樂第。夜如廁。僮僕從者忽見蓬頭青",
    "X87n1634_002:0512c24": "衣長數尺來逼。方義初懼欲走。又以鬼神之來。走亦",
    "X87n1634_002:0513a01": "何益。乃強謂曰君非郭登耶。曰然。曰。與君殊路。何必",
    "X87n1634_002:0513a02": "相見。常聞人若見君。莫不致死。豈方義命當死而見",
    "X87n1634_002:0513a03": "耶。方義家居華州女兄衣佛者亦在此。一旦溘死。君",
    "X87n1634_002:0513a04": "手命不敢惜顧。人弟之情不足。能相容面辭乎。蓬頭",
    "X87n1634_002:0513a05": "者復曰。登非害人。出亦有限。人之見者。正氣不勝。自",
    "X87n1634_002:0513a06": "致夭橫。非登殺之。然有心曲欲以託人以死。久不敢",
    "X87n1634_002:0513a07": "出。惟貴人福祿無疆正氣充溢。見亦無患。故敢出相",
    "X87n1634_002:0513a08": "求耳。方義曰何求。對曰。登久任此職。積効當遷。但以",
    "X87n1634_002:0513a09": "福薄須人助。貴人能為寫金字金剛經一卷。一心表",
    "X87n1634_002:0513a10": "白迴付與登。即登之職遂乃小轉。必有後報。不敢虗",
    "X87n1634_002:0513a11": "言。方義曰諾。蓬頭者又曰。登以陰氣侵陽。貴人雖福",
    "X87n1634_002:0513a12": "力正強不成疾病。亦當有少不安。宜急服生犀角生",
    "X87n1634_002:0513a13": "玳瑁。麝香塞鼻。則無苦。方義至中堂悶絕欲倒。遽服",
    "X87n1634_002:0513a14": "麝香等并塞鼻則無苦。父門人王直方者。居同里。久",
    "X87n1634_002:0513a15": "於江嶺從事。飛書求得生犀角。又服之。良久方定。明",
    "X87n1634_002:0513a16": "旦選經工令寫金字金剛經三卷。令早畢功。功畢飯",
    "X87n1634_002:0513a17": "僧迴付郭登。後月餘歸同州別墅。下馬方憩。丈人有",
    "X87n1634_002:0513a18": "姓裴者。家寄鄂注。別已十年。忽自門入。徑至方義階",
    "X87n1634_002:0513a19": "下。方義遂遽拜之。丈人曰有客且出門。遂前行。方義",
    "X87n1634_002:0513a20": "從之。及門失之矣。見一紫袍象笏導從緋紫夷數十",
    "X87n1634_002:0513a21": "人俟於門外。俛視其貌乃郭登也。斂笏前拜曰弊職",
    "X87n1634_002:0513a22": "當遷。只消金剛經一卷。貴人仁念特致三卷。今功德",
    "X87n1634_002:0513a23": "極多。超轉數等。職任崇重。爵位貴豪。無非貴人之力。",
    "X87n1634_002:0513a24": "雖職已驟遷。其厨仍舊。頃者當任實如鮑肆之人。今",
    "X87n1634_002:0513b01": "既別司。復求就食。方知前苦殆不可堪。貴人量察。更",
    "X87n1634_002:0513b02": "為轉金剛經七遍。即改厨矣。終身銘德。何時敢忘。方",
    "X87n1634_002:0513b03": "義曰諾。因問丈人安在。曰賢丈汀夏寢疾。今夕方困",
    "X87n1634_002:0513b04": "神道。求人非其親導。不可自己適詣。先歸耳。又曰。廁",
    "X87n1634_002:0513b05": "神每月六日例當出巡。此日人逢必致災難。人見即",
    "X87n1634_002:0513b06": "死。見人即病。前者八座抱病六旬。蓋因登巡畢將歸",
    "X87n1634_002:0513b07": "瞥見半面耳。親戚之中遞宜相戒避之也。又曰。幽冥",
    "X87n1634_002:0513b08": "吏人薄福者眾。無所得食。率常受餓。必能食推食。泛",
    "X87n1634_002:0513b09": "祭一切鬼神。此心不忘。咸見斯眾暗中陳力。必救災",
    "X87n1634_002:0513b10": "厄。方義曰。晦明路殊。偶得相遇。每一奉見。數日不平。",
    "X87n1634_002:0513b11": "意欲所言。幸於夢寐轉經之請。天曙為期。唯唯而去。",
    "X87n1634_002:0513b12": "及明。因召行敬僧念金剛經四十九遍。及明。祝付與",
    "X87n1634_002:0513b13": "郭登功畢。夢曰。本請一七數。又六之。累計其切食天",
    "X87n1634_002:0513b14": "厨矣。貴人有難當先奉白。不爾不來黷。泛祭之請。記",
    "X87n1634_002:0513b15": "無忘焉(出續玄怪錄)。",
    "X87n1634_002:0513b16": "巴南宰",
    "X87n1634_002:0513b17": "巴南宰。韋氏。常念金剛經。唐光化中至泥溪。遇一女",
    "X87n1634_002:0513b18": "人著緋衣挈二子偕行。同登山嶺。行人相駐叫噪。見",
    "X87n1634_002:0513b19": "是赤狸大蟲三子母也。逡巡與韋分路而去。韋終不",
    "X87n1634_002:0513b20": "覺。是持經之力也(出述異記)。",
    "X87n1634_002:0513b21": "元初",
    "X87n1634_002:0513b22": "唐元初。九江人。販薪於市。年七十。常持金剛經。晚歸",
    "X87n1634_002:0513b23": "江北。中流風浪大起。同涉者俱沒。唯初浮於水上。即",
    "X87n1634_002:0513b24": "漂南岸。群舟泊者悉是大初。見初背上光高數尺。意",
    "X87n1634_002:0513c01": "其貴人。既得活。爭以衣服遺之。及更召以與飯語。漸",
    "X87n1634_002:0513c02": "熟乃知村叟。因詰光所自。云某讀金剛經五十年矣。",
    "X87n1634_002:0513c03": "在背者經也。前後厄難無不獲免。知是經之力也(出",
    "X87n1634_002:0513c04": "報應記)。",
    "X87n1634_002:0513c05": "宋義倫",
    "X87n1634_002:0513c06": "唐宋義倫。麟德中為虢王府典籤。暴卒三日方蘇云。",
    "X87n1634_002:0513c07": "被追見玉。王曰。君曾殺狗兔鴿。今被論。君筭合盡。然",
    "X87n1634_002:0513c08": "適見君師主云。君持金剛經。不惟滅罪。更合延年。我",
    "X87n1634_002:0513c09": "今放君。君能不喫酒肉持念尊經否。義倫拜謝曰能。",
    "X87n1634_002:0513c10": "又見殿內牀上有一僧。年可五六十。披衲。義倫即拜",
    "X87n1634_002:0513c11": "禮。僧曰。吾是汝師。故相救。可依王語。義倫曰諾。王令",
    "X87n1634_002:0513c12": "隨使者往看地獄。初入一處。見大鑊行列。其下燃火。",
    "X87n1634_002:0513c13": "鑊中煑人。痛苦之聲莫不酸惻。更入一處。鐵牀甚闊。",
    "X87n1634_002:0513c14": "人臥其上。燒炙焦黑。形容不辨。西顧有三人枯黑佇",
    "X87n1634_002:0513c15": "立。頗似婦人。向義倫叩頭云。不得食喫已數百年。倫",
    "X87n1634_002:0513c16": "答曰我亦自無。何可與汝。更入一獄。向使者云。時熱。",
    "X87n1634_002:0513c17": "恐家人見斂。遂去。西南行數十步後呼云。無文書恐",
    "X87n1634_002:0513c18": "門司不放出。遂得朱書三行字。並不識。門司果問。看",
    "X87n1634_002:0513c19": "了放出。乃蘇(出報應記)。",
    "X87n1634_002:0513c20": "楊復恭弟",
    "X87n1634_002:0513c21": "唐內臣姓楊。忘其名。復恭之弟也。陷秦宗權．鹿晏洪．",
    "X87n1634_002:0513c22": "劉巨容賊內二十餘年。但讀金剛經。雖在城中未甞",
    "X87n1634_002:0513c23": "廢。會宗權男為襄陽節度使。楊為監軍使。楊因人心",
    "X87n1634_002:0513c24": "危惧。遂誘麾下將趙德言攻殺宗權男發表。舉德言",
    "X87n1634_002:0514a01": "為節度使。由是軍府稍定。民復舊業矣。楊於課誦之",
    "X87n1634_002:0514a02": "切益加精勵。甞就牙門外柳樹下焚香課誦之次。歘",
    "X87n1634_002:0514a03": "有金字金剛經一卷自空中飛下。楊拜捧而立。震駭",
    "X87n1634_002:0514a04": "心目。得非信受精虔獲此善報也。故陷於賊黨二十",
    "X87n1634_002:0514a05": "年間終能梟巨盜。立殊勳。克保福祿者。蓋佛之冥祐",
    "X87n1634_002:0514a06": "也(出報應記)。",
    "X87n1634_002:0514a07": "董進朝",
    "X87n1634_002:0514a08": "董進朝。唐元和中入軍。時宿直城東樓上。一夕月明。",
    "X87n1634_002:0514a09": "忽見四人著黃從東來聚。立城下說己姓名。狀若追",
    "X87n1634_002:0514a10": "捕。因相語曰。董進朝常持金剛經。以一分功德祝庇",
    "X87n1634_002:0514a11": "冥司。我輩蒙惠。如何殺之。須枉命相待。若此人他去。",
    "X87n1634_002:0514a12": "我等無所賴矣。其一人云。董進朝對門有一人。同年",
    "X87n1634_002:0514a13": "同姓。壽限相埒。可以代矣。因忽不見。進朝驚異之。及",
    "X87n1634_002:0514a14": "明。聞對門哭聲。問其故。死者父母云。子昨宵暴卒。進",
    "X87n1634_002:0514a15": "朝感泣說之。因為殯葬。供養其母。後出家。法名慧通。",
    "X87n1634_002:0514a16": "住興元寺(出報應記)。",
    "X87n1634_002:0514a17": "康仲戚",
    "X87n1634_002:0514a18": "康仲戚。唐元和十一年往海東。數歲不歸。其母唯一",
    "X87n1634_002:0514a19": "子。日久憶念。有僧乞食。母具語之。僧曰。但持金剛經。",
    "X87n1634_002:0514a20": "兒疾回矣。母不識字。令寫得經。乃鑿屋柱以陷之。加",
    "X87n1634_002:0514a21": "漆其上。晨暮敬禮。一夕雷霆大震。拔此柱去。月餘兒",
    "X87n1634_002:0514a22": "果還。以錦囊盛巨木以至家。入拜跪母。母問之。仲戚",
    "X87n1634_002:0514a23": "曰。海中遇風。舟破墜水。忽有雷震。投此木於波上。某",
    "X87n1634_002:0514a24": "因就浮之。得至岸。某命是其所與。敢不尊敬。母驚曰。",
    "X87n1634_002:0514b01": "必吾藏經之柱。即破柱得經。母子常同誦念(出報應記)。",
    "X87n1634_002:0514b02": "吳可久",
    "X87n1634_002:0514b03": "吳可久。越人。唐元和十五年居長安。奉摩尼教。妻王",
    "X87n1634_002:0514b04": "氏亦從之。歲餘妻暴亡。經三載。見夢其夫曰。某坐邪",
    "X87n1634_002:0514b05": "見為蛇。在皇字陂浮圖下。明旦當死。願為請僧就彼",
    "X87n1634_002:0514b06": "轉金剛經。冀免他苦。夢中不信叱之。妻怒唾其面。驚",
    "X87n1634_002:0514b07": "覺面腫痛不可忍。妻復夢於夫之兄曰。園中取龍舌",
    "X87n1634_002:0514b08": "草搗傅立愈。兄寤。走取授其弟。尋愈。詰旦兄弟同往",
    "X87n1634_002:0514b09": "請僧轉金剛經。俄有大蛇從塔中出。舉首徧視經。終",
    "X87n1634_002:0514b10": "而斃。可久歸佛。常持此經(出報應記)。",
    "X87n1634_002:0514b11": "僧法正",
    "X87n1634_002:0514b12": "唐江陵開元寺般若院僧法正。日持金剛經三七遍。",
    "X87n1634_002:0514b13": "長慶初得病卒。至冥司。見若王者。問師生平作何功",
    "X87n1634_002:0514b14": "德。答曰常念金剛經。乃揖上殿。登綉座念經七遍。侍",
    "X87n1634_002:0514b15": "衛悉合掌階下。考掠論對皆停息而聽。念畢。遣一吏",
    "X87n1634_002:0514b16": "引還。王下階送曰。上人更得三十年在人間。勿廢讀",
    "X87n1634_002:0514b17": "誦。因隨吏行數十里。至一大坑。吏因臨坑。自後推之。",
    "X87n1634_002:0514b18": "若隕空焉。死已七日。惟面不冷。荊州僧常靖親見其",
    "X87n1634_002:0514b19": "事(出酉陽雜爼)。",
    "X87n1634_002:0514b20": "沙彌道蔭",
    "X87n1634_002:0514b21": "唐石首縣有沙彌道蔭。常念金剛經。長慶初因他出",
    "X87n1634_002:0514b22": "夜歸。中路忽遇虎吼擲而前。沙彌知不免。乃閉目坐。",
    "X87n1634_002:0514b23": "默念金剛經。心期救護。虎遂伏草守之。及曙。村中人",
    "X87n1634_002:0514b24": "來往。虎乃去。視其蹲處。涎流於地(出酉陽雜爼)。",
    "X87n1634_002:0514c01": "何老",
    "X87n1634_002:0514c02": "何老。鄂州人。常為商。專誦金剛經。唐長慶中因傭人",
    "X87n1634_002:0514c03": "負貨夜憩於山路。忽困寐。為傭者頸其首投於澗中。",
    "X87n1634_002:0514c04": "取貨而趨市方鬻。見何老來。惶駭甚。何曰。我得誦經",
    "X87n1634_002:0514c05": "之力。誓不言於人。遂相與為僧(出報應記)。",
    "X87n1634_002:0514c06": "勾龍義",
    "X87n1634_002:0514c07": "勾龍義。閬州里人。唐長慶中於郪縣傭力自給。甞以",
    "X87n1634_002:0514c08": "邑人有疾往省之。見寫金剛經。龍義無故毀棄而止",
    "X87n1634_002:0514c09": "絕之。歸即暗啞。醫不能愈。頑嚚無識亦竟不悔。僅五",
    "X87n1634_002:0514c10": "六年忽聞隣人有念是經者。惕然自責曰。我前謗真",
    "X87n1634_002:0514c11": "經得此啞病。今若悔謝終身敬奉。却能言否。自後每",
    "X87n1634_002:0514c12": "聞念經即倚壁專心而聽之。月餘。疑如念得。數日偶",
    "X87n1634_002:0514c13": "行入寺。逢一老僧禮之。僧問何事。遂指口中啞。僧遂",
    "X87n1634_002:0514c14": "以刀割舌下。便能語。因與念經。正如鄰人之聲。久而",
    "X87n1634_002:0514c15": "訪僧。都不復見。壁畫須菩提像。終身禮拜(出報應記)。",
    "X87n1634_002:0514c16": "趙安",
    "X87n1634_002:0514c17": "趙安。成都人。唐大和四年常持金剛經日十遍。會蠻",
    "X87n1634_002:0514c18": "寇退歸。安於道中見軍器輙收置於家。為仇者所告。",
    "X87n1634_002:0514c19": "吏捕至門。涕泣禮經而去。為獄吏所掠。遂自誣服罪。",
    "X87n1634_002:0514c20": "將科斷。到節師廳。枷杻自解。乃詰之。安曰。某不為盜。",
    "X87n1634_002:0514c21": "皆得之巷陌。每讀金剛經。恐是其力。節帥叱之不信。",
    "X87n1634_002:0514c22": "及過次。忽於安名下書一放字後即云。餘並准法。竟",
    "X87n1634_002:0514c23": "不知何意也。及還。洗浴禮經。開匣視之。其經揉裂折",
    "X87n1634_002:0514c24": "軸。若壯夫之拉也。妻曰。某忽聞匣中有。聲如有斫扑。",
    "X87n1634_002:0515a01": "乃安被考訊之時無差失也(出報應記)。",
    "X87n1634_002:0515a02": "寗勉",
    "X87n1634_002:0515a03": "寗勉者。雲中人。年少有勇氣。善騎射。能以力格猛獸。",
    "X87n1634_002:0515a04": "不用兵仗。北都守徤其勇。署為衙將。後以兵四千軍",
    "X87n1634_002:0515a05": "於飛狐城。時薊門帥驕悍。棄天子法。反書聞闕下。唐",
    "X87n1634_002:0515a06": "文宗皇帝詔北都守攻其南。詔未至而薊門兵夜伐",
    "X87n1634_002:0515a07": "飛狐。鉦鼓震地。飛狐人洶然不自安。謂寗勉曰。薊兵",
    "X87n1634_002:0515a08": "豪徤不可歒。今且至矣。其勢甚急。願空其邑以遁去。",
    "X87n1634_002:0515a09": "不然旦暮拔吾城。吾不忍父子兄弟盡血賊刃下。悔",
    "X87n1634_002:0515a10": "寧可及。雖天子神武。安能雪吾冤乎。幸熟計之。勉自",
    "X87n1634_002:0515a11": "度兵少固不能折薊師之鋒。將聽邑人語。慮得罪於",
    "X87n1634_002:0515a12": "天子。欲堅壁自守。又慮一邑之人悉屠於賊手。憂既",
    "X87n1634_002:0515a13": "甚而策未決。忽有諜者告曰。賊盡潰矣。有棄甲在城",
    "X87n1634_002:0515a14": "下。願取之。勉即登城垣望。時月明。朗見賊兵馳走。顛",
    "X87n1634_002:0515a15": "躓者不可數。若有大兵擊其後。勉大喜。開邑門縱兵",
    "X87n1634_002:0515a16": "逐之。生擒數十人。得遺甲甚多。先是勉好浮圖氏。常",
    "X87n1634_002:0515a17": "閱佛書金剛經。既敗薊師。擒其虜以訊焉。虜曰。向夕",
    "X87n1634_002:0515a18": "望見城上有巨人數四。長二丈餘。雄俊可惧。怒目呿",
    "X87n1634_002:0515a19": "吻。袒裼執劒。薊人見之慘然汗慄即走避。又安有鬪",
    "X87n1634_002:0515a20": "心乎。勉悟巨人乃金剛也。益自奇之。勉官御史中丞。",
    "X87n1634_002:0515a21": "後為清塞副使(出宣室志)。",
    "X87n1634_002:0515a22": "倪勤",
    "X87n1634_002:0515a23": "倪勤。梓州人。唐大和五年以武略稱。因典涪州興教",
    "X87n1634_002:0515a24": "倉。素持金剛經。倉有廳事面江。甚為勝槩。乃設佛像",
    "X87n1634_002:0515b01": "而讀經其中。六月九日江水大漲。惟不至此廳下。勤",
    "X87n1634_002:0515b02": "讀誦益勵。洎水退周祖。數里室屋盡溺。唯此廳略不",
    "X87n1634_002:0515b03": "沾漬。倉亦無傷。人皆禮敬(出報應記)。",
    "X87n1634_002:0515b04": "高涉",
    "X87n1634_002:0515b05": "唐大和七年冬。給事中李石為太原行軍司馬孔目。",
    "X87n1634_002:0515b06": "高涉因宿使院。鼕鼕鼓起時。詣鄰房。忽遇一人長六",
    "X87n1634_002:0515b07": "尺餘。呼曰。行軍喚爾。涉遂行。行稍遲。其人自後拓之。",
    "X87n1634_002:0515b08": "不覺向北約行數十里。至野外。漸入一谷底。後上一",
    "X87n1634_002:0515b09": "山至頂。四望邑屋盡在眼下。至一曹司所。追者呼云。",
    "X87n1634_002:0515b10": "追高涉到。其中人多朱綠。當按者似崔行信郎中。判",
    "X87n1634_002:0515b11": "云付司對。復至一處。數百人露坐。與猪羊雜處。領至",
    "X87n1634_002:0515b12": "一人前。乃涉妹壻杜則也。逆謂涉曰。君初得書手時。",
    "X87n1634_002:0515b13": "作新人局。遣某買羊四口記得否。今被相責。意甚苦",
    "X87n1634_002:0515b14": "毒。涉遽云。爾時祇使市肉。非羊也。則遂無言。因見羊",
    "X87n1634_002:0515b15": "人立嚙。則逡巡被領他去。倐忽又見一處露架方梁。",
    "X87n1634_002:0515b16": "梁上釘大銕環。有數百人皆持刀。以繩繫人頭牽入",
    "X87n1634_002:0515b17": "環中刳剔之。涉惧走出。但念金剛經。倐忽逢舊相識",
    "X87n1634_002:0515b18": "楊演云。李說尚書時杖殺賊李英道。為劫賊事。已於",
    "X87n1634_002:0515b19": "諸處受生三十年。今却訴前事。君甞記得否。涉辭已",
    "X87n1634_002:0515b20": "年幼不省。又遇舊典叚怡。先與涉為義兄弟。逢涉云。",
    "X87n1634_002:0515b21": "弟先念金剛經。莫廢忘否。向來所見未是極苦處。勉",
    "X87n1634_002:0515b22": "樹善業。今得還亦經之力。因送至家。如夢。死已經宿。",
    "X87n1634_002:0515b23": "向拓處數日青腫(出酉陽雜爼)。",
    "X87n1634_002:0515b24": "張政",
    "X87n1634_002:0515c01": "張政。卭州人。唐開成三年七月十五日暴亡。初見四",
    "X87n1634_002:0515c02": "人來捉。行半日。至大江。甚[澗-日+活]度。深三尺許。細看盡是",
    "X87n1634_002:0515c03": "膿血。便小聲念金剛經。使者色變。入城見胡僧。長八",
    "X87n1634_002:0515c04": "尺餘。罵使者曰。何不依帖。亂捉平人。盡皆驚拜。及領",
    "X87n1634_002:0515c05": "見王。僧與對坐曰。張政是某本宗弟子。被妄領來。王",
    "X87n1634_002:0515c06": "曰。待略勘問。王色怒。王判放去。見使者四人皆著大",
    "X87n1634_002:0515c07": "枷僧。自領政出城。不見所渡之水。僧曰吾是汝所宗",
    "X87n1634_002:0515c08": "和尚。汝識我否。我是須菩提。乃知是持經之力。再三",
    "X87n1634_002:0515c09": "拜禮。僧曰弟子合眼。僧以杖一擊。不覺失聲乃活。死",
    "X87n1634_002:0515c10": "已三日。唯心上煖(出報應記)。",
    "X87n1634_002:0515c11": "皇甫恂",
    "X87n1634_002:0515c12": "皇甫恂。字君和。開元中授華州參軍。暴亡。其魂神若",
    "X87n1634_002:0515c13": "在長衢。路中交道多槐樹。見數吏擁篲。恂問之。答曰",
    "X87n1634_002:0515c14": "五道將軍常於此息馬。恂方悟死耳。嗟歎而行。忽有",
    "X87n1634_002:0515c15": "黃衣吏數人執符言。天曹追。遂驅迫至一處。門闕甚",
    "X87n1634_002:0515c16": "崇。似上東門。又有一門。似尚書省門。門衛極眾。方引",
    "X87n1634_002:0515c17": "入一吏曰。公有官。須別通。且伺務隙耳。恂拱立候之。",
    "X87n1634_002:0515c18": "須臾見街中人驚矍辟易。俄見東來數百騎。戈矛前",
    "X87n1634_002:0515c19": "驅。恂匿身牆門以窺。漸近見一老姥擁大蓋。策四馬。",
    "X87n1634_002:0515c20": "從騎甚眾。恂細見之。乃其親叔母薛氏也。恂遂趨出",
    "X87n1634_002:0515c21": "拜伏。自言姓名。姥駐馬問恂是何人。都不省記。恂即",
    "X87n1634_002:0515c22": "稱小名。姥乃喜曰汝安得來此。恂以實對。姥曰子姪",
    "X87n1634_002:0515c23": "中惟爾福最隆。來當誤耳。且吾近充職務苦驅馳。汝",
    "X87n1634_002:0515c24": "就府相見也。言畢遂過逡巡判官務隙命入見。一衣",
    "X87n1634_002:0516a01": "冠昂然。與之承迎。恂哀祈之。謂恂曰。足下陽中有功",
    "X87n1634_002:0516a02": "德否。恂對曰有之。俛而笑曰此非妄語之所。顧左右",
    "X87n1634_002:0516a03": "曰喚閹(古瓦反)割家來。恂甚惶懼。忽聞疾報聲。王有使",
    "X87n1634_002:0516a04": "者來。判官遽趨出拜受命。恂窺之。見一閹人傳命畢",
    "X87n1634_002:0516a05": "方去。判官拜送門外。却入謂恂。向來大使有命。言足",
    "X87n1634_002:0516a06": "下未合來。所司誤耳。足下自見大使便可歸也。數吏",
    "X87n1634_002:0516a07": "引去。西行三四里。至一府郡。旌旗擁門。恂被命入。仰",
    "X87n1634_002:0516a08": "視乃見叔母據大殿。命上令坐。恂俯伏而坐。羽衛森",
    "X87n1634_002:0516a09": "然。旁有一僧趺寶座。二童子侍側。恂亦理揖。叔母方",
    "X87n1634_002:0516a10": "敘平生委曲親族。誨恂以仁義之道。陳報應之事。乃",
    "X87n1634_002:0516a11": "曰兒豈不聞地獄乎。此則其所也。須一觀之。叔母顧",
    "X87n1634_002:0516a12": "白僧。願導引此兒。僧遂整衣而命恂從我。恂隨後。行",
    "X87n1634_002:0516a13": "北一二里。遙望黑風自上屬下。烟漲不見其際。中有",
    "X87n1634_002:0516a14": "黑城。飛焰赫然。漸近其城。其黑氣即自去和尚丈餘",
    "X87n1634_002:0516a15": "而開。至城門即自啟。其始入也。見左右罪人初剝皮",
    "X87n1634_002:0516a16": "吮血。砍刺糜碎。其叫呼怨痛宛轉其間。莫究其數。楚",
    "X87n1634_002:0516a17": "毒之聲動地。恂震怖不安求還。又北望一門。熾然炎",
    "X87n1634_002:0516a18": "火。和尚指曰此無間門也。言訖欲歸。忽聞火中一人",
    "X87n1634_002:0516a19": "呼恂。恂視之。見一僧坐鐵牀。頭上有鐵釘釘其腦。流",
    "X87n1634_002:0516a20": "血至地。細視之是恂門徒僧胡辨也。驚問之。僧曰生",
    "X87n1634_002:0516a21": "平與人及公飲酒食肉。今日之事自悔何階。君今隨",
    "X87n1634_002:0516a22": "和尚必當多福。幸垂救。曰何以奉救。僧曰寫金光明",
    "X87n1634_002:0516a23": "經一部及於都市為造石幢。某方得作畜生耳。恂悲",
    "X87n1634_002:0516a24": "而諾之。遂迴至殿。具言悉見。叔母曰。努力為善。自不",
    "X87n1634_002:0516b01": "至是。又曰。兒要知官爵否。恂曰願知之。俄有黃衣抱",
    "X87n1634_002:0516b02": "案來敕于廡下。發視之。見京官至多。又一節言。大府",
    "X87n1634_002:0516b03": "卿貶綿州刺史。其後掩之。吏曰不合知矣。遂令二人",
    "X87n1634_002:0516b04": "送恂歸。再拜而出。出門後問二吏姓氏。一姓焦一姓",
    "X87n1634_002:0516b05": "王。相與西行十餘里。有一羊三足。截路吼瞰。罵恂曰。",
    "X87n1634_002:0516b06": "我待爾久矣。何為割我一脚。恂實不省。且問之。羊曰。",
    "X87n1634_002:0516b07": "君某年日向某縣縣尉廳上誇能割羊脚。其時無羊。",
    "X87n1634_002:0516b08": "少府打屠伯。屠伯活割我一脚將去。我自此而斃。吾",
    "X87n1634_002:0516b09": "由爾而夭。恂方省之。乃卑詞以謝。託以屠者自明。焦",
    "X87n1634_002:0516b10": "王二吏亦同解紛。羊當路立。恂不得去。乃謝曰。與爾",
    "X87n1634_002:0516b11": "造功德可乎。羊曰速為我寫金剛經。許之。羊遂喜而",
    "X87n1634_002:0516b12": "去。二吏又曰。幸得奉送。亦須得同。幸惠各乞一卷。竝",
    "X87n1634_002:0516b13": "許之。更行里餘。二吏曰。某只合送至此。郎君自尋此",
    "X87n1634_002:0516b14": "逕。更一二里。有一賣漿店。店旁斜路百步已下則到",
    "X87n1634_002:0516b15": "家矣。遂別去。恂獨行苦困渴。果至一店。店有水甕。不",
    "X87n1634_002:0516b16": "見人。恂竊取漿飲。忽有一老翁大叫。怒持刀以趂罵",
    "X87n1634_002:0516b17": "云。盜飲我漿。恂大懼却走。翁甚疾來。恂反顧。忽陷坑",
    "X87n1634_002:0516b18": "中。怳然遂活。而殮棺中死已五六日。既而妻覺有變。",
    "X87n1634_002:0516b19": "發視之。綿綿有氣。久而能言。令急寫三卷金剛經。其",
    "X87n1634_002:0516b20": "夜忽聞敲門聲。時有風歘歘然空中朗言曰。焦某王",
    "X87n1634_002:0516b21": "某蒙君功德。今得生天矣。舉家聞之。更月餘。胡辨師",
    "X87n1634_002:0516b22": "自京來。恂異之而不復與飲。其僧甚恨。恂於靜處略",
    "X87n1634_002:0516b23": "為說冥中見師如此。師輒不為之信。既而去。至信州。",
    "X87n1634_002:0516b24": "忽患頂瘡。宿昔潰爛困篤。僧曰恂言其神乎。數日而",
    "X87n1634_002:0516c01": "卒。恂因為市中造石幢。幢工始畢。其日市中豕生六",
    "X87n1634_002:0516c02": "子。五色白。自詣幢環遶數日疲困而卒。今幢見存焉。",
    "X87n1634_002:0516c03": "恂後果為大府卿。貶綿州刺史而卒(出通幽記)。",
    "X87n1634_002:0516c04": "蔡州行者",
    "X87n1634_002:0516c05": "唐宋汶牧黃州日。秦宗權阻命作亂。將欲大掠四境。",
    "X87n1634_002:0516c06": "蔡州有念金剛經行者。郡人咸敬之。宗權差為細作。",
    "X87n1634_002:0516c07": "令入黃州探事。行者至黃州。未逾旬為人告敗。宋汶",
    "X87n1634_002:0516c08": "大怒。令於軍門集眾決殺。忽報有加官使到。將校等",
    "X87n1634_002:0516c09": "上言。方聞喜慶。不欲遽行殺戮。由是但令禁錮逾月。",
    "X87n1634_002:0516c10": "使臣不到。又命行刑。出陛牢次。報使入境。復且停止。",
    "X87n1634_002:0516c11": "使已發引出就刑。值大將入衙見之。遽白於宋曰。黃",
    "X87n1634_002:0516c12": "州士馬精強。城壘嚴峻。何惧姦賊窺覘。細作本非惡",
    "X87n1634_002:0516c13": "黨。受制於人。將軍曲貸性命。足示寬恕。汶然之。命髠",
    "X87n1634_002:0516c14": "髮負鉗緣化財物造開元新寺。寺宇將就之。一夜夢",
    "X87n1634_002:0516c15": "八金剛告曰。負鉗僧苦行如此。締構既終。盍釋其鉗。",
    "X87n1634_002:0516c16": "以旌善類。汶覺大異之。遂令釋鉗。待以殊體。自後一",
    "X87n1634_002:0516c17": "州悉呼為金剛和尚(出報應記)。",
    "X87n1634_002:0516c18": "販海客",
    "X87n1634_002:0516c19": "唐有一富商恒誦金剛經。每以經卷自隨。嘗賈販外",
    "X87n1634_002:0516c20": "國。夕宿於海島。眾商利其財。共殺之。盛以大籠。加巨",
    "X87n1634_002:0516c21": "石。并經沉於海。平明眾商舡發。而夜來所治之島乃",
    "X87n1634_002:0516c22": "是僧院。其院僧每夕則聞人念金剛經聲。深在海底。",
    "X87n1634_002:0516c23": "僧大異之。因命善泅者沉於水訪之。見一老人在籠",
    "X87n1634_002:0516c24": "中讀經。乃牽挽而上。僧問其故。云被殺沉於海。不知",
    "X87n1634_002:0517a01": "是籠中。忽覺身處宮殿。常有人送飲食。安樂自在也。",
    "X87n1634_002:0517a02": "眾僧聞之。悉普加讚歎。蓋金剛經之靈驗。遂投僧削",
    "X87n1634_002:0517a03": "髮出家於島院(出報應記)。",
    "X87n1634_002:0517a04": "曹州濟陰縣精舍",
    "X87n1634_002:0517a05": "唐曹州濟陰縣西二十里。村中有精舍。至龍朔二年",
    "X87n1634_002:0517a06": "冬十月。野火暴起。非常熾盛。及至精舍。踰越而過焉。",
    "X87n1634_002:0517a07": "比僧房草舍焚燎總盡。唯金剛般若經一卷儼然如",
    "X87n1634_002:0517a08": "舊。曹州參軍說之(出冥報拾遺)。",
    "X87n1634_002:0517a09": "李思一",
    "X87n1634_002:0517a10": "唐隴西李思一。今居相州之滏陽縣。貞觀二十年正",
    "X87n1634_002:0517a11": "月已死。經日而蘇。語在冥報記。至永徽三年五月又",
    "X87n1634_002:0517a12": "死。經一宿而蘇。說云。以年命未盡。蒙王放復歸。於王",
    "X87n1634_002:0517a13": "前見相州滏陽縣法觀寺僧辨珪。又見會福寺僧弘",
    "X87n1634_002:0517a14": "亮及慧寶三人並在王前辨答。見冥官云。慧寶死期",
    "X87n1634_002:0517a15": "未至。宜修功德。辨珪．弘亮今歲必死。辨珪等是年果",
    "X87n1634_002:0517a16": "相繼卒。後寺僧令一巫者就弘亮等舊房。召二僧問",
    "X87n1634_002:0517a17": "之。辨珪曰。我為破齋。今受大苦。兼語諸弟子等曰。為",
    "X87n1634_002:0517a18": "我作齋。救㧞苦難。弟子輩即為營齋。巫者又云。辨珪",
    "X87n1634_002:0517a19": "已得免罪。弘亮云。我為破齋。兼妄持人長短。念被拔",
    "X87n1634_002:0517a20": "舌痛苦。不能多言。相州智力寺僧慧永等說之(出冥",
    "X87n1634_002:0517a21": "報拾遺)。",
    "X87n1634_002:0517a22": "李觀",
    "X87n1634_002:0517a23": "唐隴西李觀。顯慶中寓止滎陽丁父憂。乃刺血寫金",
    "X87n1634_002:0517a24": "剛般若心經．隨願往生經各一卷。自後院中恒有異",
    "X87n1634_002:0517b01": "香。非常馥烈。鄰側亦常聞之。無不稱歎。中山即徐令",
    "X87n1634_002:0517b02": "過鄭州。見彼親友。具陳其事(出太平廣記)。",
    "X87n1634_002:0517b03": "陳文達",
    "X87n1634_002:0517b04": "唐陳文達。梓州郪縣人。常持金剛經。願與亡父母念",
    "X87n1634_002:0517b05": "八萬四千卷。多有祥瑞。為人轉經患難皆免。銅山縣",
    "X87n1634_002:0517b06": "人陳約。曾為冥司所追。見地下築臺。問之。云此是般",
    "X87n1634_002:0517b07": "若臺。待陳文達。其為冥司所敬如此(出太平廣記)。",
    "X87n1634_002:0517b08": "高紙",
    "X87n1634_002:0517b09": "高紙。隋僕射潁之孫也。唐龍朔二年出長安順義門。",
    "X87n1634_002:0517b10": "忽逢二人乘馬曰王喚。紙不肯從去。亦不知其鬼使。",
    "X87n1634_002:0517b11": "策馬避之。又被驅擁。紙有兄是化度寺僧。欲住寺內。",
    "X87n1634_002:0517b12": "至寺門。鬼遮不令入。紙乃毆鬼一拳。鬼怒即拽落馬",
    "X87n1634_002:0517b13": "曰此漢大兇麤。身遂在地。因便昏絕。寺僧即令舁入",
    "X87n1634_002:0517b14": "兄院。明旦乃蘇云。初隨二使見王。王曰汝未合來。汝",
    "X87n1634_002:0517b15": "曾毀謗佛法。且令生受其罪。令左右拔其舌。以犁耕",
    "X87n1634_002:0517b16": "之。都無所傷。王問水吏曰彼有何福德如此。曰曾念",
    "X87n1634_002:0517b17": "金剛經。王稱善。即令放還。因與客語言次。忽悶倒如",
    "X87n1634_002:0517b18": "吞物狀。咽下有白脉一道流入腹中。如此三度。人問",
    "X87n1634_002:0517b19": "之。曰少年盜食寺家果子。冥司罰令吞鐵丸。後仕為",
    "X87n1634_002:0517b20": "翊衛。專以念經為事(出報應記)。",
    "X87n1634_002:0517b21": "竇德玄",
    "X87n1634_002:0517b22": "竇德玄。麟德中為卿。奉使楊州。渡淮。船已離岸數十",
    "X87n1634_002:0517b23": "步。見岸上有一人形容憔悴。擎一小襆坐於地。德玄",
    "X87n1634_002:0517b24": "曰。日將暮。更無船渡。即令載之中流。覺其有飢色。又",
    "X87n1634_002:0517c01": "與飯乃濟。及德玄上馬去。其人即隨行已數里。德玄",
    "X87n1634_002:0517c02": "怪之。乃問曰。今欲何去。答曰。某非人。乃鬼使也。今往",
    "X87n1634_002:0517c03": "楊州追竇大使。曰大使何名。云名德玄。德玄驚懼。下",
    "X87n1634_002:0517c04": "馬拜曰。某即其人也。涕泗請計。鬼曰。甚媿公容載復",
    "X87n1634_002:0517c05": "又賜食。且放公。急念金剛經一千遍。當來相報。至月",
    "X87n1634_002:0517c06": "餘。經數足。其鬼果來云。經已足。保無他慮。然亦終須",
    "X87n1634_002:0517c07": "相隨見王。德玄於是就枕而絕。一宿乃蘇云。初隨使",
    "X87n1634_002:0517c08": "者入一宮城。使者曰。公且住。我當先白王。使者乃入",
    "X87n1634_002:0517c09": "於屏障後。聞王遙語曰。儞與他作計。漏洩吾事。遂受",
    "X87n1634_002:0517c10": "杖三十。使者却出。袒以示公曰。喫杖了也。德玄再三",
    "X87n1634_002:0517c11": "媿謝。遂引入見。一著紫衣人下階相揖云。公大有功",
    "X87n1634_002:0517c12": "德。尚未合來。請公還出。墮坑中於是得活。其使者續",
    "X87n1634_002:0517c13": "至云。飢未食。及乞錢財。並與之。問其將來官爵。曰熟",
    "X87n1634_002:0517c14": "記取。從此改殿中監次大司憲。次太子中允。次司元",
    "X87n1634_002:0517c15": "太常伯。次左相。年至六十四。言訖辭去曰。更不復得",
    "X87n1634_002:0517c16": "來矣。後皆如其言(出報應記)。",
    "X87n1634_002:0517c18": "金剛般若經靈驗傳卷中"
}