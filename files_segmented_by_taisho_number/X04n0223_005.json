{
    "X04n0223_005:0040a12": "大方廣佛新華嚴經合論卷第五",
    "X04n0223_005:0040a13": "唐于闐國三藏沙門實叉難陀譯經",
    "X04n0223_005:0040a14": "唐太原方山長者李通玄造論",
    "X04n0223_005:0040a15": "唐福州開元寺沙門志寧釐經合論",
    "X04n0223_005:0040a16": "【論】十方佛所以同名為慧此十住法證聖位法流",
    "X04n0223_005:0040a17": "已入法界大海同佛入聖位智慧故是以佛與法",
    "X04n0223_005:0040a18": "慧菩薩名同為表法同故又明十住法門因果齊",
    "X04n0223_005:0040a19": "故佛位果德菩薩為因因與果體不異是故同名",
    "X04n0223_005:0040a20": "說此十住法時昇須彌山頂上有六品經共成十",
    "X04n0223_005:0040a21": "住法門之行相一昇須彌山品二偈讚品三十住",
    "X04n0223_005:0040a22": "品四梵行品五初發心功德品六明法品但依此",
    "X04n0223_005:0040a23": "六品經中解行法門修學悟入必能成就十住法",
    "X04n0223_005:0040a24": "門住佛種性生如來家為佛真子不同權教初地",
    "X04n0223_005:0040b01": "菩薩始生佛家或說三賢菩薩以誓願成佛此華",
    "X04n0223_005:0040b02": "嚴經直論實證位不論誓願為此教門總一時一",
    "X04n0223_005:0040b03": "際一法界無異念前後情絕凡聖一性不論情計",
    "X04n0223_005:0040b04": "應以無念無作法界門照之可見若立情見不可",
    "X04n0223_005:0040b05": "信也設生信者懸信佛語故非是自見若自見者",
    "X04n0223_005:0040b06": "非情絕想亡心與理合智與境冥方知萬境性相",
    "X04n0223_005:0040b07": "通收若不如斯心常彼此是非競作垢淨何休若",
    "X04n0223_005:0040b08": "也稱性情亡法界重玄之門自達一多純襍自在",
    "X04n0223_005:0040b09": "含容總別之門圓融自在於利生之法善達諸根",
    "X04n0223_005:0040b10": "隨所堪能悉皆成益敬承親近者皆能友之如昇",
    "X04n0223_005:0040b11": "夜摩天宮說十行品及如來於兩足趺上放百千",
    "X04n0223_005:0040b12": "妙色光明為表依空建行始可理事自在明十住",
    "X04n0223_005:0040b13": "之位證法身本智十行之位以法身根本智無礙",
    "X04n0223_005:0040b14": "方行萬行行亦無礙若不見法身本智所行萬行",
    "X04n0223_005:0040b15": "皆屬人天因果皆為有漏生滅之福以法身自智",
    "X04n0223_005:0040b16": "慧用治諸惑以萬行悲濟眾生法身智身任無作",
    "X04n0223_005:0040b17": "大悲一時頓用雖寄七地悲增八地智增之行相",
    "X04n0223_005:0040b18": "此華嚴法界門十住初位總該諸位在十住初門",
    "X04n0223_005:0040b19": "位同佛果為一法界體用故以一位中具十波羅",
    "X04n0223_005:0040b20": "蜜諸十法故以諸法重玄門照之可見此乃總是",
    "X04n0223_005:0040b21": "如來藏身普賢菩薩世界海漩法門此乃如日月",
    "X04n0223_005:0040b22": "照臨盲者不見非日月咎應自責躬循德可以頂",
    "X04n0223_005:0040b23": "敬以定慧觀之如來藏身者即法身也諸福智海",
    "X04n0223_005:0040b24": "莫不居中故稱為藏若不見法身一切福智大慈",
    "X04n0223_005:0040c01": "大悲悉皆不辦總屬生滅世界海漩者悲智觀根",
    "X04n0223_005:0040c02": "屈曲徹俗身土及業重重眾生重重諸業各別大",
    "X04n0223_005:0040c03": "悲普救根無不盡故名之曰海漩漩者甚深漩澓",
    "X04n0223_005:0040c04": "義也像此佛果位中菩薩一入法界之門攝重重",
    "X04n0223_005:0040c05": "眾生根業盡故無出世心永沒生死大海漩流無",
    "X04n0223_005:0040c06": "出沒故此十行門同普賢行前十住門同文殊師",
    "X04n0223_005:0040c07": "利法身根本無相智慧二人齊體互為主伴中間",
    "X04n0223_005:0040c08": "無作智即為佛果三人體一寄安五位用接凡迷",
    "X04n0223_005:0040c09": "若有凡夫信滿發心十住之初三身同得文殊是",
    "X04n0223_005:0040c10": "佛法身普賢是佛行身無作之智果是佛報身常",
    "X04n0223_005:0040c11": "以文殊法身無相妙慧以為先導說時先後證即",
    "X04n0223_005:0040c12": "三身一時法合如是廢一不可若廢文殊存普賢",
    "X04n0223_005:0040c13": "所有行門屬有漏若廢普賢存文殊所證寂定是",
    "X04n0223_005:0040c14": "二乘若廢佛存普賢文殊佛是覺義無覺者故以",
    "X04n0223_005:0040c15": "是義故三人不可廢一若廢一三不成故是故三",
    "X04n0223_005:0040c16": "乘權教中無此三人始終不相去離以教門未實",
    "X04n0223_005:0040c17": "總皆化身權逐小根且略權施待其熟故方遷就",
    "X04n0223_005:0040c18": "實如法華涅槃總是漸漸遷向實教如此經中十",
    "X04n0223_005:0040c19": "住初位即是十行十迴向十地等覺位總得其初",
    "X04n0223_005:0040c20": "及得其終互相貫通一位中得五十法門以互相",
    "X04n0223_005:0040c21": "徹故一一位中二千五百總別之義齊現乃至無",
    "X04n0223_005:0040c22": "盡諸位等進修行相層級不廢漸漸而是一時不",
    "X04n0223_005:0040c23": "廢一時中漸漸此十行位中隨其十方各有一大",
    "X04n0223_005:0040c24": "菩薩來至佛所各將十佛剎微塵數菩薩而來集",
    "X04n0223_005:0041a01": "會十箇上首菩薩下名悉同名之為林本從來國",
    "X04n0223_005:0041a02": "下名悉同名之為慧本所事佛下名悉同名之為",
    "X04n0223_005:0041a03": "眼十箇上首菩薩下名悉同名之曰林林有五德",
    "X04n0223_005:0041a04": "一建立德二身根榦枝條緣互相生無生德三華",
    "X04n0223_005:0041a05": "葉果實成益德四能障炎暑清涼德五人龍鳥獸",
    "X04n0223_005:0041a06": "鬼神所歸德一何謂林為建立德謂如大林內有",
    "X04n0223_005:0041a07": "龍神所居外無大風所折若不如是不得建立高",
    "X04n0223_005:0041a08": "顯成林明此位菩薩內有大智之龍常以大慈悲",
    "X04n0223_005:0041a09": "神而自守護了境自寂外無色塵境風所折異道",
    "X04n0223_005:0041a10": "邪論以智摧之無能所伐而建萬行與一切眾生",
    "X04n0223_005:0041a11": "皆共同之常為利益故為建立德二何謂身根榦",
    "X04n0223_005:0041a12": "枝條緣互相生無生德為明樹身根榦枝條上各",
    "X04n0223_005:0041a13": "各求能生所生性了不可得但為緣生之法緣緣",
    "X04n0223_005:0041a14": "無所生本來不生生本來生不生為明此位菩薩",
    "X04n0223_005:0041a15": "所行行無盡門故為以法身本智為先導故常行",
    "X04n0223_005:0041a16": "萬行於身於境求能行所行了不可得但以法如",
    "X04n0223_005:0041a17": "是行故三何謂華葉果實成益德如樹林華敷可",
    "X04n0223_005:0041a18": "觀令人愛樂葉能映障炎熱令得清涼果實資養",
    "X04n0223_005:0041a19": "眾生飢渴者皆令充足明此位菩薩常行萬行令",
    "X04n0223_005:0041a20": "人天樂見廣布大慈悲之葉令人親而不捨施大",
    "X04n0223_005:0041a21": "智之果充足法界眾生皆令滿足本願方終四云",
    "X04n0223_005:0041a22": "何障炎暑清涼德謂如林隨所歸者皆得離暑獲",
    "X04n0223_005:0041a23": "清涼樂如林為明此性都無有心此位菩薩所歸",
    "X04n0223_005:0041a24": "依者隨其根性皆得清涼本性無心利與不利五",
    "X04n0223_005:0041b01": "云何鬼神所歸德謂好茂林人多所採龍多所居",
    "X04n0223_005:0041b02": "眾鳥所都明此位菩薩亦復如是以建萬行之林",
    "X04n0223_005:0041b03": "眾人所歸採其眾德龍鬼所居常恭敬鳥獸所歸",
    "X04n0223_005:0041b04": "離恐怖又林為多義以此位菩薩建行眾多故又",
    "X04n0223_005:0041b05": "以行多故功德亦多言以法身悲智行諸行功德",
    "X04n0223_005:0041b06": "如林故是故菩薩下名悉同名之曰林何故本從",
    "X04n0223_005:0041b07": "來國下名悉同名之曰慧凡夫人以土地所居名",
    "X04n0223_005:0041b08": "之為國此位菩薩以定慧解脫安養自他平等名",
    "X04n0223_005:0041b09": "之為國皆令離苦名之為國地水火風所居之國",
    "X04n0223_005:0041b10": "是眾生業之影像非是實故法身智慧解脫是諸",
    "X04n0223_005:0041b11": "菩薩常住本體之國非業幻生之國是故菩薩以",
    "X04n0223_005:0041b12": "慧為國又此位菩薩以建萬行行解利生行能同",
    "X04n0223_005:0041b13": "事慧能設教利樂人天名所居之國何故本所事",
    "X04n0223_005:0041b14": "佛下名悉同名之為眼此華嚴經以事表法以其",
    "X04n0223_005:0041b15": "佛名同己所證所證法處名之為佛為此位菩薩",
    "X04n0223_005:0041b16": "以行益眾生善能觀根稱根中法不失時度名之",
    "X04n0223_005:0041b17": "為眼經云爾時功德林菩薩承佛神力入菩薩善",
    "X04n0223_005:0041b18": "思惟三昧入是三昧已十方各過萬佛剎微塵數",
    "X04n0223_005:0041b19": "世界外有萬佛剎微塵數諸佛皆號功德林而現",
    "X04n0223_005:0041b20": "其前還如前十三種加功德林菩薩只如佛果位",
    "X04n0223_005:0041b21": "內菩薩法身悲智常現在前定慧法門常當具足",
    "X04n0223_005:0041b22": "何須入定諸佛來加為諸菩薩設教度生要成軌",
    "X04n0223_005:0041b23": "則言佛神力推德於尊雖法界體齊平等為化儀",
    "X04n0223_005:0041b24": "故須存師弟為化儀故入定觀法出定方說三昧",
    "X04n0223_005:0041c01": "者名為等引引生正解名善思惟十住之內過千",
    "X04n0223_005:0041c02": "佛世界十行之內過萬佛世界者表位增廣化儀",
    "X04n0223_005:0041c03": "軌則行相眉目法合如是然其真性皆滿十方他",
    "X04n0223_005:0041c04": "方所來諸佛與入定菩薩同名功德林者明因果",
    "X04n0223_005:0041c05": "俱齊法智一種以此所來諸佛與入定菩薩同名",
    "X04n0223_005:0041c06": "十三種加者一語加二手加摩頂三與十種智及",
    "X04n0223_005:0041c07": "此土如來光照其身以語加者表法不謬以手摩",
    "X04n0223_005:0041c08": "頂者法身智悲知見解脫相及故又摩頂者安慰",
    "X04n0223_005:0041c09": "之相與十智者明菩薩智與佛果齊故名之為與",
    "X04n0223_005:0041c10": "又推德於尊謙和離慢故名之佛與於經中皆云",
    "X04n0223_005:0041c11": "法如是故自善根故皆是化儀軌則故有此言此",
    "X04n0223_005:0041c12": "十行位總有四品經共成此位法則之門一昇夜",
    "X04n0223_005:0041c13": "摩天宮品二夜摩天宮偈讚品三十行品四十無",
    "X04n0223_005:0041c14": "盡藏品十行門中所有法門當依此四品經修行",
    "X04n0223_005:0041c15": "理事悉皆具足如說十迴向品時何故昇兜率天",
    "X04n0223_005:0041c16": "因何如來兩膝之上而放光明何故上首菩薩下",
    "X04n0223_005:0041c17": "名悉同名之為幢所從來國下名悉同名之為妙",
    "X04n0223_005:0041c18": "本所事佛下名悉同名之為幢為兜率天於欲界",
    "X04n0223_005:0041c19": "中上下處中故如四天王天總是帝釋所攝連妙",
    "X04n0223_005:0041c20": "高頂總是一天之界所収夜摩天名第二天四天",
    "X04n0223_005:0041c21": "王天帝釋妙高俱連地界夜摩天已上方是空居",
    "X04n0223_005:0041c22": "以次兜率天上下居中向上即化樂他化二天以",
    "X04n0223_005:0041c23": "此天於欲界處中故故於此天和會理事會於中",
    "X04n0223_005:0041c24": "道迴理向事迴事向理理事無礙成智慈妙用之",
    "X04n0223_005:0042a01": "門故名迴向夫十住初心理事元來自會非在後",
    "X04n0223_005:0042a02": "位始有迴向為化眾生故名目法則須存從初發",
    "X04n0223_005:0042a03": "心住已後五位之內理事本自迴向今此第三位",
    "X04n0223_005:0042a04": "中迴向前十住十行一一法位無礙說名迴向之",
    "X04n0223_005:0042a05": "位不在第三普和諸位名為迴向託事表法故於",
    "X04n0223_005:0042a06": "此天說十迴向如來膝上放光者為膝迴旋屈伸",
    "X04n0223_005:0042a07": "之所自在莫過於膝故於膝上放百千億那由他",
    "X04n0223_005:0042a08": "光明用表理事涅槃生死無礙卷舒自在亦是以",
    "X04n0223_005:0042a09": "事表法此之一部之典名言境界處所身相名目",
    "X04n0223_005:0042a10": "及放光明總是所表自證法門此位中上首菩薩",
    "X04n0223_005:0042a11": "名之為幢為明十迴向菩薩智悲自在能壞自他",
    "X04n0223_005:0042a12": "惑業於生死中能建眾德名之為幢幢者建德不",
    "X04n0223_005:0042a13": "傾動義降怨義摧壞義堅固義勝智立法幢豎建",
    "X04n0223_005:0042a14": "大慈心堅固摧慢山遊寶路藉蓮臺成妙悟是故",
    "X04n0223_005:0042a15": "此位菩薩名之為幢為以不動無作智悲能破自",
    "X04n0223_005:0042a16": "他生死故此華嚴經教十住十行十迴向十地位",
    "X04n0223_005:0042a17": "位有佛果故又此位菩薩能建勝德常處生死誓",
    "X04n0223_005:0042a18": "度一切無盡眾生而智無怯懼名之曰幢以了無",
    "X04n0223_005:0042a19": "明為智故有忻厭者不可為又行施波羅蜜時若",
    "X04n0223_005:0042a20": "有乞者乞諸財寶盡世所有及身若命盡世所有",
    "X04n0223_005:0042a21": "皆悉歡喜心不傾動名之曰幢幢者不傾動義施",
    "X04n0223_005:0042a22": "有二種一者以法施二者事施以法施者以法施",
    "X04n0223_005:0042a23": "人無我所故一切無念名為法施事施者以物與",
    "X04n0223_005:0042a24": "眾生於身命財所求無恡此位菩薩行二種施尋",
    "X04n0223_005:0042b01": "常無懈廣如此十迴向位中說何為所從來國名",
    "X04n0223_005:0042b02": "之為妙明此位菩薩智慧妙用以妙用自在不滯",
    "X04n0223_005:0042b03": "有無及諸見量限礙等過名之為國何為本所事",
    "X04n0223_005:0042b04": "佛同名為幢與己同號明此位菩薩既成妙用與",
    "X04n0223_005:0042b05": "佛妙用理事因果當位體齊還同前十住十行當",
    "X04n0223_005:0042b06": "位與所事佛因果體齊位位如是爾時金剛幢菩",
    "X04n0223_005:0042b07": "薩承佛神力入菩薩智光三昧入是三昧已十方",
    "X04n0223_005:0042b08": "各過十萬佛剎微塵數世界外有十萬佛剎微塵",
    "X04n0223_005:0042b09": "數諸佛皆同一號號金剛幢而現其前還如前十",
    "X04n0223_005:0042b10": "三種加金剛幢菩薩言承佛神力者推德於尊師",
    "X04n0223_005:0042b11": "弟之敬入智光三昧者名之等引入是三昧引生",
    "X04n0223_005:0042b12": "無量教光以根本智為光體差別智為教光隨根",
    "X04n0223_005:0042b13": "與益智能破闇光者是教為教能破迷惑故發生",
    "X04n0223_005:0042b14": "明解開一切眾生智日故令其眾生密雲昏夜不",
    "X04n0223_005:0042b15": "迷亂故能決盲聾開耳目故能令邪慢之山悉傾",
    "X04n0223_005:0042b16": "倒故教光如是不可思議前十行位功德林菩薩",
    "X04n0223_005:0042b17": "入善思惟三昧此十迴向位金剛幢菩薩入智光",
    "X04n0223_005:0042b18": "三昧以明五位層級次第增廣眉目行相前位明",
    "X04n0223_005:0042b19": "始善思惟此位明妙用自在教光遐照前位過萬",
    "X04n0223_005:0042b20": "佛剎塵此位過十萬佛剎微塵世界外有十萬佛",
    "X04n0223_005:0042b21": "剎塵佛來亦明五位次第增廣進修之門皆亡情",
    "X04n0223_005:0042b22": "以定慧門入重玄理事照之方可迷解不可懸頭",
    "X04n0223_005:0042b23": "斟酌生增上慢十三加者以言善讚以手摩頂十",
    "X04n0223_005:0042b24": "方諸佛與金剛幢菩薩十種智此土如來光照其",
    "X04n0223_005:0042c01": "身十三加者以言讚歎為明所說法者及法不謬",
    "X04n0223_005:0042c02": "故手摩其頂者表說法者與佛智相及故與智慧",
    "X04n0223_005:0042c03": "者明說法者與佛智同故此土如來光照其身者",
    "X04n0223_005:0042c04": "明與佛教光合故又以光覺觸許令說法故十三",
    "X04n0223_005:0042c05": "加意者欲令後世斷疑成法令生信故論其實體",
    "X04n0223_005:0042c06": "總是諸佛隨諸五位行門依本位法而立其名而",
    "X04n0223_005:0042c07": "現其身與眾生作法軌則令其倣學使令悟入佛",
    "X04n0223_005:0042c08": "既立教學者必得不虗所以同名者也十住十行",
    "X04n0223_005:0042c09": "中已釋訖此位之內有昇兜率天宮品兜率天宮",
    "X04n0223_005:0042c10": "中偈讚品十迴向品此三品經成斯一位十迴向",
    "X04n0223_005:0042c11": "法門法用軌則學之者依之成則如說十地品時",
    "X04n0223_005:0042c12": "何故不從兜率天次第而昇化樂何故越化樂天",
    "X04n0223_005:0042c13": "而昇他化自在天為明十地菩薩法門功德廣博",
    "X04n0223_005:0042c14": "攝境超前不依次第又明十地妙用無方蘊功自",
    "X04n0223_005:0042c15": "在說處亦須自在同彼天稱名為自在又明十地",
    "X04n0223_005:0042c16": "菩薩以稱理體性自體無心無自心化皆因眾生",
    "X04n0223_005:0042c17": "起大悲智因他起化德似彼天以處表德故是故",
    "X04n0223_005:0042c18": "於他化自在天而說十地一明功高勝前故須超",
    "X04n0223_005:0042c19": "次第二表自在而化眾生故於此天處而說十地",
    "X04n0223_005:0042c20": "如普賢等覺位在第三禪集八禪天眾入佛華三",
    "X04n0223_005:0042c21": "昧說百萬億偈此之一會文廣不可於世傳持如",
    "X04n0223_005:0042c22": "是超間位倍倍於前佛華者佛行也入佛行三昧",
    "X04n0223_005:0042c23": "者是普賢法界行也何故十信十住十行十迴向",
    "X04n0223_005:0042c24": "四位之中菩薩但舉十箇上首菩薩同名此十地",
    "X04n0223_005:0043a01": "位中何故舉三十七箇菩薩同名為藏解脫月菩",
    "X04n0223_005:0043a02": "薩何故獨名為月此一部之教各各菩薩與佛果",
    "X04n0223_005:0043a03": "功齊皆十方來佛與入定菩薩同名者為表當位",
    "X04n0223_005:0043a04": "之內菩薩證入與佛齊因果相似以成龜鏡然六",
    "X04n0223_005:0043a05": "位五位中層級非無次第同別之義影互參差能",
    "X04n0223_005:0043a06": "純能襍能同能別能成能壞以六相總別同異成",
    "X04n0223_005:0043a07": "壞門准之可見六相者一總門二別門三同門四",
    "X04n0223_005:0043a08": "異門五成門六壞門此六門義一門中具六互為",
    "X04n0223_005:0043a09": "純襍不可廢一也十重玄義亦然此之文繁出於",
    "X04n0223_005:0043a10": "別本但且影響參之然十地法且於別門中立層",
    "X04n0223_005:0043a11": "級處說其行相此十地位為中道果終之教是故",
    "X04n0223_005:0043a12": "前位膝上放光此位如來眉間出清淨光明名菩",
    "X04n0223_005:0043a13": "薩力燄明此百千阿僧祇光明以為眷屬眉間光",
    "X04n0223_005:0043a14": "者表中道果終之義此眉間光從初會中如來現",
    "X04n0223_005:0043a15": "相品中如來於眉間放果德光明入足下輪中明",
    "X04n0223_005:0043a16": "以果成因便令普賢菩薩示佛果德令其信樂既",
    "X04n0223_005:0043a17": "生樂已便說信門即於光明覺品中還從兩足下",
    "X04n0223_005:0043a18": "輪中放出初眉間放入果德光明用照金色世界",
    "X04n0223_005:0043a19": "不動智佛以成信位以次欲說十住品時昇須彌",
    "X04n0223_005:0043a20": "山頂於偈讚品中於如來兩足指端放光明以次",
    "X04n0223_005:0043a21": "欲說十行品時於偈讚品中於如來兩足趺上放",
    "X04n0223_005:0043a22": "光以次欲說十迴向品時於如來膝上放光如今",
    "X04n0223_005:0043a23": "說十地法門還於初會之中眉間放中道佛果光",
    "X04n0223_005:0043a24": "終而復始至果極際三乘中十地不同於此行相",
    "X04n0223_005:0043b01": "全別十地菩薩見道未能明了初會中如來眉間",
    "X04n0223_005:0043b02": "放佛果光明名一切菩薩智光明普照耀十方藏",
    "X04n0223_005:0043b03": "此光使令菩薩入佛果德門故還放果光使令入",
    "X04n0223_005:0043b04": "果以因果忻修相似故經云爾時世尊欲令一切",
    "X04n0223_005:0043b05": "菩薩大眾得於如來無邊境界神通力故放眉間",
    "X04n0223_005:0043b06": "光名一切菩薩智光明普照耀十方藏其狀猶如",
    "X04n0223_005:0043b07": "寶色燈雲其光名為普照耀十方藏者即照此十",
    "X04n0223_005:0043b08": "地之藏一一地內皆徧法界虗空界福智大悲之",
    "X04n0223_005:0043b09": "藏今此十地即是初會之內如來使令菩薩所成",
    "X04n0223_005:0043b10": "之門終而復始以放眉間光明相似故放光處相",
    "X04n0223_005:0043b11": "似故前初會放光其狀猶如寶色燈雲此十地放",
    "X04n0223_005:0043b12": "光名菩薩力燄明此前後光明因果相似故燈之",
    "X04n0223_005:0043b13": "興燄相似故前之放光名菩薩智光明普照耀十",
    "X04n0223_005:0043b14": "方藏者即明如來開悟菩薩智令諸菩薩至此十",
    "X04n0223_005:0043b15": "地故此十地品中如來所放光明名菩薩力燄明",
    "X04n0223_005:0043b16": "者即明菩薩自力功極而登十地前光開發後明",
    "X04n0223_005:0043b17": "自力以自力故至於如來初開發處稱佛本心始",
    "X04n0223_005:0043b18": "終相似是故明此十地中道果終之門後徹初故",
    "X04n0223_005:0043b19": "前光舉果勸修後十地放光明自修至果是故光",
    "X04n0223_005:0043b20": "明名菩薩力以菩薩修自精勤力無退轉力不懈",
    "X04n0223_005:0043b21": "怠力而能修習至此十地如來法界藏故是故菩",
    "X04n0223_005:0043b22": "薩悉名為藏藏者含藏蘊德不遺失義此法界自",
    "X04n0223_005:0043b23": "體清淨無漏法門體該法界含藏一切大智大慈",
    "X04n0223_005:0043b24": "諸功德故興萬行雲普雨法雨潤眾生故此位菩",
    "X04n0223_005:0043c01": "薩稱如斯法名之為藏此位中有三十七箇菩薩",
    "X04n0223_005:0043c02": "同名為藏者為明此十地法門果終意欲辯知正",
    "X04n0223_005:0043c03": "道助道故故立三十七菩薩成三十七助道法門",
    "X04n0223_005:0043c04": "非正果故十住已來菩薩所行皆是助道非是正",
    "X04n0223_005:0043c05": "位故意欲明行所行者是為助道無住無行任真",
    "X04n0223_005:0043c06": "自體名之為正果故若以初發心住以法性無相",
    "X04n0223_005:0043c07": "根本智不離無作用之體行諸萬行菩薩與佛因",
    "X04n0223_005:0043c08": "果本來體齊若簡佛果無作無修菩薩正加行已",
    "X04n0223_005:0043c09": "來總名助道以動寂無礙正助元來不異一法門",
    "X04n0223_005:0043c10": "也眉目不可不簡體用圓寂正助全同此即全別",
    "X04n0223_005:0043c11": "全同門還以重玄門思之可解聞所未聞之法聞",
    "X04n0223_005:0043c12": "之不疑全別全同境界難解佛及凡夫各自別有",
    "X04n0223_005:0043c13": "是全別義故二見恒存若全同故便成滯寂圓融",
    "X04n0223_005:0043c14": "道理事理不礙若也法門全分兩向是凡夫法全",
    "X04n0223_005:0043c15": "合一體是二乘法但以理事自在其道在中留心",
    "X04n0223_005:0043c16": "滅之此亦不可以心存之此亦不可此助道行門",
    "X04n0223_005:0043c17": "與正智果德無作之門體合無二事中軌則不可",
    "X04n0223_005:0043c18": "不分以其體用不可一向全別以全同作全別以",
    "X04n0223_005:0043c19": "全別作全同不可全別無全同不可全同無全別",
    "X04n0223_005:0043c20": "如迷此同別二門即智不自在如解脫月菩薩三",
    "X04n0223_005:0043c21": "十七箇同名為藏三十七菩薩外獨自一箇名解",
    "X04n0223_005:0043c22": "脫月何以故同名為藏者總明十地法中正助之",
    "X04n0223_005:0043c23": "內為同法眾三十七即為其主唯解脫月一箇菩",
    "X04n0223_005:0043c24": "薩獨是伴明非同法眾故立別名以為賓主須有",
    "X04n0223_005:0044a01": "啟請擊難十地之法令現在及後世得聞正法無",
    "X04n0223_005:0044a02": "疑經意如是應如是知是故此十地法門即是解",
    "X04n0223_005:0044a03": "脫月為眾請法首金剛藏菩薩為眾說法首已上",
    "X04n0223_005:0044a04": "可知爾時金剛藏菩薩承佛神力入菩薩智慧光",
    "X04n0223_005:0044a05": "明三昧者十迴向位中金剛幢菩薩入菩薩大智",
    "X04n0223_005:0044a06": "光明三昧今此十地金剛藏菩薩入菩薩大智慧",
    "X04n0223_005:0044a07": "光明三昧此位菩薩智增明故妙用決擇增明更",
    "X04n0223_005:0044a08": "加其慧此乃明位位層級法門漸增勝故然諸餘",
    "X04n0223_005:0044a09": "位非無慧用入是三昧已即時十方各過十億佛",
    "X04n0223_005:0044a10": "剎微塵數世界外各有十億佛剎微塵數諸佛同",
    "X04n0223_005:0044a11": "名金剛藏而現其前則以十三種法加金剛藏菩",
    "X04n0223_005:0044a12": "薩一以言讚諭二十方諸佛與無能映奪身三與",
    "X04n0223_005:0044a13": "無礙樂說辯四與善分別清淨智五與善憶念不",
    "X04n0223_005:0044a14": "忘力六與善決定明了慧七與至一切處開悟眾",
    "X04n0223_005:0044a15": "生智八與成道自在力九與如來無所畏十與一",
    "X04n0223_005:0044a16": "切智人觀察分別諸法門辯才智十一與一切如",
    "X04n0223_005:0044a17": "來上妙身語意具足莊嚴十二十方諸佛手摩其",
    "X04n0223_005:0044a18": "頂十三此土如來光照其身與意加者欲令後世",
    "X04n0223_005:0044a19": "斷疑成法令生信故一如經說以言讚諭許說無",
    "X04n0223_005:0044a20": "疑以手摩其頂安慰許智相及何以同名者明金",
    "X04n0223_005:0044a21": "剛藏菩薩證法因果與佛所證相似如五位菩薩",
    "X04n0223_005:0044a22": "與佛因果俱齊皆以同名佛印之成法令現在眾",
    "X04n0223_005:0044a23": "及後世無疑并此土如來光照其身為十三種加",
    "X04n0223_005:0044a24": "如等覺位中普賢境界准菩薩本業瓔珞經在第",
    "X04n0223_005:0044b01": "三禪說來文不備不可和會本業經是說華嚴經",
    "X04n0223_005:0044b02": "竟化三乘眾於後重於菩提場中更略說彼經自",
    "X04n0223_005:0044b03": "有明文此五位教門依品次第今且略說後法界",
    "X04n0223_005:0044b04": "品內善財童子求五位菩薩善知識一一行之師",
    "X04n0223_005:0044b05": "弟軌則行相利益眾生後當更明地地法門一一",
    "X04n0223_005:0044b06": "別相隨文釋義方解略會三乘十地門差別三乘",
    "X04n0223_005:0044b07": "十地教行印信全別上下披讀思之可見三乘十",
    "X04n0223_005:0044b08": "地無似此華嚴法界佛所乘門法門次第經中五",
    "X04n0223_005:0044b09": "位六位行門皆以菩薩自證果德為己躬之號即",
    "X04n0223_005:0044b10": "如十信位中與覺首等十首菩薩十住位中法慧",
    "X04n0223_005:0044b11": "等十慧菩薩十行位中功德林等十林菩薩是也",
    "X04n0223_005:0044b12": "如前所述皆以當位之內自證本法名之所從來",
    "X04n0223_005:0044b13": "國皆以根本智導利眾生觀根滅惑之智號之為",
    "X04n0223_005:0044b14": "本所事佛當位之內有十方同名諸佛來現其前",
    "X04n0223_005:0044b15": "十三種加成信表因果體齊以現同名總別通徹",
    "X04n0223_005:0044b16": "時劫互融無盡重玄一多相徹一切諸法皆如帝",
    "X04n0223_005:0044b17": "網同別重重無障礙三乘之中三賢十地無此印",
    "X04n0223_005:0044b18": "信行相全別有修真者須知權實勿滯其功滯權",
    "X04n0223_005:0044b19": "迷實虗煩多劫也。",
    "X04n0223_005:0044b20": "第六重令善財證法別者如經中從第二會光明",
    "X04n0223_005:0044b21": "覺品於如來兩足輪下放光明徧照百千那由他",
    "X04n0223_005:0044b22": "三千大千世界乃至如是無量無數無邊無等不",
    "X04n0223_005:0044b23": "可稱不可量不可說盡虗空徧法界所有世界四",
    "X04n0223_005:0044b24": "維上下亦復如是蒙光照及一切處金色世界一",
    "X04n0223_005:0044c01": "切處文殊師利乃至十色世界中覺首目首等十",
    "X04n0223_005:0044c02": "首菩薩各與佛剎微塵數菩薩同時發來各說一",
    "X04n0223_005:0044c03": "法如是十法共成信位法門如善財童子於覺城",
    "X04n0223_005:0044c04": "東見文殊師利說種種法而生信心還倣前信位",
    "X04n0223_005:0044c05": "之中文殊覺首等十首菩薩所成信位第三會昇",
    "X04n0223_005:0044c06": "須彌山頂法慧等十慧菩薩各說一法門共或十",
    "X04n0223_005:0044c07": "住如善財童子南行至妙峯山頂見德雲比丘及",
    "X04n0223_005:0044c08": "已下十善知識還如前經中昇須彌頂法慧等十",
    "X04n0223_005:0044c09": "慧菩薩說十住法門第四會昇夜摩天宮中功德",
    "X04n0223_005:0044c10": "林等十林菩薩各說一法共成十行法門如善財",
    "X04n0223_005:0044c11": "童子南行至三眼國見善見比丘及已下十善知",
    "X04n0223_005:0044c12": "識還如前經中功德林等說十行法門一一以行",
    "X04n0223_005:0044c13": "行之第五會昇兜率天宮中金剛幢菩薩等十幢",
    "X04n0223_005:0044c14": "菩薩各說一法共成十迴向法門如善財童子南",
    "X04n0223_005:0044c15": "行至廣大國青蓮華長者及已下十善知識還如",
    "X04n0223_005:0044c16": "前經中金剛幢等十幢菩薩所說十迴向法門善",
    "X04n0223_005:0044c17": "財一一詢友以行行之第六會昇他化自在天宮",
    "X04n0223_005:0044c18": "金剛藏等菩薩說十地法門如善財童子至此閻",
    "X04n0223_005:0044c19": "浮提迦毗羅城婆珊婆演底夜天及已下十善知",
    "X04n0223_005:0044c20": "識還如前經中他化自在天上金剛藏菩薩說十",
    "X04n0223_005:0044c21": "地法門善財詢友一一以行行之第七會昇第三",
    "X04n0223_005:0044c22": "禪為八禪眾說一生補處菩薩入佛華三昧所有",
    "X04n0223_005:0044c23": "法門十一地等覺位中普賢境界如善財童子至",
    "X04n0223_005:0044c24": "摩耶夫人及已下十善知識還如前瓔珞經中重",
    "X04n0223_005:0045a01": "說華嚴次第十一地法門普賢境界善財詢友一",
    "X04n0223_005:0045a02": "一以行倣而行之令成後則第八會佛地法門於",
    "X04n0223_005:0045a03": "菩提場中始成正覺時說如善財童子至海岸國",
    "X04n0223_005:0045a04": "大莊嚴園林廣大樓閣名毗盧遮那莊嚴藏彌勒",
    "X04n0223_005:0045a05": "菩薩所此為善財佛果圓滿善知識也還如前經",
    "X04n0223_005:0045a06": "中如來於菩提場中始成正覺及三十七如來出",
    "X04n0223_005:0045a07": "現品如經中如來出現品前即是普賢行品出現",
    "X04n0223_005:0045a08": "品後即是離世間品還是普賢菩薩說善財童子",
    "X04n0223_005:0045a09": "一一倣之還從前五位摩耶夫人十一地等覺位",
    "X04n0223_005:0045a10": "中乘普賢行而自成正覺出現世間還以普賢行",
    "X04n0223_005:0045a11": "導引眾生令離世間善財童子還以倣之從彌勒",
    "X04n0223_005:0045a12": "菩薩後自見其身入普賢身中即明自乘普賢行",
    "X04n0223_005:0045a13": "自成正覺出現於世常以普賢行導引眾生令離",
    "X04n0223_005:0045a14": "世間自見其身入普賢身者明行滿同普賢故法",
    "X04n0223_005:0045a15": "相似同一體故如出現品即是經中如來自放眉",
    "X04n0223_005:0045a16": "間光灌文殊頂口中光灌普賢口令此二人共相",
    "X04n0223_005:0045a17": "問答明因果理事交徹相入故以此二人理事體",
    "X04n0223_005:0045a18": "用二門成佛果故出現世間如善財童子至於彌",
    "X04n0223_005:0045a19": "勒所彌勒菩薩還令善財還見初善知識文殊師",
    "X04n0223_005:0045a20": "利善財聞已憶念之間便聞普賢菩薩名乃入無",
    "X04n0223_005:0045a21": "量三昧門便見其身入普賢身及於彌勒樓閣中",
    "X04n0223_005:0045a22": "會三世事在於今時即是善財童子功窮果極彌",
    "X04n0223_005:0045a23": "勒菩薩而與會之令成法則令使後學信解證入",
    "X04n0223_005:0045a24": "無疑經中但有法門未有人求學者故令善財詢",
    "X04n0223_005:0045b01": "友一一以行行之一如前經之法則若也空施法",
    "X04n0223_005:0045b02": "則還恐在行猶迷故令善財以行行之令使後學",
    "X04n0223_005:0045b03": "無滯彌勒令善財却見文殊明從法身理體根本",
    "X04n0223_005:0045b04": "智為因見彌勒菩薩是善財乘法身本智為果及",
    "X04n0223_005:0045b05": "諸善知識所行普賢行以成自己佛果見彌勒之",
    "X04n0223_005:0045b06": "後入普門法界自見其身入普賢身者雖成正覺",
    "X04n0223_005:0045b07": "常以普賢行利益眾生即明文殊普賢彌勒佛果",
    "X04n0223_005:0045b08": "三人始終一處表通因徹果此三人之道是古佛",
    "X04n0223_005:0045b09": "之大都是源始之法際若迷解者即本來全得處",
    "X04n0223_005:0045b10": "迷者自沒輪迴為古佛道法本來常如是故非生",
    "X04n0223_005:0045b11": "滅法無作無為也修之者及以放逸者皆有作者",
    "X04n0223_005:0045b12": "故忻寂不當放逸還非以自情纏乖其聖性是故",
    "X04n0223_005:0045b13": "修道者以定慧力善自觀之勿滯其事。",
    "X04n0223_005:0045b14": "第七明六位菩薩來眾別者且如權教之內所說",
    "X04n0223_005:0045b15": "菩薩諸地位次但說假真如為因果仍地前三賢",
    "X04n0223_005:0045b16": "未能正證初地之中一地證一真如十地證十真",
    "X04n0223_005:0045b17": "如證十真如之後方能始見佛性前證真如復言",
    "X04n0223_005:0045b18": "有十真如障真如既能成障明知權教之中即施",
    "X04n0223_005:0045b19": "設假真如非本真也所說地位三乘同聞聲聞人",
    "X04n0223_005:0045b20": "天共會此經不爾總是果位菩薩六位之中一位",
    "X04n0223_005:0045b21": "具十又當位之內十箇菩薩下名悉同各從十方",
    "X04n0223_005:0045b22": "與十佛剎微塵數菩薩來至佛所信位之內俱名",
    "X04n0223_005:0045b23": "為首初名覺首次名目首有十首菩薩也創初起",
    "X04n0223_005:0045b24": "信即有一切處文殊師利所從來國金色世界本",
    "X04n0223_005:0045c01": "所事佛皆號不動智華嚴經即事表法無一事不",
    "X04n0223_005:0045c02": "表法門金色世界者白法也金為白色明法身本",
    "X04n0223_005:0045c03": "體也不動智佛明法身之內無作性智是根本智",
    "X04n0223_005:0045c04": "也文殊師利即是能證之因不動智佛即是所證",
    "X04n0223_005:0045c05": "之果今舉此因果同體無二用成十信之初門還",
    "X04n0223_005:0045c06": "令諸信者信果成因還修果法以成因位十住初",
    "X04n0223_005:0045c07": "心之上便成正覺為從證果本智為因也是故此",
    "X04n0223_005:0045c08": "經下云以少方便疾得菩提不同權教菩提同有",
    "X04n0223_005:0045c09": "為故立能證所證也一念之間無有能所能所盡",
    "X04n0223_005:0045c10": "處名為正覺亦不同小乘滅能所也了能所本無",
    "X04n0223_005:0045c11": "動故此乃住法性故動寂皆平為本智非動寂故",
    "X04n0223_005:0045c12": "妄謂為動愚夫不了棄動而求寂為大苦也故維",
    "X04n0223_005:0045c13": "摩經云五受陰洞達空為苦義為小乘有忻厭故",
    "X04n0223_005:0045c14": "即苦生也以此文殊等十首菩薩還興果德示悟",
    "X04n0223_005:0045c15": "眾生法華經云以佛智慧示悟眾生使得清淨故",
    "X04n0223_005:0045c16": "以此義故覺首等十首菩薩皆從本所事佛下名",
    "X04n0223_005:0045c17": "皆同名之為智所謂不動智佛無礙智佛解脫智",
    "X04n0223_005:0045c18": "佛如是十智如來所來皆表所從本智所來來處",
    "X04n0223_005:0045c19": "是己身之智所來者是因也即明因從本智果來",
    "X04n0223_005:0045c20": "猶如全將金體以成環釧全將佛體以成菩薩全",
    "X04n0223_005:0045c21": "將佛果以作自身今還以自佛本智成初證也一",
    "X04n0223_005:0045c22": "切眾生總皆如是今從佛所來者即表初發心時",
    "X04n0223_005:0045c23": "頓證本智如佛體用以成初覺以此正覺為初證",
    "X04n0223_005:0045c24": "之因是故彼十首菩薩以表因從果來次十住位",
    "X04n0223_005:0046a01": "中十慧菩薩所謂法慧菩薩一切慧菩薩勝慧菩",
    "X04n0223_005:0046a02": "薩如是等十慧菩薩各各與佛剎微塵數菩薩來",
    "X04n0223_005:0046a03": "至佛所所從來國本所事佛所謂殊特月佛無盡",
    "X04n0223_005:0046a04": "月佛不動月佛如是等十箇月佛所表是果法慧",
    "X04n0223_005:0046a05": "等十慧菩薩所表是因還表因從果來佛皆為月",
    "X04n0223_005:0046a06": "者表此十住之內創證果德無明熱除性清涼故",
    "X04n0223_005:0046a07": "以此義故表果德清涼故佛名為月像此位初證",
    "X04n0223_005:0046a08": "者故還同體清涼也經云法慧菩薩入菩薩無量",
    "X04n0223_005:0046a09": "方便三昧以三昧力故十方各千佛剎微塵數世",
    "X04n0223_005:0046a10": "界外有千佛剎微塵數諸佛皆同一號名曰法慧",
    "X04n0223_005:0046a11": "普現法慧菩薩前慰歎善哉如此言千者為一一",
    "X04n0223_005:0046a12": "佛皆滿十方故不同權教有限量彼此國土也此",
    "X04n0223_005:0046a13": "則明此位之中創發心時因果相成無差別體故",
    "X04n0223_005:0046a14": "是故菩薩與佛號名同但法慧菩薩為印因果為",
    "X04n0223_005:0046a15": "一體故佛名與己同名表一切證道者皆然前十",
    "X04n0223_005:0046a16": "信中不動智佛是根本智此十住中佛果名號月",
    "X04n0223_005:0046a17": "者是隨位進修獲益之果因果者即是非因果之",
    "X04n0223_005:0046a18": "因果但以無依止處名之因果亦不同外道以情",
    "X04n0223_005:0046a19": "撥無因果不同人天凡夫繫成因果不同此二名",
    "X04n0223_005:0046a20": "為佛因果也如此位中十住初首證此非因果之",
    "X04n0223_005:0046a21": "因果也是故初發心時即是佛故如此位之中無",
    "X04n0223_005:0046a22": "上慧菩薩頌曰凡夫無覺解佛令住正法諸法無",
    "X04n0223_005:0046a23": "所住悟此見自身非身而說身非起而現起無身",
    "X04n0223_005:0046a24": "亦無見是佛無上身問曰何故前信位之中十首",
    "X04n0223_005:0046b01": "菩薩不入三昧即便說法又無同名覺首佛而稱",
    "X04n0223_005:0046b02": "歎何故此十住位中法慧菩薩入三昧始說法又",
    "X04n0223_005:0046b03": "千佛世界微塵數佛與法慧同名皆號之為法慧",
    "X04n0223_005:0046b04": "來慰歎何故前十信無此等相者何為也答曰為",
    "X04n0223_005:0046b05": "信位但示果法因果同舉但令生信未有實證故",
    "X04n0223_005:0046b06": "不入三昧以十住之位入真實證故以此義故須",
    "X04n0223_005:0046b07": "入三昧方能真證為與眾生成證法則故為正證",
    "X04n0223_005:0046b08": "果德同號佛來印成因果一味故前信位中但且",
    "X04n0223_005:0046b09": "成信未正證故以此不入三昧亦無同號佛來印",
    "X04n0223_005:0046b10": "成因果當如是知如是信解如是千佛已次萬佛",
    "X04n0223_005:0046b11": "者明進修行相故如十行品中功德林菩薩入菩",
    "X04n0223_005:0046b12": "薩善思惟三昧入是三昧已十方各過萬佛剎微",
    "X04n0223_005:0046b13": "塵數世界外有萬佛剎微塵數佛皆同一號號曰",
    "X04n0223_005:0046b14": "功德林而現其前歎慰功德林還如前位因果同",
    "X04n0223_005:0046b15": "故其佛名號與菩薩名同還以菩薩為因佛為果",
    "X04n0223_005:0046b16": "德二體同故是故名同十林菩薩本所來國皆名",
    "X04n0223_005:0046b17": "為慧功德林等十林菩薩各各與佛剎微塵數菩",
    "X04n0223_005:0046b18": "薩俱從十方萬佛剎微塵數國土外諸世界中來",
    "X04n0223_005:0046b19": "其國名親慧世界幢慧世界寶慧世界如是十慧",
    "X04n0223_005:0046b20": "世界本所事佛所謂常住眼佛無勝眼佛無住眼",
    "X04n0223_005:0046b21": "佛如是等十眼佛問何故前十住位中同名法慧",
    "X04n0223_005:0046b22": "佛只舉千佛剎微塵為數所有菩薩來亦過千世",
    "X04n0223_005:0046b23": "界外來所來世界名同為華本所事佛名同為月",
    "X04n0223_005:0046b24": "何故此十行位中本從來國皆同名為慧本所事",
    "X04n0223_005:0046c01": "佛同名為眼何意如是答曰為十住位中從凡創",
    "X04n0223_005:0046c02": "證果德始從凡夫來故國土名同皆名為華為創",
    "X04n0223_005:0046c03": "住佛所住自佛智慧開敷故證佛慧初生諸佛家",
    "X04n0223_005:0046c04": "故佛號皆同為月以表得法清涼如月此十行位",
    "X04n0223_005:0046c05": "之中始終總佛內外俱真國亦以法為名佛亦以",
    "X04n0223_005:0046c06": "法為號前位始證以表如月清涼此位已真純名",
    "X04n0223_005:0046c07": "之為眼眼者法眼也為此行中明法眼圓明應機",
    "X04n0223_005:0046c08": "照俗以成德故以次千及萬數漸漸增廣者明法",
    "X04n0223_005:0046c09": "界圓明不增不減但以佛果位菩薩引生方便引",
    "X04n0223_005:0046c10": "接凡庸令增勝故皆為如來密意方便故如佛名",
    "X04n0223_005:0046c11": "經無量聲如來日月光明世尊偏增致敬重加三",
    "X04n0223_005:0046c12": "禮云滅罪名者如來方便引凡心生令策志故豈",
    "X04n0223_005:0046c13": "謂諸佛體同一味功德有差別邪今時佛果中諸",
    "X04n0223_005:0046c14": "菩薩安立地位境界增廣如是漸次言千佛世界",
    "X04n0223_005:0046c15": "萬佛世界乃至數終一一數體緣起相徹一一數",
    "X04n0223_005:0046c16": "中始終相入無前後際是諸佛密意方便故猶如",
    "X04n0223_005:0046c17": "十錢去一錢十總無著一錢十全成為諸數如響",
    "X04n0223_005:0046c18": "應聲同時緣起故得初即得終還以性齊時齊緣",
    "X04n0223_005:0046c19": "起同時故今此中安立境界法門如此(此下似闕十迴向文)。",
    "X04n0223_005:0046c21": "大方廣佛新華嚴經合論卷第五"
}