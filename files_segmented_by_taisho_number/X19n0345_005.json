{
    "X19n0345_005:0392b13": "維摩經疏第五卷",
    "X19n0345_005:0392b15": "第十五",
    "X19n0345_005:0392b16": "恐從念數入道者。以今師將十心數對十弟子。但從",
    "X19n0345_005:0392b17": "義對。未有正文。故著恐言。皆佛自制者。皆由他犯。方",
    "X19n0345_005:0392b18": "始制立。亦非無端自制也。正內眷屬者。出家二眾也。",
    "X19n0345_005:0392b19": "律相者。律教相也。或重罪方便者。因簡也。採薪女者。",
    "X19n0345_005:0392b20": "十誦律中。雖有此緣。亦不絕分明檢。",
    "X19n0345_005:0392b21": "記云。集僧唯二者。大界自然。羯磨通三者。單白白二",
    "X19n0345_005:0392b22": "白四也。六入真分判者。謂令觀無生理懺耳。",
    "X19n0345_005:0392b23": "記云。焉力其難者。以世人犯罪。一向唯云。觀無生懺。",
    "X19n0345_005:0392b24": "大小事懺。一向不為故也。",
    "X19n0345_005:0392c01": "記云。不應觀理者。意云。世人但云。觀理除過去罪。而",
    "X19n0345_005:0392c02": "不斷現在相續之心。故云。而令續行也。畢故不造新",
    "X19n0345_005:0392c03": "者。一得前一念罪心為故。第二剎那為新。今觀前剎",
    "X19n0345_005:0392c04": "那妄想之心。即是無生。名為畢故。由畢故故。第二剎",
    "X19n0345_005:0392c05": "那自然而息。故云不造新。又傍約十二因緣者。無明",
    "X19n0345_005:0392c06": "行為故。現在愛取有為新。又識名色六入觸受五支",
    "X19n0345_005:0392c07": "為故。愛取有為新。又生老死為故。釋曰。由畢無明行",
    "X19n0345_005:0392c08": "故故。不造現在愛取有新。又由畢現在五果故故。不",
    "X19n0345_005:0392c09": "造現在愛等三因新。又由畢現在愛取有新。不造未",
    "X19n0345_005:0392c10": "來生老死故。言畢者。藏大觀此苦身無常生滅以入",
    "X19n0345_005:0392c11": "空。通人幻等。",
    "X19n0345_005:0392c12": "記云。不作罪時者。意云。雖不新舊業非無。應須觀照",
    "X19n0345_005:0392c13": "破壞無始業鄣等(云云)。無住者。有住則有生。無住無",
    "X19n0345_005:0392c14": "生也。無壞者。有壞則有滅。今無壞則無滅。即是見罪",
    "X19n0345_005:0392c15": "心。不生不滅也。名大懺悔者。謂遍法界懺悔也。名莊",
    "X19n0345_005:0392c16": "嚴者。只此懺心定慧具足莊嚴法身也。名破壞心識",
    "X19n0345_005:0392c17": "者。以見心無生。妄想分別心識皆滅也。前兩解釋者。",
    "X19n0345_005:0392c18": "記已分出竟。第三文者。從又罪從心生下平惟於心",
    "X19n0345_005:0392c19": "是也。",
    "X19n0345_005:0392c20": "記云。小乘之中但有作法者。明波離執云。小乘之中。",
    "X19n0345_005:0392c21": "但有作法。無觀理性之文。大士即引小乘毗尼中。自",
    "X19n0345_005:0392c22": "有觀心懺文。何但大乘。獨有無生之教。故問汝何心",
    "X19n0345_005:0392c23": "作等。",
    "X19n0345_005:0392c24": "記云。圓教三空者。所知即真性解脫。能知即實慧解",
    "X19n0345_005:0393a01": "脫。境智和合。能眾生令生無垢。即方便解脫也。",
    "X19n0345_005:0393a02": "記云。在弘教者。成論師及龍樹是也。",
    "X19n0345_005:0393a03": "記云。長不住等者。此明相待假相。又待他無心知我",
    "X19n0345_005:0393a04": "有心。即橫待也。又將今日身心。待昨日身心。即竪待",
    "X19n0345_005:0393a05": "也。又將今日悔心。待初作罪心。以亦是竪也。隨理三",
    "X19n0345_005:0393a06": "假者。達因成等即空是也。淨名權實樂說之辨者。明",
    "X19n0345_005:0393a07": "淨名此中權實俱用。躰法是理。實智用也。知病識藥",
    "X19n0345_005:0393a08": "等權智用也。",
    "X19n0345_005:0393a09": "　　羅云章",
    "X19n0345_005:0393a10": "如賢愚經者。撿十智至八解脫是有為功德。二涅槃",
    "X19n0345_005:0393a11": "是無為功德。乃是自顯者。若為諸長者子。說出家功",
    "X19n0345_005:0393a12": "德。乃是將自身中所行功德。說示前人。則成自顯也。",
    "X19n0345_005:0393a13": "記云。作多四句者。謂四教教教皆具心形四句。教教。",
    "X19n0345_005:0393a14": "復約心形。以論信法。又復約心偏圓對形辨。以亦為",
    "X19n0345_005:0393a15": "四句故多也。明覆戒等者。若能覆戒無為。不令他覺。",
    "X19n0345_005:0393a16": "名為密行。",
    "X19n0345_005:0393a17": "記云。密積功德者。若見佛性住三德秘藏。方名密積",
    "X19n0345_005:0393a18": "也。不隨諸數者。法身智德無為。非界內外有為。即無",
    "X19n0345_005:0393a19": "二種陰入數法。豈有界內陰入法耶。又云豈同十智",
    "X19n0345_005:0393a20": "限局之身。故云不也。",
    "X19n0345_005:0393a21": "記云。大小名同者。只是大小俱有無為名。俱有密行",
    "X19n0345_005:0393a22": "名。依真依中二體自別。",
    "X19n0345_005:0393a23": "記云。何以名之為真密行者。問意。經中但以大無為。",
    "X19n0345_005:0393a24": "破小無為。疏家何以將真密行。斥小密行。宣不乖經",
    "X19n0345_005:0393b01": "耶。答文舉如意者。意云。真無為及真密行。其體無二。",
    "X19n0345_005:0393b02": "所以同用珠喻。餘如記中。",
    "X19n0345_005:0393b03": "記云。密行中上品者。圓為上品。羅云示小乘。但是下",
    "X19n0345_005:0393b04": "品耳。煩惱為中流者。由生死有煩惱。破煩惱有涅槃",
    "X19n0345_005:0393b05": "故。屬中依舉果成因者。智者聖行二句經文。皆從果",
    "X19n0345_005:0393b06": "釋。即是令諸長者子。慕智者之果。而行其因。故成因",
    "X19n0345_005:0393b07": "也。化他功德者。前文依於非因非果法身之體。脩於",
    "X19n0345_005:0393b08": "實相密行因果。而成自行。今還依於非因非果法身",
    "X19n0345_005:0393b09": "之體。脩於實相密行因果。而成自行。今還依於非因",
    "X19n0345_005:0393b10": "非果。而成化他功德。大集明得菩薩道破煩惱魔者。",
    "X19n0345_005:0393b11": "彼經第九云。復次善男子。若知苦者。能壞陰魔。若遠",
    "X19n0345_005:0393b12": "離集。破煩惱魔。若證滅者。則壞死魔。若脩道者。則壞",
    "X19n0345_005:0393b13": "天魔。此釋通於四教。但依諦智四相分也。開六道出",
    "X19n0345_005:0393b14": "二十五有者。以六道名淺。二十五有名深。一一皆用",
    "X19n0345_005:0393b15": "三昧破之。及通界外。故須開出。五力者。欺為信障。怠",
    "X19n0345_005:0393b16": "為進障。嗔為念障。恨為定障。怨為慧障。謂信故不欺。",
    "X19n0345_005:0393b17": "進故不怠。念故不嗔。定故不恨。慧故不怨。故云無有",
    "X19n0345_005:0393b18": "欺怠等。",
    "X19n0345_005:0393b19": "記云。迭生迭本者。意云。降魔既為本。意度五道等。亦",
    "X19n0345_005:0393b20": "互為本。互能相生四邪疑者。謂四教各有離疑懈怠",
    "X19n0345_005:0393b21": "邪念散亂愚癡等諸不善煩惱。四種覺分者。此是初",
    "X19n0345_005:0393b22": "住已上法門也。",
    "X19n0345_005:0393b23": "記云。對前出家者。亦是對於羅云。不觀中道。但云出",
    "X19n0345_005:0393b24": "家耳。",
    "X19n0345_005:0393c01": "記云。非謂發心即具戒體者。意云。若千里內。無能受",
    "X19n0345_005:0393c02": "戒師。於佛像前受戒者。要須緣佛像。以為發戒之境。",
    "X19n0345_005:0393c03": "及自要心和合方具(云云)。",
    "X19n0345_005:0393c04": "記云。上品咸心者。明大小乘戒。皆須用心。以為其體。",
    "X19n0345_005:0393c05": "若無上品之心。何能致於上品之戒(云云)。又若於師",
    "X19n0345_005:0393c06": "邊受者。諸佛為師文等。菩薩為尊證記境。發於誓願。",
    "X19n0345_005:0393c07": "上求下化心成。方發戒品(云云)。",
    "X19n0345_005:0393c08": "　　阿難章",
    "X19n0345_005:0393c09": "九惱者。一金鏘。二馬麥。三寒風。四熱病。五出血。六旃",
    "X19n0345_005:0393c10": "遮女謗。七乞食不得空鉢而還。八為婆羅門害。九背",
    "X19n0345_005:0393c11": "病。三藏報身者。父母生身。故云報也。四時五時者。虎",
    "X19n0345_005:0393c12": "岳岌於斷更為三。十二年前。明三藏見有得道。名有",
    "X19n0345_005:0393c13": "相教。十二年後。齊至法華。明見空得道。名無相教。[宋木+取]",
    "X19n0345_005:0393c14": "後雙林。明一切眾生佛性闡提作佛。名常住教。宗愛",
    "X19n0345_005:0393c15": "師為四時。三如前。更於無相後常住。前指法華會三",
    "X19n0345_005:0393c16": "歸一。萬善悉向菩提。名同歸教。定林柔次二師。四不",
    "X19n0345_005:0393c17": "異前。更於無相之後同歸之前。指淨名思益諸方等",
    "X19n0345_005:0393c18": "經。為喪貶折抑教。則是五時。皆不取華嚴。即以華嚴",
    "X19n0345_005:0393c19": "名須教。猶是八十年佛者。古人將般若在方等前。猶",
    "X19n0345_005:0393c20": "同三藏佛是無常。七百阿僧祇者。首楞嚴下卷。堅首",
    "X19n0345_005:0393c21": "菩薩白佛言。世尊。佛壽幾何。何時入滅。佛告堅首。東",
    "X19n0345_005:0393c22": "方去此三萬二千佛土。國名莊嚴。佛號照明莊嚴自",
    "X19n0345_005:0393c23": "在王。十號具足。今現說法。如彼佛所有壽量。我壽亦",
    "X19n0345_005:0393c24": "爾。又問彼佛壽命幾何。佛言汝自往問。彼自當答。堅",
    "X19n0345_005:0394a01": "首承佛神力。乃至答言。如釋迦壽。我亦如是。汝欲知",
    "X19n0345_005:0394a02": "者。我壽七百阿僧祇劫。釋迦亦爾。古人用七百之壽。",
    "X19n0345_005:0394a03": "同今法身無為。故不可也。何者。七百之壽。由是有為。",
    "X19n0345_005:0394a04": "何名無為耶。",
    "X19n0345_005:0394a05": "記云。榮即是大者。意云。今家釋十弟子。示不受彈折。",
    "X19n0345_005:0394a06": "皆為成於枯榮之教。以顯法身。咸令物機。得涅槃無",
    "X19n0345_005:0394a07": "為之益。思即是行者。行支屬業道也。與行合者。愛惑",
    "X19n0345_005:0394a08": "潤行也。有餘報身至果者。即是父母遺體生身。煩惱",
    "X19n0345_005:0394a09": "雖盡。果身猶在。故云果也。三漏者。欲漏有漏無明漏",
    "X19n0345_005:0394a10": "三也。",
    "X19n0345_005:0394a11": "記云。具足權實者。亦是具足法應一身而已。",
    "X19n0345_005:0394a12": "記云。利及二人者。安慰阿難。為利益婆羅門。故令取",
    "X19n0345_005:0394a13": "乳。不須恥愧不取也。",
    "X19n0345_005:0394a14": "第十六",
    "X19n0345_005:0394a15": "　　菩薩品",
    "X19n0345_005:0394a16": "得不思議依正者。正謂法身。依即寂光。悉滯無為者。",
    "X19n0345_005:0394a17": "二乘已斷通惑。證偏真無為。由著所證。為塵沙所障。",
    "X19n0345_005:0394a18": "不能出假同於菩薩。故云也。皆沾大利者。通指衍門",
    "X19n0345_005:0394a19": "三教。為大利也。一轉教者。明如來為說。即是轉教。依",
    "X19n0345_005:0394a20": "教脩觀。即是轉觀也。故開方便引接者。引藏入通。引",
    "X19n0345_005:0394a21": "通入別。引別入圓也。",
    "X19n0345_005:0394a22": "記云。定及不定者。定謂顯露五時次第。不定通二不",
    "X19n0345_005:0394a23": "定也。",
    "X19n0345_005:0394a24": "記云。橫竪者。橫則約行。味味皆爾。竪則約教。方等但",
    "X19n0345_005:0394b01": "得生蘇而已。二頓轉者。此是三藏教中菩薩。來至方",
    "X19n0345_005:0394b02": "等得入圓者。則是顯露不定。若在鹿菀得入圓者。即",
    "X19n0345_005:0394b03": "秘密不定也。若生語見者。位在五品外凡。或順道法",
    "X19n0345_005:0394b04": "愛者。位在六根。著相似法愛。若得入者。名醍醐中煞",
    "X19n0345_005:0394b05": "人。言醍醐者。五品六根。皆稟醍醐之教。故名醍醐煞",
    "X19n0345_005:0394b06": "人也。",
    "X19n0345_005:0394b07": "記云。待別彈斥者。亦是只於此方等中彈斥。名為別",
    "X19n0345_005:0394b08": "耳。若約行人至俱可者。法謂稟教所行之法。以法在",
    "X19n0345_005:0394b09": "人。故須呵破。",
    "X19n0345_005:0394b10": "記云。以教望教者。只以共教。望不共教。共名同部。三",
    "X19n0345_005:0394b11": "乘共聞般若故。不共名異部。獨菩薩法故。",
    "X19n0345_005:0394b12": "記云。亦得有同有異者。有同者。有一德即三德故。有",
    "X19n0345_005:0394b13": "異者。三經各各偏舉一德。",
    "X19n0345_005:0394b14": "記云。鹿菀理須密者。凡言秘密不定。鈍根菩薩。對二",
    "X19n0345_005:0394b15": "乘論也。若顯露不定。約三教利根菩薩。相對論也。",
    "X19n0345_005:0394b16": "記云。華嚴中四者。密通後三味也。",
    "X19n0345_005:0394b17": "記云。若爾一音至小得者。似破古人。以法華玄文第",
    "X19n0345_005:0394b18": "十。明古人將一音。以判一代教門。但是小得未可依",
    "X19n0345_005:0394b19": "用(云云)。言一弊諸者。詩雖三百諷刺於王。意令王以",
    "X19n0345_005:0394b20": "正法治國。故論語云。曰思斯無邪。歸於正也。今經但",
    "X19n0345_005:0394b21": "用一圓彈呵。何方四教機。不等同入圓矣。",
    "X19n0345_005:0394b22": "記云。入自益位者。入初住。為自益位也。得生三土者。",
    "X19n0345_005:0394b23": "二同居為一。方便實報為三也。",
    "X19n0345_005:0394b24": "記云。般若同異者。約二乘及鈍菩薩。名為熟蘇。利根",
    "X19n0345_005:0394c01": "菩薩。處處得入故也。至後三味者。廣疏云。但未證入",
    "X19n0345_005:0394c02": "者。至大品法花涅槃耳。大同小異者。廣疏云。大同故",
    "X19n0345_005:0394c03": "說大品入。即說方等入也。小異者。亦是方生大熟耳。",
    "X19n0345_005:0394c04": "記云。明大小共者。且約三共位三乘判也。昔呵之妙",
    "X19n0345_005:0394c05": "者。意在入國。故云妙也。三祇六度。至跋致地。且指第",
    "X19n0345_005:0394c06": "三僧祇滿。是位不退。為跋致地也。通教亦且指位不",
    "X19n0345_005:0394c07": "退。別教十行。為行不退。圓教即指念不退也。無容佛",
    "X19n0345_005:0394c08": "自說教者。明佛欲說教。須得菩薩輔佐。方可記說。法",
    "X19n0345_005:0394c09": "事有傍正者。諸菩薩正用權傍用實。淨名正用實傍",
    "X19n0345_005:0394c10": "用權也。今沒圓存三者。圓為能呵。三為所呵故。若圓",
    "X19n0345_005:0394c11": "不得意亦須破(云云)。眾生緣至眾生相者。以依根本",
    "X19n0345_005:0394c12": "禪脩得此慈。但拔四趣苦。與人天怨親中人等樂。故",
    "X19n0345_005:0394c13": "名有漏也。或有漏或無漏者。以大乘望之。小乘無漏。",
    "X19n0345_005:0394c14": "猶是有漏。或無漏者。當小乘涅槃是也。又緣眾生五",
    "X19n0345_005:0394c15": "陰。法空屬有漏。緣二乘涅槃。名無漏也。唯圓然能與",
    "X19n0345_005:0394c16": "前三者。同體權實之慈。故具前三。又若據展轉具前",
    "X19n0345_005:0394c17": "圓亦道理具三由。為兜率至之行者。問彌勒但為諸",
    "X19n0345_005:0394c18": "天子。說不退行。下文淨名。何故但呵彌勒自身得菩",
    "X19n0345_005:0394c19": "提記。此則與被呵之由。破相違耶。答如記中。今私助",
    "X19n0345_005:0394c20": "一釋。文正申此意。六地齊功者。三乘至此地功齊也。",
    "X19n0345_005:0394c21": "支佛與菩薩功齊。以聲聞不進後位。初先總定者。此",
    "X19n0345_005:0394c22": "猶彌勒內心實領解之。世尊與我授四教一生之記",
    "X19n0345_005:0394c23": "故。根彈呵彌勒。若云無生之理。有何說示。但眾生有",
    "X19n0345_005:0394c24": "四悉因緣。而為說記。則不致被彈呵。故先定之。",
    "X19n0345_005:0395a01": "記云。二即人天者。從人生天為二生。又從天生人亦",
    "X19n0345_005:0395a02": "名二生。",
    "X19n0345_005:0395a03": "記云。易濫實故。意云。別教著於斷一品無明等言。則",
    "X19n0345_005:0395a04": "濫圓教斷無明。故著示言。令人知是權而已。又言有",
    "X19n0345_005:0395a05": "教無人者。別初地即初住故。答觀名離濫者。通教雖",
    "X19n0345_005:0395a06": "云即色是空。與圓即事而中似等。通則與大小共故。",
    "X19n0345_005:0395a07": "不須云顯示者。亦是指示。補處菩薩。亦須更斷一品",
    "X19n0345_005:0395a08": "無明耳。餘亦有者。通藏亦得云示者。皆是圓人遙垂",
    "X19n0345_005:0395a09": "迹示為也。華嚴至未來成佛相。新經云。爾時善財童",
    "X19n0345_005:0395a10": "子。恭敬右繞彌勒菩薩摩訶薩已。而白之言。唯願大",
    "X19n0345_005:0395a11": "聖開樓閣門。令我得入。時彌勒菩薩。前詣樓閣。彈指",
    "X19n0345_005:0395a12": "出聲。其門即開。命善財入。善財心喜。入已還閇。見其",
    "X19n0345_005:0395a13": "樓閣。廣博無量。同於虗空。阿僧祇寶。以為其地。乃至",
    "X19n0345_005:0395a14": "或見彌勒菩薩。初發無上菩提心時。如是名字。如是",
    "X19n0345_005:0395a15": "種族。如是善友之所開悟。乃至如是壽命。經爾許時。",
    "X19n0345_005:0395a16": "親近供養。悉皆明見。或見彌勒最物證得慈心三昧。",
    "X19n0345_005:0395a17": "從是已來。號為慈氏。乃至見得忍。或見住地。或見成",
    "X19n0345_005:0395a18": "就清淨國土。或見護持如來正教。為大法師。得無生",
    "X19n0345_005:0395a19": "忍。其時某處某如來所。受於無上菩提記(云云)。法身",
    "X19n0345_005:0395a20": "四十一品者。應知華嚴雖列四十一位。不云位位皆",
    "X19n0345_005:0395a21": "破無明。餘經列位亦爾。今從義判之。何者初住既破",
    "X19n0345_005:0395a22": "無明。二住已去豈不破耶。",
    "X19n0345_005:0395a23": "記云。迹中圓說者。意云。若但說前三。不能表得實本。",
    "X19n0345_005:0395a24": "若見說圓融之法。方知已證妙覺實本。故以說圓。而",
    "X19n0345_005:0395b01": "表本也。此約體用本迹。界內事理無生者。通惑究竟",
    "X19n0345_005:0395b02": "盡。五分滿果。為事無生。真理究竟顯。名理無生也。別",
    "X19n0345_005:0395b03": "教因是界內外理無生者。次第證五諦理故。果是界",
    "X19n0345_005:0395b04": "外事理無生者。中理滿為理無生。無明究竟盡。極果",
    "X19n0345_005:0395b05": "究竟滿。為事無生也。制立有果者。圓真緣合脩別。則",
    "X19n0345_005:0395b06": "緣脩顯真脩。兼復地住二位。高下不同。故云異也。得",
    "X19n0345_005:0395b07": "澠者。有部中業入過去。同至未來。身死得謝。未來報",
    "X19n0345_005:0395b08": "起。如一業。成以大得。得於業法。又以小得。得於大得。",
    "X19n0345_005:0395b09": "第二剎那。以三大得。得前二得。及以業法。初念之時。",
    "X19n0345_005:0395b10": "俱成法故。又三小得。得前三大。并初剎那九法。成就",
    "X19n0345_005:0395b11": "第三念廿七法。論云初念作現在成。第二念作過去",
    "X19n0345_005:0395b12": "成。若有法俱第二念去前前之念。轉成法後。法後念",
    "X19n0345_005:0395b13": "大小得得若無作者。初第一念亦但有法俱。亦如前",
    "X19n0345_005:0395b14": "作中第二念說。言法俱者。法後得同時。而起一無作",
    "X19n0345_005:0395b15": "法。及大小得。即則第二念中。九法俱生。并初念三。成",
    "X19n0345_005:0395b16": "十二法。所以第二念中。有三大得。及三小得得。初三",
    "X19n0345_005:0395b17": "得法同時。復有三法俱起故。第二念九法俱生。并初",
    "X19n0345_005:0395b18": "念三成十二法。所以第二念中六得得。於過去名過",
    "X19n0345_005:0395b19": "去成。又有二得得。現在法名現在成。故云初念無作",
    "X19n0345_005:0395b20": "現在成。第二念無作二世成。凡云大小得者。皆以大",
    "X19n0345_005:0395b21": "得。得於本法。復以小得。得於大得。還以大得。得於小",
    "X19n0345_005:0395b22": "得。故大小得。更互相得。乃至得遍虗空過去實法善",
    "X19n0345_005:0395b23": "滅者。計意者。五陰實法過去之善。隨陰而立。以陰滅",
    "X19n0345_005:0395b24": "故。善則隨滅故。不約過去授記。又云得報不失者。計",
    "X19n0345_005:0395c01": "云陰及善法雖滅。而假名我不滅。由不滅故。得至現",
    "X19n0345_005:0395c02": "在。亦不約此我。而授記也。若約現在取過去等者。此",
    "X19n0345_005:0395c03": "約三世。皆先縱之。次難。在文可見。心念念滅者。善在",
    "X19n0345_005:0395c04": "於心。故云隨等。此破三世無者。三世本無。何故計有",
    "X19n0345_005:0395c05": "也。",
    "X19n0345_005:0395c06": "記云。約有門用破空門者。彌勒依曇無德空門。計現",
    "X19n0345_005:0395c07": "在得。授未來記故。約薩婆多有門。三相不可得破之。",
    "X19n0345_005:0395c08": "記云。出三相耳者。出前三教權。",
    "X19n0345_005:0395c09": "記云。相耳假名菩薩者。名字位菩薩也。前三非真者。",
    "X19n0345_005:0395c10": "既未見現結業。猶在依轉。生死未得自在等。寄破此",
    "X19n0345_005:0395c11": "三者。廣疏云。寄意破稟三教菩薩也。此三種記皆非",
    "X19n0345_005:0395c12": "決定者。且順四悉與記耳。見地名觀歡喜地者。此約",
    "X19n0345_005:0395c13": "借別名名通菩薩位語略應位位。並出通義法身自",
    "X19n0345_005:0395c14": "行者。只是自脩菩薩位語。略應位位。並出通義。法身",
    "X19n0345_005:0395c15": "自行者。只是自脩證得法身。名為自行耳。諸師至多",
    "X19n0345_005:0395c16": "疑者。疑今家用切[葸十+夕]剝[葸十+夕]喻。引於別圓二教。一斷一",
    "X19n0345_005:0395c17": "切斷等。憶想者。只悕望授記。名為憶想。麤障六根淨",
    "X19n0345_005:0395c18": "人。已斷見思。故無麤也。皆以無為法者。以一大無為",
    "X19n0345_005:0395c19": "法。而作本也。二種無生者。偏圓二種也。",
    "X19n0345_005:0395c20": "第十七卷",
    "X19n0345_005:0395c21": "理無受記可然者。彌勒伏難云。若理與一切眾生共",
    "X19n0345_005:0395c22": "有不得記者可然。眾生雖有理。而無行。我今依理起",
    "X19n0345_005:0395c23": "行得記。如何更難。故云何妨等也。惑闇漸滅者。等覺",
    "X19n0345_005:0395c24": "一分微烟惑耳。若通別教至事同者。並緣脩智斷。為",
    "X19n0345_005:0396a01": "無生行也。既默然受定者。即是默然許可也。何者。意",
    "X19n0345_005:0396a02": "云。問我如生如滅皆得。如疏說一約通教者。下出其",
    "X19n0345_005:0396a03": "相也。若如無生滅不成智斷者者。先且縱之。豈得下",
    "X19n0345_005:0396a04": "難破。",
    "X19n0345_005:0396a05": "記云。事理即是智境者。事謂智斷。境即是如也。",
    "X19n0345_005:0396a06": "記云。今以事約行者。事謂四句。以權無生之行。非兩",
    "X19n0345_005:0396a07": "十番者。意云。若更約嚴嚴四門。門門三假假。假四句。",
    "X19n0345_005:0396a08": "則成多番。圓教真脩至難存者。意云。但破不立圓義",
    "X19n0345_005:0396a09": "無用。所以今家約理約事。破其執心。執心若破。依圓",
    "X19n0345_005:0396a10": "真脩。為授圓記。是則圓義存也。若有執心。則圓義不",
    "X19n0345_005:0396a11": "存。圓若不立。通別之義。亦不存也。由圓立故。通別可",
    "X19n0345_005:0396a12": "立故也。不思議之妙智者。淨名玄。照三教菩薩之執。",
    "X19n0345_005:0396a13": "而設難也。深求其意者。經中但是眾生等一言而已。",
    "X19n0345_005:0396a14": "例上下文。須約三教作並。故云也。三是順竝者。謂將",
    "X19n0345_005:0396a15": "生等三順並彌勒。名為順並。退將彌勒一人並前三。",
    "X19n0345_005:0396a16": "名為逆並。若通若並者。通謂申通。得記之理如前。若",
    "X19n0345_005:0396a17": "觀其如下文並難為並也。",
    "X19n0345_005:0396a18": "記云。依尚可記者。只是一成一切成也。四還約彌勒",
    "X19n0345_005:0396a19": "如反並者。廣疏云。彌勒如無生滅得受記。賢聖如不",
    "X19n0345_005:0396a20": "生不滅不得受記。賢聖如不得受記者。彌勒如那獨",
    "X19n0345_005:0396a21": "受記。若不得記。即如有異。若異則非如。若不異那得",
    "X19n0345_005:0396a22": "一得記一不記得。況諸賢聖不得記者。彌勒亦不得",
    "X19n0345_005:0396a23": "記。次彌勒如反並一切法。次反並眾生皆爾。但別圓",
    "X19n0345_005:0396a24": "兩教。皆約中道真如。作並為異也。二結並者。應知此",
    "X19n0345_005:0396b01": "文。即以彌勒為初順並。眾生等三。名為順並。又將賢",
    "X19n0345_005:0396b02": "聖等三。反並彌勒。名為反並也。以須順中逆。逆中有",
    "X19n0345_005:0396b03": "順故也。答二但論體別等者。亦是將異複踈上句耳。",
    "X19n0345_005:0396b04": "如生公云。色不異空。空不異色。色即是空。空即是色。",
    "X19n0345_005:0396b05": "以下句複踈上二句也。故云是則複踈兩端空有齊",
    "X19n0345_005:0396b06": "照文略不出者。廣疏云。經文不出此須義作。若一切",
    "X19n0345_005:0396b07": "法不得受記者。廣疏云。一切眾生不得受記。彌勒亦",
    "X19n0345_005:0396b08": "不得受記(云云)。當脩相好者。以相好是菩薩之器故。",
    "X19n0345_005:0396b09": "觀令脩如令淨舍執病既去者。執權智斷病既去也。",
    "X19n0345_005:0396b10": "記云。立中有破者。智即是立令云。不觀則是反釋顯",
    "X19n0345_005:0396b11": "於立中有破故也。破中立者。不觀即是斷德。名即破",
    "X19n0345_005:0396b12": "也。此之不觀。則是大觀。故名為立。則是順釋。亦此一",
    "X19n0345_005:0396b13": "句有兩向義。又云二十五句皆破偏而立於圓。即是",
    "X19n0345_005:0396b14": "破中立也。若消記文。應用前釋。若通說二十五句大",
    "X19n0345_005:0396b15": "體。則依後釋。若智不住四教者。破圓語見。故云四也。",
    "X19n0345_005:0396b16": "諸句皆爾法塵對內意根者。方便教入以法塵為所",
    "X19n0345_005:0396b17": "緣。意根為能緣。有能有所。即是二法圓觀中道。故無",
    "X19n0345_005:0396b18": "二也。不見眾生心行者。方便教不能任運見。但是作",
    "X19n0345_005:0396b19": "意方見也。入會於理者。方便教智來入境。方會於理",
    "X19n0345_005:0396b20": "耳。離於元品習者。須約四十二燈之喻。所以初住能",
    "X19n0345_005:0396b21": "破[宋木+取]初無明也。言不與合者。全無明是法性。法性外",
    "X19n0345_005:0396b22": "更無法故。去取甚難者。應去權教取實教。去無明取",
    "X19n0345_005:0396b23": "真如。去語見取實證。言取者。權全是實。無明全是真",
    "X19n0345_005:0396b24": "如。方名為取。實證亦爾。又分別經中。智斷甚難也。無",
    "X19n0345_005:0396c01": "比是菩提者。此明絕待以結成也。",
    "X19n0345_005:0396c02": "　　光嚴章",
    "X19n0345_005:0396c03": "一色光者。若據八色光明唯意地所得。則屬於心。今",
    "X19n0345_005:0396c04": "云。色者據從骨人所放也。瑠璃光菩薩者。此是東方",
    "X19n0345_005:0396c05": "菩薩。聞釋迦牟尼佛說涅槃不生生等。及不至至等",
    "X19n0345_005:0396c06": "不聞聞等。欲來此土。故先放光。令此眾見佛。問文殊",
    "X19n0345_005:0396c07": "此是何光。文殊答。佛是第一義光。佛言。不應作如此",
    "X19n0345_005:0396c08": "說。應以世俗。而為解說。非色之色者。瑠璃光菩薩所",
    "X19n0345_005:0396c09": "放。令一切眾生見。故云非色之色也。智慧者。令一切",
    "X19n0345_005:0396c10": "眾生見者。破其暗惑。故云。非心說心也。答如日鏡者。",
    "X19n0345_005:0396c11": "良由緣能顯眼(云云)。住鳩摩羅伽地者。第八住名童",
    "X19n0345_005:0396c12": "真住也。心無染愛者。謂不染三惑也。不的在後身者。",
    "X19n0345_005:0396c13": "人雖在等覺。法在初心。下通觀行中。通初住以為初",
    "X19n0345_005:0396c14": "心也。圓教事迹所明道場者。亦是圓人起應迹示。初",
    "X19n0345_005:0396c15": "成妙慧道場者。判令入實也。圓教虗空蓮花為座",
    "X19n0345_005:0396c16": "者者。只寄別教成道處而說。以圓佛成道。亦無別處。",
    "X19n0345_005:0396c17": "故云猶是。非初非後者。非初者。初心但破一品無明",
    "X19n0345_005:0396c18": "未是極。不離初者。初由觀入理也。非後者。後以初為",
    "X19n0345_005:0396c19": "本。不離後者。至後方極。",
    "X19n0345_005:0396c20": "記云。但附理者。只是且附道理。而立非為盡理也。一",
    "X19n0345_005:0396c21": "往約觀者。三教皆以念處為初心。當分果頭。為後心",
    "X19n0345_005:0396c22": "也。",
    "X19n0345_005:0396c23": "記云。任運上求下化者。菩提心即真位上求下化也。",
    "X19n0345_005:0396c24": "及緣脩報者。三教皆是緣脩也。即是得願具足者。以",
    "X19n0345_005:0397a01": "行慎願一分始滿。名為具足。眾行之首者。以四等導",
    "X19n0345_005:0397a02": "諸行。故云首也。心無取捨者。心冥法性。即是遍法界",
    "X19n0345_005:0397a03": "捨也。是能化法者。只此六通。是能化法也。由脫成通",
    "X19n0345_005:0397a04": "者。以解脫是體。神通是用。故云次明也。破恒沙無知",
    "X19n0345_005:0397a05": "者。真化他位。能破他同體塵沙無知也。",
    "X19n0345_005:0397a06": "記云。悉破八者。廣疏云。能除八倒。謂常無常等八也。",
    "X19n0345_005:0397a07": "界內四諦至有為者。無量苦集道。皆名有為也。無量",
    "X19n0345_005:0397a08": "滅諦者。存教道故。若不見眾生定性者。謂不見眾生。",
    "X19n0345_005:0397a09": "定是九界生死也。說四因果者。集因苦果。道因滅果。",
    "X19n0345_005:0397a10": "四教皆爾。故云也。十種智力如華嚴者。彼第十四卷",
    "X19n0345_005:0397a11": "初云。爾時智首菩薩。問文殊師利菩薩言。佛子。菩薩",
    "X19n0345_005:0397a12": "云何得處非處智力。過未現在業報智力。根勝劣智",
    "X19n0345_005:0397a13": "力。種種界智力。種種解智力。一切至處道智力。禪解",
    "X19n0345_005:0397a14": "脫三昧染智力。宿住念智力。無障礙天眼智力。斷諸",
    "X19n0345_005:0397a15": "習智力。若常脩此觀者自行也。教化眾生下化他也。",
    "X19n0345_005:0397a16": "第十八",
    "X19n0345_005:0397a17": "煩惱生死苦報者。只是能遮二死因果也。三聞持者。",
    "X19n0345_005:0397a18": "由前內心無漏失故。能持十方佛法也。總別不二者。",
    "X19n0345_005:0397a19": "只是亦總亦別。善德即是非總非別。皆在初心故也。",
    "X19n0345_005:0397a20": "皆破因中者。且約偏說。皆須互具。已得聖道者。阿含",
    "X19n0345_005:0397a21": "經云。得那含別圓中。得首楞嚴三昧。但觀行覺知者。",
    "X19n0345_005:0397a22": "菩薩但觀無常等。以伏煩惱等。寄此脩道者。以不斷",
    "X19n0345_005:0397a23": "煩惱及陰入法。而行六度。教化眾生。即是寄於煩惱",
    "X19n0345_005:0397a24": "及陰。而脩道也。不能伏者。只是不能調伏而已。緣脩",
    "X19n0345_005:0397b01": "照寂者。寂在初地方證。證無盡燈者。位在初住。善來",
    "X19n0345_005:0397b02": "者。為法而來。故名善來。當觀五欲者。婆沙云。於諸惱",
    "X19n0345_005:0397b03": "中。無常為[宋木+取]。故令觀無常也。不杖惠施者。此之三堅",
    "X19n0345_005:0397b04": "一一皆具止作二行。不杖是止行。惠施是作行。止煞",
    "X19n0345_005:0397b05": "是止行。放生是作行。真心治慳是止行。布施是作行",
    "X19n0345_005:0397b06": "也。天報不久者。忉利天但壽千歲。能得幾時。無所恡",
    "X19n0345_005:0397b07": "惜者。即是財堅也。華報者。三祇之內。得五事具足。一",
    "X19n0345_005:0397b08": "不生惡道。二不生邊地。三常離女身。四諸根完具。五",
    "X19n0345_005:0397b09": "得宿命智。即是華報。別教善法財者。由地前萬行。至",
    "X19n0345_005:0397b10": "登地時。得一分財。堅是解脫分具。",
    "X19n0345_005:0397b11": "記云。解脫法財者。財屬萬行故也。強賊又入者。若據",
    "X19n0345_005:0397b12": "女施亦是軟賊。今施違於沙門之法。故屬強也。謙恠",
    "X19n0345_005:0397b13": "者。無以此非法等是恠。此非我宜是謙。謙謂敬也。達",
    "X19n0345_005:0397b14": "色源際者。謂達色如即故云也。化魔菩薩者。此菩薩",
    "X19n0345_005:0397b15": "常以化魔為事。故云也。因機助化者。明此菩薩知諸",
    "X19n0345_005:0397b16": "魔女。有堪聞法之機。是故空聲助淨名。化諸魔也。遮",
    "X19n0345_005:0397b17": "那聲者。即是從法身。起一切聲。應一切色。應一樂歸。",
    "X19n0345_005:0397b18": "三寶者。經中似別相三寶。今須從一體而釋。即得法",
    "X19n0345_005:0397b19": "樂者。道諦法樂也。為苦所苦者。若不脩無作念處等",
    "X19n0345_005:0397b20": "觀。何能破二死之苦也。因緣具足者。自內心善為因。",
    "X19n0345_005:0397b21": "外明師為緣。又自行為因。化化為緣。又機為因。應為",
    "X19n0345_005:0397b22": "緣(云云)。別是遍歷萬行者。須將六度一一入。此文中",
    "X19n0345_005:0397b23": "如云為廣菩提心。而脩六度。降魔等皆爾。勝增道長",
    "X19n0345_005:0397b24": "者。勸諸天女。上求下化。常令增長。日有其新故也。",
    "X19n0345_005:0397c01": "記云。即此別示是通示者。一切諸行無非淨土行也。",
    "X19n0345_005:0397c02": "賓主者。主如釋迦應。賓如眾生感也。非時即二乘者。",
    "X19n0345_005:0397c03": "既未至寶所。何以取化城之證也。過其上者者。圓教",
    "X19n0345_005:0397c04": "發隨善心。過前三教上也。又過於無恚礙心上也。真",
    "X19n0345_005:0397c05": "實知等者。如止觀禪境中釋喜支中說。脩云如實知",
    "X19n0345_005:0397c06": "大知。心動至心。喜是憙支。今文剩真字。又今但云喜",
    "X19n0345_005:0397c07": "心不同。彼文以喜動契於心。故名法樂。故云心也。去",
    "X19n0345_005:0397c08": "取難解者。此誡後人若不得。今家明四教意者。消諸",
    "X19n0345_005:0397c09": "經文。皆不通暢。應看其經部。用幾種道亦等(云云)。皆",
    "X19n0345_005:0397c10": "得法願具足者。自行化他。皆至圓極。方名願足。一油",
    "X19n0345_005:0397c11": "少炷小者。前譬前二教。又前三為油少。別存教道。亦",
    "X19n0345_005:0397c12": "屬油少。",
    "X19n0345_005:0397c13": "　　善得章",
    "X19n0345_005:0397c14": "三乘至第一義理者。通教即色是空。且名善得。即二",
    "X19n0345_005:0397c15": "而不二者。財法為二。財即法。法即財。方名為不二。是",
    "X19n0345_005:0397c16": "檀是度者。從通教去。皆先斥前教。次正釋當教通教",
    "X19n0345_005:0397c17": "云。是檀檀者。財施也。是度者。財即空也。別教中。能分",
    "X19n0345_005:0397c18": "別位。在十行。前呵後勸者。前呵云。不當如汝所設。後",
    "X19n0345_005:0397c19": "勸云。當為法施之會文是也。",
    "X19n0345_005:0397c20": "記云。今欲雙明者。財即是法也。經論多明者。少說圓",
    "X19n0345_005:0397c21": "教。財即是法。故云多。",
    "X19n0345_005:0397c22": "記云。既無崖者。法即界之法。故云無崖也。慈悲至勳",
    "X19n0345_005:0397c23": "脩者。意令於一一行法上。皆以慈悲誓願福智導於",
    "X19n0345_005:0397c24": "財。以施眾生。令一切眾生。冥得法施之益。為值佛聞",
    "X19n0345_005:0398a01": "法得度之因。一切同沾者。意云。非但七日內受者得",
    "X19n0345_005:0398a02": "益。遍法界眾生。皆同此益。何以故爾。財即法界故。眾",
    "X19n0345_005:0398a03": "生亦是法界故。得同沾也。但非圓普者。謂前三教慈",
    "X19n0345_005:0398a04": "悲。偏理行誓願。福德智慧。皆偏置成法。非圓事非普",
    "X19n0345_005:0398a05": "也。",
    "X19n0345_005:0398a06": "記云。三教心不能即者。以圓望之。前三屬俗故也。出",
    "X19n0345_005:0398a07": "沒者。約觀為出。約教為沒。又通方便教為出。或唯在",
    "X19n0345_005:0398a08": "圓為沒也。",
    "X19n0345_005:0398a09": "記云。九界若非者。九界若非佛法界者耳。",
    "X19n0345_005:0398a10": "記云。卷權歸實者。卷前三界。而歸佛界也。",
    "X19n0345_005:0398a11": "記云。以財引法者。意云。若無財引前人。無受法之緣。",
    "X19n0345_005:0398a12": "令達財施。即見一心百界千如空假中。只此三千空",
    "X19n0345_005:0398a13": "假中五字。攝一切佛法。大師觀心。及釋義之妙。專在",
    "X19n0345_005:0398a14": "於此。人少知之。一如法施者。圓教主二。如法受者。圓",
    "X19n0345_005:0398a15": "教四門機也。一時供養者。一色一香。施眾生時。達於",
    "X19n0345_005:0398a16": "所受之人。具百界千如。即空假中。以法隨人。遍益於",
    "X19n0345_005:0398a17": "彼。故云等供。而能雙照者。六道有邊。聖是空邊也。煞",
    "X19n0345_005:0398a18": "活於人者。煞前三教人。活於圓人。又煞煞明人。活法",
    "X19n0345_005:0398a19": "性人也。上文云寂滅是菩提者。明寂滅是諸法之本。",
    "X19n0345_005:0398a20": "故皆居首。又與大涅槃樂者。謂菩提涅槃。其體無二",
    "X19n0345_005:0398a21": "故。以涅槃而釋菩提也。若觀三事見虗空佛性等者。",
    "X19n0345_005:0398a22": "所施眾生。即是正因。能施之心。即是了因。財物即是",
    "X19n0345_005:0398a23": "緣因。故云即攝三智等。",
    "X19n0345_005:0398a24": "記云。為欲相成者。雖云獨顯。而復一一相成。何者。慈",
    "X19n0345_005:0398b01": "無六度。不成無緣。餘例爾。離於二邊者。慳施是二邊",
    "X19n0345_005:0398b02": "也。以離身心相者。前三教。或有身精進心不精進。心",
    "X19n0345_005:0398b03": "精進身不精進。名之為相。且據內懷者。且約自行說",
    "X19n0345_005:0398b04": "耳。",
    "X19n0345_005:0398b05": "記云。令成圓行者。圓三脫一即具三。今且從別對耳。",
    "X19n0345_005:0398b06": "起方便力者。方便有力。故云也。起除慢法者。除法界",
    "X19n0345_005:0398b07": "上慢也。念擅能捨一切法者。捨三教緣脩一切法也。",
    "X19n0345_005:0398b08": "六和者。一戒和敬菩提通達實相。知罪不可得。為欲",
    "X19n0345_005:0398b09": "安立眾生。於實相理戒。方便巧同。一切持諸戒品。無",
    "X19n0345_005:0398b10": "有乖諍。亦知眾生同此戒善不斷不常。未來必得菩",
    "X19n0345_005:0398b11": "提大果。是以敬之如佛。二同見和敬。菩薩通達實相。",
    "X19n0345_005:0398b12": "不得諸法不知不見。為欲安立眾生。於實相正見方",
    "X19n0345_005:0398b13": "便巧同。一切種種。如見無有乖諍。亦知眾生同此知",
    "X19n0345_005:0398b14": "見。分別增開解。必得種智圓明。是以敬之如佛。三同",
    "X19n0345_005:0398b15": "行和敬。菩薩通達實相。無念無行。為欲安立眾生。於",
    "X19n0345_005:0398b16": "實相正行方便巧同。一切脩種種行。無有乖諍。亦知",
    "X19n0345_005:0398b17": "眾生同。此諸行漸漸積功德。皆當成佛道。是以敬之",
    "X19n0345_005:0398b18": "如佛。四身慈和敬。菩薩住無緣平等大慈。以脩其身。",
    "X19n0345_005:0398b19": "慈善根力。能不起滅定。現諸威儀。與一切樂故。身與",
    "X19n0345_005:0398b20": "九道和同。亦知前所得樂。眾生悉有佛性。未來必定",
    "X19n0345_005:0398b21": "當得金剛之身。故敬之如佛。五口和敬。菩薩以無緣",
    "X19n0345_005:0398b22": "平等大慈。以脩其口。慈善根力。不起滅定。普出一切",
    "X19n0345_005:0398b23": "音聲言語。與一切樂故。口與九道和同。亦知前所得",
    "X19n0345_005:0398b24": "樂。眾生悉有佛性。未來必定當得無上口業。是以敬",
    "X19n0345_005:0398c01": "之如佛。六意和敬。菩薩心常在無緣慈三昧。以脩於",
    "X19n0345_005:0398c02": "意。慈善根力。能不起慈定。現諸心意。與眾生樂故。意",
    "X19n0345_005:0398c03": "與九道和同。亦知前所得意樂。眾生悉有佛性如來",
    "X19n0345_005:0398c04": "藏。未來必定當得無上之心。是故敬之如佛。不憎惡",
    "X19n0345_005:0398c05": "人者。憎即是惡。惡字入呼。如疏釋。空閑處者。只是蘭",
    "X19n0345_005:0398c06": "若耳。方便起諸空閑者。四悉因緣說四理也。以具相",
    "X19n0345_005:0398c07": "好等者。並屬緣因善也。",
    "X19n0345_005:0398c08": "記云。或云因果者。慧因智果。或俱在因。或俱在果。如",
    "X19n0345_005:0398c09": "止觀第三記引論釋。忌前權實者。三教隨情二智也。",
    "X19n0345_005:0398c10": "但欲深進者。初住已上位也。",
    "X19n0345_005:0398c11": "記云。寄法華說者皆云四不可說者。即當用法華開",
    "X19n0345_005:0398c12": "權意也。成法施之會者又復應知。若約說為法施者。",
    "X19n0345_005:0398c13": "若說圓法被於前人。名為顯益。若說前三教法被前",
    "X19n0345_005:0398c14": "人者。但得冥成調熟種緣耳。以財布施亦爾。徹照無",
    "X19n0345_005:0398c15": "染者。善得聞法施已。徹見三諦之理。更不染於事施",
    "X19n0345_005:0398c16": "之善。果上四德者。以瓔珞在於佛上故。表果上四德",
    "X19n0345_005:0398c17": "也。經云。等于大悲。意云。雖知眾生猶如虗空。與如來",
    "X19n0345_005:0398c18": "無二。而眾生全是無明。而常大悲薰心。拔其無明之",
    "X19n0345_005:0398c19": "苦。與大涅槃之樂。故云等也。不求緣脩之報者。不求",
    "X19n0345_005:0398c20": "三教佛果之報也。經云。[宋木+取]下乞人者。達此乞人。及一",
    "X19n0345_005:0398c21": "切眾生身心。由如虗空。如來無二別。所以福田無二",
    "X19n0345_005:0398c22": "(云云)。",
    "X19n0345_005:0398c23": "第十九",
    "X19n0345_005:0398c24": "　　問疾品",
    "X19n0345_005:0399a01": "記云。前二處文者。前方便品。初分為二。初半品歎。德",
    "X19n0345_005:0399a02": "正明形益方便。二從現身有疾下。正明聲益方便。方",
    "X19n0345_005:0399a03": "便又四。一為國王及臣民等。二為發起弟子品。三為",
    "X19n0345_005:0399a04": "發起菩薩品。四為發起問疾品。意乃有四。經文大判。",
    "X19n0345_005:0399a05": "總為二段。一從此下說菩薩品有兩品半。是室外說",
    "X19n0345_005:0399a06": "法。明彈呵折伏。二從問疾品去有六。是室內說法。明",
    "X19n0345_005:0399a07": "引接攝受。即其文也。",
    "X19n0345_005:0399a08": "記云。權謀耶者。單權謀屬於三教。是故問起。今歎圓",
    "X19n0345_005:0399a09": "至之果者。此歎得名三德之果文已。滿足云深達實",
    "X19n0345_005:0399a10": "相等。即三脩之文。得見淨剎者。以淨名神力。令時眾",
    "X19n0345_005:0399a11": "皆見無動佛國妙喜世界。眾既見已。咸皆發願。脩無",
    "X19n0345_005:0399a12": "動行。願生彼國等。大眾虗心得渴仰者。明此中大眾。",
    "X19n0345_005:0399a13": "有未曾親見大士身。親聞說法。但見諸王士庶弟子",
    "X19n0345_005:0399a14": "等。稱述往昔被彈之事耳。見聞大士神智者。神即神",
    "X19n0345_005:0399a15": "通。現不思議之事也。智即辨才無滯。說不思議解脫",
    "X19n0345_005:0399a16": "之法。",
    "X19n0345_005:0399a17": "記云。復見大士施多權變者。謂毛孔納海等。意云。非",
    "X19n0345_005:0399a18": "但言說印定成經。神變之事。亦須印定起發。阿難者。",
    "X19n0345_005:0399a19": "如菩薩行品經初云。是時佛說法於菴羅薗。乃至阿",
    "X19n0345_005:0399a20": "難白佛言。世尊以何因緣。有此瑞應。是處忽然廣博",
    "X19n0345_005:0399a21": "嚴事等。四愜眾情者。諸菩薩非不愜於眾情。或三二",
    "X19n0345_005:0399a22": "五。不能遍愜。故不堪也。此亦一往者。以位高人多。約",
    "X19n0345_005:0399a23": "高而歎。但是一往者。皆望後擇。所以前文。但成一往。",
    "X19n0345_005:0399a24": "龍種如來者。悲花經云。北方歡喜世界作佛。號歡喜",
    "X19n0345_005:0399b01": "摩尼藏寶積佛。又楞嚴經云。過無量阿僧祇劫有佛。",
    "X19n0345_005:0399b02": "號龍種上尊王佛。答事等從多者。明文殊淨名同是",
    "X19n0345_005:0399b03": "古佛。金粟龍尊及居補處之極。故云事等。從多者。二",
    "X19n0345_005:0399b04": "人並弘於圓。故云從多。鴦掘從少者。既云多弘於圓。",
    "X19n0345_005:0399b05": "必是少弘於偏。由少施偏。致為鴦掘呵折。故云從少。",
    "X19n0345_005:0399b06": "以諸菩薩多弘於偏。少弘於圓。所以不得為例。為淨",
    "X19n0345_005:0399b07": "名稱歎者。經云。善來文殊師利等是也。",
    "X19n0345_005:0399b08": "記云。義通於實者。實亦身隨緣動發者。隨四分緣。又",
    "X19n0345_005:0399b09": "隨三界緣也。四大增損者。只是四大互相害身。四苦",
    "X19n0345_005:0399b10": "增加者。四大增加。重疾頓弊。通弱別強者。還約人類。",
    "X19n0345_005:0399b11": "已下作之。",
    "X19n0345_005:0399b12": "記云。但是附文者。文亦是教而已。因亦不定者。若天",
    "X19n0345_005:0399b13": "中起於四趣之心。而牽於下。即是順後受業也。因亦",
    "X19n0345_005:0399b14": "不定者。謂輕繫地獄。或起善心。或起惡心等。得出當",
    "X19n0345_005:0399b15": "界等。故名不定。取偏真者。只是智住偏真。為取自體。",
    "X19n0345_005:0399b16": "不成實疾者。已證法性。雖有無明。任運而破。不圓分",
    "X19n0345_005:0399b17": "段實有。故云不成也。一切法趣地者。已破無明。證法",
    "X19n0345_005:0399b18": "性理。地即法界。故其如教。何者。如大經妙色文是也。",
    "X19n0345_005:0399b19": "意云。唯妙覺不為所遷。等覺已下皆為遷。"
}