{
    "T32n1636_015:0118a18": "大乘集菩薩學論卷第十五",
    "T32n1636_015:0118a20": "西天譯經三藏朝散大夫",
    "T32n1636_015:0118a21": "試鴻臚少卿宣梵大師賜紫",
    "T32n1636_015:0118a22": "沙門臣日稱等奉　詔譯",
    "T32n1636_015:0118a23": "2治心品第十二之二亦名禪定波羅蜜多品",
    "T32n1636_015:0118a24": "復有佛緣、菩薩緣、聲聞獨覺緣、眾生緣等。彼",
    "T32n1636_015:0118a25": "眾生緣者，謂先樂與利益安樂，以禪定意與",
    "T32n1636_015:0118a26": "彼慈故。或有知識客寄近住，以己聚落如他",
    "T32n1636_015:0118a27": "聚落，乃至於此一方解脫。如是汝緣十方佛",
    "T32n1636_015:0118a28": "等亦無厭怠。如金剛幢迴向中說：具足修",
    "T32n1636_015:0118a29": "習菩薩行者，若所見色對治於愛，如是乃至",
    "T32n1636_015:0118b01": "聲香味觸法對治於愛，則無罪犯，是淨是善，",
    "T32n1636_015:0118b02": "最上光潔超諸妙樂，生適悅意起淨信樂，發",
    "T32n1636_015:0118b03": "生踊躍安住極喜，於分別心不生退惱，心意",
    "T32n1636_015:0118b04": "調柔諸根猛利常受妙樂。如是迴向一切諸",
    "T32n1636_015:0118b05": "佛，轉復迴向諸佛般若，而得具足不可思議",
    "T32n1636_015:0118b06": "佛妙樂行，然未同佛得善攝受三摩地樂。由",
    "T32n1636_015:0118b07": "是力能展轉得佛無量妙樂，具足無量佛解",
    "T32n1636_015:0118b08": "脫樂，攝受無量佛神通樂，得善攝受無數諸",
    "T32n1636_015:0118b09": "佛無著行樂，得佛自在如彼牛王所至遠近",
    "T32n1636_015:0118b10": "速疾妙樂，畢竟獲得無量佛力了知一切寂",
    "T32n1636_015:0118b11": "靜無生無滅等樂，於無著行而常等引得諸",
    "T32n1636_015:0118b12": "如來不二集行無瞋妙樂。是為菩薩常以如",
    "T32n1636_015:0118b13": "是善根迴向如來、迴向菩薩者。謂於意樂未",
    "T32n1636_015:0118b14": "圓滿者，迴向圓滿於一切智。未清淨者，深心",
    "T32n1636_015:0118b15": "清淨一切波羅蜜多。未成辦者，為令成辦發",
    "T32n1636_015:0118b16": "菩提心。猶若金剛，令一切智鎧無有退屈。若",
    "T32n1636_015:0118b17": "令一切智鎧無退屈者，則於菩提妙樂隨所",
    "T32n1636_015:0118b18": "輕安，於諸善道無所退向，平等安住一切世",
    "T32n1636_015:0118b19": "間圓滿大願，修習一切菩薩之行，了知菩薩",
    "T32n1636_015:0118b20": "利根神通，由斯善根證一切智。以如是善根",
    "T32n1636_015:0118b21": "義故迴向菩薩。又若學佛教者，一切聲聞辟",
    "T32n1636_015:0118b22": "支佛等，亦以善根如是迴向。若有眾生一彈",
    "T32n1636_015:0118b23": "指頃聞佛法聲，及賢聖眾為作尊重，以此善",
    "T32n1636_015:0118b24": "根迴向阿耨多羅三藐三菩提，所謂念佛圓",
    "T32n1636_015:0118b25": "滿迴向、念法方便迴向、尊重聖眾迴向，不離",
    "T32n1636_015:0118b26": "見佛迴向、清淨心迴向、通達佛法迴向、所修",
    "T32n1636_015:0118b27": "無量功德迴向、清淨一切神通善根迴向、斷",
    "T32n1636_015:0118b28": "諸法疑迴向，是為於聲聞辟支佛等學佛教",
    "T32n1636_015:0118b29": "者之所迴向。又彼菩薩亦以善根迴向一切",
    "T32n1636_015:0118c01": "眾生，所謂遠離地獄道迴向、斷除畜生道迴",
    "T32n1636_015:0118c02": "向、與琰摩羅界妙樂迴向、斷除墮諸惡趣迴",
    "T32n1636_015:0118c03": "向、令彼眾生樂欲增長無上菩提迴向、為令",
    "T32n1636_015:0118c04": "深心得一切智心迴向、不謗一切佛法迴向、",
    "T32n1636_015:0118c05": "畢竟成就一切智地迴向、畢竟清淨一切眾",
    "T32n1636_015:0118c06": "生迴向，以無量智迴向一切眾生，乃至所有",
    "T32n1636_015:0118c07": "飲食衣服臥具病緣醫藥、於身承事去來坐",
    "T32n1636_015:0118c08": "立，種種作業住律儀道，於律儀道不生瞋恚。",
    "T32n1636_015:0118c09": "身語意業如善修作密緻諸根，而或自身消",
    "T32n1636_015:0118c10": "息、按摩等事，眾味飲食若開若合，若觀不",
    "T32n1636_015:0118c11": "觀、若臥若覺，而復自身詣彼承事，菩薩於一",
    "T32n1636_015:0118c12": "切智緣平等相應者無不迴向，彼一切智心樂",
    "T32n1636_015:0118c13": "利樂一切眾生，乃至意常救護一切世間，發",
    "T32n1636_015:0118c14": "起善根遠離憍逸。以要言之，令諸煩惱不復",
    "T32n1636_015:0118c15": "現前，為諸菩薩之所守護，決定勤求一切智",
    "T32n1636_015:0118c16": "道，愛樂親近諸有智者，乃至而能修習一切",
    "T32n1636_015:0118c17": "善根，速得圓滿相續諸行。以要言之，彼畜生",
    "T32n1636_015:0118c18": "趣者，或以少飯而能施與，令彼一切得生善",
    "T32n1636_015:0118c19": "趣。如是利益解脫迴向。彼畜生者，是為苦海、",
    "T32n1636_015:0118c20": "是苦所取、是為苦蘊、是名苦受、是為苦聚、是",
    "T32n1636_015:0118c21": "苦遷流、是苦邊際、是苦根本、是苦依處，於彼",
    "T32n1636_015:0118c22": "眾生不退迴向。又彼一切眾生緣者，謂於眾",
    "T32n1636_015:0118c23": "生現前作意，由先所作善根發菩提心迴向",
    "T32n1636_015:0118c24": "一切智故，不墮輪迴、離諸險難，得佛妙樂現",
    "T32n1636_015:0118c25": "前無礙，超輪迴海永斷相續，照明佛法起大慈",
    "T32n1636_015:0118c26": "故。如《最勝金光明經》慈悲藏伽陀云：",
    "T32n1636_015:0118c27": "「是金光明，　　最勝金鼓，　　所出妙聲，",
    "T32n1636_015:0118c28": "遍三千界，　　能息地獄，　　及焰摩羅，",
    "T32n1636_015:0118c29": "乃至人中，　　貧窮苦等。　　又此金鼓，",
    "T32n1636_015:0119a01": "滅除世間，　　一切障惱，　　亦願眾生，",
    "T32n1636_015:0119a02": "得除恐怖，　　如牟尼尊，　　寂靜無畏。",
    "T32n1636_015:0119a03": "如諸聖人，　　處生死海，　　修一切智，",
    "T32n1636_015:0119a04": "如彼所得，　　勝慧等持，　　及菩提分，",
    "T32n1636_015:0119a05": "功德大海。　　又此鼓音，　　願諸眾生，",
    "T32n1636_015:0119a06": "獲斯梵響，　　如佛證已，　　勝妙菩提，",
    "T32n1636_015:0119a07": "轉淨法輪，　　住無數劫，　　說法利生，",
    "T32n1636_015:0119a08": "滅貪瞋癡，　　煩惱眾苦。　　若有眾生，",
    "T32n1636_015:0119a09": "住於惡道，　　為火所燒，　　身常洞然；",
    "T32n1636_015:0119a10": "聞斯鼓音，　　如教誨言，　　令歸佛寶。",
    "T32n1636_015:0119a11": "又令眾生，　　得宿住念，　　於百千億，",
    "T32n1636_015:0119a12": "俱胝生中，　　念牢尼尊，　　聞甚深教。",
    "T32n1636_015:0119a13": "又此鼓音，　　常得近佛，　　淨脩善行，",
    "T32n1636_015:0119a14": "遠離罪惡。」　　乃至偈云：　　「又諸剎土，",
    "T32n1636_015:0119a15": "一切眾生，　　息除世間，　　所有諸苦。",
    "T32n1636_015:0119a16": "又若眾生，　　身分下劣，　　根缺減者，",
    "T32n1636_015:0119a17": "普得諸根，　　悉皆圓滿。　　若疾病者，",
    "T32n1636_015:0119a18": "身形怯弱，　　隨其方處，　　無所依怙，",
    "T32n1636_015:0119a19": "解脫眾病，　　得獲輕安，　　根力充實。",
    "T32n1636_015:0119a20": "又若眾生，　　王法所加，　　生種種怖，",
    "T32n1636_015:0119a21": "及多憂惱。　　彼諸眾生，　　苦難若至，",
    "T32n1636_015:0119a22": "最極惡事，　　百種怖畏，　　悉令解脫。",
    "T32n1636_015:0119a23": "或復捶打，　　枷鎖繫縛，　　種種苦具，",
    "T32n1636_015:0119a24": "逼切其身，　　又復無量，　　百千種類，",
    "T32n1636_015:0119a25": "憂畏愁歎，　　間擾其心，　　牢獄繫閉，",
    "T32n1636_015:0119a26": "打撻楚毒，　　一切解脫；　　被臨刑者，",
    "T32n1636_015:0119a27": "遽活軀命，　　眾苦雖至，　　得無怖懼。",
    "T32n1636_015:0119a28": "又若眾生，　　飢渴逼惱，　　令得上味，",
    "T32n1636_015:0119a29": "美膳飲食；　　盲者備覩，　　眾妙色相；",
    "T32n1636_015:0119b01": "聾者得聞，　　適意音響；　　彼裸形者，",
    "T32n1636_015:0119b02": "得細軟衣；　　貧窶眾生，　　得眾伏藏，",
    "T32n1636_015:0119b03": "倉庫豐饒，　　眾寶嚴飾。　　一切眾生，",
    "T32n1636_015:0119b04": "獲斯妙樂，　　無一眾生，　　受諸苦報。",
    "T32n1636_015:0119b05": "諸相端嚴，　　人所樂見，　　飲膳豐饒，",
    "T32n1636_015:0119b06": "福德具足，　　常得受用，　　無量妙樂。",
    "T32n1636_015:0119b07": "箜篌簫笛，　　眾妙音聲，　　隨彼心念，",
    "T32n1636_015:0119b08": "應時現前。　　念水即現，　　清淨池沼，",
    "T32n1636_015:0119b09": "金色蓮華，　　及優鉢羅，　　遍覆其上，",
    "T32n1636_015:0119b10": "隨彼心念，　　應時現前。」　　乃至偈云：",
    "T32n1636_015:0119b11": "「塗香花鬘，　　和合末香，　　每日三時，",
    "T32n1636_015:0119b12": "從樹而雨。　　眾生取已，　　咸生喜悅，",
    "T32n1636_015:0119b13": "供養十方，　　不可思議，　　一切如來，",
    "T32n1636_015:0119b14": "菩提妙法，　　諸大菩薩，　　遠塵離垢，",
    "T32n1636_015:0119b15": "諸聲聞眾，　　得離一切，　　卑下種族，",
    "T32n1636_015:0119b16": "及八難處，　　常值無難，　　最勝中王，",
    "T32n1636_015:0119b17": "常得親近，　　諸佛如來。」　　乃至偈云：",
    "T32n1636_015:0119b18": "「願諸女人，　　得為男子，　　剛健勇猛，",
    "T32n1636_015:0119b19": "智慧聰利，　　而常修行，　　諸菩提道，",
    "T32n1636_015:0119b20": "六波羅蜜，　　見十方佛，　　在寶樹下，",
    "T32n1636_015:0119b21": "處琉璃座，　　安隱快樂，　　圍繞恭敬，",
    "T32n1636_015:0119b22": "聞說妙法。」",
    "T32n1636_015:0119b23": "論曰：此略明慈行對治於瞋。以緣生觀對治",
    "T32n1636_015:0119b24": "於癡，今當說是中緣生義。有《稻稈經》說：「云",
    "T32n1636_015:0119b25": "何內緣生法繫屬於因？謂無明緣行乃至生",
    "T32n1636_015:0119b26": "緣老死。若無無明則知無有行，乃至若無有",
    "T32n1636_015:0119b27": "生則知無有老死。又若實無明滅則行滅，如",
    "T32n1636_015:0119b28": "是乃至生滅則老死滅。又彼無明不念我從",
    "T32n1636_015:0119b29": "行起，行亦不念我從無明得起，如是乃至生",
    "T32n1636_015:0119c01": "亦不念我從老死得起，老死亦不念我從生",
    "T32n1636_015:0119c02": "得起。若實無明起者則行起不可得，如是乃",
    "T32n1636_015:0119c03": "至生起則老死起亦不可得。應知是為內緣",
    "T32n1636_015:0119c04": "生法繫屬於因。復何內緣生法繫屬於緣？謂",
    "T32n1636_015:0119c05": "地水火風空識等界，和合於內繫屬於緣。云",
    "T32n1636_015:0119c06": "何地界？謂令此身聚集而轉，堅硬為性，說為",
    "T32n1636_015:0119c07": "地界。又若令身攝持造作，說為水界。又若令",
    "T32n1636_015:0119c08": "身煖性現前飲食成熟，說為火界。又若於身",
    "T32n1636_015:0119c09": "造出入息，說為風界。又若於身中有竅隙，說",
    "T32n1636_015:0119c10": "為空界。謂此名色猶如交蘆，令五識身相應",
    "T32n1636_015:0119c11": "繫屬有漏意識，說為識界。若非此緣者，則身",
    "T32n1636_015:0119c12": "不轉。若內不闕地界，如是水火風空識界亦",
    "T32n1636_015:0119c13": "無闕減，彼彼和合則身定轉故。然此地界不",
    "T32n1636_015:0119c14": "念我能令身堅聚、水界不念我能令身攝持",
    "T32n1636_015:0119c15": "造作、火界不念我能令身溫煖飲食成熟、風",
    "T32n1636_015:0119c16": "界不念我能於身作出入息、空界不念我能",
    "T32n1636_015:0119c17": "於身中成竅隙、識界不念我為緣生，由是緣",
    "T32n1636_015:0119c18": "故身定得轉。又此地界無我、無人、無眾生、無",
    "T32n1636_015:0119c19": "壽者、無意生、無儒童、非男非女亦非非男亦非",
    "T32n1636_015:0119c20": "非女、無自在、無主宰、無此無彼及無所有，如",
    "T32n1636_015:0119c21": "是水火風空識界亦復無我、無人、無眾生、無壽",
    "T32n1636_015:0119c22": "者、無意生、無儒童、非男非女亦非非男亦非非",
    "T32n1636_015:0119c23": "女、無自在、無主宰、無此無彼及無所有。復次",
    "T32n1636_015:0119c24": "無明者，是義云何？謂於此六界之中，起一想、",
    "T32n1636_015:0119c25": "合想、堅固想、常樂我淨想、眾生壽者意生儒童",
    "T32n1636_015:0119c26": "想、自在主宰等想。如是種種無智，說為無",
    "T32n1636_015:0119c27": "明。由此無明謂實有境起貪瞋癡，即彼貪瞋",
    "T32n1636_015:0119c28": "癡境此說為行，於事表了此說為識。識俱",
    "T32n1636_015:0119c29": "生時彼四取蘊說為名色，又此名色所依諸",
    "T32n1636_015:0120a01": "根說為六處，三法和合此說為觸，由觸領",
    "T32n1636_015:0120a02": "納此說為受，受耽著故此說名愛，愛深廣",
    "T32n1636_015:0120a03": "故說名為取，取能生有，有復生因，由是蘊",
    "T32n1636_015:0120a04": "起名生、蘊熟為老、蘊滅名死，癡瞋染著畏死",
    "T32n1636_015:0120a05": "名憂、追感傷歎名悲、五識相應不常領納名",
    "T32n1636_015:0120a06": "苦、作意和合極苦名惱。如是引生隨煩惱等，",
    "T32n1636_015:0120a07": "乃至總略。」",
    "T32n1636_015:0120a08": "大乘集菩薩學論卷第十五"
}