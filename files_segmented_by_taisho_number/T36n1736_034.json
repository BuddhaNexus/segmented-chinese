{
    "T36n1736_034:0256b23": "6大方廣佛華嚴經隨疏演義鈔卷",
    "T36n1736_034:0256b24": "第三十四",
    "T36n1736_034:0256b26": "唐清涼山大華嚴寺沙門澄觀述",
    "T36n1736_034:0256b27": "第七正行甚深。疏「二何故」下，疏文有二：先",
    "T36n1736_034:0256b28": "總彰大意、二「前四」下別釋經文。疏「雜集第七",
    "T36n1736_034:0256b29": "說諸煩惱」等者，解妨。問：既分根本、隨惑，",
    "T36n1736_034:0256c01": "云何皆名為隨？故為此通。故彼論云「隨",
    "T36n1736_034:0256c02": "煩惱者，謂所有諸煩惱皆是隨煩惱，有隨煩",
    "T36n1736_034:0256c03": "惱非是煩惱。」釋曰：非煩惱者，所謂忿等，但",
    "T36n1736_034:0256c04": "隨本惑名隨煩惱；而非根本，名非煩惱。",
    "T36n1736_034:0256c05": "而貪嗔癡名隨煩惱者，心法由此隨煩惱",
    "T36n1736_034:0256c06": "故，隨惱於心，令不離染、令不解脫、令不",
    "T36n1736_034:0256c07": "斷障，故名隨煩惱。如世尊說：「汝等長夜為",
    "T36n1736_034:0256c08": "貪嗔癡隨所惱亂，心恒染污。」釋曰：論意云",
    "T36n1736_034:0256c09": "一切煩惱根本隨惑隨逐眾生，令心心所隨",
    "T36n1736_034:0256c10": "順染污，故皆名隨。是以疏云「隨他生故」。他即",
    "T36n1736_034:0256c11": "眾生，由惑隨生，故生隨惑。正是經意，謂諸",
    "T36n1736_034:0256c12": "行人心隨貪等。疏「通釋貪等如九地中」者，",
    "T36n1736_034:0256c13": "指廣在餘，然九地中釋其別相。若隨名釋，",
    "T36n1736_034:0256c14": "如《唯識》第六云「云何為貪？謂於有、有具染著",
    "T36n1736_034:0256c15": "為性，能障無貪，生苦為業，謂由愛力取",
    "T36n1736_034:0256c16": "蘊生故。」釋曰：有謂後有三有異熟之果。有具",
    "T36n1736_034:0256c17": "謂彼惑業中有及器世間。論云「云何為嗔？",
    "T36n1736_034:0256c18": "於苦、苦具增恚為性，能障無嗔，不安隱性",
    "T36n1736_034:0256c19": "惡行所依為業。謂嗔必令身心熱惱起諸惡",
    "T36n1736_034:0256c20": "業，不善性故。」釋曰：苦謂三苦。苦具謂一切",
    "T36n1736_034:0256c21": "有漏無漏但能生苦者，謂邪見等、謗無漏",
    "T36n1736_034:0256c22": "故亦能生苦。論云「云何為癡？於諸理事迷",
    "T36n1736_034:0256c23": "暗為性，能障無癡，一切雜染所依為業。謂",
    "T36n1736_034:0256c24": "由無明起疑、邪定、貪等煩惱隨煩惱業，能",
    "T36n1736_034:0256c25": "招後生雜染法故。」釋曰：獨頭無明多迷諦",
    "T36n1736_034:0256c26": "理，相應無明亦迷事相，謂於諦等生猶豫",
    "T36n1736_034:0256c27": "故。論云「云何為慢？恃己於他，高舉為性，",
    "T36n1736_034:0256c28": "能障不慢，生苦為業。謂若有慢，於彼有",
    "T36n1736_034:0256c29": "德心不謙下，由此生死輪轉無窮，受諸苦",
    "T36n1736_034:0257a01": "故。」然根本有六，疑及惡見此中不說者，以",
    "T36n1736_034:0257a02": "解教人多無於疑及惡見故。後七隨惑中，",
    "T36n1736_034:0257a03": "然《唯識》隨惑總有二十。頌云「隨煩惱謂忿，恨",
    "T36n1736_034:0257a04": "覆惱嫉慳，誑諂與害憍，無慚及無愧，掉舉",
    "T36n1736_034:0257a05": "與昏沈，不信并懈怠，放逸及失念，散亂不",
    "T36n1736_034:0257a06": "正知。」此二十中有其三品，謂初忿等十各別",
    "T36n1736_034:0257a07": "起故，名為小隨煩惱；無慚等二遍不善故，",
    "T36n1736_034:0257a08": "名為中隨煩惱；掉舉等八遍染心故，名大",
    "T36n1736_034:0257a09": "隨煩惱。今唯小隨，為成十故但舉其七，略",
    "T36n1736_034:0257a10": "無惱害及憍三事。亦憍屬慢攝、惱害嗔收",
    "T36n1736_034:0257a11": "故。而言覆者，謂於自作罪，恐失利譽，隱藏",
    "T36n1736_034:0257a12": "為性，能障不覆，悔惱為業。謂覆罪者，後必",
    "T36n1736_034:0257a13": "悔惱不安隱故。忿謂依對現前不饒益境",
    "T36n1736_034:0257a14": "憤發為性，能障不忿，執取為業。謂懷忿",
    "T36n1736_034:0257a15": "者多發暴惡身表業故。恨謂由忿為先，懷",
    "T36n1736_034:0257a16": "惡不捨，結怨為性，能障不恨，熱惱為業。",
    "T36n1736_034:0257a17": "謂結恨者不能貪忍，恒熱惱故。嫉謂徇",
    "T36n1736_034:0257a18": "自名利，不耐他榮，妬忌為性，能障不嫉憂",
    "T36n1736_034:0257a19": "慼為業。謂嫉妬者，聞見他榮深懷憂慼，不",
    "T36n1736_034:0257a20": "安隱故。慳謂耽著財法不能惠捨，祕悋為",
    "T36n1736_034:0257a21": "性，能障不慳，鄙畜為業。論慳悋者，心多",
    "T36n1736_034:0257a22": "鄙澁，畜積財法不能捨故。誑謂為獲利",
    "T36n1736_034:0257a23": "譽矯現有德，詭詐為性，能障不誑，邪命為",
    "T36n1736_034:0257a24": "業。謂矯誑者心懷異謀，多現不實邪命事",
    "T36n1736_034:0257a25": "故。諂謂為網󰂛他故矯設異儀，險曲為",
    "T36n1736_034:0257a26": "性，能障不諂教誨為業。謂諂曲者謂網",
    "T36n1736_034:0257a27": "󰂛他，曲順時宜矯設方便，為取他意或",
    "T36n1736_034:0257a28": "藏己失，不任師友正教誨故。然諂誑並",
    "T36n1736_034:0257a29": "以貪癡一分為體，慳唯貪一分，嫉恨忿三",
    "T36n1736_034:0257b01": "以嗔一分，覆以貪癡一分為體。恐失利",
    "T36n1736_034:0257b02": "譽是貪，不懼當苦是癡。餘可例知。疏「法",
    "T36n1736_034:0257b03": "是法藥要在服行」者，《淨名》云「應病與藥令",
    "T36n1736_034:0257b04": "得服行」。「服與不服非醫咎」者，即《遺教經》。",
    "T36n1736_034:0257b05": "《八大人覺》復云「汝等比丘於諸功德，常當",
    "T36n1736_034:0257b06": "一心捨諸放逸，如離怨賊。大悲世尊所欲",
    "T36n1736_034:0257b07": "利益皆已究竟，汝等但當勤而行之。若於",
    "T36n1736_034:0257b08": "山間、若空澤中、若在樹下閑處靜室，念所",
    "T36n1736_034:0257b09": "受法勿令忘失，常當自勉精進修之，無為",
    "T36n1736_034:0257b10": "空死後致有悔。我如良醫，如病說藥，服",
    "T36n1736_034:0257b11": "與不服非醫咎也。又如善導導人善道，聞",
    "T36n1736_034:0257b12": "之不行，非導過也。」此皆勸行。疏「十行品",
    "T36n1736_034:0257b13": "云：如說能行」等，即第十真實行。疏「智論云：能",
    "T36n1736_034:0257b14": "行說為正」等者，即第六論文。故疏「如說修行",
    "T36n1736_034:0257b15": "方得佛法」者，即第三地經。疏「遠離貢高輕慢」",
    "T36n1736_034:0257b16": "等者，即《瑜伽論》三十八云「聽法由六種相",
    "T36n1736_034:0257b17": "遠離貢高雜染，由四種相遠離輕慢雜染，",
    "T36n1736_034:0257b18": "由一相遠離怯弱雜染。言六相者，一應時",
    "T36n1736_034:0257b19": "聽、二殷重聽、三恭敬聽、四不為損害、五不",
    "T36n1736_034:0257b20": "為隨順、六不求過失。言四相者，一恭敬",
    "T36n1736_034:0257b21": "正法、二恭敬說人、三不輕正法、四不輕說",
    "T36n1736_034:0257b22": "人。言一相者，不自輕蔑。具上諸義，方名",
    "T36n1736_034:0257b23": "善聽。」疏「求悟解」等者，論云「由五相故無散",
    "T36n1736_034:0257b24": "亂心，一求悟解心、二專一趣心、三聆音囑",
    "T36n1736_034:0257b25": "耳、四掃滌其心、五攝一切心。」疏文具足。具",
    "T36n1736_034:0257b26": "此五心，方名審諦。疏「言非但者，要兼修",
    "T36n1736_034:0257b27": "行」此下，牒經廣釋，一句顯一章大意。於中",
    "T36n1736_034:0257b28": "二：先立理、後引證。前中亦二：先正釋、後「此",
    "T36n1736_034:0257b29": "明不行為失」下揀濫。以人多言此章毀於",
    "T36n1736_034:0257c01": "多聞，令人守愚不習教理，故為此揀。於",
    "T36n1736_034:0257c02": "中有三：初正揀非毀多聞，但責聞而不",
    "T36n1736_034:0257c03": "行，不令行而不聞，次「若無多聞，行無依故」",
    "T36n1736_034:0257c04": "者，返立。無聞無解，依何而行？後「是以不行",
    "T36n1736_034:0257c05": "為失」下，結成上義。多聞不行，調達等是，是經",
    "T36n1736_034:0257c06": "所訶。多聞而行，身子等是，經所不責。善星",
    "T36n1736_034:0257c07": "是佛之子，調達是佛之弟，並解十二部經，不",
    "T36n1736_034:0257c08": "依修行，生身陷入阿鼻地獄。阿難、身子多",
    "T36n1736_034:0257c09": "聞行故，親得授記。疏「故自利利他」下，結要",
    "T36n1736_034:0257c10": "多聞。「但應」下，通伏難。謂有難言：一切經論",
    "T36n1736_034:0257c11": "皆說無言。《商主天子經》云「無有不毀語言",
    "T36n1736_034:0257c12": "而得道者。」《涅槃》二十六云「若知如來常不",
    "T36n1736_034:0257c13": "說法，是名具足多聞者。」又《涅槃》二十云「寧",
    "T36n1736_034:0257c14": "願少聞多解義理，不願多聞於義不了。」",
    "T36n1736_034:0257c15": "故為此通。《涅槃》但令解義，不毀多聞。《商主》",
    "T36n1736_034:0257c16": "等經但令莫著，豈當不許眾生聞教？疏",
    "T36n1736_034:0257c17": "「婆沙四十二云」下，第二引證，總引二論三",
    "T36n1736_034:0257c18": "經。而文分二：先引一論二經，證須多聞。",
    "T36n1736_034:0257c19": "《淨名》即第二答普現色身菩薩之偈，下經即第",
    "T36n1736_034:0257c20": "三地經，前文已引。疏「上單顯聞」下，二雙引",
    "T36n1736_034:0257c21": "聞行。先引《涅槃》即，第二十五〈高貴德王菩薩",
    "T36n1736_034:0257c22": "品〉第七功德云「善男子！菩薩摩訶薩修大",
    "T36n1736_034:0257c23": "涅槃微妙經典，作是思惟：何法能為大般涅",
    "T36n1736_034:0257c24": "槃而作近因？菩薩即知有四種法為大涅",
    "T36n1736_034:0257c25": "槃而作近因。若言勤修一切苦行是大涅",
    "T36n1736_034:0257c26": "槃近因緣者，是義不然。所以者何？若離四",
    "T36n1736_034:0257c27": "法得涅槃者，無有是處。何等為四？一者親",
    "T36n1736_034:0257c28": "近善友、二者專心聽法、三者繫念思惟、四",
    "T36n1736_034:0257c29": "者如法修行。善男子！譬如有人身遇眾病，",
    "T36n1736_034:0258a01": "若冷若熱、虛勞下瘧、眾邪鬼毒，到良醫所。良",
    "T36n1736_034:0258a02": "醫即為隨病說藥。是人至心善受醫教，隨",
    "T36n1736_034:0258a03": "教合藥，如法服之，服已病愈，身得安樂。",
    "T36n1736_034:0258a04": "有病之人喻諸菩薩，大良醫者喻善知識，",
    "T36n1736_034:0258a05": "良醫所說喻方等經，善受醫教喻善思惟",
    "T36n1736_034:0258a06": "方等經義，隨教合藥喻於如法修行三十",
    "T36n1736_034:0258a07": "七助道之法，病除愈者喻滅煩惱，得安樂",
    "T36n1736_034:0258a08": "者喻得涅槃常樂我淨。」故云《涅槃》四事雙美",
    "T36n1736_034:0258a09": "聞行故。疏「智論云：多聞廣智」等者，然彼論",
    "T36n1736_034:0258a10": "第六總有四偈，此第一偈。次偈云「多聞辯",
    "T36n1736_034:0258a11": "慧巧言語，美說諸法轉人心，自不如法行",
    "T36n1736_034:0258a12": "不正，譬如雲雷而不雨。博學多聞有智慧，",
    "T36n1736_034:0258a13": "訥口拙言無巧便，不能顯發法寶藏，譬",
    "T36n1736_034:0258a14": "如有雲無雷雨。不廣學問無智慧，不能",
    "T36n1736_034:0258a15": "說法無好行，是弊法師無慚愧，譬如不",
    "T36n1736_034:0258a16": "雲無雷雨。」此上以行為雨、以辯為雷、以",
    "T36n1736_034:0258a17": "聞智為雲。初偈總具，故今引之。次一闕",
    "T36n1736_034:0258a18": "行、次偈闕辯行、後偈三俱闕，故云弊法師。",
    "T36n1736_034:0258a19": "疏「恐繁且止」者，即《智論》次前云「有智無多",
    "T36n1736_034:0258a20": "聞，是不知實相。譬如暗夜中，有目無所見。",
    "T36n1736_034:0258a21": "多聞無智慧，亦不知實相。譬如大明中，",
    "T36n1736_034:0258a22": "有燈而無目。多聞利智慧，是所說應受。無",
    "T36n1736_034:0258a23": "聞無智慧，是名人中牛。」及餘諸經，其文甚",
    "T36n1736_034:0258a24": "廣。疏「又此九偈亦可別對隨貪等義」者，一",
    "T36n1736_034:0258a25": "溺水喻隨貪愛水故；二喻隨慳，不自食",
    "T36n1736_034:0258a26": "故；三喻隨嫉，是內病故；四喻隨諂，數他德",
    "T36n1736_034:0258a27": "故；五喻隨嗔及忿，違王之法受飢寒故；",
    "T36n1736_034:0258a28": "六喻隨覆，若掩耳偷鈴，欲人不聞故；七",
    "T36n1736_034:0258a29": "喻隨癡，盲無見故；八喻隨慢，恃己慣故；",
    "T36n1736_034:0258b01": "九喻隨誑，無德說德故。第八助道甚深。疏",
    "T36n1736_034:0258b02": "「謂斷惑證理」等者，謂以智慧劍殺煩惱賊",
    "T36n1736_034:0258b03": "故、無分別智方證如故。言「導行」者，《智論》云",
    "T36n1736_034:0258b04": "「五度如盲人，般若為有目」，故能明見夷途、",
    "T36n1736_034:0258b05": "開道萬行，御心中道至一切智城，故餘行",
    "T36n1736_034:0258b06": "得智皆成彼岸，般若究竟成菩提果。疏「結",
    "T36n1736_034:0258b07": "成前難」者，此下亦有三重問意：初言「前難",
    "T36n1736_034:0258b08": "云智為上首」，及今非唯一法成佛，不合偏",
    "T36n1736_034:0258b09": "讚。今有偏讚，其故何耶？此直問所以也。二",
    "T36n1736_034:0258b10": "「為要假多」下，帶疑問也。三「若隨一得成」者，",
    "T36n1736_034:0258b11": "結成相違難也。疏「謂智為上首」下，上摽",
    "T36n1736_034:0258b12": "答意，此下委釋。初釋印初、二「終無唯以」下",
    "T36n1736_034:0258b13": "釋印後、三從「釋其中間」下釋中間。總有",
    "T36n1736_034:0258b14": "五意，前四即四隨、後一統攝。今初。「隨心令喜」，",
    "T36n1736_034:0258b15": "即下隨樂，亦世界悉檀。二「隨時生善」，即下隨",
    "T36n1736_034:0258b16": "宜，亦為人悉檀。三「所治蔽殊故」，即下隨治，亦",
    "T36n1736_034:0258b17": "名對治悉檀。四「入門不同」，即下隨義，亦名第",
    "T36n1736_034:0258b18": "一義悉檀。悉檀，此云義宗，即《智論》中意。諸",
    "T36n1736_034:0258b19": "佛說法，不離此四故。疏「又智論云：般若必",
    "T36n1736_034:0258b20": "具一切行」下，即第五意。般若統攝諸行，今",
    "T36n1736_034:0258b21": "讚一般若即是讚餘；餘是般若中餘，故但",
    "T36n1736_034:0258b22": "讚餘已讚般若。疏「稱悅其心」者，謂前人樂",
    "T36n1736_034:0258b23": "行布施即勸布施，樂行持戒即勸持戒",
    "T36n1736_034:0258b24": "等。隨順世界，順意樂故。言「附先世習」者，",
    "T36n1736_034:0258b25": "心未必樂，但夙世曾作，勸則易成。如昔曾",
    "T36n1736_034:0258b26": "坐禪，今勸坐禪，即易得定。樂約現欲，宜",
    "T36n1736_034:0258b27": "約有根。亦猶鍛金之子，宜令數息等。隨",
    "T36n1736_034:0258b28": "治，可知。隨義，謂隨以何法得入第一義故。",
    "T36n1736_034:0258b29": "有人因禪悟道、有人因慧悟道，六度萬",
    "T36n1736_034:0258c01": "行皆為入理之門戶故。疏「然並通四隨略",
    "T36n1736_034:0258c02": "舉一治」者，會經文也。摽章具四釋，但有",
    "T36n1736_034:0258c03": "一者，蓋是略耳，故引《涅槃》以證有四之義。",
    "T36n1736_034:0258c04": "謂如一布施，有樂施者勸之，即隨樂也。昔",
    "T36n1736_034:0258c05": "曾修行，能生度善，即隨宜也。因施見理，解",
    "T36n1736_034:0258c06": "財如夢，心事俱捨，即隨義也。疏「涅槃慳",
    "T36n1736_034:0258c07": "者之前不讚布施」者，即三十四經〈迦葉菩",
    "T36n1736_034:0258c08": "薩品〉「佛告迦葉：『我於餘經中說五種眾生，",
    "T36n1736_034:0258c09": "不應還為說五種法，為不信者不讚正",
    "T36n1736_034:0258c10": "信、為毀禁者不讚持戒、為慳貪者不讚",
    "T36n1736_034:0258c11": "布施、為懈怠者不讚多聞、為愚癡者不",
    "T36n1736_034:0258c12": "讚智慧。何以故？智者若為是五種人說是",
    "T36n1736_034:0258c13": "五事，當知說者不得名為具足知諸根力，",
    "T36n1736_034:0258c14": "不得名為憐愍眾生。何以故？是五種人聞",
    "T36n1736_034:0258c15": "是事已，生不信心惡心嗔心，以是因緣於",
    "T36n1736_034:0258c16": "無量劫受苦果報。』」今疏引之，以成今文應",
    "T36n1736_034:0258c17": "具四義。言是隨樂者，彼不樂故，亦是不",
    "T36n1736_034:0258c18": "宜讚故。疏「仍前漸具」等者，即前如是次第",
    "T36n1736_034:0258c19": "修漸，具諸佛法。由仍此言，顯智得為上首。",
    "T36n1736_034:0258c20": "疏「二正明所用不同」者，行本防護，與樂別",
    "T36n1736_034:0258c21": "故，故須兼具。前意釋印初義，此意釋印後",
    "T36n1736_034:0258c22": "義。疏「然攝論第九」下，引論成經，通於前",
    "T36n1736_034:0258c23": "後。疏「通說則此二皆能防外養內」者，諦察",
    "T36n1736_034:0258c24": "法理，養內德也。進防懈怠眾魔不入，防外",
    "T36n1736_034:0258c25": "敵也。疏「澄清四海」，喻上定也。「明鑒萬機」，喻",
    "T36n1736_034:0258c26": "上慧也。「戴恩仰則」，喻依賴也。疏「招果無",
    "T36n1736_034:0258c27": "極」，如慈一定得十五果，三地當明。第九一",
    "T36n1736_034:0258c28": "道甚深。疏「同觀心性」者，即正道之一。是唯",
    "T36n1736_034:0258c29": "一之一，法性不並真故。「萬行齊修」者，義兼",
    "T36n1736_034:0259a01": "正助。千佛同轍、今古不易之一道也，即明流",
    "T36n1736_034:0259a02": "類相同為一，非一二三四數之一也。疏「謂",
    "T36n1736_034:0259a03": "因道既一」等者，疏中有二：先釋文、後揀濫。",
    "T36n1736_034:0259a04": "今初，先釋總句，亦有三重問意：一直問",
    "T36n1736_034:0259a05": "所以，故云「云何現見」。二「為果異故」下，帶疑。",
    "T36n1736_034:0259a06": "三「若雙存」下，辨相違難。疏「下別辨十事」",
    "T36n1736_034:0259a07": "下，釋所謂下經文。在文易見，今當略示異",
    "T36n1736_034:0259a08": "相。言「一界有染淨等」者，略有十義，等字",
    "T36n1736_034:0259a09": "等於餘九；二大小、三所依、四形狀、五體性、",
    "T36n1736_034:0259a10": "六莊嚴、七清淨、八佛出、九劫住、十劫轉變。",
    "T36n1736_034:0259a11": "此即〈世界成就品〉十門中八，不取起具因緣，",
    "T36n1736_034:0259a12": "以將因同難果異故；不等無差別門，今",
    "T36n1736_034:0259a13": "難差別門也。為欲滿十，故加染淨及與",
    "T36n1736_034:0259a14": "大小。大小即分量故。亦形狀開出染淨，即",
    "T36n1736_034:0259a15": "對清淨開出，通餘八門，如娑婆為染、安樂",
    "T36n1736_034:0259a16": "為淨等，小如娑婆一三千界、大如法華富",
    "T36n1736_034:0259a17": "樓那國如一恒河沙三千界量等。下之九",
    "T36n1736_034:0259a18": "門，多如〈世界成就品〉。「二居人善惡等異」者，",
    "T36n1736_034:0259a19": "等取或唯地上、或唯地前、或通此二、或三",
    "T36n1736_034:0259a20": "乘一乘等也。疏「三諸乘等別」，或有國土說",
    "T36n1736_034:0259a21": "一乘、或二或三或四五，如是乃至無有量。",
    "T36n1736_034:0259a22": "「或廣略」者，如釋迦如來廣制戒學，迦葉即",
    "T36n1736_034:0259a23": "略，乃至有佛夢中說法。「四或三學調攝」，即",
    "T36n1736_034:0259a24": "用前乘教等調攝眾生，或戒調練、或定以",
    "T36n1736_034:0259a25": "柔伏、或慧以攝御。言「強軟」者，即《勝鬘》意，已",
    "T36n1736_034:0259a26": "如上引。《淨名》亦云「此土眾生剛強難化，故佛",
    "T36n1736_034:0259a27": "為說剛強之語以調伏之，言是地獄、是畜",
    "T36n1736_034:0259a28": "生、是餓鬼、是愚人行處、是身邪行、是身邪",
    "T36n1736_034:0259a29": "行報等。譬如象馬𢤱戾不調，加諸楚毒乃",
    "T36n1736_034:0259b01": "至徹骨然後調伏。」疏「或壽有脩短」者，如",
    "T36n1736_034:0259b02": "《佛名》第七說梵聲佛壽十億歲，月面佛壽一",
    "T36n1736_034:0259b03": "日一夜。《智度論》說須扇多佛朝現暮寂，阿彌",
    "T36n1736_034:0259b04": "陀佛壽命無量無邊阿僧祇劫，釋迦壽量不",
    "T36n1736_034:0259b05": "滿百年等。疏「光明或色相不同」者，如〈十定",
    "T36n1736_034:0259b06": "品〉，或見如來放黃金色光，或見如來放白",
    "T36n1736_034:0259b07": "銀色光等。言「或常放具闕」者，釋迦則具，謂",
    "T36n1736_034:0259b08": "常光一尋，放眉間光照萬八千佛土等。若",
    "T36n1736_034:0259b09": "普明佛，常放光明無前後別，以常光故。",
    "T36n1736_034:0259b10": "疏「隨染淨土居人異故現通亦殊」者，謂隨",
    "T36n1736_034:0259b11": "見勝劣多少不同故。如普現如來國土，其",
    "T36n1736_034:0259b12": "中眾生皆悉成就自然神足等，則佛為彼現，",
    "T36n1736_034:0259b13": "必異此方。疏「一多少」者，或菩薩多、聲聞少，",
    "T36n1736_034:0259b14": "或反此，或俱多俱少。故上〈世界成就品〉明佛",
    "T36n1736_034:0259b15": "出云「或化多眾生，或調伏少眾生」等。《佛名",
    "T36n1736_034:0259b16": "經》說彌留勝王佛初會，聲聞八十億百千那",
    "T36n1736_034:0259b17": "由他等，斯即多也。言「二會數」者，如《佛名經》",
    "T36n1736_034:0259b18": "第七云「彌留勝王佛四會說法，華勝佛一會",
    "T36n1736_034:0259b19": "說法，聲德佛三會說法，放焰佛十會說法。」或",
    "T36n1736_034:0259b20": "一經多會說，如《華嚴》、《般若》。或一會說多經，",
    "T36n1736_034:0259b21": "如《無量義》、《法華》。彌勒世尊龍華三會，七佛",
    "T36n1736_034:0259b22": "說法會數不同。「三凡聖大小」，或唯集聲聞",
    "T36n1736_034:0259b23": "等，或唯集菩薩，或三乘同會等。「九化儀」，",
    "T36n1736_034:0259b24": "如教體中。而言等者，有二：一瞪視等、二化",
    "T36n1736_034:0259b25": "儀前後。或先小後大、先大後小，或顯密不",
    "T36n1736_034:0259b26": "同、頓漸等異，並如教攝中說。疏「十法住久",
    "T36n1736_034:0259b27": "近」者，如《法華》說華光佛正法住世三十二小",
    "T36n1736_034:0259b28": "劫，像法住世亦三十二小劫。若光明佛，正法",
    "T36n1736_034:0259b29": "像法各住二十小劫。山海慧自在通王佛，",
    "T36n1736_034:0259c01": "壽無量千萬億阿僧祇劫，正法住世亦倍壽",
    "T36n1736_034:0259c02": "命，像法住世復倍正法，則正法二無量千萬",
    "T36n1736_034:0259c03": "億阿僧祇劫，像法亦爾。疏「若約一佛十事」",
    "T36n1736_034:0259c04": "下，二揀濫也。恐人誤謂一佛一因而有多",
    "T36n1736_034:0259c05": "果，故為此揀。明此是多佛同修一因，何以",
    "T36n1736_034:0259c06": "見果種種差別耳。一佛證一而果異者，如",
    "T36n1736_034:0259c07": "前已明。謂文殊問德首云：「如來所悟唯是",
    "T36n1736_034:0259c08": "一法，云何乃說無量諸法、現無量剎、化無",
    "T36n1736_034:0259c09": "量眾生」等，故云德首已明。疏「第二答中」",
    "T36n1736_034:0259c10": "下，疏文有二：一略敘答意、二廣徵釋。前",
    "T36n1736_034:0259c11": "中，印其因同、釋其果異，異自在物，同是佛",
    "T36n1736_034:0259c12": "同。疏「何者諸佛因果俱同異」下，第二廣徵",
    "T36n1736_034:0259c13": "釋也。於中有二：一摽、二釋。今初。文殊向",
    "T36n1736_034:0259c14": "以因同用難於果異，今明果亦有同，何",
    "T36n1736_034:0259c15": "以不知？因亦有異，故互為不說。故云俱",
    "T36n1736_034:0259c16": "有同異。是則以佛就機，因果俱異，廢機說",
    "T36n1736_034:0259c17": "佛，因果俱同。然果同因異相隱，因同果異相",
    "T36n1736_034:0259c18": "顯，故文殊以顯難其所隱，使物齊明，成乎",
    "T36n1736_034:0259c19": "一道。疏「謂同滿行海」下，二釋相也。於中有",
    "T36n1736_034:0259c20": "四：初通釋四義、二結成同異、三引證同異、",
    "T36n1736_034:0259c21": "四別彰果同。今初。一「同滿行海」者，二利行",
    "T36n1736_034:0259c22": "也。二「將此同因」下，辨異因相，亦用上來二",
    "T36n1736_034:0259c23": "利行也。然法相宗，自受用身及受用土，自利",
    "T36n1736_034:0259c24": "行成。若他受用變化身土，利他行招。然則利",
    "T36n1736_034:0259c25": "他亦能隨機而取異果，諸佛皆爾，亦得言",
    "T36n1736_034:0259c26": "同。若法性宗，二利皆成同因異因。利他不",
    "T36n1736_034:0259c27": "圓，安得真報？自利不足，豈能利他？故隨二",
    "T36n1736_034:0259c28": "行並成自果俱能利他，但隨所宜化類差",
    "T36n1736_034:0259c29": "別，故取異果耳。疏「是則約佛即同能隨異」",
    "T36n1736_034:0260a01": "下，第二結成同異。上直指因果同異之相，",
    "T36n1736_034:0260a02": "今此融通會釋。然有五句，此句唯約佛。既",
    "T36n1736_034:0260a03": "將同因迴成異因，故即同果能為異果。二",
    "T36n1736_034:0260a04": "「約機同處而見異」者，唯約生說，心自異故。",
    "T36n1736_034:0260a05": "三「以生就佛」者，猶如四心同觀一境，一境",
    "T36n1736_034:0260a06": "不差，成本同義。四「以佛就生」者，如雖一",
    "T36n1736_034:0260a07": "境，令四心見殊，成能異義。五「以佛望佛」",
    "T36n1736_034:0260a08": "者，佛佛皆能隨機見異，即是同義。結云「猶",
    "T36n1736_034:0260a09": "如錦窠常同常異」者，融上五句不離同異",
    "T36n1736_034:0260a10": "無礙。疏「瑜伽三十八」下，三引證同異。除「意",
    "T36n1736_034:0260a11": "明隨機故」一句是疏釋論，餘皆論文。疏「就",
    "T36n1736_034:0260a12": "果同中」下，第四別釋果同，以難見故。於中",
    "T36n1736_034:0260a13": "二：先正釋；後「故成唯識」下引證，即第十論。",
    "T36n1736_034:0260a14": "於中四種身土，文分為三：初釋證自性身",
    "T36n1736_034:0260a15": "土，既同所證，明是體同，如一室之空。二自",
    "T36n1736_034:0260a16": "受用，如千燈光同照室內。三餘二身土，即",
    "T36n1736_034:0260a17": "他受用及變化者，正證於前，亦相似名同而",
    "T36n1736_034:0260a18": "隨機見異。疏文有二：先摽、後釋。今初。就",
    "T36n1736_034:0260a19": "隨機見異中，「有共不共」者，共為異，故名",
    "T36n1736_034:0260a20": "共，非是同義。不共，隨化別故，上二皆異。然",
    "T36n1736_034:0260a21": "共不共亦相似名同。令其各見共不共差，",
    "T36n1736_034:0260a22": "即隨機見異。疏「所化共者」下，第二釋也。於",
    "T36n1736_034:0260a23": "中三：初釋共義、二釋不共、三雙結。今初。",
    "T36n1736_034:0260a24": "言「佛各變」者，如今釋迦化身。若一類眾生，",
    "T36n1736_034:0260a25": "昔與阿閦、彌陀、藥師、寶集皆悉有緣，應受",
    "T36n1736_034:0260a26": "其化。所化之者身不可分，在賢劫時閻浮",
    "T36n1736_034:0260a27": "之處，則阿閦如來化一佛身為釋迦文，阿",
    "T36n1736_034:0260a28": "彌陀佛亦化一身為釋迦文，藥師瑠璃光",
    "T36n1736_034:0260a29": "亦化一身為釋迦文，寶集如來亦化一身",
    "T36n1736_034:0260b01": "為釋迦文，同在迦毘菩提樹下一時成佛，",
    "T36n1736_034:0260b02": "令諸眾生但謂是一釋迦文佛。如五盞燈同",
    "T36n1736_034:0260b03": "照一物共發一影，實有多光各發一影，而",
    "T36n1736_034:0260b04": "相雜故謂之為一。如其一人屬於五佛，如",
    "T36n1736_034:0260b05": "上所明。若百千人同屬五佛，亦如是見五",
    "T36n1736_034:0260b06": "佛為一。疏「於不共者唯一佛變」者，第二釋",
    "T36n1736_034:0260b07": "不共。設見十方百千化佛，亦是一佛化現",
    "T36n1736_034:0260b08": "諸身耳。疏「諸有情類屬佛異故」者，第三雙",
    "T36n1736_034:0260b09": "結釋。釋成就上來共不共義。上來皆是論",
    "T36n1736_034:0260b10": "文，唯「屬佛異故」一句義引彼論，具云「諸有情",
    "T36n1736_034:0260b11": "類無始時來，種性法爾更相繫屬，或多屬一、",
    "T36n1736_034:0260b12": "或一屬多，故所化生有共不共。不爾，多佛",
    "T36n1736_034:0260b13": "久住世間，各事劬勞實為無益，一佛能益",
    "T36n1736_034:0260b14": "一切生故。」釋曰：「不爾」已下，即彼論文，彈餘",
    "T36n1736_034:0260b15": "師義。然應更有或多屬多、或一屬一，文無",
    "T36n1736_034:0260b16": "者略。又彼論云「無始時來種性法爾」，今雖",
    "T36n1736_034:0260b17": "取彼共不共義，但約結緣，不必法爾。然《攝",
    "T36n1736_034:0260b18": "論》中有三師義：一云皆共，一一皆度一切",
    "T36n1736_034:0260b19": "等故。二云不共，以類本來相屬別故，如慈",
    "T36n1736_034:0260b20": "氏、釋迦同事底沙佛，佛見釋迦所化先熟為",
    "T36n1736_034:0260b21": "之入定，令其七日忘下一足，說偈讚佛",
    "T36n1736_034:0260b22": "超於彌勒九劫先成。豈非別耶？三云有共",
    "T36n1736_034:0260b23": "不共，若一向共，何用多佛？若一向不共，不",
    "T36n1736_034:0260b24": "應歷事多佛願度一切、不應以己所化",
    "T36n1736_034:0260b25": "眾生付囑後佛。今《唯識論》即第三正義，略",
    "T36n1736_034:0260b26": "彈共家，不彈不共。偈中，疏略明四：一者",
    "T36n1736_034:0260b27": "上以因一難於果異，今此具明因果一相。",
    "T36n1736_034:0260b28": "疏「然體同義異」者，通妨。恐有難云：既取初",
    "T36n1736_034:0260b29": "義體同為一，則一佛證時一切皆證。若約",
    "T36n1736_034:0260c01": "出現，實如所難，佛見眾生皆以證竟。今約",
    "T36n1736_034:0260c02": "現事，故為此通。以體就能有證未證，千燈",
    "T36n1736_034:0260c03": "一室所照同空。以燈就空空體無二，以空",
    "T36n1736_034:0260c04": "就燈有照未照，隨燈各取各屬本燈。佛義",
    "T36n1736_034:0260c05": "亦爾。疏「八識心王等俱不可知」者，以非佛無",
    "T36n1736_034:0260c06": "心，但深妙玄奧難知相耳。故〈出現品〉云「如",
    "T36n1736_034:0260c07": "來心意識俱不可得，但以智無量故知如來",
    "T36n1736_034:0260c08": "心耳。」既云知如來心，則非無心矣。彼有",
    "T36n1736_034:0260c09": "十相，一一皆云「是為如來心第一相等，諸",
    "T36n1736_034:0260c10": "菩薩摩訶薩應如是知。」今取佛佛之心皆",
    "T36n1736_034:0260c11": "不可知，故名一耳。疏「前中即隨本異因」等",
    "T36n1736_034:0260c12": "者，如眾生宜以直心土化，菩薩即將直心",
    "T36n1736_034:0260c13": "因取直心土等。即隨諸眾生應以何國",
    "T36n1736_034:0260c14": "起菩薩根而取佛土等，故云得如是佛",
    "T36n1736_034:0260c15": "土，謂染淨等土相不一故。疏「答意云眾生",
    "T36n1736_034:0260c16": "不見豈得云無」者，即同《淨名經》云「爾時舍",
    "T36n1736_034:0260c17": "利弗承佛威神作是念：『若菩薩心淨則佛土",
    "T36n1736_034:0260c18": "淨者，我世尊本行菩薩道時意豈不淨，而",
    "T36n1736_034:0260c19": "是佛土不淨若是。』佛知其意，即告舍利弗：",
    "T36n1736_034:0260c20": "『日月豈不淨耶？而盲者不見。』對曰：『不也。世",
    "T36n1736_034:0260c21": "尊！是盲者過，非日月咎。』『舍利弗！眾生罪故，",
    "T36n1736_034:0260c22": "不見如來佛國嚴淨，非如來咎。舍利弗！我",
    "T36n1736_034:0260c23": "此土淨，而汝不見。』」即其義也。疏「亦有三義，",
    "T36n1736_034:0260c24": "初則淨意樂地」者，此中三義，對前三義。由初",
    "T36n1736_034:0260c25": "他受用身地前不見，此辨登地則見。下二",
    "T36n1736_034:0260c26": "例知。疏「既攬同成異亦稱體成益」者，既是",
    "T36n1736_034:0260c27": "如來將其同因以取異果，故令圓機即應",
    "T36n1736_034:0260c28": "見真，故云稱體成益。疏「若順今經亦可",
    "T36n1736_034:0260c29": "此二通佛及剎」者，上取晉經意，無分別是",
    "T36n1736_034:0261a01": "無差別，故但屬剎。無憎愛約心，故但屬",
    "T36n1736_034:0261a02": "佛。今直案文，佛具無分別無憎愛，以無分",
    "T36n1736_034:0261a03": "別智心平等故。剎亦無分別無憎愛，以境",
    "T36n1736_034:0261a04": "但無心即無分別，何有憎愛？是則佛字兩",
    "T36n1736_034:0261a05": "用，佛無分別、佛剎無分別等。疏「次半偈明異",
    "T36n1736_034:0261a06": "自在物」者，此明見異之因，因心及業故。下",
    "T36n1736_034:0261a07": "半正明見異。第十佛境界甚深。疏「十信觀",
    "T36n1736_034:0261a08": "圓便造佛境」者，此明來意，亦辨在後之義。",
    "T36n1736_034:0261a09": "疏「始信終智皆託佛境」者，文殊主二法",
    "T36n1736_034:0261a10": "門：一主信故，善財初見便發信心；二主智",
    "T36n1736_034:0261a11": "故，善財後見便見普賢。始入之信亦信佛",
    "T36n1736_034:0261a12": "境，能度之智亦證佛境耳，故文殊說。疏「並",
    "T36n1736_034:0261a13": "非因位作用所及」者，結也。此結分齊境。「亦",
    "T36n1736_034:0261a14": "非下位所知」者，通結二境。疏「然有三義」",
    "T36n1736_034:0261a15": "者，正釋第四句「而實無所入」言，仍取第三",
    "T36n1736_034:0261a16": "句釋之，故皆有證入之言。此三別者，初一",
    "T36n1736_034:0261a17": "以理對悟說。二以理對事說，謂生是事，與",
    "T36n1736_034:0261a18": "理非即，故有入言；與理非異，故無所入。三",
    "T36n1736_034:0261a19": "正約心境契合說，謂正冥境時不作入解",
    "T36n1736_034:0261a20": "故。疏「即廣之深」下，總結一偈意。疏「一殊勝」",
    "T36n1736_034:0261a21": "等者，三義並在偈中。疏「無若干」者，即《淨名》",
    "T36n1736_034:0261a22": "第三，其無礙慧無若干也。疏「六答法問」，疏",
    "T36n1736_034:0261a23": "有二釋：前釋但融二境、後釋境智雙融。前",
    "T36n1736_034:0261a24": "中「攬理成事」者，是依理成事門。「理徹事表」",
    "T36n1736_034:0261a25": "者，是真理即事門。但用此二，即顯無別，此",
    "T36n1736_034:0261a26": "影略明耳。亦應云理依事顯，即事能顯理",
    "T36n1736_034:0261a27": "門。事徹理源，即事法即理門。疏「是故事",
    "T36n1736_034:0261a28": "則不待壞而恒真」等者，成上二句。此成前",
    "T36n1736_034:0261a29": "句，以事全攬理，非色滅空，色性自空故。下",
    "T36n1736_034:0261b01": "句成下理徹事表，故不待隱而恒俗也。疏",
    "T36n1736_034:0261b02": "「非直廣大」下，結。謂生生稱真，則一一廣大。",
    "T36n1736_034:0261b03": "理非事外，是謂甚深。又理遍於生，故云廣",
    "T36n1736_034:0261b04": "大。即生即理，故曰甚深。此即結歸初總偈",
    "T36n1736_034:0261b05": "中深廣義。疏「又法界是所證」下，第二釋融",
    "T36n1736_034:0261b06": "境智也。則究竟無差別言有其兩向，向上",
    "T36n1736_034:0261b07": "融二界、通向下融能所了，故云「究尋其本",
    "T36n1736_034:0261b08": "亦無差別」，即能所契合同一法界。疏「以一",
    "T36n1736_034:0261b09": "切差別」下，通妨。謂有問云：上問說法，今答",
    "T36n1736_034:0261b10": "智了，豈得同耶？故今答云：所了之聲是佛",
    "T36n1736_034:0261b11": "法輪聲攝故，隨其類音為說法故。〈出現品〉",
    "T36n1736_034:0261b12": "云「音聲實相即法輪故」，〈賢首品〉亦云「能令三",
    "T36n1736_034:0261b13": "界所有聲，聞者皆是如來音」，故上疏云「隨",
    "T36n1736_034:0261b14": "性隨相皆悉了知」。了相差別，隨宜用之；",
    "T36n1736_034:0261b15": "了性體融，一攝一切。疏「八知即心體」者，此句",
    "T36n1736_034:0261b16": "標示。上智即對所證之法明能證之智，今",
    "T36n1736_034:0261b17": "直語靈知真心異乎木石者，通能所證也。",
    "T36n1736_034:0261b18": "疏「了別則非真知」下，雙會南北宗禪以通",
    "T36n1736_034:0261b19": "經意，此句即遣南宗病也。謂識以了別為",
    "T36n1736_034:0261b20": "義，了見心性亦非真知。《淨名》云「依智不依",
    "T36n1736_034:0261b21": "識」，謂分別名識、無分別名智，今有了別之",
    "T36n1736_034:0261b22": "識故非真知，真知唯無念方見。疏「瞥起亦",
    "T36n1736_034:0261b23": "非真知」者，此釋第二句，遣北宗之病也。北",
    "T36n1736_034:0261b24": "宗以不起心為玄妙，故以集起名心，起",
    "T36n1736_034:0261b25": "心看心是即妄想，故非真知。是以真知必",
    "T36n1736_034:0261b26": "忘心遺照、言思道斷矣。故《勝天王般若》「問",
    "T36n1736_034:0261b27": "云：『云何菩薩修學甚深般若通達法界？』佛",
    "T36n1736_034:0261b28": "告勝天王言：『大王！即是如實。』『世尊！云何如",
    "T36n1736_034:0261b29": "實？』『大王！即不變異。』『世尊！云何不變異？』『大",
    "T36n1736_034:0261c01": "王！所謂如如。』『世尊！云何如如？』『大王！此可智",
    "T36n1736_034:0261c02": "知，非言能說。離相無相，遠離思量，過覺",
    "T36n1736_034:0261c03": "觀境，是謂菩薩修行甚深般若，了達甚深",
    "T36n1736_034:0261c04": "法界。』」釋曰：但以無念心稱此而知，即同佛",
    "T36n1736_034:0261c05": "知見。經云「如實即無念」，是用無念心見",
    "T36n1736_034:0261c06": "聞覺知，覺知一切事法，心常寂靜，即如來藏。",
    "T36n1736_034:0261c07": "疏「心體離念非有念可無」者，雙會二宗釋",
    "T36n1736_034:0261c08": "第三句。以北宗宗於離念，南宗破云：離念",
    "T36n1736_034:0261c09": "則有念可離，無念即本自無之。離念如拂",
    "T36n1736_034:0261c10": "鏡，無念如本淨。今為會之。《起信》既云「心體",
    "T36n1736_034:0261c11": "離念」，亦本自離，非有念可離，亦同無念",
    "T36n1736_034:0261c12": "可無，即性淨也，非看竟方淨。若無看之看，",
    "T36n1736_034:0261c13": "亦猶無念念者，則念真如也。疏「眾生等有",
    "T36n1736_034:0261c14": "惑翳不知」下，釋第四句。即用《法華》開示悟",
    "T36n1736_034:0261c15": "入佛知見意。謂開除惑障，顯示真理，令悟",
    "T36n1736_034:0261c16": "體空，證入心體也。大意然矣。此有多釋，已",
    "T36n1736_034:0261c17": "如前引。今更略舉禪門釋之。北宗云：智用",
    "T36n1736_034:0261c18": "是知，慧用是見，見心不起名智。智能知，五",
    "T36n1736_034:0261c19": "根不動名慧。慧能見，是佛知見。心不動是",
    "T36n1736_034:0261c20": "開，開者開方便門。色不動是示，示者示真",
    "T36n1736_034:0261c21": "實相。悟即妄念不生，入即萬境常寂。南宗云：",
    "T36n1736_034:0261c22": "眾生佛智妄隔不見，但得無念，即本來自性。",
    "T36n1736_034:0261c23": "寂靜為開，寂靜體上自有本智，以本智能",
    "T36n1736_034:0261c24": "見本來自性。寂靜名示，既得指示，即見本",
    "T36n1736_034:0261c25": "性。佛與眾生本來無異為悟，悟後於一切",
    "T36n1736_034:0261c26": "有為無為、有佛無佛常見本性，自知妄想無",
    "T36n1736_034:0261c27": "性，自覺聖智，故是菩薩。前聖所知轉相傳授，",
    "T36n1736_034:0261c28": "即是入義。上二各是一理。前之略釋是疏本",
    "T36n1736_034:0261c29": "意，餘如別說。疏「即體之用故問之以知」",
    "T36n1736_034:0262a01": "下，會違。謂前問問知，今答性淨，都無知",
    "T36n1736_034:0262a02": "言，何以會通？故為此會。故水南善知識云：",
    "T36n1736_034:0262a03": "「即體之用名知，即用之體為寂。如即燈",
    "T36n1736_034:0262a04": "之時即是光，即光之時即是燈。燈為體，光",
    "T36n1736_034:0262a05": "為用，無二而二也。」「知之一字眾妙之門」，亦",
    "T36n1736_034:0262a06": "是水南之言也。「若能虛已」下，勸修。即可以",
    "T36n1736_034:0262a07": "神會，難可以事求也。能如是會，非唯空",
    "T36n1736_034:0262a08": "識而已，於我有分也。疏「九答證問」，疏文有",
    "T36n1736_034:0262a09": "三：初標舉、二釋相、三結示。疏「非業繫故」",
    "T36n1736_034:0262a10": "下，釋相。於中有三：初經中七字，示三德體；",
    "T36n1736_034:0262a11": "二「無住處」下八字，拂三德相；三以第四句",
    "T36n1736_034:0262a12": "辯三德功能。疏「由無用故」下，釋第四句。",
    "T36n1736_034:0262a13": "合上體相不二，故功用普周也。三「是謂三",
    "T36n1736_034:0262a14": "德」下，結示三德。廣義已見玄中，下〈出現品〉",
    "T36n1736_034:0262a15": "復當重解釋，此但撮略對文耳。疏「因何而",
    "T36n1736_034:0262a16": "現」下，疏文有三：初來意，可知；二「所現有十」",
    "T36n1736_034:0262a17": "下，釋文；三「又此亦可」下，重會前文。二中，「持",
    "T36n1736_034:0262a18": "戒即人天勝劣」等者，如第二地。疏「說法即",
    "T36n1736_034:0262a19": "近報淨居聰明利智」等者，皆《智論》文。論第",
    "T36n1736_034:0262a20": "十三引《育王經》云「育王常供養眾僧。有一",
    "T36n1736_034:0262a21": "比丘，口內馨香。育王懷疑，試而驗之，方知",
    "T36n1736_034:0262a22": "本有。問其所因，比丘答云：『迦葉佛時說法",
    "T36n1736_034:0262a23": "之果。』復聞：『說法果唯爾耶？』答：『此是華報。』問",
    "T36n1736_034:0262a24": "云：『果報云何？』因說偈云：『大名聞端正，得樂",
    "T36n1736_034:0262a25": "及恭敬，威光如日月，為一切所愛。辯才有",
    "T36n1736_034:0262a26": "大名，能盡一切結，苦滅得涅槃，如是名為",
    "T36n1736_034:0262a27": "十。』此即說法之果也。」疏「又此十亦可配",
    "T36n1736_034:0262a28": "十甚深」者，重會前文，不為此釋則現事無",
    "T36n1736_034:0262a29": "由，理必合耳。但文影略，故致「亦可」之言。「初",
    "T36n1736_034:0262b01": "來意」，有三：初一通對前後辨來，謂欲成妙",
    "T36n1736_034:0262b02": "位是後十住故，前品明解即是對前。二「又",
    "T36n1736_034:0262b03": "前明入理」下，此及第三俱是對前二，即以",
    "T36n1736_034:0262b04": "行對行，但理事不同。三即以願對行，則二",
    "T36n1736_034:0262b05": "品全別故，前品具解行二義，此品具行願",
    "T36n1736_034:0262b06": "二義故。疏「次釋名」，中二：先正釋、後「得斯意」",
    "T36n1736_034:0262b07": "下辨行功能。疏「文殊心故」下，覆成上二。",
    "T36n1736_034:0262b08": "然即〈賢首品〉初生起之意，尋文可知。疏「四解",
    "T36n1736_034:0262b09": "妨」中，有二：一唯願無行妨、二辨所行非真",
    "T36n1736_034:0262b10": "妨。前中二：先問、後答。於中又二：先列、後",
    "T36n1736_034:0262b11": "結。前中略有六重：一事理無礙行；二「以願",
    "T36n1736_034:0262b12": "導智」下，悲智無礙行；三「遇違順境」下，止觀雙",
    "T36n1736_034:0262b13": "流行；四「又對於事境」下，三觀一心行；五「又所",
    "T36n1736_034:0262b14": "造成行」下，十度齊修行；六「皆願利生」下，四弘",
    "T36n1736_034:0262b15": "誓願行。六中前三，各有三義。初中三者：一",
    "T36n1736_034:0262b16": "歷緣造修事行也；二觸境不迷理行也；三雙",
    "T36n1736_034:0262b17": "達事理，即事理無礙行也。第二行中含三",
    "T36n1736_034:0262b18": "行者，一大悲行；二初對悲行，總為智行；三",
    "T36n1736_034:0262b19": "悲智雙運行。四中有五別，明空假中為三；",
    "T36n1736_034:0262b20": "四三觀不次第為一行；五三觀一心為一",
    "T36n1736_034:0262b21": "行。三五六者，並文處可知。三觀如前後說。",
    "T36n1736_034:0262b22": "疏「漚和涉事」者，漚和俱舍羅，此云方便善巧。",
    "T36n1736_034:0262b23": "即肇公《宗本論》文。論云「漚和般若者，大慧之",
    "T36n1736_034:0262b24": "稱也。諸法實相謂之般若，能不形證，漚和",
    "T36n1736_034:0262b25": "功也；適化眾生謂之漚和，不染塵累，般若",
    "T36n1736_034:0262b26": "力也。然則般若之門觀空，漚和之門涉有。",
    "T36n1736_034:0262b27": "涉有未始迷虛，故常處有而不染；不厭",
    "T36n1736_034:0262b28": "有而觀空，故觀空而不證。是為一念之力",
    "T36n1736_034:0262b29": "權慧具矣。一念之力權慧具矣，好思歷然",
    "T36n1736_034:0262c01": "可解。」疏「二陳所問中」，文二：先總科、二「此",
    "T36n1736_034:0262c02": "十一中」下料揀。自有三意，可知。三中「以善",
    "T36n1736_034:0262c03": "修七覺」下，解妨。謂有問云：其初意中二四",
    "T36n1736_034:0262c04": "與六此三明因，如何今十皆得名果？故為",
    "T36n1736_034:0262c05": "此通。以約相顯望菩提涅槃此三為因，是",
    "T36n1736_034:0262c06": "初十成，故得稱果。「皆言」下，釋「云何得」言。",
    "T36n1736_034:0262c07": "從「初十望後」下，重通。復難問：初十既因，何",
    "T36n1736_034:0262c08": "以前科云智首舉德徵因？答意可知。則智",
    "T36n1736_034:0262c09": "首總問因果之德，文殊總舉歷緣巧願，則皆",
    "T36n1736_034:0262c10": "成矣。疏「今十句」下，疏文分三：初依總別科",
    "T36n1736_034:0262c11": "釋、二先果後因釋、三當句對惑釋。今初。則",
    "T36n1736_034:0262c12": "十一段皆是所成之果，兼含料揀中第三意。",
    "T36n1736_034:0262c13": "初十為能成、下十為所成，從後倒牒十果。",
    "T36n1736_034:0262c14": "案次釋文，謂第一無過失三業，得第十一",
    "T36n1736_034:0262c15": "超勝尊貴果；第二不害三業，得第十能為饒",
    "T36n1736_034:0262c16": "益果；三成第九、四成第八、五成第七、六成",
    "T36n1736_034:0262c17": "第六、七成第五、八成第四、九成第二、十成",
    "T36n1736_034:0262c18": "第三，唯後二前却耳。亦可如次，猶涉境無",
    "T36n1736_034:0262c19": "染，故成眾慧；智為先導，成就法器。其中加",
    "T36n1736_034:0262c20": "字，已當釋文。如云無恚害以恚釋害，以",
    "T36n1736_034:0262c21": "涉境釋於無染，約體釋於清淨等。細尋歷",
    "T36n1736_034:0262c22": "然。疏「又由後十」下，二先果後因釋。以初十",
    "T36n1736_034:0262c23": "句為果、後之十段百句為因，故云「永無失",
    "T36n1736_034:0262c24": "等唯佛不共」。永無失等者，等下九句不害",
    "T36n1736_034:0262c25": "業等。言不共者，即十八不共法，謂一身業",
    "T36n1736_034:0262c26": "無誤失、二無卒暴音、三無種種想、四無不",
    "T36n1736_034:0262c27": "定心、五無忘失念、六無不擇捨、七欲無退、",
    "T36n1736_034:0262c28": "八念無退、九精進無退、十定無減、十一智",
    "T36n1736_034:0262c29": "慧無減、十二解脫無減、十三身業智為先",
    "T36n1736_034:0263a01": "導隨智而轉、十四語業智為先導隨智而",
    "T36n1736_034:0263a02": "轉、十五意業智為先導隨智而轉、十六知",
    "T36n1736_034:0263a03": "過去無著無礙、十七知未來無著無礙、十",
    "T36n1736_034:0263a04": "八知現在無著無礙，廣如別章。今以十句",
    "T36n1736_034:0263a05": "通攝十八，謂初二即初三，一由三業無過",
    "T36n1736_034:0263a06": "害故；次二即次三，由有念定慧故、不可",
    "T36n1736_034:0263a07": "毀壞故，三皆云無。五六即七八九，七即定",
    "T36n1736_034:0263a08": "慧解脫，三種無減故稱殊勝；八九即後三，",
    "T36n1736_034:0263a09": "三世無著無礙，故云清淨無染。十即十三十",
    "T36n1736_034:0263a10": "四十五，智為先導隨智而轉，故疏云永無",
    "T36n1736_034:0263a11": "失等唯佛不共。今約分分，故為後因。疏「又",
    "T36n1736_034:0263a12": "後十句」下，三當句對惑釋。以破六根本惑",
    "T36n1736_034:0263a13": "成斯十句，疑攝三句、貪攝於二、餘四各一，",
    "T36n1736_034:0263a14": "故六攝九。疏「初一異熟果」者，《俱舍》顯相頌",
    "T36n1736_034:0263a15": "云「異熟無記法，有情有記生二，等流似自因",
    "T36n1736_034:0263a16": "三，離繫由慧盡四，若因彼力生，是果名士",
    "T36n1736_034:0263a17": "用五，除前有為法，有為增上果。」釋曰：初二",
    "T36n1736_034:0263a18": "句異熟果相，但是無覆無記，不通非情，從",
    "T36n1736_034:0263a19": "善惡感，名有記生。次句等流果相，似於同",
    "T36n1736_034:0263a20": "類遍行自因。次句離繫果相。由慧盡者，慧",
    "T36n1736_034:0263a21": "則擇也，盡則滅也。謂此擇滅離繫所顯，故將",
    "T36n1736_034:0263a22": "擇滅釋離繫果。次二句士用果相。若法因",
    "T36n1736_034:0263a23": "彼勢力所生，如因下地加行心力，上地有",
    "T36n1736_034:0263a24": "漏無漏定生，及因清淨靜慮心力，生得變",
    "T36n1736_034:0263a25": "化無記心等。離繫名為不生，士用為因，道",
    "T36n1736_034:0263a26": "力證得，亦得士用果名。後二句增上果相。有",
    "T36n1736_034:0263a27": "為法生，餘法不障，是增上果，故唯有為。除前",
    "T36n1736_034:0263a28": "已生有為之法，謂果望因，或俱或後，必無前",
    "T36n1736_034:0263a29": "果後因，故云除也。除此前外，餘諸有為為",
    "T36n1736_034:0263b01": "增上果，論云「增上之果」。問：士用、增上二果",
    "T36n1736_034:0263b02": "何殊？答：士用果名唯對作者，增上果稱通",
    "T36n1736_034:0263b03": "對所餘。如匠所成，對能成匠，俱得士用、增",
    "T36n1736_034:0263b04": "上果名。對餘非匠，唯增上果。非匠不造，故",
    "T36n1736_034:0263b05": "非士用。《瑜伽》三十八云「習不善故，樂住不",
    "T36n1736_034:0263b06": "善等，為等流果。或似先業，後果隨轉。」釋曰：",
    "T36n1736_034:0263b07": "此有二義釋於等流。後義果似於因，即《俱",
    "T36n1736_034:0263b08": "舍》意，如殺生因等得短壽果。前義即於後",
    "T36n1736_034:0263b09": "果之上行因似因，如前世殺生，今亦好殺",
    "T36n1736_034:0263b10": "等。《瑜伽》又云「以道滅惑，名離繫果。」四人工",
    "T36n1736_034:0263b11": "等事，由此成辦稼穡財利等果，為士用果。",
    "T36n1736_034:0263b12": "若眼識等，是眼根等增上果。身分不壞，是命",
    "T36n1736_034:0263b13": "根增上果。二十二根各起自增上果，當知",
    "T36n1736_034:0263b14": "一切名增上果。餘例可知。然上所引《俱舍》",
    "T36n1736_034:0263b15": "即是〈根品〉。彼論以六種因成斯五果，非今",
    "T36n1736_034:0263b16": "所要。疏「瑜伽具釋」者，第六迴向初當廣釋",
    "T36n1736_034:0263b17": "之。即有八種異熟，今開成十句。今生處具",
    "T36n1736_034:0263b18": "足，總明義當財位果；二即種族果；三亦財",
    "T36n1736_034:0263b19": "位；四即大色果；五人種性果，非不男等；六",
    "T36n1736_034:0263b20": "信言果，意由念具故；七名譽果；八義當壽",
    "T36n1736_034:0263b21": "命，離過修行無夭逝故；九大力果；十亦大",
    "T36n1736_034:0263b22": "力，智力覺悟故。疏「無畏」下，隨難重釋。疏「又",
    "T36n1736_034:0263b23": "此十事」下，約法。言「生在佛家」者，菩提心家",
    "T36n1736_034:0263b24": "故。等者，等於餘句。謂二種族，即具佛種性。",
    "T36n1736_034:0263b25": "謂自性住，性習所成等。三明家，即真如為家，",
    "T36n1736_034:0263b26": "亦四家故。四家如七地。四明見佛性，如",
    "T36n1736_034:0263b27": "見色故。故《涅槃》云「佛性有二：一色、二非",
    "T36n1736_034:0263b28": "色，如來所見為色故。」五相，謂有悲智等為",
    "T36n1736_034:0263b29": "菩薩相故。餘之五句，經自約法，可知。疏「又",
    "T36n1736_034:0263c01": "具足」下，重釋具足之言。上約橫具為具足，",
    "T36n1736_034:0263c02": "今約竪說之。疏「即是種性」者，謂種性位，由",
    "T36n1736_034:0263c03": "於習種合於性種方名種性也。性種即自",
    "T36n1736_034:0263c04": "性住，性為正因。性即是涅槃第一義空性也。",
    "T36n1736_034:0263c05": "習即新熏修成之性，決於佛因，稱為種性。",
    "T36n1736_034:0263c06": "引證可知。言「無性攝論」者，即第八論釋因",
    "T36n1736_034:0263c07": "緣云「諸菩薩因緣，即有言聞熏習，是無分",
    "T36n1736_034:0263c08": "別智及如理作意。」釋論中云「因即能作因緣",
    "T36n1736_034:0263c09": "義。有言者，大乘言音。聞謂聽聞。由此引功",
    "T36n1736_034:0263c10": "能差別，說名熏習。以此為因，所生意言順",
    "T36n1736_034:0263c11": "理清淨，名如理作意。」疏「攝論廣說」者，即第",
    "T36n1736_034:0263c12": "七論。《瑜伽》四十五明內外各有六方便，此",
    "T36n1736_034:0263c13": "即內六。疏「瑜伽起信等論」者，前第一經疏中",
    "T36n1736_034:0263c14": "已引《起信》。今略引《瑜伽》，即七十七〈菩薩地",
    "T36n1736_034:0263c15": "品〉中。彼論亦引《深密》慈氏問世尊，如來說",
    "T36n1736_034:0263c16": "四種所緣境事：一有分別影像所緣境事、二",
    "T36n1736_034:0263c17": "無分別影像所緣境事、三事邊際所緣境事、",
    "T36n1736_034:0263c18": "四所作成辦所緣境事。幾奢摩他所緣境事？",
    "T36n1736_034:0263c19": "幾毘鉢舍那所緣境事？世尊答云：初一毘鉢",
    "T36n1736_034:0263c20": "舍那所緣境事、次一奢摩他所緣境事、後二",
    "T36n1736_034:0263c21": "是俱所緣境事。釋曰：初一即事、二即是理，故",
    "T36n1736_034:0263c22": "無分別智緣三四通事理故用二為能緣，",
    "T36n1736_034:0263c23": "則是以事對觀義也。故前第一經疏中已為",
    "T36n1736_034:0263c24": "出意，但不順無分別智證如中義耳，廣",
    "T36n1736_034:0263c25": "如彼說。今取一義，故不言是非以明十",
    "T36n1736_034:0263c26": "重，從麁至細、自淺暨深故。初二止觀別行，",
    "T36n1736_034:0263c27": "一即《瑜伽》奢摩他品、二即毘鉢舍那品。下八",
    "T36n1736_034:0263c28": "皆雙運品。而三正是雙運，對第四雙遮，此",
    "T36n1736_034:0263c29": "為雙照。若取別義，雙照皆觀、雙遮皆止。上",
    "T36n1736_034:0264a01": "四以理事為能成，止觀為所成。五融於心",
    "T36n1736_034:0264a02": "境，即合前三四二門，以初二事理即三四所",
    "T36n1736_034:0264a03": "融，故絕事理即第四門中境，無礙即第三",
    "T36n1736_034:0264a04": "門中境，泯止觀即第四門止觀，無礙止觀即",
    "T36n1736_034:0264a05": "第三門止觀。合上二重止觀與二重之境，",
    "T36n1736_034:0264a06": "明非一異。不壞二相故不一，二體無異故",
    "T36n1736_034:0264a07": "不二。故雖融心境方是事理無礙之門，但",
    "T36n1736_034:0264a08": "言相融，不說何者是止是觀者，此通三意：",
    "T36n1736_034:0264a09": "一但融上二重止觀，即是此門止觀。二者照",
    "T36n1736_034:0264a10": "斯二而不二、不二而二，即是於觀不取諸",
    "T36n1736_034:0264a11": "相，即名為止。三者不礙心境而一味成，即",
    "T36n1736_034:0264a12": "觀上止；不壞一味而心境成，即止之觀。後",
    "T36n1736_034:0264a13": "五即事事無礙門中止觀。六是一多相容不",
    "T36n1736_034:0264a14": "同門。七是諸法相即自在門。八即合前即入，",
    "T36n1736_034:0264a15": "義當同時具足門。九即因陀羅網境界門。十",
    "T36n1736_034:0264a16": "即主伴圓明具德門。欲顯後後深於前前，",
    "T36n1736_034:0264a17": "故合即入耳。餘可思準。此亦一處明示止",
    "T36n1736_034:0264a18": "觀兼廣演玄言。疏「皆約流轉以明」者，由善",
    "T36n1736_034:0264a19": "巧義通還滅故。總釋善巧乃有三義：一知",
    "T36n1736_034:0264a20": "理；二知事；三云「加能攝無盡」，正是事事無",
    "T36n1736_034:0264a21": "礙兼於事理無礙。故《大品》云「一切法趣色，色",
    "T36n1736_034:0264a22": "尚不可得，云何當得有趣非趣？一切同歸",
    "T36n1736_034:0264a23": "於空。」諸法之空不異色，空故即事理無礙",
    "T36n1736_034:0264a24": "意。今取一攝一切，即事事無礙。善巧開此",
    "T36n1736_034:0264a25": "為二，便有四義。《瑜伽》五十六七廣說三科",
    "T36n1736_034:0264a26": "善巧，多約相說，即第二義。疏「第八十王敬",
    "T36n1736_034:0264a27": "護是增上果」者，即有力增上。由己具德，令",
    "T36n1736_034:0264a28": "彼護故。疏「由本願力為依救」等，即《瑜伽》。前",
    "T36n1736_034:0264a29": "意行以昔修故。言「由本行力為第一等」者，",
    "T36n1736_034:0264b01": "即第二意，果似昔因。既為第一，故是行果。",
    "T36n1736_034:0264b02": "疏「佛地論第七有五重」者，一修善因得樂",
    "T36n1736_034:0264b03": "果故、二離惡攝善故、三此世他世益故、四",
    "T36n1736_034:0264b04": "世出世益故、五福德智慧益故。上之五重，各",
    "T36n1736_034:0264b05": "先義後利。疏「一言蔽諸」者，即《論語》云「詩三百，",
    "T36n1736_034:0264b06": "一言以蔽諸，曰思無邪。」包曰：「蔽，猶當也，謂",
    "T36n1736_034:0264b07": "歸於正。諸，之也。」疏「四十一位」者，此約行修",
    "T36n1736_034:0264b08": "有障等。第四十二，即妙覺位，是所求故，無",
    "T36n1736_034:0264b09": "障非行故。疏「不同權小談有藏無」者，小乘",
    "T36n1736_034:0264b10": "謂唯佛一人有大覺性，權即五性。談其有",
    "T36n1736_034:0264b11": "者，藏其無者在有，佛性中故。又云通別類",
    "T36n1736_034:0264b12": "異，通即皆有，別則有有佛性、有無佛性。",
    "T36n1736_034:0264b13": "疏「以是至德行本」者，即外典意。故《孝經》「夫子",
    "T36n1736_034:0264b14": "語曾子曰：『先王有至德要道，民用和睦，上",
    "T36n1736_034:0264b15": "下無怨。汝知之乎？』」注云「至德者，孝悌也。要",
    "T36n1736_034:0264b16": "道者，體樂也。故上至天子下至庶人，皆當",
    "T36n1736_034:0264b17": "行孝無始終也。」言行本者，俗典以孝為",
    "T36n1736_034:0264b18": "百行之本。下引佛教證。菩薩戒亦云：孝養",
    "T36n1736_034:0264b19": "師僧父母。孝名為戒，亦名制止。疏「然二乘",
    "T36n1736_034:0264b20": "之染非真染」等者，即《涅槃》第二、南經〈哀歎品〉。",
    "T36n1736_034:0264b21": "「佛訶三修比丘云：『汝諸比丘！勿以下心而",
    "T36n1736_034:0264b22": "生知足。汝等今者雖得出家，於此大乘",
    "T36n1736_034:0264b23": "不生貪慕。汝諸比丘！身雖得服袈裟染衣，",
    "T36n1736_034:0264b24": "其心猶未得染大乘清淨之法。汝諸比丘！",
    "T36n1736_034:0264b25": "雖得行乞身經歷多處，初未曾求大乘法",
    "T36n1736_034:0264b26": "食。汝諸比丘！雖除鬚髮，未為正法除諸",
    "T36n1736_034:0264b27": "結使。汝諸比丘！今當真實教勅汝等。我今",
    "T36n1736_034:0264b28": "現在、大眾和合，如來法性真實不倒。是故",
    "T36n1736_034:0264b29": "汝等應當精進，攝心勇猛摧諸結使。』」釋曰：",
    "T36n1736_034:0264c01": "此以小乘方大，尚未能除所知無明，染法",
    "T36n1736_034:0264c02": "空法常住妙法，故云爾也。疏「五受之一」者，",
    "T36n1736_034:0264c03": "一善來、二上法、三三歸、四八敬、五羯磨。多",
    "T36n1736_034:0264c04": "釋不同，多依此五。疏「歸要三者」，前歸敬序",
    "T36n1736_034:0264c05": "中已廣說竟。言「至下當明」者，即〈明法品〉。前",
    "T36n1736_034:0264c06": "是抄廣，故此指下。疏「和尚此云親教」者，",
    "T36n1736_034:0264c07": "是昔時梵語，即龜茲已來梵言，正云鄔波",
    "T36n1736_034:0264c08": "陀耶，此云親教。疏「戒有二種」等者，依比",
    "T36n1736_034:0264c09": "丘戒，則五戒、十戒、八戒皆為方便，五眾之最",
    "T36n1736_034:0264c10": "為最勝法。若菩薩戒為具足，則比丘戒亦",
    "T36n1736_034:0264c11": "為方便，超二乘上為最勝法。「願所成」者，明",
    "T36n1736_034:0264c12": "是佛果。疏「楊枝五利」者，一明目、二除痰、三",
    "T36n1736_034:0264c13": "除口氣、四辨味、五消食。新經有十義。疏",
    "T36n1736_034:0264c14": "「朝中嚼楊枝，淨穢不相雜」，此兩句語全是無",
    "T36n1736_034:0264c15": "行禪師於西域寄歸之書，《南海寄歸傳》亦",
    "T36n1736_034:0264c16": "廣說之。疏「三苦八苦亦皆除滅」者，由三塗",
    "T36n1736_034:0264c17": "苦滅，故生老病苦亦滅。由斷此惑不造十",
    "T36n1736_034:0264c18": "惡業故，無怨憎會苦。由斷分別欲貪故，",
    "T36n1736_034:0264c19": "無求不得苦及愛別離苦。從此唯有死及取",
    "T36n1736_034:0264c20": "蘊，至金剛無間道根本智斷彼二苦。雖有",
    "T36n1736_034:0264c21": "漏善法此時猶在行苦所隨，由被勝智照",
    "T36n1736_034:0264c22": "同法性，於解脫道不待擇滅，任運棄捨功",
    "T36n1736_034:0264c23": "歸無間。上約法相說。取正體無分別智名",
    "T36n1736_034:0264c24": "為根本，以望加行得名。雖通諸位，而見道、",
    "T36n1736_034:0264c25": "金剛二處最顯，故略舉之。又有約法性以",
    "T36n1736_034:0264c26": "本覺為根本智，以與始覺為根本故。此唯",
    "T36n1736_034:0264c27": "約解脫道。證理時與根本冥合，乃名獲得",
    "T36n1736_034:0264c28": "本覺根本，從此永無死及取蘊。雖斷惑證",
    "T36n1736_034:0264c29": "理立二道名，然同一剎那獲智亦爾。是故",
    "T36n1736_034:0265a01": "無間道斷見修二障種時，即是解脫道時",
    "T36n1736_034:0265a02": "斷也。疏「一約入真見道之慧」等者，亦有二",
    "T36n1736_034:0265a03": "義，例同斷苦。「斷身病之苦」，牒前所斷。「及煩",
    "T36n1736_034:0265a04": "惱病」，是此所斷。「謂一切」下，出所斷體。「麁重」，",
    "T36n1736_034:0265a05": "即是種子。「分別」，揀於俱生。「亦為身病遠因」者，",
    "T36n1736_034:0265a06": "非近因故。如房色過度是身病近因，由貪",
    "T36n1736_034:0265a07": "故爾即為遠因。言「一剎那中頓斷」者，至初",
    "T36n1736_034:0265a08": "地中廣釋。「頓證三界四諦真如」，至〈十迴向〉",
    "T36n1736_034:0265a09": "中釋。疏「二約金剛心頓斷一切諸煩惱病」",
    "T36n1736_034:0265a10": "者，即俱生也。此上所轉捨。「依上解」下，結成",
    "T36n1736_034:0265a11": "前二。",
    "T36n1736_034:0265a12": "大方廣佛華嚴經隨疏演義鈔卷第三十四"
}