{
    "T07n0220d_556:0865c02": "大般若波羅蜜多經卷第五百五",
    "T07n0220d_556:0865c03": "十六",
    "T07n0220d_556:0865c05": "三藏法師玄奘奉　詔譯",
    "T07n0220d_556:0865c06": "1 善現品第五分善現品第一",
    "T07n0220d_556:0865c07": "如是我聞：一時，薄伽梵住王舍城鷲峯山頂，",
    "T07n0220d_556:0865c08": "與大苾芻眾萬二千人俱，皆阿羅漢，具壽善",
    "T07n0220d_556:0865c09": "現、舍利子等而為上首，除阿難陀獨居學地。",
    "T07n0220d_556:0865c10": "復有無量無數菩薩摩訶薩得無礙辯，慈氏",
    "T07n0220d_556:0865c11": "菩薩、妙吉祥菩薩等而為上首。爾時，世尊告",
    "T07n0220d_556:0865c12": "善現曰：「汝以辯才應為菩薩摩訶薩眾宣示",
    "T07n0220d_556:0865c13": "般若波羅蜜多，令諸菩薩摩訶薩眾修行般",
    "T07n0220d_556:0865c14": "若波羅蜜多速得成辦。」時，舍利子作是念言：",
    "T07n0220d_556:0865c15": "「具壽善現為以自力為諸菩薩摩訶薩眾宣",
    "T07n0220d_556:0865c16": "示般若波羅蜜多？為是如來威神之力？」爾時，",
    "T07n0220d_556:0865c17": "善現知舍利子心之所念，便告之言：「諸佛弟",
    "T07n0220d_556:0865c18": "子有所宣示，皆是如來威神之力。何以故？舍",
    "T07n0220d_556:0865c19": "利子！佛為弟子宣示法要，彼依佛教精勤修",
    "T07n0220d_556:0865c20": "學，乃至證得諸法實性，證已為他有所宣示，",
    "T07n0220d_556:0865c21": "若與法性能不相違，皆是如來威神所致，亦",
    "T07n0220d_556:0865c22": "是所證法性等流，是故我當為諸菩薩宣示",
    "T07n0220d_556:0865c23": "般若波羅蜜多，皆是如來威神之力。」爾時，善",
    "T07n0220d_556:0865c24": "現便白佛言：「世尊使我為諸菩薩摩訶薩眾",
    "T07n0220d_556:0865c25": "宣示般若波羅蜜多，令諸菩薩眾修行般若",
    "T07n0220d_556:0865c26": "波羅蜜多速得成辦。世尊！所言諸菩薩者，",
    "T07n0220d_556:0865c27": "何法增語謂為菩薩？世尊！我不見有法可名",
    "T07n0220d_556:0865c28": "菩薩摩訶薩，亦不見有法可名般若波羅蜜",
    "T07n0220d_556:0865c29": "多。世尊！我於菩薩及菩薩法不見不得，亦復",
    "T07n0220d_556:0866a01": "不見不得般若波羅蜜多，云何使我為諸菩",
    "T07n0220d_556:0866a02": "薩摩訶薩眾宣示般若波羅蜜多？世尊！我教",
    "T07n0220d_556:0866a03": "何等菩薩摩訶薩修行何等般若波羅蜜多令",
    "T07n0220d_556:0866a04": "速成辦？「世尊！菩薩摩訶薩聞說是語，心不",
    "T07n0220d_556:0866a05": "沈沒亦無退屈、不驚、不怖，如說而住修行般",
    "T07n0220d_556:0866a06": "若波羅蜜多，是菩薩摩訶薩應有般若波羅",
    "T07n0220d_556:0866a07": "蜜多令速成辦，若無所執即是",
    "T07n0220d_556:0866a08": "般若波羅蜜多。「復次，世尊！若菩薩摩訶薩修",
    "T07n0220d_556:0866a09": "行般若波羅蜜多，應如是學，謂不執著是菩",
    "T07n0220d_556:0866a10": "薩心。何以故？是心非心本性淨故。」時，舍利",
    "T07n0220d_556:0866a11": "子問善現言：「為有是心非心性不？」善現反問",
    "T07n0220d_556:0866a12": "舍利子言：「心非心性若有若無為可得不？」舍",
    "T07n0220d_556:0866a13": "利子言：「不也！善現！」善現便語舍利子言：「心非",
    "T07n0220d_556:0866a14": "心性若有若無既不可得，如何可問為有是",
    "T07n0220d_556:0866a15": "心非心性不？」時，舍利子問善現言：「何等名為",
    "T07n0220d_556:0866a16": "心非心性？」善現答言：「若無變壞亦無分別，是",
    "T07n0220d_556:0866a17": "則名為心非心性。」時，舍利子讚善現言：「善哉！",
    "T07n0220d_556:0866a18": "善哉！誠如所說。佛說仁者住無諍定最為第",
    "T07n0220d_556:0866a19": "一，實如聖言。若菩薩摩訶薩聞說是語，心不",
    "T07n0220d_556:0866a20": "沈沒亦無退屈、不驚、不怖，如說而住修行",
    "T07n0220d_556:0866a21": "般若波羅蜜多，是菩薩摩訶薩已於無上正",
    "T07n0220d_556:0866a22": "等菩提得不退轉。若菩薩摩訶薩如是觀察",
    "T07n0220d_556:0866a23": "心非心性，是菩薩摩訶薩不離般若波羅蜜",
    "T07n0220d_556:0866a24": "多。若諸有情欲勤修學或聲聞地、或獨覺地、",
    "T07n0220d_556:0866a25": "或菩薩地，皆於般若波羅蜜多，應常聽聞、受",
    "T07n0220d_556:0866a26": "持、讀誦、令善通利、如說修行。所以者何？於此",
    "T07n0220d_556:0866a27": "般若波羅蜜多甚深教中，廣說一切所應學",
    "T07n0220d_556:0866a28": "法。諸菩薩摩訶薩於此般若波羅蜜多精勤",
    "T07n0220d_556:0866a29": "修學，於一切處皆得善巧。」爾時，善現復白佛",
    "T07n0220d_556:0866b01": "言：「我於菩薩心不知亦不得，我於菩薩摩訶",
    "T07n0220d_556:0866b02": "薩眾及於般若波羅蜜多俱不見有實事可得，",
    "T07n0220d_556:0866b03": "云何令我為諸菩薩摩訶薩眾宣示般若波羅",
    "T07n0220d_556:0866b04": "蜜多？世尊！我觀一切若生若滅、若染若淨都",
    "T07n0220d_556:0866b05": "不可得，而於其中說有菩薩、般若名等便有疑",
    "T07n0220d_556:0866b06": "悔。世尊！菩薩等名俱無決定亦無住處。所以",
    "T07n0220d_556:0866b07": "者何？菩薩名等都無所有，無所有法無定無",
    "T07n0220d_556:0866b08": "住。若菩薩摩訶薩聞說是事，心不沈沒亦無",
    "T07n0220d_556:0866b09": "退屈、不驚、不怖，當知是菩薩摩訶薩決定安",
    "T07n0220d_556:0866b10": "住不退轉地，以無所住而為方便住無所住。",
    "T07n0220d_556:0866b11": "「復次，世尊！諸菩薩摩訶薩行深般若波羅蜜",
    "T07n0220d_556:0866b12": "多，不應住色，亦不應住受、想、行、識。所以者何？",
    "T07n0220d_556:0866b13": "若住於色，便作色行，非行深般若波羅蜜多；",
    "T07n0220d_556:0866b14": "若住受、想、行、識，便作受、想、行、識行，非行深般若",
    "T07n0220d_556:0866b15": "波羅蜜多。所以者何？非作、行者能攝受般若",
    "T07n0220d_556:0866b16": "波羅蜜多，若不能攝受般若波羅蜜多則不",
    "T07n0220d_556:0866b17": "能修習般若波羅蜜多，若不能修習般若波",
    "T07n0220d_556:0866b18": "羅蜜多則不能圓滿般若波羅蜜多，若不能",
    "T07n0220d_556:0866b19": "圓滿般若波羅蜜多則不能成辦一切智智，若",
    "T07n0220d_556:0866b20": "不能成辦一切智智便不能益所益有情。所",
    "T07n0220d_556:0866b21": "以者何？色不應攝受受、想、行、識，亦不應攝受",
    "T07n0220d_556:0866b22": "般若波羅蜜多，亦不應攝受色，不可攝受故",
    "T07n0220d_556:0866b23": "即非色，受、想、行、識亦不可攝受故即非受、想、",
    "T07n0220d_556:0866b24": "行、識，般若波羅蜜多亦不可攝受故便非般",
    "T07n0220d_556:0866b25": "若波羅蜜多。「諸菩薩摩訶薩應如是學甚深",
    "T07n0220d_556:0866b26": "般若波羅蜜多，若如是學甚深般若波羅蜜",
    "T07n0220d_556:0866b27": "多，是名菩薩無所攝受三摩地輪，廣大資具",
    "T07n0220d_556:0866b28": "無量無出，不為一切聲聞、獨覺之所引奪，亦",
    "T07n0220d_556:0866b29": "不攝受一切智智。所以者何？是一切智智非",
    "T07n0220d_556:0866c01": "取相修得，諸取相者皆是煩惱。若取修得一",
    "T07n0220d_556:0866c02": "切智智者，則勝軍梵志於一切智智不應信",
    "T07n0220d_556:0866c03": "解，是勝軍梵志雖由信解力歸趣佛法，名隨",
    "T07n0220d_556:0866c04": "信行，而能以少分智觀一切法性空，悟入一",
    "T07n0220d_556:0866c05": "切智智。既悟入已不取色相，亦不取受、想、行、",
    "T07n0220d_556:0866c06": "識相，不以喜樂觀見此智，不以得聞觀見此",
    "T07n0220d_556:0866c07": "智，不以內色觀見此智，不以外色觀見此智，",
    "T07n0220d_556:0866c08": "不以內外色觀見此智，亦不離色觀見此智；",
    "T07n0220d_556:0866c09": "不以內受、想、行、識觀見此智，不以外受、想、行、識",
    "T07n0220d_556:0866c10": "觀見此智，不以內外受、想、行、識觀見此智，亦",
    "T07n0220d_556:0866c11": "不離受、想、行、識觀見此智。勝軍梵志以如是等",
    "T07n0220d_556:0866c12": "諸離相門，於一切智智深生信解，名隨信行，",
    "T07n0220d_556:0866c13": "於一切法皆無取著。如是梵志以離相門，於",
    "T07n0220d_556:0866c14": "一切智智得信解已，於一切法皆不取相，亦",
    "T07n0220d_556:0866c15": "不思惟無相諸法。如是梵志由勝解力，於一",
    "T07n0220d_556:0866c16": "切法不取、不捨、無得、無證。時，彼梵志於自信",
    "T07n0220d_556:0866c17": "解乃至涅槃亦不取著，以真法性為定量故。",
    "T07n0220d_556:0866c18": "「世尊！是菩薩摩訶薩甚深般若波羅蜜多，不",
    "T07n0220d_556:0866c19": "攝受色，亦不攝受受、想、行、識，雖於諸法無所",
    "T07n0220d_556:0866c20": "攝受，若未圓滿如來十力、四無所畏、四無礙",
    "T07n0220d_556:0866c21": "解及十八佛不共法等，終不中道入般涅槃。",
    "T07n0220d_556:0866c22": "當知如是諸菩薩摩訶薩甚深般若波羅蜜多，",
    "T07n0220d_556:0866c23": "雖無取著而能成辦一切智智，利益安樂一",
    "T07n0220d_556:0866c24": "切有情。「復次，世尊！諸菩薩摩訶薩行深般若",
    "T07n0220d_556:0866c25": "波羅蜜多，應如是觀：何謂般若波羅蜜多？是",
    "T07n0220d_556:0866c26": "誰般若波羅蜜多？若法無所有、不可得，是般",
    "T07n0220d_556:0866c27": "若波羅蜜多耶？無所有中無彼無此何所繫",
    "T07n0220d_556:0866c28": "屬？世尊！若菩薩摩訶薩於如是事審觀察時，",
    "T07n0220d_556:0866c29": "心不沈沒亦無退屈、不驚、不怖，當知是菩薩",
    "T07n0220d_556:0867a01": "摩訶薩不離般若波羅蜜多。」時，舍利子問善",
    "T07n0220d_556:0867a02": "現言：「何因緣故色離色性，受、想、行、識離受、想、",
    "T07n0220d_556:0867a03": "行、識性，般若波羅蜜多離般若波羅蜜多性，",
    "T07n0220d_556:0867a04": "而說菩薩摩訶薩不離般若波羅蜜多？」善現",
    "T07n0220d_556:0867a05": "答言：「如是！如是！色離色性，受、想、行、識離受、想、",
    "T07n0220d_556:0867a06": "行、識性，般若波羅蜜多離般若波羅蜜多性。",
    "T07n0220d_556:0867a07": "如是諸法，相亦離性，性亦離相，相亦離相，性",
    "T07n0220d_556:0867a08": "亦離性，能相、所相俱不可得。若菩薩摩訶薩",
    "T07n0220d_556:0867a09": "能如實知如是義者，不離般若波羅蜜多。」時，",
    "T07n0220d_556:0867a10": "舍利子問善現言：「若菩薩摩訶薩於此中學，",
    "T07n0220d_556:0867a11": "速能成辦一切智智耶？」善現答言：「如是！如是！",
    "T07n0220d_556:0867a12": "若菩薩摩訶薩於此中學，速能成辦一切智",
    "T07n0220d_556:0867a13": "智。何以故？舍利子！是菩薩摩訶薩知一切",
    "T07n0220d_556:0867a14": "法無生滅故。舍利子！若菩薩摩訶薩能如是",
    "T07n0220d_556:0867a15": "行，則為隣近一切智智。「復次，舍利子！諸菩薩",
    "T07n0220d_556:0867a16": "摩訶薩若行色為行相，若行色生為行相，若",
    "T07n0220d_556:0867a17": "行色壞為行相，若行色滅為行相，若行色空",
    "T07n0220d_556:0867a18": "為行相，若謂我能行，是行有所得。若行受、想、",
    "T07n0220d_556:0867a19": "行、識為行相，若行受、想、行、識生為行相，若行",
    "T07n0220d_556:0867a20": "受、想、行、識壞為行相，若行受、想、行、識滅為行",
    "T07n0220d_556:0867a21": "相，若行受、想、行、識空為行相，若謂我能行，是",
    "T07n0220d_556:0867a22": "行有所得。若菩薩摩訶薩作如是念：『我是菩",
    "T07n0220d_556:0867a23": "薩，能行般若波羅蜜多。』是為行相。若菩薩摩",
    "T07n0220d_556:0867a24": "訶薩作如是念：『能如是行者，是修行般若波",
    "T07n0220d_556:0867a25": "羅蜜多。』亦為行相，當知是菩薩無方便善巧。」",
    "T07n0220d_556:0867a26": "時，舍利子問善現言：「諸菩薩摩訶薩當云何",
    "T07n0220d_556:0867a27": "行，名行般若波羅蜜多？」善現答言：「諸菩薩摩",
    "T07n0220d_556:0867a28": "訶薩若不行色，不行色相，不行色生，不行色",
    "T07n0220d_556:0867a29": "壞，不行色滅，不行色空，是行般若波羅蜜多。",
    "T07n0220d_556:0867b01": "諸菩薩摩訶薩若不行受、想、行、識，不行受、想、",
    "T07n0220d_556:0867b02": "行、識相，不行受、想、行、識生，不行受、想、行、識壞，",
    "T07n0220d_556:0867b03": "不行受、想、行、識滅，不行受、想、行、識空，是行般",
    "T07n0220d_556:0867b04": "若波羅蜜多。若菩薩摩訶薩不取行，不取不",
    "T07n0220d_556:0867b05": "行，不取亦行亦不行，不取非行非不行，於不",
    "T07n0220d_556:0867b06": "取亦不取，是行般若波羅蜜多。何以故？舍利",
    "T07n0220d_556:0867b07": "子！以一切法皆不可取，不可隨行，不可執受，",
    "T07n0220d_556:0867b08": "離性相故，如是名為諸菩薩摩訶薩於一切",
    "T07n0220d_556:0867b09": "法無生定輪，廣大資具無量無出，不共一切",
    "T07n0220d_556:0867b10": "聲聞、獨覺。若菩薩摩訶薩安住此定，疾證無",
    "T07n0220d_556:0867b11": "上正等菩提。」爾時，善現承佛神力，復告大德",
    "T07n0220d_556:0867b12": "舍利子言：「若菩薩摩訶薩雖安住此定，而不",
    "T07n0220d_556:0867b13": "見此定亦不著此定，亦不念言：『我於此定已、",
    "T07n0220d_556:0867b14": "正、當入。』彼如是等思惟分別，由此定力一切",
    "T07n0220d_556:0867b15": "不起，當知已為過去如來、應、正等覺授與無",
    "T07n0220d_556:0867b16": "上正等菩提不退轉記。」時，舍利子問善現言：",
    "T07n0220d_556:0867b17": "「若菩薩摩訶薩由住此定，已為過去諸佛世",
    "T07n0220d_556:0867b18": "尊現前授記，是菩薩摩訶薩為能顯示如是",
    "T07n0220d_556:0867b19": "定不？」善現答言：「不也！舍利子！何以故？是善男",
    "T07n0220d_556:0867b20": "子於如是定無知無想。」舍利子言：「具壽說彼",
    "T07n0220d_556:0867b21": "諸善男子於如是定無知無想耶？」善現報言：",
    "T07n0220d_556:0867b22": "「我定說彼諸善男子於如是定無知無想。所",
    "T07n0220d_556:0867b23": "以者何？如是諸定無所有故。彼善男子於如",
    "T07n0220d_556:0867b24": "是定無知無想，如是諸定於一切法亦無知",
    "T07n0220d_556:0867b25": "無想。所以者何？以一切法無所有故。」時，薄伽",
    "T07n0220d_556:0867b26": "梵讚善現言：「善哉！善哉！如汝所說。故我說汝",
    "T07n0220d_556:0867b27": "住無諍定最為第一。諸菩薩摩訶薩欲學般",
    "T07n0220d_556:0867b28": "若波羅蜜多應如是學，若如是學名學般若",
    "T07n0220d_556:0867b29": "波羅蜜多。」時，舍利子便白佛言：「若菩薩摩訶",
    "T07n0220d_556:0867c01": "薩能如是學，名真學般若波羅蜜多耶？」佛告",
    "T07n0220d_556:0867c02": "舍利子：「若菩薩摩訶薩能如是學，名真學般",
    "T07n0220d_556:0867c03": "若波羅蜜多。」時，舍利子復白佛言：「諸菩薩摩",
    "T07n0220d_556:0867c04": "訶薩如是學時，於何法學？」佛告舍利子：「諸菩",
    "T07n0220d_556:0867c05": "薩摩訶薩如是學時，非於法學。何以故？舍利",
    "T07n0220d_556:0867c06": "子！如諸愚夫異生所執，非一切法如是有故。」",
    "T07n0220d_556:0867c07": "時，舍利子復白佛言：「若爾，諸法如何而有？」佛",
    "T07n0220d_556:0867c08": "告舍利子：「如無所有如是而有。若於如是無",
    "T07n0220d_556:0867c09": "所有法不能了達，說為無明。愚夫異生於一",
    "T07n0220d_556:0867c10": "切法無所有性，無明貪愛增上勢力分別執",
    "T07n0220d_556:0867c11": "著斷常二邊，由此不知不見諸法無所有性",
    "T07n0220d_556:0867c12": "分別諸法，由分別故便生執著，由執著故分",
    "T07n0220d_556:0867c13": "別諸法無所有性，由此於法不見不知。以於",
    "T07n0220d_556:0867c14": "諸法不見不知，分別過去未來現在，由分別",
    "T07n0220d_556:0867c15": "故貪著名色，著名色故分別執著無所有法，",
    "T07n0220d_556:0867c16": "於無所有法分別執著故，於如實道不知不",
    "T07n0220d_556:0867c17": "見，不能出離三界生死，不信諦法，不覺實際，",
    "T07n0220d_556:0867c18": "是故墮在愚夫數中。由斯，菩薩摩訶薩眾於",
    "T07n0220d_556:0867c19": "法性相都無執著。」時，舍利子復白佛言：「諸菩",
    "T07n0220d_556:0867c20": "薩摩訶薩如是學時，豈不求學一切智智？」佛",
    "T07n0220d_556:0867c21": "告舍利子：「諸菩薩摩訶薩如是學時，亦不求",
    "T07n0220d_556:0867c22": "學一切智智。然諸菩薩如是學時，雖無所學，",
    "T07n0220d_556:0867c23": "而名真學一切智智，速能成辦一切智智故。」",
    "T07n0220d_556:0867c24": "爾時，具壽善現便白佛言：「世尊！設有人來作",
    "T07n0220d_556:0867c25": "如是問：『幻士若學一切智智，彼亦能成辦一",
    "T07n0220d_556:0867c26": "切智智不？』我得此問當云何答？」佛告善現：「我",
    "T07n0220d_556:0867c27": "還問汝，隨汝意答。於意云何？幻異色、受、想、行、",
    "T07n0220d_556:0867c28": "識不？」善現答言：「幻不異色，色不異幻，幻即是",
    "T07n0220d_556:0868a01": "色，色即是幻，受、想、行、識亦復如是。」佛告善現：",
    "T07n0220d_556:0868a02": "「於意云何？五取蘊中起想等想，施設言說假",
    "T07n0220d_556:0868a03": "名菩薩摩訶薩不？」善現對曰：「如是！世尊！」佛",
    "T07n0220d_556:0868a04": "告善現：「諸菩薩摩訶薩求趣無上正等菩提，",
    "T07n0220d_556:0868a05": "修學般若波羅蜜多，一切皆如幻士修學。何",
    "T07n0220d_556:0868a06": "以故？幻士即是五取蘊故。所以者何？我說五",
    "T07n0220d_556:0868a07": "蘊、眼等六根，皆如幻化都非實有。」具壽善現",
    "T07n0220d_556:0868a08": "復白佛言：「若菩薩摩訶薩新學大乘聞如是",
    "T07n0220d_556:0868a09": "說，其心將無驚怖退屈？」佛告善現：「若菩薩摩",
    "T07n0220d_556:0868a10": "訶薩新學大乘親近惡友，聞如是說心便驚",
    "T07n0220d_556:0868a11": "怖則生退屈。若近善友，雖聞此說而不驚怖",
    "T07n0220d_556:0868a12": "亦無退屈。」具壽善現復白佛言：「何等名為菩",
    "T07n0220d_556:0868a13": "薩惡友？」佛告善現：「諸菩薩惡友者，謂教菩薩",
    "T07n0220d_556:0868a14": "厭離般若波羅蜜多，捨菩提心取諸法相，令",
    "T07n0220d_556:0868a15": "學取相世俗書典，令學聲聞相應經法，又令",
    "T07n0220d_556:0868a16": "習近眾魔事業，此等名為菩薩惡友。」具壽善",
    "T07n0220d_556:0868a17": "現復白佛言：「何等名為菩薩善友？」佛告善現：",
    "T07n0220d_556:0868a18": "「諸菩薩善友者，謂教菩薩勤修般若波羅蜜",
    "T07n0220d_556:0868a19": "多，乃至為說魔事、魔過，令其覺知方便棄捨，",
    "T07n0220d_556:0868a20": "此等名為新學菩薩大誓莊嚴真淨善友。」具",
    "T07n0220d_556:0868a21": "壽善現復白佛言言：「菩薩者是何句義？」佛告",
    "T07n0220d_556:0868a22": "善現：「學一切法無著無礙，覺一切法無著無",
    "T07n0220d_556:0868a23": "礙，求證菩提故名菩薩。」具壽善現復白佛言：",
    "T07n0220d_556:0868a24": "「此復何緣名摩訶薩？」佛告善現：「以諸菩薩於",
    "T07n0220d_556:0868a25": "大有情眾中當為上首故，復名摩訶薩。」時，舍",
    "T07n0220d_556:0868a26": "利子便白佛言：「我今樂說摩訶薩義，唯願聽",
    "T07n0220d_556:0868a27": "許！」佛告舍利子：「隨汝意說。」舍利子言：「以諸菩",
    "T07n0220d_556:0868a28": "薩方便善巧，為諸有情宣說法要，令斷我見、",
    "T07n0220d_556:0868a29": "有情見、命者見、補特伽羅見、有見、無見、斷常見",
    "T07n0220d_556:0868b01": "等，依如是義名摩訶薩。」爾時，善現亦白佛言：",
    "T07n0220d_556:0868b02": "「我今樂說摩訶薩義，唯願聽許！」佛告善現：",
    "T07n0220d_556:0868b03": "「隨汝意說。」善現白言：「以諸菩薩發菩提心、無",
    "T07n0220d_556:0868b04": "等等心、聲聞獨覺不能引心，於如是心亦不",
    "T07n0220d_556:0868b05": "執著。所以者何？一切智心是真無漏不墮三",
    "T07n0220d_556:0868b06": "界，不應於中而生執著。依如是義名摩訶薩。」",
    "T07n0220d_556:0868b07": "時，舍利子問善現言：「何因緣故，於如是心亦",
    "T07n0220d_556:0868b08": "不執著？」善現答言：「如是諸心無心性故不應",
    "T07n0220d_556:0868b09": "執著。」時，滿慈子亦白佛言：「我今樂說摩訶薩",
    "T07n0220d_556:0868b10": "義，唯願聽許！」佛告滿慈子：「隨汝意說。」滿慈",
    "T07n0220d_556:0868b11": "子言：「以諸菩薩普為利樂一切有情被大願",
    "T07n0220d_556:0868b12": "鎧故，發趣大乘故，乘大乘故，名摩訶薩。」爾時，",
    "T07n0220d_556:0868b13": "善現便白佛言：「如世尊說諸菩薩摩訶薩被",
    "T07n0220d_556:0868b14": "大願鎧，齊何言諸菩薩摩訶薩被大願鎧？」佛",
    "T07n0220d_556:0868b15": "告善現：「諸菩薩摩訶薩作如是念：我應度脫",
    "T07n0220d_556:0868b16": "無量無數無邊有情入無餘依般涅槃界。雖",
    "T07n0220d_556:0868b17": "作是事，而無有法及諸有情得涅槃者。何以故？",
    "T07n0220d_556:0868b18": "諸法實性法應爾故。譬如幻師或彼弟子，於",
    "T07n0220d_556:0868b19": "四衢道化作大眾互相加害，於意云何？此中有",
    "T07n0220d_556:0868b20": "實相害事不？」善現對曰：「不也！世尊！」佛告善現：",
    "T07n0220d_556:0868b21": "「諸菩薩摩訶薩亦復如是，雖現度脫無量無數",
    "T07n0220d_556:0868b22": "無邊有情入無餘依般涅槃界，而無有法及",
    "T07n0220d_556:0868b23": "諸有情得涅槃者。若菩薩摩訶薩聞如是事，",
    "T07n0220d_556:0868b24": "不驚、不怖亦無退屈，當知是菩薩摩訶薩被大",
    "T07n0220d_556:0868b25": "願鎧。」爾時，善現便白佛言：「如我解佛所說義",
    "T07n0220d_556:0868b26": "者，諸菩薩摩訶薩不被大願鎧，當知是為被",
    "T07n0220d_556:0868b27": "大願鎧。」佛告善現：「如是！如是！所以者何？一切",
    "T07n0220d_556:0868b28": "智智無造無作，一切有情亦無造無作，諸菩",
    "T07n0220d_556:0868b29": "薩摩訶薩為欲饒益彼有情故被大願鎧。所以",
    "T07n0220d_556:0868c01": "者何？色非造非不造，非作非不作，受、想、行、識",
    "T07n0220d_556:0868c02": "亦非造非不造，非作非不作。何以故？色乃至",
    "T07n0220d_556:0868c03": "識不可得故。」具壽善現便白佛言：「如我解佛",
    "T07n0220d_556:0868c04": "所說義者，色乃至識無染無淨。所以者何？色",
    "T07n0220d_556:0868c05": "無縛無脫，受、想、行、識亦無縛無脫。」時，滿慈子",
    "T07n0220d_556:0868c06": "問善現言：「尊者說色無縛無脫，說受、想、行、識",
    "T07n0220d_556:0868c07": "亦無縛無脫耶？」善現答言：「如是！如是！」滿慈子",
    "T07n0220d_556:0868c08": "言：「說何等色無縛無脫？說何等受、想、行、識亦",
    "T07n0220d_556:0868c09": "無縛無脫耶？」善現答言：「說如幻士色無縛無",
    "T07n0220d_556:0868c10": "脫，說如幻士受、想、行、識亦無縛無脫。所以者",
    "T07n0220d_556:0868c11": "何？色乃至識無所有故無縛無脫，遠離故無",
    "T07n0220d_556:0868c12": "縛無脫，寂靜故無縛無脫，無生滅故無縛無",
    "T07n0220d_556:0868c13": "脫，是名菩薩發趣大乘被大願鎧。」時，滿慈子",
    "T07n0220d_556:0868c14": "聞如是說，歡喜信受默然而住。爾時，善現便",
    "T07n0220d_556:0868c15": "白佛言：「諸菩薩摩訶薩發趣大乘，云何大乘？",
    "T07n0220d_556:0868c16": "云何菩薩發趣大乘？如是大乘從何處出至",
    "T07n0220d_556:0868c17": "何處住？誰復乘是大乘而出？」佛告善現：「言大",
    "T07n0220d_556:0868c18": "乘者，即是無量無數增語，無邊功德共所成",
    "T07n0220d_556:0868c19": "故。云何菩薩發趣大乘者，謂諸菩薩勤修六",
    "T07n0220d_556:0868c20": "種波羅蜜多，能從一地進趣一地，是名菩薩",
    "T07n0220d_556:0868c21": "發趣大乘。如是大乘從何處出至何處住者，",
    "T07n0220d_556:0868c22": "謂此大乘從三界中出、至一切智智中住，然",
    "T07n0220d_556:0868c23": "以無二為方便故無出無住。誰復乘是大乘",
    "T07n0220d_556:0868c24": "出者？都無乘是大乘出者。所以者何？能乘、所",
    "T07n0220d_556:0868c25": "乘如是二法俱無所有，無所有中誰乘何法",
    "T07n0220d_556:0868c26": "可名乘者？」具壽善現復白佛言：「如是大乘普",
    "T07n0220d_556:0868c27": "勝一切世間天、人、阿素洛等，如是大乘與虛",
    "T07n0220d_556:0868c28": "空等。譬如虛空，普能容受無量無數無邊有",
    "T07n0220d_556:0868c29": "情，大乘亦爾，普能容受無量無數無邊有情。",
    "T07n0220d_556:0869a01": "又如虛空，無來無去、無住可見，大乘亦爾，無",
    "T07n0220d_556:0869a02": "來無去、無住可見。又如虛空，前、後、中際皆不",
    "T07n0220d_556:0869a03": "可得，大乘亦爾，前、後、中際皆不可得，三世平",
    "T07n0220d_556:0869a04": "等故名大乘。」佛告善現：「善哉！善哉！如是！如是！",
    "T07n0220d_556:0869a05": "如汝所說。」時，滿慈子便白佛言：「世尊先教大",
    "T07n0220d_556:0869a06": "德善現為諸菩薩摩訶薩眾宣示般若波羅蜜",
    "T07n0220d_556:0869a07": "多，而今何故乃說大乘？」爾時，善現即白佛言：",
    "T07n0220d_556:0869a08": "「我說大乘，將無違越所說般若波羅蜜多？」佛",
    "T07n0220d_556:0869a09": "告善現：「汝說大乘，皆順般若波羅蜜多無所",
    "T07n0220d_556:0869a10": "違越。」具壽善現復白佛言：「我都不得前際後",
    "T07n0220d_556:0869a11": "際中際菩薩。色無邊故菩薩亦無邊，受、想、行、",
    "T07n0220d_556:0869a12": "識無邊故菩薩亦無邊；即色，離色，菩薩無所",
    "T07n0220d_556:0869a13": "有不可得；即受、想、行、識，離受、想、行、識，菩薩亦",
    "T07n0220d_556:0869a14": "無所有不可得。如是，世尊！我於此等一切法，",
    "T07n0220d_556:0869a15": "以一切種、一切處、一切時，求諸菩薩都無所",
    "T07n0220d_556:0869a16": "見竟不可得，云何令我為諸菩薩宣示般若",
    "T07n0220d_556:0869a17": "波羅蜜多？「復次，世尊！言菩薩者，但有假名都",
    "T07n0220d_556:0869a18": "無自性。如說我等畢竟不生，但有假名都無",
    "T07n0220d_556:0869a19": "自性，諸法亦爾畢竟不生，但有假名都無自",
    "T07n0220d_556:0869a20": "性。此中何等是色畢竟不生？若畢竟不生則",
    "T07n0220d_556:0869a21": "不名色。何等是受、想、行、識畢竟不生？若畢竟",
    "T07n0220d_556:0869a22": "不生則不名受、想、行、識。世尊！色是菩薩不可",
    "T07n0220d_556:0869a23": "得，受、想、行、識是菩薩亦不可得，此不可得亦",
    "T07n0220d_556:0869a24": "不可得。我於如是一切法，以一切種、一切處、",
    "T07n0220d_556:0869a25": "一切時，求諸菩薩皆不可得，當教何等法？修",
    "T07n0220d_556:0869a26": "何等法？於何等處、時證何等法？「復次，世尊！諸",
    "T07n0220d_556:0869a27": "佛菩薩甚深般若波羅蜜多，但有假名都無",
    "T07n0220d_556:0869a28": "自性。如說我等畢竟不生，但有假名都無自",
    "T07n0220d_556:0869a29": "性，諸法亦爾，但有假名都無自性。何等是色",
    "T07n0220d_556:0869b01": "既不可取亦不可生？何等是受、想、行、識既不",
    "T07n0220d_556:0869b02": "可取亦不可生？諸法自性既不可取亦不可",
    "T07n0220d_556:0869b03": "生，若法無性亦不可生，此無生法亦不可生，",
    "T07n0220d_556:0869b04": "我豈能以畢竟不生甚深般若波羅蜜多，教",
    "T07n0220d_556:0869b05": "畢竟不生菩薩摩訶薩？世尊！離不生法無法",
    "T07n0220d_556:0869b06": "可得，亦無菩薩能行無上正等菩提。「世尊！若",
    "T07n0220d_556:0869b07": "菩薩摩訶薩聞說是語不驚、不怖，當知是菩",
    "T07n0220d_556:0869b08": "薩摩訶薩能行深般若波羅蜜多。所以者何？",
    "T07n0220d_556:0869b09": "若時菩薩摩訶薩行深般若波羅蜜多，觀察諸",
    "T07n0220d_556:0869b10": "法，是時菩薩摩訶薩即不取色。所以者何？色",
    "T07n0220d_556:0869b11": "無生即非色，色無滅亦非色，既無生無滅",
    "T07n0220d_556:0869b12": "即無二無別；若說色，即入無二法數。若時菩",
    "T07n0220d_556:0869b13": "薩摩訶薩行深般若波羅蜜多觀察諸法，是",
    "T07n0220d_556:0869b14": "時菩薩摩訶薩即不取受、想、行、識。所以者何？",
    "T07n0220d_556:0869b15": "受、想、行、識無生即非受、想、行、識，受、想、行、識無",
    "T07n0220d_556:0869b16": "滅亦非受、想、行、識，既無生無滅即無二無別。",
    "T07n0220d_556:0869b17": "若說受、想、行、識，即入無二法數。」時，舍利子謂",
    "T07n0220d_556:0869b18": "善現言：「如我領解仁所說義，諸菩薩等畢竟",
    "T07n0220d_556:0869b19": "不生，若爾，何緣有諸菩薩為度無量無數有",
    "T07n0220d_556:0869b20": "情，修多百千難行苦行，備受無量生死大苦？」",
    "T07n0220d_556:0869b21": "善現報言：「非我於彼無生法中，許有菩薩為",
    "T07n0220d_556:0869b22": "度無量無數有情，修多百千難行苦行，備受",
    "T07n0220d_556:0869b23": "無量生死大苦，然諸菩薩雖為此事，而於其",
    "T07n0220d_556:0869b24": "中無苦行想。何以故？舍利子！若於苦行作苦",
    "T07n0220d_556:0869b25": "行想，不能饒益無邊有情，是故菩薩於諸苦",
    "T07n0220d_556:0869b26": "行作樂行想，於難行行作易行想，於諸有情",
    "T07n0220d_556:0869b27": "作父母及己身想，為度彼故發菩提心，由此",
    "T07n0220d_556:0869b28": "乃能作大饒益。爾時，菩薩作是思惟：『如我自",
    "T07n0220d_556:0869b29": "性，於一切法，以一切種、一切處、時求不可得，",
    "T07n0220d_556:0869c01": "內外諸法亦復如是，都無所有皆不可得。』若",
    "T07n0220d_556:0869c02": "住此想便不見有難行苦行，由此能為無邊",
    "T07n0220d_556:0869c03": "有情修多百千難行苦行，與有情類作大饒",
    "T07n0220d_556:0869c04": "益。」時，舍利子問善現言：「是諸菩薩實無生不？」",
    "T07n0220d_556:0869c05": "善現答言：「如是！如是！一切菩薩皆實無生。」舍",
    "T07n0220d_556:0869c06": "利子言：「為但菩薩實是無生，為一切智亦實",
    "T07n0220d_556:0869c07": "無生？」善現答言：「此一切智亦實無生。」舍利子",
    "T07n0220d_556:0869c08": "言：「為但一切智實是無生，為諸異生類亦實",
    "T07n0220d_556:0869c09": "無生？」善現答言：「諸異生類亦實無生。」舍利子",
    "T07n0220d_556:0869c10": "言：「若諸菩薩皆實無生，諸菩薩法亦應無生；",
    "T07n0220d_556:0869c11": "若一切智實是無生，一切智法亦應無生；若",
    "T07n0220d_556:0869c12": "異生類實是無生，異生類法亦應無生。若爾，",
    "T07n0220d_556:0869c13": "菩薩得一切智，應無生法能證無生。」善現答",
    "T07n0220d_556:0869c14": "言：「我意不許無生法中有得有證。何以故？無",
    "T07n0220d_556:0869c15": "生法中證、得無故。」舍利子言：「為許生法證生",
    "T07n0220d_556:0869c16": "法，為許無生法證無生法耶？」善現答言：「我意",
    "T07n0220d_556:0869c17": "不許生法證生法，亦不許無生法證無生法。」",
    "T07n0220d_556:0869c18": "舍利子言：「為許生法證無生法，為許無生法",
    "T07n0220d_556:0869c19": "證生法耶？」善現答言：「我意不許生法證無生",
    "T07n0220d_556:0869c20": "法，亦不許無生法證生法。」舍利子言：「若如是",
    "T07n0220d_556:0869c21": "者應無得、證。」善現答言：「雖有得、證而非實有。」",
    "T07n0220d_556:0869c22": "舍利子言：「為許未生法生，為許已生法生耶？」",
    "T07n0220d_556:0869c23": "善現答言：「我意不許未生法生，亦不許已生",
    "T07n0220d_556:0869c24": "法生。」舍利子言：「為許生生，為許不生生耶？」",
    "T07n0220d_556:0869c25": "善現答言：「我意不許生生，亦不許不生生。」舍",
    "T07n0220d_556:0869c26": "利子言：「仁者於所說無生法，樂辯說無生相",
    "T07n0220d_556:0869c27": "耶？」善現答言：「我於所說無生法，亦不樂辯說",
    "T07n0220d_556:0869c28": "無生相。」舍利子言：「於無生法起無生言，此無",
    "T07n0220d_556:0869c29": "生言亦無生不？」善現答言：「於無生法起無生",
    "T07n0220d_556:0870a01": "言，此法及言俱無生義，而隨世俗說無生相。」",
    "T07n0220d_556:0870a02": "時，舍利子讚善現言：「說法人中仁為第一，除",
    "T07n0220d_556:0870a03": "佛世尊無能及者。所以者何？隨所問詰種種",
    "T07n0220d_556:0870a04": "法門皆能酬答。」善現報言：「諸佛弟子於一切",
    "T07n0220d_556:0870a05": "法無依著者，法爾皆能隨所問詰，一一酬答",
    "T07n0220d_556:0870a06": "自在無畏。所以者何？以一切法無所依故。」時，",
    "T07n0220d_556:0870a07": "舍利子謂善現言：「善哉！善哉！若諸菩薩能作",
    "T07n0220d_556:0870a08": "如是隨問而答，為由何等波羅蜜多威力所",
    "T07n0220d_556:0870a09": "辦？」善現報言：「此是般若波羅蜜多威力所辦。",
    "T07n0220d_556:0870a10": "所以者何？說一切法無所依止，要由般若波",
    "T07n0220d_556:0870a11": "羅蜜多達一切法無所依故。舍利子！若菩薩",
    "T07n0220d_556:0870a12": "摩訶薩聞如是語心不迷悶亦無疑惑，當知",
    "T07n0220d_556:0870a13": "是菩薩能住如是住恒不捨離，亦常不離大",
    "T07n0220d_556:0870a14": "悲作意。」時，舍利子謂善現言：「若諸菩薩住如",
    "T07n0220d_556:0870a15": "是住恒不捨離，亦常不離如是作意者，則一",
    "T07n0220d_556:0870a16": "切有情應是菩薩。所以者何？以一切有情亦",
    "T07n0220d_556:0870a17": "於此住及此作意常不捨離，般若大悲性平",
    "T07n0220d_556:0870a18": "等故，則諸菩薩與諸有情應無差別。」善現報",
    "T07n0220d_556:0870a19": "曰：「善哉！善哉！雖似難我而成我義。何以故？舍",
    "T07n0220d_556:0870a20": "利子！一切有情無自性故，當知如是住及作",
    "T07n0220d_556:0870a21": "意亦無自性；一切有情性遠離故，當知如是",
    "T07n0220d_556:0870a22": "住及作意性亦遠離；一切有情無覺知故，當",
    "T07n0220d_556:0870a23": "知如是住及作意亦無覺知。由此因緣，是諸",
    "T07n0220d_556:0870a24": "菩薩於如是住及此作意常不捨離，與諸有",
    "T07n0220d_556:0870a25": "情亦無差別。若諸菩薩能如是知無所滯礙，",
    "T07n0220d_556:0870a26": "是行般若波羅蜜多，我意欲令一切菩薩以",
    "T07n0220d_556:0870a27": "此作意，行深般若波羅蜜多。」",
    "T07n0220d_556:0870a28": "2 天帝品第五分天帝品第二",
    "T07n0220d_556:0870a29": "爾時，天帝釋與四萬天子俱來集會，護世四",
    "T07n0220d_556:0870b01": "天王與二萬天子俱來集會，索訶界主大梵",
    "T07n0220d_556:0870b02": "天王與萬梵眾俱來集會，復有五千淨居天",
    "T07n0220d_556:0870b03": "眾俱來集會，是諸天眾業果身光，對佛威光",
    "T07n0220d_556:0870b04": "皆悉不現。時，天帝釋白善現言：「今有無量諸",
    "T07n0220d_556:0870b05": "天子等，欲聞大德宣示般若波羅蜜多，唯願",
    "T07n0220d_556:0870b06": "大德哀愍為說：云何菩薩應住般若波羅蜜",
    "T07n0220d_556:0870b07": "多？」爾時，善現告帝釋言：「吾承佛力，為諸天眾",
    "T07n0220d_556:0870b08": "宣示般若波羅蜜多，如諸菩薩所應安住。汝",
    "T07n0220d_556:0870b09": "諸天等，未發無上菩提心者今皆應發。諸有",
    "T07n0220d_556:0870b10": "已入聲聞、獨覺正性離生，不復能發大菩提",
    "T07n0220d_556:0870b11": "心。何以故？憍尸迦！彼於生死有限礙故。其中",
    "T07n0220d_556:0870b12": "若有能發無上正等覺心，我亦隨喜。何以故？",
    "T07n0220d_556:0870b13": "憍尸迦！諸有勝人應求勝法，我終不礙他勝",
    "T07n0220d_556:0870b14": "善品。」爾時，世尊讚善現曰：「善哉！善哉！汝今善",
    "T07n0220d_556:0870b15": "能勸諸菩薩。」具壽善現便白佛言：「我既知恩",
    "T07n0220d_556:0870b16": "云何不報！謂過去佛及諸弟子，教諸菩薩種",
    "T07n0220d_556:0870b17": "種法要，方便趣入波羅蜜多。如來爾時亦於",
    "T07n0220d_556:0870b18": "中學，今證無上正等菩提，轉妙法輪饒益我",
    "T07n0220d_556:0870b19": "等。故我今者應隨佛教，攝受護念此諸菩薩，",
    "T07n0220d_556:0870b20": "令疾證得無上菩提，轉妙法輪利樂一切，是",
    "T07n0220d_556:0870b21": "則名為報彼恩德。」爾時，善現語帝釋言：「汝等",
    "T07n0220d_556:0870b22": "諸天皆應諦聽，當為汝說諸菩薩眾於深般",
    "T07n0220d_556:0870b23": "若波羅蜜多所應住相。「憍尸迦！諸菩薩眾大",
    "T07n0220d_556:0870b24": "誓莊嚴發趣大乘，應以空相安住般若波羅",
    "T07n0220d_556:0870b25": "蜜多，不應住色，亦不應住受、想、行、識；不應",
    "T07n0220d_556:0870b26": "住預流果，亦不應住一來、不還、阿羅漢果、獨",
    "T07n0220d_556:0870b27": "覺菩提；不應住此是色，亦不應住此是受、想、",
    "T07n0220d_556:0870b28": "行、識；不應住此是預流果，亦不應住此是一",
    "T07n0220d_556:0870b29": "來、不還、阿羅漢果、獨覺菩提；不應住色、受、想、",
    "T07n0220d_556:0870c01": "行、識若常若無常、若樂若苦、若我若無我、",
    "T07n0220d_556:0870c02": "若淨若不淨、若空若不空；不應住預流果乃",
    "T07n0220d_556:0870c03": "至獨覺菩提，皆是無為所顯，是真福田，應受",
    "T07n0220d_556:0870c04": "供養；不應住預流果，極七返有必入涅槃；",
    "T07n0220d_556:0870c05": "不應住一來果，未至究竟，一來此間定盡眾",
    "T07n0220d_556:0870c06": "苦；不應住不還果，往彼滅度不復還來；不",
    "T07n0220d_556:0870c07": "應住阿羅漢果，今世定入無餘涅槃；不應住",
    "T07n0220d_556:0870c08": "獨覺果，超聲聞地不至佛地，而般涅槃不應",
    "T07n0220d_556:0870c09": "住佛，無為所顯，是真福田，應受供養，超諸聲",
    "T07n0220d_556:0870c10": "聞、獨覺等地，利樂無量無數有情，令入無餘",
    "T07n0220d_556:0870c11": "般涅槃界，假使一切有情界盡，亦入無餘般",
    "T07n0220d_556:0870c12": "涅槃界。」時，舍利子作是念言：「若爾，菩薩當云",
    "T07n0220d_556:0870c13": "何住？」爾時，善現知舍利子心之所念，便謂之",
    "T07n0220d_556:0870c14": "曰：「於意云何？如來之心為何所住？」時，舍利子",
    "T07n0220d_556:0870c15": "語善現言：「如來之心都無所住，以無所住故",
    "T07n0220d_556:0870c16": "名如來，謂不住有為界，亦不住無為界，亦非",
    "T07n0220d_556:0870c17": "不住。」善現報言：「菩薩亦爾，如諸如來於一切",
    "T07n0220d_556:0870c18": "法心無所住亦非不住，謂諸菩薩於深般若",
    "T07n0220d_556:0870c19": "波羅蜜多，以無所得而為方便，應如是住、應",
    "T07n0220d_556:0870c20": "如是學。」爾時，眾中有諸天子竊作是念：「諸藥",
    "T07n0220d_556:0870c21": "叉等言詞呪句，種種差別雖復隱密，而我等",
    "T07n0220d_556:0870c22": "輩猶可了知，大德善現於深般若波羅蜜多，",
    "T07n0220d_556:0870c23": "雖以種種言詞顯示，而我等輩竟不能解。」具",
    "T07n0220d_556:0870c24": "壽善現知諸天子心之所念，便告彼言：「我於",
    "T07n0220d_556:0870c25": "此中無說無示，汝亦不聞，當何所解？」時，諸天",
    "T07n0220d_556:0870c26": "子復作是念：「尊者善現於此義中欲令易解，",
    "T07n0220d_556:0870c27": "而轉深細難可測量。」具壽善現知彼天子心",
    "T07n0220d_556:0870c28": "之所念，復告之言：「諸有欲證欲住預流、一來、",
    "T07n0220d_556:0870c29": "不還、阿羅漢果、獨覺菩提、諸佛無上正等菩",
    "T07n0220d_556:0871a01": "提，要依此忍乃能證住。」時，諸天子作是念言：",
    "T07n0220d_556:0871a02": "「大德善現於今欲為何等有情說何等法？」具",
    "T07n0220d_556:0871a03": "壽善現知諸天子心之所念，而告彼言：「吾今",
    "T07n0220d_556:0871a04": "欲為如幻有情說如幻法，彼於所說無聞、無",
    "T07n0220d_556:0871a05": "解、無所證故。」時，諸天子復作是念：「為聽法者",
    "T07n0220d_556:0871a06": "及法如幻，為餘有情預流果等亦皆如幻？」善",
    "T07n0220d_556:0871a07": "現知彼心之所念，便告之言：「餘有情類若預",
    "T07n0220d_556:0871a08": "流果、若一來果、若不還果、若阿羅漢果、若獨覺",
    "T07n0220d_556:0871a09": "菩提、若佛無上正等菩提亦皆如幻。」時，諸天",
    "T07n0220d_556:0871a10": "子問善現言：「豈諸如來、應、正等覺所證無上",
    "T07n0220d_556:0871a11": "正等菩提亦皆如幻？」善現答言：「如是！如是！乃",
    "T07n0220d_556:0871a12": "至涅槃亦復如幻。」時，諸天子問善現言：「豈可",
    "T07n0220d_556:0871a13": "涅槃亦復如幻？」善現答言：「設更有法勝涅槃",
    "T07n0220d_556:0871a14": "者亦復如幻，何況涅槃！何以故？諸天子！幻與",
    "T07n0220d_556:0871a15": "有情及一切法乃至涅槃無二無別，皆不可",
    "T07n0220d_556:0871a16": "得、不可說故。」時，舍利子、執大藏、滿慈子、大飲",
    "T07n0220d_556:0871a17": "光等問慶喜言：「所說般若波羅蜜多如是甚",
    "T07n0220d_556:0871a18": "深，誰能信受？」慶喜答言：「有不退轉諸菩薩眾，",
    "T07n0220d_556:0871a19": "於此所說甚深般若波羅蜜多能深信受，復",
    "T07n0220d_556:0871a20": "有無量具足正見補特伽羅及願圓滿諸阿",
    "T07n0220d_556:0871a21": "羅漢，於此所說甚深般若波羅蜜多亦能信",
    "T07n0220d_556:0871a22": "受。」爾時，善現作如是言：「如是所說甚深般若",
    "T07n0220d_556:0871a23": "波羅蜜多無能信受。所以者何？此中無法可",
    "T07n0220d_556:0871a24": "顯可示故，信受者亦不可得。」",
    "T07n0220d_556:0871a25": "時，天帝釋作是念言：「尊者善現雨大法雨，我",
    "T07n0220d_556:0871a26": "應化作微妙音華奉散供養。」作是念已，即便",
    "T07n0220d_556:0871a27": "化作微妙音華散善現上。爾時，善現作是念",
    "T07n0220d_556:0871a28": "言：「今所散花，於諸天處未曾見有。是花微",
    "T07n0220d_556:0871a29": "妙，定非水陸草木所生，應是諸天從心化出。」",
    "T07n0220d_556:0871b01": "時，天帝釋既知善現心之所念，謂善現言：「此",
    "T07n0220d_556:0871b02": "所散花，實非水陸草木所生，亦非諸天從心",
    "T07n0220d_556:0871b03": "化出，以所散花無生性故。」具壽善現語帝釋",
    "T07n0220d_556:0871b04": "言：「此花不生便無花性。」時，天帝釋作是念",
    "T07n0220d_556:0871b05": "言：「尊者善現覺慧深廣，不壞假名而說實義。」",
    "T07n0220d_556:0871b06": "作是念已，白善現言：「如是！如是！誠如尊教。諸",
    "T07n0220d_556:0871b07": "菩薩眾於諸法中，應隨尊者所說而學。」爾時，",
    "T07n0220d_556:0871b08": "善現語帝釋言：「如是！如是！如汝所說。諸菩薩",
    "T07n0220d_556:0871b09": "眾於諸法中，皆應隨我所說而學。「憍尸迦！諸",
    "T07n0220d_556:0871b10": "菩薩眾隨我所說，於深般若波羅蜜多如是",
    "T07n0220d_556:0871b11": "學時，不依預流果學，不依一來、不還、阿羅漢",
    "T07n0220d_556:0871b12": "果學，不依獨覺菩提學，若不依此諸地而學",
    "T07n0220d_556:0871b13": "便學諸佛一切智智，若學諸佛一切智智則",
    "T07n0220d_556:0871b14": "學無量無邊佛法，若學無量無邊佛法則不",
    "T07n0220d_556:0871b15": "學色、受、想、行、識有增有減，若不學色、受、想、行、",
    "T07n0220d_556:0871b16": "識有增有減則不學色、受、想、行、識有取有捨，",
    "T07n0220d_556:0871b17": "若不學色、受、想、行、識有取有捨則不學一切法",
    "T07n0220d_556:0871b18": "有可攝受及可滅壞，若不學一切法有可攝",
    "T07n0220d_556:0871b19": "受及可滅壞則不學一切智智有可攝受及可",
    "T07n0220d_556:0871b20": "滅壞。諸菩薩眾如是學時，名為真學一切智",
    "T07n0220d_556:0871b21": "智，速能證得一切智智。」時，舍利子問善現言：",
    "T07n0220d_556:0871b22": "「若諸菩薩不學一切智智有可攝受及可滅",
    "T07n0220d_556:0871b23": "壞，是諸菩薩如是學時，名為真學一切智智，",
    "T07n0220d_556:0871b24": "速能證得一切智智耶？」善現答言：「如是！如是！",
    "T07n0220d_556:0871b25": "以無所得為方便故。」爾時，天帝釋問舍利子",
    "T07n0220d_556:0871b26": "言：「菩薩所學甚深般若波羅蜜多，當於何求？」",
    "T07n0220d_556:0871b27": "舍利子言：「菩薩所學甚深般若波羅蜜多，當",
    "T07n0220d_556:0871b28": "於善現所說中求。」時，天帝釋問善現言：「是誰",
    "T07n0220d_556:0871b29": "神力為依持故，令舍利子作如是說？」善現答",
    "T07n0220d_556:0871c01": "言：「如來神力為依持故，令舍利子作如是說。」",
    "T07n0220d_556:0871c02": "天帝釋言：「復誰神力為依持故，尊者能說甚",
    "T07n0220d_556:0871c03": "深般若波羅蜜多？」善現報言：「如來神力為依",
    "T07n0220d_556:0871c04": "持故，令我能說甚深般若波羅蜜多。「憍尸迦！",
    "T07n0220d_556:0871c05": "汝之所問『菩薩所學甚深般若波羅蜜多，當於",
    "T07n0220d_556:0871c06": "何求？』者，憍尸迦！菩薩所學甚深般若波羅蜜",
    "T07n0220d_556:0871c07": "多，不應即色求，不應離色求；不應即受、想、",
    "T07n0220d_556:0871c08": "行、識求，不應離受、想、行、識求。何以故？色非",
    "T07n0220d_556:0871c09": "般若波羅蜜多，亦非離色別有般若波羅蜜",
    "T07n0220d_556:0871c10": "多；受、想、行、識非般若波羅蜜多，亦非離受、想、",
    "T07n0220d_556:0871c11": "行、識別有般若波羅蜜多。」時，天帝釋白善現",
    "T07n0220d_556:0871c12": "言：「甚深般若波羅蜜多是大波羅蜜多，是",
    "T07n0220d_556:0871c13": "無量波羅蜜多，是無邊波羅蜜多。」善現報言：",
    "T07n0220d_556:0871c14": "「如是！如是！何以故？憍尸迦！色無邊故，當知般",
    "T07n0220d_556:0871c15": "若波羅蜜多亦無邊，受、想、行、識無邊故，當知",
    "T07n0220d_556:0871c16": "般若波羅蜜多亦無邊。「復次，憍尸迦！所緣無",
    "T07n0220d_556:0871c17": "邊故，當知般若波羅蜜多亦無邊。憍尸迦！云",
    "T07n0220d_556:0871c18": "何所緣無邊故，當知般若波羅蜜多亦無邊？",
    "T07n0220d_556:0871c19": "謂一切法前、中、後際皆不可得說為無邊，法",
    "T07n0220d_556:0871c20": "無邊故所緣無邊，由此般若波羅蜜多亦說",
    "T07n0220d_556:0871c21": "無邊。「復次，憍尸迦！一切法無邊故，當知般若",
    "T07n0220d_556:0871c22": "波羅蜜多亦無邊。憍尸迦！云何一切法無邊",
    "T07n0220d_556:0871c23": "故，當知般若波羅蜜多亦無邊？謂一切法邊",
    "T07n0220d_556:0871c24": "不可得。所以者何？色乃至識前、中、後邊皆不",
    "T07n0220d_556:0871c25": "可得，由此般若波羅蜜多前、中、後邊亦不可",
    "T07n0220d_556:0871c26": "得故說無邊。「復次，憍尸迦！有情無邊故，當知",
    "T07n0220d_556:0871c27": "般若波羅蜜多亦無邊。憍尸迦？云何有情無",
    "T07n0220d_556:0871c28": "邊故，當知般若波羅蜜多亦無邊？憍尸迦！非",
    "T07n0220d_556:0871c29": "有情類其數甚多，計算其邊不可得故說為",
    "T07n0220d_556:0872a01": "無邊。」天帝釋言：「為何義故作如是說？」善現",
    "T07n0220d_556:0872a02": "答言：「我今問汝，隨汝意答。於意云何？言有情",
    "T07n0220d_556:0872a03": "者何法增語？」天帝釋言：「言有情者非法增語，",
    "T07n0220d_556:0872a04": "但是假立客名所攝、無事名所攝、無緣名所",
    "T07n0220d_556:0872a05": "攝。」善現復告天帝釋言：「於意云何？此中頗",
    "T07n0220d_556:0872a06": "有真實有情可顯示不？」天帝釋言：「不也！大德！」",
    "T07n0220d_556:0872a07": "善現告言：「無實有情可顯示故說為無邊。憍",
    "T07n0220d_556:0872a08": "尸迦！於意云何？假使如來、應、正等覺經如殑",
    "T07n0220d_556:0872a09": "伽沙數大劫，以無邊音說有情類無量名字，",
    "T07n0220d_556:0872a10": "此中頗有真實有情有生滅不？」天帝釋言：「不",
    "T07n0220d_556:0872a11": "也！大德！何以故？以諸有情本性淨故。」善現",
    "T07n0220d_556:0872a12": "告言：「由此故說：有情無邊故，當知般若波羅",
    "T07n0220d_556:0872a13": "蜜多亦無邊。無性甚深，俱無邊故。」",
    "T07n0220d_556:0872a14": "大般若波羅蜜多經卷第五百五十六"
}