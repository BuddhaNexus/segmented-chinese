{
    "T28n1548_008:0584c13": "舍利弗阿毘曇論卷第八",
    "T28n1548_008:0584c15": "姚秦罽賓三藏曇摩耶舍",
    "T28n1548_008:0584c16": "共曇摩崛多等譯",
    "T28n1548_008:0584c17": "3 人品非問分人品第三",
    "T28n1548_008:0584c18": "凡夫人、非凡夫人。性人、聲聞人、菩薩人、緣",
    "T28n1548_008:0584c19": "覺人、正覺人。趣須陀洹果證人、須陀洹人。趣",
    "T28n1548_008:0584c20": "斯陀含果證人、斯陀含人。趣阿那含果證人、",
    "T28n1548_008:0584c21": "阿那含人。趣阿羅漢果證人、阿羅漢人。自足",
    "T28n1548_008:0584c22": "人、他足人。學人、無學人、非學人非無學人。",
    "T28n1548_008:0584c23": "正定人、邪定人、不定人。盲人、一眼人、二眼人。",
    "T28n1548_008:0584c24": "慈行人、悲行人、喜行人、捨行人。空行人、無",
    "T28n1548_008:0584c25": "相行人、無願行人。不惱行人。勝入行人、一",
    "T28n1548_008:0584c26": "切入行人。修八解脫人。六通人。五此竟人、五",
    "T28n1548_008:0584c27": "彼竟人。一分解脫人、二分解脫人。慧解脫人、",
    "T28n1548_008:0584c28": "身證人、見得人、信解脫人、堅信人、堅法人。",
    "T28n1548_008:0584c29": "斷五支人。六支成就人。一護人。四依人。滅",
    "T28n1548_008:0585a01": "異緣實人。求最勝人。不濁想人。除身行人。心",
    "T28n1548_008:0585a02": "善解脫人、慧善解脫人。共解脫人、非共解脫",
    "T28n1548_008:0585a03": "人。有退人、無退人。思有人。微護人。思不退",
    "T28n1548_008:0585a04": "不思退人。護不退不護退人。有緣射人。法",
    "T28n1548_008:0585a05": "不發起人。住劫人。首等人。度塹人、壞塹",
    "T28n1548_008:0585a06": "人。乘進人。無沾污人。惰慢人。云何凡夫人？",
    "T28n1548_008:0585a07": "若人未上正決定，是名凡夫人。云何非凡夫",
    "T28n1548_008:0585a08": "人？若人上正決定，是名非凡夫人。復次凡夫",
    "T28n1548_008:0585a09": "人，若人未得正決定，是名凡夫人。復次非凡",
    "T28n1548_008:0585a10": "夫人，若人得正決定，是名非凡夫人。復次凡",
    "T28n1548_008:0585a11": "夫人，若人未得，聖五根未曾得，是名凡夫人。",
    "T28n1548_008:0585a12": "復次非凡夫人？若人得，聖五根曾得，是名非",
    "T28n1548_008:0585a13": "凡夫人。",
    "T28n1548_008:0585a14": "云何性人？若人次第住凡夫勝法，若法即滅",
    "T28n1548_008:0585a15": "上正決定，是名性人。云何性人？若人成就性",
    "T28n1548_008:0585a16": "法。何等性法？若無常苦空無我。思惟涅槃寂",
    "T28n1548_008:0585a17": "滅，不定心未上正決定如實人，若受、想、思、觸、",
    "T28n1548_008:0585a18": "思惟、覺觀、見、慧、解脫、無癡、順信、悅、喜、心進、信、",
    "T28n1548_008:0585a19": "欲、不放逸、念、意識界意界，若如實身戒口戒，",
    "T28n1548_008:0585a20": "是名性法。若人此法成就，是名性人。",
    "T28n1548_008:0585a21": "云何聲聞人？若人從他聞、受他教、請他說、聽",
    "T28n1548_008:0585a22": "他法，非自思、非自覺、非自觀上正決定，得",
    "T28n1548_008:0585a23": "須陀洹果、斯陀含果、阿那含果、阿羅漢果，是",
    "T28n1548_008:0585a24": "名聲聞人。",
    "T28n1548_008:0585a25": "云何菩薩人？若人三十二相成就，不從他聞、",
    "T28n1548_008:0585a26": "不受他教、不請他說、不聽他法，自思、自覺、自",
    "T28n1548_008:0585a27": "觀，於一切法知見無礙，當得自力自在豪尊",
    "T28n1548_008:0585a28": "勝貴自在，當得知見無上正覺，當成就如來",
    "T28n1548_008:0585a29": "十力四無所畏、成就大慈轉於法輪，是名菩",
    "T28n1548_008:0585b01": "薩人。云何緣覺人？若人三十二相不成就，",
    "T28n1548_008:0585b02": "彼不從他聞、不受他教、不請他說、不聽他",
    "T28n1548_008:0585b03": "法，自思、自覺、自觀上正決定，得須陀洹果、斯",
    "T28n1548_008:0585b04": "陀含果、阿那含果、阿羅漢果，於一切法非無礙",
    "T28n1548_008:0585b05": "知見、非得自在、非得由力自在、非豪尊勝貴",
    "T28n1548_008:0585b06": "自在、非知見無上最勝正覺、非成就如來十",
    "T28n1548_008:0585b07": "力四無所畏大慈轉於法輪，是名緣覺人。",
    "T28n1548_008:0585b08": "云何緣覺人？若人三十二相不成就，亦不從",
    "T28n1548_008:0585b09": "他聞、不受他教、不請他說、不聽他法，自思自",
    "T28n1548_008:0585b10": "覺自觀上正決定，得須陀洹果、斯陀含果、阿",
    "T28n1548_008:0585b11": "那含果、阿羅漢果，於一切法心無礙知見，心",
    "T28n1548_008:0585b12": "得自在、心得由力自在、心豪尊勝貴自在，非",
    "T28n1548_008:0585b13": "知見無上最勝正覺、非成就如來十力四無",
    "T28n1548_008:0585b14": "所畏大慈轉於法輪，是名緣覺人。",
    "T28n1548_008:0585b15": "云何正覺人？若人三十二相成就，不從他聞、",
    "T28n1548_008:0585b16": "不受他教、不請他說、不聽他法，自思自覺自",
    "T28n1548_008:0585b17": "觀，於一切法知見無礙，得由力自在，豪尊勝",
    "T28n1548_008:0585b18": "貴自在，知見無上最勝正覺成就，如來十力",
    "T28n1548_008:0585b19": "四無所畏成就，大慈成就，自在轉於法輪，是",
    "T28n1548_008:0585b20": "名正覺人。",
    "T28n1548_008:0585b21": "云何趣須陀洹果證人？若人得證須陀洹果",
    "T28n1548_008:0585b22": "道，未得須陀洹果未觸未證，是名趣須陀洹",
    "T28n1548_008:0585b23": "果證人。云何須陀洹人？若人須陀洹果觸證，",
    "T28n1548_008:0585b24": "已於果住，未得上道，趣斯陀含果，是名須陀",
    "T28n1548_008:0585b25": "洹人。云何趣斯陀含果證人？若人得證斯陀",
    "T28n1548_008:0585b26": "含果道，未得斯陀含果觸證，是名趣斯陀含",
    "T28n1548_008:0585b27": "果證人。云何斯陀含人？若人得斯陀含果觸",
    "T28n1548_008:0585b28": "證已，於彼果住，未得上道，趣阿那含果，是名",
    "T28n1548_008:0585b29": "斯陀含人。云何趣阿那含果證人？若人得證",
    "T28n1548_008:0585c01": "阿那含果道，未得阿那含果未觸證，是名趣",
    "T28n1548_008:0585c02": "阿那含果證人。云何阿那含人？若人得阿那",
    "T28n1548_008:0585c03": "含果觸證，已於果住，未得上道，趣阿羅漢果，",
    "T28n1548_008:0585c04": "是名阿那含人。云何趣阿羅漢果證人？若人",
    "T28n1548_008:0585c05": "得證阿羅漢果道，未得阿羅漢未觸證，是名",
    "T28n1548_008:0585c06": "趣阿羅漢果證人。云何阿羅漢人？若人得阿",
    "T28n1548_008:0585c07": "羅漢果道觸證已，是名阿羅漢人。復次趣須",
    "T28n1548_008:0585c08": "陀洹果證人，堅信、堅法，是名趣須陀洹果證",
    "T28n1548_008:0585c09": "人。云何須陀洹人？若人見斷三煩惱，身見、疑、",
    "T28n1548_008:0585c10": "戒取，以聖道一時俱斷彼煩惱，於彼斷住，未",
    "T28n1548_008:0585c11": "得上道思惟斷欲愛瞋恚煩惱分斷，是名須",
    "T28n1548_008:0585c12": "陀洹人。復次趣斯陀含果證人，若人見斷三",
    "T28n1548_008:0585c13": "煩惱，身見、疑、戒取，以聖道一時俱斷彼煩惱",
    "T28n1548_008:0585c14": "已，得上道思惟斷欲愛瞋恚煩惱分斷未斷，",
    "T28n1548_008:0585c15": "是名趣斯陀含果證人。復次斯陀含人，若人",
    "T28n1548_008:0585c16": "見斷三煩惱，身見、疑、戒取，以聖道一時俱斷",
    "T28n1548_008:0585c17": "已，思惟斷欲愛瞋恚煩惱分斷以聖道一時",
    "T28n1548_008:0585c18": "俱斷，於彼斷住，未得上道，餘思惟斷欲愛瞋",
    "T28n1548_008:0585c19": "恚無餘斷未斷，是名斯陀含人。復次趣阿那",
    "T28n1548_008:0585c20": "含果證人，若人見斷三煩惱，身見、疑、戒取，以",
    "T28n1548_008:0585c21": "聖道一時俱斷，思惟斷欲愛瞋恚煩惱聖道",
    "T28n1548_008:0585c22": "一時俱斷，得上道餘思惟斷欲愛瞋恚無餘斷",
    "T28n1548_008:0585c23": "未斷，是名趣阿那含果人。復次阿那含人，若",
    "T28n1548_008:0585c24": "五下分煩惱斷，身見、疑、戒取、欲愛、瞋恚，以聖",
    "T28n1548_008:0585c25": "道一時俱斷，於彼斷住，未得上道思惟斷色",
    "T28n1548_008:0585c26": "行無色行煩惱無餘斷未斷，是名阿那含人。",
    "T28n1548_008:0585c27": "復次趣阿羅漢果證人，若人五下分煩惱斷，",
    "T28n1548_008:0585c28": "身見、疑、戒取、欲愛、瞋恚，以聖道一時俱斷，得",
    "T28n1548_008:0585c29": "上道思惟斷色行無色行煩惱無餘斷未斷，",
    "T28n1548_008:0586a01": "是名趣阿羅漢果證人。復次阿羅漢人，若人",
    "T28n1548_008:0586a02": "思惟斷色行煩惱、無色行煩惱無餘斷，是名",
    "T28n1548_008:0586a03": "阿羅漢人。復次阿羅漢人，若人一切煩惱斷，",
    "T28n1548_008:0586a04": "是名阿羅漢人。一切煩惱盡阿羅漢果，若人",
    "T28n1548_008:0586a05": "得觸證，是名阿羅漢人。云何自足人？如世尊",
    "T28n1548_008:0586a06": "說：世二人難得。何等二？自足、他足。云何他",
    "T28n1548_008:0586a07": "足？若人施沙門婆羅門、貪無厭人、貧窮乞",
    "T28n1548_008:0586a08": "匃人，飲食車乘衣服、香花塗香、床褥臥具舍",
    "T28n1548_008:0586a09": "宅、依止燈明，是名他足人。云何自足人？若",
    "T28n1548_008:0586a10": "比丘有漏盡，乃至所作已辦更不還有，是名",
    "T28n1548_008:0586a11": "自足人。如是二人誰？所說如來性。因曰：",
    "T28n1548_008:0586a12": "「稱自足他足，　　世間甚希有，",
    "T28n1548_008:0586a13": "施者如清池，　　常住淨戒身，",
    "T28n1548_008:0586a14": "又能施飲食，　　是人甚難得。",
    "T28n1548_008:0586a15": "離欲斷瞋恚，　　滅癡得無漏，",
    "T28n1548_008:0586a16": "聖法以自足，　　是人甚難得。」",
    "T28n1548_008:0586a17": "云何學人？趣須陀洹果證人、須陀洹人、趣斯",
    "T28n1548_008:0586a18": "陀含果證人、斯陀含人、趣阿那含果證人、阿",
    "T28n1548_008:0586a19": "那含人、趣阿羅漢果證人，是名學人。云何無",
    "T28n1548_008:0586a20": "學人？阿羅漢，是名無學人。云何非學非無學",
    "T28n1548_008:0586a21": "人？凡夫人，是名非學非無學人。",
    "T28n1548_008:0586a22": "云何正定人？若人上正決定，是名正定人。云",
    "T28n1548_008:0586a23": "何邪定人？若人入邪定，是名邪定人。云何不",
    "T28n1548_008:0586a24": "定人？若人不上正決定、不入邪定，是名不定",
    "T28n1548_008:0586a25": "人。云何正定人？若人得正決定，是名正定",
    "T28n1548_008:0586a26": "人。云何邪定人？若人得邪定，是名邪定人。云",
    "T28n1548_008:0586a27": "何不定人？若人不得正決定、不得邪定，是名",
    "T28n1548_008:0586a28": "不定人。云何正定人？若人得，聖五根已曾得，",
    "T28n1548_008:0586a29": "是名正定人。云何邪定人？若人作五無間業，",
    "T28n1548_008:0586b01": "成就已未受報；於五無間業成就，若一若二",
    "T28n1548_008:0586b02": "未受報，是名邪定人。云何不定人？若人未得，",
    "T28n1548_008:0586b03": "聖五根未曾得，不作五無間業，不成就不受",
    "T28n1548_008:0586b04": "報，於五無間業不成就，若一若二不受報，是",
    "T28n1548_008:0586b05": "名不定人。",
    "T28n1548_008:0586b06": "云何盲人？若人成就眼，未得財寶能得、得已",
    "T28n1548_008:0586b07": "弘廣，無如是眼；若人成就眼，未生善法能",
    "T28n1548_008:0586b08": "生、生已弘廣，無如是眼，是名盲人。云何一",
    "T28n1548_008:0586b09": "眼人？如人成就眼，未得財寶能得、得已弘",
    "T28n1548_008:0586b10": "廣，有如是眼；如人成就眼，未生善法能生、",
    "T28n1548_008:0586b11": "生已弘廣，無如是眼，是名一眼人。云何二眼",
    "T28n1548_008:0586b12": "人？若人成就眼，未得財寶能得、得已弘廣，",
    "T28n1548_008:0586b13": "有如是眼；如人成就眼，未生善法能生、生已",
    "T28n1548_008:0586b14": "弘廣，有如是眼，是名二眼人。",
    "T28n1548_008:0586b15": "云何慈行人？若人得慈解心，多行是行，是名",
    "T28n1548_008:0586b16": "慈行人。云何悲行人？若人得悲解心，多行是",
    "T28n1548_008:0586b17": "行，是名悲行人。云何喜行人？若人得喜解心，",
    "T28n1548_008:0586b18": "多行是行，是名喜行人。云何捨行人？若人得",
    "T28n1548_008:0586b19": "捨解心，多行是行，是名捨行人。復次慈行人，",
    "T28n1548_008:0586b20": "若人得慈解調心已、修行柔軟已，次第上正",
    "T28n1548_008:0586b21": "決定，得須陀洹果、斯陀含果、阿那含果、阿羅",
    "T28n1548_008:0586b22": "漢果，是名慈行人。復次悲行人，若人得悲解",
    "T28n1548_008:0586b23": "調心已、修行柔軟已，次第上正決定，得須陀",
    "T28n1548_008:0586b24": "洹果、斯陀含果、阿那含果、得阿羅漢果，是名",
    "T28n1548_008:0586b25": "悲行人。復次喜行人，若人得喜解調心已、修",
    "T28n1548_008:0586b26": "行柔軟已，次第上正決定，得須陀洹果、斯陀",
    "T28n1548_008:0586b27": "含果、阿那含果、阿羅漢果，是名喜行人。云何",
    "T28n1548_008:0586b28": "捨行人？若人得捨解調心已、修行柔軟已，次",
    "T28n1548_008:0586b29": "第上正決定，得須陀洹果、斯陀含果、阿那含",
    "T28n1548_008:0586c01": "果、阿羅漢果，是名捨行人。",
    "T28n1548_008:0586c02": "云何空行人？若人得空定，多行是行，是名空",
    "T28n1548_008:0586c03": "行人。云何無相行人？若人得無相定，多行是",
    "T28n1548_008:0586c04": "行，是名無相行人。云何無願行人？若人得",
    "T28n1548_008:0586c05": "無願定，多行是行，是名無願行人。復次空",
    "T28n1548_008:0586c06": "行人，若人得空行，上正決定，得須陀洹果、斯",
    "T28n1548_008:0586c07": "陀含果、阿那含果、阿羅漢果，是名空行人。復",
    "T28n1548_008:0586c08": "次無相行人，若人得無相定，上正決定，得",
    "T28n1548_008:0586c09": "須陀洹果、斯陀含果、阿那含果、阿羅漢果，是",
    "T28n1548_008:0586c10": "名無相行人。云何無願行人？若人得無願定，",
    "T28n1548_008:0586c11": "上正決定，得須陀洹果、斯陀含果、阿那含果、",
    "T28n1548_008:0586c12": "阿羅漢果，是名無願行人。",
    "T28n1548_008:0586c13": "云何無惱行人？若人得無惱法。何等無惱法？",
    "T28n1548_008:0586c14": "謂若人知勸讚、知不勸讚。知勸讚不勸讚已，",
    "T28n1548_008:0586c15": "非勸讚非不勸讚，說法明了、知法明了。知法",
    "T28n1548_008:0586c16": "已內樂精進，背不說惡、面不讚善，稱滿說法",
    "T28n1548_008:0586c17": "非不稱滿，不必顧方語、不是非人禮，隨方說",
    "T28n1548_008:0586c18": "法。復次修根、力、覺、禪、解脫定，修已得聖無漏",
    "T28n1548_008:0586c19": "捨，若捨則應法律。不行欲樂凡夫卑行、不行",
    "T28n1548_008:0586c20": "非聖無義苦行，常捨二邊入應中道行，知勸",
    "T28n1548_008:0586c21": "讚、知不勸讚。知勸讚非不勸讚已，不勸讚",
    "T28n1548_008:0586c22": "非不勸讚，說法明了、知法明了。知法已內樂",
    "T28n1548_008:0586c23": "精進，背處不說惡、面前不讚善，稱滿說法非",
    "T28n1548_008:0586c24": "不稱滿，不必顧方語、不是非人禮，隨方而說",
    "T28n1548_008:0586c25": "法，無惱害離惱，於惱解脫入無惱法。復次",
    "T28n1548_008:0586c26": "此是彼人數共制，名無惱。是名無惱行人。",
    "T28n1548_008:0586c27": "云何勝入行人？若人得八勝入，多行是行，是",
    "T28n1548_008:0586c28": "名勝入行人。云何一切入行人？若人得十一",
    "T28n1548_008:0586c29": "切入，多行是行，是名一切入行人。云何修八",
    "T28n1548_008:0587a01": "解脫人？若人得八解脫，多行是行，是名修八",
    "T28n1548_008:0587a02": "解脫人。云何六通人？若人六通成就，多行是",
    "T28n1548_008:0587a03": "行，是名六通人。",
    "T28n1548_008:0587a04": "云何五此竟人？七生人、家家人、斯陀含人、一",
    "T28n1548_008:0587a05": "種人、若現身得阿羅漢人。云何七生人？須陀",
    "T28n1548_008:0587a06": "洹，是名七生人。復次七生人，若人見斷三煩",
    "T28n1548_008:0587a07": "惱斷，身見、疑、戒盜，聖道一時俱斷。於彼斷住，",
    "T28n1548_008:0587a08": "未得上道思惟斷欲愛瞋恚煩惱分斷作業，",
    "T28n1548_008:0587a09": "必當生受七天七人身，受行七天七人身已",
    "T28n1548_008:0587a10": "盡苦邊，是名七生人。云何家家人？若人見斷",
    "T28n1548_008:0587a11": "三煩惱斷，身見、疑、戒盜，聖道一時俱斷，得上",
    "T28n1548_008:0587a12": "道思惟斷欲愛瞋恚煩惱分斷未斷作業，必",
    "T28n1548_008:0587a13": "當生或受二三人身，彼或受行二三人身已盡",
    "T28n1548_008:0587a14": "苦邊，是名家家人。復次家家人，若人見斷三",
    "T28n1548_008:0587a15": "煩惱斷，身見、疑、戒盜，聖道一時俱斷，思惟斷",
    "T28n1548_008:0587a16": "欲愛瞋恚煩惱分斷未如斯陀含作業，必當",
    "T28n1548_008:0587a17": "生或受二三人身，受行二三人身已盡苦邊，",
    "T28n1548_008:0587a18": "是名家家人。云何斯陀含人？若人見斷三煩",
    "T28n1548_008:0587a19": "惱斷，身見、疑、戒盜，以聖道一時俱斷，思惟斷",
    "T28n1548_008:0587a20": "欲愛瞋恚煩惱分斷以聖道一時俱斷，於彼",
    "T28n1548_008:0587a21": "斷住，未得上道餘思惟斷欲愛瞋恚無餘斷作",
    "T28n1548_008:0587a22": "業，必當生受一天一人身，受行一天一人身已",
    "T28n1548_008:0587a23": "盡苦邊，是名斯陀含人。復次斯陀含人，若人",
    "T28n1548_008:0587a24": "見斷三煩惱，身見、疑、戒盜，以聖道一時俱斷，",
    "T28n1548_008:0587a25": "思惟斷欲愛瞋恚煩惱分斷，過家家人，非如",
    "T28n1548_008:0587a26": "一種人作業，必當生受一天一人身，受行一",
    "T28n1548_008:0587a27": "天一人身已盡苦邊，是名斯陀含人。云何一",
    "T28n1548_008:0587a28": "種人？若人見斷三煩惱斷，身見、疑、戒盜，以聖",
    "T28n1548_008:0587a29": "道一時俱斷，思惟斷欲愛瞋恚煩惱分斷，以聖",
    "T28n1548_008:0587b01": "道一時俱斷得上道餘思惟斷欲愛瞋恚無餘",
    "T28n1548_008:0587b02": "斷未斷作業，必當生受一人身，受行一人身",
    "T28n1548_008:0587b03": "已盡苦邊，是名一種人。復次一種人，若人見",
    "T28n1548_008:0587b04": "斷三煩惱斷，身見、疑、戒盜，聖道一時俱斷，思",
    "T28n1548_008:0587b05": "惟斷欲愛瞋恚多斷過斯陀含，非如阿那含",
    "T28n1548_008:0587b06": "作業，必當生受一人身，受行一人身已盡苦",
    "T28n1548_008:0587b07": "邊，是名一種人。云何現身得阿羅漢人？若人",
    "T28n1548_008:0587b08": "以我分身，若長若幼上正決定，此人此生我",
    "T28n1548_008:0587b09": "分身此長此幼，得須陀洹果、斯陀含果、阿那",
    "T28n1548_008:0587b10": "含果、得阿羅漢果，是名現身得阿羅漢果人。",
    "T28n1548_008:0587b11": "是名五此竟人。",
    "T28n1548_008:0587b12": "云何五彼竟人？中般涅槃人、速般涅槃人、無",
    "T28n1548_008:0587b13": "行般涅槃人、有行般涅槃人、上流般涅槃",
    "T28n1548_008:0587b14": "人。云何中般涅槃人？若人五下分煩惱斷，",
    "T28n1548_008:0587b15": "身見、疑、戒盜、欲愛、瞋恚，以聖道一時俱斷，彼",
    "T28n1548_008:0587b16": "聖五根利用最勝，信根、進根、念根、定根、慧根，",
    "T28n1548_008:0587b17": "若此道樂速解、若修彼道已，得阿羅漢果。",
    "T28n1548_008:0587b18": "彼有留難，現身不得阿羅漢果，或多諸緣行",
    "T28n1548_008:0587b19": "慈愍親屬，宿業必當生受一天身，於彼有不",
    "T28n1548_008:0587b20": "適意、生不適意、住不適意、行不適意，於彼天",
    "T28n1548_008:0587b21": "身中般涅槃。何謂中般涅槃？於欲界命終，若",
    "T28n1548_008:0587b22": "生色界天上，於彼天壽中於彼斷法中般涅",
    "T28n1548_008:0587b23": "槃，是名中般涅槃。復次此是彼人數共制，名",
    "T28n1548_008:0587b24": "中般涅槃，是名中般涅槃人。云何速般涅槃",
    "T28n1548_008:0587b25": "人？若人五下分煩惱斷，身見、疑、戒盜、欲愛、瞋",
    "T28n1548_008:0587b26": "恚，以聖道一時俱斷，此聖五根利，不如中般",
    "T28n1548_008:0587b27": "涅槃。何等五？信根、進根、念根、定根、慧根。若此",
    "T28n1548_008:0587b28": "道苦速解、若修彼道得阿羅漢果。彼有留難，",
    "T28n1548_008:0587b29": "現身不得阿羅漢果，以多諸緣行慈愍親屬，",
    "T28n1548_008:0587b30": "由宿業必受一天身，於彼有不適意、生不適",
    "T28n1548_008:0587c01": "意、住不適意、行不適意，於彼天身速般涅",
    "T28n1548_008:0587c02": "槃。何謂速般涅槃？欲界命終生色界天上，",
    "T28n1548_008:0587c03": "彼天壽少樂多離速般涅槃，是名速般涅",
    "T28n1548_008:0587c04": "槃。復次此是彼人數共制，名速般涅槃人，",
    "T28n1548_008:0587c05": "是名速般涅槃人。云何無行般涅槃人？若人",
    "T28n1548_008:0587c06": "五下分煩惱斷，身見、疑、戒盜、欲愛、瞋恚，以",
    "T28n1548_008:0587c07": "聖道一時俱斷，此聖五根軟。何等五？信根、",
    "T28n1548_008:0587c08": "進根、定根、慧根、念根。若此道樂難解、若修",
    "T28n1548_008:0587c09": "彼道得阿羅漢果。彼有留難，現身不得阿羅",
    "T28n1548_008:0587c10": "漢果，以多諸緣行慈愍親屬，由宿業必當生",
    "T28n1548_008:0587c11": "受一天身。彼有適意、生適意、住不適意、行不",
    "T28n1548_008:0587c12": "適意，於彼天身無行般涅槃。何謂無行般涅",
    "T28n1548_008:0587c13": "槃？欲界命終若生色界天上，於彼無行得無",
    "T28n1548_008:0587c14": "間道，得已即於彼間般涅槃，是名無行般涅",
    "T28n1548_008:0587c15": "槃。復次此是彼人數共制，名無行般涅槃，",
    "T28n1548_008:0587c16": "是名無行般涅槃人。云何有行般涅槃人？若",
    "T28n1548_008:0587c17": "人五下分煩惱斷，身見、疑、戒盜、欲愛、瞋恚，以",
    "T28n1548_008:0587c18": "聖道一時俱斷，若此聖五根軟。何等五？信根、",
    "T28n1548_008:0587c19": "進根、念根、定根、慧根。若此道苦難解、若修彼",
    "T28n1548_008:0587c20": "道已得阿羅漢果。彼有留難，現身不得阿羅",
    "T28n1548_008:0587c21": "漢果，以多諸緣業行慈愍親屬，由宿業必當",
    "T28n1548_008:0587c22": "生受一天身，彼有適意、生適意、住適意、行不",
    "T28n1548_008:0587c23": "適意，於彼天身有行般涅槃。何謂有行般涅",
    "T28n1548_008:0587c24": "槃？欲界命終若生色界天上，彼有行難得無",
    "T28n1548_008:0587c25": "間道，得已便於彼般涅槃，是名有行般涅槃。",
    "T28n1548_008:0587c26": "復次此是彼人數共制，名有行般涅槃，是名",
    "T28n1548_008:0587c27": "有行般涅槃人。云何上流至阿迦膩吒人？若",
    "T28n1548_008:0587c28": "人五下分煩惱斷，身見、疑、戒盜、欲愛、瞋恚，以",
    "T28n1548_008:0587c29": "聖道一時俱斷，此聖五根最軟。何等五？信根、",
    "T28n1548_008:0588a01": "進根、念根、定根、慧根。若此道或樂難解、或苦",
    "T28n1548_008:0588a02": "難解，修彼道已得阿羅漢果。彼有留難，現身",
    "T28n1548_008:0588a03": "不得阿羅漢果，以多諸緣行慈愍親屬，由宿",
    "T28n1548_008:0588a04": "業必當生受五天身，於彼天上有適意、生適",
    "T28n1548_008:0588a05": "意、住適意、行適意。此若命終，上流至阿迦膩",
    "T28n1548_008:0588a06": "吒。何謂上流至阿迦膩吒？於欲界命終，生色",
    "T28n1548_008:0588a07": "界無勝天中，如彼天壽住。彼天壽住已，彼命",
    "T28n1548_008:0588a08": "終轉生無熱天中。生無熱天中已，彼命終轉",
    "T28n1548_008:0588a09": "生善見天中。生善見天中已，彼命終轉生如",
    "T28n1548_008:0588a10": "妙善見天中。生如妙善見天中已，彼命終轉",
    "T28n1548_008:0588a11": "生阿迦膩吒天中，如彼天壽住。如彼天壽住",
    "T28n1548_008:0588a12": "已，逮無間道得阿羅漢果。得阿羅漢果已，",
    "T28n1548_008:0588a13": "即於彼般涅槃，是名上流至阿迦膩吒。復次",
    "T28n1548_008:0588a14": "此是彼人數共制，名上流至阿迦膩吒，是名",
    "T28n1548_008:0588a15": "上流至阿迦膩吒人。是名五彼竟人。云何一分",
    "T28n1548_008:0588a16": "解脫人？若人先學時得八解脫、滅盡定，非後",
    "T28n1548_008:0588a17": "無學時得八解脫、滅盡定；後無學時得八解",
    "T28n1548_008:0588a18": "脫；滅盡定，非學時得八解脫、滅盡定，是名一",
    "T28n1548_008:0588a19": "分解脫人。云何二分解脫人？若人學時得八",
    "T28n1548_008:0588a20": "解脫、滅盡定，後無學時亦得八解脫，滅盡定，",
    "T28n1548_008:0588a21": "是名二分解脫人。復次一分解脫人，若人盡",
    "T28n1548_008:0588a22": "智生非無生智，是名一分解脫人。復次二分",
    "T28n1548_008:0588a23": "解脫人，若盡智生、無生智生，是名二分解脫",
    "T28n1548_008:0588a24": "人。云何慧解脫人？若人寂靜解脫過色無色，",
    "T28n1548_008:0588a25": "彼非身觸，行見慧斷有漏，是名慧解脫人。云",
    "T28n1548_008:0588a26": "何身證人？若人寂靜解脫過色無色，修身觸",
    "T28n1548_008:0588a27": "行，非慧見斷有漏，是名身證人。云何見得人？",
    "T28n1548_008:0588a28": "若人寂靜解脫過色無色，彼非身觸行、非慧",
    "T28n1548_008:0588a29": "見斷有漏，如世尊所流布法，多用慧擇行，是",
    "T28n1548_008:0588b01": "名見得人。云何信解脫人？若人寂靜解脫過",
    "T28n1548_008:0588b02": "色無色，彼非身觸行、非慧見斷有漏，如世尊",
    "T28n1548_008:0588b03": "所流布法，以慧擇行不及、見得，是名信解脫",
    "T28n1548_008:0588b04": "人。云何見得人？若人得堅法，上正決定，得須",
    "T28n1548_008:0588b05": "陀洹果、得斯陀含果、得阿那含果，未得八",
    "T28n1548_008:0588b06": "解脫、滅盡定，是名見得人。云何信解脫人？若",
    "T28n1548_008:0588b07": "人得堅信，上正決定，得須陀洹果、得斯陀含",
    "T28n1548_008:0588b08": "果、得阿那含果，未得八解脫、滅盡定，是名信",
    "T28n1548_008:0588b09": "解脫人。云何堅信人？若人寂靜解脫過色無",
    "T28n1548_008:0588b10": "色，彼非身觸行、非慧見斷有漏，彼信受於世",
    "T28n1548_008:0588b11": "尊，是名堅信解脫人。云何堅法人？若人寂靜",
    "T28n1548_008:0588b12": "解脫過色無色，彼非身觸行、非慧見斷有漏，",
    "T28n1548_008:0588b13": "如世尊所流布法，慧觀而堪忍，是名堅法人。",
    "T28n1548_008:0588b14": "云何堅信人？若人性好信多信，上正決定，未",
    "T28n1548_008:0588b15": "得四沙門果一一觸證，若須陀洹果、若斯陀",
    "T28n1548_008:0588b16": "含果、若阿那含果、若阿羅漢果。彼於五根，",
    "T28n1548_008:0588b17": "信根多、餘四根少，未得八解脫、滅盡定，是名",
    "T28n1548_008:0588b18": "堅信人。云何堅法人？若人性好擇法多擇法，",
    "T28n1548_008:0588b19": "上正決定，未得四沙門果一一觸證，若須陀",
    "T28n1548_008:0588b20": "洹果、若斯陀含果、若阿那含果、若阿羅漢果。",
    "T28n1548_008:0588b21": "彼於此五根，慧根多、餘四根少，未得八解脫、",
    "T28n1548_008:0588b22": "滅盡定，是名堅法人。",
    "T28n1548_008:0588b23": "云何斷五支人？若人五蓋斷，欲愛蓋、瞋恚、睡",
    "T28n1548_008:0588b24": "眠、掉悔、疑蓋，是名斷五支人。復次斷五支人，",
    "T28n1548_008:0588b25": "若人五下分煩惱斷，身見、疑、戒盜、欲愛、瞋恚，",
    "T28n1548_008:0588b26": "是名斷五支人。",
    "T28n1548_008:0588b27": "云何六支成就人？若人六捨成就，彼眼見色",
    "T28n1548_008:0588b28": "無憂無喜捨行念知，耳聞聲、鼻嗅香、舌甞味、",
    "T28n1548_008:0588b29": "身覺觸、意知法，無憂無喜捨行念知，是名六",
    "T28n1548_008:0588c01": "支成就人。",
    "T28n1548_008:0588c02": "云何一護人？若人以念護心成就，是名一護",
    "T28n1548_008:0588c03": "人。",
    "T28n1548_008:0588c04": "云何四依人？若人知堪忍、知親近、知離、知捨，",
    "T28n1548_008:0588c05": "是名四依人。",
    "T28n1548_008:0588c06": "云何滅異緣實人？若人於此外，或有沙門婆",
    "T28n1548_008:0588c07": "羅門異緣見我世常，此見實餘虛妄；我世非",
    "T28n1548_008:0588c08": "常，此實餘虛妄；我世常非常，此實餘虛妄；我",
    "T28n1548_008:0588c09": "世非常非非常，此實餘虛妄。我世有邊，此實",
    "T28n1548_008:0588c10": "餘虛妄；我世無邊，此實餘虛妄；我世有邊無",
    "T28n1548_008:0588c11": "邊，此實餘虛妄；我世非有邊非無邊，此實餘",
    "T28n1548_008:0588c12": "虛妄。身是命，此實餘虛妄；命是身，此實餘虛",
    "T28n1548_008:0588c13": "妄；身異命異，此實餘虛妄；無命無身，此實餘",
    "T28n1548_008:0588c14": "虛妄。有如去涅槃，此實餘虛妄；無如去涅槃，",
    "T28n1548_008:0588c15": "此實餘虛妄；有如去不如去涅槃，此實餘虛",
    "T28n1548_008:0588c16": "妄；有如去非不如去涅槃，此實餘虛妄。於",
    "T28n1548_008:0588c17": "彼一切滅害捨解吐出離盡已，是名滅異緣",
    "T28n1548_008:0588c18": "實人。云何求最勝人？若人欲求斷、有求斷，",
    "T28n1548_008:0588c19": "求梵淨行，所作已竟。何謂欲求？欲界未覺未",
    "T28n1548_008:0588c20": "知、欲界未斷法，若欲界陰界入、若色聲香味",
    "T28n1548_008:0588c21": "觸，若眾生若法，若求彼悕望聚集盡求愛求",
    "T28n1548_008:0588c22": "已，悕望已聚集盡求已，是名欲求。云何有求？",
    "T28n1548_008:0588c23": "色界無色界未覺未知、色界無色界未斷，若",
    "T28n1548_008:0588c24": "色界無色界陰界入、若禪若解脫、若定若三",
    "T28n1548_008:0588c25": "摩跋提，若求此悕望聚集盡求愛求已，悕望",
    "T28n1548_008:0588c26": "已聚集盡求已，是名有求。云何求梵淨行？謂",
    "T28n1548_008:0588c27": "八聖。若求彼悕望聚集盡求愛求已，悕望已",
    "T28n1548_008:0588c28": "聚集盡求已，是名求梵淨行人。若人欲求斷、",
    "T28n1548_008:0588c29": "有求斷，求梵淨行，所作已竟，是名求最勝",
    "T28n1548_008:0589a01": "人。",
    "T28n1548_008:0589a02": "云何不濁想人？濁想謂欲想、瞋想、害想。不",
    "T28n1548_008:0589a03": "濁想謂出想、不瞋恚想、非害想。若人捨欲想",
    "T28n1548_008:0589a04": "憶念出想、捨瞋恚想憶念非瞋恚想、捨害想",
    "T28n1548_008:0589a05": "憶念非害想，是名不濁想人。",
    "T28n1548_008:0589a06": "云何除身行人？身謂出息入息。彼若入於寂",
    "T28n1548_008:0589a07": "靜滅除，是名除身行人。復次除身行人，若此",
    "T28n1548_008:0589a08": "比丘斷苦斷樂先滅憂喜想，不苦不樂捨念",
    "T28n1548_008:0589a09": "清淨，成就於四禪行，是名除身行人。",
    "T28n1548_008:0589a10": "云何心善解脫人？若人於欲心解脫、瞋恚愚",
    "T28n1548_008:0589a11": "癡心解脫，是名心善解脫人。云何慧善解脫",
    "T28n1548_008:0589a12": "人？若人自知法，我欲斷必不生、瞋恚愚癡斷",
    "T28n1548_008:0589a13": "必不生，是名慧善解脫人。云何心善解脫人？",
    "T28n1548_008:0589a14": "若人心解脫欲，無欲得觸證已，是名心善解",
    "T28n1548_008:0589a15": "脫人。云何慧善解脫人？若人離無明，慧解脫",
    "T28n1548_008:0589a16": "得觸證已，是名慧善解脫人。云何心善解脫",
    "T28n1548_008:0589a17": "人？若人盡智生非無生智，是名心善解脫人。",
    "T28n1548_008:0589a18": "云何慧善解脫人？若人盡智生及無生智，是",
    "T28n1548_008:0589a19": "名慧善解脫人。云何共解脫人？若人於共解",
    "T28n1548_008:0589a20": "脫心住發起，是名共解脫人。云何不共解脫",
    "T28n1548_008:0589a21": "人？若人不共解脫心住不發起，是名不共解",
    "T28n1548_008:0589a22": "脫人。云何有退人？若人於共解脫心住發起，",
    "T28n1548_008:0589a23": "彼有共解脫心退變，是名有退人。云何無退",
    "T28n1548_008:0589a24": "人？若人於不共解脫心住不變起，彼非有共",
    "T28n1548_008:0589a25": "解脫心不退變，是名無退人。云何思有人？若",
    "T28n1548_008:0589a26": "人於共解脫心住發起，彼有思有於共解脫",
    "T28n1548_008:0589a27": "心，令我不終不退不變，是名思有人。云何有",
    "T28n1548_008:0589a28": "微護人？若人於共解脫心住發起，彼若護，令",
    "T28n1548_008:0589a29": "我於共解脫心不退不變。彼於共解脫心不",
    "T28n1548_008:0589b01": "退不變，是名微護人。云何或有人若思不退、",
    "T28n1548_008:0589b02": "不思便退？若人於共解脫心住發起，彼若思",
    "T28n1548_008:0589b03": "害我，令我於共解脫心不退不變。彼於共解",
    "T28n1548_008:0589b04": "脫心不退不變、不思害我，令我於共解脫心",
    "T28n1548_008:0589b05": "不退不變。彼於共解脫退變，是名或有人思",
    "T28n1548_008:0589b06": "不退、不思便退人。云何或有人若微護不退、",
    "T28n1548_008:0589b07": "不微護便退？若人於共解脫心住發起，彼若",
    "T28n1548_008:0589b08": "護，令我於共解脫心不退不變，便於共解脫",
    "T28n1548_008:0589b09": "心不退不變。若不護，令我於共解脫心不退",
    "T28n1548_008:0589b10": "不變，彼於共解脫心不退不變，彼於共解脫",
    "T28n1548_008:0589b11": "心退變，是名或有人微護不退、不微護便退。",
    "T28n1548_008:0589b12": "云何有緣射人？若人盡智生非無生智，必當",
    "T28n1548_008:0589b13": "生無生智、當緣射，於解脫心終不發起，是名",
    "T28n1548_008:0589b14": "有緣射人。",
    "T28n1548_008:0589b15": "云何法不發起人？若人心解脫於欲瞋恚愚",
    "T28n1548_008:0589b16": "癡，是名法不發起人。何謂法不發起人？欲",
    "T28n1548_008:0589b17": "不發起、瞋恚愚癡不發起，是名法不發起",
    "T28n1548_008:0589b18": "人。",
    "T28n1548_008:0589b19": "云何住劫人？若堅信堅法，若復有善行，若人",
    "T28n1548_008:0589b20": "現世得阿羅漢，是名住劫人。何謂住劫？乃",
    "T28n1548_008:0589b21": "至一切世界煩惱不壞，必令彼人得四沙門",
    "T28n1548_008:0589b22": "果、得三觸證，若須陀洹果、若斯陀含果、若阿",
    "T28n1548_008:0589b23": "那含果、若阿羅漢果，是名住劫人。",
    "T28n1548_008:0589b24": "云何首等人？若人未行道，若有漏、若壽命一",
    "T28n1548_008:0589b25": "時俱斷。復次斷漏無間命得斷，是名首等",
    "T28n1548_008:0589b26": "人。",
    "T28n1548_008:0589b27": "云何度塹人？若人無明斷，是名度塹人。云",
    "T28n1548_008:0589b28": "何壞塹人？若人生死斷，是名壞塹人。云何",
    "T28n1548_008:0589b29": "乘進人？若人有愛斷，是名乘進人。云何無沾",
    "T28n1548_008:0589c01": "污人？若人五下分煩惱斷，是名無沾污人。",
    "T28n1548_008:0589c02": "云何惰慢人？若人我慢斷，是名惰慢人。",
    "T28n1548_008:0589c03": "舍利弗阿毘曇論卷第八"
}