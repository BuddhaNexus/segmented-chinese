{
    "X82n1571_106:0638a11": "五燈全書卷第一百六",
    "X82n1571_106:0638a13": "京都聖感禪寺住持(臣)僧　(超永)　編輯",
    "X82n1571_106:0638a14": "京都古華嚴寺住持(臣)僧　(超揆)　較閱　進",
    "X82n1571_106:0638a15": "呈",
    "X82n1571_106:0638a16": "　　臨濟宗",
    "X82n1571_106:0638a17": "　　　南嶽下三十七世隨錄",
    "X82n1571_106:0638a18": "邵武安國開蓮受禪師示眾。牛頭沒馬頭回。原屬諸",
    "X82n1571_106:0638a19": "方近套。擲金鈎布鐵網。亦非越格提持。山僧一十六",
    "X82n1571_106:0638a20": "年。擔枷行脚。蕩盡家私。今日撥亂歸來。爭敢重循舊",
    "X82n1571_106:0638a21": "轍。雖不謹守門庭。只要諸人搆去。喝一喝　明覺諱",
    "X82n1571_106:0638a22": "日。示眾。向壒[土*(天/韭)]堆裏。橫空佛祖眼睛。於錦繡叢中。直",
    "X82n1571_106:0638a23": "揑　帝王鼻孔。頓令途路波吒底。當下歸家穩坐。却",
    "X82n1571_106:0638a24": "使孤峰頂上者。抑凡按下雲頭。增徑山霹靂之家聲。",
    "X82n1571_106:0638b01": "響太平琳瑯之曲調。此是。我本師老人尋。常行履處。",
    "X82n1571_106:0638b02": "若是放兩拋。三增多減少。至于末後示寂。掃跡滅踪。",
    "X82n1571_106:0638b03": "莫道諸方窺覰無門。直教佛祖潛身無路。不肖深慙",
    "X82n1571_106:0638b04": "匪類。辱附師門。茲者業負難逃。冤家路狹。要且如何",
    "X82n1571_106:0638b05": "得見我老人立地處。驀豎拂子曰。春風未易著鉏犂。",
    "X82n1571_106:0638b06": "為馬為牛却看時。口縫纔開成忤逆。此心能有幾人",
    "X82n1571_106:0638b07": "知　示眾。驀拈拄杖曰。我看你。朝到西天。暮歸東土。",
    "X82n1571_106:0638b08": "究竟長年只在半途。復橫按曰。明知是滿腹絲綸。填",
    "X82n1571_106:0638b09": "胸錦繡。因甚問著便開口不得。復豎起曰。直饒過東",
    "X82n1571_106:0638b10": "山下左邊底。拈得王節級。失却帖正好。勘過了打。且",
    "X82n1571_106:0638b11": "道。衲僧門下。又且如何。卓一卓曰。刀山劒樹平時路。",
    "X82n1571_106:0638b12": "熱鐵烊銅潤口漿。要得拖犂并拽耙。何妨倒腹與傾",
    "X82n1571_106:0638b13": "膓　問如何是佛。師曰。一言既出。駟馬難追　問如",
    "X82n1571_106:0638b14": "何是天地同根。萬物一體。師曰。南山起雲。北山下雨。",
    "X82n1571_106:0638b15": "曰某甲蒙昧。請師細指。師曰。朝看東南。暮看西北",
    "X82n1571_106:0638b16": "　問如何是安國境。師曰。萬壑松聲來不盡。一池皓月",
    "X82n1571_106:0638b17": "夜長明。曰如何是境中人。師曰。堦下痛刪非類草。雨",
    "X82n1571_106:0638b18": "中閒種及時蔬(憨璞聰嗣)。",
    "X82n1571_106:0638b19": "盤山甘泉語石德禪師上堂。法無定相。定莫非禪。頭",
    "X82n1571_106:0638b20": "頭顯露。法法全彰。舉止動步。無非本有風光。運水搬",
    "X82n1571_106:0638b21": "柴。正是當人作略。喝一喝曰。直下承褫。慎弗擬議",
    "X82n1571_106:0638b22": "　解制上堂。圓通法門。無在不在。昔本無結。今何有解。",
    "X82n1571_106:0638b23": "豎拂子曰。世尊三昧。迦葉不知。迦葉三昧。阿難不知。",
    "X82n1571_106:0638b24": "阿難三昧。商那和修不知。乃至先師三昧。山僧不知。",
    "X82n1571_106:0638c01": "只如甘泉。一冬東語西話。今日撤開布袋。現前諸人。",
    "X82n1571_106:0638c02": "還知否。擲拂子曰。我不敢輕于汝等　僧問。如何是",
    "X82n1571_106:0638c03": "函葢乾坤句。師曰。放你三十棒。曰如何是截斷眾流",
    "X82n1571_106:0638c04": "句。師曰。猛虎當途踞。曰如何是隨波逐浪句。師曰。問",
    "X82n1571_106:0638c05": "來答去。有甚了期(憨璞聰嗣)。",
    "X82n1571_106:0638c06": "崑山太音居士鄔曉三歲。能畫地作佛字。長通儒術。",
    "X82n1571_106:0638c07": "善丹青。一日旅次。逢老衲教以宗門見性工夫。遂留",
    "X82n1571_106:0638c08": "心參。學後見明發衡。問未生前話。衡曰。只今在甚麼",
    "X82n1571_106:0638c09": "處。士曰。道得恰好。衡曰。無夢無想。無見無聞。主人公",
    "X82n1571_106:0638c10": "在甚麼處。士曰。金寒水冷。切宜珍重。乃呈偈曰。莫認",
    "X82n1571_106:0638c11": "明。莫認暗。明明暗暗臨機辨。勸君切莫強安排。春光",
    "X82n1571_106:0638c12": "好處無人見。東風便是不寒面。衡肯之　竹篦子頌",
    "X82n1571_106:0638c13": "曰。竹篦不觸不背。當人直下承當。若還擬議卜度。便",
    "X82n1571_106:0638c14": "是無明覆藏又。曰天。生一段好風光凡。聖何曾有覆",
    "X82n1571_106:0638c15": "藏。自家有寶不薦取。反為觸背錯商量　狗子佛性",
    "X82n1571_106:0638c16": "頌曰。狗子無佛性。亦邪亦非正。身旺無財官。正是孤",
    "X82n1571_106:0638c17": "窮命(懶拙衡嗣)。",
    "X82n1571_106:0638c18": "南梁準提宗濟俊禪師問如何是動靜二相了然不",
    "X82n1571_106:0638c19": "生。師曰。切忌死水浸殺　問大修行人。當遵佛行。因",
    "X82n1571_106:0638c20": "甚不守毗尼。師曰。不可釘樁搖櫓　問鐘樓上唱讚。",
    "X82n1571_106:0638c21": "床脚下種菜。意旨如何。師曰。逢人但恁麼舉　師示",
    "X82n1571_106:0638c22": "疾。堂眾候安。師曰苦苦。次日集眾曰。樂樂。眾曰。昨日",
    "X82n1571_106:0638c23": "道苦。因甚今日道樂。師曰。昨日苦。今日樂。楊岐驢子",
    "X82n1571_106:0638c24": "三隻脚。眾曰。到此時節。宜自珍重。師曰。快便難逢。遂",
    "X82n1571_106:0639a01": "索筆書偈而逝(乳峯卓嗣)。",
    "X82n1571_106:0639a02": "大原慈菴楊耀祖進士山西廣陽人。父祖三世胎齋。",
    "X82n1571_106:0639a03": "世稱樂善士。幼頴悟。長中康熈癸卯。解元聯登甲榜。",
    "X82n1571_106:0639a04": "因見天目尺木休。示現末後一著。了脫非常有感。乃",
    "X82n1571_106:0639a05": "單提向上。決志禪宗。後仕官真州。訪天王海于地藏。",
    "X82n1571_106:0639a06": "言下投機。授拂記莂　呈海偈曰。果是天童一脉來。",
    "X82n1571_106:0639a07": "相逢一笑我知哉。歸來盡是兒孫事。喝下承當正眼",
    "X82n1571_106:0639a08": "開　又呈洗澡偈曰。真空無相法王身。荷葉露珠不",
    "X82n1571_106:0639a09": "染塵。賓主一堂誰辨得。歸來明月照行人　示佛眉",
    "X82n1571_106:0639a10": "偈曰。喚作佛眉。定有魔眼。佛魔不著。眉眼俱遣。隨緣",
    "X82n1571_106:0639a11": "事事了。日用何欠少。一切但尋常。自然不顛倒　先",
    "X82n1571_106:0639a12": "嚴諱日舉哀。拈香曰。一身分化若干身。無始從來只",
    "X82n1571_106:0639a13": "一心。[囗@力]地一聲掀破後。年年今日識新春　恭人諱",
    "X82n1571_106:0639a14": "日拈香曰。爐中香縹緲。岸上柳青青。雨灑清明節。春",
    "X82n1571_106:0639a15": "雷兆太平。復舉世尊初生話畢。乃曰。在天不以天為",
    "X82n1571_106:0639a16": "樂。在世不以世為相。在生不以生為戀。在死不以死",
    "X82n1571_106:0639a17": "為憂。明得惟吾獨尊。我身即母身。今日覿面相呈。不",
    "X82n1571_106:0639a18": "好舉揚個事。上報深恩。喝一喝　月夜有客。送指月",
    "X82n1571_106:0639a19": "錄言別。士曰。貪看他人寶。忘却自己珍。客曰。眼中著",
    "X82n1571_106:0639a20": "不得玉屑麼。士曰。且喫茶去。復示偈曰。月上梅梢一",
    "X82n1571_106:0639a21": "鏡圓。那知月落不離天。月圓月缺光無減。君再來時",
    "X82n1571_106:0639a22": "又一年　士居官。以法門金湯為力任。每遇僧俗諮",
    "X82n1571_106:0639a23": "參。語多激引。時魏雙闕。按鹺臨邑。景其高風。贈有官",
    "X82n1571_106:0639a24": "舍渾加僧舍冷。吏人一似道人閒之句。極為切當(沙翁",
    "X82n1571_106:0639b01": "海嗣)。",
    "X82n1571_106:0639b02": "鹽官中洲海嶽禪師住綠蘿。示眾。終日忙轆轆地。都",
    "X82n1571_106:0639b03": "是沒要緊事。且道。那一件是要緊底。良久曰。幾乎忘",
    "X82n1571_106:0639b04": "却　上堂。略說廣說。喻說直說。讚說毀說。安立說顯",
    "X82n1571_106:0639b05": "了說。以至塵說剎說。熾然說無間歇。總不出這一句。",
    "X82n1571_106:0639b06": "且道。是那一句。喝一喝曰。蚊子上鐵牛。無你下嘴處",
    "X82n1571_106:0639b07": "(愚山藏嗣)。",
    "X82n1571_106:0639b08": "揚州龍象楚菴祖禪師小參。夜雨瀟瀟。片雪飄飄。雲",
    "X82n1571_106:0639b09": "橫鷲嶺。水接天遙。柳含春色。棲鳥歸巢。頭頭顯用。莫",
    "X82n1571_106:0639b10": "言寂寥　麻三觔頌曰。露筋露骨。當陽拈出。日晒風",
    "X82n1571_106:0639b11": "吹。雨灑不溼　靈雲見桃花頌曰。忽然舉目見桃花。",
    "X82n1571_106:0639b12": "當下疑情頓破家。涌出家珍全體露。拈來還是舊袈",
    "X82n1571_106:0639b13": "裟(禹門正嗣)。",
    "X82n1571_106:0639b14": "湖南長沙洪恩鐵山弘禪師南昌葉氏子。上堂。山高",
    "X82n1571_106:0639b15": "未是高。海深不足深。唯有諸人鼻孔。深實是深。盡大",
    "X82n1571_106:0639b16": "地人都浸殺。白浪滔天不見痕　小參。周行七步。六",
    "X82n1571_106:0639b17": "步無。功連這一步也不消得。目顧四方。更有一方尚",
    "X82n1571_106:0639b18": "未看到。召曰。大眾且道。是那一方。卓拄杖曰。中央戊",
    "X82n1571_106:0639b19": "己土　小參。斧劈不開。針劄不入底物件。山僧為眾",
    "X82n1571_106:0639b20": "分析。遂喝一喝曰。撒向十方世界了也(楚峯元嗣)。",
    "X82n1571_106:0639b21": "永嘉峙巖大曉廣禪師小參。問如何是主中賓。師曰。",
    "X82n1571_106:0639b22": "汝是門外人。曰如何是賓中主。師曰。長年不出戶。曰",
    "X82n1571_106:0639b23": "如何是賓中賓。師曰。陌上問行程。曰如何是主中主。",
    "X82n1571_106:0639b24": "師打曰。這裏須薦取。乃曰。當陽的旨。逈絕周遮。覿面",
    "X82n1571_106:0639c01": "全提。了無回互。霜酣紅葉。千樹萬樹。以飄搖露滴黃",
    "X82n1571_106:0639c02": "花。三莖兩莖而馥郁。苟能直下薦得。便爾獨步大方。",
    "X82n1571_106:0639c03": "火爐頭坐酬賓主。劒刃上互展機籌。殺活臨時。縱橫",
    "X82n1571_106:0639c04": "無礙。更說甚麼。打三打七。畫地為牢。指東話西。遞成",
    "X82n1571_106:0639c05": "鈍置。然雖如是。也要眾兄弟。共相委悉。驀豎拂子曰。",
    "X82n1571_106:0639c06": "還會麼。當年面壁非他事歷。代傳心總是渠　示眾。",
    "X82n1571_106:0639c07": "舉雲門乾矢橛話畢。乃曰。將謂氣宇如王。元來見處。",
    "X82n1571_106:0639c08": "只在這裏。頌曰。搕[打丁+(天/韭)]堆頭乾矢橛。拈來便用却驚人。",
    "X82n1571_106:0639c09": "薰天炙地難藏覆。剎剎塵塵現此身(多子無嗣)。",
    "X82n1571_106:0639c10": "永嘉密印靜公練禪師上堂。豎拄杖曰。若向者裏會",
    "X82n1571_106:0639c11": "得。不妨轉山河大地為自己。橫拄杖曰。若向者裏會",
    "X82n1571_106:0639c12": "得。不妨轉自己為山河大地。卓一卓曰。粉碎了也。諸",
    "X82n1571_106:0639c13": "人畢竟向甚麼處安身立命。靠拄杖　小參。僧出。師",
    "X82n1571_106:0639c14": "曰。未動步已前。早錯了也。僧拂袖而退。師曰。錯錯。乃",
    "X82n1571_106:0639c15": "曰。鶴頸長。鳧頸短。松自直。棘自曲。八面玲瓏。十方寥",
    "X82n1571_106:0639c16": "廓。何事諸人無繩自縛。山僧忍俊不禁。直下為君割",
    "X82n1571_106:0639c17": "截。以拄杖旋風打下。歸方丈　小參。以拂子作[○@∴]曰。",
    "X82n1571_106:0639c18": "三世諸佛出興。只為者個歷代祖師授受。只為者個。",
    "X82n1571_106:0639c19": "天下老和尚。屈曲垂慈。只為者個。山僧播兩片皮。指",
    "X82n1571_106:0639c20": "東話西。只為者個。諸人還知者個落處麼。良久曰。密",
    "X82n1571_106:0639c21": "印今日失利。擲拂子　鞔法鼓小參。舉鹽官道。虗空",
    "X82n1571_106:0639c22": "為鼓。須彌為槌。阿誰打得。南泉曰。王老師。不打者破",
    "X82n1571_106:0639c23": "鼓。鹽官開恁般大口。至今合不得。若論破鼓。不獨南",
    "X82n1571_106:0639c24": "泉不打。密印有手。亦無處好下。今日幸得二浴主。不",
    "X82n1571_106:0640a01": "忘本願。協力成褫。從虗空中鞔起。信手擊來。響振如",
    "X82n1571_106:0640a02": "雷。直得盡大地人聞所未聞。不唯為鹽官出氣。抑令",
    "X82n1571_106:0640a03": "現前眾等。飽足觀光。驀豎拄杖。作擊鼓勢。召曰。大眾",
    "X82n1571_106:0640a04": "還知落處麼。若將耳聽終難會。眼裏聞聲方始親。卓",
    "X82n1571_106:0640a05": "一卓　小參。于世諦中。會取佛法。向佛法內。明取世",
    "X82n1571_106:0640a06": "諦。更須知世諦外無佛法。佛法外無世諦。世諦佛法。",
    "X82n1571_106:0640a07": "打成一片。始得慶快。平生祇如蚯蚓驀過東海。蝦蟇",
    "X82n1571_106:0640a08": "[跳兆+孛]跳上天。且道。是甚麼意旨。良久曰參　問見而不",
    "X82n1571_106:0640a09": "見。聞而不聞時如何。師曰。且居門外。曰如何則得。師",
    "X82n1571_106:0640a10": "曰。板响過堂。梆响出坡　問如何是祖師西來意。師",
    "X82n1571_106:0640a11": "曰。天晴日出　士問。屏却咽喉唇吻。請師道看。師曰。",
    "X82n1571_106:0640a12": "我不知你問甚麼。士理前問。師便叱出　問如何是",
    "X82n1571_106:0640a13": "化城境。師曰。一水開明鏡。千峰擁翠微。曰如何是境",
    "X82n1571_106:0640a14": "中人。師曰。來者來。往者往。曰如何是人中意。師曰。喫",
    "X82n1571_106:0640a15": "茶去(多子無嗣)。",
    "X82n1571_106:0640a16": "鴈蕩石梁碧漢霽禪師永嘉姜氏子。少穎利。不茹葷。",
    "X82n1571_106:0640a17": "依外道。甞習靜碧湖山中。有僧與論色空義。師翻然",
    "X82n1571_106:0640a18": "知非。遂造淨社。禮印堂智薙落。未幾。入密印槽廠知。",
    "X82n1571_106:0640a19": "有宗門事。徧歷諸方。歸覲密印無。問學甚麼。師展兩",
    "X82n1571_106:0640a20": "手。無曰。是者個用學作麼。師曰。不學爭識得。一日堂",
    "X82n1571_106:0640a21": "眾爭百丈野狐因緣。是非不已。質之于師。師曰。是則",
    "X82n1571_106:0640a22": "總是。不是則總不是。又曰。既墮野狐。為甚却作老人",
    "X82n1571_106:0640a23": "聽法。既作老人聽法。如何又道久墮狐身。者裏倜儻",
    "X82n1571_106:0640a24": "分明。許你親見百丈。無病篤。授師以偈印可。即卜隱",
    "X82n1571_106:0640b01": "雁蕩之石梁洞。火種刀耕。諸緣寢息。越三載。辛酉端",
    "X82n1571_106:0640b02": "午後四日。沾微恙。遂來密印作別。時同門靜公練。有",
    "X82n1571_106:0640b03": "芝田之役。令人速還。至十五日午刻。有悟心送楊梅",
    "X82n1571_106:0640b04": "至。師趺坐。連啗數枚曰。世尊末後。受純陀供。霽上座",
    "X82n1571_106:0640b05": "末後。受悟心供。畢竟還有優劣否。練曰。兩口無一舌。",
    "X82n1571_106:0640b06": "師大噓一聲。屹然不動(多子無嗣)。",
    "X82n1571_106:0640b07": "自立本禪師東嘉王氏子。甫壯。得度于福泉。參淨社",
    "X82n1571_106:0640b08": "印堂智。看主人公話。脇不至蓆。寺後有巖。岑寂夜坐",
    "X82n1571_106:0640b09": "其中。或自喚復諾。久而有省。參仙巖智。一日入室。師",
    "X82n1571_106:0640b10": "握一莖草。置智前曰。不可喚作一莖草。智拈杖。師拂",
    "X82n1571_106:0640b11": "袖便出。解制返淨社。印堂智曰。一期參得底。不妨舉",
    "X82n1571_106:0640b12": "似山僧。師作掀禪床勢。智便打。師便出。後參密印無。",
    "X82n1571_106:0640b13": "機緣相契。輙蒙印可　元旦秉拂小參。既承方丈和",
    "X82n1571_106:0640b14": "尚嚴命。聊為眾兄弟。通個消息。驀豎拄杖曰。還會麼。",
    "X82n1571_106:0640b15": "若向者裏會去。慶無不宜。如其未然。三條椽下。七尺",
    "X82n1571_106:0640b16": "單前。喫飯穿衣。大須仔細。卓一卓　問如何是奪人",
    "X82n1571_106:0640b17": "不奪境。師曰。長安一片月。萬戶搗衣聲。曰如何是奪",
    "X82n1571_106:0640b18": "境不奪人。師曰。淡泊經營省。疎慵禮數忘。曰如何是",
    "X82n1571_106:0640b19": "人境兩俱奪。師曰。目前無闍黎。座上無老僧。曰如何",
    "X82n1571_106:0640b20": "是人境俱不奪。師曰。陣雲生海上。拔劒攪龍門　一",
    "X82n1571_106:0640b21": "日示微疾。次早。沐浴剃髮。與眾決別。徒請說偈。師曰",
    "X82n1571_106:0640b22": "平日已作了也。何待此時。縱饒說得。徹頭徹尾。于汝",
    "X82n1571_106:0640b23": "分中。有何交涉。若要此事相應。須在常時向己躬下。",
    "X82n1571_106:0640b24": "端的討個著落。到生死岸頭。始得受用。言訖。吉祥而",
    "X82n1571_106:0640c01": "逝(多子無嗣)。",
    "X82n1571_106:0640c02": "瑞安瑞雲介石芳禪師本邑李氏子。九歲脫白。從座",
    "X82n1571_106:0640c03": "主。聽講天台止觀。鍾如如激發。令參仲覺居士。覺曰。",
    "X82n1571_106:0640c04": "一念不生。如何是本來面目。師不省。覺指參五雲教。",
    "X82n1571_106:0640c05": "教曰。仲覺指汝到此。且道。先覺後覺。覺個甚麼。師擬",
    "X82n1571_106:0640c06": "對。教曰。汝終日在仲覺處。因甚不識仲覺。拍案喝出",
    "X82n1571_106:0640c07": "住數月。不放參。一日遇教。教曰。狹路相逢時如何。師",
    "X82n1571_106:0640c08": "擬對教便掌。師愈增迷悶。冬夜參究。忽觸雪竇顯見",
    "X82n1571_106:0640c09": "不見倒騎牛兮入佛殿句。信口有偈。開眼便了然。轉",
    "X82n1571_106:0640c10": "眼即錯過。居士與阿師。堂堂覿體露。呈教。教曰。如何",
    "X82n1571_106:0640c11": "是根本智。師曰。覿面相呈。曰如何是差別智。師曰。何",
    "X82n1571_106:0640c12": "處不風流。教曰。放汝三十棒。師後問仲覺曰。五雲和",
    "X82n1571_106:0640c13": "尚。與芳三十棒。未審過在甚麼處。覺曰。不妨疑著。師",
    "X82n1571_106:0640c14": "便舉三頓棒請益。覺曰。且道。臨濟從黃檗得力。從大",
    "X82n1571_106:0640c15": "愚得力。師曰。痛處難忘。覺曰。向後如何。師曰。坐斷天",
    "X82n1571_106:0640c16": "下人舌頭。覺驀面一掌。師一喝便行。覺令作頌。師信",
    "X82n1571_106:0640c17": "口曰。黃檗佛法無多子。分明不從大愚得。脇下還拳",
    "X82n1571_106:0640c18": "快轉身。是賊方能識得賊。覺遽曰。賊在甚麼處。師曰。",
    "X82n1571_106:0640c19": "今日識得居士。覺休去。一日以拈頌呈教。教曰。昔白",
    "X82n1571_106:0640c20": "雲語五祖曰。有數禪客。皆有悟入處。說亦說得。下語",
    "X82n1571_106:0640c21": "亦下得。祇是未在。汝拈頌亦如是。且道。因甚未在。師",
    "X82n1571_106:0640c22": "曰。和尚莫惑亂人好。教曰。五祖因茲。出一身白汗。便",
    "X82n1571_106:0640c23": "明得下載清風。如何是下載清風。師曰。渠儂得自由。",
    "X82n1571_106:0640c24": "教痛與一棒。師喝。教復棒。師觸禮便出。次曰。教乃授",
    "X82n1571_106:0641a01": "以源流衣拂　閉關小參。寶劒在匣。誰敢犯其鋒鋩。",
    "X82n1571_106:0641a02": "明珠在淵。自難掩夫光彩。苟馳情于炫露。不免虗尚",
    "X82n1571_106:0641a03": "名聞。設離妄而求真。究竟實無把捉。所以道。獅子遊",
    "X82n1571_106:0641a04": "行。不求侶伴。鵞王擇乳。素非鴨羣。不藉修證劬勞。亦",
    "X82n1571_106:0641a05": "無方便。漸次但能覿體歸元。豈有絲毫滲漏。行住坐",
    "X82n1571_106:0641a06": "臥。處處圓成。產業治生。頭頭合轍。試看。曹溪碓舂兩",
    "X82n1571_106:0641a07": "脚。密祖柴荷一肩。米熟自然經篩。雲散佇看日現。少",
    "X82n1571_106:0641a08": "垂一言半語。足堪耀古騰今。何在逐鬧趨時。始可承",
    "X82n1571_106:0641a09": "先裕後。明芳愚懦無知自少隨波逐浪。因叨知己激",
    "X82n1571_106:0641a10": "勵。指參心地法門。趨向雖堅。習氣深重。不是病魔作",
    "X82n1571_106:0641a11": "難。便為熟境牽纏。猶幸緊著草鞋。直入五雲深處。四",
    "X82n1571_106:0641a12": "威儀內。無非孤峻鉗鎚。二六時中。常示人天師範。一",
    "X82n1571_106:0641a13": "夜大夢忽醒。摸著娘生鼻孔。始知面目儼然。多費常",
    "X82n1571_106:0641a14": "住鹽醬。既然如是。則一超直入萬行莊嚴。淨穢悉圓",
    "X82n1571_106:0641a15": "覺伽藍。寂喧皆彌勒樓閣。又要閉關作甚麼。良久。起",
    "X82n1571_106:0641a16": "身曰敢煩大眾同到關前聽。明芳再為露布。便入(閒菴",
    "X82n1571_106:0641a17": "嗣教)。",
    "X82n1571_106:0641a18": "龍聖龍門濟禪師三山陳氏子。示眾。泉鳴澗底。風響",
    "X82n1571_106:0641a19": "枝頭。西來祖意。全放全收。你等諸人。更覓甚麼碗。拈",
    "X82n1571_106:0641a20": "杖旋風打散　示眾。孤迥迥無變易。石人夜半競吹",
    "X82n1571_106:0641a21": "笛。曉來門啟興翛然。山自青兮水自碧。更思借火添",
    "X82n1571_106:0641a22": "燈。只向他道不必　小參。不是心不是佛不是物。陝",
    "X82n1571_106:0641a23": "府鐵牛眼突出。嘉州大象忽擡頭。鷂子飛過新羅國。",
    "X82n1571_106:0641a24": "更有踏斷草鞵跟掀翻坐具地。到者裏。山僧直須驗",
    "X82n1571_106:0641b01": "過了打。何故。嚥津絕粒非為妙。換骨丹成始是仙",
    "X82n1571_106:0641b02": "　示眾。狗子佛性有。衣破露出肘。狗子佛性無。滄海竭",
    "X82n1571_106:0641b03": "底枯。若能于此知端的。看破趙州好大哥。良久曰。大",
    "X82n1571_106:0641b04": "眾。還知端的麼。搖頭擺尾非他物。莫向旁人問有無",
    "X82n1571_106:0641b05": "　問盡大地。是某甲本來面目。是否。師指路邊松曰。",
    "X82n1571_106:0641b06": "喚者個作甚麼。僧擬對。師遽行　問如何是古佛心。",
    "X82n1571_106:0641b07": "師曰。汝身得與麼矮小。僧禮拜。師便與一踏　問萬",
    "X82n1571_106:0641b08": "里無雲青天。也須喫棒。今日雲垂四野。合喫多少。師",
    "X82n1571_106:0641b09": "曰。怪山僧不得　師問別菴居士。你昨日因甚偷斫",
    "X82n1571_106:0641b10": "常住柴。菴擬對。師約住曰。一欵便招(機伭年嗣)。",
    "X82n1571_106:0641b11": "瑞安旃山傑峰解禪師開爐上堂。今日開爐。有四件",
    "X82n1571_106:0641b12": "事。告報大眾。第一。世界安穩。第二。禪堂地平。第三。柴",
    "X82n1571_106:0641b13": "火鮮明。第四。大眾樸實。若作好事商量。不見道。好事",
    "X82n1571_106:0641b14": "不如無。若作閒事話會。今日豈是講閒話的時節。畢",
    "X82n1571_106:0641b15": "竟合作麼生。試斷看。若斷得出。不妨撩起便行。奚待",
    "X82n1571_106:0641b16": "三月安居九旬禁足。不然。且在布袋裏。作一場佛事。",
    "X82n1571_106:0641b17": "以拂子打○相。喝一喝　小參。把斷要津。不通凡聖。",
    "X82n1571_106:0641b18": "放開一線。任運隨緣。祇如不收不放。又作麼生。不見",
    "X82n1571_106:0641b19": "道。至道無難。唯嫌揀擇。但莫憎愛。洞然明白。驀豎拂",
    "X82n1571_106:0641b20": "子曰。者個是明白耶。不明白耶。直饒見得。更有三十",
    "X82n1571_106:0641b21": "棒在。何故。絕後再甦。欺君不得　問如何是旃山境。",
    "X82n1571_106:0641b22": "師曰。松柏參天。曰如何是境中人。師曰。眼橫鼻直。曰",
    "X82n1571_106:0641b23": "如何是人中意。師曰。坐立儼然。曰祇如臨濟向大愚。",
    "X82n1571_106:0641b24": "脇下還拳。意作麼生。師曰。以毒攻毒。曰請師別施方",
    "X82n1571_106:0641c01": "便。師便打(機伭年嗣)。",
    "X82n1571_106:0641c02": "栴山懷越志禪師結制小參。三世諸佛。于一毫端。建",
    "X82n1571_106:0641c03": "寶王剎。歷代祖師。于一微塵。轉大法輪。若作好事話",
    "X82n1571_106:0641c04": "會。豈不見道。好事不如無。若作虗妄商量。今日豈是",
    "X82n1571_106:0641c05": "虗妄時節。者裏擔荷得去。便可掀倒禪床。其或未然。",
    "X82n1571_106:0641c06": "且進堂努力　問如何是菩提道。師曰。貪瞋痴。曰如",
    "X82n1571_106:0641c07": "何是生死業。師曰。戒定慧。曰顛倒不少。師曰。汝分上",
    "X82n1571_106:0641c08": "作麼。曰捨貪瞋痴。修戒定慧。師曰。顛倒不少　問本",
    "X82n1571_106:0641c09": "來有生滅也無。師曰。惺惺萬法俱生。寂寂萬法俱滅。",
    "X82n1571_106:0641c10": "曰。既有生滅。應有變易。師曰。轉萬物為自己。轉自己",
    "X82n1571_106:0641c11": "為萬物。曰安有定歟。師打曰。誰與汝卜度(機伭年嗣)。",
    "X82n1571_106:0641c12": "毗陽石筠禹門統禪師小參。從來無法可說。紙解看",
    "X82n1571_106:0641c13": "孔著楔。單提濟北。鉗錘個事。斬釘截鐵。若人逴得便",
    "X82n1571_106:0641c14": "行。說甚紅爐點雪。更有鑿壁偷光。驢腰打教骨出。報",
    "X82n1571_106:0641c15": "諸人。瞥未瞥。實際理地不受塵。一念萬年始了徹",
    "X82n1571_106:0641c16": "　冬至示眾。一二三四五。蝍蟟吞却南山虎五。四三二",
    "X82n1571_106:0641c17": "一獨角泥牛水面立。露柱痛拶上須彌。鐵鎚無孔也",
    "X82n1571_106:0641c18": "出汁。誰知日日是好日。祇緣冬節是今朝。漏洩全機",
    "X82n1571_106:0641c19": "沒巴鼻　小參。蘇州有。常州有。說甚面南看北斗。無",
    "X82n1571_106:0641c20": "影樹下合同船。伸手原在于縮手。顧左右曰。還會麼",
    "X82n1571_106:0641c21": "葉落歸根。來時無口(機伭年嗣)。",
    "X82n1571_106:0641c22": "京都毗盧證心明江禪師保定清苑魏氏子。父母早",
    "X82n1571_106:0641c23": "亡。投桂芳林公薙染。廣濟完授具戒。同林修造寶珠",
    "X82n1571_106:0641c24": "洞。繼興聖感。師功實多。參竺菴　于善應。結制有省。",
    "X82n1571_106:0642a01": "維那問。如何是父母未生前本來面目。師曰。赤紅皂",
    "X82n1571_106:0642a02": "黑。曰死了燒了聻。師曰。真金不怕火試。維那首肯。從",
    "X82n1571_106:0642a03": "此精持戒律。粒米同飡。布服芒鞵。終身自誓。次謁雲",
    "X82n1571_106:0642a04": "居古。入枯木堂。一日古問。雪覆千山。因甚孤峰不白。",
    "X82n1571_106:0642a05": "師曰。特出一頭地。又問。南泉斬猫事如何。師曰。驗在",
    "X82n1571_106:0642a06": "目前。古曰。趙州頂草鞋。又作麼生。師曰。遲了八刻。又",
    "X82n1571_106:0642a07": "問。左邊是高崖。右邊是大水。前邊萬丈深坑。後邊大",
    "X82n1571_106:0642a08": "火來逼。且道。如何迴避。師曰。竹密不妨流水過。山高",
    "X82n1571_106:0642a09": "豈礙白雲飛。古頷之。嗣受記莂焉　出住毗盧。入院",
    "X82n1571_106:0642a10": "上堂。法不孤起。仗境方生。今蒙安護法虔請說法。且",
    "X82n1571_106:0642a11": "道。說個甚麼。朔風透骨。滴水成冰。雪裏梅生。古今不",
    "X82n1571_106:0642a12": "昧。有時毫吞巨海。有時芥納須彌。在大不增。在小不",
    "X82n1571_106:0642a13": "減。威音那畔。無欠無餘。六根門頭。放光動地。必定是",
    "X82n1571_106:0642a14": "個甚麼。聻古人道。有一物。明歷歷。黑漆漆。上拄天下",
    "X82n1571_106:0642a15": "拄地。常在動用間。動用中收不得。且道。收不得又如",
    "X82n1571_106:0642a16": "何。喝一喝曰。玲瓏兔角橫三際。燦爛龜毛遶九皋(溟古",
    "X82n1571_106:0642a17": "波嗣)。",
    "X82n1571_106:0642a18": "京都慈明圓通明光禪師上堂。法不孤起。仗境方生。",
    "X82n1571_106:0642a19": "道不虗行。隨時應現。舊店新開。慈航早駕。動則無處",
    "X82n1571_106:0642a20": "不顯。靜則何地可藏。召眾曰。還會麼。本無一物著空",
    "X82n1571_106:0642a21": "花。豈撒時人眼裏沙　上堂。最初一機。千聖不傳。末",
    "X82n1571_106:0642a22": "後一句。薦在言前。風吹大地。杲日當天。等閒踏斷毗",
    "X82n1571_106:0642a23": "盧頂。脫體無依本自然。喝一喝　上堂。常光獨露。耀",
    "X82n1571_106:0642a24": "古騰今。權衡在子。斬斷葛藤。獨超方外。任意縱橫。卓",
    "X82n1571_106:0642b01": "拄杖曰。大道本來無隔礙。要假兒孫脚下行。拽杖下",
    "X82n1571_106:0642b02": "座　臘八上堂。隆冬時節冷如鐵。人人閉口深藏舌。",
    "X82n1571_106:0642b03": "凝成冰雪聳孤峰。夜覩明星猶不徹。大眾。世尊覩星",
    "X82n1571_106:0642b04": "成道。今古相承。為甚又道個不徹。良久曰。父母所生",
    "X82n1571_106:0642b05": "口。終不為汝說(溟波古嗣)。",
    "X82n1571_106:0642b06": "[橘矛+隹]李素堂道禪師小參。言無展事。語不投機。承言者",
    "X82n1571_106:0642b07": "喪。滯句者迷。只如適來上座。問麻三觔。向他道。我本",
    "X82n1571_106:0642b08": "東土人。却說西番話。且道。還有商量處麼。若道有。辜",
    "X82n1571_106:0642b09": "負他洞山。若道無。辜負那上座。事是恁麼事。人須恁",
    "X82n1571_106:0642b10": "麼人。何妨問若雲。興答如瓶瀉。設纖毫義理。填在胸",
    "X82n1571_106:0642b11": "中。挂在唇齒。向者裏水漉漉地。日後吞熱鐵丸。莫怨",
    "X82n1571_106:0642b12": "今日不為上座說破　為仁菴覺道者。對靈小參。妙",
    "X82n1571_106:0642b13": "總放過大慧。驪龍頷下握珠。凌行勘驗浮杯。金翅翻",
    "X82n1571_106:0642b14": "空劈海。乃至臺山路上。[飢几+追]子鐺邊。施大機。發大令。莫",
    "X82n1571_106:0642b15": "不肘後符靈。頂門眼活。這一隊巾幗英賢。法苑流芳",
    "X82n1571_106:0642b16": "子古。至如今日。仁菴大士。十年歸信宗乘。一著當陽",
    "X82n1571_106:0642b17": "獨用。匡扶法社。輔弼師承。無上勝妙之心。較之昔人。",
    "X82n1571_106:0642b18": "猶勝十倍。真可為獅子窟中獅子。栴檀林裏栴檀。即",
    "X82n1571_106:0642b19": "如一期。能事既圓。遽爾退藏于密。遊徧化城。不離寶",
    "X82n1571_106:0642b20": "所。一句又且如何。良久曰。即此名園安養國。不須更",
    "X82n1571_106:0642b21": "自獻明珠　示眾。舉世尊覩星。頌曰。閨中少婦不知",
    "X82n1571_106:0642b22": "愁。春日凝妝上翠樓。忽覩陌頭楊柳色。悔教夫婿覓",
    "X82n1571_106:0642b23": "封侯　示眾。舉張拙參石霜。霜問。秀才何姓。云姓張",
    "X82n1571_106:0642b24": "名。拙霜曰。覓巧尚不可得。拙自何來。拙豁然省悟。呈",
    "X82n1571_106:0642c01": "偈。師頌曰。石霜換斗移星手。巧字拈來拙不如。致使",
    "X82n1571_106:0642c02": "秀才全入夢。猶言勝讀十年書　示眾。舉婆子燒菴",
    "X82n1571_106:0642c03": "話畢。乃曰。婆子有啟鴻門之略。奈何撞破玉斗。者僧",
    "X82n1571_106:0642c04": "有赴宴之膽。未免委曲一時(解三洪嗣)。",
    "X82n1571_106:0642c05": "天津淨業仁安斆禪師上堂。互融凡聖于一源。交燦",
    "X82n1571_106:0642c06": "主賓于雙照。心光獨露。鑒覺全彰。開火宅之青蓮。淨",
    "X82n1571_106:0642c07": "紅塵之白業。磨不磷涅不緇。修不無染不得。動則涉",
    "X82n1571_106:0642c08": "塵勞之境。靜則沉昏醉之鄉。不動不靜作麼生。木童",
    "X82n1571_106:0642c09": "火裏吹笙。石女雲中作舞　解制上堂。百歲光陰少。",
    "X82n1571_106:0642c10": "春生秋復老。要透生死關。須明向上道。大海任翻身。",
    "X82n1571_106:0642c11": "乾坤隨起倒。一念澄清時。真性可常保。佛身併驢形。",
    "X82n1571_106:0642c12": "何從外所造。告報行脚人。參學休草。草貧富如朝露。",
    "X82n1571_106:0642c13": "英名頃刻了。直下歇狂心。休向虗空討。誰脫夏天衫。",
    "X82n1571_106:0642c14": "誰披冬月襖。叮嚀記我言。臨行休懊惱。喝一喝。下座",
    "X82n1571_106:0642c15": "(解三洪嗣)。",
    "X82n1571_106:0642c16": "順天圓通法曇衷禪師山西陽曲李氏子。母徐氏。夢",
    "X82n1571_106:0642c17": "一老僧託宿而生。師幼樂靜坐。十歲得痼疾。醫藥無",
    "X82n1571_106:0642c18": "効父母懇佛。許師出家。由是漸愈。十四歲。禮佛本郡",
    "X82n1571_106:0642c19": "魔庵守宗薙落。年二十。登盤山了宗心處圓具。因隨",
    "X82n1571_106:0642c20": "眾打七。至第四日。忽有省發。胞弟偉珠淵。激勵結伴",
    "X82n1571_106:0642c21": "參方。到揚州。首謁天寧。不契。復上龍池天童。雖然。扣",
    "X82n1571_106:0642c22": "激無虗。中未穩當。後入南澗。聞研柴聲。洞明向上。然",
    "X82n1571_106:0642c23": "終未灑脫。復之顯聖平陽五磊。因在資福。隨眾出坡。",
    "X82n1571_106:0642c24": "聞皷聲。忽然虗空迸裂。慶快通身。又聞黃山雨峰綱",
    "X82n1571_106:0643a01": "道風。特往親依。一見便問。何來。師曰。天目。綱曰。彼處",
    "X82n1571_106:0643a02": "為人如何。師曰。慣斷人命根。綱曰。因甚你命根不斷。",
    "X82n1571_106:0643a03": "師曰。我無命根。斷箇甚麼。綱曰。前言不副後語。師曰。",
    "X82n1571_106:0643a04": "今日親見和尚。綱又問。你僊鄉那裏。師曰。山西。綱曰。",
    "X82n1571_106:0643a05": "汾陽昭祖。是鄉里耶。師曰。從不識這漢。綱拈香板。師",
    "X82n1571_106:0643a06": "拂袖便出。綱曰。轉身句未在。師迴作掌勢。綱頷之。嗣",
    "X82n1571_106:0643a07": "受記莂。服勤二載。辭往燕都。初居正覺。復遷嚴淨。繼",
    "X82n1571_106:0643a08": "住圓通　上堂。把住時。盡十方世界。森羅萬象。洪纖",
    "X82n1571_106:0643a09": "長短。不漏絲毫。放行時。如大鵬劈海。水擊三千。神鯤",
    "X82n1571_106:0643a10": "圓南。扶搖萬里。真有如是眼目。方許獨步大方。倘若",
    "X82n1571_106:0643a11": "遲疑。白雲萬里　解制小參。門前有路。放足通行。袋",
    "X82n1571_106:0643a12": "口一開。錐尖畢露。箇箇頭昂似虎。人人脚底如龍。祇",
    "X82n1571_106:0643a13": "有一件。要與諸人說過。黑漆崑崙山下過。莫教打失",
    "X82n1571_106:0643a14": "兩行眉　上堂。熱時熱著。寒時寒著。寒暑不到處。是",
    "X82n1571_106:0643a15": "甚乾矢橛。以拄杖畫一畫曰。鬼神不能滅其眎。佛祖",
    "X82n1571_106:0643a16": "不能窺其體。圓通門下。論實不論虗。爭不足讓有餘。",
    "X82n1571_106:0643a17": "曳拄杖。下座　頌南泉斬猫曰。半蓑烟雨半江風。不",
    "X82n1571_106:0643a18": "釣金鱗擬釣龍。腥氣渾身難躲閃。一言從此定綱宗。",
    "X82n1571_106:0643a19": "　僧問。無夢無想。無見無聞。主人公。畢竟在甚麼處。",
    "X82n1571_106:0643a20": "師曰。竹影掃階塵不動。月穿潭底水無痕　問所飲",
    "X82n1571_106:0643a21": "母乳。如四海水。此身積骨。如毗富羅山未。審誰是最",
    "X82n1571_106:0643a22": "初父母。師曰。行也著。坐也著　師經行。一僧跪問。如",
    "X82n1571_106:0643a23": "何是三元。師舉足示之。曰如何是三要。師躡足一下。",
    "X82n1571_106:0643a24": "曰。意旨如何。師踢倒便行　廬山斗護法問。恒河沙",
    "X82n1571_106:0643b01": "數佛。未卜先由幾位生。師曰。當面錯過。曰若有僧家",
    "X82n1571_106:0643b02": "參得透。便能證果好修行麼。師曰。莫相謗好。曰兩箇",
    "X82n1571_106:0643b03": "泥牛鬬入海。直至于今無消息。是何宗旨。師曰。一點",
    "X82n1571_106:0643b04": "瞞他不得。曰問著不應成箇甚麼道理。師曰。聲震如",
    "X82n1571_106:0643b05": "雷　山斗又呈本來面目偈曰。依依湛湛妙難名。浩",
    "X82n1571_106:0643b06": "浩蒼蒼宇宙盈。謾道禪關空法界。了然一念即前生。",
    "X82n1571_106:0643b07": "師亦以偈印之(雨峰綱嗣)。",
    "X82n1571_106:0643b08": "盛京千山龍泉偉珠淵禪師山西陽曲李氏子。母徐",
    "X82n1571_106:0643b09": "氏。夢紅光入室分娩。三歲。因病母許出家。五歲母亡。",
    "X82n1571_106:0643b10": "十歲。父送本邑伏魔庵守宗剃度。十八發心參方。首",
    "X82n1571_106:0643b11": "謁平陽憨予暹。示念佛是誰。未知落處。二十歲。往汾",
    "X82n1571_106:0643b12": "陽圓戒。北上燕京。謁大憬敏。敏豎一拳示之。酬答不",
    "X82n1571_106:0643b13": "恰。懡[怡台+羅]汗下。進堂參究。半年無所入。辭出。復歷講肆。",
    "X82n1571_106:0643b14": "繼參沛庵源於海會。執侍左右。時時提究。晝夜不眠。",
    "X82n1571_106:0643b15": "如同癡人。一日源問。汝參甚麼。師曰。念佛是誰。源曰。",
    "X82n1571_106:0643b16": "可有入處。師曰。無處可入。源曰。殿裏拜佛去。師纔跨",
    "X82n1571_106:0643b17": "門限。見萬道霞光射入目中。少頃。從鏡光。映出無數",
    "X82n1571_106:0643b18": "物件。而彼時跕在供案前。不覺竟到五更。殿主開門",
    "X82n1571_106:0643b19": "失驚。問曰是誰。師曰是我。主曰。汝是誰。時豁然有省。",
    "X82n1571_106:0643b20": "主又問。師劈面便掌。主大呌曰。有賊了。源曰。賊在那",
    "X82n1571_106:0643b21": "裏。師亦掌。源曰。元來是箇家賊。師一喝。源休去。次春。",
    "X82n1571_106:0643b22": "源受津門請。師隨行上船。源見有魚戲木。乃曰。何日",
    "X82n1571_106:0643b23": "是了期。師曰。湖海波濤濶。渠儂任自由。源一掌打。師",
    "X82n1571_106:0643b24": "落水。師纔起。源曰道道。師未開口。源又打入水。師復",
    "X82n1571_106:0643c01": "起。源又打。師曰。竿頭絲線從君弄。不犯波濤意自舒。",
    "X82n1571_106:0643c02": "源曰。如是如是。至解制。付授衣拂。而記莂焉。出住北",
    "X82n1571_106:0643c03": "京毗盧。遵化金峰。豐潤寶慶。王田龍池。盛京清風。千",
    "X82n1571_106:0643c04": "山龍泉萬壽。蓋州興隆諸剎　上堂。大而無外。小而",
    "X82n1571_106:0643c05": "無內。把住放行。超群拔萃。電光影裏。正好翻身。石火",
    "X82n1571_106:0643c06": "燄中。各安本位。無地不稱尊。是處為祥瑞。遂喝一喝。",
    "X82n1571_106:0643c07": "曰。更有要言。切忌瞌睡　小參。今晚圓七。勘驗已畢。",
    "X82n1571_106:0643c08": "哮吼獅兒。解空返擲。鼻孔遼天。千聖不識。至今還有",
    "X82n1571_106:0643c09": "識者麼。良久曰。一擦骨出　晚參。師垂問。什到陽回。",
    "X82n1571_106:0643c10": "萬物發生。且道。無陰陽地上。發生箇什麼。眾答不愜。",
    "X82n1571_106:0643c11": "師乃曰。木樝片。細細嚼。緩緩嚥。掇過古香爐。山門騎",
    "X82n1571_106:0643c12": "佛殿(沛庵源嗣)。",
    "X82n1571_106:0643c13": "京都興隆大珠智禪師江南丹陽袁氏子。父汝瑞。母",
    "X82n1571_106:0643c14": "王氏。生時自能端坐。七歲。隨母進香。見佛金色歡喜。",
    "X82n1571_106:0643c15": "因而求出家。十六歲。父母俱亡。遂投普慈寺。禮棲真",
    "X82n1571_106:0643c16": "薙染。二十上華山。圓戒訖。登三峰。首參碩揆志。一日",
    "X82n1571_106:0643c17": "挑水見地清徹。忽悟心源。洞明萬法。遂入方丈。志曰。",
    "X82n1571_106:0643c18": "你挑水來。此作麼。師曰。扁擔化為龍。志曰。珠在什麼",
    "X82n1571_106:0643c19": "處。師便劈面一掌。志曰。這村兒好打。師云。珠也不識。",
    "X82n1571_106:0643c20": "志曰。未在。師曰。再犯不容。志曰可號大珠。莫呌大符。",
    "X82n1571_106:0643c21": "遂易今號。繼往楊墳。謁靈機觀。一日晚參。觀問。如何",
    "X82n1571_106:0643c22": "是不從人得句。師曰。盡大地是箇學人。覔甚麼句。觀",
    "X82n1571_106:0643c23": "連打兩棒曰。且道。老僧在學人內。學人外師曰。深領",
    "X82n1571_106:0643c24": "一問。觀頷之。後遊五臺。到都門過嚴淨。謁聖心覺。機",
    "X82n1571_106:0644a01": "見相投。師資契合。又蒙。",
    "X82n1571_106:0644a02": "和碩裕親王。虔備衣拂。再三勸慰。遂受覺記莂焉。丙",
    "X82n1571_106:0644a03": "辰。繼席嚴淨。次住興隆　上堂。萬法融通。頓見無邊",
    "X82n1571_106:0644a04": "剎境。心空及第。全彰玉殿瓊樓。直得泥神自起。瓦礫",
    "X82n1571_106:0644a05": "增光。耀古騰今。輝天鑑地。指長安為極樂。以大地作",
    "X82n1571_106:0644a06": "伽藍。撐無底船。聖凡齊度。唱無生曲。幽顯均資。祇如",
    "X82n1571_106:0644a07": "今日覺院重光一句。又作麼生。驀卓拄杖曰。頑石迸",
    "X82n1571_106:0644a08": "開新佛面。法幢高豎萬年春　上堂。法身無病。妙藥",
    "X82n1571_106:0644a09": "醍醐。猶是剩法。眼無瑕。佛祖雖尊。亦不為。總饒證無",
    "X82n1571_106:0644a10": "量三昧。現無盡神通。住無量億劫。說河沙妙理。其義",
    "X82n1571_106:0644a11": "無窮。猶是淨法邊垢。與道合乖。作麼生別通消息。良",
    "X82n1571_106:0644a12": "久曰。簷前水滴非干雨。夜半鴉鳴不是聲　上堂。心",
    "X82n1571_106:0644a13": "空無住。若古鑑之無痕。觸目皆真。似寒氷而皆水。明",
    "X82n1571_106:0644a14": "自心。是萬法之根源。悟萬法。與自心不二。且道。即今",
    "X82n1571_106:0644a15": "心在甚麼處。喝一喝曰。燈籠入露柱(聖心覺嗣)。",
    "X82n1571_106:0644a16": "嚴淨香雲興禪師上堂。三九臨年第一月。相逢正遇",
    "X82n1571_106:0644a17": "好時節。舉目遙觀法界寬。屈指算來大小雪。若問佛",
    "X82n1571_106:0644a18": "法事如何。霜嚴樹頭光皎潔。象王手內把氷稜。獅子",
    "X82n1571_106:0644a19": "口中含生鐵。會得明明不等閒。倒一說來無間歇。喝",
    "X82n1571_106:0644a20": "一喝。下座　臘八小參。世尊或道。本無元妙。正令當",
    "X82n1571_106:0644a21": "行。照用齊到。雪山六年。氷懷雪操。挂蛛網於眉間。容",
    "X82n1571_106:0644a22": "鵲巢於頂奧。如斯苦行逗到今。覩星消息如何道。顧",
    "X82n1571_106:0644a23": "視左右曰。若是鳳凰兒。不向那邊討　示眾。舉世尊",
    "X82n1571_106:0644a24": "初生話畢。乃曰。這老漢。只知貪途。不覺天曉。雲門雖",
    "X82n1571_106:0644b01": "行正令。也是接竹點月。撿點將來。各與三十棒。何故",
    "X82n1571_106:0644b02": "聻。家醜那可外揚　頌世尊覩明星曰。夜半明星光",
    "X82n1571_106:0644b03": "瀲灩。骷髏觸著成一片。通身是口向誰言。強把眾生",
    "X82n1571_106:0644b04": "穿一串(聖心覺嗣)。",
    "X82n1571_106:0644b06": "五燈全書卷第一百六"
}