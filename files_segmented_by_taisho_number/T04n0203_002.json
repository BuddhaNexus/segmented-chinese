{
    "T04n0203_002:0453c03": "雜寶藏經卷第二",
    "T04n0203_002:0453c05": "元魏西域三藏吉迦夜共曇曜譯",
    "T04n0203_002:0453c06": "六牙白象緣",
    "T04n0203_002:0453c07": "兔自燒身供養大仙緣",
    "T04n0203_002:0453c08": "善惡獼猴緣",
    "T04n0203_002:0453c09": "佛以智水滅三火緣",
    "T04n0203_002:0453c10": "波羅㮈國有一長者子共天神感王行孝緣",
    "T04n0203_002:0453c11": "迦尸國王白香象養盲父母并和二國緣",
    "T04n0203_002:0453c12": "波羅㮈國弟微諫兄遂徹承相勸王孝化天",
    "T04n0203_002:0453c13": "下緣",
    "T04n0203_002:0453c14": "梵摩達夫人妬忌傷子法護緣",
    "T04n0203_002:0453c15": "駝驃比丘被謗緣",
    "T04n0203_002:0453c16": "離越被謗緣",
    "T04n0203_002:0453c17": "波斯匿王醜女賴提緣",
    "T04n0203_002:0453c18": "波斯匿王女善光緣",
    "T04n0203_002:0453c19": "昔王子兄弟二人被驅出國緣",
    "T04n0203_002:0453c20": "須達長者婦供養佛獲報緣",
    "T04n0203_002:0453c21": "娑羅那比丘為惡生王所苦惱緣",
    "T04n0203_002:0453c22": "內官贖所犍牛得男根緣",
    "T04n0203_002:0453c23": "兩內官共諍道理緣",
    "T04n0203_002:0453c24": "10 六牙白象緣（一〇）六牙白象緣",
    "T04n0203_002:0453c25": "昔舍衛國，有一大長者，生一女子，自識宿",
    "T04n0203_002:0453c26": "命，初生能語，而作是言：「不善所作，不孝所",
    "T04n0203_002:0453c27": "作，無慚所作，惡害所作，背恩所作。」作此",
    "T04n0203_002:0453c28": "語已，默然而止。此女生時，有大福德，即為",
    "T04n0203_002:0453c29": "立字，名之為賢。漸漸長大，極敬袈裟。以",
    "T04n0203_002:0454a01": "恭敬袈裟因緣，出家作比丘尼。不到佛邊，",
    "T04n0203_002:0454a02": "精勤修習，即得羅漢。悔不至佛邊，便往佛",
    "T04n0203_002:0454a03": "所，向佛懺悔。佛言：「我於彼時，已受懺悔。」",
    "T04n0203_002:0454a04": "諸比丘疑怪問佛：「此賢比丘尼，何以故從",
    "T04n0203_002:0454a05": "出家以來不見佛？今日得見佛懺悔，有",
    "T04n0203_002:0454a06": "何因緣？」佛即為說因緣：「昔日有六牙白象，",
    "T04n0203_002:0454a07": "多諸群眾。此白象有二婦，一名賢，二名善",
    "T04n0203_002:0454a08": "賢。林中遊行，偶值蓮花，意欲與賢，善賢",
    "T04n0203_002:0454a09": "奪去。賢見奪華，生嫉妬心：『彼象愛於善賢，",
    "T04n0203_002:0454a10": "而不愛我。』時彼山中有佛塔，賢常採花",
    "T04n0203_002:0454a11": "供養，即發願言：『我生人中，自識宿命，并拔",
    "T04n0203_002:0454a12": "此白象牙取。』即上山頭，自撲而死。尋生",
    "T04n0203_002:0454a13": "毘提醯王家作女，自知宿命。年既長大，與",
    "T04n0203_002:0454a14": "梵摩達王為婦，念其宿怨，語梵摩達言：",
    "T04n0203_002:0454a15": "『與我象牙作床者，我能活耳；若不爾者，我",
    "T04n0203_002:0454a16": "不能活。』梵摩達王，即募獵者：『若有能得",
    "T04n0203_002:0454a17": "象牙來者，當與百兩金。』即時獵師，詐被袈",
    "T04n0203_002:0454a18": "裟，挾弓毒箭，往至象所。「時象婦善賢，見獵",
    "T04n0203_002:0454a19": "師已，即語象王：『彼有人來。』象王問言：『著何",
    "T04n0203_002:0454a20": "衣服？』答言：『身著袈裟。』象王言：『袈裟中必當",
    "T04n0203_002:0454a21": "有善無有惡也。』獵師於是遂便得近，以",
    "T04n0203_002:0454a22": "毒箭射。善賢語其夫：『汝言：「袈裟中有善無",
    "T04n0203_002:0454a23": "惡。」云何如此？』答言：『非袈裟過，乃是心中煩",
    "T04n0203_002:0454a24": "惱過也。』善賢即欲害彼獵師，象王種種慰喻",
    "T04n0203_002:0454a25": "說法，不聽令害。又復畏五百群象必殺此",
    "T04n0203_002:0454a26": "獵師，藏著歧間，五百群象，皆遣遠去，問",
    "T04n0203_002:0454a27": "獵師言：『汝須何物而射於我？』答言：『我無",
    "T04n0203_002:0454a28": "所須；梵摩達王，募索汝牙，故來欲取。』象言：",
    "T04n0203_002:0454a29": "『疾取。』答言：『不敢自取。如是慈悲，覆育於",
    "T04n0203_002:0454b01": "我，我若自手取，手當爛墮。』白象即時，向大",
    "T04n0203_002:0454b02": "樹所，自拔牙出，以鼻絞捉，發願而與：『以",
    "T04n0203_002:0454b03": "牙布施，願我將來，拔一切眾生三毒之牙。』",
    "T04n0203_002:0454b04": "獵師取牙，便與梵摩達王。「爾時夫人，得此",
    "T04n0203_002:0454b05": "牙已，便生悔心，而作是言：『我今云何取此",
    "T04n0203_002:0454b06": "賢勝淨戒之牙？』大修功德，而發誓言：『願使",
    "T04n0203_002:0454b07": "彼將來得成佛時，於彼法中，出家學道，得",
    "T04n0203_002:0454b08": "阿羅漢。』「汝等當知！爾時白象者，我身是也。",
    "T04n0203_002:0454b09": "爾時獵師者，提婆達多是也。爾時賢者，今",
    "T04n0203_002:0454b10": "比丘尼是也。爾時善賢者，耶輸陀羅比丘尼",
    "T04n0203_002:0454b11": "是也。」",
    "T04n0203_002:0454b12": "11 兔自燒身供養大仙緣（一一）兔自燒身供養大仙緣",
    "T04n0203_002:0454b13": "舍衛國，有一長者子，於佛法中出家，常樂",
    "T04n0203_002:0454b14": "親里眷屬，不樂欲與道人共事，亦不樂",
    "T04n0203_002:0454b15": "於讀經行道。佛勅此比丘，使向阿練若處",
    "T04n0203_002:0454b16": "精懃修習，得阿羅漢，六通具足。諸比丘疑",
    "T04n0203_002:0454b17": "怪，而白佛言：「世尊出世，甚奇甚特！如是長",
    "T04n0203_002:0454b18": "者子，能安立使得阿練若處，得阿羅漢道，",
    "T04n0203_002:0454b19": "具六神通？」佛告諸比丘：「非但今日能得安",
    "T04n0203_002:0454b20": "立，乃於往昔，已曾安立。」諸比丘白佛言：",
    "T04n0203_002:0454b21": "「不審世尊！過去安立，其事云何？」佛告諸比",
    "T04n0203_002:0454b22": "丘：「過去之時，有一仙人，在山林間。時世大",
    "T04n0203_002:0454b23": "旱，山中菓蓏根莖枝葉，悉皆枯乾。爾時仙",
    "T04n0203_002:0454b24": "人，共兔親善，而語兔言：『我今欲入聚落",
    "T04n0203_002:0454b25": "乞食。』兔言：『莫去！當與汝食。』於是兔便自",
    "T04n0203_002:0454b26": "拾薪聚，又語仙人：『必受我食，天當降雨，",
    "T04n0203_002:0454b27": "汝三日住，華菓還出，便可採食，莫趣人間。』",
    "T04n0203_002:0454b28": "作是語已，即大然火，投身著中。仙人見",
    "T04n0203_002:0454b29": "已，作是思惟：『此兔慈仁，我之善伴，為我食",
    "T04n0203_002:0454c01": "故，能捨身命，實是難事。』時彼仙人，生大",
    "T04n0203_002:0454c02": "苦惱，即取食之。菩薩為此難行苦行，釋提",
    "T04n0203_002:0454c03": "桓因，宮殿震動，而自念言：『今以何因緣？宮",
    "T04n0203_002:0454c04": "殿震動。』觀察知是兔能為難事，感其所為，",
    "T04n0203_002:0454c05": "即便降雨。仙人遂住，還食菓蓏。爾時修",
    "T04n0203_002:0454c06": "習，得五神通。「欲知爾時五通仙者，今比丘",
    "T04n0203_002:0454c07": "是。爾時兔者，今我身是也。我捨身故，使彼",
    "T04n0203_002:0454c08": "仙人住阿練若處，獲五神通；況我今日，不",
    "T04n0203_002:0454c09": "能令此比丘遠離眷屬，住阿練若處，得",
    "T04n0203_002:0454c10": "阿羅漢，獲六神通？」",
    "T04n0203_002:0454c11": "12 善惡獼猴緣（一二）善惡獼猴緣",
    "T04n0203_002:0454c12": "佛在王舍城。諸比丘白佛言：「世尊！依止提",
    "T04n0203_002:0454c13": "婆達多，常得苦惱，依止如來世尊者，現得",
    "T04n0203_002:0454c14": "安樂，後生善處，得解脫道。」佛告比丘言：",
    "T04n0203_002:0454c15": "「非但今日，乃往過去時，有二獼猴，各有五",
    "T04n0203_002:0454c16": "百眷屬。值迦尸王子遊獵，圍將欲至。一善",
    "T04n0203_002:0454c17": "獼猴語一惡獼猴言：『我等今渡此河，可得",
    "T04n0203_002:0454c18": "免難。』惡獼猴言：『我不能渡。』善獼猴語諸",
    "T04n0203_002:0454c19": "獼猴言：『毘多羅樹枝桿極長。』即挽樹枝，",
    "T04n0203_002:0454c20": "渡五百眷屬。惡獼猴眷屬，以不渡故，即為",
    "T04n0203_002:0454c21": "王子之所獲得。爾時善獼猴者，我身是也。",
    "T04n0203_002:0454c22": "爾時惡獼猴者，提婆達多是。所將眷屬，爾",
    "T04n0203_002:0454c23": "時苦惱，今依止者，亦復如是。爾時依止",
    "T04n0203_002:0454c24": "我者，長夜受樂，現得名稱供養，將來得人",
    "T04n0203_002:0454c25": "天解脫。爾時依止提婆達多者，長夜受衰",
    "T04n0203_002:0454c26": "苦，現身得惡名稱，人不供養，將來墮三惡",
    "T04n0203_002:0454c27": "道。是故諸比丘，應當遠離惡知識，親近善",
    "T04n0203_002:0454c28": "知識。善知識者，長夜與人安隱快樂。以是",
    "T04n0203_002:0454c29": "之故，應當親近善知識。惡知識應當遠離，",
    "T04n0203_002:0455a01": "所以者何？惡知識者，能燒燋然，今世後世，",
    "T04n0203_002:0455a02": "眾苦集聚。」",
    "T04n0203_002:0455a03": "13 佛以智水滅三火緣（一三）佛以智水滅三火緣",
    "T04n0203_002:0455a04": "有國名南方山，佛欲往彼國，於中路至",
    "T04n0203_002:0455a05": "一聚落宿。值彼聚落造作吉會，飲酒醉亂，",
    "T04n0203_002:0455a06": "不覺火起燒此聚落。諸人驚怕靡知所",
    "T04n0203_002:0455a07": "趣，各相謂言：「我等唯依憑佛，可免火難。」",
    "T04n0203_002:0455a08": "便白佛言：「世尊！願見救濟。」佛言：「一切眾",
    "T04n0203_002:0455a09": "生，皆有三火：貪欲、瞋怒、愚癡之火。我以智",
    "T04n0203_002:0455a10": "水，滅此三火。此言若實，此火當滅。」作是",
    "T04n0203_002:0455a11": "語已，火即時滅。諸人歡喜，信重於佛，佛為",
    "T04n0203_002:0455a12": "說法，得須陀洹道。諸比丘疑怪：「世尊出世，",
    "T04n0203_002:0455a13": "甚奇甚特！為此村落作大利益，聚落火滅，",
    "T04n0203_002:0455a14": "心垢亦滅。」佛言：「非但今日為作利益，於過",
    "T04n0203_002:0455a15": "去世，亦曾為彼諸人，作大利益。」諸比丘問",
    "T04n0203_002:0455a16": "言：「不審世尊過去利益，其事云何？」佛言：",
    "T04n0203_002:0455a17": "「過去之世，雪山一面，有大竹林，多諸鳥獸，",
    "T04n0203_002:0455a18": "依彼林住。有一鸚鵡，名歡喜首。彼時林",
    "T04n0203_002:0455a19": "中，風吹兩竹，共相揩磨，其間火出，燒彼",
    "T04n0203_002:0455a20": "竹林，鳥獸恐怖，無歸依處。爾時鸚鵡，深生",
    "T04n0203_002:0455a21": "悲心，憐彼鳥獸，捉翅到水，以灑火上。悲",
    "T04n0203_002:0455a22": "心精懃故，感帝釋宮，令大震動。釋提桓因，",
    "T04n0203_002:0455a23": "以天眼觀，有何因緣，我宮殿動？乃見世",
    "T04n0203_002:0455a24": "間，有一鸚鵡，心懷大悲，欲救濟火，盡其",
    "T04n0203_002:0455a25": "身力，不能滅火。釋提桓因，即向鸚鵡所，",
    "T04n0203_002:0455a26": "而語之言：『此林廣大，數千萬里，汝之翅羽",
    "T04n0203_002:0455a27": "所取之水，不過數滴，何以能滅如此大火？』",
    "T04n0203_002:0455a28": "鸚鵡答言：『我心弘曠，精懃不懈，必當滅",
    "T04n0203_002:0455a29": "火；若盡此身，不能滅者，更受來身，誓必",
    "T04n0203_002:0455b01": "滅之。』釋提桓因，感其志意，為降大雨，火即",
    "T04n0203_002:0455b02": "得滅。「爾時鸚鵡，今我身是也。爾時林中諸",
    "T04n0203_002:0455b03": "鳥獸者，今大聚落人民是也。我於爾時，為",
    "T04n0203_002:0455b04": "滅彼火，使其得安，今亦滅火，令彼得安。」",
    "T04n0203_002:0455b05": "又問：「復以何緣得見諦道？」佛言：「此諸人民，",
    "T04n0203_002:0455b06": "迦葉佛時，受持五戒，由是因緣，今得見諦，",
    "T04n0203_002:0455b07": "獲須陀洹道。」",
    "T04n0203_002:0455b08": "14 波羅奈國有一長者子共天神感王行孝緣（一四）波羅㮈國有一長者子共天神感王行",
    "T04n0203_002:0455b09": "孝緣",
    "T04n0203_002:0455b10": "如是我聞：一時佛在舍衛國，告諸比丘言：",
    "T04n0203_002:0455b11": "「若有人欲得梵天王在家中者，能孝養父",
    "T04n0203_002:0455b12": "母，梵天即在家中。欲使帝釋在家中者，",
    "T04n0203_002:0455b13": "能孝養父母，即是帝釋在家中。欲得一切",
    "T04n0203_002:0455b14": "天神在家中者，但供養父母，當知一切天",
    "T04n0203_002:0455b15": "神已在家中。但能供養父母，便為和上已",
    "T04n0203_002:0455b16": "在家中。欲得阿闍梨在家中者，但供養",
    "T04n0203_002:0455b17": "父母，即是阿闍梨在其家中。若欲供養諸",
    "T04n0203_002:0455b18": "賢聖及佛，若供養父母，諸賢聖及佛即在家",
    "T04n0203_002:0455b19": "中。」諸比丘言：「如來世尊！極為希有恭敬父",
    "T04n0203_002:0455b20": "母。」佛言：「非但今日極為希有恭敬父母，於",
    "T04n0203_002:0455b21": "過去世亦曾希有恭敬父母。」比丘問言：「過",
    "T04n0203_002:0455b22": "去恭敬，其事云何？」佛言：「往昔波羅㮈國，有",
    "T04n0203_002:0455b23": "一貧人，唯生一子，然此一子，多有兒息，其",
    "T04n0203_002:0455b24": "家貧窮。時世飢儉，以其父母，生埋地中，養",
    "T04n0203_002:0455b25": "活兒子。隣比問言：『汝父母為何所在？』答言：",
    "T04n0203_002:0455b26": "『我父母年老會當至死，我便埋之。以父",
    "T04n0203_002:0455b27": "母食分，欲養兒子，使得長大。』第二家聞，",
    "T04n0203_002:0455b28": "謂此是理，如此展轉，遍波羅㮈國，即以為",
    "T04n0203_002:0455b29": "法。復有一長者，亦生一子，此子聞之，以",
    "T04n0203_002:0455c01": "為非是，即作是念：『當作何方便，却此非",
    "T04n0203_002:0455c02": "法？』遂白父言：『父今可應遠行學讀，使知經",
    "T04n0203_002:0455c03": "論。』其父便去，少得學讀，而便還家。年轉老",
    "T04n0203_002:0455c04": "大，子為掘地，作好屋舍，以父著中，與好",
    "T04n0203_002:0455c05": "飲食。作是思惟：『誰當共我，除此非法？』天神",
    "T04n0203_002:0455c06": "現身，而語之言：『我今與汝，以為伴侶。』天神",
    "T04n0203_002:0455c07": "䟽紙，問王四事：『若能解此䟽上事者，為汝",
    "T04n0203_002:0455c08": "擁護，若不解者，却後七日，當破王頭令",
    "T04n0203_002:0455c09": "作七分。四種問者：一者、何物是第一財。二",
    "T04n0203_002:0455c10": "者、何物最為樂。三者、何物味中勝。四者、何",
    "T04n0203_002:0455c11": "物壽最長。牓著王門上。』「國王得已，促問國",
    "T04n0203_002:0455c12": "中：『誰解此者？若有解者，欲求何事，皆滿",
    "T04n0203_002:0455c13": "所願。』長者子取此文書，解其義言：『信為",
    "T04n0203_002:0455c14": "第一財，正法最為樂，實語第一味，智慧命",
    "T04n0203_002:0455c15": "第一。』解此義已，還著王門頭。天神見已，心",
    "T04n0203_002:0455c16": "大歡喜，王亦大歡喜。王問長者子言：『誰教",
    "T04n0203_002:0455c17": "汝此語？』答言：『我父教我。』王言：『汝父安在？』長",
    "T04n0203_002:0455c18": "者子言：『願王施無畏！我父實老，違國法故，",
    "T04n0203_002:0455c19": "藏著地中。願聽臣所說。大王！父母恩重，猶",
    "T04n0203_002:0455c20": "如天地，懷抱十月，推乾去濕，乳哺養大，",
    "T04n0203_002:0455c21": "教授人事。此身成立，皆由父母，得見日",
    "T04n0203_002:0455c22": "月，生活所作。父母之力，假使左肩擔父，右",
    "T04n0203_002:0455c23": "肩擔母，行至百年復種種供養，猶不能報",
    "T04n0203_002:0455c24": "父母之恩。』時王問言：『汝欲求何等？』答言：『更",
    "T04n0203_002:0455c25": "無所求，唯願大王去此惡法。』王可其言。宣",
    "T04n0203_002:0455c26": "下國內：『若有不孝於父母者，當重治其",
    "T04n0203_002:0455c27": "罪。』「欲知爾時長者子，今我身是也。我於爾",
    "T04n0203_002:0455c28": "時，為彼一國，除去惡法，成就孝順之法，",
    "T04n0203_002:0455c29": "以此因緣自致成佛，是以今日，亦復讚嘆",
    "T04n0203_002:0456a01": "孝順之法也。」",
    "T04n0203_002:0456a02": "15 迦尸國王白香象養盲父母并和二國緣（一五）迦尸國王白香象養盲父母并和二國",
    "T04n0203_002:0456a03": "緣",
    "T04n0203_002:0456a04": "昔佛在舍衛國，告諸比丘言：「有八種人，",
    "T04n0203_002:0456a05": "應決定施，不復生疑。父母以佛及弟子，遠",
    "T04n0203_002:0456a06": "來之人，遠去之人，病人，看病者。」諸比丘白",
    "T04n0203_002:0456a07": "佛言：「如來世尊！甚奇甚特！於父母所，常讚",
    "T04n0203_002:0456a08": "嘆恭敬。」佛言：「我非但今日，過去已來，恒尊",
    "T04n0203_002:0456a09": "重恭敬。」諸比丘問言：「尊重讚嘆，其事云何？」",
    "T04n0203_002:0456a10": "佛言：「過去久遠，有二國王，一是迦尸國王，",
    "T04n0203_002:0456a11": "二是比提醯國王。比提醯王，有大香象，以",
    "T04n0203_002:0456a12": "香象力，摧伏迦尸王軍。迦尸王作是念言：",
    "T04n0203_002:0456a13": "『我今云何當得香象，摧伏比提醯王軍？』時",
    "T04n0203_002:0456a14": "有人言：『我見山中有一白香象。』王聞此已，",
    "T04n0203_002:0456a15": "即便募言：『誰能得彼香象者，我當重賞。』有",
    "T04n0203_002:0456a16": "人應募，多集軍眾，往取彼象。象思惟言：",
    "T04n0203_002:0456a17": "『若我遠去，父母盲老，不如調順往至王",
    "T04n0203_002:0456a18": "所。』爾時眾人，便將香象，向於王邊。王大歡",
    "T04n0203_002:0456a19": "喜，為作好屋，氍氀𣰅㲪，敷著其下，與諸",
    "T04n0203_002:0456a20": "伎女，彈琴鼓瑟，以娛樂之。與象飲食，不",
    "T04n0203_002:0456a21": "肯食之。時守象人來白王言：『象不肯食。』王",
    "T04n0203_002:0456a22": "自向象所。上古畜生，皆能人語。王問象",
    "T04n0203_002:0456a23": "言：『汝何故不食？』象答言：『我有父母，年老眼",
    "T04n0203_002:0456a24": "盲，無與水草者。父母不食，我云何食？』象",
    "T04n0203_002:0456a25": "白王言：『我欲去者，王諸軍眾，無能遮我，",
    "T04n0203_002:0456a26": "但以父母盲老，順王來耳。王今見聽還去，",
    "T04n0203_002:0456a27": "供養終其年壽，自當還來。』王聞此語，極大",
    "T04n0203_002:0456a28": "歡喜。『我等便是人頭之象，此象乃是象頭",
    "T04n0203_002:0456a29": "之人。』先迦尸國人，惡賤父母，無恭敬心，",
    "T04n0203_002:0456b01": "因此象故，王即宣令一切國內：『若不孝",
    "T04n0203_002:0456b02": "養恭敬父母者，當與大罪。』尋即放象還",
    "T04n0203_002:0456b03": "父母所，供養父母，隨壽長短，父母喪亡，還",
    "T04n0203_002:0456b04": "來王所。「王得白象，甚大歡喜，即時莊嚴，欲",
    "T04n0203_002:0456b05": "伐彼國。象語王言：『莫與鬪諍，凡鬪諍法，多",
    "T04n0203_002:0456b06": "所傷害。』王言：『彼欺凌我。』象言：『聽我使往，",
    "T04n0203_002:0456b07": "令彼怨敵不敢欺侮。』王言：『汝若去者，或能",
    "T04n0203_002:0456b08": "不還。』答言：『無能遮我使不還者。』象即於",
    "T04n0203_002:0456b09": "是往彼國中。比提醯王聞象來至，極大歡",
    "T04n0203_002:0456b10": "喜，自出往迎，既見象已，而語之言：『即住我",
    "T04n0203_002:0456b11": "國。』象白王言：『不得即住，我立身以來，不",
    "T04n0203_002:0456b12": "違言誓，先許彼王，當還其國。汝二國王，",
    "T04n0203_002:0456b13": "應除怨惡自安其國，豈不快乎？』即說偈",
    "T04n0203_002:0456b14": "言：",
    "T04n0203_002:0456b15": "「『得勝增長怨，　　負則益憂苦，",
    "T04n0203_002:0456b16": "不諍勝負者，　　其樂最第一。』",
    "T04n0203_002:0456b17": "「爾時此象，說此偈已，即還迦尸國。從是以",
    "T04n0203_002:0456b18": "後，二國和好。「爾時迦尸國王，今波斯匿王",
    "T04n0203_002:0456b19": "是。比提醯王，阿闍世王是。爾時白象，今我",
    "T04n0203_002:0456b20": "身是也。由我爾時孝養父母故，令多眾",
    "T04n0203_002:0456b21": "生亦孝養父母，爾時能使二國和好，今日亦",
    "T04n0203_002:0456b22": "爾。」",
    "T04n0203_002:0456b23": "16 波羅奈國弟微諫兄遂徹承相勸王教化天下緣（一六）波羅㮈國弟微諫兄遂徹承相勸王教化",
    "T04n0203_002:0456b24": "天下緣",
    "T04n0203_002:0456b25": "昔者世尊，語諸比丘：「當知往昔波羅㮈國，",
    "T04n0203_002:0456b26": "有不善法，流行於世。父年六十，與著敷",
    "T04n0203_002:0456b27": "屢，使守門戶。爾時有兄弟二人，兄語弟",
    "T04n0203_002:0456b28": "言：『汝與父敷屢，使令守門。』屋中唯一敷",
    "T04n0203_002:0456b29": "屢，小弟便截半與父，而白父言：『大兄與",
    "T04n0203_002:0456c01": "父，非我所與。大兄教父使守門。』兄語弟",
    "T04n0203_002:0456c02": "言：『何不盡與敷屢，截半與之？』弟答言：『適",
    "T04n0203_002:0456c03": "有一敷屢，不截半與，後更何處得？』兄問",
    "T04n0203_002:0456c04": "言：『更欲與誰？』弟言：『豈可得不留與兄",
    "T04n0203_002:0456c05": "耶？』兄言：『何以與我？』弟言：『汝當年老，汝",
    "T04n0203_002:0456c06": "子亦當安汝置於門中。』兄聞此語驚愕曰：",
    "T04n0203_002:0456c07": "『我亦當如是耶？』弟言：『誰當代兄？』便語兄",
    "T04n0203_002:0456c08": "言：『如此惡法，宜共除捨。』兄弟相將，共至",
    "T04n0203_002:0456c09": "輔相所，以此言論，向輔相說。輔相答言：『實",
    "T04n0203_002:0456c10": "爾，我等亦共有老。』輔相啟王，王可此語。",
    "T04n0203_002:0456c11": "宣令國界，孝養父母，斷先非法，不聽更爾。」",
    "T04n0203_002:0456c12": "17 梵摩達夫人妒忌傷子法護緣（一七）梵摩達夫人妬忌傷子法護緣",
    "T04n0203_002:0456c13": "佛在王舍城，語提婆達多言：「我恒深心慈",
    "T04n0203_002:0456c14": "念於汝，及身口意於汝無惡，今可共懺。」提",
    "T04n0203_002:0456c15": "婆達多，罵詈而去。諸比丘言：「云何如來慈",
    "T04n0203_002:0456c16": "心若此，提婆達多，反更惡罵？」佛言：「非但今",
    "T04n0203_002:0456c17": "日。於過去時，波羅㮈國，有王名梵摩達，夫",
    "T04n0203_002:0456c18": "人名不善意，有子法護，聰明慈仁，就師教",
    "T04n0203_002:0456c19": "學。時梵摩王，將諸婇女，於園苑中而行，",
    "T04n0203_002:0456c20": "遊戲安樂，以飲殘酒，送與夫人。夫人瞋恚，",
    "T04n0203_002:0456c21": "而作是言：『我寧刺法護咽中，取血而飲，不",
    "T04n0203_002:0456c22": "飲此酒。』王聞是語，瞋恚而言：『學中喚法護",
    "T04n0203_002:0456c23": "來。』法護來已，欲割其咽。子白父言：『我無",
    "T04n0203_002:0456c24": "過罪，王唯有一子，何為殺我？』王言：『我不殺",
    "T04n0203_002:0456c25": "汝，汝母意耳。能白汝母懺悔，令彼歡喜，",
    "T04n0203_002:0456c26": "終不殺汝。』兒即向母懺悔，而作是言：『唯有",
    "T04n0203_002:0456c27": "我一子，亦無過罪，何為殺我？』母不受悔，便",
    "T04n0203_002:0456c28": "刺兒咽，與血使飲。」佛言：「爾時父王，拘迦",
    "T04n0203_002:0456c29": "離是也。彼時母者，提婆達多是。彼時子者，",
    "T04n0203_002:0457a01": "我身是也。我於爾時，都無惡心，不受我悔，",
    "T04n0203_002:0457a02": "今日亦爾，不受我悔。我於爾時，雖為所",
    "T04n0203_002:0457a03": "殺，都無一念瞋恨之心，況於今日，而當忿",
    "T04n0203_002:0457a04": "恚有惡心也？」",
    "T04n0203_002:0457a05": "18 駝驃比丘被謗緣（一八）駝驃比丘被謗緣",
    "T04n0203_002:0457a06": "昔有比丘，名曰駝驃，有大力士力。出家精",
    "T04n0203_002:0457a07": "勤，得阿羅漢，威德具足，恒營僧事，五指出",
    "T04n0203_002:0457a08": "光，而賦眾僧種種敷具。由是佛說營事第",
    "T04n0203_002:0457a09": "一。彌多比丘，自薄福德，當次會處，飲食麤",
    "T04n0203_002:0457a10": "惡，乃反恚言：「若此駝驃，料理僧事，我終不",
    "T04n0203_002:0457a11": "得好食自活，當設方便。」彌多有姊，作比",
    "T04n0203_002:0457a12": "丘尼，往共相教謗於駝驃，乃至滿三。駝驃",
    "T04n0203_002:0457a13": "厭惡，即昇虛空，作十八變，入火光三昧，於",
    "T04n0203_002:0457a14": "虛空中，如火焰滅，無有屍骸。「誹謗貪嫉，能",
    "T04n0203_002:0457a15": "使賢聖猶尚滅身，況復凡夫？是以智者，當",
    "T04n0203_002:0457a16": "慎誹謗，莫輕言說。」時諸比丘即便問佛：「駝",
    "T04n0203_002:0457a17": "驃比丘有何因緣，而被誹謗？復以何因緣，",
    "T04n0203_002:0457a18": "得是大力？復以何因緣，逮得羅漢？」佛言：",
    "T04n0203_002:0457a19": "「過去世時，人壽二萬歲時，有佛名曰迦葉。",
    "T04n0203_002:0457a20": "爾時迦葉佛法中，有年少比丘，面目端正，顏",
    "T04n0203_002:0457a21": "色美妙。彼年少比丘，乞食未還，有一少婦，",
    "T04n0203_002:0457a22": "惑著是色，看此比丘，眼不捨離。駝驃比丘",
    "T04n0203_002:0457a23": "時為食監，會見此婦隨逐比丘，目不暫",
    "T04n0203_002:0457a24": "捨，即便謗言：『此女必與彼比丘通。』由是因",
    "T04n0203_002:0457a25": "緣，墮三惡道，受苦無量，乃至今日，餘殃不",
    "T04n0203_002:0457a26": "盡，猶被誹謗。又以過去迦葉佛時出家學",
    "T04n0203_002:0457a27": "道，今得羅漢；以其過去經營僧事，驢馱米",
    "T04n0203_002:0457a28": "麵，溺於深泥，即能挽出，緣是之故，得力士",
    "T04n0203_002:0457a29": "力。」",
    "T04n0203_002:0457b01": "19 離越被謗緣（一九）離越被謗緣",
    "T04n0203_002:0457b02": "昔罽賓國，有離越阿羅漢，山中坐禪。有一",
    "T04n0203_002:0457b03": "人失牛，追逐蹤跡，徑至其所。爾時離越煮",
    "T04n0203_002:0457b04": "草染衣，衣自然變作牛皮，染汁變成為血，",
    "T04n0203_002:0457b05": "所煮染草變成牛肉，所持鉢盂變成牛頭。",
    "T04n0203_002:0457b06": "牛主見已，即捉收縛，將詣於王。王即付獄",
    "T04n0203_002:0457b07": "中，經十二年，恒為獄監，飼馬除糞。離越",
    "T04n0203_002:0457b08": "弟子，得羅漢者，有五百人，觀覓其師，不",
    "T04n0203_002:0457b09": "知所在，業緣欲盡。有一弟子，見師乃在",
    "T04n0203_002:0457b10": "罽賓獄中，即來告王：「我師離越，在王獄中，",
    "T04n0203_002:0457b11": "願為斷理。」王即遣人，就獄檢校。王人至",
    "T04n0203_002:0457b12": "獄，唯見有人，威色憔悴，鬚髮極長，而為",
    "T04n0203_002:0457b13": "獄監，飼馬除糞。還白王言：「獄中都無沙",
    "T04n0203_002:0457b14": "門道士，唯有獄卒比丘。」弟子復白王言：",
    "T04n0203_002:0457b15": "「願但設教，諸有比丘，悉聽出獄。」王即宣",
    "T04n0203_002:0457b16": "令諸有道人，悉皆出獄。尊者離越，於其獄",
    "T04n0203_002:0457b17": "中，鬚髮自落，袈裟著身，踊在虛空，作十八",
    "T04n0203_002:0457b18": "變。王見是事，歎未曾有，五體投地，白尊",
    "T04n0203_002:0457b19": "者言：「願受我懺悔。」即時來下，受王懺悔。王",
    "T04n0203_002:0457b20": "即問言：「以何業緣，在於獄中，受苦經年？」尊",
    "T04n0203_002:0457b21": "者答言：「我於往昔，亦曾失牛，隨逐蹤跡，",
    "T04n0203_002:0457b22": "經一山中，見辟支佛獨處坐禪，即便誣",
    "T04n0203_002:0457b23": "謗，至一日一夜。以是因緣，墮落三塗，苦",
    "T04n0203_002:0457b24": "毒無量，餘殃不盡，至得羅漢，猶被誹謗。」",
    "T04n0203_002:0457b25": "20 波斯匿王醜女賴提緣（二〇）波斯匿王醜女賴提緣",
    "T04n0203_002:0457b26": "昔波斯匿王有女，名曰賴提，有十八醜，都",
    "T04n0203_002:0457b27": "不似人，見皆恐怕。時波斯匿王募於國中，",
    "T04n0203_002:0457b28": "其有族姓長者之子窮寒孤獨者，仰使將",
    "T04n0203_002:0457b29": "來。爾時市邊，有長者子，孤獨單己，乞索自",
    "T04n0203_002:0457c01": "活。募人見之，將來詣王。王將此人，入於後",
    "T04n0203_002:0457c02": "園，而約勅言：「吾生一女，形貌醜惡，不中示",
    "T04n0203_002:0457c03": "人，今欲妻卿，可得爾不？」時長者子白王",
    "T04n0203_002:0457c04": "言：「王所約勅，假使是狗，猶尚不辭，何況王",
    "T04n0203_002:0457c05": "女而不可也？」王尋妻之，為立宮室，約勅",
    "T04n0203_002:0457c06": "長者子言：「此女形醜，慎莫示人，出則鎖",
    "T04n0203_002:0457c07": "門，入則閉戶，以為常則。」有諸長者子，共",
    "T04n0203_002:0457c08": "為親友，飲醼遊戲，每於會日，諸長者子婦",
    "T04n0203_002:0457c09": "皆來集會，唯此王女，獨自不來。於是諸人，",
    "T04n0203_002:0457c10": "共作要言：「後日更會，仰將婦來，有不來",
    "T04n0203_002:0457c11": "者，重讁財物。」遂復作會，貧長者子，猶故如",
    "T04n0203_002:0457c12": "前，不將婦來，諸人便共重加讁罰。貧長",
    "T04n0203_002:0457c13": "者子，敬受其罰。諸人已復共作要言：「明日",
    "T04n0203_002:0457c14": "更會，不將婦來，復當重罰。」如是被罰，乃",
    "T04n0203_002:0457c15": "至二三，亦不將來詣於會所。貧長者子，後",
    "T04n0203_002:0457c16": "到家中，語其婦言：「我數坐汝為人所罰。」",
    "T04n0203_002:0457c17": "婦言何故？夫言：「諸人有要，飲會之日，盡仰",
    "T04n0203_002:0457c18": "將婦詣於會所。我被王勅，不聽將汝以",
    "T04n0203_002:0457c19": "示外人，故數被罰。」婦聞此語，甚大慚愧，深",
    "T04n0203_002:0457c20": "自悼慨，晝夜念佛。於是後日，更設醼會，夫",
    "T04n0203_002:0457c21": "復獨去，婦於室內，倍加懇惻，而發願言：「如",
    "T04n0203_002:0457c22": "來出世，多所利益，我今罪惡，獨不蒙潤。」",
    "T04n0203_002:0457c23": "佛感其心至，從地踊出，始見佛髮，敬重歡",
    "T04n0203_002:0457c24": "喜，已髮即異變成好髮。次見佛額，漸覩眉",
    "T04n0203_002:0457c25": "目耳鼻身口，隨所見已，歡喜轉深。其身即",
    "T04n0203_002:0457c26": "變，醜惡都盡，貌同諸天。諸長者子，密共議",
    "T04n0203_002:0457c27": "言：「王女所以不來會者，必當端正異於常",
    "T04n0203_002:0457c28": "人；或當絕醜，是故不來。我等今當勸其夫",
    "T04n0203_002:0457c29": "酒，令無覺知，解取鑰匙，開門往看。」即飲使",
    "T04n0203_002:0458a01": "醉，解取鑰匙，相將共往，開門看之，見此王",
    "T04n0203_002:0458a02": "女端正無雙，便還閉門，詣於本處。爾時其",
    "T04n0203_002:0458a03": "夫，猶故未寤，還以鑰匙，繫著腰下。其夫",
    "T04n0203_002:0458a04": "覺已，尋還向家，開門見婦端正殊異，怪而",
    "T04n0203_002:0458a05": "問之：「汝何天神女，處我屋宅？」婦言：「我是君",
    "T04n0203_002:0458a06": "婦賴提。」夫怪而問之所以卒爾？婦時答言：",
    "T04n0203_002:0458a07": "「我聞君數坐我被罰，心生慚愧，懇惻念佛，",
    "T04n0203_002:0458a08": "尋見如來從地踊出，見已歡喜，身體變好。」",
    "T04n0203_002:0458a09": "貧長者子，極大歡喜，尋入白王：「王女身體，",
    "T04n0203_002:0458a10": "自然變好，今求見王。」王聞歡喜，尋即喚看。",
    "T04n0203_002:0458a11": "見已歡喜，情甚疑怪，將詣佛所，而白佛",
    "T04n0203_002:0458a12": "言：「世尊！此女何緣，生於深宮，身體醜惡，",
    "T04n0203_002:0458a13": "人見驚怪？復以何因，今卒變好？」佛告王言：",
    "T04n0203_002:0458a14": "「乃往過去，有辟支佛，日日乞食，到一長者",
    "T04n0203_002:0458a15": "門前，時長者女，持食施辟支佛，見辟支佛",
    "T04n0203_002:0458a16": "身體麤惡，而作是言：『此人醜惡，形如魚皮，",
    "T04n0203_002:0458a17": "髮如馬尾。』爾時長者女者，今王女是。施食",
    "T04n0203_002:0458a18": "因緣，生於深宮；毀呰辟支佛故，身體醜惡；",
    "T04n0203_002:0458a19": "生慚愧懇惻心故，而得見我；歡喜心故，身",
    "T04n0203_002:0458a20": "體變好。」爾時眾會聞佛所說，恭敬作禮，歡喜",
    "T04n0203_002:0458a21": "奉行。",
    "T04n0203_002:0458a22": "21 波斯匿王女善光緣（二一）波斯匿王女善光緣",
    "T04n0203_002:0458a23": "昔波斯匿王有一女，名曰善光，聰明端正，",
    "T04n0203_002:0458a24": "父母憐愍，舉宮愛敬。父語女言：「汝因我力，",
    "T04n0203_002:0458a25": "舉宮愛敬。」女答父言：「我有業力，不因父",
    "T04n0203_002:0458a26": "王。」如是三問，答亦如前。王時瞋忿，今當試",
    "T04n0203_002:0458a27": "汝有自業力、無自業力？約勅左右，於此",
    "T04n0203_002:0458a28": "城中，覓一最下貧窮乞人。時奉王教，尋便",
    "T04n0203_002:0458a29": "推覓，得一窮下，將來詣王。王即以女善光",
    "T04n0203_002:0458b01": "付與窮人。王語女言：「若汝自有業力不假",
    "T04n0203_002:0458b02": "我者，從今以往，事驗可知。」女猶答言：「我",
    "T04n0203_002:0458b03": "有業力。」即共窮人，相將出去。問其夫言：",
    "T04n0203_002:0458b04": "「汝先有父母不？」窮人答言：「我父先舍衛城",
    "T04n0203_002:0458b05": "中第一長者，父母居家，都以死盡，無所",
    "T04n0203_002:0458b06": "依怙，是以窮乏。」善光問言：「汝今頗知故宅",
    "T04n0203_002:0458b07": "處不？」答言：「知處，垣室毀壞，遂有空地。」善",
    "T04n0203_002:0458b08": "光便即與夫相將，往故舍所，周歷按行，隨",
    "T04n0203_002:0458b09": "其行處，其地自陷，地中伏藏，自然發出，即",
    "T04n0203_002:0458b10": "以珍寶，雇人作舍，未盈一月，宮室屋宅，",
    "T04n0203_002:0458b11": "都悉成就，宮人妓女，充滿其中，奴婢僕使，",
    "T04n0203_002:0458b12": "不可稱計。王卒憶念：「我女善光，云何生活？」",
    "T04n0203_002:0458b13": "有人答言：「宮室錢財，不減於王。」王言：「佛",
    "T04n0203_002:0458b14": "語真實，自作善惡，自受其報。」王女即日，遣",
    "T04n0203_002:0458b15": "其夫主，往請於王。王即受請，見其家內，氍",
    "T04n0203_002:0458b16": "毺𣯾𣰆，莊嚴舍宅，踰於王宮。王見此已，",
    "T04n0203_002:0458b17": "歎未曾有。此女自知語皆真實，而作是言：",
    "T04n0203_002:0458b18": "「我自作此業，自受其報。」王往問佛：「此女先",
    "T04n0203_002:0458b19": "世，作何福業，得生王家，身有光明？」佛答",
    "T04n0203_002:0458b20": "王言：「過去九十一劫，有佛名毘婆尸。彼時",
    "T04n0203_002:0458b21": "有王名曰盤頭，王有第一夫人。毘婆尸佛",
    "T04n0203_002:0458b22": "入涅盤後，盤頭王以佛舍利起七寶塔。",
    "T04n0203_002:0458b23": "王第一夫人，以天冠拂飾，著毘婆尸佛像",
    "T04n0203_002:0458b24": "頂上，以天冠中如意珠，著於棖頭，光明照",
    "T04n0203_002:0458b25": "世，因發願言：『使我將來身有光明，紫磨金",
    "T04n0203_002:0458b26": "色，尊榮豪貴，莫墮三惡八難之處。』",
    "T04n0203_002:0458b27": "「爾時王第一夫人者，今善光是。迦葉佛時，",
    "T04n0203_002:0458b28": "復以餚饍，供養迦葉如來及四大聲聞。夫主",
    "T04n0203_002:0458b29": "遮斷，婦勸請言：『莫斷絕我，我今以請，使",
    "T04n0203_002:0458c01": "得充足。』夫還聽婦，供養得訖。爾時夫者，",
    "T04n0203_002:0458c02": "今日夫是。爾時婦者，今日婦是。夫以爾時",
    "T04n0203_002:0458c03": "遮婦之故恒常貧窮，以還聽故，要因其婦，",
    "T04n0203_002:0458c04": "得大富貴；無其婦時，後還貧賤。善惡業追，",
    "T04n0203_002:0458c05": "未曾違錯。」王聞佛所說，深達行業，不自矜",
    "T04n0203_002:0458c06": "大，深生信悟，歡喜而去。",
    "T04n0203_002:0458c07": "22 昔王子兄弟二人被驅出國緣（二二）昔王子兄弟二人被驅出國緣",
    "T04n0203_002:0458c08": "昔有王子兄弟二人，被驅出國，到曠路中，",
    "T04n0203_002:0458c09": "糧食都盡。弟即殺婦，分肉與其兄嫂使食。",
    "T04n0203_002:0458c10": "兄得此肉，藏弃不噉，自割脚肉，夫婦共",
    "T04n0203_002:0458c11": "食。弟婦肉盡，欲得殺嫂。兄言：「莫殺！」以先",
    "T04n0203_002:0458c12": "藏肉，還與弟食。既過曠野，到神仙住處，採",
    "T04n0203_002:0458c13": "取華菓，以自供食。弟後病亡，唯兄獨在。",
    "T04n0203_002:0458c14": "是時王子，見一被刖無手足人，生慈悲心，",
    "T04n0203_002:0458c15": "採取菓實，活彼刖人。王子為人，少於欲",
    "T04n0203_002:0458c16": "事，採華菓去，其婦在後，與刖人通，已有",
    "T04n0203_002:0458c17": "私情，深嫉其夫。於一日中，逐夫採華，至",
    "T04n0203_002:0458c18": "河岸邊，而語夫言：「取樹頭華菓。」夫語婦言：",
    "T04n0203_002:0458c19": "「下有深河，或當墮落。」婦言：「以索繫腰，我",
    "T04n0203_002:0458c20": "當挽索。」小近岸邊，婦排其夫，墮著河中；",
    "T04n0203_002:0458c21": "以慈善力，墮水漂去而不沒死。於河下",
    "T04n0203_002:0458c22": "流，有國王崩，彼國相師，推求國中，誰應為",
    "T04n0203_002:0458c23": "王。遙見水上有黃雲蓋，相師占已：「黃雲",
    "T04n0203_002:0458c24": "蓋下，必有神人。」遣人水中而往迎接，立以",
    "T04n0203_002:0458c25": "為王。王之舊婦，擔彼刖人，展轉乞索，到王",
    "T04n0203_002:0458c26": "子國。國人皆稱，有一好婦，擔一刖壻，恭承",
    "T04n0203_002:0458c27": "孝順，乃聞於王。王聞是已，即遣人喚，來",
    "T04n0203_002:0458c28": "到殿前。王問婦言：「此刖人者，實是爾夫",
    "T04n0203_002:0458c29": "不？」答言：「實是。」王時語言：「識我不也？」答言：",
    "T04n0203_002:0459a01": "「不識。」王言：「汝識某甲不識？」向王看，然後",
    "T04n0203_002:0459a02": "慚愧。王故慈心，遣人養活。佛言：「欲知王",
    "T04n0203_002:0459a03": "者，即我身是。爾時婦者，旃遮婆羅門女帶",
    "T04n0203_002:0459a04": "木杅謗我者是也。爾時刖手足者，提婆",
    "T04n0203_002:0459a05": "達多是。」",
    "T04n0203_002:0459a06": "23 須達長者婦供養佛獲報緣（二三）須達長者婦供養佛獲報緣",
    "T04n0203_002:0459a07": "昔佛在世，須達長者，最後貧苦，財物都盡，",
    "T04n0203_002:0459a08": "客作傭力，得三㪷米，炊作飲食。時炊已訖，",
    "T04n0203_002:0459a09": "值阿那律來從乞食。須達之婦，即取其鉢，",
    "T04n0203_002:0459a10": "盛滿飯與。後須菩提，摩訶迦葉，大目揵連，",
    "T04n0203_002:0459a11": "舍利弗等次第來乞，其婦悉亦各取其鉢，盛",
    "T04n0203_002:0459a12": "飯施與。末後世尊，自來乞食，亦與滿鉢。",
    "T04n0203_002:0459a13": "於是須達，在外行還，從婦索食，婦答夫",
    "T04n0203_002:0459a14": "言：「其若尊者阿那律來，汝當自食施於尊",
    "T04n0203_002:0459a15": "者？」答言：「寧自不食，當施尊者。」「若復迦葉大",
    "T04n0203_002:0459a16": "目揵連、須菩提、舍利弗等，乃至佛來，汝當",
    "T04n0203_002:0459a17": "云何？」答言：「寧自不食，盡以施與。」婦語夫言：",
    "T04n0203_002:0459a18": "「朝來諸聖，盡來索食，所有之食，盡用施之。」",
    "T04n0203_002:0459a19": "夫語婦言：「我等罪盡，福德應生。」即發庫",
    "T04n0203_002:0459a20": "中，穀帛飲食，悉皆充滿，用盡復生。",
    "T04n0203_002:0459a21": "24 娑羅那比丘為惡生王所苦惱緣（二四）娑羅那比丘為惡生王所苦惱緣",
    "T04n0203_002:0459a22": "昔優填王子，名曰娑羅那，心樂佛法，出家",
    "T04n0203_002:0459a23": "學道，頭陀苦行，山林樹下，坐禪繫念。時惡",
    "T04n0203_002:0459a24": "生王，將諸婇女，巡行遊觀，至於此林，頓",
    "T04n0203_002:0459a25": "駕憩息，即便睡眠。諸婇女等，以王眠故，即",
    "T04n0203_002:0459a26": "共遊戲，於一樹下，見有比丘坐禪念定，往",
    "T04n0203_002:0459a27": "至其所，禮敬問訊。爾時比丘為其說法。王",
    "T04n0203_002:0459a28": "後尋覺，求覓婇女，遙見樹下，有一比丘，顏",
    "T04n0203_002:0459a29": "貌端正，其年壯美，諸婇女等，在前聽法，即",
    "T04n0203_002:0459b01": "往問言：「汝得阿羅漢不？」答言：「不得。」「得",
    "T04n0203_002:0459b02": "阿那含不？」答言：「不得。」「得斯陀含不？」答",
    "T04n0203_002:0459b03": "言：「不得。」「得須陀洹不？」答言：「不得。」「得不",
    "T04n0203_002:0459b04": "淨觀不？」答言：「不得。」王便大瞋，作是言曰：",
    "T04n0203_002:0459b05": "「汝都無所得，云何以此生死凡夫，與諸婇",
    "T04n0203_002:0459b06": "女，共一處坐。」即捉撾打，遍身傷壞。諸婇女",
    "T04n0203_002:0459b07": "言：「此比丘無過。」王轉增瞋恚，又見被打，",
    "T04n0203_002:0459b08": "皆啼哭懊惱，王倍瞋劇。是時比丘，心自念",
    "T04n0203_002:0459b09": "言：「過去諸佛，能忍辱故，獲無上道；又復過",
    "T04n0203_002:0459b10": "去忍辱仙人，被他刖耳鼻手足，猶尚能忍；",
    "T04n0203_002:0459b11": "況我今日，身形固完而當不忍？」如此思惟，",
    "T04n0203_002:0459b12": "默然忍受。受打已竟，舉體疼痛，轉轉增劇，",
    "T04n0203_002:0459b13": "不堪其苦，復作是念：「我若在俗，是國王子，",
    "T04n0203_002:0459b14": "當紹王位，兵眾勢力，不減彼王。今日以",
    "T04n0203_002:0459b15": "我出家單獨，便見欺打。」深生懊惱，即欲罷",
    "T04n0203_002:0459b16": "道還歸於家，即向和上迦旃延所，辭欲還",
    "T04n0203_002:0459b17": "俗。和上答言：「汝今身體新打疼痛，且待明",
    "T04n0203_002:0459b18": "日，小住止息，然後乃去。」時娑羅那，受教即",
    "T04n0203_002:0459b19": "宿。於其夜半，尊者迦旃延便為現夢，使娑",
    "T04n0203_002:0459b20": "羅那自見己身，罷道歸家，父王已崩，即紹",
    "T04n0203_002:0459b21": "王位，大集四兵，伐惡生王。既至彼國，列陣",
    "T04n0203_002:0459b22": "共戰，為彼所敗，兵眾破喪，身被囚執。時",
    "T04n0203_002:0459b23": "惡生王得娑羅那已，遣人持刀，將欲殺去。",
    "T04n0203_002:0459b24": "時娑羅那極大怖畏，即生心念：「願見和上，",
    "T04n0203_002:0459b25": "雖為他殺，不以為恨。」其時和上，應念知",
    "T04n0203_002:0459b26": "心，執錫持鉢，欲行乞食，於其前現，而語",
    "T04n0203_002:0459b27": "之言：「子我常種種為汝說法，鬪諍求勝，",
    "T04n0203_002:0459b28": "終不可得；不用我教，知可如何？」答和上",
    "T04n0203_002:0459b29": "言：「今若救濟弟子之命，更不敢。」爾時迦旃",
    "T04n0203_002:0459c01": "延，為娑羅那語王人言：「願小停住，聽我",
    "T04n0203_002:0459c02": "啟王救其生命。」作是語已，便向王所。其",
    "T04n0203_002:0459c03": "後王人，不肯待住，遂將殺去。臨欲下刀，",
    "T04n0203_002:0459c04": "心中驚怖，失聲而覺。覺即具以所夢見",
    "T04n0203_002:0459c05": "事，往白和上。和上答言：「生死鬪戰，都無",
    "T04n0203_002:0459c06": "有勝。所以者何？夫鬪戰法，以殘他為勝，",
    "T04n0203_002:0459c07": "殘害之道，現在愚情，用快其意，將來之世，",
    "T04n0203_002:0459c08": "墮於三塗，受苦無量。若其不如為他所",
    "T04n0203_002:0459c09": "害，喪失己身，殃延眾庶，增他重罪，令陷",
    "T04n0203_002:0459c10": "地獄，更相殘殺，冤家不息，輪轉五道，無",
    "T04n0203_002:0459c11": "有終竟，反覆尋之，何補身瘡拷楚之痛？",
    "T04n0203_002:0459c12": "汝今欲離生死怖懼鞭打痛者，當自觀身",
    "T04n0203_002:0459c13": "以息怨謗。所以者何？是身者眾苦之本，飢",
    "T04n0203_002:0459c14": "渴寒熱，生老病死，蚊䖟毒獸之所侵害。如",
    "T04n0203_002:0459c15": "是諸怨，眾多無量，汝不能報，何獨欲報",
    "T04n0203_002:0459c16": "惡生王也？欲滅怨者，當滅煩惱。煩惱之",
    "T04n0203_002:0459c17": "怨，害無量身；世怨雖重，正害一身。煩惱",
    "T04n0203_002:0459c18": "之怨，害善法身；世怨雖酷，正害有漏臭",
    "T04n0203_002:0459c19": "穢之身。由是觀之，怨害之起，煩惱為根。汝",
    "T04n0203_002:0459c20": "今不伐煩惱之賊，云何乃欲伐惡生王也？」",
    "T04n0203_002:0459c21": "如是種種為其說法。時娑羅那聞此語已，",
    "T04n0203_002:0459c22": "心開意解，獲須陀洹；深樂大法，倍加精進，",
    "T04n0203_002:0459c23": "未久行道，得阿羅漢。",
    "T04n0203_002:0459c24": "25 內官贖所犍牛得男根緣（二五）內官贖所犍牛得男根緣",
    "T04n0203_002:0459c25": "昔乾陀衛國，有一屠兒，將五百頭小牛，盡",
    "T04n0203_002:0459c26": "欲刑犍。時有內官，以金錢贖牛，作群",
    "T04n0203_002:0459c27": "放去，以是因緣，現身即得男根具足。還到",
    "T04n0203_002:0459c28": "王家，遣人通白：「某甲在外。」王言：「是我家",
    "T04n0203_002:0459c29": "人，自恣而行，未曾通白，今何故爾？」王時即",
    "T04n0203_002:0460a01": "喚問其所以。答王言曰：「向見屠兒，將五百",
    "T04n0203_002:0460a02": "頭小牛而欲刑治，臣即贖放。以是因緣，身",
    "T04n0203_002:0460a03": "體得具，故不敢入。」王聞喜愕，深於佛法，生",
    "T04n0203_002:0460a04": "信敬心。夫以華報，所感如此，況其果報，",
    "T04n0203_002:0460a05": "豈可量也？",
    "T04n0203_002:0460a06": "26 二內官諍道理緣（二六）二內官諍道理緣",
    "T04n0203_002:0460a07": "昔波斯匿王，於臥眠中，聞二內官共諍道",
    "T04n0203_002:0460a08": "理，一作是言：「我依王活。」一人答言：「我無所",
    "T04n0203_002:0460a09": "依，自業力活。」王聞此已，情可於彼依王活",
    "T04n0203_002:0460a10": "者，而欲賞之。即遣直人，語夫人言：「我今",
    "T04n0203_002:0460a11": "當使一人往者，重與錢財衣服瓔珞。」於是",
    "T04n0203_002:0460a12": "尋遣依王活者，持己所飲餘殘之酒，以與",
    "T04n0203_002:0460a13": "夫人。爾時此人，持酒出戶，鼻中血出，不",
    "T04n0203_002:0460a14": "得前進。會復值彼自業活者，即倩持酒，往",
    "T04n0203_002:0460a15": "與夫人。夫人見已，憶王之言，賜其錢財衣",
    "T04n0203_002:0460a16": "服瓔珞，還於王前。王見此人，深生怪惑，",
    "T04n0203_002:0460a17": "即便喚彼依王活者，而問之言：「我使汝",
    "T04n0203_002:0460a18": "去，云何不去？」答言：「我出戶外，卒得衂鼻，",
    "T04n0203_002:0460a19": "竟不堪任，即便倩彼，持王殘酒，以與夫人。」",
    "T04n0203_002:0460a20": "王時歎言：「我今乃知佛語為實，自作其業，",
    "T04n0203_002:0460a21": "自受其報，不可奪也。」由是觀之，善惡報",
    "T04n0203_002:0460a22": "應，行業所致，非天非王之所能與。",
    "T04n0203_002:0460a23": "雜寶藏經卷第二"
}