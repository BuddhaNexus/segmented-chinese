{
    "T46n1912_010:0433b02": "止觀輔行傳弘決卷第十之一",
    "T46n1912_010:0433b04": "唐毘陵沙門湛然述",
    "T46n1912_010:0433b05": "◎初釋見境中。先總釋。次開章別釋。初言",
    "T46n1912_010:0433b06": "諸者。自解云非一者眾也。所起雖多不",
    "T46n1912_010:0433b07": "出一百四十。起不當理名之為見。又解知",
    "T46n1912_010:0433b08": "下重釋見字。於一百四十中。各起一見皆",
    "T46n1912_010:0433b09": "推理不當。故名為邪。夫聽學等者。辯失",
    "T46n1912_010:0433b10": "非見。聽學之人自謂有憑。義之如生。斥修",
    "T46n1912_010:0433b11": "觀者名為無證。義之如死。莊子云。有說則",
    "T46n1912_010:0433b12": "可。無說則死。夫習禪下明習觀者內觀觀",
    "T46n1912_010:0433b13": "理。自謂情通以為妙悟。斥學問者名為",
    "T46n1912_010:0433b14": "守株。彼言情者所謂情性非謂妄情。言守",
    "T46n1912_010:0433b15": "株者。如宋有耕者。於野有兔觸株而死。",
    "T46n1912_010:0433b16": "後遂廢耕恒守此株。冀復有兔。旁人喻之",
    "T46n1912_010:0433b17": "逾不肯止。故俗相傳以執迷者謂之守株。",
    "T46n1912_010:0433b18": "此之二人本是信法二種根性。以不曉通",
    "T46n1912_010:0433b19": "意而互相非。復未成見。故判被破及能破",
    "T46n1912_010:0433b20": "者。並非見發故各有滯。今乃評之謂為俱",
    "T46n1912_010:0433b21": "失。若見解去。略示見發。問之與答並無窮",
    "T46n1912_010:0433b22": "盡。初是問無窮也。若解釋下是答無窮也。言",
    "T46n1912_010:0433b23": "曲射者喻發問無窮。書云。如羿善射。堯九",
    "T46n1912_010:0433b24": "年洪水。七日並出。羿射落其六。此亦書家過",
    "T46n1912_010:0433b25": "分之說。又云。如養由基善射。去樹葉百步",
    "T46n1912_010:0433b26": "射之百中。與楚襄王出獵見群猿遶樹。王",
    "T46n1912_010:0433b27": "命左右射之。群猿騰躍更甚。王命由基射",
    "T46n1912_010:0433b28": "之。猿乃抱樹長啼。見解是禪所發見。名字",
    "T46n1912_010:0433b29": "是聞所發見。具此二故。故不同前學問坐",
    "T46n1912_010:0433c01": "禪無見之輩。是故問他如曲射繞鳥。隨文",
    "T46n1912_010:0433c02": "語便且舉一邊。具足應云如曲射以繞禽",
    "T46n1912_010:0433c03": "獸使飛禽走獸無不失路。以此發見諳名",
    "T46n1912_010:0433c04": "之人。能破習禪無見之人。如令飛者失路。",
    "T46n1912_010:0433c05": "能破學問無見之人。如令走者失路。一百",
    "T46n1912_010:0433c06": "四十一一皆然。綽者。郭璞云。寬裕也。詩云。",
    "T46n1912_010:0433c07": "綽綽有裕。如射太虛喻答無窮盡。此即",
    "T46n1912_010:0433c08": "辯異無見之人。坐禪學問之人並由學成。",
    "T46n1912_010:0433c09": "不同發見從定而生。此見下明所因不同。",
    "T46n1912_010:0433c10": "例如下舉例。信行如因聞。法行如因禪。聞",
    "T46n1912_010:0433c11": "思準知。聰辯問答者。發見之人善能問答",
    "T46n1912_010:0433c12": "全似四辯。有如妙達者。所有破會如達妙",
    "T46n1912_010:0433c13": "理。此二屬見不關辯悟。南方習禪者寡等",
    "T46n1912_010:0433c14": "者下。正辯非。舊陳齊地隔指陳為南。此",
    "T46n1912_010:0433c15": "約處辯發見之人多少有無。言真道者。因",
    "T46n1912_010:0433c16": "禪發見者濫也。言陀羅尼者因聞發見者",
    "T46n1912_010:0433c17": "濫也。闇於知人等者。彼無識輩為闇於知",
    "T46n1912_010:0433c18": "人。判發見者以著高位。乃至謂為無生佛",
    "T46n1912_010:0433c19": "地。或復不信判為鬼狂。二判俱非。今言下",
    "T46n1912_010:0433c20": "判結非狂非聖。從夫鬼著下釋非狂非聖。",
    "T46n1912_010:0433c21": "見屬慧性故云見慧。通論下正明見境來",
    "T46n1912_010:0433c22": "意中。言兩義則多者。禪已發見及禪見俱",
    "T46n1912_010:0433c23": "發。此兩則多。若先發見後方發禪。此義則",
    "T46n1912_010:0433c24": "少。不是全無故但云少。今此文意不論前",
    "T46n1912_010:0433c25": "後。是見皆觀兼辯不同。故云多少。例如諸",
    "T46n1912_010:0433c26": "禪下例釋禪見前後不同。所言諸禪通發等",
    "T46n1912_010:0433c27": "者。通舉欲色無色。即六地九地發者。如前",
    "T46n1912_010:0433c28": "兩義。未到亦有發無漏義。但不及依禪發",
    "T46n1912_010:0433c29": "多。是故云少。故將此例見已發禪。六地者。",
    "T46n1912_010:0434a01": "四禪中間欲定。九地者。於前六上更加三",
    "T46n1912_010:0434a02": "空。此依成論以判。非今文意。若準毘曇則",
    "T46n1912_010:0434a03": "取未到而除欲定。應云六地九地通發無",
    "T46n1912_010:0434a04": "漏。而未到發少。餘地則多。然此引例稍似未",
    "T46n1912_010:0434a05": "齊。若云禪與無漏俱發。及禪後發無漏。此",
    "T46n1912_010:0434a06": "兩義多。若云得無漏後發禪此義則少。則",
    "T46n1912_010:0434a07": "稍似齊。義雖似齊亦是一往。禪與無漏雖",
    "T46n1912_010:0434a08": "有先後。亦不全同禪與見發。定有多少前",
    "T46n1912_010:0434a09": "後不同。若人下明損益。能自裁整等者。謂",
    "T46n1912_010:0434a10": "尋經論遇善知識。皆能自整執見之過。但",
    "T46n1912_010:0434a11": "除執性非除見體。見既因禪發禪者寡。得",
    "T46n1912_010:0434a12": "禪發見又能自裁。故云難得。養見研心即",
    "T46n1912_010:0434a13": "此意也。真法等者。引大論文證難得之人。",
    "T46n1912_010:0434a14": "真法證所尋經論。說者證善知識。聽眾證",
    "T46n1912_010:0434a15": "自裁之人。真法說人已自難得。況著見者而",
    "T46n1912_010:0434a16": "為聽眾稟受真法。以邪入正改執研心。",
    "T46n1912_010:0434a17": "是名難得。稠林等者曳牽也。亦可作拽。字",
    "T46n1912_010:0434a18": "林云。臥引也。生死如稠林。邪畫如曲木。由",
    "T46n1912_010:0434a19": "不值師又不自整。見心不息難出生死。",
    "T46n1912_010:0434a20": "如曲木也。故大論三十八云。心若邪曲難",
    "T46n1912_010:0434a21": "得免濟。如稠林拽木曲者難出。次開章解",
    "T46n1912_010:0434a22": "釋中。三人宗計者。一切外人所計不過二",
    "T46n1912_010:0434a23": "天三仙。言二天者。謂摩醯首羅天毘紐天。",
    "T46n1912_010:0434a24": "亦云韋紐天亦韋糅天。此翻遍勝亦遍悶",
    "T46n1912_010:0434a25": "亦遍淨。阿含云。是色天。俱舍云。第三禪頂天。",
    "T46n1912_010:0434a26": "淨影云。處住欲界之極。大論云。遍淨天者四",
    "T46n1912_010:0434a27": "臂捉貝持輪騎金翅鳥。有大神力而多恚",
    "T46n1912_010:0434a28": "害。時人畏威遂加尊事。劫初一人手波海",
    "T46n1912_010:0434a29": "水千頭二千手。委在法華疏中。疏云。二十四",
    "T46n1912_010:0434b01": "手千頭少一化生水上。齊中有千葉蓮華。",
    "T46n1912_010:0434b02": "華中有光如萬日俱照。梵王因此華下生。",
    "T46n1912_010:0434b03": "生已作是念言。何故空無眾生。作是念時",
    "T46n1912_010:0434b04": "他方世界眾生應生此者。有八天子忽然",
    "T46n1912_010:0434b05": "化生。八天子是眾生之父母。梵王是八天子",
    "T46n1912_010:0434b06": "之父母。韋紐是梵王之父母。遠推根本世",
    "T46n1912_010:0434b07": "所尊敬。故云世尊。譬喻經云。諸外人計梵",
    "T46n1912_010:0434b08": "王生四姓。口生婆羅門臂生剎利。脅生毘",
    "T46n1912_010:0434b09": "舍足生首陀。中含云。剎利梵志居士工師。",
    "T46n1912_010:0434b10": "名為四姓。長含云。剎利婆羅門居士首陀。事",
    "T46n1912_010:0434b11": "業皆同名少異耳。摩醯首羅天者。此云大自",
    "T46n1912_010:0434b12": "在色界頂天。三目八臂騎白牛執白拂。有",
    "T46n1912_010:0434b13": "大威力能傾覆世界。舉世尊之以為化本。",
    "T46n1912_010:0434b14": "大論云。大自在天有菩薩居名摩醯首羅。",
    "T46n1912_010:0434b15": "華嚴云。是第十地菩薩。乃至四天王天是初",
    "T46n1912_010:0434b16": "地菩薩。當知諸天迹為凡下本是大權。言",
    "T46n1912_010:0434b17": "三仙者。第一迦毘羅此翻黃頭。頭如金色。",
    "T46n1912_010:0434b18": "又云。頭面俱如金色。因以為名。恐身死往",
    "T46n1912_010:0434b19": "自在天問。天令往頻陀山取餘甘子食可",
    "T46n1912_010:0434b20": "延壽。食已於林中化為石如床大。有不",
    "T46n1912_010:0434b21": "逮者書偈問石。後為陳那菩薩斥之。其書",
    "T46n1912_010:0434b22": "偈石裂等。得五通前後各知八萬劫。遍觀",
    "T46n1912_010:0434b23": "世間誰堪度者。見一婆羅門名修利人間",
    "T46n1912_010:0434b24": "遊行。問言。汝戲耶。答曰。然。又過二千歲。問。",
    "T46n1912_010:0434b25": "能修道不。答。能。因為說三苦。一者內苦謂",
    "T46n1912_010:0434b26": "饑渴等。二者外苦謂虎狼等。三者天苦謂風",
    "T46n1912_010:0434b27": "雨等。說經有十萬偈名僧佉論。此云數術。",
    "T46n1912_010:0434b28": "用二十五諦明因中是果。計一為宗。言",
    "T46n1912_010:0434b29": "二十五諦者。一者從冥初生覺。過八萬劫",
    "T46n1912_010:0434c01": "前冥然不知。但見最初中陰初起。以宿命",
    "T46n1912_010:0434c02": "力恒憶想之。名為冥諦。亦云世性。謂世間",
    "T46n1912_010:0434c03": "眾生由冥初而有。即世間本性也。亦曰自",
    "T46n1912_010:0434c04": "然。無所從故從此生覺。亦名為大即是中",
    "T46n1912_010:0434c05": "陰識也。次從覺生我心者。此是我慢之我",
    "T46n1912_010:0434c06": "非神我也。即第三諦從我心生色聲香味",
    "T46n1912_010:0434c07": "觸。從五塵生五大。謂四大及空。塵細大麁",
    "T46n1912_010:0434c08": "合塵成大。故云從塵生大。然此大生多少",
    "T46n1912_010:0434c09": "不同。從聲生空大。從聲觸生風大。從色",
    "T46n1912_010:0434c10": "聲觸生火大。從色聲觸味生水大。五塵生",
    "T46n1912_010:0434c11": "地大。地大藉塵多故其力最薄。乃至空大藉",
    "T46n1912_010:0434c12": "塵少故其力最彊。故四輪成世界空輪最",
    "T46n1912_010:0434c13": "下。次風次火次水次地。從五大生十一根。",
    "T46n1912_010:0434c14": "謂眼等根能覺知故。故名為根名五知根。手",
    "T46n1912_010:0434c15": "足口大小遺根能有用故。名五業根。心平等",
    "T46n1912_010:0434c16": "根。合十一根。心能遍緣名平等根。若五知根",
    "T46n1912_010:0434c17": "各用一大。謂色塵成火大。火大成眼根。眼",
    "T46n1912_010:0434c18": "根還見色。空塵成耳根。耳根還聞聲。地成",
    "T46n1912_010:0434c19": "鼻。水成舌。風成身。亦如是。此二十四諦",
    "T46n1912_010:0434c20": "即是我所。皆依神我名為主諦。能所合論",
    "T46n1912_010:0434c21": "即二十五。二者優樓僧佉計云遍造。但眼根",
    "T46n1912_010:0434c22": "火多乃至身根風多。具如金七十論說。此外",
    "T46n1912_010:0434c23": "道中有一眾首至金地國。頭戴火盆鐵葉",
    "T46n1912_010:0434c24": "其腹。聲王論鼓命僧論議。有東天竺僧與",
    "T46n1912_010:0434c25": "彼論議。彼立世界是常。僧難云。今必有滅",
    "T46n1912_010:0434c26": "以世界壞時世界必滅。故證知今滅。彼云。",
    "T46n1912_010:0434c27": "必不滅如金山等。彼王彼時朋彼外道。遂",
    "T46n1912_010:0434c28": "令此僧乘驢受辱。王重外道以七十斤金",
    "T46n1912_010:0434c29": "遺之。因此造論名金七十。後世親造七十",
    "T46n1912_010:0435a01": "論廣破其宗救前僧義。王重前僧復令國",
    "T46n1912_010:0435a02": "人廣行世親所造之論。發外道屍及證義者。",
    "T46n1912_010:0435a03": "以鞭其骨。彼宗又計自在天有三身。具如",
    "T46n1912_010:0435a04": "第三卷引。優樓僧佉此云休留仙。其人晝藏",
    "T46n1912_010:0435a05": "山谷以造經書。夜則遊行說法教化。猶如",
    "T46n1912_010:0435a06": "彼鳥故得此名。亦云眼足足有三眼。其共",
    "T46n1912_010:0435a07": "自在天論議。彼天面有三目以足比之故",
    "T46n1912_010:0435a08": "得其名。其人在佛前八百年出世亦得五",
    "T46n1912_010:0435a09": "通。說論亦有十萬偈。名衛世師。此云無勝。",
    "T46n1912_010:0435a10": "以六諦為宗。一陀驃諦此云主諦。謂五大",
    "T46n1912_010:0435a11": "及時方神意。此九為萬物所依。故名為主。",
    "T46n1912_010:0435a12": "二者求那此云依諦。謂色等五塵一異離合",
    "T46n1912_010:0435a13": "數量好醜愚智愛憎苦樂勤墮。此二十一依",
    "T46n1912_010:0435a14": "前九法。故名依諦。三者羯磨諦此云作諦。",
    "T46n1912_010:0435a15": "謂俯仰屈伸出入去來等。故名為作。四者三",
    "T46n1912_010:0435a16": "摩若諦此云總相諦。謂總收萬法為一大",
    "T46n1912_010:0435a17": "有。故名總諦也。五者毘尸沙諦此云別相",
    "T46n1912_010:0435a18": "諦。謂森羅萬像各各不同。故名別相。六者",
    "T46n1912_010:0435a19": "摩婆夜諦。謂塵成瓶不相妨礙。於求那中",
    "T46n1912_010:0435a20": "計一日三洗再供養火。以為善法。又計恒",
    "T46n1912_010:0435a21": "水能滅罪障。故須三洗。又謂火為天口。天",
    "T46n1912_010:0435a22": "因此食故云天口。兩時燒香蘇等。令氣",
    "T46n1912_010:0435a23": "上天以為供養冀求福滅罪。三者勒沙婆",
    "T46n1912_010:0435a24": "此云苦行。未知出時節。以算數為聖法。",
    "T46n1912_010:0435a25": "造經亦有十萬偈名尼乾子。此人斷結用",
    "T46n1912_010:0435a26": "六障四濁為法。計因中亦有果亦無果。亦",
    "T46n1912_010:0435a27": "一亦異為宗。大論中具四計。三如前更加",
    "T46n1912_010:0435a28": "若提子。末知出世時節及所造經多少。計",
    "T46n1912_010:0435a29": "因中非有果非無果。非一非異為宗。尼乾子",
    "T46n1912_010:0435b01": "云六障者。如方便心論云。一不見障。二愚",
    "T46n1912_010:0435b02": "癡障。三受苦障。四命盡障。五性障。六名言",
    "T46n1912_010:0435b03": "障。言四濁者。謂瞋慢貪諂。又方便心論云",
    "T46n1912_010:0435b04": "優樓僧佉迦毘羅所計。與此不同。彼論復",
    "T46n1912_010:0435b05": "有那耶摩計十諦。又約聞思二慧。聞慧有",
    "T46n1912_010:0435b06": "八。一天文。二算數。三醫方。四呪術及四韋",
    "T46n1912_010:0435b07": "陀。是為八。思慧有八。一長壽天。二星宿天。",
    "T46n1912_010:0435b08": "三四天王天。乃至他化自在。是為八。苦行即",
    "T46n1912_010:0435b09": "是長壽天行。五熱炙身等總有六行。一自",
    "T46n1912_010:0435b10": "餓。二投淵。三赴火。四自墜。五寂默。六持雞",
    "T46n1912_010:0435b11": "犬等戒。有人云。意謂勝沙門故有苦行。沙",
    "T46n1912_010:0435b12": "門袒肩其即躶形。沙門剃頭其即拔髮。如",
    "T46n1912_010:0435b13": "此說者深為不鑒。彼以苦行為宗是苦皆",
    "T46n1912_010:0435b14": "行。不論勝彼沙門等也。今言自相勝。以",
    "T46n1912_010:0435b15": "見諸師苦未切故。故拔髮等。彼未投巖故",
    "T46n1912_010:0435b16": "我投巖。見彼三洗故我赴火。見彼五熟故",
    "T46n1912_010:0435b17": "我自墜。若準外道元由經說。有一比丘遇",
    "T46n1912_010:0435b18": "賊偷衣。有婆羅門見皆効之。躶形乃至自",
    "T46n1912_010:0435b19": "墜等。如後說。因此故成外道宗也。又計馬",
    "T46n1912_010:0435b20": "祀以為常福等。故文殊問經云。殺馬四千",
    "T46n1912_010:0435b21": "除去五藏。內以七寶施婆羅門。殺人內寶",
    "T46n1912_010:0435b22": "亦復如是。又箭射四方若走馬極處布寶以",
    "T46n1912_010:0435b23": "施婆羅門。若殺爾許地內眾生。若燒一切。",
    "T46n1912_010:0435b24": "若禮一切樹木。若禮一切山神。如是總有",
    "T46n1912_010:0435b25": "二十六邪。又外人有計五種為常。一空理",
    "T46n1912_010:0435b26": "非無故常。二時非生滅故常。三者方謂十",
    "T46n1912_010:0435b27": "方皆有故常。四者微塵以極細故不可分故",
    "T46n1912_010:0435b28": "常。五者涅槃以無變故常。問。何故不計非",
    "T46n1912_010:0435b29": "數緣滅。答。是佛法內義。以小乘中有三無",
    "T46n1912_010:0435c01": "為。如是等計不可不識。若不識者自行難",
    "T46n1912_010:0435c02": "分。秖如虛空及以涅槃與佛法計。有何殊",
    "T46n1912_010:0435c03": "異。次明入大乘論四宗。作與作者一者。大論",
    "T46n1912_010:0435c04": "云。身手足等名之為作。妄計神我能有所",
    "T46n1912_010:0435c05": "作。名為作者。若計手等與神我一。是計神",
    "T46n1912_010:0435c06": "與作業一也。義同計於色即是我。相與相",
    "T46n1912_010:0435c07": "者一等者。相謂身色四大生等四相。相者即",
    "T46n1912_010:0435c08": "是神我。此計神我與四相一。分與有分一",
    "T46n1912_010:0435c09": "者。分謂手足頭等身之少分。有分謂身身",
    "T46n1912_010:0435c10": "有手足等分故也。計身即是頭手足等。雖",
    "T46n1912_010:0435c11": "有前來三種不同。前二秖是計身與神一。",
    "T46n1912_010:0435c12": "後一秖是計於身分與身一耳。若優樓佉計",
    "T46n1912_010:0435c13": "異。乃至泥中有瓶等。亦復如是。細歷四見",
    "T46n1912_010:0435c14": "(云云)。秖是神與身異。相與分等準前可知。三",
    "T46n1912_010:0435c15": "四兩句例亦可知。又破四宗論云。僧佉計一",
    "T46n1912_010:0435c16": "毘世計異。尼乾計一異。若提計非一非異。",
    "T46n1912_010:0435c17": "又準破涅槃論。有二十師所計不同。各計",
    "T46n1912_010:0435c18": "一種而為涅槃。此之二論若提所造。準殃",
    "T46n1912_010:0435c19": "掘經明立異元由者。佛問文殊。汝聞有",
    "T46n1912_010:0435c20": "外道不。過去時有佛名俱留孫。彼佛出時",
    "T46n1912_010:0435c21": "無有外道唯一佛乘。佛涅槃後有一比丘",
    "T46n1912_010:0435c22": "住阿蘭若。名曰佛慧。有人施其無價寶衣。",
    "T46n1912_010:0435c23": "為獵師所劫奪。將此比丘去至山中。壞",
    "T46n1912_010:0435c24": "身躶形懸首繫樹。有婆羅門見而歎曰。先",
    "T46n1912_010:0435c25": "著袈裟而今躶形。必知袈裟非解脫服。因",
    "T46n1912_010:0435c26": "此効之自懸躶形。以為真道。此比丘自解",
    "T46n1912_010:0435c27": "得身。以赤石塗身。樹皮自障結草以拂蚊",
    "T46n1912_010:0435c28": "虻。見者復謂著如此衣捉如是拂。是解脫",
    "T46n1912_010:0435c29": "道。即便效之。出家外道婆羅門因此而起。",
    "T46n1912_010:0436a01": "比丘至暮入水洗瘡。以衣覆頭取牧牛人",
    "T46n1912_010:0436a02": "弊衣纏身。見者復效。一日三洗被髮苦行",
    "T46n1912_010:0436a03": "外道。因此而生。此比丘洗己身瘡復為",
    "T46n1912_010:0436a04": "蠅蜂所唼。白土塗瘡。見者復效。塗身外道",
    "T46n1912_010:0436a05": "從此而起。此比丘然火炙身。見者復效。",
    "T46n1912_010:0436a06": "五熱炙身外道因此而起。炙身轉痛不能",
    "T46n1912_010:0436a07": "堪忍。投巖自害。見者復效。投巖外道從此",
    "T46n1912_010:0436a08": "而起。乃至九十五種皆是諸婆羅門。效此比",
    "T46n1912_010:0436a09": "丘至今未絕。次列七師者。元祖即是迦",
    "T46n1912_010:0436a10": "毘羅等。支流分異遂為六宗。今先列什公",
    "T46n1912_010:0436a11": "所釋。次列大經辯異。初言富蘭那者。什",
    "T46n1912_010:0436a12": "曰。迦葉母姓也。富蘭那母字也。計一切法",
    "T46n1912_010:0436a13": "猶如虛空不生不滅肇云。其人計一切法",
    "T46n1912_010:0436a14": "斷滅如空。無有君臣父子忠孝之道。末伽",
    "T46n1912_010:0436a15": "梨者。什曰。末伽梨字也。俱賒梨母也。計眾",
    "T46n1912_010:0436a16": "生罪福無有因緣。肇云。其計眾生苦樂不",
    "T46n1912_010:0436a17": "由因斷。自然而爾。刪闍夜者。什曰。刪闍夜",
    "T46n1912_010:0436a18": "字也。毘羅胝母也。計要經生死彌歷劫數。",
    "T46n1912_010:0436a19": "然後任運自盡苦際。肇曰。計其道不須求。",
    "T46n1912_010:0436a20": "如縷丸轉於高山之上。縷盡則止。何假須",
    "T46n1912_010:0436a21": "求。阿耆多翅等者。什曰。阿耆多翅舍字也。",
    "T46n1912_010:0436a22": "欽婆羅麁衣也。非因計因著麁衣拔髮煙",
    "T46n1912_010:0436a23": "熏鼻等。以諸苦行而為道也。肇曰。今身苦",
    "T46n1912_010:0436a24": "行後身常樂。迦羅鳩等者。什曰。外道字也。",
    "T46n1912_010:0436a25": "其人應物起見。若人問言有其即答有。無",
    "T46n1912_010:0436a26": "等皆然。肇曰。迦旃延姓。餘是字。計諸法亦",
    "T46n1912_010:0436a27": "有亦無。尼乾陀等者。若提母也。計罪福苦樂",
    "T46n1912_010:0436a28": "盡由前世。要必當償。今雖行道亦不能",
    "T46n1912_010:0436a29": "斷。此之六師皆悉躶形。自稱一切智人。又",
    "T46n1912_010:0436b01": "此四宗六宗並不出於本劫本見。末劫末見",
    "T46n1912_010:0436b02": "等六十二句。具如第五中說。比之可知。肇",
    "T46n1912_010:0436b03": "曰。尼乾是出家外道總名。如佛法中沙門名",
    "T46n1912_010:0436b04": "也。此之六師佛未出時。皆道王天竺。至佛",
    "T46n1912_010:0436b05": "出世其宗已盛。故云至佛出時。次引大經",
    "T46n1912_010:0436b06": "以辯同異中。言出羅什疏等者。什公無",
    "T46n1912_010:0436b07": "別淨名疏。但有與生肇等諸德注經。今文",
    "T46n1912_010:0436b08": "所用義兼生肇。將彼所釋以望大經。六人",
    "T46n1912_010:0436b09": "名同所計則有三同三異。三異者。謂二四",
    "T46n1912_010:0436b10": "五彼此文異。言三同者。謂大經初與什公",
    "T46n1912_010:0436b11": "初同。三與六同。六與三同。經中因闍王",
    "T46n1912_010:0436b12": "障動遍身生瘡。又無良醫能治身心。有",
    "T46n1912_010:0436b13": "六大臣各白王言。若常愁苦愁遂增長。如",
    "T46n1912_010:0436b14": "人喜眠眠則滋多。貪淫嗜酒亦復如是。今",
    "T46n1912_010:0436b15": "有大師各在某城。為諸弟子說如斯法。",
    "T46n1912_010:0436b16": "富蘭那說無黑業無黑業報。無有上業及",
    "T46n1912_010:0436b17": "以下業。此與注經初文同也。注經云。一切",
    "T46n1912_010:0436b18": "諸法猶如虛空。無有業報等。二者末伽梨",
    "T46n1912_010:0436b19": "說一切眾生身有七分。謂地水火風苦樂壽",
    "T46n1912_010:0436b20": "命。如是七法不可毀害。安住不動如須彌",
    "T46n1912_010:0436b21": "山。投之利刀亦無傷害。無有害者及以死",
    "T46n1912_010:0436b22": "者。故大經文與注經第二異。彼注經第二",
    "T46n1912_010:0436b23": "云。苦樂無有因緣等。三者刪闍夜說。諸眾",
    "T46n1912_010:0436b24": "生中。王者所作自在如地淨穢等載。三大亦",
    "T46n1912_010:0436b25": "然。等洗等燒等吹。如秋髠樹春則還生。以",
    "T46n1912_010:0436b26": "還生故當有何罪。此間命終還生此間。苦",
    "T46n1912_010:0436b27": "樂等報不由現業。由於過去。現在無因未",
    "T46n1912_010:0436b28": "來無果。以現持戒遮現惡果。此與注經第",
    "T46n1912_010:0436b29": "六文同。彼注經第六師云。罪福苦樂皆由前",
    "T46n1912_010:0436c01": "世。四者阿耆多翹舍欽婆羅說。若自殺若教",
    "T46n1912_010:0436c02": "人殺。盜淫妄等。亦復如是。若殺一村一城",
    "T46n1912_010:0436c03": "一國恒河已南布施眾生。恒河已北殺害眾",
    "T46n1912_010:0436c04": "生。無罪無福。此與注經第四異。彼注經第",
    "T46n1912_010:0436c05": "四云。今身受苦後身受樂。五百迦羅鳩馱",
    "T46n1912_010:0436c06": "說殺害一切。若無慚愧不墮地獄。猶如虛",
    "T46n1912_010:0436c07": "空不受塵水。有慚愧者即墮地獄。一切",
    "T46n1912_010:0436c08": "眾生悉是自在天之所作。自在天瞋眾生苦",
    "T46n1912_010:0436c09": "惱。自在天喜眾生安樂。此與注經第五異。",
    "T46n1912_010:0436c10": "彼第五云。亦有亦無隨問而答。六者尼乾陀",
    "T46n1912_010:0436c11": "若提子說無施無受。無今世後世。經八萬",
    "T46n1912_010:0436c12": "劫自然解脫。有罪無罪悉皆如是。如四大",
    "T46n1912_010:0436c13": "河悉入大海。更無差別。此與注經第三同。",
    "T46n1912_010:0436c14": "彼第三云。計一切眾生道不須求。如縷丸",
    "T46n1912_010:0436c15": "極。又飾宗所引律文與此復異。而開為十",
    "T46n1912_010:0436c16": "人宗但有六。一迦葉富蘭那。二末伽梨。三",
    "T46n1912_010:0436c17": "劬奢離。四阿夷頭。五翅舍欽婆羅。六牟提",
    "T46n1912_010:0436c18": "移婆休。七迦旃延。八訓若。九毘羅吒。十尼",
    "T46n1912_010:0436c19": "乾子。乃會云。涅槃第一當此第一。涅槃第二",
    "T46n1912_010:0436c20": "當此二三。涅槃第三當此八九。涅槃第四",
    "T46n1912_010:0436c21": "當此四五。涅槃第五當此六七。涅槃第六",
    "T46n1912_010:0436c22": "當此第十。然羅什三藏親至五天。翻譯煥",
    "T46n1912_010:0436c23": "然流行當世。如何以母顯子。飾宗分為二",
    "T46n1912_010:0436c24": "人。未審此意。又諸外道姓雖多種。多在婆",
    "T46n1912_010:0436c25": "羅門中。通計婆羅門姓。姓中最勝。如長阿",
    "T46n1912_010:0436c26": "含第十云。有梵志名阿晝。與五百弟子來",
    "T46n1912_010:0436c27": "至佛所。作如是言。剎利等姓常尊敬婆羅",
    "T46n1912_010:0436c28": "門。佛念言。當調伏之。便語言。汝姓何。答。姓",
    "T46n1912_010:0436c29": "聲王。佛言。汝是釋奴種。五百弟子皆舉手",
    "T46n1912_010:0437a01": "言。此摩納真族姓子。顏貌端正辯才具足。",
    "T46n1912_010:0437a02": "能與瞿曇共論。佛告五百弟子。若汝師不",
    "T46n1912_010:0437a03": "如汝當捨師與汝共論。若師勝汝汝當默",
    "T46n1912_010:0437a04": "然。於是五百弟子便默。佛告摩納。過去久",
    "T46n1912_010:0437a05": "遠有懿摩王生四子。一名光面。二名象食。",
    "T46n1912_010:0437a06": "三名路指。四名莊嚴。四子少有所枉擯出",
    "T46n1912_010:0437a07": "雪山。懿摩王有青衣名曰方面。與一婆羅",
    "T46n1912_010:0437a08": "門交通。遂便有娠生一摩納。墮地能言故",
    "T46n1912_010:0437a09": "名聲王。從是已來婆羅門種。遂以聲王為",
    "T46n1912_010:0437a10": "姓。又問摩納。汝昔曾聞先舊大婆羅門說",
    "T46n1912_010:0437a11": "種姓因緣以不。彼便默然。再問皆默。佛言。",
    "T46n1912_010:0437a12": "吾三問不答。密迹持金剛杵在汝左右。即",
    "T46n1912_010:0437a13": "當破汝頭為七分。時力士持金剛杵。在摩",
    "T46n1912_010:0437a14": "納頂上虛空中立。若不時答即時下杵。佛",
    "T46n1912_010:0437a15": "告曰。汝仰頭看。即便仰看便見。見已恐怖。即",
    "T46n1912_010:0437a16": "移座近佛依怙世尊為救為護。即白佛言。",
    "T46n1912_010:0437a17": "世尊。當問我當答。佛即問。答言。亦曾聞先",
    "T46n1912_010:0437a18": "舊諸婆羅門說。五百弟子皆舉手大聲言。摩",
    "T46n1912_010:0437a19": "納是釋奴種。佛復作是念。恐五百弟子憍慢",
    "T46n1912_010:0437a20": "稱彼為奴。今當方便滅其奴名。即告五百",
    "T46n1912_010:0437a21": "弟子。汝等諸人勿謂摩納以為釋奴種。婆",
    "T46n1912_010:0437a22": "羅門是大仙人有大威德。伐懿摩王索女。",
    "T46n1912_010:0437a23": "王以畏故以女與之。由此佛言得免奴稱。",
    "T46n1912_010:0437a24": "次明附佛法外道者。亦因佛經以為生計",
    "T46n1912_010:0437a25": "之由。此二宗計出大論第一。二宗通云龜毛",
    "T46n1912_010:0437a26": "兔角無常無我。方廣復計空幻為宗。言犢",
    "T46n1912_010:0437a27": "子所計我在第五藏者。出四句外。問。論明",
    "T46n1912_010:0437a28": "四句何故與今文異。今文與五陰各四合",
    "T46n1912_010:0437a29": "二十句。即是外計二十身見。先列四句竟。次",
    "T46n1912_010:0437b01": "引論證。論文並與毘曇不同。答。文異義同。",
    "T46n1912_010:0437b02": "論第一釋犢子中云。如犢子阿毘曇四句",
    "T46n1912_010:0437b03": "云。五眾不離人人不離五眾。不可說五",
    "T46n1912_010:0437b04": "眾是人。不可說人是五眾。人是第五不可",
    "T46n1912_010:0437b05": "說藏中所攝。故知毘曇前之二句。即攝身",
    "T46n1912_010:0437b06": "見二十句。二十句秖是四句。約於五眾成",
    "T46n1912_010:0437b07": "二十耳。毘曇後之兩句。明我在於四句之",
    "T46n1912_010:0437b08": "外。故云不可說五眾是人等也。今犢子下",
    "T46n1912_010:0437b09": "辯同異。今犢子計我與外外道總有四",
    "T46n1912_010:0437b10": "異。一外外計我在四句內。今犢子在外。二",
    "T46n1912_010:0437b11": "者外外從本四人開成二十。今犢子計但是",
    "T46n1912_010:0437b12": "一人。三者外外計我為真或常或斷。今犢子",
    "T46n1912_010:0437b13": "計仍為俗諦。四者外外計於神我。今犢子但",
    "T46n1912_010:0437b14": "是人我。為是義故名附佛法。異於六師。所",
    "T46n1912_010:0437b15": "以今文引二十身見。正當犢子所破之我。",
    "T46n1912_010:0437b16": "我即四句一異大小。又云三世及無為者。三",
    "T46n1912_010:0437b17": "世可解。無為即是虛空無為。以外道亦計",
    "T46n1912_010:0437b18": "虛空是常等。故今犢子謂我過於四句之外。",
    "T46n1912_010:0437b19": "必不以數緣為第四句及不可說藏。犢子",
    "T46n1912_010:0437b20": "亦用數緣而破於我。次釋方廣道人者。初",
    "T46n1912_010:0437b21": "出所計。言讀佛十喻等者。前犢子所計依",
    "T46n1912_010:0437b22": "於小乘。今方廣所計依於大乘。故因十喻",
    "T46n1912_010:0437b23": "而生計也。十喻如前釋。應知方廣亦具四",
    "T46n1912_010:0437b24": "義非大乘門。一者不識所依真理。二者不",
    "T46n1912_010:0437b25": "識所起惑相。三者不識能計生使。四者觀",
    "T46n1912_010:0437b26": "法不能破計。是故宗雖附於佛法猶名外",
    "T46n1912_010:0437b27": "道。故龍樹於大論中引來斥之。三學佛法",
    "T46n1912_010:0437b28": "中先小次衍。初引大論不得般若方便等者。",
    "T46n1912_010:0437b29": "犢子失於小乘方便。方廣失於衍門方便。論",
    "T46n1912_010:0437c01": "文意云。學佛法者尚墮有無。乃至衍門失",
    "T46n1912_010:0437c02": "意亦為邪火所燒。況復犢子方廣等耶。言",
    "T46n1912_010:0437c03": "方便者。謂通真之門計以為實。失能通門",
    "T46n1912_010:0437c04": "名失方便。況犢子等能所俱失。寧非外道",
    "T46n1912_010:0437c05": "耶。中論云執非有非無等者。引大喻小。衍",
    "T46n1912_010:0437c06": "門雖勝若執雙非以破空有。尚成愚癡。況",
    "T46n1912_010:0437c07": "復小乘執第四門而非見耶。故百論等者。",
    "T46n1912_010:0437c08": "此中諸意正斥論師破小為外。若生執見",
    "T46n1912_010:0437c09": "大亦成外何獨小乘。若無執見小門亦是何",
    "T46n1912_010:0437c10": "獨大耶。如何頓破同彼外人。初明百論正",
    "T46n1912_010:0437c11": "意。大乘論師下明謬破之失。所言炎者。如",
    "T46n1912_010:0437c12": "火之炎炎即是旁。立大破小為正。破小為",
    "T46n1912_010:0437c13": "外是旁。亦云。論師名炎作如是破。若破二",
    "T46n1912_010:0437c14": "論師能計之心。起愛起恚。實同外道。今大",
    "T46n1912_010:0437c15": "乘論師直破他二論為計有無外道。故成",
    "T46n1912_010:0437c16": "失也。所以下文救云。論起之處人皆得道。",
    "T46n1912_010:0437c17": "乃至不可雷同迦毘羅等。若大破小秖可",
    "T46n1912_010:0437c18": "巧拙偏圓相形。一往貶挫引進而已。不應頓",
    "T46n1912_010:0437c19": "爾同彼外道。故大乘師此破成謬。從然成",
    "T46n1912_010:0437c20": "論云下。引論文救。實是空義不同外計。",
    "T46n1912_010:0437c21": "言似無者。正空之無似於無見。而實顯理",
    "T46n1912_010:0437c22": "永異邪無。若以小無似於邪無。而便破者。",
    "T46n1912_010:0437c23": "大乘亦似何獨小乘。又同百家之是等者。次",
    "T46n1912_010:0437c24": "評家判於論師與百論宗破立同異。二家並",
    "T46n1912_010:0437c25": "以論宗為是所破為非。論師與百論同宗",
    "T46n1912_010:0437c26": "大乘。故云同百家之是。論師破小百論破",
    "T46n1912_010:0437c27": "外。故云異百家之非。次出破宗似小似",
    "T46n1912_010:0437c28": "外。捉義出沒等者。若論大體百家破外亦",
    "T46n1912_010:0437c29": "應破小。今但破外。即是沒於破小而出破",
    "T46n1912_010:0438a01": "外。論師破小亦應破外。今但破小。即是",
    "T46n1912_010:0438a02": "沒於破外而出破小。所以楞伽宗於大乘。",
    "T46n1912_010:0438a03": "文中處處破外破小。即是雙存雙破故也。又",
    "T46n1912_010:0438a04": "似因中等者。此責大乘論師。破他二論同",
    "T46n1912_010:0438a05": "彼外道。何異勒沙破於因中有果無果。自",
    "T46n1912_010:0438a06": "立亦有亦無計耶。亦非全同故但云似。又",
    "T46n1912_010:0438a07": "似昆勒者。重更與之。何但似於勒沙所計。",
    "T46n1912_010:0438a08": "亦似小乘第三門計。亦非全小故亦云似",
    "T46n1912_010:0438a09": "也。當時下正斥炎師謬破之失。正救二論",
    "T46n1912_010:0438a10": "不同三外。流行論處。入道者眾。如何頓斥",
    "T46n1912_010:0438a11": "同彼外宗。縱執者成非何關正法。故云此",
    "T46n1912_010:0438a12": "應從容。有執則非。無執則正。住小則非。通",
    "T46n1912_010:0438a13": "入為正。故云不可雷同等也。等取優樓。若",
    "T46n1912_010:0438a14": "以大破小等者。此通伏難。難云。若云二論",
    "T46n1912_010:0438a15": "不同外計。何故淨名斥須菩提云。外道六",
    "T46n1912_010:0438a16": "師是汝之師。彼師所墮汝亦隨墮。是故通云。",
    "T46n1912_010:0438a17": "此且斥其不見中道挫同六外。非是奪其",
    "T46n1912_010:0438a18": "小為大門。次明邪人執法不同中。初引關",
    "T46n1912_010:0438a19": "中疏云一師各有三計者。什曰。一師有三。",
    "T46n1912_010:0438a20": "謂一切智神通韋陀。六師各三合成十八。一",
    "T46n1912_010:0438a21": "切智神通如前三仙及第五卷本劫本見等",
    "T46n1912_010:0438a22": "說。又神通中言變城為鹵等者。鹵鹹土也。",
    "T46n1912_010:0438a23": "捫手摸也。餘如釋籤第二卷記。言韋陀者。",
    "T46n1912_010:0438a24": "即是外人一切典籍。如摩蹬伽經上卷云。有",
    "T46n1912_010:0438a25": "旃陀羅名帝勝伽。求婆羅門女以為子婦。",
    "T46n1912_010:0438a26": "諸婆羅門及諸人等悉皆毀訾旃陀羅姓。帝",
    "T46n1912_010:0438a27": "勝伽言。汝婆羅門姓。若因韋陀名婆羅門",
    "T46n1912_010:0438a28": "者。如昔梵天修學禪道。有大知見造韋陀",
    "T46n1912_010:0438a29": "論流布教化。其後有仙名曰白淨。造四韋",
    "T46n1912_010:0438b01": "陀。一名讚誦。二名祭祀。三名歌詠。四名攘",
    "T46n1912_010:0438b02": "災。一一韋陀各四萬偈。偈三十二字。復有婆",
    "T46n1912_010:0438b03": "羅門名曰拂沙。有二十五弟子。於一一韋",
    "T46n1912_010:0438b04": "陀廣分別之。遂成二十五韋陀。於後展轉",
    "T46n1912_010:0438b05": "弟子別造。遂成一千二百一十六韋陀。當知",
    "T46n1912_010:0438b06": "韋陀分散之時。婆羅門種亦應分散。若韋陀",
    "T46n1912_010:0438b07": "壞時。婆羅門種不散壞者。如何得名婆羅",
    "T46n1912_010:0438b08": "門種因於韋陀。今言韋陀且從根本以四",
    "T46n1912_010:0438b09": "為定。謂讚誦等。星醫等者。說文云。萬物之",
    "T46n1912_010:0438b10": "精以為列宿。多在攘災祭祀二韋陀中。此土",
    "T46n1912_010:0438b11": "亦有。彼如摩蹬伽中。又有蓮華實婆羅門。",
    "T46n1912_010:0438b12": "問帝勝伽言。汝知星不。答言。密要尚知。況",
    "T46n1912_010:0438b13": "此小術。廣說二十八宿及七曜等。然經列四",
    "T46n1912_010:0438b14": "方七星與此方稍異。此方者。西方七。奎婁",
    "T46n1912_010:0438b15": "胃昴畢觜參。南方七。井鬼柳星張翼軫。東",
    "T46n1912_010:0438b16": "方七。角亢氐房心尾箕。北方七。斗牛女虛危",
    "T46n1912_010:0438b17": "室壁。經所列者。西方從昴星起。終至柳星。",
    "T46n1912_010:0438b18": "如是遞遷一方各七。應是地異故星移三",
    "T46n1912_010:0438b19": "座。經中一一各出其星名數。星之形狀及以",
    "T46n1912_010:0438b20": "星姓。祭法所須。日行度數。又有六宿一日",
    "T46n1912_010:0438b21": "一夜共月俱行。謂畢井氐翼牛壁。言七曜",
    "T46n1912_010:0438b22": "者。日月及五星。五星者。謂熒惑星鎮星歲星",
    "T46n1912_010:0438b23": "太白星辰星。復有羅睺星彗星通為九星。",
    "T46n1912_010:0438b24": "復云因於星行離日近遠。辯所生人善惡之",
    "T46n1912_010:0438b25": "相。復占諸宿離月近遠。辯於起立成壞之",
    "T46n1912_010:0438b26": "相。復占月在某宿。天雨多少并日月薄蝕所",
    "T46n1912_010:0438b27": "主諸事。復占日月所在地動吉凶之相。後",
    "T46n1912_010:0438b28": "乃為佛廣破其相。大論第十亦略辯星法。",
    "T46n1912_010:0438b29": "謂若月至昴張氐婁室胃地動。屬水地神。",
    "T46n1912_010:0438c01": "是歲無雨不宜麥。若至柳尾箕壁奎危地",
    "T46n1912_010:0438c02": "動。屬龍神。災同前。若至參鬼星軫亢翼地",
    "T46n1912_010:0438c03": "動。屬金翅鳥。災同前。若至心角房女虛井",
    "T46n1912_010:0438c04": "畢觜斗地動。屬天帝。安隱豐樂宜五穀。餘",
    "T46n1912_010:0438c05": "如星書非今所要。醫法者。如此方華他岐",
    "T46n1912_010:0438c06": "伯。扁鵲神農。黃帝葛仙。公張仲景等所集。",
    "T46n1912_010:0438c07": "西方如耆婆持水流水等。兵法者。如黃石",
    "T46n1912_010:0438c08": "公太公白起等六韜所明。次對三種念處。",
    "T46n1912_010:0438c09": "文在大論二十一三十七廣明。共謂事理俱",
    "T46n1912_010:0438c10": "得。事謂得滅盡定。理謂無漏緣理斷惑。緣",
    "T46n1912_010:0438c11": "謂當教四門文字教法。教法皆以所詮為",
    "T46n1912_010:0438c12": "境。境即所念之處謂身受等。故云境法。次",
    "T46n1912_010:0438c13": "引如毘曇云煩惱障解脫等者。煩惱是能障。",
    "T46n1912_010:0438c14": "解脫是所障。禪定障解脫者。禪定即解脫解",
    "T46n1912_010:0438c15": "脫是所障。一切法亦如是。若障破已。即得",
    "T46n1912_010:0438c16": "禪定及一切法。是故云也。且寄三藏分別如",
    "T46n1912_010:0438c17": "是。次執下衍門三種。準四念處四教各三",
    "T46n1912_010:0438c18": "種念處。三藏如前。正是今文三宗翻對。若",
    "T46n1912_010:0438c19": "通教者。以自他等四句觀破愛見四倒。皆",
    "T46n1912_010:0438c20": "如幻化。名為性念處。亦以九想等一切事",
    "T46n1912_010:0438c21": "禪。名共念處。見生無生等四諦。一切佛法。",
    "T46n1912_010:0438c22": "名緣念處。別教三種有通有別。通則位位",
    "T46n1912_010:0438c23": "皆有三種。別則十住為性。十行為共。十向",
    "T46n1912_010:0438c24": "為緣。登地三種分分而發。性顯法身共顯",
    "T46n1912_010:0438c25": "般若緣顯解脫。圓教三者。性謂觀十界色",
    "T46n1912_010:0438c26": "一色一切色一切色一色。了達色中非淨非",
    "T46n1912_010:0438c27": "不淨性。餘三亦如是。名性念處。觀十界色",
    "T46n1912_010:0438c28": "非垢非淨雙照淨不淨。其性不二。不二之",
    "T46n1912_010:0438c29": "性即是實性。餘三亦爾。是名共念處。觀此",
    "T46n1912_010:0439a01": "身受心法。起無緣慈悲。寂而常照不動而",
    "T46n1912_010:0439a02": "運。普覆法界名緣念處。三種念處一心中",
    "T46n1912_010:0439a03": "具。以智慧觀名為性念處。定慧均等名為",
    "T46n1912_010:0439a04": "共念處。所有慈悲緣九念處名為緣念。後",
    "T46n1912_010:0439a05": "三即是衍門三種破見。後三教四門是也。前",
    "T46n1912_010:0439a06": "言唯佛得第三者。問。前何故云千大羅漢",
    "T46n1912_010:0439a07": "並是無疑。今云唯佛。答。羅漢非不得。但",
    "T46n1912_010:0439a08": "推佛為最。◎",
    "T46n1912_010:0439a09": "止觀輔行傳弘決卷第十之一",
    "T46n1912_010:0439a12": "止觀輔行傳弘決卷第十之二",
    "T46n1912_010:0439a14": "唐毘陵沙門湛然述",
    "T46n1912_010:0439a15": "◎次明見發中有標。有雙釋兩因。有開",
    "T46n1912_010:0439a16": "釋兩緣。有譬有合。初雙譬兩因。決却下雙",
    "T46n1912_010:0439a17": "譬兩緣。濬者深也。暗障下合。不合兩因但",
    "T46n1912_010:0439a18": "合兩緣。如是下明見發之由。次明見發之",
    "T46n1912_010:0439a19": "勢舉譬。次明見成不。從此下正明見發。外",
    "T46n1912_010:0439a20": "等六人并三藏四門及結。並如文。駿者馬之",
    "T46n1912_010:0439a21": "美稱。亦速疾也。何但下衍門中。初生起引",
    "T46n1912_010:0439a22": "同。今於下正釋。初通教見真四門。初釋。次",
    "T46n1912_010:0439a23": "結。次若於下明入中四門。正門既有利根",
    "T46n1912_010:0439a24": "見中。今明發見亦有利根生於中見。此見",
    "T46n1912_010:0439a25": "起時亦謂障中幻化。從障中無明眠法而",
    "T46n1912_010:0439a26": "生。此之無明亦即法性。或言下別教。初正明",
    "T46n1912_010:0439a27": "四門。次結。初圓發中初正明四門。次明互",
    "T46n1912_010:0439a28": "融。所破下重明見發之相以簡濫云謂",
    "T46n1912_010:0439a29": "是無生忍者。得未到定尚謂無生。況圓門",
    "T46n1912_010:0439b01": "起見而生謬解。是知時代罕有識者。次結",
    "T46n1912_010:0439b02": "如文。大乘下總結成內邪。實語是虛語等",
    "T46n1912_010:0439b03": "者。大乘實教本是實語。以其依語各生見",
    "T46n1912_010:0439b04": "故。故成虛語。涅槃是生死等者。舉例以釋",
    "T46n1912_010:0439b05": "語見之相。生死之法本是涅槃。今成生死",
    "T46n1912_010:0439b06": "者。由生著故。多服甘露等者。舉譬重釋語",
    "T46n1912_010:0439b07": "見之相。佛教如甘露起見如多服。失理如",
    "T46n1912_010:0439b08": "夭命。夫四見為諸見本等者。明破立枝本。",
    "T46n1912_010:0439b09": "如單四見並為複具無言等本。但破於單",
    "T46n1912_010:0439b10": "複等自破。如單四句中有見若破。餘三自",
    "T46n1912_010:0439b11": "破。故第五破見中云。此見破已一切皆除。自",
    "T46n1912_010:0439b12": "他復為共無因本者。然自等四句亦與有等",
    "T46n1912_010:0439b13": "四句義同。亦與因中有果等同。是故今文",
    "T46n1912_010:0439b14": "彼此互用。如計泥中有瓶。亦名為有。亦得",
    "T46n1912_010:0439b15": "名為因中有果。亦名計自。初句既爾餘句",
    "T46n1912_010:0439b16": "亦然。是故今文約自等四而為破立。既識",
    "T46n1912_010:0439b17": "自等四句枝本。餘二四句準此可知。何故自",
    "T46n1912_010:0439b18": "他為共等本。由自他合故得有共。由破",
    "T46n1912_010:0439b19": "共故故立無因。故知自他為共等本。次引",
    "T46n1912_010:0439b20": "龍樹證者。但廣破自他。共生既以自他為",
    "T46n1912_010:0439b21": "本。若破共生是故但云若言共生。俱有自",
    "T46n1912_010:0439b22": "他二過。是故不可復計自他。無因既以共",
    "T46n1912_010:0439b23": "生為本。若破無因是故但云從因緣生尚",
    "T46n1912_010:0439b24": "不可。況無因緣而有生。所以但云無因則",
    "T46n1912_010:0439b25": "不可。當知單四但破自他。共無因見。隨例",
    "T46n1912_010:0439b26": "而破。本傾枝折即此意也。今大小乘下次以",
    "T46n1912_010:0439b27": "佛法例釋。內外雖殊枝本義一。若欲推破。",
    "T46n1912_010:0439b28": "但破根本枝條自去。此但通例。次若三藏下",
    "T46n1912_010:0439b29": "約教釋相。於中先明藏通。次明別圓。初藏",
    "T46n1912_010:0439c01": "通中先明兩教。次判自他界內外別。若通而",
    "T46n1912_010:0439c02": "言之。四教各有四性義也。若別論者。如第",
    "T46n1912_010:0439c03": "三卷即以四句各對一教。三藏為自乃至",
    "T46n1912_010:0439c04": "圓教以為無因。今此文中復非通別。即以",
    "T46n1912_010:0439c05": "四句中之二句。約枝本說。故以四教但對",
    "T46n1912_010:0439c06": "界內界外自他根本。根本若破界內外破。共",
    "T46n1912_010:0439c07": "及無因例亦可知。故搜前後諸文。不出此",
    "T46n1912_010:0439c08": "之三意。然知所對雖即不同。名下之意各",
    "T46n1912_010:0439c09": "有所以。次釋別圓先正釋。次判君臣。言彊",
    "T46n1912_010:0439c10": "弱等者。君者可以理天下。亦尊也。即是教",
    "T46n1912_010:0439c11": "主可理萬機。臣者助也。下也。今言互有彊",
    "T46n1912_010:0439c12": "弱者。藏別兩教方便道中主未有功。故云",
    "T46n1912_010:0439c13": "君弱。主既無功功歸於臣。故云臣彊。通圓",
    "T46n1912_010:0439c14": "兩教生之與滅並由法性。法性是君故云君",
    "T46n1912_010:0439c15": "彊。生之與滅非關方便。方便是臣故云臣",
    "T46n1912_010:0439c16": "弱。此中且判別圓二教。前謂別教。別教人",
    "T46n1912_010:0439c17": "謂生之與滅。既由黎耶及緣修智。緣修黎",
    "T46n1912_010:0439c18": "耶既非正主。名之為臣。雖非正主生滅",
    "T46n1912_010:0439c19": "由彼。故云臣彊。真即是君既不由真。故",
    "T46n1912_010:0439c20": "云君弱。今即圓教。圓教人謂迷悟由理。不",
    "T46n1912_010:0439c21": "關黎耶及緣修智。故云臣弱。生滅由真故",
    "T46n1912_010:0439c22": "云君彊。言餘二者謂藏通兩教。雖不見",
    "T46n1912_010:0439c23": "中以真為君。三藏生滅既不由真。故云臣",
    "T46n1912_010:0439c24": "彊。通教君彊比圓可見。君臣彊弱雖即若",
    "T46n1912_010:0439c25": "是。判自他性意則少殊。由界內外對惑對",
    "T46n1912_010:0439c26": "真自他翻倒。故使所對自他交互。次從夫",
    "T46n1912_010:0439c27": "因聞下略明多少。次明發異所伏。結前生",
    "T46n1912_010:0439c28": "後如文。次行者下正明見發。雖云因聞必",
    "T46n1912_010:0439c29": "須先有禪定。禪定未能發見。於此禪後",
    "T46n1912_010:0440a01": "復藉少聞力。故云因聞。非全散心得為因",
    "T46n1912_010:0440a02": "聞。以散心中無發見義。初外外中云餘三",
    "T46n1912_010:0440a03": "亦如是者。依初三祖但云餘二。依入大乘",
    "T46n1912_010:0440a04": "故云餘三。次附佛法中應具列二人文但",
    "T46n1912_010:0440a05": "列一。所言等者等取方廣。第五不可說是",
    "T46n1912_010:0440a06": "犢子法。及以幻化是方廣法。次明佛法。先",
    "T46n1912_010:0440a07": "小。次衍。衍中初正明發。雖發此解下判見",
    "T46n1912_010:0440a08": "體性。此見雖依大乘門發。見生執盛。不成",
    "T46n1912_010:0440a09": "大乘入道方便。故云非大方便。故知此見不",
    "T46n1912_010:0440a10": "名衍門三教賢位。亦復不入三藏內外凡",
    "T46n1912_010:0440a11": "中。故云不入小賢中耳。震旦有二福者。一",
    "T46n1912_010:0440a12": "無羅剎二無外道。儻使此土有得通外道。",
    "T46n1912_010:0440a13": "此方道俗誰不歸之。如姚秦時有天竺外",
    "T46n1912_010:0440a14": "道。來至此土。顏容可畏眼光外射。姚主見",
    "T46n1912_010:0440a15": "已請求角試。帝問什公。什公曰。恐此土無",
    "T46n1912_010:0440a16": "人能對此外道。又云。於此眾中融公應得。",
    "T46n1912_010:0440a17": "命來問之融受斯命。乃令姚主請此外道",
    "T46n1912_010:0440a18": "師徒。七日入內供養。融竊讀其書七日之",
    "T46n1912_010:0440a19": "內究其宗旨。便剋日論議。纔登論席。融先",
    "T46n1912_010:0440a20": "敘其宗而廣破之。次引此土經書問之。默",
    "T46n1912_010:0440a21": "無言對。什公嘲之曰。君不聞大秦學海而",
    "T46n1912_010:0440a22": "欲以蚊嘴傾之。於是外道便還天竺。若",
    "T46n1912_010:0440a23": "使此時不破其宗。此土學宗皆為所壞。驗",
    "T46n1912_010:0440a24": "知此地有不受邪人之福也。又西方外宗",
    "T46n1912_010:0440a25": "及大小乘經論所載。此土咸諳。故彼方外宗",
    "T46n1912_010:0440a26": "多不敢至。次寄此以辯於彼者。此方既",
    "T46n1912_010:0440a27": "無外道宗計。泛將莊老以例韋陀。次結數",
    "T46n1912_010:0440a28": "者。一種有三約人成七合二十一。準入大",
    "T46n1912_010:0440a29": "乘亦應合有二十八人。次依佛法不同中",
    "T46n1912_010:0440b01": "初小次衍。初云通慧自在者。通謂通神慧",
    "T46n1912_010:0440b02": "謂一切智。下通韋陀等者。迦毘羅見尚自竊",
    "T46n1912_010:0440b03": "讀三藏及行。今人信他所引經論。謂為有",
    "T46n1912_010:0440b04": "憑。不尋宗源謬誤何甚。次別明不同中。",
    "T46n1912_010:0440b05": "初一切智中云論力者。大論云。有外道名",
    "T46n1912_010:0440b06": "論力。自謂論議無與等者。其力最大故云",
    "T46n1912_010:0440b07": "論力。受五百梨昌募撰五百明難。來難世",
    "T46n1912_010:0440b08": "尊。來至佛所而問佛云。為一究竟道為眾",
    "T46n1912_010:0440b09": "多究竟道。佛言。唯一究竟道。論力言。我等諸",
    "T46n1912_010:0440b10": "師各說有究竟道。以外道中各各自謂是",
    "T46n1912_010:0440b11": "毀訾他人法互相是非故有多道。世尊其",
    "T46n1912_010:0440b12": "時已化鹿頭成無學果。在佛邊立。佛問論",
    "T46n1912_010:0440b13": "力。眾多道中誰為第一。論力云。鹿頭第一。",
    "T46n1912_010:0440b14": "佛言。其若第一云何捨其道為我弟子。入",
    "T46n1912_010:0440b15": "我道中論力見已慚愧低頭歸依入道。神通",
    "T46n1912_010:0440b16": "中引大論云所因處等者。如禪境中根本",
    "T46n1912_010:0440b17": "九地。並有通用。以諸外人不得特勝等故。",
    "T46n1912_010:0440b18": "依所因地用通則廣。非所所因處用通則",
    "T46n1912_010:0440b19": "陜。九地展轉迭為彊弱。此則從禪以判彊",
    "T46n1912_010:0440b20": "弱。乃至佛法內邪或因特勝等。但發輕舉身",
    "T46n1912_010:0440b21": "通等。具如第九卷中簡。韋陀中云治家濟世",
    "T46n1912_010:0440b22": "等者。如孔丘姬旦經籍三皇五帝之書。孝以",
    "T46n1912_010:0440b23": "治家。忠以治國。輔國利民。故云濟世。結",
    "T46n1912_010:0440b24": "會中先敘意。次如迦羅下出法相。次正示。",
    "T46n1912_010:0440b25": "云驗之以元始等者。問一切智由何而得。",
    "T46n1912_010:0440b26": "觀其所計從何宗來。故云元始。觀其所",
    "T46n1912_010:0440b27": "引為證何等。以此而推識其歸趣。故云察",
    "T46n1912_010:0440b28": "之以歸宗。復以舊惑新惑勘之。則正之與",
    "T46n1912_010:0440b29": "邪宛然可識。菽豆也。清濁自分如菽麥異",
    "T46n1912_010:0440c01": "一一見別如清濁異。故云殊類。何意下結",
    "T46n1912_010:0440c02": "責邪正。既以混和等者。邪正尚自不分何能",
    "T46n1912_010:0440c03": "簡大異小。拔謂簡出不令混同。○次明過",
    "T46n1912_010:0440c04": "失中先釋。初約此方。言周弘政釋三玄者。",
    "T46n1912_010:0440c05": "廣雅云。玄黑色謂幽寂也。此三似幽而不",
    "T46n1912_010:0440c06": "出陰陽等道。初易中云易判陰陽等。約有",
    "T46n1912_010:0440c07": "明玄者。如云太極生兩儀。分而為天地",
    "T46n1912_010:0440c08": "變而為陰陽。故曰是生兩儀。兩儀既立變",
    "T46n1912_010:0440c09": "化生乎其中。又云。天地變化能生能成。君臣",
    "T46n1912_010:0440c10": "變化能安能理。故知君臣父子之道不出於",
    "T46n1912_010:0440c11": "陰陽。八卦六爻亦不出於陰陽變化。變化相",
    "T46n1912_010:0440c12": "易吉凶生焉。吉凶雖生窮理盡性。以至天",
    "T46n1912_010:0440c13": "命。故知即是約有明玄也。又復周易但論",
    "T46n1912_010:0440c14": "帝王君子之道。卜筮陰陽之理。故並不出於",
    "T46n1912_010:0440c15": "有。老子守雌保弱去泰去甚。如云有生於",
    "T46n1912_010:0440c16": "無不可名焉。復歸於無。如是等並約無明",
    "T46n1912_010:0440c17": "玄。莊子內篇自然為本。如云雨為雲乎。雲",
    "T46n1912_010:0440c18": "為雨乎。孰降施是。皆其自然。又言有無者。",
    "T46n1912_010:0440c19": "內篇明無外篇明有。又內篇中玄極之義皆",
    "T46n1912_010:0440c20": "明有無。如云夫無形故無不形。無物故",
    "T46n1912_010:0440c21": "無不物。不物者能物物。不形者能形形。",
    "T46n1912_010:0440c22": "故形形物物者。非形非物也。夫非形非",
    "T46n1912_010:0440c23": "物者。求之於形物。不亦惑乎。以是而言",
    "T46n1912_010:0440c24": "雖有變非之言。亦似四句而多在不形而",
    "T46n1912_010:0440c25": "形等。即有無也。又云。有信有情無為無形。",
    "T46n1912_010:0440c26": "如此等例其相非一。故知多是約有無明",
    "T46n1912_010:0440c27": "玄。禮制下明破果不破因。許有衛身",
    "T46n1912_010:0440c28": "安國等。是不破因。但立德下釋不破因。",
    "T46n1912_010:0440c29": "但立德衛身不言招報。即是亦無。慶流後",
    "T46n1912_010:0441a01": "世即是亦有。次斥行相中初斥善行。於中",
    "T46n1912_010:0441a02": "初如云下明行相。次得有下斥。斥中初判屬",
    "T46n1912_010:0441a03": "初禪。次以小涅槃難。又法下大涅槃難。云",
    "T46n1912_010:0441a04": "妙此等者。即以此妙妙此諸欲。唯妙無欲。",
    "T46n1912_010:0441a05": "是欲皆妙。妙不可得。故云皆無。妙謂涅槃。",
    "T46n1912_010:0441a06": "欲即界繫。故證真者欲妙皆無。不得彰言了",
    "T46n1912_010:0441a07": "義說者。縱是菩薩迹在彼教。未得彰灼顯",
    "T46n1912_010:0441a08": "了而說。說彼教主即是大權。世人常云。孔子",
    "T46n1912_010:0441a09": "是儒童菩薩。故三教殊途而同歸。此約釋",
    "T46n1912_010:0441a10": "教開迹而說。方有此言。若開未開。教終是",
    "T46n1912_010:0441a11": "俗。秖緣教法猶是有漏世間之法。是故教主",
    "T46n1912_010:0441a12": "未得彰言名為殊途。但息下結行相。詖者",
    "T46n1912_010:0441a13": "險也。佞諂不忠也。次明無記中先明行相。",
    "T46n1912_010:0441a14": "次斥。如文。明惡行中初明行相略斥。次",
    "T46n1912_010:0441a15": "引例。云如莊周斥仁義等者。莊謂孔子為",
    "T46n1912_010:0441a16": "仁義賊。以行仁義雖防小盜。不意大盜。",
    "T46n1912_010:0441a17": "大盜者謂竭仁義以謀其國。竭字非應作",
    "T46n1912_010:0441a18": "揭(去列切)高舉貌也。如負建鼓而求亡子。",
    "T46n1912_010:0441a19": "詎可得乎。亡者逃也。負鼓擊之以求逃者。",
    "T46n1912_010:0441a20": "未之得也。謂孔子負仁義而求自然。未可",
    "T46n1912_010:0441a21": "得也。本以下結斥。斥孔子揭仁義為惡。不",
    "T46n1912_010:0441a22": "意莊周揭自然而為惡也。次明西方。初",
    "T46n1912_010:0441a23": "敘來意。次例外見為三者。破因不破果者。",
    "T46n1912_010:0441a24": "不說往因名為破因。猶存現果名不破",
    "T46n1912_010:0441a25": "果。立現因故名不破因。不言當果名為",
    "T46n1912_010:0441a26": "破果。第二俱破不破一切法者。往因現果現",
    "T46n1912_010:0441a27": "因當果。並破云無故云俱破。而不能破三",
    "T46n1912_010:0441a28": "無為法。名不破一切法。以外道中立虛空",
    "T46n1912_010:0441a29": "常。若擇滅非擇滅。外道法中本無此二。猶存",
    "T46n1912_010:0441b01": "不破故云不破一切法。若復不許立三無",
    "T46n1912_010:0441b02": "為。名破因果及一切法。第三外道與佛法何",
    "T46n1912_010:0441b03": "異者。以第三師難佛法。佛法亦破世間因",
    "T46n1912_010:0441b04": "果。如斷三界一切見愛。亦破三無為。何者。",
    "T46n1912_010:0441b05": "數緣滅處尚自非真。但因此滅而會於真。",
    "T46n1912_010:0441b06": "證位非數亦復如是。此二尚非況復餘一。故",
    "T46n1912_010:0441b07": "知佛法亦破因果及三無為。又大乘亦破小",
    "T46n1912_010:0441b08": "乘因果及三無為。當知第三與佛法不異。",
    "T46n1912_010:0441b09": "大論去。答邪正不同。我正法中雖體析殊。",
    "T46n1912_010:0441b10": "並是正法。外道亦有下重難。外道邪因緣下",
    "T46n1912_010:0441b11": "重答。邪正既別體析不同。有人下復出他",
    "T46n1912_010:0441b12": "難。他人云。外道但云破因破果破但是析。",
    "T46n1912_010:0441b13": "不名為體。當知外道唯析無體。今明去正",
    "T46n1912_010:0441b14": "釋也。破語意通兼於體析。若邪若正俱有破",
    "T46n1912_010:0441b15": "名。如佛法中大乘名體。中論大乘首尾皆",
    "T46n1912_010:0441b16": "破。豈以名破則非體耶。故知破名兼於體",
    "T46n1912_010:0441b17": "析。是故但依大論邪正因緣。以判大小及邪",
    "T46n1912_010:0441b18": "正等。次明行相自三。初釋惡行。先舉況。云",
    "T46n1912_010:0441b19": "真觀空人等者。出世觀於無漏真空之人。",
    "T46n1912_010:0441b20": "尚不作於有漏諸善。況作有漏三途惡耶。",
    "T46n1912_010:0441b21": "故知作惡非出世士。起空下明空見為惑",
    "T46n1912_010:0441b22": "所依。同我下正釋空見三法。初一切智中初",
    "T46n1912_010:0441b23": "明空見生使。云人不知空等者。見他一切",
    "T46n1912_010:0441b24": "不解空人。慢他如土。次引六師為例。云",
    "T46n1912_010:0441b25": "若有慚愧等者。此指六宗迦羅鳩馱。具如",
    "T46n1912_010:0441b26": "前說。背膾等者。無慚之人以木像背用切",
    "T46n1912_010:0441b27": "魚膾。將佛經論用糊屏風。天雷之時而井",
    "T46n1912_010:0441b28": "中尿。佛法因果隔世方現。豈以現在未報",
    "T46n1912_010:0441b29": "而謂無礙。次自行下斥失。次是人直發下",
    "T46n1912_010:0441c01": "明神通。空見既盛但成鬼通等三。又廣尋",
    "T46n1912_010:0441c02": "下明韋陀以韋陀見廣破於他。嘊犬鬪也。",
    "T46n1912_010:0441c03": "喍者齒不正也。嘷者犬怒也。吠者犬鳴也。兼",
    "T46n1912_010:0441c04": "略釋疑使。次明化他亦三不同。自惡勸善。",
    "T46n1912_010:0441c05": "既以惡為實以善為權。下文自行善自行",
    "T46n1912_010:0441c06": "無記。還以善及無記。以之為實餘則為權。",
    "T46n1912_010:0441c07": "次明內邪。先小次大。初文先標門相。次明",
    "T46n1912_010:0441c08": "四門行相。初明有門自行中。初略明三行。",
    "T46n1912_010:0441c09": "九十下引證邪門。次明正法本意。次斥人",
    "T46n1912_010:0441c10": "成失。次略例化他。次例三。次大中初自行。",
    "T46n1912_010:0441c11": "次化他。次斥失總結。並如文。並決中初舉",
    "T46n1912_010:0441c12": "四譬。初云金鐵二鎖者。大論二十五云。譬",
    "T46n1912_010:0441c13": "在囹圄桎梏所拘。雖復蒙赦更繫金鎖。人",
    "T46n1912_010:0441c14": "為愛繫如在囹圄。雖得出家更著禁戒",
    "T46n1912_010:0441c15": "如繫金鎖。今借譬此內外生著。在獄鐵鎖",
    "T46n1912_010:0441c16": "如外計。逢赦金鎖如內計。金鐵雖殊被縛",
    "T46n1912_010:0441c17": "義等。佛法雖勝見繫無差。玉鼠二璞者。璞",
    "T46n1912_010:0441c18": "者玉也。鄭重玉璞。若有得者與其厚賜。周",
    "T46n1912_010:0441c19": "人聞之規其厚賜。周人風俗名死鼠為玉",
    "T46n1912_010:0441c20": "璞。乃將詣鄭。鄭人笑之。其人悟已答鄭人",
    "T46n1912_010:0441c21": "曰。楚人鳳皇其實山雞。以楚王重鳳有不",
    "T46n1912_010:0441c22": "識鳳者。路行見擔山雞者。問之曰。此何",
    "T46n1912_010:0441c23": "鳥。擔者知其不識。乃戲曰鳳皇。其人謂",
    "T46n1912_010:0441c24": "實便問擔者。販耶。答。販。問。幾錢。答。萬錢",
    "T46n1912_010:0441c25": "用價買之。擬欲上王得已便死。楚王聞之",
    "T46n1912_010:0441c26": "愧而召問。王亦謂實乃以十萬賜之。故知",
    "T46n1912_010:0441c27": "周鄭之體淨穢永殊。無著如鄭起見如周。",
    "T46n1912_010:0441c28": "名同體異。此之謂也。有於三藏乃至圓教四",
    "T46n1912_010:0441c29": "門之名。義之如璞。起於見愛其如死鼠。牛",
    "T46n1912_010:0442a01": "驢二乳者。大論二十云。餘處或有好語。亦",
    "T46n1912_010:0442a02": "從佛經中出。若非佛法初聞似好。久則不",
    "T46n1912_010:0442a03": "妙。譬如驢乳其色雖同抨但成糞。故佛法",
    "T46n1912_010:0442a04": "外語同有不殺慈悲之言。搜窮其實盡歸",
    "T46n1912_010:0442a05": "虛妄。今此亦爾。外計雖有有無等言。研覈",
    "T46n1912_010:0442a06": "其實盡歸虛妄。佛法大小一十六門。雖云",
    "T46n1912_010:0442a07": "有無。但破執心自歸正轍。故云有成不成。",
    "T46n1912_010:0442a08": "於外起計如驢乳。藏等起計如牛乳。乳名",
    "T46n1912_010:0442a09": "雖同其體永別。見名雖等所執各異。外雖",
    "T46n1912_010:0442a10": "除執無理可成。藏等離著自入正轍。研練",
    "T46n1912_010:0442a11": "者謂覈歸本宗。迦羅鎮頭等者。大經第六四",
    "T46n1912_010:0442a12": "依品簡田中云。善男子。如迦羅林其樹眾",
    "T46n1912_010:0442a13": "多。唯有一株鎮頭迦樹。二果相似。是果熟",
    "T46n1912_010:0442a14": "時。有一女人悉皆拾取。鎮頭迦果唯有一",
    "T46n1912_010:0442a15": "分。迦羅迦果乃有十分。女人不識持來詣",
    "T46n1912_010:0442a16": "市。凡愚不識買迦羅迦。噉已命終。有智人",
    "T46n1912_010:0442a17": "輩聞是事已。問是女人。汝於何處得是",
    "T46n1912_010:0442a18": "果來。女人示處。諸人即言。彼方多有迦羅",
    "T46n1912_010:0442a19": "迦樹。唯有一株鎮頭迦樹。諸人知已笑而捨",
    "T46n1912_010:0442a20": "去。經譬僧藍惡眾清眾。今借以譬內見外",
    "T46n1912_010:0442a21": "見。二見名同有害不害。如外見發說無因",
    "T46n1912_010:0442a22": "果。歸於邪無。若內見起。猶執大小經論所",
    "T46n1912_010:0442a23": "詮。害謂損其善根。次廣斥中初約神我斥。",
    "T46n1912_010:0442a24": "各執下總斥非諦。自謂下斥有苦集而無",
    "T46n1912_010:0442a25": "道滅。自言下斥非正解。雖起下約願行斥。",
    "T46n1912_010:0442a26": "次約三法斥。根本變化者。依於根本十四",
    "T46n1912_010:0442a27": "變化。所謂初禪初禪化。初禪欲界化。二禪三",
    "T46n1912_010:0442a28": "變化。三禪四變化。四禪五變化。上能兼下",
    "T46n1912_010:0442a29": "通成十四變化不同。十八變者亦屬身通。一",
    "T46n1912_010:0442b01": "右脅出水。二左脅出火。三左出水。四右出",
    "T46n1912_010:0442b02": "火。身上下出水火為四。并前為八。九履",
    "T46n1912_010:0442b03": "水如地。十履地如水。十一從空中沒而復",
    "T46n1912_010:0442b04": "現地。十二地沒而現空中。空中行住坐臥為",
    "T46n1912_010:0442b05": "四。十七或現大身滿虛空中。十八大復現",
    "T46n1912_010:0442b06": "小。凡如意通皆名變化。又瑞應經中佛為迦",
    "T46n1912_010:0442b07": "葉。作十八變。亦是如意通相。所讀韋陀至",
    "T46n1912_010:0442b08": "非法界流等者。既是世智則非法界任運流",
    "T46n1912_010:0442b09": "出陀羅尼總持之力。非不思議三輪化益。雖",
    "T46n1912_010:0442b10": "斷鈍使下。通約邪道斥。既計非想等以為",
    "T46n1912_010:0442b11": "涅槃。但能斷於下八地惑。厭下欣上猶如",
    "T46n1912_010:0442b12": "屈步。非想壽盡。順後受業之所牽生。隨道",
    "T46n1912_010:0442b13": "受報。二約所依中。初三外下斥失。此雖下",
    "T46n1912_010:0442b14": "開權。次引況。舉無情華葉尚悟支佛。故如",
    "T46n1912_010:0442b15": "發見能助正道。所以見發不須卒斷。然支",
    "T46n1912_010:0442b16": "佛下比所依法邪正不同。華葉雖非正法",
    "T46n1912_010:0442b17": "能令悟理。外見亦爾。縱因外見令入正",
    "T46n1912_010:0442b18": "法。然所依見體終是邪。末代癡人聞密得見",
    "T46n1912_010:0442b19": "意。復聞華葉為支佛因。便以己見謂為真",
    "T46n1912_010:0442b20": "實。故重斥云。皆由著心故法非正。若三藏",
    "T46n1912_010:0442b21": "下次內法中。先約四教。初三藏中先經。次",
    "T46n1912_010:0442b22": "論。引妙勝定經等者。彼經佛告阿難。吾却",
    "T46n1912_010:0442b23": "後二月於拘尸城滅度之後。八十年中多有",
    "T46n1912_010:0442b24": "眾生端坐樹下。觀除入捨。十億眾生九億",
    "T46n1912_010:0442b25": "得四果。二百年時百億眾生十億得四果。三",
    "T46n1912_010:0442b26": "百年後五百年前。我諸弟子漸著惡法。心懷",
    "T46n1912_010:0442b27": "嫉妬邪命自活。五百億人作沙門。一億人",
    "T46n1912_010:0442b28": "得沙門果。五百年後我諸弟子身著俗服。",
    "T46n1912_010:0442b29": "畜養貓貍驢馬積聚穀米。自作自噉畜養",
    "T46n1912_010:0442c01": "奴婢。當知爾時十萬億人出家。一萬人得沙",
    "T46n1912_010:0442c02": "門果。八百年後千年之前。億億人出家作沙",
    "T46n1912_010:0442c03": "門。百人得四沙門果。今初舉百即八十年",
    "T46n1912_010:0442c04": "也。總舉大數故云百年。故知去佛世遠。",
    "T46n1912_010:0442c05": "人根轉鈍得道彌少。若以著心聞無著法。",
    "T46n1912_010:0442c06": "亦皆起著。如辟支佛以無著心緣於華葉。",
    "T46n1912_010:0442c07": "尚得悟於無著之果。當知下結意。譬如下",
    "T46n1912_010:0442c08": "斥依法起計。知門下合。速出下勸進。復次",
    "T46n1912_010:0442c09": "下斥能計者闕行之失。初法。如文。譬云久",
    "T46n1912_010:0442c10": "住城門等者。正法所都為城。通法之教曰",
    "T46n1912_010:0442c11": "門。四門相望互有精麁及巧拙等。巧拙秖是",
    "T46n1912_010:0442c12": "重明精麁。以著心故習四門法積歲方成。",
    "T46n1912_010:0442c13": "修習時過第一義諦。此生非冀。謂南是北非",
    "T46n1912_010:0442c14": "者。略舉二門。即是四門互相是非。不能入",
    "T46n1912_010:0442c15": "道。著者下合。媒者和合之主。衒者行賣其",
    "T46n1912_010:0442c16": "身。今以自身為主行賣其見。自媒自衒以",
    "T46n1912_010:0442c17": "求顯達。宣媒衒言故云打自大鼓。處眾自",
    "T46n1912_010:0442c18": "高故曰豎我慢幢。方等問橋等者。譬長時之",
    "T46n1912_010:0442c19": "失。彼方等陀羅尼經第三云。我於往昔作",
    "T46n1912_010:0442c20": "一居士。受性憍慢不求出世之典。有一比",
    "T46n1912_010:0442c21": "丘來詣我所。從我乞求濟身之具。我時問",
    "T46n1912_010:0442c22": "言。沙門釋子汝從何來。何所求索。為姓何",
    "T46n1912_010:0442c23": "等。學何等律。習何等經。三業之中常求何",
    "T46n1912_010:0442c24": "業。如是重重問無窮已。得患便死。是故施",
    "T46n1912_010:0442c25": "時不須分別莫擇上下。又我於往昔作",
    "T46n1912_010:0442c26": "一比丘。時有居士設大施會。施於一切沙",
    "T46n1912_010:0442c27": "門婆羅門貧窮下賤。所須珍寶衣服飲食。我",
    "T46n1912_010:0442c28": "時貧窮故詣會所。於其中路見有大橋。於",
    "T46n1912_010:0442c29": "其橋上見眾多人怱怱往來。時諸人中有一",
    "T46n1912_010:0443a01": "智者。我以愚意問彼人言。是橋何人之所",
    "T46n1912_010:0443a02": "作耶。是河從何來。今向何處去。此木何林",
    "T46n1912_010:0443a03": "所生。何人所斫。何象所載。此木為是青松",
    "T46n1912_010:0443a04": "白松。如是次第設於七千八百問已。爾時",
    "T46n1912_010:0443a05": "智者便語我言。咄癡沙門。居士請汝但涉",
    "T46n1912_010:0443a06": "路去。至於會所可得悅意。汝今徒問如",
    "T46n1912_010:0443a07": "是等事。於身無利。咄癡沙門。今且速去。還",
    "T46n1912_010:0443a08": "當語汝。我時聞此便到會所。食已蕩盡財",
    "T46n1912_010:0443a09": "物無餘。見已懊惱結恨嘷叫。是何苦哉。却",
    "T46n1912_010:0443a10": "到橋上見向智人。智人問言。汝為憔悴多",
    "T46n1912_010:0443a11": "不吉耶。答言。我向徒問無益之言。使我果",
    "T46n1912_010:0443a12": "不值於飲食財物。智人語我。夫為沙門。於",
    "T46n1912_010:0443a13": "身無益理不應問。應觀諸法於身利者。",
    "T46n1912_010:0443a14": "宜應須問。云何為利。謂不讚己不毀他。",
    "T46n1912_010:0443a15": "觀平等法。自既利己復能利他。是時有九",
    "T46n1912_010:0443a16": "十億諸忉利天。聽智者說發菩提心。是故",
    "T46n1912_010:0443a17": "當知正法四門皆可入道。然於一門為己",
    "T46n1912_010:0443a18": "所入。三門非宜尚非己利。況復世間有漏",
    "T46n1912_010:0443a19": "法耶。人亦下合。老無三味者大經十一云。譬",
    "T46n1912_010:0443a20": "如甘蔗既被壓已。滓無復味。壯年盛色既",
    "T46n1912_010:0443a21": "被老壓。無三種味。一者出家。二者讀誦。三",
    "T46n1912_010:0443a22": "者坐禪。次通教中先判同異。有法譬合。天",
    "T46n1912_010:0443a23": "門直華等者。以直對曲以華對陋。此以通",
    "T46n1912_010:0443a24": "教為直為華。不假觀於無常苦等。徑觀",
    "T46n1912_010:0443a25": "於理故名為直。巧拙如前二醫之譬。華謂",
    "T46n1912_010:0443a26": "華整。觀幻空等不同析有龜毛之拙。別圓",
    "T46n1912_010:0443a27": "相望亦復如是。天門者皇城正門。餘門者偏",
    "T46n1912_010:0443a28": "門也。前之兩教見真諦王。後之兩教見中道",
    "T46n1912_010:0443a29": "王。若法華玄中。則以真諦如見使君。復次",
    "T46n1912_010:0443b01": "下依門起見。有法譬合。利根下歎失。別圓",
    "T46n1912_010:0443b02": "中先辨同異。次斥失。並如文。以此而觀下",
    "T46n1912_010:0443b03": "結勸。須辨內外大小能所是非巧拙曲直。能",
    "T46n1912_010:0443b04": "知此者。如明眼人自曉清濁。清濁者。諸教",
    "T46n1912_010:0443b05": "諸門有著無著展轉相形。次明見起所由。",
    "T46n1912_010:0443b06": "初通標頭數。云五番者。總以外見及犢子",
    "T46n1912_010:0443b07": "等。為邪宗一番。四教為四。言廣論無量者。",
    "T46n1912_010:0443b08": "如上九禪禪中地地皆能發於一百四十。又",
    "T46n1912_010:0443b09": "因禪發為百四十。若更因聞又百四十。是",
    "T46n1912_010:0443b10": "則無量二百八十。良以下判所因通別發法",
    "T46n1912_010:0443b11": "不同。云通修止觀者。觀陰入境也。通修之",
    "T46n1912_010:0443b12": "時止觀體一。凡有所發必有所依。故見是",
    "T46n1912_010:0443b13": "慧性。發必依觀。禪是定性。發必依止。次判",
    "T46n1912_010:0443b14": "難易中初法。次譬。如人久別等者。名如一",
    "T46n1912_010:0443b15": "切智。智則難忘。面如通等故事易忘。若",
    "T46n1912_010:0443b16": "先世下明邪正。有鬼緣等者。發心邪僻與鬼",
    "T46n1912_010:0443b17": "交往。名為鬼緣。是故今世鬼則加之。則能",
    "T46n1912_010:0443b18": "發鬼神通。聖加亦爾。可以比知。復次先未",
    "T46n1912_010:0443b19": "識下。明見境意。初法。次譬。初法者。恐不識",
    "T46n1912_010:0443b20": "之隨見造行。或怱怱卒斷失於方便。如蠱",
    "T46n1912_010:0443b21": "等者。蠱字應作蠱。謂事毒也。穀之久積變",
    "T46n1912_010:0443b22": "為飛蠱。因食入腹而能害人。如本有蠱病",
    "T46n1912_010:0443b23": "復患寸白。則不須先治寸白。且養之以噉",
    "T46n1912_010:0443b24": "蠱病。其蟲色白身長一寸。故曰也。蠱病差",
    "T46n1912_010:0443b25": "已方治寸白。鈍使如蠱見如寸白。養利噉",
    "T46n1912_010:0443b26": "鈍鈍盡方更治於利使。翰珠者薏苡子也。",
    "T46n1912_010:0443b27": "以根為湯可瀉寸白。亦可治螝。所以下",
    "T46n1912_010:0443b28": "合。先明所以。次正合。雷者陰陽蕩動也。震",
    "T46n1912_010:0443b29": "者霹靂也。今以法音如彼雷震。而無機鈍",
    "T46n1912_010:0443c01": "使如聾不聞。若入下明教觀不同。初觀次",
    "T46n1912_010:0443c02": "教。初文先明養見意。小乘卒斷名為動見。",
    "T46n1912_010:0443c03": "大乘達見即是道品。且養見惑以噉鈍使",
    "T46n1912_010:0443c04": "如由破賊。後方達見即是道品。名為勳成。",
    "T46n1912_010:0443c05": "是故達見即道品也。故舉譬云如對寇破",
    "T46n1912_010:0443c06": "賊等。勳者功也。是為下結。以見為侍者。夫",
    "T46n1912_010:0443c07": "為侍者出入隨人。今以養見如出。觀成",
    "T46n1912_010:0443c08": "如入。此養外見為侍。外見尚然。況佛內見",
    "T46n1912_010:0443c09": "不為侍耶。次歷教。初三藏及通教中。先",
    "T46n1912_010:0443c10": "明見境助道力大。次引證。先引大論。三惡",
    "T46n1912_010:0443c11": "亦有得道等者。論第三釋天人教中。如來",
    "T46n1912_010:0443c12": "為度諸道眾生故。亦在餘道中生。何故但",
    "T46n1912_010:0443c13": "云天人師耶。答。餘道少天人多。如白人黑",
    "T46n1912_010:0443c14": "黶不名黑人。三惡如白人得道如黑子。三",
    "T46n1912_010:0443c15": "惡得道良由有慧。見屬慧性故悟道甚疾。",
    "T46n1912_010:0443c16": "諸經不說三惡道中有慧性者。以少故耳。",
    "T46n1912_010:0443c17": "福德生天不悟道者。良由無慧。故知帶見",
    "T46n1912_010:0443c18": "沈淪。縱墮三惡聞法易悟。勝於人天。如諸",
    "T46n1912_010:0443c19": "下引佛化儀。狐獠等者。此則通舉邊鄙無",
    "T46n1912_010:0443c20": "禮教者。尚不解於人間世語。何況出世妙",
    "T46n1912_010:0443c21": "理之教。故佛於此等則未出世。狐獠等類",
    "T46n1912_010:0443c22": "亦堪感佛。況復西方本無狐獠之名。但是",
    "T46n1912_010:0443c23": "舉此以擬彼耳。今文意者舉於四遠。如前",
    "T46n1912_010:0443c24": "所引。分形等者。佛既未出。明如來權巧尚",
    "T46n1912_010:0443c25": "教其見。令諸菩薩先同其見為師為導。後",
    "T46n1912_010:0443c26": "示受破俱入正道。法華下引證權人先同",
    "T46n1912_010:0443c27": "後異。引況如文。若先下約別圓教斷不斷",
    "T46n1912_010:0443c28": "以判。言過同三外者。但謂所起之見增長",
    "T46n1912_010:0443c29": "新惑。云同三外。非謂所依別圓之門言",
    "T46n1912_010:0444a01": "先世已斷通惑等者。或是斷見或侵少思。",
    "T46n1912_010:0444a02": "云同二乘。若見思都盡亦不生此。既分斷",
    "T46n1912_010:0444a03": "見思。當知起見不同凡下。外外見等尚養。",
    "T46n1912_010:0444a04": "況二乘見耶。淨名乃至進退解之等者。引證",
    "T46n1912_010:0444a05": "二乘不可一向名見。挫同諸見為進。依",
    "T46n1912_010:0444a06": "本二乘為退。二乘被斥同諸見者。取其",
    "T46n1912_010:0444a07": "不見中理邊。外見尚以為侍何況二乘。若",
    "T46n1912_010:0444a08": "撥若取。乃是抑揚之言。是故不可一向名",
    "T46n1912_010:0444a09": "見。今生下明功能如文。○若作宗等者。比",
    "T46n1912_010:0444a10": "決宗途。今之見境有一百四十宗。且依佛法",
    "T46n1912_010:0444a11": "內門。亦有一百一十二宗。比地攝等論彼",
    "T46n1912_010:0444a12": "論但是當教一門。如中論中。雖具大小兩",
    "T46n1912_010:0444a13": "乘觀法。委論其門門則不足。言邪正途轍",
    "T46n1912_010:0444a14": "等者。今家所辨若邪若正。邪是見正是觀。",
    "T46n1912_010:0444a15": "邪正各有一百四十。如是途轍與彼諸論",
    "T46n1912_010:0444a16": "優降天殊故云幾何。夫佛下引佛化為例。",
    "T46n1912_010:0444a17": "兩說等者。謂攝及折。攝謂養見研心。折謂",
    "T46n1912_010:0444a18": "破無遺芥。故引二經以證折攝。大經執持",
    "T46n1912_010:0444a19": "刀仗等者。第三云。善男子。護正法者不受",
    "T46n1912_010:0444a20": "五戒不修威儀。應持刀劍弓箭矛槊。護於",
    "T46n1912_010:0444a21": "清淨持戒比丘。文中廣說覺德比丘昔緣。於",
    "T46n1912_010:0444a22": "過去歡喜如來滅後。此比丘廣說九部制諸",
    "T46n1912_010:0444a23": "比丘。不許畜八不淨物。為破戒者執持刀",
    "T46n1912_010:0444a24": "劍之所逼切。爾時有王名曰有德。往說法",
    "T46n1912_010:0444a25": "所共破戒者極生鬪戰。命終生於阿閦佛",
    "T46n1912_010:0444a26": "國。覺德亦同生於彼國。而為彼佛聲聞弟",
    "T46n1912_010:0444a27": "子。下文又云。護法優婆塞應持刀仗。擁護",
    "T46n1912_010:0444a28": "如是持戒比丘。若有受持五戒不得名為",
    "T46n1912_010:0444a29": "大乘人也。不受五戒執持刀仗為護正",
    "T46n1912_010:0444b01": "法。乃名大乘。乃至下文仙豫國王等文。又新",
    "T46n1912_010:0444b02": "醫禁乳云。若有更為當斷其首。如是等",
    "T46n1912_010:0444b03": "文並是折伏破法之人。一切經論不出此",
    "T46n1912_010:0444b04": "二。見心亦爾。如前進退二種解者。亦是折",
    "T46n1912_010:0444b05": "伏攝受二義。又一切聖教不出四悉。故四悉",
    "T46n1912_010:0444b06": "中世界為人即攝受意。對治即是折伏意也。",
    "T46n1912_010:0444b07": "藥珠二身破法立法二種方便。如是等例即",
    "T46n1912_010:0444b08": "此二義。若諸見下次以今文破見例之。約",
    "T46n1912_010:0444b09": "多下明見不俱起。唯一事實者。空見既成謂",
    "T46n1912_010:0444b10": "已為實。約一一見等下今家分別見相。如",
    "T46n1912_010:0444b11": "上百四十見。一一各作十乘觀法。種種巧說",
    "T46n1912_010:0444b12": "皆可經夏。次束成觀門。一一見等者。束向",
    "T46n1912_010:0444b13": "百四十見。共作一番十乘觀法。亦不可盡。",
    "T46n1912_010:0444b14": "諸見下正示觀境。次正明修觀自具十法。",
    "T46n1912_010:0444b15": "境中初思議境。先標空見為十界因。次引",
    "T46n1912_010:0444b16": "二論。次以見境例論。今此空見亦具二義",
    "T46n1912_010:0444b17": "者。亦似成實毘曇兩門意也。何者通論秖是",
    "T46n1912_010:0444b18": "不善。義同成論。別論亦得名為因等起心。",
    "T46n1912_010:0444b19": "一切善惡因之而起。能生十界義同毘曇。",
    "T46n1912_010:0444b20": "由空造惡即三途界。義同成論。由空下正",
    "T46n1912_010:0444b21": "示境中十界。地獄中云闡提尚存等者。猶",
    "T46n1912_010:0444b22": "有憐妻愛子之善。不同空見逆父慢母。",
    "T46n1912_010:0444b23": "故知空見不及闡提。尚不及極惡闡提。況",
    "T46n1912_010:0444b24": "大經通明一闡名信。提名不具等慳貪破",
    "T46n1912_010:0444b25": "齋等者。因無淨命果時噉穢。因時破齋果",
    "T46n1912_010:0444b26": "常饑餓。次聲聞界中初總斥空見云其實不",
    "T46n1912_010:0444b27": "識等者。先舉不識。以顯於識。凡夫於見增",
    "T46n1912_010:0444b28": "長流轉。非唯不識道滅二諦。亦乃不識苦",
    "T46n1912_010:0444b29": "集二諦。所以者何下釋出四諦相也。初文先",
    "T46n1912_010:0444c01": "明苦諦。五陰具足故名為苦。初文是色。納",
    "T46n1912_010:0444c02": "受是受。取空是想。緣空起行是行。分別空",
    "T46n1912_010:0444c03": "心是識。次從空見是瞋處等下。是集諦先",
    "T46n1912_010:0444c04": "明五鈍。五鈍闕癡應云不了空見因果",
    "T46n1912_010:0444c05": "名癡。次明五利。非雞狗等戒者。簡戒取不",
    "T46n1912_010:0444c06": "同。謂空為道豈同噉糞等。次結成八十八",
    "T46n1912_010:0444c07": "使。集迷下舉過勸識。次道諦文中四念為",
    "T46n1912_010:0444c08": "四。初身念。如文。次受念文中。云受第二句",
    "T46n1912_010:0444c09": "者。依大品中受有四句。謂受不受亦受亦",
    "T46n1912_010:0444c10": "不受。非受非不受。既受不受即是受於四",
    "T46n1912_010:0444c11": "句之中第二句也。但諸下總明念處。從勤",
    "T46n1912_010:0444c12": "破下略明餘品。小乘亦得通約觀行而論",
    "T46n1912_010:0444c13": "道品。如第七卷初。相生相攝等文是也。滅",
    "T46n1912_010:0444c14": "諦中先滅五鈍。次滅五利。次滅八十八。次",
    "T46n1912_010:0444c15": "滅果縛。若於下結成功能。云單複等者。此",
    "T46n1912_010:0444c16": "見若破。第五卷中諸見皆破。緣覺文中初略",
    "T46n1912_010:0444c17": "明十二支滅。言畢故不造新者。以不造新",
    "T46n1912_010:0444c18": "能所故畢。若造新者新還為故。中論云。云",
    "T46n1912_010:0444c19": "何聲聞觀十二緣乃至不相應等者。彼中論",
    "T46n1912_010:0444c20": "觀十二緣中。初文設問。即問十二因緣。至",
    "T46n1912_010:0444c21": "答文中。即答六十二見。何故問答殆不相",
    "T46n1912_010:0444c22": "應。殆者濫也。此問意者問彼論文。論文初十",
    "T46n1912_010:0444c23": "二因緣品。及下文觀因緣品。並指云如毘曇",
    "T46n1912_010:0444c24": "中廣說者。廣說破六十二見。故邪見品屬",
    "T46n1912_010:0444c25": "觀因緣。一往觀之似不相應。是故問出令",
    "T46n1912_010:0444c26": "知不別。令云秖此是答者。正以邪見答",
    "T46n1912_010:0444c27": "觀因緣。非不相應。即破三世二世並是邪",
    "T46n1912_010:0444c28": "見。故淨名云。深入緣起斷諸邪見。故因緣",
    "T46n1912_010:0444c29": "觀正為破邪。故非不相應。從又觀剎那空",
    "T46n1912_010:0445a01": "見去。正明起於十二緣觀。先明十二緣生",
    "T46n1912_010:0445a02": "中。初推現三因。有支中云有能含果等者。",
    "T46n1912_010:0445a03": "且約初迦毘羅等說。亦應遍約附佛法起。",
    "T46n1912_010:0445a04": "乃至佛法一十六門隨所計者。皆是有支。次",
    "T46n1912_010:0445a05": "推現五果。次推往二因。無明下推往至現。",
    "T46n1912_010:0445a06": "若知下推滅。初明滅十二支。次例滅諸見。",
    "T46n1912_010:0445a07": "若於下明得失。先得。次失。鼻隔者。無深觀",
    "T46n1912_010:0445a08": "行唯止心鼻隔。因此觀故發得空見。此人",
    "T46n1912_010:0445a09": "尚不識小乘真諦。豈能觀於空見之心令",
    "T46n1912_010:0445a10": "成妙境但隨見轉墮於見網。散心法師置",
    "T46n1912_010:0445a11": "而不論。暗證等者。爾雅云。龜有十種。一神。",
    "T46n1912_010:0445a12": "最神明故。二靈。邊如玳瑁可卜者是。三攝。",
    "T46n1912_010:0445a13": "腹下折食蛇者是。四寶。五文。甲有文負河",
    "T46n1912_010:0445a14": "圖。六筮。在蓍叢下。七山。八澤。九水。十火。其",
    "T46n1912_010:0445a15": "猶火鼠。故知攝山水澤等皆凡龜也。暗證",
    "T46n1912_010:0445a16": "無智其猶凡龜。散心不了其猶盲吠。故知",
    "T46n1912_010:0445a17": "散心尚自不能善分別空見相狀。及空所",
    "T46n1912_010:0445a18": "起苦集無明。豈論發得。故云穭吠。穭者野",
    "T46n1912_010:0445a19": "也。菩薩界中初三藏文。先明起誓之由。誓",
    "T46n1912_010:0445a20": "即願也。既識空見諦緣即知病識藥。識苦",
    "T46n1912_010:0445a21": "集是知病。識道滅是知藥。因緣六度準此",
    "T46n1912_010:0445a22": "可知。雖自欣識藥愍彼有病。然須入三",
    "T46n1912_010:0445a23": "昧修習令知。既識空見諦緣者。牒前二乘",
    "T46n1912_010:0445a24": "所觀之境。以為起誓之由。即以此由用為",
    "T46n1912_010:0445a25": "誓境。次明四諦誓境。如一空見等下。正約",
    "T46n1912_010:0445a26": "空見而起弘誓。文自為四。此中四弘義兼",
    "T46n1912_010:0445a27": "內外。內即內心。約一空見剎那之心。名為",
    "T46n1912_010:0445a28": "五陰。五陰即是眾生故也。一人一生凡幾剎",
    "T46n1912_010:0445a29": "那。此約內也。一人尚爾去。約一有情以為",
    "T46n1912_010:0445b01": "況釋。別別有情眾生尚多。況復剎那為一眾",
    "T46n1912_010:0445b02": "生。即是約外。若內若外眾生無量。下三弘誓",
    "T46n1912_010:0445b03": "準說可知。煩惱為因眾生為果。因果無量",
    "T46n1912_010:0445b04": "對治法門理須無量。一一剎那一一無不",
    "T46n1912_010:0445b05": "開佛知見成無上道。問。因之與果既約",
    "T46n1912_010:0445b06": "剎那。如何分於二弘誓別。答。空見依色領",
    "T46n1912_010:0445b07": "納取像行空了別。攬此五法以成眾生。一",
    "T46n1912_010:0445b08": "人既爾多人亦然。還約多念論此眾生而",
    "T46n1912_010:0445b09": "為弘誓。有空見故違瞋順喜等。乃至生於",
    "T46n1912_010:0445b10": "八十八使六十二見。名為煩惱。此則因中一",
    "T46n1912_010:0445b11": "人尚爾。多人亦然。還約多人辨此弘誓。此",
    "T46n1912_010:0445b12": "則自成兩弘誓別。若眾生下明誓願之意。觀",
    "T46n1912_010:0445b13": "空下約空起行。即是六度。初結前生後。若",
    "T46n1912_010:0445b14": "執下釋。自為六文。初言魔施者。空心雖即",
    "T46n1912_010:0445b15": "屬於外道。以此施心順生死故。故名為魔。",
    "T46n1912_010:0445b16": "此諸境中修觀之文。唯至此中一時總明",
    "T46n1912_010:0445b17": "三藏三乘。方明通教。是則三藏三乘通屬聲",
    "T46n1912_010:0445b18": "聞界也。與上諸文欲辨總別二種對十法",
    "T46n1912_010:0445b19": "界。俱通故也。若有下結果滿。觀空見即是",
    "T46n1912_010:0445b20": "無明去。明通教二乘界也。無明標緣覺法",
    "T46n1912_010:0445b21": "界。生苦集標聲聞法界。諦與因緣但開合",
    "T46n1912_010:0445b22": "異。準第一卷。是故今文得作此說。次從二",
    "T46n1912_010:0445b23": "乘知空下。次明通教菩薩。於中重牒二乘",
    "T46n1912_010:0445b24": "與菩薩辨異。次雖度下正明菩薩依境行",
    "T46n1912_010:0445b25": "願。言如前如後者。前謂前境中及第三前",
    "T46n1912_010:0445b26": "諸圓文等。後謂此文不思議中圓教是也。",
    "T46n1912_010:0445b27": "從復次見惑下。因此廣明四教之人治見",
    "T46n1912_010:0445b28": "不同。當知見惑是一。能治四異。前諸文中四",
    "T46n1912_010:0445b29": "教之人皆治見惑。即是此意。次示任運者。",
    "T46n1912_010:0445c01": "且約見斷不入三惡。非謂初地初住任運",
    "T46n1912_010:0445c02": "之位。成論去。斥成論文空能治見。今見從",
    "T46n1912_010:0445c03": "空起則空不能治。當知此見則非成論之",
    "T46n1912_010:0445c04": "所能治。故云當設何治。從如水生火去。舉",
    "T46n1912_010:0445c05": "喻斥論不能治空。從今知空見去至治",
    "T46n1912_010:0445c06": "之。即是今文四教治見不同。成論但是三",
    "T46n1912_010:0445c07": "藏一門而已。三藏下明四教治見前後。藏",
    "T46n1912_010:0445c08": "通兩教智雖小異緣諦同故。是故結云皆",
    "T46n1912_010:0445c09": "先除見。別緣諦異故云別亦先除。圓教可",
    "T46n1912_010:0445c10": "知。然教雖有四。若辨初心不過有二。一",
    "T46n1912_010:0445c11": "者前三教人治見入空。二者圓人見為法",
    "T46n1912_010:0445c12": "界。二意自顯勿生異途。更於二外別立疣",
    "T46n1912_010:0445c13": "贅。除堅牢見去。結四教文以斥成論。云何",
    "T46n1912_010:0445c14": "四教共治一見下釋疑。如何一病而設四治。",
    "T46n1912_010:0445c15": "從如患冷去引世治釋。先譬。次合。一理如",
    "T46n1912_010:0445c16": "身力。空見如冷病。薑桂如無常。見真如復",
    "T46n1912_010:0445c17": "力五石如即空。見色即空名為益色。言",
    "T46n1912_010:0445c18": "五石者。白瑛紫英石膏鐘乳石脂。故神農經",
    "T46n1912_010:0445c19": "曰。上藥養命謂五石鍊形六芝延年。中藥養",
    "T46n1912_010:0445c20": "性謂合歡蠲忿萱草忘憂。下藥治病謂大",
    "T46n1912_010:0445c21": "黃除實當歸止痛。重婁如觀法。加壽如假",
    "T46n1912_010:0445c22": "智。能飛如入假本草云。重婁者蚤休也。亦",
    "T46n1912_010:0445c23": "名黃精。博物志云。皇帝問天老曰。天地所",
    "T46n1912_010:0445c24": "生有食者。令人不死乎。天老曰。太陽之草",
    "T46n1912_010:0445c25": "名曰黃精。食可長生。太陰之精名曰鉤吻。",
    "T46n1912_010:0445c26": "入口則死。鉤吻者野葛也。若不信黃精之",
    "T46n1912_010:0445c27": "益壽。亦何信鉤吻之殺人。金丹者圓法也。",
    "T46n1912_010:0445c28": "初發心時成佛大仙。準龍樹法飛金為丹。",
    "T46n1912_010:0445c29": "故曰金丹。治見既爾下舉例。且以思及界",
    "T46n1912_010:0446a01": "內塵沙。故云亦然。若界外塵沙及障中無明。",
    "T46n1912_010:0446a02": "則不關前二。此四下總明念處有出宅之",
    "T46n1912_010:0446a03": "功。舉佛遺囑通四治故。所以者何下釋",
    "T46n1912_010:0446a04": "遺囑意。四人有見不出六道。故舉見所造",
    "T46n1912_010:0446a05": "果名為苦具。見之結業以譬鬼神。故法華",
    "T46n1912_010:0446a06": "中以蟲鳥譬鈍鬼神譬利。競共下通舉三",
    "T46n1912_010:0446a07": "車皆能出宅。三車下歷教以釋三車同異。",
    "T46n1912_010:0446a08": "此中四教總有九種念處。三藏三一乘各。以",
    "T46n1912_010:0446a09": "諦緣度不同故也。支佛束十二緣為四念",
    "T46n1912_010:0446a10": "處。菩薩行雖六度。觀念伏惑還用二乘所",
    "T46n1912_010:0446a11": "觀念處今從人別故成三種。故玄文云三",
    "T46n1912_010:0446a12": "因大異。故得為三。通教三乘同一念處。",
    "T46n1912_010:0446a13": "同觀無生故也。故玄文云三因大同。故得",
    "T46n1912_010:0446a14": "為一。別教地前名為方便。入空位中體析",
    "T46n1912_010:0446a15": "二種。入假位中但用無量。初地入中名為",
    "T46n1912_010:0446a16": "真實。圓教始終唯用一種。故如三車義兼藏",
    "T46n1912_010:0446a17": "通及別方便。經文出宅正指三藏。故云即",
    "T46n1912_010:0446a18": "是。三乘義通通於通教。故云亦是。別教方",
    "T46n1912_010:0446a19": "便無三乘名。觀行不殊藏通兩教。故云又",
    "T46n1912_010:0446a20": "是。故知即亦又三不無親疏。故對三教示",
    "T46n1912_010:0446a21": "不同相。別教入地即是真實。圓教始終與前",
    "T46n1912_010:0446a22": "永乖。故亦云又而不言是。若將別教入地",
    "T46n1912_010:0446a23": "證道。及以圓教始終。名同大車。故下文從",
    "T46n1912_010:0446a24": "但釋迦去。約化儀釋一代教門。祇是先與",
    "T46n1912_010:0446a25": "三車後賜一大耳。次明廣略不同。言略說",
    "T46n1912_010:0446a26": "為念處者。念處即是道諦。三十七品七科之",
    "T46n1912_010:0446a27": "一。故云略也。全說七科即是道諦。故名為",
    "T46n1912_010:0446a28": "中。既有能治必有所治。能所俱舉即是四",
    "T46n1912_010:0446a29": "諦。故云廣也。結意如文。從釋迦去。更敘",
    "T46n1912_010:0446b01": "化儀以判權實。且從漸至頓諸教念處雖",
    "T46n1912_010:0446b02": "復不同。各有其意。鹿苑正用三藏。方等旁",
    "T46n1912_010:0446b03": "用三藏。正用三教以斥二乘。令二乘人密",
    "T46n1912_010:0446b04": "成通教故云三人同一念處。次至般若旁",
    "T46n1912_010:0446b05": "用通教。正用別圓加於二乘。密成別益。故",
    "T46n1912_010:0446b06": "指大品名為不共。來至法華會八歸一。",
    "T46n1912_010:0446b07": "若除教道但須會七。約此空見去。至不違",
    "T46n1912_010:0446b08": "背者略示妙境。不思議治一治一切治。不",
    "T46n1912_010:0446b09": "違諸教從一開諸。如思議中亦不違諸",
    "T46n1912_010:0446b10": "教。故以一塵喻不思議兼於思議。空見如",
    "T46n1912_010:0446b11": "塵諸治如經。不思議中初總立。從淨名去",
    "T46n1912_010:0446b12": "正證。空見心中十界五陰。名為眾生。眾生即",
    "T46n1912_010:0446b13": "解脫。解脫不出六十二見。是故三法不得",
    "T46n1912_010:0446b14": "相離。一切眾生下釋上解脫心行中求。謂三",
    "T46n1912_010:0446b15": "解脫。佛解脫下釋上諸佛解脫。又觀下復釋",
    "T46n1912_010:0446b16": "上心行中求。求謂用觀觀見心已。唯有",
    "T46n1912_010:0446b17": "法性無復見心。能一色下結成不思議境。",
    "T46n1912_010:0446b18": "即是五陰眾生兩世間也。但闕國土準例可",
    "T46n1912_010:0446b19": "知。不縱不橫結成三諦。乃至如意珠等譬。",
    "T46n1912_010:0446b20": "此境下發心。從究竟說。故但舉無明法性。",
    "T46n1912_010:0446b21": "亦應愍傷事中苦樂。觀此下安心。本性空寂",
    "T46n1912_010:0446b22": "總相止也。淨若虛空總相觀也。善巧下別相",
    "T46n1912_010:0446b23": "六十四番也。見陰等者破遍也。祇此八字攝",
    "T46n1912_010:0446b24": "得橫竪及一心等。單複下通塞。唯出別相通",
    "T46n1912_010:0446b25": "塞故云句句。文列似橫。實攝橫竪及一心",
    "T46n1912_010:0446b26": "等。若不入下正助。昔以空見而行六蔽。今",
    "T46n1912_010:0446b27": "須捨空見復修事度。方乃成治。故一一文",
    "T46n1912_010:0446b28": "中皆舉空見及以一蔽。如橋地海等者。具如",
    "T46n1912_010:0446b29": "大論屈如橋梁人馬踐之等。地海例此亦",
    "T46n1912_010:0446c01": "應可見。釋文略訖。故序中云。纔至見境法",
    "T46n1912_010:0446c02": "輪停轉。後之三境比望可知。增上慢者。如",
    "T46n1912_010:0446c03": "得未到謂無生忍四禪比丘等。乃至遍於",
    "T46n1912_010:0446c04": "大小諸位。未得謂得並名增上。兩教二乘",
    "T46n1912_010:0446c05": "三教菩薩。前諸文中處處有之。即後兩境一",
    "T46n1912_010:0446c06": "一皆以十觀觀之。後三大章具如五略後",
    "T46n1912_010:0446c07": "三是也。既云將送行者至彼薩雲。後三大",
    "T46n1912_010:0446c08": "章並無生忍已後之相。故略不論。大品法施",
    "T46n1912_010:0446c09": "品云。化恒沙眾生令得六通。不如書般",
    "T46n1912_010:0446c10": "若令他讀誦。又以此令他讀誦般若之福。",
    "T46n1912_010:0446c11": "不如正憶念般若波羅蜜。又此憶念般若之",
    "T46n1912_010:0446c12": "福。不如為他說令易解。云何易解。謂不",
    "T46n1912_010:0446c13": "二相觀不入不出。說不共般若波羅蜜功",
    "T46n1912_010:0446c14": "德尚爾。況說法華開權妙教。況復今文即是",
    "T46n1912_010:0446c15": "法華顯實妙觀。故法華云。施四百萬億阿僧",
    "T46n1912_010:0446c16": "祇世界六趣四生。以四事供養令得四果。",
    "T46n1912_010:0446c17": "不如初隨喜人百千萬倍。是故願說令他",
    "T46n1912_010:0446c18": "得聞。生隨喜心其功若此。此第五十人隨",
    "T46n1912_010:0446c19": "喜之心。亦何必須即是五品之初隨喜位耶。",
    "T46n1912_010:0446c20": "準大品文說猶勝於自生憶念。況復能說",
    "T46n1912_010:0446c21": "而能修行。以如說行起於多聞。即此意也。",
    "T46n1912_010:0446c22": "故勸後學勤說勤行。",
    "T46n1912_010:0446c23": "止觀輔行傳弘決卷第十之二終"
}