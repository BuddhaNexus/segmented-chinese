{
    "T02n0125_032:0723a02": "增壹阿含經卷第三十二",
    "T02n0125_032:0723a04": "東晉罽賓三藏瞿曇僧伽提婆譯",
    "T02n0125_032:0723a05": "力品第三十八之二",
    "T02n0125_032:0723a06": "7（七）聞如是：一時，佛在羅閱城耆闍崛山",
    "T02n0125_032:0723a07": "中，與大比丘眾五百人俱。爾時，世尊告諸",
    "T02n0125_032:0723a08": "比丘：「汝等見此靈鷲山乎？」諸比丘對曰：「唯",
    "T02n0125_032:0723a09": "然，見之。」「卿等當知，過去久遠世時，此山更",
    "T02n0125_032:0723a10": "有異名。汝等復見此廣普山乎？」諸比丘對",
    "T02n0125_032:0723a11": "曰：「唯然，見之。」「汝等當知，過去久遠，此山更",
    "T02n0125_032:0723a12": "有異名，不與今同。汝等見白善山乎？」諸",
    "T02n0125_032:0723a13": "比丘對曰：「唯然，見之。」「過去久遠，此山更有異",
    "T02n0125_032:0723a14": "名，不與今同。汝等頗見此負重山乎？」諸",
    "T02n0125_032:0723a15": "比丘對曰：「唯然，見之。」「汝等頗見此仙人掘",
    "T02n0125_032:0723a16": "山乎？」諸比丘對曰：「唯然，見之。」「此山過去久",
    "T02n0125_032:0723a17": "遠，亦同此名，更無異名。所以然者，此仙人",
    "T02n0125_032:0723a18": "山，恒有神通菩薩、得道羅漢、諸仙人所居之",
    "T02n0125_032:0723a19": "處；又辟支佛亦在中遊戲。我今當說辟支",
    "T02n0125_032:0723a20": "佛名號，汝等諦聽！善思念之！有辟支佛，名",
    "T02n0125_032:0723a21": "阿利吒、婆利吒，審諦重辟支佛、善觀辟",
    "T02n0125_032:0723a22": "支佛、究竟辟支佛、聰明辟支佛、無垢辟支佛、",
    "T02n0125_032:0723a23": "帝奢念觀辟支佛，無滅、無形、勝、最勝、極大、",
    "T02n0125_032:0723a24": "極雷電光明辟支佛。此，比丘！諸辟支佛若如",
    "T02n0125_032:0723a25": "來不出世時，爾時此山中有此五百辟支",
    "T02n0125_032:0723a26": "佛，居此仙人山中。如來在兜術天上欲來",
    "T02n0125_032:0723a27": "生時，淨居天子自來在此，相告：『普勅世間，",
    "T02n0125_032:0723a28": "當淨佛土，却後二歲，如來當出現於世。』「是",
    "T02n0125_032:0723a29": "諸辟支佛聞天人語已，皆騰在虛空，而",
    "T02n0125_032:0723b01": "說此偈：",
    "T02n0125_032:0723b02": "「『諸佛未出時，　　此處賢聖居，",
    "T02n0125_032:0723b03": "自悟辟支佛，　　恒居此山中。",
    "T02n0125_032:0723b04": "此名仙人山，　　辟支佛所居，",
    "T02n0125_032:0723b05": "仙人及羅漢，　　終無空缺時。』",
    "T02n0125_032:0723b06": "「是時，諸辟支佛即於空中燒身取般涅槃。",
    "T02n0125_032:0723b07": "所以然者，世無二佛之號，故取滅度耳。",
    "T02n0125_032:0723b08": "一商客中終無二導師，一國之中亦無二",
    "T02n0125_032:0723b09": "王，一佛境界無二尊號。所以然者，過去久",
    "T02n0125_032:0723b10": "遠，此羅閱城中有王名喜益，彼恒念地獄",
    "T02n0125_032:0723b11": "苦痛，亦念餓鬼、畜生之痛。爾時，彼王便作是",
    "T02n0125_032:0723b12": "念：『我今恒憶地獄、畜生、餓鬼之苦痛，我今",
    "T02n0125_032:0723b13": "不宜更入此三惡道中。今宜盡捨國王正",
    "T02n0125_032:0723b14": "位、妻子、僕從，以信堅固，出家學道。』「爾時，大王",
    "T02n0125_032:0723b15": "喜益，厭此酸苦，即捨王位，剃除鬚髮，著三",
    "T02n0125_032:0723b16": "法衣，出家學道，在空閑之處，而自剋已，觀",
    "T02n0125_032:0723b17": "五盛陰，觀了無常。所謂此色，此色習，此色",
    "T02n0125_032:0723b18": "盡，痛、想、行、識，亦復如是，皆悉無常。當觀此",
    "T02n0125_032:0723b19": "五盛陰時，諸可習法，盡是滅法；觀此法",
    "T02n0125_032:0723b20": "已，然後成辟支佛道。「是時，喜益辟支佛已",
    "T02n0125_032:0723b21": "成道果，便說此偈：",
    "T02n0125_032:0723b22": "「『我憶地獄苦，　　畜生五道中，",
    "T02n0125_032:0723b23": "捨之今學道，　　獨逝而無憂。』",
    "T02n0125_032:0723b24": "「是時，此辟支佛在彼仙人山中。比丘當知，以",
    "T02n0125_032:0723b25": "此方便，知此山中恒有神通菩薩、得道真人、",
    "T02n0125_032:0723b26": "學仙道者而居其中，是故名曰仙人之山，",
    "T02n0125_032:0723b27": "更無異名。若如來不出現於世時，此仙人",
    "T02n0125_032:0723b28": "山中諸天恒來恭敬。所以然者，斯山中純是",
    "T02n0125_032:0723b29": "真人，無有雜錯者。若彌勒佛降神世時，此",
    "T02n0125_032:0723c01": "諸山名各各別異，此仙人山更無異名。此賢",
    "T02n0125_032:0723c02": "劫之中，此山名亦不異。汝等，比丘！當親近",
    "T02n0125_032:0723c03": "此山，承事恭敬，便當增益諸功德。如是，比",
    "T02n0125_032:0723c04": "丘！當作是學。」爾時，諸比丘聞佛所說，歡喜",
    "T02n0125_032:0723c05": "奉行。",
    "T02n0125_032:0723c06": "8（八）聞如是：一時，佛在舍衛國祇樹給孤獨",
    "T02n0125_032:0723c07": "園。爾時，世尊告諸比丘：「汝等專念而自修",
    "T02n0125_032:0723c08": "己。云何當專念？於是，比丘！可行知行，舉動、",
    "T02n0125_032:0723c09": "進止、屈申、俯仰、著衣法則、睡眠、覺寤、或語、",
    "T02n0125_032:0723c10": "或默，皆悉知時。若復比丘心意專正，彼比丘",
    "T02n0125_032:0723c11": "欲漏未生便不生，已生便滅之；未生有漏",
    "T02n0125_032:0723c12": "使不生，已生令滅之；未生無明漏使不",
    "T02n0125_032:0723c13": "生，已生令滅之。若專念分別六入，終不",
    "T02n0125_032:0723c14": "墮惡道。「云何六入為惡道？眼觀此色，若好、",
    "T02n0125_032:0723c15": "若醜，見好則喜，見惡不喜；若耳聞聲，若好、",
    "T02n0125_032:0723c16": "若醜，聞好則喜，聞不好則不喜；鼻、口、身、",
    "T02n0125_032:0723c17": "意，亦復如是。猶如有六種之虫，性行各",
    "T02n0125_032:0723c18": "異，所行不同。若有人取繩纏縛之，取狗、",
    "T02n0125_032:0723c19": "野狐、獼猴、鱣魚、蚖蛇、飛鳥，皆悉縛之，共繫",
    "T02n0125_032:0723c20": "一處而放之。爾時，六種之虫各有性行。爾",
    "T02n0125_032:0723c21": "時，狗意中欲赴趣村中；野狐意中欲趣",
    "T02n0125_032:0723c22": "赴塜間；鱣魚意中欲趣水中；獼猴意中欲",
    "T02n0125_032:0723c23": "向山林之間；毒蛇意中欲入穴中；飛鳥意",
    "T02n0125_032:0723c24": "中欲飛在空。爾時，六種之虫各各有性行",
    "T02n0125_032:0723c25": "而不共同。「設復有人取此六種之虫，繫著",
    "T02n0125_032:0723c26": "一處，而不得東、西、南、北。是時，六種之虫雖",
    "T02n0125_032:0723c27": "復動轉，亦不離故處。此內六情亦復如是，",
    "T02n0125_032:0723c28": "各各有所主，其事不同，所觀別異，若好、",
    "T02n0125_032:0723c29": "若醜。「爾時，比丘繫此六情而著一處。是故，",
    "T02n0125_032:0724a01": "諸比丘！當念專精，意不錯亂，是時弊魔波",
    "T02n0125_032:0724a02": "旬終不得其便，諸善功德皆悉成就。如",
    "T02n0125_032:0724a03": "是，諸比丘！當念具足眼根，便得二果，於",
    "T02n0125_032:0724a04": "現法中得阿那含果，若得阿羅漢果。如是，",
    "T02n0125_032:0724a05": "諸比丘！當作是學。」爾時，諸比丘聞佛所說，",
    "T02n0125_032:0724a06": "歡喜奉行。",
    "T02n0125_032:0724a07": "9（九）聞如是：一時，佛在波羅㮈鹿野園中，",
    "T02n0125_032:0724a08": "與大比丘眾五百人俱。爾時，世尊告諸比",
    "T02n0125_032:0724a09": "丘：「當思惟無常想，廣布無常想，以思惟",
    "T02n0125_032:0724a10": "無常想，廣布無常想，便斷欲愛、色愛、無色",
    "T02n0125_032:0724a11": "愛，盡斷憍慢、無明。何以故？昔者過去久遠世",
    "T02n0125_032:0724a12": "時，有辟支佛名善目，顏貌端政，面如桃華",
    "T02n0125_032:0724a13": "色，視瞻審諦，口作優鉢華香，身作栴檀",
    "T02n0125_032:0724a14": "香。「是時，善目辟支佛到時，著衣持鉢，入波",
    "T02n0125_032:0724a15": "羅㮈城乞食。漸漸至大長者家，在門外默",
    "T02n0125_032:0724a16": "然而立。是時，長者女遙見有道士在門外",
    "T02n0125_032:0724a17": "立，端政無雙，顏貌殊特，世之希有，口作優",
    "T02n0125_032:0724a18": "鉢華香，體作栴檀香，便起欲心，向彼",
    "T02n0125_032:0724a19": "比丘所，便作是說：『汝今端政，面如桃華色，",
    "T02n0125_032:0724a20": "世之希有！我今雖處女人，亦復端政，可",
    "T02n0125_032:0724a21": "共合會。然我家中饒多珍寶，資財無量；然",
    "T02n0125_032:0724a22": "作沙門，甚為不易。』「是時，辟支佛問曰：『大妹！",
    "T02n0125_032:0724a23": "今為染著何處？』「長者女報曰：『我今正著眼",
    "T02n0125_032:0724a24": "色，又復口中作優鉢華香，身作栴檀香。』",
    "T02n0125_032:0724a25": "「是時，辟支佛舒左手，以右手挑眼著掌",
    "T02n0125_032:0724a26": "中，而告之曰：『所愛眼者，此之謂也。大妹！今",
    "T02n0125_032:0724a27": "日為著何處？猶如癰瘡，無一可貪，然此眼",
    "T02n0125_032:0724a28": "中，亦漏不淨。大妹當知，眼如浮泡，亦不牢",
    "T02n0125_032:0724a29": "固，幻偽非真，誑惑世人；眼、耳、鼻、口、身、意皆",
    "T02n0125_032:0724b01": "不牢固，欺詐不真。口是唾器，出不淨之物；",
    "T02n0125_032:0724b02": "純含白骨，身為苦器，為磨滅之法，恒盛",
    "T02n0125_032:0724b03": "臭處，諸虫所擾；亦如畫瓶，內盛不淨。大妹！",
    "T02n0125_032:0724b04": "今日為著何處？是故，大妹！當專其心，思惟",
    "T02n0125_032:0724b05": "此法幻偽不真。如妹思惟眼、色無常，所有著",
    "T02n0125_032:0724b06": "欲之想自消滅。耳、鼻、口、身、意皆悉無常。思",
    "T02n0125_032:0724b07": "惟此已，所有欲意自當消除；思惟六入，便",
    "T02n0125_032:0724b08": "無欲想。』「是時，長者女便懷恐懼，即前禮辟支",
    "T02n0125_032:0724b09": "佛足，白辟支佛言：『自今已去，改過修善，更",
    "T02n0125_032:0724b10": "不興欲想。唯願受悔過，如是再三修行。』「辟",
    "T02n0125_032:0724b11": "支佛報曰：『止！止！大妹！此非汝咎，是我宿罪，",
    "T02n0125_032:0724b12": "受此形故，使人見起欲情意。當熟觀眼，",
    "T02n0125_032:0724b13": "此眼非我，我亦非彼有；亦非我造，亦非",
    "T02n0125_032:0724b14": "彼為，乃從無有中而生，已有便自壞敗；亦",
    "T02n0125_032:0724b15": "非往世、今世、後世，皆由合會因緣。所謂合會",
    "T02n0125_032:0724b16": "因緣者，緣是有是，此起則起，此無則無，此",
    "T02n0125_032:0724b17": "滅則滅。眼、耳、鼻、口、身、意亦復如是，皆悉空",
    "T02n0125_032:0724b18": "寂。是故，大妹！莫著眼色，以不著色，便至",
    "T02n0125_032:0724b19": "安隱之處，無復情欲。如是，大妹！當作是學。』",
    "T02n0125_032:0724b20": "「爾時，辟支佛與彼女人，說四非常之法已，",
    "T02n0125_032:0724b21": "昇在虛空，現十八變，還歸所止。「爾時，彼女",
    "T02n0125_032:0724b22": "人觀眼、耳、鼻、舌、身、意了無所有，便在閑靜",
    "T02n0125_032:0724b23": "之處，思惟此法。彼女人復更思惟六情",
    "T02n0125_032:0724b24": "無主，得四等心，身壞命終，生梵天上。「比丘",
    "T02n0125_032:0724b25": "當知，若思惟無常想，廣布無常想，盡斷欲、",
    "T02n0125_032:0724b26": "色、無色愛，憍慢、無明皆悉除盡。是故，比丘！當",
    "T02n0125_032:0724b27": "作是學。」爾時，諸比丘聞佛所說，歡喜奉行。",
    "T02n0125_032:0724b28": "10（一〇）聞如是：一時，佛在舍衛國祇樹給孤獨",
    "T02n0125_032:0724b29": "園。爾時，波斯匿王告御車人曰：「汝今辦羽",
    "T02n0125_032:0724c01": "寶之車，吾欲出外遊觀。」是時，彼人受王教",
    "T02n0125_032:0724c02": "勅，即辦羽寶之車，前白王曰：「已嚴駕羽",
    "T02n0125_032:0724c03": "寶之車，王宜知是時。」波斯匿王將此人便",
    "T02n0125_032:0724c04": "出舍衛城，至彼園觀，觀諸樹木，皆無聲",
    "T02n0125_032:0724c05": "響，亦無人民，寂然空虛。見已，便憶如來說",
    "T02n0125_032:0724c06": "諸法之本。是時，彼人在王後，執扇而扇王。",
    "T02n0125_032:0724c07": "「此園果樹木皆無聲響，亦無人民，寂然空",
    "T02n0125_032:0724c08": "虛，我今欲請如來、至真、等正覺在此遊化，",
    "T02n0125_032:0724c09": "然不知如來今為所在？我欲往覲。」侍人報",
    "T02n0125_032:0724c10": "曰：「釋種有村名曰鹿堂，如來在彼遊化。」波",
    "T02n0125_032:0724c11": "斯匿王告曰：「此鹿堂去此近遠？」侍人白王：",
    "T02n0125_032:0724c12": "「如來住處去此不遠，計其道里有三由旬。」",
    "T02n0125_032:0724c13": "是時，波斯匿王告曰：「速辦羽寶之車，我今",
    "T02n0125_032:0724c14": "欲見如來。」是時，彼人受王教已，即辦駕車，",
    "T02n0125_032:0724c15": "前白王曰：「車今已駕，王知是時。」王即乘車",
    "T02n0125_032:0724c16": "往詣彼村。爾時，眾比丘輩於露地而經行，",
    "T02n0125_032:0724c17": "是時王下車至眾多比丘所。到已，頭面禮足，",
    "T02n0125_032:0724c18": "在一面住。是時，王白比丘曰：「如來為所",
    "T02n0125_032:0724c19": "在？吾欲見之。」眾多比丘報曰：「世尊在此講",
    "T02n0125_032:0724c20": "堂中住，可往見之，勿以為難。王欲去時，",
    "T02n0125_032:0724c21": "徐舉其足，無令有聲。」是時，波斯匿王還顧",
    "T02n0125_032:0724c22": "視彼侍人，是時侍人便作是念：「王今獨與世",
    "T02n0125_032:0724c23": "尊相見，我應住此。」是時，王獨往至世尊所。",
    "T02n0125_032:0724c24": "爾時，世尊以天眼觀見波斯匿王在門外",
    "T02n0125_032:0724c25": "立。是時，世尊即從座起與王開門。王見世",
    "T02n0125_032:0724c26": "尊，頭面禮足，自稱姓名：「我是波斯匿王。」三",
    "T02n0125_032:0724c27": "自稱號。世尊告曰：「汝今是王，我今釋種出家",
    "T02n0125_032:0724c28": "學道。」時王白佛：「唯願世尊延壽無窮，使天、人",
    "T02n0125_032:0724c29": "得安。」世尊告曰：「使大王當延壽無窮，以法",
    "T02n0125_032:0725a01": "治化，莫以非法。諸有以法化者，皆生天上",
    "T02n0125_032:0725a02": "善處，正使命終之後，名稱不朽。世人所傳",
    "T02n0125_032:0725a03": "云：『昔有國王以法治化，未曾有枉。』設有",
    "T02n0125_032:0725a04": "人民住此王境界，歎王功德，思憶不忘者，",
    "T02n0125_032:0725a05": "王身在天上，增六事功德。云何為六？一者",
    "T02n0125_032:0725a06": "天壽，二者天色，三者天樂，四者天神足，五者",
    "T02n0125_032:0725a07": "天豪，六者天光。是故，大王！當以法治，莫以",
    "T02n0125_032:0725a08": "非法。我今日身中有此功德，應受人恭",
    "T02n0125_032:0725a09": "敬禮拜。」王白佛言：「如來功德應受人拜。」世",
    "T02n0125_032:0725a10": "尊告曰：「汝今云何言如來應受人禮拜？」王",
    "T02n0125_032:0725a11": "白佛言：「如來有六功德，應得受人禮拜。云",
    "T02n0125_032:0725a12": "何為六？如來正法甚為和雅，智者所修行，",
    "T02n0125_032:0725a13": "是謂如來初功德，可事、可敬。「復次，如來聖",
    "T02n0125_032:0725a14": "眾極為和順，法法成就；戒成就、智慧成就、",
    "T02n0125_032:0725a15": "解脫成就、解脫見慧成就。所謂聖眾者四雙",
    "T02n0125_032:0725a16": "八輩，此是如來聖眾，可敬、可貴，世間之大福",
    "T02n0125_032:0725a17": "田，是謂如來第二功德。「復次，如來有四部之",
    "T02n0125_032:0725a18": "眾，所施行法皆習行之，更不重受觸擾如",
    "T02n0125_032:0725a19": "來，是謂如來第三功德。「復次，世尊！我見剎",
    "T02n0125_032:0725a20": "利之姓、婆羅門、居士、沙門，高才蓋世，皆來集",
    "T02n0125_032:0725a21": "論議：『我等當以此論往問如來，設彼沙門",
    "T02n0125_032:0725a22": "瞿曇不報此論者，則有缺也；設當能報",
    "T02n0125_032:0725a23": "者，我等當稱其善。』是時，四姓來至世尊所，",
    "T02n0125_032:0725a24": "而問此論，或有默然者。爾時，世尊與彼說",
    "T02n0125_032:0725a25": "法，彼聞法已，更不復問事，況復欲論，皆",
    "T02n0125_032:0725a26": "師事如來，是第四功德。「復次，諸六十二見，",
    "T02n0125_032:0725a27": "欺誑世人，不解正法，由此致愚。然如來能",
    "T02n0125_032:0725a28": "除此諸邪見業，修其正見，是謂第五如來",
    "T02n0125_032:0725a29": "功德。「復次，眾生身、口、意行惡，彼若命終，憶",
    "T02n0125_032:0725b01": "如來功德，離三惡趣，得生天上；正使極惡",
    "T02n0125_032:0725b02": "之人，得生天上，是謂第六如來功德。其有",
    "T02n0125_032:0725b03": "眾生見如來者，皆起恭敬之心，而供養之。」",
    "T02n0125_032:0725b04": "世尊告曰：「善哉！善哉！大王！乃能如來前作師",
    "T02n0125_032:0725b05": "子吼，演如來功德。是故，大王！常當興心向",
    "T02n0125_032:0725b06": "於如來。如是，大王！當作是學。」爾時，世尊與",
    "T02n0125_032:0725b07": "王波斯匿說微妙之法，使令歡喜。是時，大",
    "T02n0125_032:0725b08": "王聞佛說法已，即從座起，禮世尊足，便",
    "T02n0125_032:0725b09": "退而去。未久，佛告比丘：「汝等當持此法",
    "T02n0125_032:0725b10": "供養，善諷誦念。所以然者，此波斯匿王之所",
    "T02n0125_032:0725b11": "說也。汝等亦當與四部眾廣演其義。如是，",
    "T02n0125_032:0725b12": "諸比丘！當作是學。」爾時，諸比丘聞佛所說，",
    "T02n0125_032:0725b13": "歡喜奉行。",
    "T02n0125_032:0725b14": "11（一一）聞如是：一時，佛在羅閱城加蘭陀竹",
    "T02n0125_032:0725b15": "園所，與大比丘眾五百人俱。爾時，阿闍世王",
    "T02n0125_032:0725b16": "告群臣曰：「汝等速駕羽寶之車，吾欲往",
    "T02n0125_032:0725b17": "見世尊！」是時，群臣受王教勅，即駕羽寶之",
    "T02n0125_032:0725b18": "車，前白王言：「嚴駕已辦，王宜知時。」時，王",
    "T02n0125_032:0725b19": "乘寶羽之車，往至世尊所，頭面禮足，在一",
    "T02n0125_032:0725b20": "面坐。爾時，阿闍世王白世尊言：「唯願世尊",
    "T02n0125_032:0725b21": "受我請，在羅閱城九十日夏坐。」爾時，世尊",
    "T02n0125_032:0725b22": "默然受王請。是時，王見世尊默然受請，即",
    "T02n0125_032:0725b23": "從座起，頭面禮足，便退而去。是時，阿闍世",
    "T02n0125_032:0725b24": "王隨時供養衣被、飲食、床臥具、病瘦醫藥。爾",
    "T02n0125_032:0725b25": "時，毘舍離城鬼神興盛，人民死亡不可稱計。",
    "T02n0125_032:0725b26": "一日之中死者百數，鬼神羅剎充滿其中，面",
    "T02n0125_032:0725b27": "目黃色，或經三、四日而死者。是時，毘舍離人",
    "T02n0125_032:0725b28": "民恐懼，皆集一處，而共論議：「此大城中極",
    "T02n0125_032:0725b29": "為熾盛，土人豐熟，富樂無限，如彼天宮釋",
    "T02n0125_032:0725c01": "所住處。然今日為此鬼神所害，盡當死亡，",
    "T02n0125_032:0725c02": "丘荒猶如山野。誰能有此神德，却此災",
    "T02n0125_032:0725c03": "患？」是時，人民各自相謂曰：「我等聞：『有沙門",
    "T02n0125_032:0725c04": "瞿曇，所至到處，眾邪惡鬼不得嬈近。』若當",
    "T02n0125_032:0725c05": "如來來至此者，此諸鬼神各自馳散。但今日",
    "T02n0125_032:0725c06": "世尊在此羅閱城住，為阿闍世所供養，",
    "T02n0125_032:0725c07": "將恐不來此間遊化。」或復有作是說：「如來",
    "T02n0125_032:0725c08": "有大慈悲，愍念眾生，遍觀一切，未度者使",
    "T02n0125_032:0725c09": "令得度，不捨一切眾生，如母愛子。設當",
    "T02n0125_032:0725c10": "有人請者，如來便來，阿闍世王終不留住。誰",
    "T02n0125_032:0725c11": "能堪往至阿闍世王界，而白世尊云：『我等",
    "T02n0125_032:0725c12": "城中今遭此困厄，唯願世尊慈愍屈顧！』」爾",
    "T02n0125_032:0725c13": "時，有大長者，名曰最大，集在彼眾。是時，諸",
    "T02n0125_032:0725c14": "人語長者曰：「我等聞：『沙門瞿曇所至到處，",
    "T02n0125_032:0725c15": "諸邪惡鬼無能害者。』若當如來至此間者，",
    "T02n0125_032:0725c16": "便能除此災患。汝可往世尊所，具白此意，",
    "T02n0125_032:0725c17": "使此城廓永得存在。」是時，長者默然從眾",
    "T02n0125_032:0725c18": "人語，即從座起，往至家中。到已，辦道路行",
    "T02n0125_032:0725c19": "具，將諸人使往至世尊所，頭面禮足，在一",
    "T02n0125_032:0725c20": "面坐。爾時，長者白世尊言：「毘舍離城中人",
    "T02n0125_032:0725c21": "民遇此災患，人民之類死亡者多，計彼城",
    "T02n0125_032:0725c22": "中一日之內，連車載尸，動有百數。唯願世",
    "T02n0125_032:0725c23": "尊垂愍接度，使餘人拔擇安處，令得無",
    "T02n0125_032:0725c24": "為。又聞：『世尊所至到處，天、龍、鬼神不敢嬈",
    "T02n0125_032:0725c25": "近。』願垂屈顧，至彼城中，度彼人民，安處無",
    "T02n0125_032:0725c26": "為。」世尊告曰：「我今已受羅閱城阿闍世王",
    "T02n0125_032:0725c27": "請。諸佛世尊言無有二，若當阿闍世王見",
    "T02n0125_032:0725c28": "聽者，如來當往。」最大長者白佛言：「此事甚",
    "T02n0125_032:0725c29": "難，阿闍世王終不放如來使至彼國。所",
    "T02n0125_032:0726a01": "以然者，阿闍世王於我國土，無有毫釐",
    "T02n0125_032:0726a02": "之善，長夜求方便，欲害彼民。設當阿闍世",
    "T02n0125_032:0726a03": "王見我者，即取我殺，況復得陳此事！若當",
    "T02n0125_032:0726a04": "聞彼國人民為鬼神所害者，歡喜無量。」世",
    "T02n0125_032:0726a05": "尊告曰：「勿懷恐懼，汝今往至王所，而白",
    "T02n0125_032:0726a06": "此事言：『如來記前王身，終無虛妄，所言無",
    "T02n0125_032:0726a07": "二。父王無咎而取害之，當生阿鼻地獄中，",
    "T02n0125_032:0726a08": "經歷一劫。然今日以離此罪，改其過罪，於",
    "T02n0125_032:0726a09": "如來法中，信根成就，緣此德本，得滅此罪，",
    "T02n0125_032:0726a10": "永無有餘，於今身命終，當生拍毬地獄",
    "T02n0125_032:0726a11": "中；於彼命終當生四天王上，於彼命終生",
    "T02n0125_032:0726a12": "豔天上；於豔天上命終生兜術天、化自在天、",
    "T02n0125_032:0726a13": "他化自在天；復還以次來至四天王中。大王",
    "T02n0125_032:0726a14": "當知，二十劫中不墮惡趣，恒在人中生。",
    "T02n0125_032:0726a15": "最後受身，以信堅固，剃除鬚髮，著三法衣，",
    "T02n0125_032:0726a16": "出家學道，名曰除惡辟支佛。』彼王聞此語，",
    "T02n0125_032:0726a17": "便當歡喜踊躍，不能自勝，亦當告汝作是",
    "T02n0125_032:0726a18": "語：『隨汝所求要願，吾不違之。』」是時，長者白",
    "T02n0125_032:0726a19": "世尊言：「我今當持世尊威神至彼王所。」即",
    "T02n0125_032:0726a20": "從座起，頭面禮足，往彼王所。爾時，阿闍世",
    "T02n0125_032:0726a21": "王與諸群臣在高殿上，有所講論。是時，大",
    "T02n0125_032:0726a22": "長者往至王前，王遙見來，語群臣曰：「若當",
    "T02n0125_032:0726a23": "此人今至此所，汝等欲取何為？」或有作是",
    "T02n0125_032:0726a24": "說：「我等當取五兀之。」或言：「當梟其首。」阿",
    "T02n0125_032:0726a25": "闍世王言：「汝等催取殺之，不須見吾。」是時，",
    "T02n0125_032:0726a26": "長者聞此語已，極懷恐懼，尋時高聲而作",
    "T02n0125_032:0726a27": "是語：「我是佛之所使。」王聞佛音已，即下坐，",
    "T02n0125_032:0726a28": "右膝著地，向如來所，問彼長者曰：「如來何",
    "T02n0125_032:0726a29": "所教勅？」長者報曰：「世尊記前聖王而無虛",
    "T02n0125_032:0726b01": "妄，所吐言教，終無有二。如來言：『王取父王",
    "T02n0125_032:0726b02": "害之，緣此罪本當入阿鼻地獄中，經歷一",
    "T02n0125_032:0726b03": "劫；然復尋時改過於如來所，今當生拍",
    "T02n0125_032:0726b04": "毬地獄中；於彼命終當生四天王中；展轉",
    "T02n0125_032:0726b05": "生他化自在天中；還復次來生四王天中，",
    "T02n0125_032:0726b06": "二十劫中不墮三惡趣，流轉天、人之中。最後",
    "T02n0125_032:0726b07": "受身，以信堅固，出家學道，名曰除惡辟支",
    "T02n0125_032:0726b08": "佛，出現於世。』」王聞此語已，歡喜踊躍，不能",
    "T02n0125_032:0726b09": "自勝，即告大長者曰：「汝今欲求何願，吾當",
    "T02n0125_032:0726b10": "與之。」長者白王：「所求願者，王勿見違。」阿闍",
    "T02n0125_032:0726b11": "世王告曰：「汝今但說欲求何願，吾不違之。」",
    "T02n0125_032:0726b12": "長者白王：「毘舍離城人民遇災，為鬼神所",
    "T02n0125_032:0726b13": "害，不可稱計。如今羅剎鬼神極為暴虐。唯",
    "T02n0125_032:0726b14": "願大王聽放世尊至彼世界，令彼鬼神各",
    "T02n0125_032:0726b15": "各馳散！所以然者，我等曾聞：『若如來所至",
    "T02n0125_032:0726b16": "到處，天、龍、鬼神不得其便。』唯願大王聽許",
    "T02n0125_032:0726b17": "世尊至彼國界。」王聞此語已，便長歎息，告",
    "T02n0125_032:0726b18": "長者曰：「此願極大，非常人之所及；汝若",
    "T02n0125_032:0726b19": "當隨吾求城廓、村落、國財、妻子，吾不悋之。",
    "T02n0125_032:0726b20": "我不慮汝，當屈願世尊；然我先以許所",
    "T02n0125_032:0726b21": "求之願，今隨汝意。」是時，長者極懷歡喜，即",
    "T02n0125_032:0726b22": "從座起，辭退而去，往至世尊所言：「阿闍",
    "T02n0125_032:0726b23": "世王以許放世尊詣彼國界。」世尊告曰：「汝",
    "T02n0125_032:0726b24": "並在前，如來自當知時。」是時，長者頭面禮",
    "T02n0125_032:0726b25": "足，繞佛三匝，便退而去。是時，世尊清旦將",
    "T02n0125_032:0726b26": "諸比丘眾，前後圍繞出迦蘭陀竹園所，往",
    "T02n0125_032:0726b27": "詣毘舍離城。爾時，阿闍世王在高樓上，及",
    "T02n0125_032:0726b28": "將持蓋一人。爾時，王遙見世尊向彼國界，",
    "T02n0125_032:0726b29": "便自歎息告左右曰：「我等為此長者所欺，",
    "T02n0125_032:0726c01": "我今復用活為？乃使如來出此國界。」是時，",
    "T02n0125_032:0726c02": "阿闍世王持五百蓋，往送世尊，恐有塵",
    "T02n0125_032:0726c03": "坋身。羅閱城中復有五百寶蓋從如來後。",
    "T02n0125_032:0726c04": "是時，釋提桓因知世尊心中所念，復以五",
    "T02n0125_032:0726c05": "百寶蓋在虛空中，恐有塵土坋如來身；及",
    "T02n0125_032:0726c06": "諸河神復持五百寶蓋在虛空中。是時，毘舍",
    "T02n0125_032:0726c07": "離城人民之類聞世尊今當入城，復持五",
    "T02n0125_032:0726c08": "百寶蓋，前迎世尊。爾時，有二千五百寶蓋",
    "T02n0125_032:0726c09": "懸在空中。爾時，世尊見此蓋已，即時便笑。",
    "T02n0125_032:0726c10": "此是諸佛世尊常法，設如來笑時，口中便有",
    "T02n0125_032:0726c11": "五色光出，青、黃、白、黑、赤。侍者阿難見此光",
    "T02n0125_032:0726c12": "明，作此思惟：「此是何緣？設世尊笑，必有因",
    "T02n0125_032:0726c13": "緣，事不唐爾。」是時，阿難長跪叉手，白世",
    "T02n0125_032:0726c14": "尊言：「如來終不妄笑，笑必當有緣。」世尊告",
    "T02n0125_032:0726c15": "曰：「汝今見此二千五百寶蓋供養如來乎？」",
    "T02n0125_032:0726c16": "阿難白佛：「唯然，見之。」世尊告曰：「若如來不",
    "T02n0125_032:0726c17": "出家學道者，當二千五百世作轉輪聖王，",
    "T02n0125_032:0726c18": "治化人民；以如來出家學道，更不受此寶",
    "T02n0125_032:0726c19": "蓋。「阿難當知，過去久遠，有王名善化治，在",
    "T02n0125_032:0726c20": "蜜絺羅國，以法治化，接納有方，統此閻",
    "T02n0125_032:0726c21": "浮里地，靡不從令者。爾時，彼王有八萬四",
    "T02n0125_032:0726c22": "千夫人婇女，皆是剎利種姓，第一夫人名",
    "T02n0125_032:0726c23": "曰日光，亦無兒息繼嗣者。「是時，彼王便作",
    "T02n0125_032:0726c24": "是念：『我今統此閻浮里地，然今無有兒息。』",
    "T02n0125_032:0726c25": "便向諸山神、樹神、天地神明求有兒息。又",
    "T02n0125_032:0726c26": "未經數日之中，夫人懷妊。是時，日光夫人",
    "T02n0125_032:0726c27": "白王言：『大王當知，我今覺知有娠，宜自",
    "T02n0125_032:0726c28": "將護。』復經八、九月，生一男兒，顏貌端政，面",
    "T02n0125_032:0726c29": "如桃華色。夫人見已，極懷歡喜，往視大王，",
    "T02n0125_032:0727a01": "王見歡喜踊躍，不能自勝，及八萬四千夫人，",
    "T02n0125_032:0727a02": "見生太子，亦各歡喜。「是時，國王召諸群臣國",
    "T02n0125_032:0727a03": "師、道士，使瞻相之，又與立字使世稱傳。爾",
    "T02n0125_032:0727a04": "時，相師前白王言：『今生太子極為端政，與",
    "T02n0125_032:0727a05": "世有異，其有見者，莫不愛念，今當立名",
    "T02n0125_032:0727a06": "愛念。』自已立字竟，各還所在。是時，國王愛",
    "T02n0125_032:0727a07": "念太子，未曾離目，即與太子起三時講堂；",
    "T02n0125_032:0727a08": "復以婇女充滿其中，與王太子共相娛樂。",
    "T02n0125_032:0727a09": "「爾時，太子便作是念：『此中婇女，頗有常存不",
    "T02n0125_032:0727a10": "離世間，亦不變易。然觀彼眾中，盡皆無常，",
    "T02n0125_032:0727a11": "無有常存於世者，悉是幻偽，無有真實，",
    "T02n0125_032:0727a12": "使人民之類染著愛樂，皆不知遠離之。我",
    "T02n0125_032:0727a13": "今復用此為？可捨而學道。』是時，愛念太子",
    "T02n0125_032:0727a14": "即以其日，剃除鬚髮，著三法衣，出家學道；",
    "T02n0125_032:0727a15": "尋即其夜，斷諸結縛，思惟有習之法，皆是",
    "T02n0125_032:0727a16": "磨滅，成辟支佛。成佛已，便說此偈：",
    "T02n0125_032:0727a17": "「『欲者無常法，　　變易無實定，",
    "T02n0125_032:0727a18": "知此為大患，　　獨遊不與俱。』",
    "T02n0125_032:0727a19": "「是時，辟支佛說此偈已，即飛在虛空，遶彼",
    "T02n0125_032:0727a20": "蜜絺羅城三匝。「是時，國王在高殿上，及諸宮",
    "T02n0125_032:0727a21": "人共相娛樂，見辟支佛遶城三匝，極懷歡",
    "T02n0125_032:0727a22": "喜，不能自勝：『我今太子，騰在虛空，如彼飛",
    "T02n0125_032:0727a23": "鳥。』又不知成辟支佛，而告之曰：『兒！今來下",
    "T02n0125_032:0727a24": "至此殿上，與吾共相娛樂。』是時，阿難！彼辟",
    "T02n0125_032:0727a25": "支佛尋下殿上，欲度父母故。時王語曰：『太",
    "T02n0125_032:0727a26": "子！今日何為著此婇女衣，又剃鬚髮，與人",
    "T02n0125_032:0727a27": "有異？』辟支佛報曰：『子今所著甚為奇雅，非",
    "T02n0125_032:0727a28": "常人之所習。』時王報曰：『何緣更不至宮",
    "T02n0125_032:0727a29": "中？』辟支佛言：『自今已後，不復習欲，亦不樂",
    "T02n0125_032:0727b01": "此五欲之中。』時王語言：『設不樂此五欲中",
    "T02n0125_032:0727b02": "者，在吾後園中住。』「爾時，國王即自至園中，",
    "T02n0125_032:0727b03": "造立屋舍。是時，辟支佛欲度父母故，便住",
    "T02n0125_032:0727b04": "彼園舘中受王供養，經歷數時，便於無餘",
    "T02n0125_032:0727b05": "涅槃界而般涅槃。王取舍利而耶維之，",
    "T02n0125_032:0727b06": "於彼處立大神祠。是王復以餘日往",
    "T02n0125_032:0727b07": "至園中觀看，見彼神寺，彫落壞敗。見已便",
    "T02n0125_032:0727b08": "作是念：『此是我兒神寺，今以彫壞。』是時，國",
    "T02n0125_032:0727b09": "王即以己蓋，覆彼神寺上，皆由愛心未盡。",
    "T02n0125_032:0727b10": "「是故，阿難！莫作異觀，爾時善化王者，即我",
    "T02n0125_032:0727b11": "身是。時，以兒故，以一蓋覆寺上，緣此德本，",
    "T02n0125_032:0727b12": "流轉天、人之間，數百千變為轉輪聖王，或",
    "T02n0125_032:0727b13": "為帝釋、梵天。我爾時不知是辟支佛，設我",
    "T02n0125_032:0727b14": "知是辟支佛者，其德不可稱量。若如來不",
    "T02n0125_032:0727b15": "成無上正真道者，更二千五百變作轉輪",
    "T02n0125_032:0727b16": "聖王，治化天下；以成道故，今有此二千五",
    "T02n0125_032:0727b17": "百蓋，自然應現。是謂，阿難！緣此因緣，如來",
    "T02n0125_032:0727b18": "笑耳。承事諸佛，功德乃爾不可稱計。是故，",
    "T02n0125_032:0727b19": "阿難！當求方便，供養諸佛世尊！如是。阿難！",
    "T02n0125_032:0727b20": "當作是學。」是時，世尊將諸比丘眾，往詣毘",
    "T02n0125_032:0727b21": "舍離城，住城門中，便說此偈：",
    "T02n0125_032:0727b22": "「今以成如來，　　世間最第一，",
    "T02n0125_032:0727b23": "持此至誠語，　　毘舍離無他。",
    "T02n0125_032:0727b24": "復以至誠法，　　得至涅槃界，",
    "T02n0125_032:0727b25": "持此至誠語，　　毘舍離無他。",
    "T02n0125_032:0727b26": "復以至誠僧，　　賢聖眾第一，",
    "T02n0125_032:0727b27": "持此至誠語，　　毘舍離無他。",
    "T02n0125_032:0727b28": "二足獲安隱，　　四足亦復然，",
    "T02n0125_032:0727b29": "行道亦吉祥，　　來者亦復然。",
    "T02n0125_032:0727c01": "晝夜獲安隱，　　無有觸嬈者，",
    "T02n0125_032:0727c02": "持此至誠語，　　使毘舍無他。」",
    "T02n0125_032:0727c03": "如來說此語已，是時羅剎、鬼神各自馳走，不",
    "T02n0125_032:0727c04": "安其所，更不復入毘舍離城；諸有疾病之",
    "T02n0125_032:0727c05": "人各得除愈。爾時，世尊遊在獼猴池側，國",
    "T02n0125_032:0727c06": "土人民承事供養衣被、飯食、床臥具、病瘦醫",
    "T02n0125_032:0727c07": "藥，隨其貴賤，各來飯佛及比丘僧，亦受八",
    "T02n0125_032:0727c08": "關齋，不失時節。是時，毘舍離城內，有六師",
    "T02n0125_032:0727c09": "在彼遊化。所謂六師者：不蘭迦葉、阿夷耑、",
    "T02n0125_032:0727c10": "瞿耶樓、波休迦栴、先比盧持、尼揵子等。是",
    "T02n0125_032:0727c11": "時，六師集在一處，而作是說：「此沙門瞿曇",
    "T02n0125_032:0727c12": "住此毘舍離城，為人民所供養，然我等不",
    "T02n0125_032:0727c13": "為人民所供養。我等可往與彼論議，何",
    "T02n0125_032:0727c14": "者得勝？何者不如？」不蘭迦葉曰：「諸有沙門、婆",
    "T02n0125_032:0727c15": "羅門不受他語，方便致詰，此非沙門、婆",
    "T02n0125_032:0727c16": "羅門之法；然此瞿曇沙門不受他語，方便",
    "T02n0125_032:0727c17": "致難，我等那得與彼論議？」阿夷耑言：「無",
    "T02n0125_032:0727c18": "施、無受，亦無與者，亦無今世、後世眾生之",
    "T02n0125_032:0727c19": "類，亦無善惡之報。」瞿耶樓說曰：「在恒水側",
    "T02n0125_032:0727c20": "殺害人民不可稱計，積肉成山；在恒水",
    "T02n0125_032:0727c21": "左，作諸功德，緣此都無善惡之報。」彼休迦",
    "T02n0125_032:0727c22": "栴言：「正使在恒水左，布施、持戒，隨時供給",
    "T02n0125_032:0727c23": "不令有乏，亦復無此福報。」先比盧持言：「無",
    "T02n0125_032:0727c24": "有言語，亦無言語之報，唯默然快樂。」尼揵",
    "T02n0125_032:0727c25": "子曰：「有言語，亦有言語之報。沙門瞿曇亦",
    "T02n0125_032:0727c26": "是人，我亦是人；瞿曇有所知，我等亦有",
    "T02n0125_032:0727c27": "所知；沙門瞿曇有神足，我亦有神足。若彼",
    "T02n0125_032:0727c28": "沙門現一神足，我等當現二神足；彼現",
    "T02n0125_032:0727c29": "二神足，我現四神足；彼現四，我現八；彼現",
    "T02n0125_032:0728a01": "八，我現十六；彼現十六，我現三十二，恒使",
    "T02n0125_032:0728a02": "增多，終不為彼屈，足得與角力。設彼不",
    "T02n0125_032:0728a03": "受我等論者，即是彼之咎，人民聞已，不復",
    "T02n0125_032:0728a04": "供養，我等便得供養。」是時，有比丘尼聞",
    "T02n0125_032:0728a05": "此語云：「六師集在一處，生此論本：『沙門瞿",
    "T02n0125_032:0728a06": "曇不受人論，我等足得勝。』」是時，輸盧尼比",
    "T02n0125_032:0728a07": "丘尼飛在虛空，向彼六師，而說此偈：",
    "T02n0125_032:0728a08": "「我師無等倫，　　最尊無過者，",
    "T02n0125_032:0728a09": "是彼尊弟子，　　名曰輸盧尼。",
    "T02n0125_032:0728a10": "汝設有境界，　　便與我論議，",
    "T02n0125_032:0728a11": "我當事事報，　　如師子掩鹿。",
    "T02n0125_032:0728a12": "且捨我尊師，　　本無如來者，",
    "T02n0125_032:0728a13": "我今比丘尼，　　足能降外道。」",
    "T02n0125_032:0728a14": "是比丘尼說此語已，六師尚不能仰視顏",
    "T02n0125_032:0728a15": "色，況與論議。是時，毘舍離城人民之類，遙見",
    "T02n0125_032:0728a16": "比丘尼在虛空中，共六師而論議，然六師",
    "T02n0125_032:0728a17": "不能報之；各各稱慶，歡喜無量：「六師今日",
    "T02n0125_032:0728a18": "屈折於彼。」是時，六師極懷愁憂，出毘舍離",
    "T02n0125_032:0728a19": "城而去，更不入城。是時，眾多比丘聞輸盧",
    "T02n0125_032:0728a20": "比丘尼與六師共論而得勝，聞已，至世尊",
    "T02n0125_032:0728a21": "所，頭面禮足，以此因緣，具白世尊。世尊告",
    "T02n0125_032:0728a22": "諸比丘：「輸盧比丘尼有大神足，有大威神，",
    "T02n0125_032:0728a23": "智慧多聞。我長夜恒生此念：『更無有能與",
    "T02n0125_032:0728a24": "六師共論，唯有如來及此比丘尼。』」爾時，世尊",
    "T02n0125_032:0728a25": "告諸比丘：「汝等頗見餘比丘尼能降伏外",
    "T02n0125_032:0728a26": "道如此比丘尼乎？」諸比丘對曰：「不也。世尊！」",
    "T02n0125_032:0728a27": "世尊告曰：「諸比丘！我聲聞中第一比丘尼能",
    "T02n0125_032:0728a28": "降伏外道，所謂輸盧比丘尼是。」爾時，諸比丘",
    "T02n0125_032:0728a29": "聞佛所說，歡喜奉行。",
    "T02n0125_032:0728b01": "12（一二）聞如是：一時，佛在舍衛國祇樹給孤獨",
    "T02n0125_032:0728b02": "園。爾時，世尊告諸比丘：「有六細滑更樂入。",
    "T02n0125_032:0728b03": "云何為六？所謂眼、耳、鼻、舌、身、意入，是謂六",
    "T02n0125_032:0728b04": "入。凡夫之人，若眼見色，便起染著之心，不",
    "T02n0125_032:0728b05": "能捨離；彼以見色，極起愛著，流轉生死，",
    "T02n0125_032:0728b06": "無有解時。六情亦復如是，起染著想，意",
    "T02n0125_032:0728b07": "不能捨離，由是流轉，無有解時。「若世尊賢",
    "T02n0125_032:0728b08": "聖弟子，眼見色已，不起染著，無有污心，即",
    "T02n0125_032:0728b09": "能分別此眼是無常之法，苦、空、非身之法。六",
    "T02n0125_032:0728b10": "情亦復如是，不起染污心，分別此六情無",
    "T02n0125_032:0728b11": "常、苦、空、非身之法。當思惟此時，便獲二果，",
    "T02n0125_032:0728b12": "於現法中得阿那含、若阿羅漢。猶如有人",
    "T02n0125_032:0728b13": "極飢，欲修治穀麥，揚治令淨而取食之，",
    "T02n0125_032:0728b14": "除去飢渴。賢聖弟子亦復如是，於此六情，",
    "T02n0125_032:0728b15": "思惟污露不淨，即成道跡，入無餘涅槃界。",
    "T02n0125_032:0728b16": "是故，比丘！當求方便，滅此六情。如是，諸比",
    "T02n0125_032:0728b17": "丘！當作是學。」爾時，諸比丘聞佛所說，歡喜",
    "T02n0125_032:0728b18": "奉行。",
    "T02n0125_032:0728b19": "增壹阿含經卷第三十二"
}