{
    "T48n2016_076:0836a02": "宗鏡錄卷第七十六",
    "T48n2016_076:0836a04": "慧日永明寺主智覺禪師延壽集",
    "T48n2016_076:0836a05": "夫論一期真妄生死。約事而言。還有終始不。",
    "T48n2016_076:0836a06": "答。第一義中。尚無生死。何有始終。順世諦門",
    "T48n2016_076:0836a07": "中。隨眾生見。而妄說生死。如古德云。真妄相",
    "T48n2016_076:0836a08": "循。難窮初後者。釋云。若言先妄。後真。真則。有",
    "T48n2016_076:0836a09": "始。若謂。先真後妄。妄由何生。若妄依真起。真",
    "T48n2016_076:0836a10": "亦非真。若妄體即真。則妄亦無始。為破始起。",
    "T48n2016_076:0836a11": "立無始言。始既不存。終從何立。無終無始。豈",
    "T48n2016_076:0836a12": "有中間。故中論云。大聖之所說。本際不可得。",
    "T48n2016_076:0836a13": "生死無有始。亦復無有終。若無有始終。中當",
    "T48n2016_076:0836a14": "云何有。是故於此中。先後共亦無。真妄兩亡。",
    "T48n2016_076:0836a15": "方說真妄。真妄交徹。何定始終。問。如上所",
    "T48n2016_076:0836a16": "說。生死惡業。無量無邊。纔了此心。得一切同",
    "T48n2016_076:0836a17": "時解脫不。答。實有此理。全在當人。若障薄",
    "T48n2016_076:0836a18": "遮輕。直了直入。緣深機熟。頓悟頓修。如鏡淨",
    "T48n2016_076:0836a19": "明生。雲開月朗。或垢濃習重。觀劣心浮。雖",
    "T48n2016_076:0836a20": "信解一心。行門難立。有八重妄想之垢。猶緻",
    "T48n2016_076:0836a21": "網稠林。具六種繫縛之門。若堅氷膠漆。若非",
    "T48n2016_076:0836a22": "大力。曷能解分。如持地論云。妄想有八種。一",
    "T48n2016_076:0836a23": "自性妄想。即執色等法。各有自體。二差別妄",
    "T48n2016_076:0836a24": "想。即執色等。有可見不可見。對無對色差別。",
    "T48n2016_076:0836a25": "三攝受積聚妄想。即於陰中。執我眾生。於軍",
    "T48n2016_076:0836a26": "林等中。起定執實。此一分別。即前。執人。後執",
    "T48n2016_076:0836a27": "於法。四我見妄想。無我計我也。五我所妄想。",
    "T48n2016_076:0836a28": "即執我用。六有念妄想。即緣可愛淨境分別。",
    "T48n2016_076:0836a29": "七不念妄想。即緣可增不淨境分別。八俱相",
    "T48n2016_076:0836b01": "違妄想。即緣中容境分別。約經論有六種縛。",
    "T48n2016_076:0836b02": "先論心境二種縛者。一相應縛。二所緣縛。煩",
    "T48n2016_076:0836b03": "惱是心心所。起。必託於心王。心所染心。名相",
    "T48n2016_076:0836b04": "應縛。心心所法。俱能緣境。境不離繫。名所緣",
    "T48n2016_076:0836b05": "縛。次三界中四種縛者。一貪。二嗔。三見取。四",
    "T48n2016_076:0836b06": "戒取。貪嗔二縛。不令眾生出於欲界。論家舉",
    "T48n2016_076:0836b07": "喻。如守獄卒。見取戒取二縛。不令有情出色",
    "T48n2016_076:0836b08": "無色界。何者。見取。執劣為勝。執非想非非想",
    "T48n2016_076:0836b09": "處。及無想天。執為解脫涅槃。名為見取。戒取",
    "T48n2016_076:0836b10": "者。非因計因。執非想定。及無想定。并鷄戒。為",
    "T48n2016_076:0836b11": "生天因。解脫因。名戒禁取。由此二縛。令諸有",
    "T48n2016_076:0836b12": "情。不得出色無色界。如上妄想繫縛。除上根",
    "T48n2016_076:0836b13": "頓修外。即須約地位現觀之力。如經所明。現",
    "T48n2016_076:0836b14": "觀有六現。謂現前。觀。謂觀察。即真理常現在",
    "T48n2016_076:0836b15": "前。妙智恒能觀察。不令間斷。任運相應。瑜伽",
    "T48n2016_076:0836b16": "論云。一思現觀。謂上品思慧。引生煖等。四加",
    "T48n2016_076:0836b17": "行道中。觀察諸法。名為現觀。二信現觀。謂緣",
    "T48n2016_076:0836b18": "三寶世間出世間淨信。此助現觀。令不退轉。",
    "T48n2016_076:0836b19": "立現觀名。三戒現觀。謂道共無漏戒。能除破",
    "T48n2016_076:0836b20": "戒垢。令觀增明。亦名現觀。四智諦現觀。謂正",
    "T48n2016_076:0836b21": "體後得二智緣真俗。真俗。二諦也。五邊現觀。",
    "T48n2016_076:0836b22": "謂智諦觀後。觀諸緣安立世出世智。六究竟",
    "T48n2016_076:0836b23": "現觀。謂盡無生等究竟位智。古釋。前思現觀。",
    "T48n2016_076:0836b24": "資糧加行。所有智慧。但能伏。未能斷也。初地",
    "T48n2016_076:0836b25": "已上。信戒智諦。及邊現觀。當地。即斷。後地即",
    "T48n2016_076:0836b26": "伏。究竟一觀。非伏非斷。此斷有二。一共相",
    "T48n2016_076:0836b27": "斷。二自相斷。若斷惑證理之時。作空行相。及",
    "T48n2016_076:0836b28": "無我行相。即名共相。為空無我。該通四諦故。",
    "T48n2016_076:0836b29": "名共相斷。若斷惑證理之時。作真如寂滅行",
    "T48n2016_076:0836c01": "相。不通諸諦。唯在滅諦。名自相斷。又有三種",
    "T48n2016_076:0836c02": "斷。一自性斷。如燈破闇。智慧起時。煩惱闇障",
    "T48n2016_076:0836c03": "自性應斷。二不生斷。謂得初地法空之時。能",
    "T48n2016_076:0836c04": "令三塗惡道苦果。永更不生。人中無根。二形。",
    "T48n2016_076:0836c05": "北州無想天等種子。不生後果。名不生斷",
    "T48n2016_076:0836c06": "也。三緣縛斷者。但斷心中之惑。於外塵境不",
    "T48n2016_076:0836c07": "起貪嗔。於境雖緣而不染著。名緣縛斷也。於",
    "T48n2016_076:0836c08": "三斷之中。自性。不生。此二任運能斷。皆由緣",
    "T48n2016_076:0836c09": "縛一斷。能令三界因果不生。又古釋。智障。有",
    "T48n2016_076:0836c10": "其三門。一是智障。所謂分別有無之心。二是",
    "T48n2016_076:0836c11": "體障。謂觀非有非無之解。立己能者。故曰體",
    "T48n2016_076:0836c12": "障。三是治想。謂妄識中合如正慧。依此地有",
    "T48n2016_076:0836c13": "其三。初。一四地乃至七地斷除。四五六地。斷",
    "T48n2016_076:0836c14": "除分別取有之心。謂解法慢身淨慢等。入七",
    "T48n2016_076:0836c15": "地時。斷除分別取無之心。八地已上。斷除體",
    "T48n2016_076:0836c16": "障。前第七地。雖除分別有無之心。猶見己心",
    "T48n2016_076:0836c17": "以為能觀。如為所觀。其所觀如不即心。能。觀",
    "T48n2016_076:0836c18": "之心不即如。心。如別故。心外求法。故有功用。",
    "T48n2016_076:0836c19": "法外立心。故有體障。從第七地入八地時。破",
    "T48n2016_076:0836c20": "捨此障。觀察如外由來無心。心外無如。如外",
    "T48n2016_076:0836c21": "無心。心不異如。心外無如。如不異心。故能如",
    "T48n2016_076:0836c22": "心。泯同法界。廣大不動。以不異故。自外推求",
    "T48n2016_076:0836c23": "故捨功用。不復如外建立神智。故滅體障。體",
    "T48n2016_076:0836c24": "障滅故。名無障想。第三治想。至佛方滅。故入",
    "T48n2016_076:0836c25": "八地。雖無障想。而有治想。行八地已上。無生",
    "T48n2016_076:0836c26": "忍體。轉轉寂滅。令彼治想。運運自亡。至佛乃",
    "T48n2016_076:0836c27": "窮。故知萬境雖空。須得無心契合。不可口雖",
    "T48n2016_076:0836c28": "說空。行在有中。境智相應。能。所冥合。方能",
    "T48n2016_076:0836c29": "解縛。隨順無生耳。纔生取著。便成魔業。如華",
    "T48n2016_076:0837a01": "嚴經云。佛子。菩薩摩訶薩。有十種魔。何等為",
    "T48n2016_076:0837a02": "十。所謂蘊魔。生諸取故。煩惱魔。恒雜染故。",
    "T48n2016_076:0837a03": "業魔。能障礙故。心魔。起高慢故。死魔。捨生",
    "T48n2016_076:0837a04": "處故。天魔。自憍縱故。善根魔。恒執取故。三昧",
    "T48n2016_076:0837a05": "魔。久耽味故。善知識魔。起著心故。菩提法智",
    "T48n2016_076:0837a06": "魔。不願捨離故。是為十。菩薩摩訶薩。應作方",
    "T48n2016_076:0837a07": "便。速求遠離。疏釋云。一蘊魔者。身為道器。體",
    "T48n2016_076:0837a08": "與佛同。豈即是魔。蘊魔之名。特由取著。下九",
    "T48n2016_076:0837a09": "例爾。皆以下句。釋成魔義。是知以心分別。萬",
    "T48n2016_076:0837a10": "法皆魔。何但此十。故舉菩提。法智。以勝況劣。",
    "T48n2016_076:0837a11": "不以心分別。一切皆佛。豈捨魔界求佛界耶。",
    "T48n2016_076:0837a12": "然四魔直就體明。十魔多約執取。十表無盡",
    "T48n2016_076:0837a13": "故。菩提法者。即所證。智是能證。能所冥合。故",
    "T48n2016_076:0837a14": "名菩提。若不捨於分別。菩提之見。即是魔矣。",
    "T48n2016_076:0837a15": "若入宗鏡。分別自亡。既無能證之心。亦無所",
    "T48n2016_076:0837a16": "證之理。又華嚴經云。無有少法為智所入。亦",
    "T48n2016_076:0837a17": "無少智而入於法。是以駕一智箭。破眾魔軍。",
    "T48n2016_076:0837a18": "揮一慧刀。斬群疑網。斯乃宗鏡之力。餘何言",
    "T48n2016_076:0837a19": "哉。若不悟自心。未達斯旨。雖修智慧。不入圓",
    "T48n2016_076:0837a20": "常。縱練行門。唯增我慢。以未達一際法門故。",
    "T48n2016_076:0837a21": "但生分別。長養無明。如經云。若分別是。聲聞",
    "T48n2016_076:0837a22": "法。是緣覺法。是菩薩法。是諸佛法。此名為淨。",
    "T48n2016_076:0837a23": "此名不淨。此名為道。此名非道。是名菩薩憍",
    "T48n2016_076:0837a24": "慢。若入宗鏡。智行俱成。我慢山崩。貪癡水竭。",
    "T48n2016_076:0837a25": "勝負情盡。差別業亡。如弄珠吟云。消六賊兮",
    "T48n2016_076:0837a26": "爍四魔。摧我山兮竭愛河。龍女靈山親獻",
    "T48n2016_076:0837a27": "佛。貧兒衣裏枉蹉跎。問。五陰一法。即妄即",
    "T48n2016_076:0837a28": "真。既作塵勞生死之門。又成出世菩提之道。",
    "T48n2016_076:0837a29": "今且推妄。生死無從。經云。此陰纔滅。彼陰便",
    "T48n2016_076:0837b01": "生。既唯識無人。前陰滅。後陰如何得生。答。",
    "T48n2016_076:0837b02": "五陰性空非常。相續不斷。不常不斷。即是正",
    "T48n2016_076:0837b03": "因。如華嚴疏云。五蘊相續。即是正因。亦名生",
    "T48n2016_076:0837b04": "因。言正因者。是中道義。中道即是佛性。謂現",
    "T48n2016_076:0837b05": "在陰滅。中陰陰生。是現在陰。終不變為中陰",
    "T48n2016_076:0837b06": "五陰。故現陰非常。如種生芽。種不至芽。雖不",
    "T48n2016_076:0837b07": "至芽。而能生芽。此現在陰。雖不至後。而能生",
    "T48n2016_076:0837b08": "後。則現陰非斷。而中陰五陰。亦非自生。不從",
    "T48n2016_076:0837b09": "餘來。因現五陰。生中陰陰。斯則後陰非無因。",
    "T48n2016_076:0837b10": "故。後陰非常。既能續前故。後陰非斷。非斷非",
    "T48n2016_076:0837b11": "常。是中道義正因性也。又依台教。略有九種",
    "T48n2016_076:0837b12": "五陰。皆無自體。唯逐心生。是以華嚴經頌云。",
    "T48n2016_076:0837b13": "一切眾生界。皆在三世中。三世諸眾生。悉住",
    "T48n2016_076:0837b14": "五蘊中。諸蘊業為本。諸業心為本。心法猶如",
    "T48n2016_076:0837b15": "幻。世間亦如是。九種五陰者。一期色心。名果",
    "T48n2016_076:0837b16": "報五陰。平平想受。無記五陰。起見起愛者。二",
    "T48n2016_076:0837b17": "種穢污五陰。動身口業。善惡兩種五陰。變化",
    "T48n2016_076:0837b18": "示現。工巧五陰。五善根人。方便五陰。證四果",
    "T48n2016_076:0837b19": "者。無漏五陰。如是種種。原從心出。正法念經",
    "T48n2016_076:0837b20": "云。如畫師手。畫出五綵。黑。青。赤。黃。白。白白。畫",
    "T48n2016_076:0837b21": "手譬心。黑色譬地獄。青譬鬼。赤譬畜。黃譬脩",
    "T48n2016_076:0837b22": "羅。白譬人。白白譬天。此六種陰。止齊界內。若",
    "T48n2016_076:0837b23": "依華嚴經云。心如工畫師。畫種種五陰。界內",
    "T48n2016_076:0837b24": "界外。一切世間中。莫不從心造。世間色心。尚",
    "T48n2016_076:0837b25": "叵窮盡。況復出世寧可凡心知。凡眼瞖尚不",
    "T48n2016_076:0837b26": "見近。那得見遠。彌生曠劫。不覩界內一隅。況",
    "T48n2016_076:0837b27": "復界外邊表。如渴鹿逐焰狂狗齩雷。何有得",
    "T48n2016_076:0837b28": "理。所以龍樹破五陰一異。同時。前後。皆如焰",
    "T48n2016_076:0837b29": "幻響化。悉不可得。寧更執於王數同時異時",
    "T48n2016_076:0837c01": "耶。然界內外一切陰入。皆由心起。佛告比丘。",
    "T48n2016_076:0837c02": "一法攝一切法。所謂心是。論偈云。一切世間",
    "T48n2016_076:0837c03": "中。但有名與色。若欲如實觀。但當觀名色。心",
    "T48n2016_076:0837c04": "是惑本。其義如是。輔行記云。若示不思議境",
    "T48n2016_076:0837c05": "體。觀心即足。以心遍。故攝餘法。又非但心攝",
    "T48n2016_076:0837c06": "一切。亦乃一切攝心。故四念處觀云。非但唯",
    "T48n2016_076:0837c07": "識。亦乃唯色唯聲等。今從廣之狹。正示境體。",
    "T48n2016_076:0837c08": "陰界入三並可為境。以寬縵難示故。從指的。",
    "T48n2016_076:0837c09": "略二界入。就陰。如去丈就尺。略四陰從識陰。",
    "T48n2016_076:0837c10": "如去尺就寸。以由界入。所攝寬多。陰唯有為。",
    "T48n2016_076:0837c11": "有為之中。義兼心色故。置色存心。心名復含",
    "T48n2016_076:0837c12": "心及心所。今且觀心王。置於心所。則一念心。",
    "T48n2016_076:0837c13": "十界三科如丈。一界五陰如尺。唯在識心如",
    "T48n2016_076:0837c14": "寸。若達心具一切法已。方能度入一切色心。",
    "T48n2016_076:0837c15": "如一一尺。無非是寸。及一一丈。無非是尺。是",
    "T48n2016_076:0837c16": "故丈尺。全體是寸。故知若真諦。若俗諦。若有",
    "T48n2016_076:0837c17": "為。若無為。一剎一塵。無非心矣。今宗鏡撮其",
    "T48n2016_076:0837c18": "樞要。蓋為斯焉。今但觀識陰。識陰者。心是",
    "T48n2016_076:0837c19": "也。既從心生。非空非有。不生不滅。無住無",
    "T48n2016_076:0837c20": "依。於生死業果之門。不可思議。以因緣和合。",
    "T48n2016_076:0837c21": "相。似相續。如有主宰。諸趣往來。至理窮之。畢",
    "T48n2016_076:0837c22": "竟無體。如磁石吸鐵。明鏡現像。此皆法爾。豈",
    "T48n2016_076:0837c23": "有情乎。般若假名論云。諸蘊循環。受諸異趣。",
    "T48n2016_076:0837c24": "名為取者。是中無人。能取諸趣。捨於現蘊而",
    "T48n2016_076:0837c25": "受後蘊。如去故衣而著新衣。然依俗諦。譬如",
    "T48n2016_076:0837c26": "因質而現於像。質不至像。而有像現。由前蘊",
    "T48n2016_076:0837c27": "故。後蘊續生。前不至後。而後相續。是故菩薩。",
    "T48n2016_076:0837c28": "無取者想。大涅槃經云。如蠟印印泥。印與",
    "T48n2016_076:0837c29": "泥合。印滅文成。文非泥出。不餘處來。以印因",
    "T48n2016_076:0838a01": "緣。而成是文。經合喻云。現在陰滅。中陰陰生。",
    "T48n2016_076:0838a02": "是現在陰。終不變為中陰五陰。亦非自生。不",
    "T48n2016_076:0838a03": "從餘來。因現陰故。生中陰陰。譬合云。如印",
    "T48n2016_076:0838a04": "印泥。印滅文成。名雖無差。而時節各異。是故",
    "T48n2016_076:0838a05": "我說。中陰五陰。非肉眼見。天眼所見。釋曰。",
    "T48n2016_076:0838a06": "現陰如印。中陰生處義之如泥。現在陰滅。",
    "T48n2016_076:0838a07": "名為印壞。中陰陰起。名為文成。於此復以",
    "T48n2016_076:0838a08": "中陰為印。業逼受胎。名為印泥。中陰陰滅。",
    "T48n2016_076:0838a09": "名為印壞。未來陰起。名為文成。業種未斷。文",
    "T48n2016_076:0838a10": "復為印。印復為文。文印相成。不可窮已。生",
    "T48n2016_076:0838a11": "死不斷。法喻可知。又如燈焰。前焰引後焰。後",
    "T48n2016_076:0838a12": "焰續前焰。相續不斷。似常似一。凡夫不達。",
    "T48n2016_076:0838a13": "或執生死為常。不知前焰無體。因後焰續",
    "T48n2016_076:0838a14": "起。後焰無體。仗前焰引生。焰焰皆虛。自性寂",
    "T48n2016_076:0838a15": "滅。此一念心。亦復如是。新新生滅。續續輪迴。",
    "T48n2016_076:0838a16": "乃至一念不住。猶如燈焰。不細觀察。執此生",
    "T48n2016_076:0838a17": "滅。為一為常。又不了前焰纔滅。後焰續生。念",
    "T48n2016_076:0838a18": "念相續。未曾間滅。或執生死為斷。若深達",
    "T48n2016_076:0838a19": "因緣之理。自然不落斷常。何者。以因緣無性。",
    "T48n2016_076:0838a20": "不可得。故非常。以無性因緣能相續。故非斷。",
    "T48n2016_076:0838a21": "又此五陰。只是一法。若執成斷常。是凡夫見。",
    "T48n2016_076:0838a22": "若破析成空。是藏教人。若了陰無性。體此成",
    "T48n2016_076:0838a23": "空。是通教人。若悟此五陰不空。具足佛法。修",
    "T48n2016_076:0838a24": "智斷惑次第生起。是別教菩薩。若了此即真。",
    "T48n2016_076:0838a25": "更無別法。念念圓滿具十法界。即圓教菩薩。",
    "T48n2016_076:0838a26": "如薄運者。覩金成蛇。厚福人。捉石為寶。法無",
    "T48n2016_076:0838a27": "高下。人自昇沈耳。但不造貧富業。終無勝劣",
    "T48n2016_076:0838a28": "報。如大智度論偈云。先世業自作。轉為種種",
    "T48n2016_076:0838a29": "形。虛空不受害。無業亦如是。問。生死相續。",
    "T48n2016_076:0838b01": "由諸習氣。有幾習氣。能成輪轉。答。古釋。習",
    "T48n2016_076:0838b02": "氣自體。總有三義。習氣者。與種子名異體同。",
    "T48n2016_076:0838b03": "習氣。即約熏習時而論。種子。即對現行立號。",
    "T48n2016_076:0838b04": "都有三義。一種子名習氣。氣者氣分。習謂熏",
    "T48n2016_076:0838b05": "習。由彼現行熏習。得此氣分故。二現行亦名",
    "T48n2016_076:0838b06": "習氣。謂都由種子能生現行。是種子家之氣",
    "T48n2016_076:0838b07": "分。三習氣名習氣。如裹香紙。而有氣分。唯識",
    "T48n2016_076:0838b08": "論云。而熏本識起自功能。即此功能說為習",
    "T48n2016_076:0838b09": "氣。功能者。是習氣義。體。即種子。略有三種習",
    "T48n2016_076:0838b10": "氣。一名言習氣。二我執習氣。三有支習氣。一",
    "T48n2016_076:0838b11": "名言習氣。謂有為法各別親種。名言有二。一",
    "T48n2016_076:0838b12": "表義名言。即能詮義音聲差別。二顯境名言。",
    "T48n2016_076:0838b13": "即能了境心心所法。隨二名言。所熏成種。作",
    "T48n2016_076:0838b14": "有為法。各別因緣。二我執習氣。謂虛妄執我",
    "T48n2016_076:0838b15": "我所種。我執有二一。俱生我執。即修所斷我",
    "T48n2016_076:0838b16": "我所執。二分別我執。即見所斷我我所執。隨",
    "T48n2016_076:0838b17": "二我執。所熏成種。今有情等。自他差別。三有",
    "T48n2016_076:0838b18": "支習氣。謂招三界異熟業種。有支有二。一有",
    "T48n2016_076:0838b19": "漏善。即是能招可愛果業。二諸不善。即是能",
    "T48n2016_076:0838b20": "招非愛果業。隨二有支。所熏成種。令異熟果。",
    "T48n2016_076:0838b21": "善惡趣別。應知我執有支習氣。於差別果。",
    "T48n2016_076:0838b22": "是增上緣。前云生死因業習氣者。應知即是",
    "T48n2016_076:0838b23": "有支習氣。二取習氣。應知即是我執名言二",
    "T48n2016_076:0838b24": "種習氣。取我我所。及取名言。而熏成故。皆說",
    "T48n2016_076:0838b25": "名取。釋云。表義名言者。唯第六識。能緣其",
    "T48n2016_076:0838b26": "名。能發其名。餘皆不緣。亦不能發。即唯詮義",
    "T48n2016_076:0838b27": "音聲之差別。簡非詮表聲。彼非名言故。名唯",
    "T48n2016_076:0838b28": "無記。然名是聲上屈曲差別。唯無記性。不能",
    "T48n2016_076:0838b29": "熏成色心等種。然因名故。心隨其名。變似五",
    "T48n2016_076:0838c01": "蘊三性法等。而熏成等種。因名起種。號名言",
    "T48n2016_076:0838c02": "種。一切熏種。皆由心心所。心心所種。有因外",
    "T48n2016_076:0838c03": "緣。有不依外者。不依外者。名顯境名言。若依",
    "T48n2016_076:0838c04": "外者。名表義名言。分二別。然名自體。不能熏",
    "T48n2016_076:0838c05": "種。顯境名言者。即能了境心心所法。即是一",
    "T48n2016_076:0838c06": "切七識見分等心。非相分心。不能顯境故。是",
    "T48n2016_076:0838c07": "以分段生死。從正使有。即是凡夫。若變易生",
    "T48n2016_076:0838c08": "死。從習氣生。即是二乘。雖斷正使。不斷習氣。",
    "T48n2016_076:0838c09": "於中有二。一煩惱習氣。二業習氣。一煩惱習",
    "T48n2016_076:0838c10": "氣者。如難陀有欲習。往昔數生。身為國王。習",
    "T48n2016_076:0838c11": "近五欲故。舍利弗有嗔習。往昔數生。曾受蝎",
    "T48n2016_076:0838c12": "身。畢陵伽婆蹉有慢習。往昔數生。身是大婆",
    "T48n2016_076:0838c13": "羅門。博學多才。我慢輕物。乃至槃特比丘。有",
    "T48n2016_076:0838c14": "癡餘習等。二業習氣者。如牛呞比丘。往昔是",
    "T48n2016_076:0838c15": "牛身。林間奔走。觸著遺棄故破袈裟。以是因",
    "T48n2016_076:0838c16": "緣。雖獲道果。以業習故。使之然也。又如迦葉",
    "T48n2016_076:0838c17": "聞琴起舞。阿難常好歌吟。俱以往昔曾為樂",
    "T48n2016_076:0838c18": "人。以業習之餘故。若煩惱餘習。是變易緣。有",
    "T48n2016_076:0838c19": "業餘習。是變易因。感變易生死。即是果報。",
    "T48n2016_076:0838c20": "此二乘人。未得如來一心三點涅槃。於無學",
    "T48n2016_076:0838c21": "位。雖見修惑盡。所有無知。皆是無明之餘習。",
    "T48n2016_076:0838c22": "亦名無明住地。亦名所知之障。亦名塵沙無",
    "T48n2016_076:0838c23": "知。又菩薩約化門有十種習氣。華嚴經離世",
    "T48n2016_076:0838c24": "間品云。佛子。菩薩摩訶薩。有十種習氣。何等",
    "T48n2016_076:0838c25": "為十。所謂菩提心習氣。善根習氣。教化眾生",
    "T48n2016_076:0838c26": "習氣。見佛習氣。於清淨世界受生習氣。行習",
    "T48n2016_076:0838c27": "氣。願習氣。波羅蜜習氣。思惟平等法習氣。種",
    "T48n2016_076:0838c28": "種境界差別習氣。是為十。若諸菩薩安住此",
    "T48n2016_076:0838c29": "法。則永離一切煩惱習氣。得如來大智習氣。",
    "T48n2016_076:0839a01": "非習氣智。故知染淨二業。昇沈兩門。皆從熏",
    "T48n2016_076:0839a02": "習而生。不是無因而得。應須勤修白業。淨法",
    "T48n2016_076:0839a03": "時熏。念念功夫。自成妙果。所以一一眾生八",
    "T48n2016_076:0839a04": "識藏中。各具十法界種子。本自具足。非從新",
    "T48n2016_076:0839a05": "生。雖常內熏。須假外緣熏發。若聞十惡。熏發",
    "T48n2016_076:0839a06": "三塗種子。若聞戒善。熏發人天種子。若聞諦",
    "T48n2016_076:0839a07": "緣。熏發二乘種子。若聞六度。熏發菩薩種子。",
    "T48n2016_076:0839a08": "若聞一乘。熏發諸佛種子。各隨習熟濃厚處先",
    "T48n2016_076:0839a09": "發。如今多習三塗種子。人天尚少。豈況佛乘。",
    "T48n2016_076:0839a10": "然地獄界現行時。佛種子亦不沒。只是轉更",
    "T48n2016_076:0839a11": "賒遠。如今既在人天。直須努力。常親知識。樂",
    "T48n2016_076:0839a12": "聽一乘。內外資熏。一生取辦。故佛誡羅睺羅",
    "T48n2016_076:0839a13": "頌云。十方無量諸眾生。念念已證善逝果。彼",
    "T48n2016_076:0839a14": "既丈夫我亦爾。何得自輕而退屈。問。生死",
    "T48n2016_076:0839a15": "涅槃。苦樂報應。以何為因。答。如來藏為因。",
    "T48n2016_076:0839a16": "問。如來藏是無漏常住。非剎那生滅之法。云",
    "T48n2016_076:0839a17": "何與生滅為因。答。一切異生。因覺故迷。迷",
    "T48n2016_076:0839a18": "無自體。楞伽經云。佛言。大慧。七識不流轉。",
    "T48n2016_076:0839a19": "不受苦樂。非涅槃因。大慧。如來藏者。受苦樂",
    "T48n2016_076:0839a20": "與因俱。若生若滅。古釋云。七識念念生滅。不",
    "T48n2016_076:0839a21": "能往來六道。故名不流轉。以念念滅故。不知",
    "T48n2016_076:0839a22": "苦樂。不與涅槃為因。又七識從緣。本無自性。",
    "T48n2016_076:0839a23": "尚不能為生死苦樂之本。豈復與涅槃作因。",
    "T48n2016_076:0839a24": "明如來藏。常令諸識知苦樂。七識若無如來",
    "T48n2016_076:0839a25": "藏。自體念念滅。不知苦樂。依如來藏。故知",
    "T48n2016_076:0839a26": "苦樂。名如來藏受苦樂。如來藏體。不受苦樂",
    "T48n2016_076:0839a27": "也。言與因俱者。如來藏與七識。生死苦樂因",
    "T48n2016_076:0839a28": "俱。念念生滅也。又云。七識念念生滅無常。當",
    "T48n2016_076:0839a29": "起即謝。如何流轉。自體無成。故不受苦樂。既",
    "T48n2016_076:0839b01": "非染依。亦非無漏涅槃依矣。其如來藏。真常",
    "T48n2016_076:0839b02": "普遍。而在六道。迷此能令隨緣成事。受苦樂",
    "T48n2016_076:0839b03": "果。與七識俱。名與因俱。不守自性而成故。七",
    "T48n2016_076:0839b04": "識依此而得生滅。云若生若滅。此明如來藏",
    "T48n2016_076:0839b05": "即是真如隨緣。故受苦樂等。又釋云。以本害",
    "T48n2016_076:0839b06": "末令末空故。無可流轉。唯如來藏受苦樂者。",
    "T48n2016_076:0839b07": "末害本故。不守自性。清淨之體。隨緣成有。若",
    "T48n2016_076:0839b08": "相順。則如水乳之和。常恒共器。若相背。則如",
    "T48n2016_076:0839b09": "父母之讎。不與同天。又存上有不存之義。泯",
    "T48n2016_076:0839b10": "上有不泯之義。若唯泯無不泯。則色空俱",
    "T48n2016_076:0839b11": "亡。無可。相即。以不泯故。雖相即而色空。歷然。",
    "T48n2016_076:0839b12": "若唯存無。不存。則色空各有定性。不得。相即。",
    "T48n2016_076:0839b13": "由有不存故。雖歷然而得相即。如起信真如",
    "T48n2016_076:0839b14": "生滅二門無礙。唯是一心者。結歸起信。依一",
    "T48n2016_076:0839b15": "心法立二種門。故須具足二義。方名具分唯",
    "T48n2016_076:0839b16": "識。問。唯識第九亦說其所轉依有其二種。",
    "T48n2016_076:0839b17": "一持種依。謂第八識。二迷悟依。謂即真如。何",
    "T48n2016_076:0839b18": "以說言。然依生滅八識。唯有心境依持。答。",
    "T48n2016_076:0839b19": "彼雖說迷悟依。非即心境持種。以真如不變。",
    "T48n2016_076:0839b20": "不隨於心變萬境故。但是所迷耳。後還淨時。",
    "T48n2016_076:0839b21": "非是攝相即真如故。但是所悟耳。今乃心境",
    "T48n2016_076:0839b22": "依持。即是真妄。非有二體。故說一心。約義不",
    "T48n2016_076:0839b23": "同。分成兩義。說二門別。故論云。然此二門。",
    "T48n2016_076:0839b24": "皆。各總攝一切法。以此二門不相離故。所以",
    "T48n2016_076:0839b25": "楞嚴經云。生滅去來。本如來藏。如今世人。只",
    "T48n2016_076:0839b26": "信有生滅。不信有如來藏。不知生死有名無",
    "T48n2016_076:0839b27": "體。如來藏有名有體。只可從實。不可憑虛。憑",
    "T48n2016_076:0839b28": "虛則妄執所宜。從實則佛。所印可。問。夫論",
    "T48n2016_076:0839b29": "心含教法。如何是一心四諦法門。答。四諦",
    "T48n2016_076:0839c01": "法門。橫該竪徹。法無不備。教無不窮。今約台",
    "T48n2016_076:0839c02": "教。一心具無作四諦者。一念心中具十界苦。",
    "T48n2016_076:0839c03": "名為苦諦。具十界惑。名為集諦。苦即涅槃。名",
    "T48n2016_076:0839c04": "為滅諦。惑即菩提。名為道諦。此唯論一心四",
    "T48n2016_076:0839c05": "諦。又四教四種四諦。藏教生滅四諦。通教無",
    "T48n2016_076:0839c06": "生四諦。別教無量四諦。圓教無作四諦。今但",
    "T48n2016_076:0839c07": "論圓教無作四諦。止觀云。法性與一切法。無",
    "T48n2016_076:0839c08": "二無別。凡法尚是。況二乘乎。離凡法更求實",
    "T48n2016_076:0839c09": "相。如避此空。彼處求空。即凡法是實法。不須",
    "T48n2016_076:0839c10": "捨凡向聖。經言。生死即涅槃。一色一香。皆",
    "T48n2016_076:0839c11": "是中道。即無作四諦。又玄義云。以迷理故。",
    "T48n2016_076:0839c12": "菩提是煩惱。名集諦。涅槃是生死。名苦諦。",
    "T48n2016_076:0839c13": "以能解故。煩惱即菩提。名道諦。生死即涅槃。",
    "T48n2016_076:0839c14": "名滅諦。即事而中。無思無念。無誰造作。故名",
    "T48n2016_076:0839c15": "無作。亦名一實諦。一實諦者。無虛妄。無顛倒。",
    "T48n2016_076:0839c16": "常樂我淨等。是故名為無作四聖諦。法華經",
    "T48n2016_076:0839c17": "偈云。更以異方便。助顯第一義。又云。唯此一",
    "T48n2016_076:0839c18": "事實。即是無作一實諦也。以真如之性。是自",
    "T48n2016_076:0839c19": "心之實。名一實諦。念念圓成。更何所作。名無",
    "T48n2016_076:0839c20": "作四諦。所以八千聲聞。於法華會上見如來",
    "T48n2016_076:0839c21": "性。如秋收冬藏。更無所作。以達本故。法爾如",
    "T48n2016_076:0839c22": "斯。若未見性人。不可安然。拱手傚無作無修。",
    "T48n2016_076:0839c23": "直須水到渠成。自然任運。故又但了一心。自",
    "T48n2016_076:0839c24": "然無作。非是強為。故云陰入皆如。無苦可捨。",
    "T48n2016_076:0839c25": "無明塵勞即是菩提。無集可斷。邊邪皆中正。",
    "T48n2016_076:0839c26": "無道可修。生死即涅槃。無滅可證。無苦無集。",
    "T48n2016_076:0839c27": "故無世間。無道無滅。故無出世間。純一實",
    "T48n2016_076:0839c28": "相。實相外更無別法。又文殊道行經云。佛告",
    "T48n2016_076:0839c29": "文殊師利。若見一切諸法無起。即解苦諦。",
    "T48n2016_076:0840a01": "若見一切諸法無住。即能斷集。若見一切諸",
    "T48n2016_076:0840a02": "法畢竟涅槃。即能證滅。文殊師利。若見一切",
    "T48n2016_076:0840a03": "諸無自體。即是修道。",
    "T48n2016_076:0840a04": "宗鏡錄卷第七十六",
    "T48n2016_076:0840a05": "　　　　　　戊申歲分司大藏都監開板"
}