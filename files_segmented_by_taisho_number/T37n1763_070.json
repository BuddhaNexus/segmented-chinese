{
    "T37n1763_070:0605b02": "大般涅槃經集解卷第七十憍陳如品第廿五",
    "T37n1763_070:0605b04": "　釋滅無常色獲得常色",
    "T37n1763_070:0605b05": "　破外道論闍提首那第一",
    "T37n1763_070:0605b06": "　婆私咤第二　先尼第三",
    "T37n1763_070:0605b07": "　迦葉第四　富那第五",
    "T37n1763_070:0605b08": "25 憍陳如品(七〇-七一)1憍陳如品第二十五",
    "T37n1763_070:0605b09": "案僧亮曰：第四，流通分也。陳如是弟子之",
    "T37n1763_070:0605b10": "長，先受偏悟，今得圓解，委以流通，不亦宜",
    "T37n1763_070:0605b11": "乎。法瑤曰：說經將訖，外道悟解者眾。諸人",
    "T37n1763_070:0605b12": "最後受悟者，故付囑最初悟者也。又一夫靡",
    "T37n1763_070:0605b13": "不有初，尠克有終；有始有卒者，其唯聖人",
    "T37n1763_070:0605b14": "乎。陳如最初聞五陰無常，今最後聞常而悟",
    "T37n1763_070:0605b15": "也。僧宗曰：因果佛性中道備於前矣，是以故",
    "T37n1763_070:0605b16": "命陳如更定因果，說生死五陰無常、佛果常",
    "T37n1763_070:0605b17": "也。寶亮曰：上已三重說竟，今此第四，次明付",
    "T37n1763_070:0605b18": "囑流通。撿付囑之事，不似餘經。既顧問阿難，",
    "T37n1763_070:0605b19": "并述已之德，而體為流通，故所以命篇。先對",
    "T37n1763_070:0605b20": "陳如論於五眾，欲以徒眾儀軌戒律法用付",
    "T37n1763_070:0605b21": "囑有在也。又以文辭章句一切經藏囑累阿",
    "T37n1763_070:0605b22": "難，以深理付弘廣也。智秀曰：廣明義中第二",
    "T37n1763_070:0605b23": "分也。重以說付傳法者，名付囑說也。尋之下",
    "T37n1763_070:0605b24": "文，經來不盡。何以知其然？文為證也。本為付",
    "T37n1763_070:0605b25": "囑，命覓阿難。阿難至，乃使度須跋，付囑之",
    "T37n1763_070:0605b26": "言遂□□。以理而推，義在可知。凡付二事：",
    "T37n1763_070:0605b27": "一者人、二者法。人者，即是所度十外道。緣陳",
    "T37n1763_070:0605b28": "如年高德尊，堪為師範，所以囑也；由阿難弘",
    "T37n1763_070:0605b29": "廣，於傳化有緣，所以說種付之。一品之中有",
    "T37n1763_070:0605c01": "四意：第一說常無常法；第二明外道無沙門",
    "T37n1763_070:0605c02": "法；第三列外道來詣佛法；第四正破外道。道",
    "T37n1763_070:0605c03": "慧記曰：陳如既居上生，又先親是外道，出家",
    "T37n1763_070:0605c04": "已來為外道所伏，故命以付囑。",
    "T37n1763_070:0605c05": "爾時世尊告憍陳如至受想行識亦復如是。",
    "T37n1763_070:0605c06": "案僧亮曰：色即是縛者、說有為之過也。智秀",
    "T37n1763_070:0605c07": "曰：第一意，略說因果常無常也。",
    "T37n1763_070:0605c08": "憍陳如！若有人能如是知者至在大眾中作師",
    "T37n1763_070:0605c09": "子吼。案僧亮曰：沙門、婆羅門二名，皆是寂",
    "T37n1763_070:0605c10": "靜之稱，法理常定，不知則亂、知則常靜。能知",
    "T37n1763_070:0605c11": "常與無常，則具二法。若離佛法，不偏之人及",
    "T37n1763_070:0605c12": "悉皆無也。智秀曰：第二意。",
    "T37n1763_070:0605c13": "爾時外道有無量人至我若勝彼當事我。案",
    "T37n1763_070:0605c14": "僧亮曰：無有靜法，終無靜人，身口之業皆是",
    "T37n1763_070:0605c15": "假稱，乃因而集聚議與，諍道也。",
    "T37n1763_070:0605c16": "爾時多有無量外道至佛告王且止我自知時。",
    "T37n1763_070:0605c17": "案僧亮曰：外國法，欲大論義，先白國主",
    "T37n1763_070:0605c18": "也。智秀曰：第三意，列外道來也。",
    "T37n1763_070:0605c19": "爾時眾中有婆羅門至所得涅槃亦應無常。",
    "T37n1763_070:0605c20": "案僧亮曰：外道說涅槃法異，謂不從因生，所",
    "T37n1763_070:0605c21": "以難佛。若從因生，不應常也。僧宗曰：難意以",
    "T37n1763_070:0605c22": "因無常故，果不得獨常也。寶亮曰：此十邪師，",
    "T37n1763_070:0605c23": "蓋接化有緣，現迹歸降，以示大理源也。凡與",
    "T37n1763_070:0605c24": "外道論議往復之法，不得欵懷，要先於事中",
    "T37n1763_070:0605c25": "却令其心濡然，後言理也。此一外道，計二十",
    "T37n1763_070:0605c26": "五諦。言性常者，是已所計世性也。此下正破",
    "T37n1763_070:0605c27": "外道也。",
    "T37n1763_070:0605c28": "瞿曇！又說從因故生至得解。脫者云何言常。",
    "T37n1763_070:0605c29": "案僧亮曰：以二道類之。第二難。",
    "T37n1763_070:0606a01": "瞿曇亦說色從緣生至是常是一遍一切處。",
    "T37n1763_070:0606a02": "案僧亮曰：涅槃是陰，是無常法。離陰是審，",
    "T37n1763_070:0606a03": "不從因生，無因生涅槃。第三難。",
    "T37n1763_070:0606a04": "瞿曇亦說從因生者至涅槃即是常樂我淨。",
    "T37n1763_070:0606a05": "案僧亮曰：通難四義。第四難也。",
    "T37n1763_070:0606a06": "若瞿曇說亦常無常至佛即我身是也。是義云",
    "T37n1763_070:0606a07": "何。案僧亮曰：難佛名也。謂言緣從生法，有",
    "T37n1763_070:0606a08": "常無常二言，非佛自說。是佛義云何耶？第五",
    "T37n1763_070:0606a09": "難也。",
    "T37n1763_070:0606a10": "佛言：婆羅門！如汝所說至法之因耶如是瞿曇。",
    "T37n1763_070:0606a11": "案僧亮曰：謂世性，亦名冥初。內眾生，外",
    "T37n1763_070:0606a12": "非眾生，因常而果無常。",
    "T37n1763_070:0606a13": "佛言：婆羅門！云何作因瞿曇從性生大從大生",
    "T37n1763_070:0606a14": "慢。案僧亮曰：從性生大，從大生慢者，五大",
    "T37n1763_070:0606a15": "慢是識也。先說二法未是諦數，明二十四法",
    "T37n1763_070:0606a16": "是色非色。《大論》色慢攝非色，互共相生，皆是",
    "T37n1763_070:0606a17": "無常；性則不爾。《百論》云「從冥初生覺，說十一",
    "T37n1763_070:0606a18": "根義。」次其性從此麁說，義雖不以次，大義同",
    "T37n1763_070:0606a19": "耳。彼覺此慢，互其辭也。僧宗曰：冥者，八萬劫",
    "T37n1763_070:0606a20": "外冥然不見，此不改，言性也。慢即我心，只計",
    "T37n1763_070:0606a21": "我故，起慢於前人也。寶亮曰：從性生大者，是",
    "T37n1763_070:0606a22": "覺也。覺萬法故，言大也。從大生慢者，即是從",
    "T37n1763_070:0606a23": "覺生我心也。",
    "T37n1763_070:0606a24": "從慢生十六法所謂地水至果是常者有何等",
    "T37n1763_070:0606a25": "過。案僧亮曰：前云大生慢，此慢之與大互",
    "T37n1763_070:0606a26": "生義。次應色香，從麁說耳。從五法生者，次第",
    "T37n1763_070:0606a27": "說也，色生火，聲生空，香生地，味生水，觸生",
    "T37n1763_070:0606a28": "風。或說一塵生一，或云五塵共生，一塵偏多。",
    "T37n1763_070:0606a29": "五知根者，火生眼，空生耳，地生鼻，水生舌，",
    "T37n1763_070:0606b01": "風生身，身覺觸，此言觸也。或言一大生，或言",
    "T37n1763_070:0606b02": "五大共生，一大偏多。次五業及意五大共，五",
    "T37n1763_070:0606b03": "大共生是多，少亦說意根是色法。二十一法，",
    "T37n1763_070:0606b04": "色之差別，根本有三。三是慢之差別，皆從性",
    "T37n1763_070:0606b05": "生者，言小隱，應說二十四法。有何等過者，汝",
    "T37n1763_070:0606b06": "果無過，我果有何過耶？答初難也。寶亮曰：生",
    "T37n1763_070:0606b07": "十六法者，謂從我心生五微塵，從微塵生五",
    "T37n1763_070:0606b08": "大，從五大生十一作根也。此二十五諦，皆因",
    "T37n1763_070:0606b09": "世性生也。",
    "T37n1763_070:0606b10": "婆羅門！汝等法中有二因不至了因者如燈照",
    "T37n1763_070:0606b11": "物。案僧亮曰：作果是生，不作是了。",
    "T37n1763_070:0606b12": "佛言：是二種因因性是一至即同了不不也瞿",
    "T37n1763_070:0606b13": "曇。案僧亮曰：生親、了疏，因相以定，親不可",
    "T37n1763_070:0606b14": "疏、疏不可親。是因相不者，疏不生果，雖不能",
    "T37n1763_070:0606b15": "生果，故疏因之義即用了不。不也瞿曇！因果",
    "T37n1763_070:0606b16": "相同與不同，生因則同，了因不同也。寶亮",
    "T37n1763_070:0606b17": "曰：以此而言，不關論理，直是相折却耳。",
    "T37n1763_070:0606b18": "佛言：我法雖從無常至乃至意法亦復如是。",
    "T37n1763_070:0606b19": "案僧亮曰：從因生法，有常無常，所謂二也。",
    "T37n1763_070:0606b20": "二語無二者，常亦有實，無常亦實，實故無二",
    "T37n1763_070:0606b21": "也。曾從先舊以下，說諸佛無異語，同名無二，",
    "T37n1763_070:0606b22": "非謂一佛也。雖名二語，了一語者，為說有無",
    "T37n1763_070:0606b23": "空。上云有同說有、無同說無，俗諦辨相二語，",
    "T37n1763_070:0606b24": "真諦三相一語。為了直說俗，俗無定相也。云",
    "T37n1763_070:0606b25": "何二語了一語者，釋俗有假有、俗無假無二",
    "T37n1763_070:0606b26": "也，真則非有非無一也。寶亮曰：三世諸佛亦",
    "T37n1763_070:0606b27": "說生因所得是無常，了因所得是常。",
    "T37n1763_070:0606b28": "婆羅門言：瞿曇善能分別至佛言善哉已解。",
    "T37n1763_070:0606b29": "案僧亮曰：如是語義者，因二果一之義，我今",
    "T37n1763_070:0606c01": "未解者解，未解所譬。說四真諦訖亦二亦一，",
    "T37n1763_070:0606c02": "說諸法因果，因果則無定性，著相則二，三相",
    "T37n1763_070:0606c03": "一也。寶亮曰：心既欵伏，還請佛說法。佛直說",
    "T37n1763_070:0606c04": "四諦亦二亦一已，即領解云：凡夫見有，彼此",
    "T37n1763_070:0606c05": "苦之，則故言二；聖人觀苦即空，無彼此異。知",
    "T37n1763_070:0606c06": "一不一，心會平等。",
    "T37n1763_070:0606c07": "婆羅門言：世尊！我今聞法至即於坐處得阿羅",
    "T37n1763_070:0606c08": "漢果。案僧亮曰：既云理無偏悟，今既常無",
    "T37n1763_070:0606c09": "常雙解，應成菩薩，何故猶言得羅漢道？夫座",
    "T37n1763_070:0606c10": "席未嘗無小乘小德小智，聖教有始終接下",
    "T37n1763_070:0606c11": "愚之要，故假示小道，使物心稍開。所以十師",
    "T37n1763_070:0606c12": "皆悟近悟也。",
    "T37n1763_070:0606c13": "復有梵志姓婆私吒至無煩惱為涅槃耶如是",
    "T37n1763_070:0606c14": "梵志。案僧亮曰：涅槃名滅。滅有二種，謂性",
    "T37n1763_070:0606c15": "滅、相續滅。性是滅無，故言如是也。寶亮曰：",
    "T37n1763_070:0606c16": "亦無所執，直捉常無常以問佛耳。",
    "T37n1763_070:0606c17": "婆私吒言：瞿曇！世間四種至云何言有常樂我",
    "T37n1763_070:0606c18": "淨。案僧亮曰：除煩惱之無，同於已滅之無。",
    "T37n1763_070:0606c19": "已滅非常，何得獨稱常耶？",
    "T37n1763_070:0606c20": "佛言：善男子！如是涅槃至是故名為異相互無。",
    "T37n1763_070:0606c21": "案僧亮曰：涅槃之中畢竟不滅，亦非滅無",
    "T37n1763_070:0606c22": "也。寶亮曰：非三種之無，乃至有分同互無。涅",
    "T37n1763_070:0606c23": "槃若有，豈無常耶？",
    "T37n1763_070:0606c24": "婆私吒言：瞿曇！若以異無至說言涅槃常樂我",
    "T37n1763_070:0606c25": "淨。案僧亮曰：難意謂若以無煩惱為無，而",
    "T37n1763_070:0606c26": "涅槃非無。牛形馬為異，無牛亦無三，無皆無",
    "T37n1763_070:0606c27": "常也。",
    "T37n1763_070:0606c28": "佛言：善男子！如汝所說至是故得稱常樂我淨。",
    "T37n1763_070:0606c29": "案僧亮曰：牛馬互無，則無性無常，不對治",
    "T37n1763_070:0607a01": "無常，不得稱常。涅槃對病為譬也。",
    "T37n1763_070:0607a02": "婆私吒言：世尊！如來為我至復當勝彼瞿曇沙",
    "T37n1763_070:0607a03": "門。案僧亮曰：云何無常者，未識無常之法，",
    "T37n1763_070:0607a04": "不知對治之義，所以請解也。",
    "T37n1763_070:0607a05": "爾時眾中復有梵志至亦如是問佛皆默然。",
    "T37n1763_070:0607a06": "案僧亮曰：假名無定執之問者，常置答也。寶",
    "T37n1763_070:0607a07": "亮曰：欲令其先立義故，所以默然也。",
    "T37n1763_070:0607a08": "先尼言：瞿曇！若一切眾生至瞿曇何故默然不",
    "T37n1763_070:0607a09": "答。案僧亮曰：立義謂定有，不宜答也。是",
    "T37n1763_070:0607a10": "一是遍是作者，以三義證有也。作者是立義",
    "T37n1763_070:0607a11": "之本意，遍之與一證常耳。何者？不遍則有",
    "T37n1763_070:0607a12": "分，不一則有數。物有分數，是無常也。",
    "T37n1763_070:0607a13": "佛言：先尼！汝說是我至一切智人亦如是說。",
    "T37n1763_070:0607a14": "案僧亮曰：智同則說有，明說無則非智也。",
    "T37n1763_070:0607a15": "佛言：善男子！若我周遍至修諸善法為受天身。",
    "T37n1763_070:0607a16": "案僧亮曰：生死因果，心作心受。眾生皆有",
    "T37n1763_070:0607a17": "五道之業，一心不並起，不一時受。汝謂我作",
    "T37n1763_070:0607a18": "我受，我遍五道，應一時受報也。寶亮曰：若五",
    "T37n1763_070:0607a19": "道有報，何為修善以滅惡耶？",
    "T37n1763_070:0607a20": "先尼言：瞿曇！我法中我至修諸善法生於天上。",
    "T37n1763_070:0607a21": "案僧亮曰：後云未得道時，是作得道，則",
    "T37n1763_070:0607a22": "常身二故說我二耳，我不二也。",
    "T37n1763_070:0607a23": "佛言：善男子！如汝所說至若作身無云何言遍。",
    "T37n1763_070:0607a24": "案僧亮曰：遍者，遍三世也。若先無常後常",
    "T37n1763_070:0607a25": "者，作身則有身，我滅則身無也。",
    "T37n1763_070:0607a26": "瞿曇！我所立我亦在作中至是故我我亦遍亦",
    "T37n1763_070:0607a27": "常。案僧亮曰：謂在作不失遍、在滅不失常，",
    "T37n1763_070:0607a28": "以舍譬身，以舍主譬我。舍燒主出，主常舍無",
    "T37n1763_070:0607a29": "常。何咎？寶亮曰：以世喭為證，世人亦言燒",
    "T37n1763_070:0607b01": "舍，不言燒主也。",
    "T37n1763_070:0607b02": "佛言：善男子！如汝說我至是則違背世出世法。",
    "T37n1763_070:0607b03": "案僧亮曰：世間虛空是遍，常無常、色非色",
    "T37n1763_070:0607b04": "皆有空也。若使此我，則應遍常無常色非色。",
    "T37n1763_070:0607b05": "云何以人舍不遍為譬耶？",
    "T37n1763_070:0607b06": "先尼言：我亦不說一切眾生至乃說一人各有",
    "T37n1763_070:0607b07": "一我。案僧亮曰：外道計我有二種，一謂",
    "T37n1763_070:0607b08": "共、一謂遍。而先尼不計共而言遍也，以終始",
    "T37n1763_070:0607b09": "不變為一耳。寶亮曰：救義意謂各有一我，",
    "T37n1763_070:0607b10": "不傷遍也。",
    "T37n1763_070:0607b11": "佛言：善男子！若言一人至若不遍者是則無常。",
    "T37n1763_070:0607b12": "案僧亮曰：若各有自在之主，見聞應同。如",
    "T37n1763_070:0607b13": "令遍者，草樹亦應見聞也。",
    "T37n1763_070:0607b14": "先尼言：瞿曇！一切眾生至佛得聞時天得應聞。",
    "T37n1763_070:0607b15": "案僧亮曰：救義云我遇法則善，遇非法則",
    "T37n1763_070:0607b16": "惡，不得等也。",
    "T37n1763_070:0607b17": "佛言，善男子！法與非法至何以故業平等故。",
    "T37n1763_070:0607b18": "案寶亮曰：將欲為難，先定其法是業非業耶？",
    "T37n1763_070:0607b19": "答云：是業所作。言若是業作，即是同法，云何",
    "T37n1763_070:0607b20": "言異耶？",
    "T37n1763_070:0607b21": "先尼言：瞿曇！譬如一室至其明無差喻眾生我。",
    "T37n1763_070:0607b22": "案僧亮曰：救義云百燈同室，明遍而炷不",
    "T37n1763_070:0607b23": "遍。不可以明遍，責炷亦應遍也。百人百我，我",
    "T37n1763_070:0607b24": "雖遍，而法非法不遍。",
    "T37n1763_070:0607b25": "佛言：善男子！汝說燈明至何得復以炷明為喻。",
    "T37n1763_070:0607b26": "案僧亮曰：炷是明，離炷無明。汝所言法及",
    "T37n1763_070:0607b27": "非法則不如是，云何以一譬異耶？",
    "T37n1763_070:0607b28": "善男子！汝意若謂炷之與明至法非法我三事",
    "T37n1763_070:0607b29": "即一。案僧亮曰：上受異炷之明，今說明不",
    "T37n1763_070:0607c01": "異炷，於汝非譬，於我是譬。何者？炷是假名，",
    "T37n1763_070:0607c02": "以色觸為體，色即是明，明不異炷。我是假名，",
    "T37n1763_070:0607c03": "以二法為體，我不異二法也。寶亮曰：以即事",
    "T37n1763_070:0607c04": "為難。若謂炷明不相關者，現見炷大明盛，離",
    "T37n1763_070:0607c05": "炷無明也。",
    "T37n1763_070:0607c06": "先尼言：瞿曇！汝引燈喻至於我則吉於汝不吉。",
    "T37n1763_070:0607c07": "案僧亮曰：外道謂法有定性，吉則定吉，",
    "T37n1763_070:0607c08": "不吉則一切不吉也。佛破之云：我無定執，教",
    "T37n1763_070:0607c09": "汝離執也。",
    "T37n1763_070:0607c10": "先尼言：瞿曇！汝先責我至以是推之真是不平",
    "T37n1763_070:0607c11": "等。案僧亮曰：反難云若佛以執為非、不報",
    "T37n1763_070:0607c12": "為是，即不平。",
    "T37n1763_070:0607c13": "佛言：善男子！如我不平至同諸聖人得平等故。",
    "T37n1763_070:0607c14": "案僧亮曰：生死以執著為累，我以無報為",
    "T37n1763_070:0607c15": "是，汝以無執為非。今破汝非，即是兩吉，豈不",
    "T37n1763_070:0607c16": "平乎？",
    "T37n1763_070:0607c17": "先尼言：瞿曇！我常是平至云何言我是不平耶。",
    "T37n1763_070:0607c18": "案僧亮曰：以己所計遍為平等。",
    "T37n1763_070:0607c19": "善男子！汝亦說言當受地獄至何因緣故說我",
    "T37n1763_070:0607c20": "作耶。案僧亮曰：我以自在為義，云何造惡",
    "T37n1763_070:0607c21": "不作善耶？",
    "T37n1763_070:0607c22": "善男子！眾生苦樂實從因緣至乃至身根亦復",
    "T37n1763_070:0607c23": "如是。案僧亮曰：作從我，而作者我即無常",
    "T37n1763_070:0607c24": "也。",
    "T37n1763_070:0607c25": "汝意若謂我雖能見至汝立我見亦復如是。",
    "T37n1763_070:0607c26": "案僧亮曰：火因花燒，非花燒也。識因眼見，",
    "T37n1763_070:0607c27": "非眼見也。",
    "T37n1763_070:0607c28": "先尼言：瞿曇！如人執鎌至一切煩惱亦應如是。",
    "T37n1763_070:0607c29": "案僧亮曰：鎌人各異，能有所作。離眼無",
    "T37n1763_070:0608a01": "我，現事可驗。",
    "T37n1763_070:0608a02": "先尼言：瞿曇！我有二種至既滅壞已終不更生。",
    "T37n1763_070:0608a03": "案僧亮曰：又立苦樂之我作我。若無知時",
    "T37n1763_070:0608a04": "作煩惱受苦也，知時則修道斷結也。",
    "T37n1763_070:0608a05": "佛言：善男子！所言知者至一切畜生何故不得。",
    "T37n1763_070:0608a06": "案僧亮曰：我則本來清淨，不為苦縛，不應",
    "T37n1763_070:0608a07": "為樂而修諸善而求解脫。若謂不從因緣者，",
    "T37n1763_070:0608a08": "畜生亦應得。",
    "T37n1763_070:0608a09": "先尼言：瞿曇！若無我者至及有我所我作我受。",
    "T37n1763_070:0608a10": "案僧亮曰：先尼三事證我義，可立極此也。",
    "T37n1763_070:0608a11": "先尼言：瞿曇！說無我我所何緣復說常樂我淨。",
    "T37n1763_070:0608a12": "案僧亮曰：及諮所疑也。",
    "T37n1763_070:0608a13": "佛言：善男子！我亦不說至我今宣說常樂我",
    "T37n1763_070:0608a14": "淨。案僧亮曰：先尼心樂四法，以我為常樂。",
    "T37n1763_070:0608a15": "若我從倒說，內外皆無，故問云：瞿曇何緣復",
    "T37n1763_070:0608a16": "說常耶？今答云：滅內外入，名之為淨，非求無",
    "T37n1763_070:0608a17": "常也。汝以內外入是常，所以是倒也。",
    "T37n1763_070:0608a18": "先尼言：世尊！唯願大慈至一切煩惱先當離慢。",
    "T37n1763_070:0608a19": "案僧亮曰：先尼慢重，先令離重，輕者自滅",
    "T37n1763_070:0608a20": "也。",
    "T37n1763_070:0608a21": "先尼言：世尊！如是如是至清淨梵行證阿羅漢",
    "T37n1763_070:0608a22": "果。案僧亮曰：雖離諸見，於諸陰中愛心未",
    "T37n1763_070:0608a23": "盡，起眾生想。今觀諸陰無自性、無他性，法",
    "T37n1763_070:0608a24": "心滅故，眾生想滅。",
    "T37n1763_070:0608a25": "外道眾中復有梵志至瞿曇何故默然不答。",
    "T37n1763_070:0608a26": "案寶亮曰：迦葉計身則異命、命則異身。身",
    "T37n1763_070:0608a27": "雖無常，其命是常。命是常故，中間所以不",
    "T37n1763_070:0608a28": "斷也。",
    "T37n1763_070:0608a29": "善男子！我說身命皆從因緣至一向而說身異",
    "T37n1763_070:0608b01": "命異。案僧亮曰：一切皆從緣生，是無常法。",
    "T37n1763_070:0608b02": "所以言即是者，不離身有命、不離命有身也。",
    "T37n1763_070:0608b03": "身異命異者，身當法體，命談始終如此。",
    "T37n1763_070:0608b04": "梵志言：世尊！唯願為我至經五日已得阿羅漢",
    "T37n1763_070:0608b05": "果。案僧亮曰：聞法反迷，悟道證也。",
    "T37n1763_070:0608b06": "外道眾中復有梵志名曰富那至非如去非不",
    "T37n1763_070:0608b07": "如去。案寶亮曰：富那計六十二見。就五陰",
    "T37n1763_070:0608b08": "上計一陰作四句，四五凡二十也。如去不如",
    "T37n1763_070:0608b09": "去亦如此，應三法成六十。此妄計，皆以斷常",
    "T37n1763_070:0608b10": "為本，所以成六十二見。",
    "T37n1763_070:0608b11": "佛言：富那！我不說世間虛實至不得說有東西",
    "T37n1763_070:0608b12": "南北。案寶亮曰：若虛懷於萬法，則明識四",
    "T37n1763_070:0608b13": "諦，離生死繫縛。",
    "T37n1763_070:0608b14": "富那言：請說一喻唯願聽採至漏盡證得阿羅",
    "T37n1763_070:0608b15": "漢果。案寶亮曰：便開悟也。大村譬四諦，娑",
    "T37n1763_070:0608b16": "羅林喻二十五有生死。夫生死是理外之法，",
    "T37n1763_070:0608b17": "故況之外也。中有一樹，喻佛昔凡夫時也。先",
    "T37n1763_070:0608b18": "林而生者，喻昔二十五有眾生，後修十地無",
    "T37n1763_070:0608b19": "漏法也。足一百年者，謂十地行也。是時林主",
    "T37n1763_070:0608b20": "灌之以水者，過去諸佛為己外緣，進生己善，",
    "T37n1763_070:0608b21": "或授之別記也。其樹陳朽下，譬佛斷煩惱障",
    "T37n1763_070:0608b22": "盡也。唯貞實在者，虛偽生死五陰既盡，唯餘",
    "T37n1763_070:0608b23": "神明妙本，無為法性真實法在也。外道設譬，",
    "T37n1763_070:0608b24": "領悟如此，況復學者而不仰信者耶？",
    "T37n1763_070:0608b25": "大般涅槃經集解卷第七十"
}