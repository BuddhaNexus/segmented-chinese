{
    "X80n1566_003:0497b17": "五燈會元續略卷第三上",
    "X80n1566_003:0497b19": "明支提山嗣祖沙門　淨柱　輯",
    "X80n1566_003:0497b20": "　　臨濟宗",
    "X80n1566_003:0497b21": "南嶽下十八世",
    "X80n1566_003:0497b22": "天童傑禪師法嗣",
    "X80n1566_003:0497b23": "夔州臥龍山破菴祖先禪師廣安州王氏子。初參密",
    "X80n1566_003:0497b24": "菴。聞上堂語有省。後菴住靈隱。命師分座。有道者請",
    "X80n1566_003:0497c01": "益曰胡孫捉不住時如何。師曰。用捉他作甚麼。如風",
    "X80n1566_003:0497c02": "吹水自然成紋。住後。上堂。不是心不是佛不是物。忍",
    "X80n1566_003:0497c03": "俊不禁為諸人作個撇脫。拈拄杖卓一下曰。流水暗",
    "X80n1566_003:0497c04": "消溪畔石。勸人除却是非難。",
    "X80n1566_003:0497c05": "臨安府靈隱松源崇嶽禪師處州龍泉吳氏子。早歲",
    "X80n1566_003:0497c06": "慕出世法。見大慧於徑山慧[阿-可+桀]堂稱應菴為人徑捷。",
    "X80n1566_003:0497c07": "師聞之不待旦而行。既至朝夕咨請。應菴舉世尊有",
    "X80n1566_003:0497c08": "密語迦葉不覆藏。師曰鈍置秋尚。菴震威一喝。師有",
    "X80n1566_003:0497c09": "省。菴大喜以為法器。隆興初師始得度。入閩見木菴。",
    "X80n1566_003:0497c10": "菴舉有句無句如藤倚樹。師曰裂破。菴曰瑯琊道好",
    "X80n1566_003:0497c11": "一堆爛柴聻。師曰矢上加尖。如是應酬數反。菴曰。吾",
    "X80n1566_003:0497c12": "兄下語老僧不能過。其如未在。他日拂柄在手。為人",
    "X80n1566_003:0497c13": "不得。驗人不得。師曰為人者使博地凡夫一超入聖",
    "X80n1566_003:0497c14": "域固難矣。驗人者打向面前過不待開口已知渠骨",
    "X80n1566_003:0497c15": "髓何難之有。菴舉手曰。明明向汝道開口不在舌頭",
    "X80n1566_003:0497c16": "上。後當自知。逾年見密菴於西山。隨問即答。菴微笑",
    "X80n1566_003:0497c17": "而已。師切於究竟至忘寢食。會密菴入室次問僧。不",
    "X80n1566_003:0497c18": "是心不是佛不是物話。師侍側豁然大悟乃曰。今日",
    "X80n1566_003:0497c19": "方會木菴道開口不在舌頭上。自然機辯縱橫。旋出",
    "X80n1566_003:0497c20": "世於平江澄照。徙光孝冶父薦福香山虎丘。慶元三",
    "X80n1566_003:0497c21": "年被旨補靈隱。上堂。大凡扶豎宗乘須具頂門正眼",
    "X80n1566_003:0497c22": "懸肘後靈符。只如寶壽開堂三聖推出一僧寶壽便",
    "X80n1566_003:0497c23": "打。三聖道與麼為人瞎却鎮州一城人眼去在。寶壽",
    "X80n1566_003:0497c24": "擲下拄杖便歸方丈。二尊宿等閒一挨一拶便乃發",
    "X80n1566_003:0498a01": "明臨濟心體。只是不知性命總在者僧手裏。還有檢",
    "X80n1566_003:0498a02": "點得出者麼。昔年覓火和烟得。今日擔泉帶月歸。示",
    "X80n1566_003:0498a03": "眾。古者道。拈起也天回地轉。放下也草偃風行。冶父",
    "X80n1566_003:0498a04": "則不然。拈起也乾坤黯黑。放下也瓦礫生光。忽有一",
    "X80n1566_003:0498a05": "個半個驀然[翟*支]瞎頂門。達磨一宗未至寂寥在。示眾。",
    "X80n1566_003:0498a06": "舉臨濟如蒿枝拂相似公案。雪竇曰。臨濟放處太危。",
    "X80n1566_003:0498a07": "收來太速。師拈拄杖曰。臨濟據令而行。不知孤負黃",
    "X80n1566_003:0498a08": "蘗。雪竇盡力擔荷。也只見得一邊。且道薦福節文在",
    "X80n1566_003:0498a09": "甚麼處。擲下拄杖。示眾。舉汾陽曰識得拄杖子行脚",
    "X80n1566_003:0498a10": "事畢。師曰。汾陽雖是開口見膽。未免落在第二頭。驀",
    "X80n1566_003:0498a11": "拈拄杖曰。者個不得喚作拄杖子漆桶。參室中垂語",
    "X80n1566_003:0498a12": "曰。是風動是幡動。僧擬議。師便打出。又曰。不是風動",
    "X80n1566_003:0498a13": "不是幡動。僧擬議。師便打出。又曰。有力量人因甚擡",
    "X80n1566_003:0498a14": "脚不起。又曰。開口不在舌頭上。又曰。明眼衲僧因甚",
    "X80n1566_003:0498a15": "打失鼻孔。有賊無贓○僧問如何是一同一質。師曰",
    "X80n1566_003:0498a16": "裂破。曰如何是二同大事。師曰一毛頭上定乾坤。曰",
    "X80n1566_003:0498a17": "如何是三總同參。師曰蝦蟆蚯蚓蚾鼈盲龜。曰如何",
    "X80n1566_003:0498a18": "是四同真智。師曰一不成二不是。曰如何是五同偏",
    "X80n1566_003:0498a19": "普。師曰大地撮來無寸土。曰如何是六同具足。師曰",
    "X80n1566_003:0498a20": "猶欠一著。曰如何是七同得失。師曰入泥入水。曰如",
    "X80n1566_003:0498a21": "何是八同生殺。師曰自救不了。曰如何是九同音吼。",
    "X80n1566_003:0498a22": "師曰八角磨盤空裏走。曰如何是十同得入。師曰寒",
    "X80n1566_003:0498a23": "山逢拾得。曰與甚麼人同得入。師曰胡張三黑李四。",
    "X80n1566_003:0498a24": "曰與誰同音吼。師曰狸奴白牯。曰作麼生同生殺。師",
    "X80n1566_003:0498b01": "曰德山棒臨濟喝。曰甚麼物同得失。師曰草裏輥。曰",
    "X80n1566_003:0498b02": "阿那個同具足。師曰信手拈來著著親。曰是甚麼同",
    "X80n1566_003:0498b03": "偏普。師曰。針鋒影裏騎大鵬。等閒挨落天邊月。曰何",
    "X80n1566_003:0498b04": "人同真智。師曰黑山鬼窟。曰孰與總同參。師曰燈籠",
    "X80n1566_003:0498b05": "入露柱。曰那個同大事。師曰嘉州大象陝府鐵牛。曰",
    "X80n1566_003:0498b06": "何物同一質。師曰盌脫丘。師退居東菴。俄屬微疾。因",
    "X80n1566_003:0498b07": "書偈曰。來無所來。去無所去。瞥轉玄關。佛祖罔措。跏",
    "X80n1566_003:0498b08": "趺而寂。奉全身塔於北高峰之原。",
    "X80n1566_003:0498b09": "慶元府天童枯禪自鏡禪師福州高氏子。上鐘示眾。",
    "X80n1566_003:0498b10": "一模脫就轉風流。平地教他不肯休。要得洪音喧宇",
    "X80n1566_003:0498b11": "宙。直須更上一層樓。",
    "X80n1566_003:0498b12": "饒州薦福曹原生禪師南劍人。詠靈雲石曰。雲去雲",
    "X80n1566_003:0498b13": "來非有意。雲來雲去亦無心。有無截斷靈何在。突兀",
    "X80n1566_003:0498b14": "一峰青到今。",
    "X80n1566_003:0498b15": "太平府隱靜萬菴致柔禪師潮州陳氏子。上堂舉天",
    "X80n1566_003:0498b16": "衣懷禪師鴈過長空影沉寒水話。頌曰。長空孤鴈一",
    "X80n1566_003:0498b17": "聲秋。獻寶波斯鼻似鈎。風捲白雲歸別嶂。黃昏月挂",
    "X80n1566_003:0498b18": "柳絲頭。",
    "X80n1566_003:0498b19": "臨安府淨慈潛菴慧光禪師化鹽偈曰。合水和泥一",
    "X80n1566_003:0498b20": "處烹。水乾泥盡雪花生。乘時索起撩天價。公驗分明",
    "X80n1566_003:0498b21": "孰敢爭。",
    "X80n1566_003:0498b22": "侍郎張鎡居士號約齊。字功甫。忠烈王諸孫。官直秘",
    "X80n1566_003:0498b23": "閣學士。造密菴籌室。蒙菴垂示。因舉狗子話忽聞鐘",
    "X80n1566_003:0498b24": "聲悟入。偈曰。鐘一撞。耳根塞。赤肉團邊去個賊。有人",
    "X80n1566_003:0498c01": "問我解何宗。舜若多神面門黑。以書告其悟由尋掃",
    "X80n1566_003:0498c02": "軌林間相羊南湖之小園。或幅巾曳林嘯歌往來。澹",
    "X80n1566_003:0498c03": "然忘歸。甞曰。昔賢有云。不為俗情所染。方能說法度",
    "X80n1566_003:0498c04": "人。葢光明藏中孰非遊戲。若心常清淨離諸取著。於",
    "X80n1566_003:0498c05": "有差別境中而能常入無差別定。則淫坊酒肆徧歷",
    "X80n1566_003:0498c06": "道場。鼓樂音聲皆談般若。倘情知物隔境逐源移。如",
    "X80n1566_003:0498c07": "鳥黏黐動傷軀命。又烏知所謂說法度人者哉。聖朝",
    "X80n1566_003:0498c08": "中興七十餘載。故家流風淪落幾盡。有聞前輩典型。",
    "X80n1566_003:0498c09": "識南湖之清狂者必長哦曰。人生不滿百常懷千歲",
    "X80n1566_003:0498c10": "憂。晝短苦夜長。何不乘燭遊。一旦相逢不為生客。後",
    "X80n1566_003:0498c11": "捨宅建慧雲寺。請密菴開山。",
    "X80n1566_003:0498c12": "南嶽下十九世",
    "X80n1566_003:0498c13": "臥龍先禪師法嗣",
    "X80n1566_003:0498c14": "臨安府徑山無準師範禪師劍州椊潼雍氏子。九歲",
    "X80n1566_003:0498c15": "出家請益老宿坐禪之法。宿曰禪是何物坐底是誰。",
    "X80n1566_003:0498c16": "師晝夜體究。一日如廁提前話有省。謁育王佛炤。炤",
    "X80n1566_003:0498c17": "問何處人。師曰劍州。炤曰帶得劍來麼。師隨聲便喝。",
    "X80n1566_003:0498c18": "炤笑曰者烏頭子也亂作。至靈隱時破菴為第一座。",
    "X80n1566_003:0498c19": "同遊石筍。菴有道者請益胡孫子話。師於侍旁大悟。",
    "X80n1566_003:0498c20": "初住明州清源。後受詔主徑山。上堂。靈山指月。曹溪",
    "X80n1566_003:0498c21": "話月。遞代相傳。證龜成鼈。範上座尋常有一張口挂",
    "X80n1566_003:0498c22": "在壁上。未曾動著。今日無端入者行戶。事到如今只",
    "X80n1566_003:0498c23": "得東簸西簸。未免拈起多年曆日。於中點出些子。悞",
    "X80n1566_003:0498c24": "賺處說似諸人。且要郭大李二鄧四張三知得江南",
    "X80n1566_003:0499a01": "兩浙春寒秋熱。雖然如是。黃河三千年一度清。上堂。",
    "X80n1566_003:0499a02": "若論個事。直是省要易會。多是諸人自作艱難。自作",
    "X80n1566_003:0499a03": "障礙。所以有時東廊西廊見諸人和南問訊。山僧便",
    "X80n1566_003:0499a04": "乃低頭相接。其實無他。只要諸人識得長老是西川",
    "X80n1566_003:0499a05": "隆慶府人氏。若識得去。便與諸人打些鄉談說些鄉",
    "X80n1566_003:0499a06": "話。如今且未說你識得長老。且各自知得自家鄉貫。",
    "X80n1566_003:0499a07": "也得還知麼。明州六縣奉化八鄉。上堂。名不得。狀不",
    "X80n1566_003:0499a08": "得。取不得。捨不得。只麼得。且道得個甚麼。三人證龜",
    "X80n1566_003:0499a09": "成鼈。理宗召入修政殿。奏對詳明。賜金襴僧伽衣。又",
    "X80n1566_003:0499a10": "宣詔慈明殿陞座說法。帝垂簾而聽。賜號佛鑑。淳祐",
    "X80n1566_003:0499a11": "己酉三月旦日疾作。遂陞座謂眾曰。山僧既老且病。",
    "X80n1566_003:0499a12": "無力與諸人東語西話。今勉強出來。將從前說不到",
    "X80n1566_003:0499a13": "的盡情向諸人抖擻去也。遂起身抖衣曰。是多少。便",
    "X80n1566_003:0499a14": "歸方丈。十五日集眾遺囑。至夜書偈曰。來時空索索。",
    "X80n1566_003:0499a15": "去也赤條條。更要問端的。天台有石橋。移頃而逝。塔",
    "X80n1566_003:0499a16": "全身於圓照菴。",
    "X80n1566_003:0499a17": "臨安府靈隱石田法薰禪師眉山彭氏子。初遊石霜",
    "X80n1566_003:0499a18": "禮雷遷塔。述偈曰。一念慈容元不隔。何須特地賜乖",
    "X80n1566_003:0499a19": "張。平高就下婆心切。惱得雷公一夜忙。師名因是大",
    "X80n1566_003:0499a20": "著。聞穹窿破菴道望。遂往依焉。室中舉世尊拈花迦",
    "X80n1566_003:0499a21": "葉微笑。師曰。焦磚打著連底凍。赤眼撞著火柴頭。菴",
    "X80n1566_003:0499a22": "陰奇之。初住蘇之高峰。遷楓橋鍾山淨慈靈隱。示眾。",
    "X80n1566_003:0499a23": "但得本。莫愁末。喚其麼作本。喚甚麼作末。松柏千年",
    "X80n1566_003:0499a24": "青。不入時人意。牡丹一日紅。滿城公子醉。山僧恁麼",
    "X80n1566_003:0499b01": "道。若有不肯底。是我同參。弟子師俊繪師像求讚。有",
    "X80n1566_003:0499b02": "曰。末後一句分付厨山。眾頗訝之。明日忽示疾。退歸",
    "X80n1566_003:0499b03": "寶壽。趣辦終焉。計窆全身於院之後山。",
    "X80n1566_003:0499b04": "南康府雲居即菴慈覺禪師蜀人。舉僧問葉縣如何",
    "X80n1566_003:0499b05": "是學人密用心處。縣曰閙市輥毬子。曰意旨如何。縣",
    "X80n1566_003:0499b06": "曰普請眾人看。師頌曰。輥毬閙市眾人看。一陣清風",
    "X80n1566_003:0499b07": "吹面寒。定亂不須雙刃劍。活人何必九還丹。初師始",
    "X80n1566_003:0499b08": "登雲居時。先一夕宿瑤田庄。夢伽藍安樂公謂曰。汝",
    "X80n1566_003:0499b09": "與此山祇有一粥緣。明日午後至寺。晚參罷。會同袍",
    "X80n1566_003:0499b10": "二僧鬪狠。聞於寺司。凡新到例遭斥逐。師深切疑訝。",
    "X80n1566_003:0499b11": "後數年。蜀士有宦達於朝。與師親故以雲居虗席請",
    "X80n1566_003:0499b12": "師補處。師欣然承命。將復徵往夢竟。至瑤田庄而寂。",
    "X80n1566_003:0499b13": "靈隱嶽禪師法嗣",
    "X80n1566_003:0499b14": "慶元府天童滅翁文禮禪師杭之臨安阮氏子。冢天",
    "X80n1566_003:0499b15": "目山之麓。師生六歲携籃隨母採桑。俄而窹。念携籃",
    "X80n1566_003:0499b16": "者誰耶。遂懷出家志。十六得度。參混源。源舉現成公",
    "X80n1566_003:0499b17": "案放汝三十棒話不契。謁佛炤。炤問恁麼來者那個",
    "X80n1566_003:0499b18": "是汝主人公。師豁然領旨。他日炤問是風動是幡動",
    "X80n1566_003:0499b19": "者僧如何。師曰物見主眼卓豎。又問不是風動不是",
    "X80n1566_003:0499b20": "幡動甚處見祖師。師曰揭却腦葢。炤喜其俊邁。挽為",
    "X80n1566_003:0499b21": "書記。久之聞松源唱道饒之薦福室中問僧。不是風",
    "X80n1566_003:0499b22": "動不是幡動。僧擬議即棒出。師聞之頓忘知解。往參",
    "X80n1566_003:0499b23": "蒙印可。嘉定五年開法臨安之廣壽慧雲。遷能仁淨",
    "X80n1566_003:0499b24": "慈。室中每舉南山筀笋東海烏鰂話。學者擬議。師輙",
    "X80n1566_003:0499c01": "督牙三下。莫有湊泊之者。厥後遷居福泉。陞住天童。",
    "X80n1566_003:0499c02": "開堂日。僧問和尚見佛炤時如何。師曰石中有玉。曰",
    "X80n1566_003:0499c03": "見松源後如何。師曰沙裏無油。問觀方知彼去去者",
    "X80n1566_003:0499c04": "不知方意旨如何。師曰前不遘村後不迭店。有來上",
    "X80n1566_003:0499c05": "座者直入方丈曰某甲有狀告投和尚。師曰對頭在",
    "X80n1566_003:0499c06": "那裏。曰和尚便是。師曰老僧與汝有甚麼冤讐。來無",
    "X80n1566_003:0499c07": "語。師捉住曰冤家冤家。虎維那參。師問汝名甚麼。曰",
    "X80n1566_003:0499c08": "智虎。師退身作怕勢。虎擬議。師便歸方丈。上堂。季冬",
    "X80n1566_003:0499c09": "極寒。萬木摧殘。惟有梅花十分清韻。埜橋流水外。茅",
    "X80n1566_003:0499c10": "舍短籬旁。山僧不會東皇意。三嗅寒香立晚陽。上堂。",
    "X80n1566_003:0499c11": "法不孤起仗境方生。境既不存法從何立。龍湫瀉千",
    "X80n1566_003:0499c12": "尺瀑布且不是境。雁峰聳萬丈高寒且不是法。明眼",
    "X80n1566_003:0499c13": "衲僧到者裏合作麼生。直饒倜儻分明。山僧棒折也",
    "X80n1566_003:0499c14": "未放在。何故。殺人刀活人劍。上堂事事無礙。青山掩",
    "X80n1566_003:0499c15": "映斜陽外。法法無差。欄前古木閙羣鴉。君不見太原",
    "X80n1566_003:0499c16": "孚上座走天涯揚州。五更聞畫角吹斷落梅花。直至",
    "X80n1566_003:0499c17": "如今未到家。聖節上堂坐。琉璃殿垂夜明簾。混然一",
    "X80n1566_003:0499c18": "體。以難該冥應眾緣而無忒。從上以來推尊此位。且",
    "X80n1566_003:0499c19": "全身奉重一句如何舉唱。妙叶羣機齊入貢。從教諸",
    "X80n1566_003:0499c20": "道自分權。宏智禪師忌日上堂。夜明簾外。寶鑑臺前。",
    "X80n1566_003:0499c21": "元無兼帶。豈有偏圓。正恁麼時。畢竟誰居正位。古渡",
    "X80n1566_003:0499c22": "無人霜月冷。蘆花風靜鷺鷥眠。師尤邃於易。乾淳諸",
    "X80n1566_003:0499c23": "儒大闡道學。師與之遊。直參以心學不少狥。朱晦翁",
    "X80n1566_003:0499c24": "問毋不敬。師叉手示之。楊慈湖問不欺之力。師答以",
    "X80n1566_003:0500a01": "偈曰。此力分明在不欺。不欺能有幾人知。要明象兔",
    "X80n1566_003:0500a02": "全提句。看取陞階正笏時。師退院逍遙於梁渚之上。",
    "X80n1566_003:0500a03": "羣衲聚扣與住院無異。將入寂謂侍者曰。誰與我造",
    "X80n1566_003:0500a04": "無縫塔。侍者曰請師塔樣。師曰盡力晝不出。怡然脫",
    "X80n1566_003:0500a05": "去。",
    "X80n1566_003:0500a06": "常州華藏無得覺通禪師青苗會上堂。破一微塵出",
    "X80n1566_003:0500a07": "大經。鳶飛魚躍更分明。不將眼看將心看。已見重敲",
    "X80n1566_003:0500a08": "火裏氷。淹黑豆。昧平生。直須劫外話豐登。繰成白雪",
    "X80n1566_003:0500a09": "桑重綠。割盡黃雲稻正青。",
    "X80n1566_003:0500a10": "慶元府雪竇大歇仲謙禪師金華義烏應氏子。幼見",
    "X80n1566_003:0500a11": "傅大士心王銘乃誓出家。始見息菴。菴器之而抑其",
    "X80n1566_003:0500a12": "銳曰。汝儒家習氣不除何能到大休大歇田地。宜如",
    "X80n1566_003:0500a13": "土木人去。師朝暮研究有省。因以大歇自名。既見松",
    "X80n1566_003:0500a14": "源。一日聞舉秘魔擎杈話。俄失聲曰。爭奈有人不甘。",
    "X80n1566_003:0500a15": "源提竹篦曰打你不甘。師擬進語而篦輙至。茫未有",
    "X80n1566_003:0500a16": "措。源震聲喝。師即豁然。",
    "X80n1566_003:0500a17": "安吉州道場山運菴普巖禪師讚趙州偈曰。無端提",
    "X80n1566_003:0500a18": "起七斤衫。多少禪人著意參。盡向青州做窠窟。不知",
    "X80n1566_003:0500a19": "春色在江南。",
    "X80n1566_003:0500a20": "鎮江府金山掩室善開禪師上堂舉密菴破砂盆話。",
    "X80n1566_003:0500a21": "頌曰。法眼拈來早自謾。無端錯對砂破盆。而今遍界",
    "X80n1566_003:0500a22": "難遮掩。殃害叢林累子孫。",
    "X80n1566_003:0500a23": "溫州龍翔石巖希璉禪師湖陽馬氏子。僧問昔日佛",
    "X80n1566_003:0500a24": "炤光禪師因孝宗皇帝宣問釋迦入山六年所成何",
    "X80n1566_003:0500b01": "事。照曰將謂陛下忘却意旨如何。師答以頌曰。大根",
    "X80n1566_003:0500b02": "大器大熏修。瞥轉機輪向上頭。萬億斯年惟一佛。雪",
    "X80n1566_003:0500b03": "山元不隔龍樓。",
    "X80n1566_003:0500b04": "台州瑞巖少室光睦禪師贊四祖曰。破頭峰頂紫雲",
    "X80n1566_003:0500b05": "飛。三却天書老翠微。滯貨雖然無用處。不應分付小",
    "X80n1566_003:0500b06": "孫兒。",
    "X80n1566_003:0500b07": "北海心禪師頌唐太宗蛤蜊因緣曰。合水和泥底事",
    "X80n1566_003:0500b08": "忙。被渠點破太乖張。雖然嘿契君王意。已是全身入",
    "X80n1566_003:0500b09": "鑊湯。",
    "X80n1566_003:0500b10": "諾菴肇禪師頌南泉鐫佛因緣曰。兩手持來難葢覆。",
    "X80n1566_003:0500b11": "依前兩手還分付。一枕清風睡正濃。鳥御花落嵓前",
    "X80n1566_003:0500b12": "路。",
    "X80n1566_003:0500b13": "臨安府淨慈谷源道禪師頌石頭剗草話曰。石頭剗",
    "X80n1566_003:0500b14": "草驗英豪。懵懂丹霞眼不高。若解轉身行活路。至今",
    "X80n1566_003:0500b15": "應不累兒曹。",
    "X80n1566_003:0500b16": "秘監陸遊居士字務觀。號放翁。佃之孫。越之山陰人。",
    "X80n1566_003:0500b17": "甞問松源曰心傳之學可得聞乎。源曰既是心傳豈",
    "X80n1566_003:0500b18": "從聞得。公領解獻偈曰。幾度驅車入帝城。逢僧一例",
    "X80n1566_003:0500b19": "眼雙青。今朝始覺禪家別。說有談空要眼聽。",
    "X80n1566_003:0500b20": "天童鏡禪師法嗣",
    "X80n1566_003:0500b21": "杬州淨慈清溪沅禪師上堂。達磨西來一坐具地。被",
    "X80n1566_003:0500b22": "他神光禮了三拜一時占了。致令後代兒孫自分疆",
    "X80n1566_003:0500b23": "別界。衲僧家撥草瞻風朝吳暮越。南天台。北五臺。拄",
    "X80n1566_003:0500b24": "杖頭。草鞋底。還曾踏著也未。良久曰。切忌蹈著。",
    "X80n1566_003:0500c01": "薦福生禪師法嗣",
    "X80n1566_003:0500c02": "臨安府徑山癡絕道沖禪師武信荀氏子。資性絕人。",
    "X80n1566_003:0500c03": "長應進士不利。受學于梓州妙音院紹熈。三年出峽。",
    "X80n1566_003:0500c04": "時曹源出世妙果。師往謁。聽其入門語有省。俾侍左",
    "X80n1566_003:0500c05": "右三年。以偈辭遊[沭*亍]。有尚餘一雙窮相手。要向諸方",
    "X80n1566_003:0500c06": "癢處爬之句。參松源於靈隱。源門庭峻絕。笠棲八月",
    "X80n1566_003:0500c07": "不獲入室。或以失士告。源曰我以八字打開挂搭。渠",
    "X80n1566_003:0500c08": "自是渠。當面蹉過耳。師聞其語口耳俱喪。徹見曹源",
    "X80n1566_003:0500c09": "於妙果龜峯時。嘻笑怒罵皆為人善巧方便。自是不",
    "X80n1566_003:0500c10": "疑天下老和尚舌頭。初住嘉興天寧。移雪峯方半載。",
    "X80n1566_003:0500c11": "詔遷天童。育王虗席兼攝住持。上堂。天童用底來。育",
    "X80n1566_003:0500c12": "王用不著。育王用底來。天童用不著。雖然如是用不",
    "X80n1566_003:0500c13": "著。不著處用有餘。一箭雙鵰隨手落。上堂。圓覺伽藍",
    "X80n1566_003:0500c14": "塵塵有路。坐斷去來頓空今古。耶裏十三者邊十五。",
    "X80n1566_003:0500c15": "後先不差毫髮可笑。黃面瞿曇至今不知落處。上堂。",
    "X80n1566_003:0500c16": "有一人一念頓證墮在佛數。有一人累劫闡提不願",
    "X80n1566_003:0500c17": "成佛。且道那個合受人天供養。良久曰。蝶穿芳徑雙",
    "X80n1566_003:0500c18": "眉濕。蜂掠殘花兩股肥。上堂。僧問。心佛及眾生是三",
    "X80n1566_003:0500c19": "無差別。如何是過去心。師曰放待冷來看。曰如何是",
    "X80n1566_003:0500c20": "現在心。師曰你問我答。曰如何是未來心。師曰後次",
    "X80n1566_003:0500c21": "上堂向你道。曰如何是過去佛。師曰去年梅。曰如何",
    "X80n1566_003:0500c22": "是現在佛。師曰今歲柳。曰如何是未來佛。師曰顏色",
    "X80n1566_003:0500c23": "馨香依舊。曰如何是過去差別智。師以拂子擊禪床",
    "X80n1566_003:0500c24": "左邊。曰如何是現在差別智。師以拂子擊禪床右邊。",
    "X80n1566_003:0501a01": "曰如何是未來差別智。師以拂子中間點一點。曰。心",
    "X80n1566_003:0501a02": "佛及眾生無向背。十方剎海一毫收。便禮拜。師乃曰",
    "X80n1566_003:0501a03": "過去心不可得。現在心不可得。未來心不可得。三心",
    "X80n1566_003:0501a04": "既不可得。喚甚麼作差別智。若人見得徹去。三世諸",
    "X80n1566_003:0501a05": "佛無一時不在諸人頂[寧*頁]上轉大法輪。更來者裏挨",
    "X80n1566_003:0501a06": "肩並足討甚麼椀。以拄杖一時趕散。未幾被旨遷徑",
    "X80n1566_003:0501a07": "山。一日辭眾上堂。舉世尊臨入涅槃告眾曰。汝等善",
    "X80n1566_003:0501a08": "觀吾紫磨金色之身。瞻仰取足無令後悔。今日即有",
    "X80n1566_003:0501a09": "明日即無。師曰。世尊平生用盡伎倆。臨死之際求生",
    "X80n1566_003:0501a10": "不得生。求死不得死。山僧則不然。要行便行。要去便",
    "X80n1566_003:0501a11": "去。八臂那吒攔不住。夜分起坐。移頃而逝。",
    "X80n1566_003:0501a12": "隱靜柔禪師法嗣",
    "X80n1566_003:0501a13": "雙杉元禪師頌太宗勸發菩提心話曰。萬里謳歌聖",
    "X80n1566_003:0501a14": "化成。條風塊雨樂樵耕。不因嵩嶽三呼後。無象誰知",
    "X80n1566_003:0501a15": "真太平。",
    "X80n1566_003:0501a16": "南嶽下二十世",
    "X80n1566_003:0501a17": "徑山範禪師法嗣",
    "X80n1566_003:0501a18": "袁州仰山雪巖祖欽禪師初在鉄橛遠會下便看狗",
    "X80n1566_003:0501a19": "子無佛性話。次過淨慈矣天目。禮目曰。汝豈不見臨",
    "X80n1566_003:0501a20": "濟三度問黃檗佛法的的大意。三度遭痛棒。末後向",
    "X80n1566_003:0501a21": "大愚助下築三拳曰。原來黃檗佛法無多子。汝但恁",
    "X80n1566_003:0501a22": "麼看。後在徑山多年不得徹悟。一日在天目佛殿上",
    "X80n1566_003:0501a23": "行。擡眸見一株古柏。礙膺之物撲然而散。初住潭州",
    "X80n1566_003:0501a24": "龍興。晚住仰山。住持凡六剎。上堂。露地白牛黑黑。是",
    "X80n1566_003:0501b01": "處尋他不得。山青水綠似有如無。眼見耳聞依稀彷",
    "X80n1566_003:0501b02": "彿。全不顧時蹄角却在。纔動著時踪由已沒。月下閑",
    "X80n1566_003:0501b03": "將短笛吹。風前休把長繩勒。阿呵呵。也奇特。如今趂",
    "X80n1566_003:0501b04": "亦不去。自在東西南北開爐。上堂。不冷不熱爐鞴。半",
    "X80n1566_003:0501b05": "真半假金鍮。鑄作瓶盤釵釧。却成品字柴頭。且道與",
    "X80n1566_003:0501b06": "趙州無賓主話相去多少。疑則別參。上堂。寒風凜冽",
    "X80n1566_003:0501b07": "遙空下雪。非特紅爐焰上莫覓蹤由。逗入蘆花深處",
    "X80n1566_003:0501b08": "猶難辨別。往往到者裏十個有五雙。盡道明一色邊",
    "X80n1566_003:0501b09": "事。殊不知正是空中花眼中屑。正恁麼時。且道是天",
    "X80n1566_003:0501b10": "寒人寒。下座巡堂喫茶。因看弄傀儡上堂。鬼面神頭",
    "X80n1566_003:0501b11": "緣索牽抽。神頭鬼面牽抽索線。幾多觀底看底將謂",
    "X80n1566_003:0501b12": "是紅粉佳人。當場妙舞手裏把柄輕羅白扇。山僧未",
    "X80n1566_003:0501b13": "免為諸人揭飜布幕去也。卓拄杖曰。伶利衲僧一見",
    "X80n1566_003:0501b14": "便見。",
    "X80n1566_003:0501b15": "杭州淨慈斷橋妙倫禪師台州黃巖徐氏子。十八落",
    "X80n1566_003:0501b16": "髮於永嘉廣慈院。見谷源於瑞巖。聞麻三斤話疑之。",
    "X80n1566_003:0501b17": "忽[門@免]楞伽至蚊蟲螻蟻無有言說而能辨事。頓然有",
    "X80n1566_003:0501b18": "省。謁無準於雪竇。準以狗子因何有葉識令師下語。",
    "X80n1566_003:0501b19": "凡三十轉不契。師曰可無方便乎。準以真淨所頌答",
    "X80n1566_003:0501b20": "之。即竦然良久。忽聞板聲通身汗下。於是始脫然矣。",
    "X80n1566_003:0501b21": "出世祇園。遷瑞岩國清。至淨慈。上堂。荊山有玉獲得",
    "X80n1566_003:0501b22": "者不在荊山。赤水有珠拾得者不在赤水。衲僧有無",
    "X80n1566_003:0501b23": "位真人。證得者出入不在面門。驀拈拄杖橫按曰。會",
    "X80n1566_003:0501b24": "麼。幽州江口石人蹲。上堂。德山低頭。夾山點頭。俱胝",
    "X80n1566_003:0501c01": "竪起手指頭。玄沙築破脚指頭。拈拄杖曰。都來不出",
    "X80n1566_003:0501c02": "山僧拄杖頭。何以見得。卓拄杖曰。一葉落天下秋。上",
    "X80n1566_003:0501c03": "堂。舉達觀頴禪師示眾曰。七佛是性隸。萬法是心奴。",
    "X80n1566_003:0501c04": "且道主人翁在甚麼處。自喝曰。七佛以下出頭。又自",
    "X80n1566_003:0501c05": "諾曰。各自祇候。師曰。喚七佛為性隸。指萬法是心奴。",
    "X80n1566_003:0501c06": "達觀自謂有出身路。及乎自喝自諾又是奴隸邊事。",
    "X80n1566_003:0501c07": "主人翁何曾夢見在。大眾要見麼。以拂一拂曰。曉來",
    "X80n1566_003:0501c08": "一陣春風動。開遍園林百樣花。臨終集眾入室。作書",
    "X80n1566_003:0501c09": "辭諸山。及魏國公公使人間曰。師生天台因甚死在",
    "X80n1566_003:0501c10": "淨慈。師曰日出東方夜落西。書偈而化。",
    "X80n1566_003:0501c11": "明州天童西巖惠禪師頌六祖傳衣話曰。不作樵夫",
    "X80n1566_003:0501c12": "作碓夫。只將脚力驗精麤。知他踏著踏不著。和米和",
    "X80n1566_003:0501c13": "糠到鉢盂。",
    "X80n1566_003:0501c14": "明州天童別山祖智禪師蜀之順慶楊氏子。十四得",
    "X80n1566_003:0501c15": "度。聞僧誦六巖語悅之。時巖住蘇之穹窿。亟往從焉。",
    "X80n1566_003:0501c16": "因閱華嚴經彌勒樓閣入已還閉之語。恍如夢覺。遂",
    "X80n1566_003:0501c17": "頌靈雲見桃花曰。萬綠叢中紅一點。幾人歡喜幾人",
    "X80n1566_003:0501c18": "嗔。巖頷之。最後見無準於雪竇。準知是法器。待之彌",
    "X80n1566_003:0501c19": "峻。時或棒喝交下。一語不少貸。師擬對輙噤不能發。",
    "X80n1566_003:0501c20": "由是知解都喪。久之作而言曰。吾生平伎倆皆死法。",
    "X80n1566_003:0501c21": "今見此翁始行活路。既而準移徑山。命師分座。寶祐",
    "X80n1566_003:0501c22": "丙辰被旨住天童。一囊一鉢縛茅以居。庚辰九月旦",
    "X80n1566_003:0501c23": "示眾曰。雲淡月華新。木脫山骨露。有天有地來。幾個",
    "X80n1566_003:0501c24": "眼睛活。有省問者。師曰不及相見各自努力。越十日。",
    "X80n1566_003:0502a01": "夜分呼侍者囑後事。珍重大眾。叉手而寂。",
    "X80n1566_003:0502a02": "月坡明禪師舉僧問大惠心佛俱忘時如何。慧云賣",
    "X80n1566_003:0502a03": "扇老婆手遮日。師頌曰。賣扇老婆手遮日。一種風流",
    "X80n1566_003:0502a04": "出當家。說與途中未歸客。何須向外喫波楂。",
    "X80n1566_003:0502a05": "環溪一禪師頌即心即佛話曰。即心即佛。砒霜狼毒。",
    "X80n1566_003:0502a06": "起死回生。不消一服。",
    "X80n1566_003:0502a07": "希叟曇禪師舉僧問南泉師歸方丈將何指。南泉曰",
    "X80n1566_003:0502a08": "昨夜三更失却牛。天明起來失却火。頌曰。奴顏婢膝",
    "X80n1566_003:0502a09": "走人問。羞見羊裘七里灘。文叔雖為天子貴。子陸元",
    "X80n1566_003:0502a10": "作故人看。",
    "X80n1566_003:0502a11": "杭州雲隱退耕寧禪師上堂。目前雨餘山色翠。座間",
    "X80n1566_003:0502a12": "風暖鳥聲暄。拍禪床一下曰。堪笑老胡無轉智。少室",
    "X80n1566_003:0502a13": "峯前坐九年。上堂。極目千峯。鎻翠滿空。柳絮飛綿。可",
    "X80n1566_003:0502a14": "憐無位真人。一向草宿露眠。啞今春看又過。何日是",
    "X80n1566_003:0502a15": "歸年。",
    "X80n1566_003:0502a16": "靈隱薰禪師法嗣",
    "X80n1566_003:0502a17": "杭州淨慈愚極惠禪師參石田。田舉雲門念七話。無",
    "X80n1566_003:0502a18": "人下語。忽有僧纔跨門。田曰雪峯輥毬。師在傍驀然",
    "X80n1566_003:0502a19": "領悟。衝口說偈曰。雲門念七。雪峯輥毬。白蘋紅蓼。明",
    "X80n1566_003:0502a20": "月孤舟。田頷之。上堂。舉白雲師祖開堂拈香。有曰眾",
    "X80n1566_003:0502a21": "中衣鉢道友。有一言半句利益我者同伸報謝。山僧",
    "X80n1566_003:0502a22": "乍住二三。故人遠來相賀。又非一言半句者。此豈無",
    "X80n1566_003:0502a23": "片香以為供養。燒楓香是著菩提邊事。燒黃熟是說",
    "X80n1566_003:0502a24": "佛說祖邊事。而今猛炳一爐。也要盡大地人知道浙",
    "X80n1566_003:0502b01": "西管內嘉興府川原道地。且道燒的是什麼香。良久",
    "X80n1566_003:0502b02": "曰。不下閣。",
    "X80n1566_003:0502b03": "杭州中竺雪屋珂禪師上堂。枯桑知天風。海水知天",
    "X80n1566_003:0502b04": "寒。且道衲僧知個甚麼。知道飯是米做。直饒恁麼。閻",
    "X80n1566_003:0502b05": "羅老子索飯錢有日在。師以宋鼎既遷。即謝寺事。金",
    "X80n1566_003:0502b06": "山默菴覺禪師雅知師且尊其道行。時元兵下江南。",
    "X80n1566_003:0502b07": "菴被總兵伯顏脇而置之幕中。從至武林。默菴言於",
    "X80n1566_003:0502b08": "伯顏請師陞住靈隱。親持請疏叩師門。師抽關露半",
    "X80n1566_003:0502b09": "面問曰。汝為誰。默菴曰和尚故人某甲也。師落關曰",
    "X80n1566_003:0502b10": "我不識你。盖師雖處世外而以忠節自持。故不屑靈",
    "X80n1566_003:0502b11": "隱之命。後斷江恩禪師贊曰。雪屋今亡四十年。高風",
    "X80n1566_003:0502b12": "稟稟尚依然。伯顏丞相拜床下。不肯為渠來冷泉。",
    "X80n1566_003:0502b13": "天童禮禪師法嗣",
    "X80n1566_003:0502b14": "明州育王橫川如珙禪師夜參。少室無門戶。如便便",
    "X80n1566_003:0502b15": "得通。夜深寧耐立。聽我話西東。(保寧茂舉此因緣召大眾曰。也有權。也有",
    "X80n1566_003:0502b16": "實。也有照。也有用。只是不得恁麼會。珍重)",
    "X80n1566_003:0502b17": "杭州淨慈石林行鞏禪師上堂。舉僧問古德曰。如何",
    "X80n1566_003:0502b18": "是看經眼。古德豎起拳頭。師曰。喚作看經眼又是拳",
    "X80n1566_003:0502b19": "頭。喚作拳頭又是看經眼。到者裏作麼生。緇素召大",
    "X80n1566_003:0502b20": "眾曰。背觸難分處。機先失照時。虗空也穿透。何止爛",
    "X80n1566_003:0502b21": "牛皮。(竺雲曰。先師非惟失却看經眼。抑且拳頭不識。却向虛空裏妄生穿鑿。且道慈雲又作麼生。良",
    "X80n1566_003:0502b22": "久曰。貝葉展開華藏界。靈苗萬頃緣飜雲)上堂。山靜課花蜂股重。林空含",
    "X80n1566_003:0502b23": "籜笋肌明。倚闌不覺成痴元。又得黃鸝喚一聲。思溪",
    "X80n1566_003:0502b24": "恁麼道。好喫拄杖三十。何故。為他不合隨聲逐色。上",
    "X80n1566_003:0502c01": "堂。水鄉水濶地多濕。六月花蚊嘴似鉄。夜半起來惱",
    "X80n1566_003:0502c02": "不徹。惱不徹。作什麼。床頭一柄扇。無端又打折。",
    "X80n1566_003:0502c03": "華藏通禪師法嗣",
    "X80n1566_003:0502c04": "杭州徑山虗舟普度禪師維揚江都人。史姓。出家徧",
    "X80n1566_003:0502c05": "參謁無得。得問不與萬法為侶者是甚麼人。師曰金",
    "X80n1566_003:0502c06": "香爐下鉄崑崙。得曰。將謂者矮子有長處。見解只如",
    "X80n1566_003:0502c07": "此。師曲躬作禮曰謝和尚證明。住後上堂。邪人說正",
    "X80n1566_003:0502c08": "法。正法悉皆邪。正人說邪法。邪法悉皆正。卓拄杖一",
    "X80n1566_003:0502c09": "下曰。邪耶正耶。又卓杖一下曰。說耶不說耶。向者裏",
    "X80n1566_003:0502c10": "揀辨得出。黃金為屋未為貴。玉食錦衣何足榮。上堂。",
    "X80n1566_003:0502c11": "萬法是心光。諸緣惟性曉。本無迷悟人。只要今日了。",
    "X80n1566_003:0502c12": "既無迷悟人。了個甚麼。卓拄一下曰。千言萬語無人",
    "X80n1566_003:0502c13": "會。又逐流鶯過短墻。至元丁丑被命徑山。值火餘志",
    "X80n1566_003:0502c14": "圖興復將有緒。俄示微恙索筆大書曰。八十二年駕",
    "X80n1566_003:0502c15": "無底船。蹈翻歸去明月一天。擲筆而逝。",
    "X80n1566_003:0502c16": "雪竇謙禪師法嗣",
    "X80n1566_003:0502c17": "平江府承天覺菴真禪師師有華藏講主挾上命將",
    "X80n1566_003:0502c18": "為講肆。師曰。汝能說禪。吾從汝易。吾不能說教。汝易",
    "X80n1566_003:0502c19": "吾從。于是撾皷陞堂。以一喝入五教。顯示吾宗。千聖",
    "X80n1566_003:0502c20": "頂[寧*頁]一著子。講主泣下。再拜。乞懺悔而退。",
    "X80n1566_003:0502c21": "道場巖禪師法嗣",
    "X80n1566_003:0502c22": "臨安府徑山虗堂智愚禪師四明人。上堂。言而足。終",
    "X80n1566_003:0502c23": "日言而不盡道。言而不足。終日言而盡物。且道道與",
    "X80n1566_003:0502c24": "物是一是二。若道是一。為甚麼客山高主山低。若道",
    "X80n1566_003:0503a01": "是二。為甚麼天地一指萬物一馬。個裏緇素得出。還",
    "X80n1566_003:0503a02": "你草鞋錢。不然但願來年蠶麥熟。羅睺羅兒與一文。",
    "X80n1566_003:0503a03": "師初住淨慈。天使傳旨問。趙州八十行脚。虗堂因甚",
    "X80n1566_003:0503a04": "八十住山。師舉趙州行脚到臨濟話頌曰。趙州八十",
    "X80n1566_003:0503a05": "方行脚。虗堂八十再住山。別有一機恢佛祖。　九重",
    "X80n1566_003:0503a06": "城裏動龍顏。使以頌回奏。上大悅。特賜米五百石絹",
    "X80n1566_003:0503a07": "一百縑。其住育王徑山。亦賜賚優渥。室中垂語曰。己",
    "X80n1566_003:0503a08": "眼未明底因甚麼將虗空作布袴著。畫地為牢底因",
    "X80n1566_003:0503a09": "甚透者個不過。入海算沙底因甚向針鋒頭上翹足。",
    "X80n1566_003:0503a10": "杭州淨慈石帆衍禪師舉大顛擯首座因緣頌曰。一",
    "X80n1566_003:0503a11": "串摩尼。覿面當機。賺殺首座。疑殺昌黎。弄盡許多窮",
    "X80n1566_003:0503a12": "伎倆。春秋元自不曾知。",
    "X80n1566_003:0503a13": "金山開禪師法嗣",
    "X80n1566_003:0503a14": "臨安府徑山石溪心月禪師眉州人。僧問如何是佛。",
    "X80n1566_003:0503a15": "師曰矮子看戲。",
    "X80n1566_003:0503a16": "徑山冲禪師法嗣",
    "X80n1566_003:0503a17": "杭州淨慈簡翁敬禪師舉溈山問仰山曰。終日與子",
    "X80n1566_003:0503a18": "商量成得個甚麼邊事。仰空中畫一畫。溈曰若不是",
    "X80n1566_003:0503a19": "吾終被子惑。師頌曰。父子雖親共較量。胸中爭信有",
    "X80n1566_003:0503a20": "刀鎗。當時一畫畫得斷。徧界葛藤無復生。",
    "X80n1566_003:0503a21": "北山隆禪師頌鳥窠布毛曰。八十翁翁要力行。布毛",
    "X80n1566_003:0503a22": "吹起禍重生。殺人流血三千里。枯樹枝頭一老僧。",
    "X80n1566_003:0503a23": "南嶽下二十一世",
    "X80n1566_003:0503a24": "仰山欽禪師法嗣",
    "X80n1566_003:0503b01": "杭州西天目高峯原妙禪師蘇州吳江徐氏子。十五",
    "X80n1566_003:0503b02": "出家。於委水密印寺初參斷橋。次謁雪巖於北澗。懷",
    "X80n1566_003:0503b03": "香請益。纔問訊即打出。後凡入門便問。誰與汝拖者",
    "X80n1566_003:0503b04": "死屍來。聲未絕便打出。一日覩五祖演和尚真讚曰。",
    "X80n1566_003:0503b05": "百年三萬六千朝。返覆元來是者漢。驀然打破死屍",
    "X80n1566_003:0503b06": "之疑。值雪巖住南明。師即往省。巖問阿誰與你拖個",
    "X80n1566_003:0503b07": "死屍到者裏。師便喝。巖拈棒。師把住曰今日打某甲",
    "X80n1566_003:0503b08": "不得。巖曰為甚打不得。師拂袖便出。一日巖問日間",
    "X80n1566_003:0503b09": "浩浩時作得主麼。師曰作得主。曰睡夢中作得主麼。",
    "X80n1566_003:0503b10": "師曰作得主。曰正睡著時無夢無想無見無聞主在",
    "X80n1566_003:0503b11": "甚麼處。師無語。巖囑曰。從今日去也。不要汝學佛學",
    "X80n1566_003:0503b12": "法。也不要汝窮古窮今。但祇饑來喫飯困來打眠。纔",
    "X80n1566_003:0503b13": "眠覺來抖擻精神。我者一覺主人公畢竟在甚處安",
    "X80n1566_003:0503b14": "身立命。師遂奮志入龍鬚。越五載。因僧推枕子墮地",
    "X80n1566_003:0503b15": "作聲廓然大徹。有僧若瓊從即染病。師殷事啟發。病",
    "X80n1566_003:0503b16": "亟索浴。付見湯影有省。偈曰。三十六年顛倒。今日一",
    "X80n1566_003:0503b17": "場好笑。娘生鼻孔豁開。放出無毛鐵鷂。師問如何是",
    "X80n1566_003:0503b18": "娘生鼻孔。瓊豎起筆。師曰又喚甚麼做無毛鐵鷂。瓊",
    "X80n1566_003:0503b19": "擲筆而逝。次遷雙髻。德祐己卯春入西天目之獅子",
    "X80n1566_003:0503b20": "巖。即石洞縈小室丈許。榜曰。死關洞非梯莫登。徹梯",
    "X80n1566_003:0503b21": "斷緣。雖弟子罕得瞻視。乃垂三關語以驗學者。曰大",
    "X80n1566_003:0503b22": "徹底人本脫生死。因甚命根不斷。佛祖公案只是一",
    "X80n1566_003:0503b23": "個道理。因甚有明與不明。大修行人當遵佛行。因甚",
    "X80n1566_003:0503b24": "不守毗尼。下語不契遂關門弗接。至元丁未雪巖寄",
    "X80n1566_003:0503c01": "竹篦子并偈曰。上大今已無人。雪巖可知禮也。虗名",
    "X80n1566_003:0503c02": "塞破乾坤。分付原玅侍者。眾請開堂。遂就石室內拈",
    "X80n1566_003:0503c03": "香曰。此一瓣香。不假壺中日月。亦非劫外春風。幾番",
    "X80n1566_003:0503c04": "親遭毒手。直得八面玲瓏。如今放下也地搖六震。拈",
    "X80n1566_003:0503c05": "來則塞破虗空。且道不拈不放一句又作麼生。喝一",
    "X80n1566_003:0503c06": "喝。作女人拜。爇向爐中供養前住仰山戴角披毛無",
    "X80n1566_003:0503c07": "鼻孔底老和尚。用酬法乳之恩。遂就座。僧問如何是",
    "X80n1566_003:0503c08": "十方同聚會。師曰龍蛇混雜凡聖交參。曰如何是個",
    "X80n1566_003:0503c09": "個學無為。師曰口吞佛祖眼葢乾坤。曰如何是選佛",
    "X80n1566_003:0503c10": "場。師曰東西十萬南北八千。曰如何是心空及第歸。",
    "X80n1566_003:0503c11": "師曰動容揚古路不墮悄然機。曰恁麼則言言見諦",
    "X80n1566_003:0503c12": "句句朝宗。師曰你甚處見得。僧喝。師曰也是掉棒打",
    "X80n1566_003:0503c13": "月。曰只如西峰今日十方聚會選佛場開畢竟有何",
    "X80n1566_003:0503c14": "祥瑞。師曰山河大地萬象森羅情與無情悉皆成佛。",
    "X80n1566_003:0503c15": "曰既皆成佛因甚學人不成佛。師曰你若成佛爭教",
    "X80n1566_003:0503c16": "大地成佛。曰畢竟學人過在甚麼處。師曰湘之南潭",
    "X80n1566_003:0503c17": "之北。曰還許學人懺悔也無。師曰禮拜著。僧禮拜。師",
    "X80n1566_003:0503c18": "曰獅子齩人韓獹逐塊。上堂拈拄杖召大眾曰。還見",
    "X80n1566_003:0503c19": "麼。人人眼裏有睛。不是瞎漢決定是見。以拄杖卓一",
    "X80n1566_003:0503c20": "下曰。還聞麼。個個耳裏有竅。不是死漢決定是聞。既",
    "X80n1566_003:0503c21": "見既聞是個甚麼。以拄杖[○@─]。見聞即且止。只如六根",
    "X80n1566_003:0503c22": "未具之前。聲色未彰之際。未聞之聞未見之見。正恁",
    "X80n1566_003:0503c23": "麼時畢竟以何為驗。以柱杖[○@│]。吾今與你保任斯事",
    "X80n1566_003:0503c24": "終不虗也。以柱杖[○@□]。三十年後切忌妄通消息。靠拄",
    "X80n1566_003:0504a01": "杖下座。送法被至上堂。裁蜀錦。剪吳綾。披白玉。間黃",
    "X80n1566_003:0504a02": "金。打成一片時針劄不入。羅紋結角處線路難尋。雖",
    "X80n1566_003:0504a03": "然只如西峰以諸法空為座。以拄杖指被曰。還著者",
    "X80n1566_003:0504a04": "個麼。靠拄杖曰。天香影散莓苔石。五葉花開薝蔔林。",
    "X80n1566_003:0504a05": "上堂。門外有一人用盡機謀要入入不得。門裏有一",
    "X80n1566_003:0504a06": "人做盡伎倆要出出不得。出不得入不得即且置。且",
    "X80n1566_003:0504a07": "道門外人與門裏人相見時如何。愁人莫向愁人說。",
    "X80n1566_003:0504a08": "說向愁人愁殺人。辭眾。西峰三十年妄說般若。罪犯",
    "X80n1566_003:0504a09": "彌天。末後有一句子不敢累及平人。自領去也。大眾",
    "X80n1566_003:0504a10": "還知落處麼。良久曰毫釐有差天地懸隔。書偈曰。來",
    "X80n1566_003:0504a11": "不入死關。去不出死關。鐵蛇鑽人海。撞倒須彌山。泊",
    "X80n1566_003:0504a12": "然而逝。塔全身于死關。壽五十八。臘四十三。",
    "X80n1566_003:0504a13": "衡州靈雲鐵牛持定禪師吉安泰和王氏子。年三十",
    "X80n1566_003:0504a14": "一歲謁肯菴勤禪師剪髮。尋依雪巖居槽廠。習杜多",
    "X80n1566_003:0504a15": "行。巖示眾曰。兄弟做工夫。若也七日夜一念無間眼",
    "X80n1566_003:0504a16": "不交貶。無個入處所。取老僧頭做舀屎杓。師默有所",
    "X80n1566_003:0504a17": "領。未幾有疾。乃持一觸桶就屏處。危坐其上。單持正",
    "X80n1566_003:0504a18": "念。目不交睫。經七日夜將半。忽覺山河大地草木叢",
    "X80n1566_003:0504a19": "林徧界如雪。天明日下堂堂一身乾坤包不得。久",
    "X80n1566_003:0504a20": "之如聞擊木聲驚省。遍體汗流其病亦愈。踊躍自慶",
    "X80n1566_003:0504a21": "不已。早詣方丈舉似巖。巖舉公案詰之。酬答無滯。復",
    "X80n1566_003:0504a22": "示偈曰。昭昭靈靈是甚麼。眨得眼來已蹉過。廁邊籌",
    "X80n1566_003:0504a23": "子放光。明直下元來只是我。至元戊寅命為僧付衣。",
    "X80n1566_003:0504a24": "偈曰。無相福田衣。我今付與汝。悟明心地後。如龍吐",
    "X80n1566_003:0504b01": "甘雨。又脇不沾席者六年。一日巖上堂。舉亡僧死了",
    "X80n1566_003:0504b02": "燒了向甚麼處去。自代曰。山河及大地。全露法王身。",
    "X80n1566_003:0504b03": "即詣方丈曰。適來和尚舉揚般若。驚得法堂前石獅",
    "X80n1566_003:0504b04": "子笑舞不已。巖曰試道看。師曰。劫外春回萬物枯。山",
    "X80n1566_003:0504b05": "河大地一塵無。法身超出如何舉。笑倒西天碧眼胡。",
    "X80n1566_003:0504b06": "巖敲面前卓子曰。山河大地一塵無。者個是甚麼。師",
    "X80n1566_003:0504b07": "作掀倒勢。巖笑曰一彩兩賽。及入室。問曰親切處道",
    "X80n1566_003:0504b08": "將一句來。師曰不道。巖曰為甚麼不道。師拈起手中",
    "X80n1566_003:0504b09": "香合子曰者個得來不直半文錢。巖曰多口漢。巡堂",
    "X80n1566_003:0504b10": "次。師以楮被裏身而睡。巖召至方丈厲聲曰。我巡堂",
    "X80n1566_003:0504b11": "你打睡。若道得師放過汝。若道不得趂你下山。師隨",
    "X80n1566_003:0504b12": "口答曰。鐵牛無力懶耕田。帶索和犂就雪眠。大地白",
    "X80n1566_003:0504b13": "雲都葢覆。德山無處下金鞭。巖曰好個鐵牛也。因以",
    "X80n1566_003:0504b14": "為號。後住靈雲唱雪巖之道。大德壬寅冬書長偈示",
    "X80n1566_003:0504b15": "眾。其末曰。塵世非久。日消月磨。桃源一脈三十年後",
    "X80n1566_003:0504b16": "流出一枝。無孔笛吹起太平歌。明春將示寂。侍僧求",
    "X80n1566_003:0504b17": "別眾語。師曰吾別久矣。恬然坐逝。",
    "X80n1566_003:0504b18": "安吉州道場山及菴信禪師初住建陽。西峰石屋參。",
    "X80n1566_003:0504b19": "師問何來。曰天目。師曰有何指示。曰萬法歸一。師曰",
    "X80n1566_003:0504b20": "汝作麼生會。屋無語。師曰。此是死句。甚麼害熱病底",
    "X80n1566_003:0504b21": "教汝與麼。屋拜求指的。師曰。有佛處不得住。無佛處",
    "X80n1566_003:0504b22": "急走過。意旨如何。屋答不契。師曰者個亦是死句。屋",
    "X80n1566_003:0504b23": "不覺汗下。後入室再理前話詰之。屋曰上馬見路。師",
    "X80n1566_003:0504b24": "呵曰在此六年猶作者個見解。屋發憤棄去。途中忽",
    "X80n1566_003:0504c01": "舉首。見風亭豁然處。有省。回語師曰。有佛處不得住",
    "X80n1566_003:0504c02": "也是死句。無佛處急走過也是死句。某甲今日會得",
    "X80n1566_003:0504c03": "活句了也。師曰汝作麼生會。屋曰清明時節雨初晴。",
    "X80n1566_003:0504c04": "黃鶯枝上分明語。師頷之。",
    "X80n1566_003:0504c05": "匡山無極源禪師甞受命於雪巖曰子福薄不宜出",
    "X80n1566_003:0504c06": "世度人。遂歸隱匡廬。年已百歲獨坐茅菴。終日不語。",
    "X80n1566_003:0504c07": "天真參師亦無啟發。後值師於廁上。乃趨問曰如何",
    "X80n1566_003:0504c08": "是祖師西來意。師擒住曰道道。真於言下釋然頓悟。",
    "X80n1566_003:0504c09": "但搖手而已。師曰子有所得耶。真拂袖而出。遂服勤",
    "X80n1566_003:0504c10": "月餘。日益玄奧。",
    "X80n1566_003:0504c11": "淨慈倫禪師法嗣",
    "X80n1566_003:0504c12": "台州瑞巖方山寶禪師付無見偈曰。此心極廣大。虗",
    "X80n1566_003:0504c13": "空比不得。此道只如是。受侍休外覓。",
    "X80n1566_003:0504c14": "絕象鑒禪師頌洞山不安因緣曰。洞山有路透雲巖。",
    "X80n1566_003:0504c15": "絕處教通到者難。拄杖頭邊開活路。方知不隔一毫",
    "X80n1566_003:0504c16": "端。",
    "X80n1566_003:0504c17": "竹屋簡禪師頌鼓山聖箭曰。青童雙勒玉驄嘶。淡白",
    "X80n1566_003:0504c18": "春衫綠帶圍。半夜歸來花底月。金鞭敲落亂紅飛。又",
    "X80n1566_003:0504c19": "曰。九重城裏本非遙。射折重重箭倍饒。忽遇三軍圍",
    "X80n1566_003:0504c20": "繞處。分明有路直通霄。",
    "X80n1566_003:0504c21": "無學元禪師法嗣",
    "X80n1566_003:0504c22": "月庭忠禪師頌迦葉擯文殊曰。錦衣公子遊春慣。白",
    "X80n1566_003:0504c23": "首佳人懊恨多。彼富尚嫌千口少。自貧無奈一身何。",
    "X80n1566_003:0504c24": "育王珙禪師法嗣",
    "X80n1566_003:0505a01": "台州紫籜山竺元道禪師恕中參。問趙州狗子話。擬",
    "X80n1566_003:0505a02": "開口。師一喝。中遂大悟。呈偈曰。狗子佛性無。春色滿",
    "X80n1566_003:0505a03": "皇都。趙州東院裏。壁上挂葫蘆。師乃發笑曰恁麼會",
    "X80n1566_003:0505a04": "又爭得。中拂祖而出。",
    "X80n1566_003:0505a05": "金陵保寧古林清茂禪師十三歲為僧。見老宿舉高",
    "X80n1566_003:0505a06": "菴見僧不會便扭住曰。父母生汝身。師友成汝志。無",
    "X80n1566_003:0505a07": "饑寒之迫。無征役之勞。於此不堅確精進成辦道業。",
    "X80n1566_003:0505a08": "他日有何面目見父母師友乎。師聞之不覺涕淚俱",
    "X80n1566_003:0505a09": "下。便知有出生死一看子。遂參善知識。即便放下身",
    "X80n1566_003:0505a10": "心。如是二十年間矻矻孜孜未甞暫捨。後到育王會",
    "X80n1566_003:0505a11": "中稍知觸淨更斯徹證。出住開元永福保寧諸剎。結",
    "X80n1566_003:0505a12": "夏病起小參。歲月不可把玩。老病不與人斯。山僧十",
    "X80n1566_003:0505a13": "數日來寒熱交攻。正覓起處不得。何故。身相離故。心",
    "X80n1566_003:0505a14": "如幻故。身相既離心亦如幻。佛病祖病其體亦然。五",
    "X80n1566_003:0505a15": "祖和尚云。病來又病皮黏骨。抖擻起來無一物。行不",
    "X80n1566_003:0505a16": "成步語聲低。鼻孔依然尚突兀。五祖老人與麼說話。",
    "X80n1566_003:0505a17": "只能自病不能病人。既不能病人。當攢簇不得之時。",
    "X80n1566_003:0505a18": "即不能普入眾生身中全眾生之病。既不能全眾生",
    "X80n1566_003:0505a19": "之病。則業識茫茫無本可據。大眾九十日內同此安",
    "X80n1566_003:0505a20": "居。動靜寒溫自宜保愛。解夏小參。時光易失。解夏斯",
    "X80n1566_003:0505a21": "臨。砌畔蛩吹林間蟬噪。金風扇野黃葉飄零。只此見",
    "X80n1566_003:0505a22": "聞更無餘事。直得九旬之內無絲毫虗棄之功。歷劫",
    "X80n1566_003:0505a23": "無明當下氷消瓦解。向上更有事在。露出獅子爪牙。",
    "X80n1566_003:0505a24": "其間別有商量。未免當門按劍。所以古人道。譬如雁",
    "X80n1566_003:0505b01": "過長空影沉寒水。雁無遺蹤之意。水無留心之影。只",
    "X80n1566_003:0505b02": "者靈鋒阿誰敢擬。太陽門下日日三秋。諸人若善參",
    "X80n1566_003:0505b03": "詳。管取功成果滿。正與麼時如何。萬機罷盡龜藏六。",
    "X80n1566_003:0505b04": "一性圓明鶴出籠。",
    "X80n1566_003:0505b05": "淨慈鞏禪師法嗣",
    "X80n1566_003:0505b06": "杭州靈隱東嶼德海禪師頌俱胝豎指曰。深深無底。",
    "X80n1566_003:0505b07": "高高絕攀。思之轉遠。尋之復難。",
    "X80n1566_003:0505b08": "嘉興府天寧竺雲景曇禪師婺州浦江嚴氏子。及長",
    "X80n1566_003:0505b09": "學無常。師預石林麻下委心請。法林示曰佛之妙用",
    "X80n1566_003:0505b10": "在汝觸事不迷。師一言解悟。初住婺之治平蘇之北",
    "X80n1566_003:0505b11": "禪。僧問。諸法已聞於今日。西來祖意願敷宣。師曰西",
    "X80n1566_003:0505b12": "來無意可宣。曰達磨却傳個甚麼。師曰九年面壁羞",
    "X80n1566_003:0505b13": "惶殺人。曰與麼則佛法遍天下談玄口不開。師曰切",
    "X80n1566_003:0505b14": "忌喚鐘作甕。問古人道須參活句莫參死句如何是",
    "X80n1566_003:0505b15": "是活句。師曰路逢死蛇莫打殺。曰如何是死句。師曰",
    "X80n1566_003:0505b16": "無底籃兒盛將歸。曰不死不活句又作麼生。師曰易",
    "X80n1566_003:0505b17": "分雪裏粉難辨墨中煤。問三賢未達十聖難知如何",
    "X80n1566_003:0505b18": "是此宗。師曰無孔笛氈拍板。曰知音者誰。師曰聾人",
    "X80n1566_003:0505b19": "爭得聞。曰也知和尚慣有此機。師曰鷂子過新羅。問",
    "X80n1566_003:0505b20": "如何是涅槃心。師曰須彌山。曰如何是差別智。師曰",
    "X80n1566_003:0505b21": "四大海。曰都來總不消得。師曰金剛王寶劍你還提",
    "X80n1566_003:0505b22": "得起麼。曰請師高着眼。師曰話作兩橛。住佘山慈雲",
    "X80n1566_003:0505b23": "昭慶寺。上堂。金烏未上。玉兔西沉。伶俐衲僧東討西",
    "X80n1566_003:0505b24": "尋。忽然撞破虗空。歷劫只在如今。卓拄杖下座。上堂。",
    "X80n1566_003:0505c01": "上是天。下是地。擊皷陞堂。討甚巴鼻。焙經上堂。海藏",
    "X80n1566_003:0505c02": "靈文。經天緯地。琅函玉軸。塞壑填溝。如來不說說。敲",
    "X80n1566_003:0505c03": "出鳳凰五色髓。迦葉不聞聞。擊碎驪龍頷下珠。火燄",
    "X80n1566_003:0505c04": "為三世諸佛說法。義天朗耀揚坤維。三世諸佛向火",
    "X80n1566_003:0505c05": "燄上說法。字脚不留空法界。兜羅線裏玉轉珠回。文",
    "X80n1566_003:0505c06": "武火中星移電捲。行行鑄出黃金子。朵朵花開白玉",
    "X80n1566_003:0505c07": "蓮。湛寂凝然。應真不供。只如經歸藏。禪歸海。又作麼",
    "X80n1566_003:0505c08": "生。五千餘卷瘡疣紙。一眾傳來耿夜光。",
    "X80n1566_003:0505c09": "徑山度禪師法嗣",
    "X80n1566_003:0505c10": "杭州徑山虎巖淨伏禪師淮安人。至元二十一年正",
    "X80n1566_003:0505c11": "月帝御大明殿受朝賀。因問南禪才者。右相和禮霍",
    "X80n1566_003:0505c12": "孫首舉師。師作偈以進。其略曰。過去諸如來。安住秘",
    "X80n1566_003:0505c13": "密藏。現在十方佛。成道轉法輪。未來諸世尊。一切眾",
    "X80n1566_003:0505c14": "生是。由妄想執著。結煩惱葢纏。迷成六道身。虗受三",
    "X80n1566_003:0505c15": "塗苦。唯念過現佛。不敬未來尊。與佛結冤讐。或烹宰",
    "X80n1566_003:0505c16": "殺害。不了眾生相。全是法性身。昔有常不輕。禮拜於",
    "X80n1566_003:0505c17": "一切。言我不輕汝。汝等當作佛。若能念自他。同是未",
    "X80n1566_003:0505c18": "來佛。現世增福壽。生生生佛國。帝覧悅而問曰。戒勿",
    "X80n1566_003:0505c19": "殺。有道者試為朕言之。師奏對曰。有宋仁宗皇帝一",
    "X80n1566_003:0505c20": "日語羣臣曰。朕夜來饑甚。思欲燒羊。羣臣奏曰。陛下",
    "X80n1566_003:0505c21": "何不宣付有司辦之。仁宗曰。朕偶饑思爾。慮為常例。",
    "X80n1566_003:0505c22": "寧忍一時之饑。不忍啟無窮之殺。殿下皆稱萬歲。上",
    "X80n1566_003:0505c23": "嘉納。即受帝師戒。",
    "X80n1566_003:0505c24": "徑山愚禪師法嗣",
    "X80n1566_003:0506a01": "寶葉源禪師頌五通仙人曰。那一通。你問我。口是禍",
    "X80n1566_003:0506a02": "門。招因帶果。慙愧慈悲大法王。丙丁離壬不屬火。",
    "X80n1566_003:0506a03": "閑極雲禪師舉莊宗酬價因緣頌曰。君王寶自難酬",
    "X80n1566_003:0506a04": "價。興化何曾敢借看。天地既無私葢載。至今留得鎮",
    "X80n1566_003:0506a05": "中原。",
    "X80n1566_003:0506a06": "徑山月禪師法嗣",
    "X80n1566_003:0506a07": "南叟茙禪師頌婆生七子話曰。鄂渚渡頭窮鬼子。全",
    "X80n1566_003:0506a08": "機錯在扣舷時。何如別下一轉語。救取婆婆第七兒。",
    "X80n1566_003:0506a10": "五燈會元續略卷第三上",
    "X80n1566_003:0506a13": "五燈會元續略卷第三下",
    "X80n1566_003:0506a15": "明支提山嗣祖沙門　淨柱　輯",
    "X80n1566_003:0506a16": "　　臨濟宗",
    "X80n1566_003:0506a17": "南嶽下二十二世",
    "X80n1566_003:0506a18": "高峰妙禪師法嗣",
    "X80n1566_003:0506a19": "杭州天目中峰明本禪師杭之錢塘孫氏子。母夢無",
    "X80n1566_003:0506a20": "門開禪師持燈籠至家遂生。神儀挺秀具大人相。離",
    "X80n1566_003:0506a21": "襁褓便趺坐。能言便歌讚梵唄。參高峰於死關。晝夜",
    "X80n1566_003:0506a22": "精勤。困則以頭觸柱。一日誦金剛經至荷擔如來處",
    "X80n1566_003:0506a23": "恍然開解。遂從高峰薙落。時年二十有四。未幾觀流",
    "X80n1566_003:0506a24": "泉有省。即詣峰求證。峰打趂出。既而民間訛傳官選",
    "X80n1566_003:0506b01": "童男女。師問忽有人來問和尚討童男女時如何。峰",
    "X80n1566_003:0506b02": "曰我但度竹篦子與他。師言下洞然徹法源底。于是",
    "X80n1566_003:0506b03": "高峰書真讚付師曰。我相不思議。佛祖莫能視。獨許",
    "X80n1566_003:0506b04": "不肖兒。見得半邊鼻。有問峰諸弟子優劣。峰曰。如義",
    "X80n1566_003:0506b05": "首座固是一根老竹。其如七曲八曲。唯本維那却是",
    "X80n1566_003:0506b06": "竿上林新篁。他日成林未易量也。師居無定所。或船",
    "X80n1566_003:0506b07": "或菴。榜以幻住。僧俗爭相瞻禮。皆手額曰江南古佛。",
    "X80n1566_003:0506b08": "延祐戊午仁宗皇帝聞而聘之。不至。製金襴袈裟賜",
    "X80n1566_003:0506b09": "之。號曰佛慈圓照廣慧禪師。院曰正宗。英宗皇帝亦",
    "X80n1566_003:0506b10": "封御香製衣。即所居而修敬焉。先是駙馬太尉瀋王",
    "X80n1566_003:0506b11": "王璋常使人從師問法。意以為未足。請於上親往見",
    "X80n1566_003:0506b12": "之。請師陞座為眾普說。示眾。大道無為。大功不宰。大",
    "X80n1566_003:0506b13": "善無跡。大位不居。一切處海印發光。千萬古金枝挺",
    "X80n1566_003:0506b14": "秀。訪圓通大士於潮音洞裏。買石得雲饒。修如意輪",
    "X80n1566_003:0506b15": "期於明慶寺中。移花兼蝶至。香風奏四天之樂。梵音",
    "X80n1566_003:0506b16": "轟大地之雷。二千載已現國王。五百劫常為世主。一",
    "X80n1566_003:0506b17": "大藏教隨機運轉。百千善行任意發揮。祝萬歲于九",
    "X80n1566_003:0506b18": "重。保三韓于上國。此是太尉瀋王海印居士尋常行",
    "X80n1566_003:0506b19": "履處。只如今日偕行宣政院使平章相國王子從官。",
    "X80n1566_003:0506b20": "高登天目。下視人寰。且佛法相應一句如何指陳。匝",
    "X80n1566_003:0506b21": "天匝地祥雲起。無古無今瑞氣騰。小參。大道在目前。",
    "X80n1566_003:0506b22": "山是山水是水。玄機超物表。聖非聖凡非凡。一念洞",
    "X80n1566_003:0506b23": "然萬緣廓爾。水精宮秋容淡淡。森羅萬象吞吐明月",
    "X80n1566_003:0506b24": "珠。松雪齋灝氣沉沉。屏几六牕交徹寶絲網。無一物",
    "X80n1566_003:0506c01": "不彰至化。無一事不演真乘。莊周雖蝶夢枕邊。敢保",
    "X80n1566_003:0506c02": "其當機罔措。子韶固蛙聞月下。未許其覿面施呈。者",
    "X80n1566_003:0506c03": "一着子。名不得。狀不得。即其知處已陷情圍。事亦然。",
    "X80n1566_003:0506c04": "理亦然。與麼會時早沉識海。所以道。神光獨耀萬古",
    "X80n1566_003:0506c05": "徽猷。入此門來莫存知解。且不存知解底句如何指",
    "X80n1566_003:0506c06": "陳。玉宇秋高無界限。金園春事政敷腴。示眾。慧劍單",
    "X80n1566_003:0506c07": "提日用中。天然元不犯磨礱。神號鬼哭喪魂膽。遍埜",
    "X80n1566_003:0506c08": "橫尸不露鋒。古人與麼說話已是自傷己命了也。殊",
    "X80n1566_003:0506c09": "不知我王庫內無如是刀。佛成道日示眾。玄玄絕待。",
    "X80n1566_003:0506c10": "妙妙無依。獨露真常。全彰至體。名不得。狀不得。雪老",
    "X80n1566_003:0506c11": "氷枯。理無礙。事無礙。天荒地逈。萬里雲收。午夜四方",
    "X80n1566_003:0506c12": "星燦長空。揭開威音那畔腦門。圓陀陀。光爍爍。擉瞎",
    "X80n1566_003:0506c13": "髑髏背後眼光。淨躶躶。赤條條。勒回三萬劫風飛雷",
    "X80n1566_003:0506c14": "厲之神機。突出五千軸海涌雲屯之寐語。大眾。釋迦",
    "X80n1566_003:0506c15": "老子來也。即今在。諸人眼睛裏仰見明星。頂[寧*頁]上成",
    "X80n1566_003:0506c16": "等正覺。你諸人還覺眉毛動也無。如其未委。各請歸",
    "X80n1566_003:0506c17": "堂。至治癸亥八月十四早。寫偈辭眾曰。我有一句。分",
    "X80n1566_003:0506c18": "付大眾。更問如何。無本可據。置筆安坐而逝。後七年",
    "X80n1566_003:0506c19": "天曆己巳春文宗皇帝賜諡智覺禪師。塔曰法雲。元",
    "X80n1566_003:0506c20": "統二年賜度錄三十卷入藏。號曰普覺國師。",
    "X80n1566_003:0506c21": "杭州天目正宗寺斷崖了義禪師湖之德清湯氏子。",
    "X80n1566_003:0506c22": "年十七有禪者誦高峰上堂語曰欲窮千里目更上",
    "X80n1566_003:0506c23": "一層樓。師曰此大善知識必能為人抽釘拔楔。遂往",
    "X80n1566_003:0506c24": "見。聞峰舉牛過窓櫺。師疑甚。他日過鉢盂塘見松上",
    "X80n1566_003:0507a01": "雪墜有省。即呈頌曰。不問南北與東西。大地山河一",
    "X80n1566_003:0507a02": "片雪。聲未絕。峰痛棒。不覺隕身崖下。及出廼自誓七",
    "X80n1566_003:0507a03": "日取證。遂端直堅豎忘廢寢食。夜則攀樹露立達旦。",
    "X80n1566_003:0507a04": "未至所期豁然大悟。馳至死關。呼曰老和尚今日瞞",
    "X80n1566_003:0507a05": "我不得也。呈頌曰。大地山河一片雪。太陽一炤便無",
    "X80n1566_003:0507a06": "蹤。自此不疑諸佛祖。更無南北與西東。峰上堂曰。二",
    "X80n1566_003:0507a07": "十餘年布個漫天網子打鳳羅龍。竟不普遇着一個",
    "X80n1566_003:0507a08": "蝦蠏。今日不期有個蟭螟蟲撞人網中。固是不堪上",
    "X80n1566_003:0507a09": "眼。三十年後向孤峰絕頂揚聲大呌。且道呌個甚麼。",
    "X80n1566_003:0507a10": "大地山河一片雪。師便奪拂子。為眾舉揚。呵勵同學。",
    "X80n1566_003:0507a11": "辭不少遜。復曰。盡大地有一人發真歸元。某甲皆知",
    "X80n1566_003:0507a12": "之。有僧參峰次。峯令見師。師曰驀直去。師從此剃落。",
    "X80n1566_003:0507a13": "所至歸重。泰定三年師狥眾請。坐正宗寺一載。示眾。",
    "X80n1566_003:0507a14": "若要超凡入聖永脫塵勞。直須去皮換骨絕後再甦。",
    "X80n1566_003:0507a15": "如寒灰發燄枯木成榮。豈可作容易想。我在老和尚",
    "X80n1566_003:0507a16": "處多年。每被大棒打徹骨髓。不曾有一念遠離心。直",
    "X80n1566_003:0507a17": "至今日纔觸著痛處。不覺淚流。豈似你歡喜踴躍。齩",
    "X80n1566_003:0507a18": "著些子苦味便乃掉頭不顧。殊不知苦味能除百病。",
    "X80n1566_003:0507a19": "大凡工夫若到省力時如順水流舟。只要梢公牢牢",
    "X80n1566_003:0507a20": "把舵。纔有絲毫異念生。管取喪身失命。若到純一處",
    "X80n1566_003:0507a21": "不可起一念精進心。不可起一念懈怠心。不可起一",
    "X80n1566_003:0507a22": "念求悟心。不可起一念得失心。纔有念生即被一切",
    "X80n1566_003:0507a23": "邪魔入你心腑。使爾顛狂胡說亂道。永作魔家眷屬。",
    "X80n1566_003:0507a24": "佛也難救你。戒之戒之。元統元年除日謂從者曰。有",
    "X80n1566_003:0507b01": "一件事天來大。你還委悉麼。良久曰明日是年朝。正",
    "X80n1566_003:0507b02": "月六日詣法雲塔西指空地曰。更好立個無縫塔。其",
    "X80n1566_003:0507b03": "晚與禪者談笑。至夜分乃曰老僧明日天台去也。者",
    "X80n1566_003:0507b04": "曰某甲隨師去。師曰你走馬也趂我不及。翌午跏趺",
    "X80n1566_003:0507b05": "而化。壽七十二。臘四十九。初中峯示寂會塟齋次。師",
    "X80n1566_003:0507b06": "笑謂眾曰。後十二年更為老僧一會。至是十二年矣。",
    "X80n1566_003:0507b07": "賜佛慧圓明正覺普度大師。",
    "X80n1566_003:0507b08": "杭州天目山大覺寺布衲祖雍禪師明州寧海人。得",
    "X80n1566_003:0507b09": "旨於高峯。躬舂爨樵。貌甚瘠黑。戇而少文。甞和永明",
    "X80n1566_003:0507b10": "山居偈曰。我要心灰即便灰。何須更去覓良媒。千差",
    "X80n1566_003:0507b11": "路口齊關斷。萬別機頭盡截摧。就樹縛茆成屋住。拾",
    "X80n1566_003:0507b12": "荊編戶傍溪開。是他懶瓚無靈驗。惹得天書三度來。",
    "X80n1566_003:0507b13": "又曰。尋常冷解自知非。退步沉踪住翠微。掃蕩百年",
    "X80n1566_003:0507b14": "榮辱夢。倒回多劫本根機。蟻因覓穴沿揩走。蝶為尋",
    "X80n1566_003:0507b15": "花徧圃飛。須信先天并後地。洞然物物有真歸。後住",
    "X80n1566_003:0507b16": "中天竺桂子堂。書偈安坐而逝。",
    "X80n1566_003:0507b17": "處州白雲空中以假禪師得法高峯。後棲白雲山。四",
    "X80n1566_003:0507b18": "方禪侶聞風來赴。履滿戶外。至元丙子夏一日援筆",
    "X80n1566_003:0507b19": "書偈曰。地水火風先佛記。掘地深埋第一義。一免檀",
    "X80n1566_003:0507b20": "那幾片柴。二免人言無舍利。趺坐而化。",
    "X80n1566_003:0507b21": "靈雲定禪師法嗣",
    "X80n1566_003:0507b22": "洪州般若絕學世誠禪師古梅參。師問曾見甚麼人",
    "X80n1566_003:0507b23": "來。曰海印和尚教提無字。師曰無字作麼生提。曰未",
    "X80n1566_003:0507b24": "提已前早自分曉。師曰靈雲見桃花悟道。玄沙云諦",
    "X80n1566_003:0507c01": "當甚諦當。敢保老兄未徹在。且道是許他不許他。曰",
    "X80n1566_003:0507c02": "言下許。師大笑曰不是再來看。次早上方丈。師曰夜",
    "X80n1566_003:0507c03": "來事作麼生。曰。靈雲捉得賊。玄沙不放贓。即今贓賊",
    "X80n1566_003:0507c04": "一時斷還。和尚把坐具便打。師曰黃檗打臨濟六十",
    "X80n1566_003:0507c05": "棒意作麼生。梅便喝。師曰因甚又去打大愚三掌再",
    "X80n1566_003:0507c06": "來掌黃檗。梅纔開口。師曰不是。曰畢竟那個是。師便",
    "X80n1566_003:0507c07": "欄頭打曰。且去再看。次早上方丈。師曰抽袈裟。梅擬",
    "X80n1566_003:0507c08": "議。師便打三十。梅便喝。師又打六十。梅便休去。後上",
    "X80n1566_003:0507c09": "方丈求住。師曰你去見無用中峯斷崖三人了。却來",
    "X80n1566_003:0507c10": "與我同住。後到雲巖見法昌語錄曰驅耕夫牛奪饑",
    "X80n1566_003:0507c11": "人食。忽有徹處。不覺汗下。便頌公案數則寄呈師。師",
    "X80n1566_003:0507c12": "看畢對眾曰。此人得我第三番竹篦上氣力。但是尚",
    "X80n1566_003:0507c13": "欠脫殻在。示眾。兄弟家三年五年做工夫無個入處。",
    "X80n1566_003:0507c14": "將從前話頭拋却。不知行到中途而廢。可惜前來許",
    "X80n1566_003:0507c15": "多心機。有志之士看眾中柴乾水便僧堂溫煖。發願",
    "X80n1566_003:0507c16": "三年不出門。決定有個受用。有等纔做工夫心地清",
    "X80n1566_003:0507c17": "淨。但見境物現前便成四句。將謂是大了當人。口快",
    "X80n1566_003:0507c18": "舌便悞了一生。三寸氣消將何保住。佛子。若欲出離。",
    "X80n1566_003:0507c19": "參須真參悟須實悟。",
    "X80n1566_003:0507c20": "徑山陵禪師法嗣",
    "X80n1566_003:0507c21": "金華府雲黃山寶林桐江紹大禪師世居嚴之桐江。",
    "X80n1566_003:0507c22": "姓吳氏。首上雙徑謁虗谷授以單傳之旨。久之辭去",
    "X80n1566_003:0507c23": "歷參名宿。乃曰吾今而後知法之無異味也。復歸徑",
    "X80n1566_003:0507c24": "山。時東嶼海唱道淨慈。請師主藏室。至順壬申出世",
    "X80n1566_003:0508a01": "嚴之烏龍。後遷寶林。一日將寂。眾請書偈。師接筆擲",
    "X80n1566_003:0508a02": "地曰。縱書到彌勒下生。寧復離此耶。翕然而化。",
    "X80n1566_003:0508a03": "杭州徑山竺遠正源禪師南康歐陽氏子。首謁虗谷。",
    "X80n1566_003:0508a04": "谷以龍潭滅紙撚話問之。師曰焦石可破層氷。谷曰",
    "X80n1566_003:0508a05": "破後奚為。師曰探索乃知。谷曰所知者何事。師擬對。",
    "X80n1566_003:0508a06": "谷便打。師悚然默喻。五主巨剎。號佛慧慈照普應禪",
    "X80n1566_003:0508a07": "師。",
    "X80n1566_003:0508a08": "蘇州覺隱本誠禪師嘉禾語溪人。始從游於胡石塘。",
    "X80n1566_003:0508a09": "後嗣法於虗谷。甞作貧居偈以自適曰。但得閒中樂。",
    "X80n1566_003:0508a10": "豈以貧為艱。愈貧愈無事。無事心愈閒。雖居人世中。",
    "X80n1566_003:0508a11": "恰似出塵寰。",
    "X80n1566_003:0508a12": "道場信禪師法嗣",
    "X80n1566_003:0508a13": "嘉興府福源寺石屋清珙禪師蘇之常熟溫氏子。首",
    "X80n1566_003:0508a14": "參高峰授以萬法歸一話。服勤三年。次往建陽西峯",
    "X80n1566_003:0508a15": "參及菴不契(語具及菴章)。師發憤棄去。中途忽舉首見風",
    "X80n1566_003:0508a16": "亭豁然有省。歸語菴。菴頷之。元統辛未四月住禾之",
    "X80n1566_003:0508a17": "當湖福源。上堂。把住也鋒芒不露。放行也十字縱橫。",
    "X80n1566_003:0508a18": "水雲深處相逢却在千峯頂上。千逢頂上相逢却在",
    "X80n1566_003:0508a19": "水雲深處。今朝福源寺裏開堂演法。昨日天湖菴畔",
    "X80n1566_003:0508a20": "墾土畊烟。所以道法無定相遇緣即宗。可傳真寂之",
    "X80n1566_003:0508a21": "師。仰助無為之化。正與麼時如何。卓拄杖曰。九萬里",
    "X80n1566_003:0508a22": "鵬纔展翼。一千年鶴便翱翔。除夜小參。年亦窮。月亦",
    "X80n1566_003:0508a23": "窮。三十六旬窮。伎倆破除盡在五更鐘。窮則變。變則",
    "X80n1566_003:0508a24": "通。尋常一樣窓前月。纔有梅花便不同。三條椽下禪",
    "X80n1566_003:0508b01": "和子。囊亦空。鉢亦空。拾得斷麻穿破衲。不知身在寂",
    "X80n1566_003:0508b02": "寥中。惟有福源拄杖子。不屬陰陽造化功。了無春夏",
    "X80n1566_003:0508b03": "秋冬。自古自今撑天柱地。同行同坐。嘯月吟風。又誰",
    "X80n1566_003:0508b04": "管你江湖滾滾日月匆匆。等閒靠在禪床角。一片雲",
    "X80n1566_003:0508b05": "中挂黑龍。居七年。退歸霞霧之天湖。有山居偈曰。過",
    "X80n1566_003:0508b06": "去事已過去了。未來不必預思量。只今便道即今句。",
    "X80n1566_003:0508b07": "梅子熟時梔子香。至正間朝廷聞師名。降香幣以旌",
    "X80n1566_003:0508b08": "異。皇后賜金襴衣。壬辰秋七月二十四日與眾訣偈",
    "X80n1566_003:0508b09": "曰。青山不著臭尸駭。死了何須掘土埋。顧我也無三",
    "X80n1566_003:0508b10": "昧火。光前絕後一推柴。擲筆而逝。",
    "X80n1566_003:0508b11": "金華府聖羅山石門剛禪師世居山之麓。師得厥旨",
    "X80n1566_003:0508b12": "於及菴。遊歷罷歸里中。善信即其山地營建寶坊。文",
    "X80n1566_003:0508b13": "其楣曰正覺。請師主之。歲夜謝道德首座順侍者看",
    "X80n1566_003:0508b14": "病上堂。歲事除年華畢。尊莫尊乎道。重莫重乎德。覺",
    "X80n1566_003:0508b15": "即般若因。順即菩提佛。當知種豆不生麻。因果自然",
    "X80n1566_003:0508b16": "明歷歷然。雖如是。且道如何見得。八福田中看病第",
    "X80n1566_003:0508b17": "一。小參。踢翻生死海涓滴不留。推倒涅槃城纖塵不",
    "X80n1566_003:0508b18": "立。且是不勞餘力亦乃得正定心。譬如壯士揮戈鋒",
    "X80n1566_003:0508b19": "鋩不犯。如人善射毫髮無差。自然處處逢源頭頭合",
    "X80n1566_003:0508b20": "轍。所以道。不假修證本自圓成。盡大地是勝妙覺場。",
    "X80n1566_003:0508b21": "偏法界是真如實地。悟取人人有分。了知個個無虧。",
    "X80n1566_003:0508b22": "一念不生得三摩地。一心不動轉大法輪。自利利他",
    "X80n1566_003:0508b23": "俱登彼岸。全身放下總得自繇。到者裏說甚涅槃生",
    "X80n1566_003:0508b24": "死真如佛性。了無一法當情。直得十方坐斷。今日舉",
    "X80n1566_003:0508c01": "此正法眼藏涅槃妙心。奉為上峯最菴主三七去程",
    "X80n1566_003:0508c02": "永超彼土成證真常者。然雖如是。未審菴主會得也",
    "X80n1566_003:0508c03": "無。若也會得便乃不動脚跟高超樂土。不消舉念即",
    "X80n1566_003:0508c04": "證無為。其或未然。白雲萬里。擊拂子曰。見徹本來無",
    "X80n1566_003:0508c05": "隱蔽。紛紛桂子散天香。一日辭世偈曰。七十六年了",
    "X80n1566_003:0508c06": "然寬廓。拶破虗空。須彌倒卓。",
    "X80n1566_003:0508c07": "匡山源禪師法嗣",
    "X80n1566_003:0508c08": "嘉興府海門天真惟則禪師湖州費氏子。母夢異僧",
    "X80n1566_003:0508c09": "分衛。覺而有娠。及旦異香襲人。髫年出家。徧參楚石",
    "X80n1566_003:0508c10": "千巖一十八位尊宿。皆因緣不契。後聞匡廬無極源",
    "X80n1566_003:0508c11": "禪師。徑往叩之。豁然大悟(語具無極源章)。眾請開法海門。上",
    "X80n1566_003:0508c12": "堂。僧問如何是向上事。師曰向下薦取。曰作麼生向",
    "X80n1566_003:0508c13": "下薦取。師曰切莫動著。曰動著後如何。師曰與汝三",
    "X80n1566_003:0508c14": "十棒。曰畢竟學人過在甚麼處。師曰掩鼻偷香瞞人",
    "X80n1566_003:0508c15": "不過。曰還許學人懺悔麼。師曰不打自招。僧纔禮拜。",
    "X80n1566_003:0508c16": "師曰也是自起自倒漢。乃曰。向上事。向下事。截斷兩",
    "X80n1566_003:0508c17": "頭休執滯。驀然放出鼈鼻蛇。齩殺方知難躲避。吽吽",
    "X80n1566_003:0508c18": "吽。海門今日忍俊不禁。越例為諸人通個消息。汝等",
    "X80n1566_003:0508c19": "還委悉麼。以拂子點一點曰。等閒拋下活人丹。浩浩",
    "X80n1566_003:0508c20": "清風動天地。上堂。三三三。九九九。海門湖音似雷吼。",
    "X80n1566_003:0508c21": "香浮菊圃獻金錢。靈感[木*巳]提呈玉狗。你也有。我也有。",
    "X80n1566_003:0508c22": "棙轉南辰看北斗。正恁麼時且道高登海門峯頂。衝",
    "X80n1566_003:0508c23": "開碧落。喝散白雲。現大人相。顯大神通底句子又作",
    "X80n1566_003:0508c24": "麼生道。忽作修羅擎日月瑞相曰。天吐虗空擎日月。",
    "X80n1566_003:0509a01": "十方法界即全身。花朝上堂。化期月夕蕋珠宮裏降",
    "X80n1566_003:0509a02": "神仙。柳約春風錦繡叢中行綵女。閙閧閧處顯示舍",
    "X80n1566_003:0509a03": "那性海。靜悄悄處埋沒普賢願門。正恁麼時。且道鬧",
    "X80n1566_003:0509a04": "中活計是。靜中活計是。海門即不然。良久彈指曰。兜",
    "X80n1566_003:0509a05": "率天中彈寶几。閻浮世界響金鐘。洪武初。常預薦法",
    "X80n1566_003:0509a06": "事。以足疾賜歸。癸酉仲春示微疾。一日侵晨告眾曰",
    "X80n1566_003:0509a07": "吾去矣。侍者請偈。師厲聲曰。平常說底不是耶。即瞑",
    "X80n1566_003:0509a08": "目而逝。",
    "X80n1566_003:0509a09": "瑞巖寶禪師法嗣",
    "X80n1566_003:0509a10": "天台華頂無見先覩禪師台之仙居葉氏子。資性秀",
    "X80n1566_003:0509a11": "頴。嗜讀書。過目成誦。從古田垕薙髮。參方山。一日作",
    "X80n1566_003:0509a12": "務次。渙然氷釋。山以偈印之。築室華頂。一坐四十年。",
    "X80n1566_003:0509a13": "足未常輙閱戶限。白雲參問曰西來密意未審何如。",
    "X80n1566_003:0509a14": "師曰待娑羅峯點頭即向汝道。",
    "X80n1566_003:0509a15": "高峯日禪師法嗣",
    "X80n1566_003:0509a16": "日本國兜率院夢窓疎石國師姓源氏。勢州人。宇多",
    "X80n1566_003:0509a17": "天王九世孫。母禱觀音夢吞金色光而孕。暨長繪死",
    "X80n1566_003:0509a18": "屍九變之相。獨坐觀想。知色身不異空花。慨然有求",
    "X80n1566_003:0509a19": "道之意。十八為僧。夢遊中國疎山石頭二剎。一龐眉",
    "X80n1566_003:0509a20": "僧持達磨像授之。既窹曰。洞明吾本心者其唯禪觀",
    "X80n1566_003:0509a21": "乎。初謁無隱範。次謁一山寧于相州。山曰我宗無語",
    "X80n1566_003:0509a22": "句亦無一法與人。師曰願和尚慈悲方便開示。山曰",
    "X80n1566_003:0509a23": "本來廓然清淨雖慈悲方便亦無。師疑悶無聊。見佛",
    "X80n1566_003:0509a24": "國高峯日公。扣請如前。峯曰一山云何。師述其問答。",
    "X80n1566_003:0509b01": "峯厲聲喝曰汝何不道和尚逗漏不少。師於言下有",
    "X80n1566_003:0509b02": "省。辭歸舊隱常牧山。一夕坐久偶倚壁忽然仆去。豁",
    "X80n1566_003:0509b03": "然大悟。有等閑擊碎虗空骨之句。求峯印可。峯曰西",
    "X80n1566_003:0509b04": "來密意汝今已得善自護持。卓菴濃州。諸剎國王命",
    "X80n1566_003:0509b05": "師領南禪天龍等處。王妃延入宮中執弟子禮問道。",
    "X80n1566_003:0509b06": "賜號正覺。加心宗普濟之號。且遺以手書。其略曰。道",
    "X80n1566_003:0509b07": "振三朝。名飛四海。主天龍席。再轉法輪。秉佛祖權。數",
    "X80n1566_003:0509b08": "摧魔壘。師以年高隱退。尋示寂。",
    "X80n1566_003:0509b09": "紫籜道禪師法嗣",
    "X80n1566_003:0509b10": "杭州徑山大宗興禪師台州人。臨終忽嘆曰。夫三十。",
    "X80n1566_003:0509b11": "婦六齡。畢竟偶不成。遂坐去。",
    "X80n1566_003:0509b12": "台州瑞巖恕中無慍禪師台之臨海陳氏子。七歲入",
    "X80n1566_003:0509b13": "鄉校讀書。不煩再授。年未冠。白父母依徑山寂照禪",
    "X80n1566_003:0509b14": "師剃落。謁竺元以狗子無佛性話。未破疑。問元。師纔",
    "X80n1566_003:0509b15": "開口。被元一喝。遂大悟。初住明之靈巖。次瑞巖。謝明",
    "X80n1566_003:0509b16": "慶瑩中和尚惠竹拂。上堂拈起示眾曰。凌雲勁節。傲",
    "X80n1566_003:0509b17": "雪孤標。結根於曠劫之先。孕質於三乘之外。一刀兩",
    "X80n1566_003:0509b18": "段不假思惟。信手拈來神號鬼泣。非麈尾之能齊。豈",
    "X80n1566_003:0509b19": "龜毛之可比。擊處而雷轟蟄戶。豎時而劒倚長空。馬",
    "X80n1566_003:0509b20": "師束手歸降。百丈望風斂衽。有如是之妙用。有如是",
    "X80n1566_003:0509b21": "之神通。汝諸人還知來處麼。若也未知。問取明慶和",
    "X80n1566_003:0509b22": "尚。擊禪床下座。禱雨上堂。甘雨愆期。田疇龜拆。衲僧",
    "X80n1566_003:0509b23": "鼻孔焦熱生烟。拈拄杖曰。拄杖子化為龍。向南閻浮",
    "X80n1566_003:0509b24": "提行雨去也。山僧不可洗手奉功。未免助其神力。卓",
    "X80n1566_003:0509c01": "拄杖曰。急急如律令勑。謝來蘇莊監收上堂。山僧昨",
    "X80n1566_003:0509c02": "遣數員宿將。征諸未服。既徯我來蘇一鼓而下。直得",
    "X80n1566_003:0509c03": "風以順。雨以時。嘉谷豐登。庶民樂業。今當還師振旅",
    "X80n1566_003:0509c04": "奏凱論功。坐享太平之時。玄弼真君忍俊不禁。不覺",
    "X80n1566_003:0509c05": "手之舞之足之蹈之。於一毫端揚聲而歌曰。台州仙。",
    "X80n1566_003:0509c06": "高一百。紅蓮青。江口白。蝦殻來歸。分連子格。且道是",
    "X80n1566_003:0509c07": "甚麼曲調。乃曰飯飽弄筯。後謝事入松巖。寄書退院。",
    "X80n1566_003:0509c08": "眾固請。師堅拒不允。洪武七年夏。日本國主遣使入",
    "X80n1566_003:0509c09": "貢就奏。請師化其國。　上召師至　闕下。師以老病",
    "X80n1566_003:0509c10": "辭。　上憫而不遣。遂住鄞之翠山。一日忽遘微疾。索",
    "X80n1566_003:0509c11": "筆書偈曰。七十八年無法可說。末後一句露柱饒舌。",
    "X80n1566_003:0509c12": "咄。端坐而逝。",
    "X80n1566_003:0509c13": "慶元府天童了堂一禪師至正二年住台之紫籜。次",
    "X80n1566_003:0509c14": "天寧天童。僧問。昔日保壽開堂。三聖橫身相為。臨濟",
    "X80n1566_003:0509c15": "住院。普化盡力扶持。畢竟明甚麼邊事。師曰。兩頭俱",
    "X80n1566_003:0509c16": "坐斷。一劒倚天寒。曰。與麼則五位君臣齊裂下。三玄",
    "X80n1566_003:0509c17": "戈甲一時收。師曰錯下名言。僧一喝。師曰亂統禪和",
    "X80n1566_003:0509c18": "如麻似粟。上堂。拈一莖草作丈六金身。將丈六金身",
    "X80n1566_003:0509c19": "作一莖草好。大眾。不是苦心人不知。便下座。上堂。最",
    "X80n1566_003:0509c20": "初一句。末後一機。直下搆得。燈籠露柱動地放光。其",
    "X80n1566_003:0509c21": "或未然。竹山今日失利。示眾。樵歌來疊嶂。帆影落汀",
    "X80n1566_003:0509c22": "洲。胡孫載紙帽。直上樹梢頭。七星劒。五雲樓。毬打人",
    "X80n1566_003:0509c23": "兮人打毬。萬事難把玩。魚吞水面漚。住天童上堂。長",
    "X80n1566_003:0509c24": "[此/束]鳥芳樹不棲。摩斯迦滄溟不入。龍泉與刀斧同鐵。",
    "X80n1566_003:0510a01": "利鈍懸殊。良驥與駑駘同途。遲速有異。以拂子畫一",
    "X80n1566_003:0510a02": "畫曰。華須連夜發。莫待曉風吹。小參。靈光不昧。萬古",
    "X80n1566_003:0510a03": "徽猷。智鑑洞明。十虗普應。時臨亞歲。節屆書雲。擊動",
    "X80n1566_003:0510a04": "法鼓大眾雲集。一一天真一一明妙。更待說個甚麼。",
    "X80n1566_003:0510a05": "若說有法又被有礙。若說無法又被無礙。若說不有",
    "X80n1566_003:0510a06": "不無法又被不有不無礙。若說不不有不不無法又",
    "X80n1566_003:0510a07": "被不不有不不無礙。雲從龍。風從虎。聖人作而萬物",
    "X80n1566_003:0510a08": "覩。日可冷。月可熱。眾魔不能壞真說。以拂子畫一畫",
    "X80n1566_003:0510a09": "曰。黃檗樹頭懸蜜果。無言童子唱巴歌。問。文殊與普",
    "X80n1566_003:0510a10": "賢。萬法悉同源。如何是同源底法。師曰胡張三黑李",
    "X80n1566_003:0510a11": "四。曰一毛吞巨海于中更何言。師曰不勞懸石鏡天",
    "X80n1566_003:0510a12": "曉自雞鳴。曰是非不到處還有句也無。師曰誠知你",
    "X80n1566_003:0510a13": "亂會。問名假法假人空法空請師直指。師曰曾問幾",
    "X80n1566_003:0510a14": "人來。曰無根樹子向甚麼處栽。師曰。更深猶自可。午",
    "X80n1566_003:0510a15": "後更愁人。曰只在目前為甚麼再三不覩。師曰千年",
    "X80n1566_003:0510a16": "常住一朝僧。",
    "X80n1566_003:0510a17": "保寧茂禪師法嗣",
    "X80n1566_003:0510a18": "嘉興府本覺南堂清欲禪師台之臨海朱氏子。元曆",
    "X80n1566_003:0510a19": "二年出世集慶之開福。上堂拈拄杖曰。與麼來者彩",
    "X80n1566_003:0510a20": "鳳舞丹霄。不與麼來者鐵蛇橫古路。直饒與麼不與",
    "X80n1566_003:0510a21": "麼。去來道絕。也是秤錘蘸醋。卓拄杖。上堂。摩尼珠人",
    "X80n1566_003:0510a22": "不識。如來藏裏親收得。萬象森羅影現中。一顆圓光",
    "X80n1566_003:0510a23": "色非色。永嘉大似乞兒暴富。開福道摩尼珠誰不識。",
    "X80n1566_003:0510a24": "擊碎分文也不直。拋向虗空更那邊。免使時人挂胸",
    "X80n1566_003:0510b01": "臆。然則雲開日出。職到威成。撞著本色。道流恰似泗",
    "X80n1566_003:0510b02": "洲人見大聖。元統元年住本覺。上堂。顧視大眾曰。者",
    "X80n1566_003:0510b03": "裏莫有作家戰將麼。時有僧出眾曰。盡大地是個問",
    "X80n1566_003:0510b04": "頭。和尚作麼生答。師曰遍虗空是個答語。是你作麼",
    "X80n1566_003:0510b05": "生領。曰萬福。師曰拄杖不在苕帚柄與你三十。曰諸",
    "X80n1566_003:0510b06": "方有明眼人在。師曰你莫是患盲麼。僧無語。師喝曰",
    "X80n1566_003:0510b07": "將謂是收燕破趙之才。元來也做未得行間小卒在。",
    "X80n1566_003:0510b08": "出去乃曰。若論戰也個個力在轉處。到者裏直須通",
    "X80n1566_003:0510b09": "方上士本色英流。寸刃不施全鋒敵勝。其或未然。擬",
    "X80n1566_003:0510b10": "議不來。髑髏粉碎。卓拄杖喝一喝下座。舟中值冬至",
    "X80n1566_003:0510b11": "小參。一道虗明總是自家田地。初爻既兆全彰劫外。",
    "X80n1566_003:0510b12": "乾坤無去來動靜之殊。無取舍是非之異。可以騎聲",
    "X80n1566_003:0510b13": "葢色。可以隨流入流。可以泛華亭半葉之舟。可以盡",
    "X80n1566_003:0510b14": "澤國烟波之勝。不舉任公之釣。非同濠上之遊。擊拂",
    "X80n1566_003:0510b15": "子曰。劈口一橈已傷鹽醋。離鈎三寸休更回頭。拍膝",
    "X80n1566_003:0510b16": "曰。永夜月明天在水。雁聲飛過自蘋洲。問。仲冬嚴寒",
    "X80n1566_003:0510b17": "年年事。晷運推移事若何。師曰。昨夜日輪飄桂華。今",
    "X80n1566_003:0510b18": "朝月窟生芝草。問。單傳直指已涉離微。坐斷千差請",
    "X80n1566_003:0510b19": "師答話。師曰。破鏡不重照。落花難上扶。曰便恁麼去",
    "X80n1566_003:0510b20": "時如何。師曰烏龜鑽敗壁。問。說法不應機總是非時",
    "X80n1566_003:0510b21": "語。作麼生得應機去。師曰。夜半起來失却牛。天明起",
    "X80n1566_003:0510b22": "來失却火。問。心不是佛。智不是道。還端的也無。師曰。",
    "X80n1566_003:0510b23": "喫飯止饑。飲水止渴。曰。智不到處切忌道著。又作麼",
    "X80n1566_003:0510b24": "生。師曰。塞却耳根。分明聽取。癸卯八月示寂。",
    "X80n1566_003:0510c01": "明州瑞雲清涼寺實菴茂禪師郡之奉化鄭氏子。幼",
    "X80n1566_003:0510c02": "齡中夜坐禪。母惡之推使仆。輙達旦不瞑。後出家參",
    "X80n1566_003:0510c03": "南澗泉禪師。一夕松月下聞流水聲有省。往白泉。泉",
    "X80n1566_003:0510c04": "俾詣古林。林問汝來何為。師曰正為生死事大求出",
    "X80n1566_003:0510c05": "離耳。林曰。子明知四大五蘊是生死根本。為何入此",
    "X80n1566_003:0510c06": "革囊。師擬議。林以錫杖擊之。豁然悟入。至正壬午住",
    "X80n1566_003:0510c07": "長明之瑞雲山。有僧問答未竟。以手拍地而笑。師曰",
    "X80n1566_003:0510c08": "滯貨何須拈出耶。僧噓一聲。師便喝。僧有省。退隱東",
    "X80n1566_003:0510c09": "堂。影不出山。元明師猶子也。迎歸天童之此軒。未幾",
    "X80n1566_003:0510c10": "示疾。眾請書偈。師曰我此中廓然也何偈之為。即端",
    "X80n1566_003:0510c11": "坐憑几握右手為拳以額枕之而逝。號佛光普炤大",
    "X80n1566_003:0510c12": "禪師。",
    "X80n1566_003:0510c13": "靈隱海禪師法嗣",
    "X80n1566_003:0510c14": "杭州徑山月林鏡禪師郡人。少頴異。穉齡出家。間扣",
    "X80n1566_003:0510c15": "名碩俾參本來人。久有省。作偈曰。本來人。本來人。無",
    "X80n1566_003:0510c16": "腦無頭作麼尋。驀然揪著個鼻孔試看。元來是白丁。",
    "X80n1566_003:0510c17": "碩見睨視曰可是。師與一摑。",
    "X80n1566_003:0510c18": "建寧府斗峯大圭正璋禪師福州福清人。禮湖南絕",
    "X80n1566_003:0510c19": "聽祝髮。參東嶼海。聞海頌俱胝豎指話。言下頓悟。遂",
    "X80n1566_003:0510c20": "上方丈呈所得。海曰作麼。師曰古今現成事何必涉",
    "X80n1566_003:0510c21": "思惟。海曰既不涉思惟汝來作麼。師曰請和尚證明。",
    "X80n1566_003:0510c22": "海曰證個甚麼。師便喝。海俾頌狗子無佛性話。師曰。",
    "X80n1566_003:0510c23": "狗子佛性無。覷著眼睛枯。瞥爾翻身轉。唵[口*悉]哩蘇嚧。",
    "X80n1566_003:0510c24": "海撫而印之。後結茅斗峯漸成叢席。上堂。良久曰。黃",
    "X80n1566_003:0511a01": "金雖貴入眼成塵。便下座。上堂。玉宇霜清。瓊林葉落。",
    "X80n1566_003:0511a02": "一向全提。萬機浸削。作者好求無病藥。上堂。舉青州",
    "X80n1566_003:0511a03": "布衫話。師曰。昨夜三更裏。雨打虗空濕。狸奴知不知。",
    "X80n1566_003:0511a04": "倒上樹梢立。上堂。元正啟祚。萬物咸亨。喚作新年頭。",
    "X80n1566_003:0511a05": "佛法瞎却你眼。不喚作新年頭。佛法折却我舌。畢竟",
    "X80n1566_003:0511a06": "作麼生。便下座。臨終偈曰。生本不生。滅亦無滅。幻化",
    "X80n1566_003:0511a07": "去來。何用分別。大眾珍重。不在言說。便合掌入滅。",
    "X80n1566_003:0511a08": "明州育王大千慧炤禪師永嘉麻氏子。首謁晦機。次",
    "X80n1566_003:0511a09": "謁東嶼於蘇之薦嚴。嶼問東奔西走將欲何為。師曰",
    "X80n1566_003:0511a10": "特來參禮爾。嶼曰。天無四壁地絕八荒。汝於何地措",
    "X80n1566_003:0511a11": "足耶。師抵掌於几而退。及嶼遷淨慈。邀師分座。天曆",
    "X80n1566_003:0511a12": "戊辰出世樂清之明慶。示眾。佛法欲得現前。莫存知",
    "X80n1566_003:0511a13": "解。縛禪看教未免皆為障礙。何如一物不立而起居",
    "X80n1566_003:0511a14": "自在乎。所以德山棒臨濟喝亦有甚不得已爾。至正",
    "X80n1566_003:0511a15": "乙未遷普陀。未幾署育王。甞垂三關語以示學者曰。",
    "X80n1566_003:0511a16": "山中猛虎以肉為命。何故不食其子。虗空無向背。何",
    "X80n1566_003:0511a17": "緣有東西南北。飲乳等四大海水。積骨如毗富羅山。",
    "X80n1566_003:0511a18": "何者是汝最初父母。居九年。退居妙喜。泉上築室曰",
    "X80n1566_003:0511a19": "夢菴。掩關獨處。凝塵滿席不顧也。洪武六年示寂。",
    "X80n1566_003:0511a20": "天寧曇禪師法嗣",
    "X80n1566_003:0511a21": "三空居士女中之善倫也。秉烈丈夫之志。不為富貴",
    "X80n1566_003:0511a22": "所轉。參竺雲單提無字。如是三十六年。忽一日問曰",
    "X80n1566_003:0511a23": "生死到來時如何。雲曰生是誰耶死是誰耶。居士低",
    "X80n1566_003:0511a24": "頭問訊。雲疑其異常遂再叩之曰。是誰生。是誰死。士",
    "X80n1566_003:0511b01": "復低頭問訊。雲曰切忌死在者裏。士提起念珠曰。數",
    "X80n1566_003:0511b02": "珠一百八。不數日示微疾。說偈而去。火後得舍利無",
    "X80n1566_003:0511b03": "數。",
    "X80n1566_003:0511b04": "玉山珍禪師法嗣",
    "X80n1566_003:0511b05": "金陵蔣山曇芳忠禪師南康人。梁王至建康。是夕寺",
    "X80n1566_003:0511b06": "菑。明日王詣寺問曰。興復若何。師曰賴有大檀越在。",
    "X80n1566_003:0511b07": "王曰寺既燬矣佛依何住。師曰古佛過去今佛再來。",
    "X80n1566_003:0511b08": "王大喜。又曰衲子所謂蔣薄粥者何也。師曰將謂殿",
    "X80n1566_003:0511b09": "下忘却。王曰衲子所謂三隻韈者何也。師曰。國內山",
    "X80n1566_003:0511b10": "川都踏遍。今朝親到帝王家。賜廣惠圜悟大禪師。",
    "X80n1566_003:0511b11": "徑山伏禪師法嗣",
    "X80n1566_003:0511b12": "杭州徑山南楚悅禪師隆興人。上堂。聞聲悟道。見色",
    "X80n1566_003:0511b13": "明心。驀拈拄杖曰。者個是色。卓一卓曰。者個是聲。諸",
    "X80n1566_003:0511b14": "人總見總聞。且那個是明底心。那個是悟底道。喝一",
    "X80n1566_003:0511b15": "喝曰。貪他一粒米。失却半年糧。諡佛慈法喜禪師。",
    "X80n1566_003:0511b16": "天童坦禪師法嗣",
    "X80n1566_003:0511b17": "南京天界孚中懷信禪師明之奉化姜氏子。參竺西。",
    "X80n1566_003:0511b18": "西知是法器。厲色待之。不與交一言。師疑益熾。一日",
    "X80n1566_003:0511b19": "西上堂。舉興化打克賓話問師。師曰俊哉師子兒。西",
    "X80n1566_003:0511b20": "頷之。泰定丙寅住明之觀音。後住龍翔。會我明兵下",
    "X80n1566_003:0511b21": "金陵。寺僧散去。師獨趺坐。執兵者滿前。投杖而拜。",
    "X80n1566_003:0511b22": "　高皇帝甞幸其寺。師說法要。嘉師言行純慤。特改龍",
    "X80n1566_003:0511b23": "翔為大天界。一日書偈曰。平生為人戾契。七十八年",
    "X80n1566_003:0511b24": "漏洩。今朝撒手便行。萬里晴空片雪。示寂前一日。",
    "X80n1566_003:0511c01": "　高皇帝方督師江陰。夢師入謁。　帝問曰師來胡為。",
    "X80n1566_003:0511c02": "師曰將西歸來告別耳。未幾　駕還金陵。聞師訃。正",
    "X80n1566_003:0511c03": "與夢符。　帝驚異。詔出內帑以助塟事。",
    "X80n1566_003:0511c04": "南嶽下二十三世",
    "X80n1566_003:0511c05": "中峯本禪師法嗣",
    "X80n1566_003:0511c06": "婺州伏龍山千巖元長禪師越之蕭山董氏子。家世",
    "X80n1566_003:0511c07": "宗儒。九歲即就外傳諸書。經目成誦。十九薙髮於武",
    "X80n1566_003:0511c08": "林靈芝寺。會行丞相府飯僧。師隨眾受供。適中峯在",
    "X80n1566_003:0511c09": "座。即呼曰汝日用何如。師曰念佛。峯曰佛今何在。師",
    "X80n1566_003:0511c10": "擬議。峰厲聲叱之。師遂跪求法要。峰授以趙州無字",
    "X80n1566_003:0511c11": "話令參。於是縛茅靈隱山中。未幾復以他務移動。隨",
    "X80n1566_003:0511c12": "順世緣倐忽十載。復還靈隱。脇不沾席者三年。因往",
    "X80n1566_003:0511c13": "望亭聞鵲聲有省。亟見峰具陳悟因。峰又斥之。師憤",
    "X80n1566_003:0511c14": "然來歸。夜將寂忽鼠食貓飯墮其器有聲。恍然開悟。",
    "X80n1566_003:0511c15": "復往質於峯。峰問曰趙州何故言無。師曰鼠食猫飯。",
    "X80n1566_003:0511c16": "峰曰未在。師曰飯器破矣。峰曰破後如何。師曰築碎",
    "X80n1566_003:0511c17": "方甓。峰乃微笑。住後示眾。龍門水急。一句截流。茅屋",
    "X80n1566_003:0511c18": "風高。千山起浪。三世諸佛望風結舌。六代祖師斫額",
    "X80n1566_003:0511c19": "有分。天下老和尚仰羨仰羨。是汝諸人既到者裏。作",
    "X80n1566_003:0511c20": "麼生與山僧相見。驀拈拄杖曰。與麼與麼人境俱奪。",
    "X80n1566_003:0511c21": "不與麼不與麼照用同時。卓一下曰。龍生金鳳子。衝",
    "X80n1566_003:0511c22": "破碧琉璃。僧問從上諸聖所傳何事。師曰本來無一",
    "X80n1566_003:0511c23": "物赫赫動乾坤。曰如何是和尚為人處。師曰老鼠喫",
    "X80n1566_003:0511c24": "猫飯。曰學人不會。師曰椀子撲落地打破常住磚。上",
    "X80n1566_003:0512a01": "堂。僧問如何是第一句。師曰有口如啞。曰如何是第",
    "X80n1566_003:0512a02": "二句。師曰有眼如盲。曰如何是第三句。師曰棒折也",
    "X80n1566_003:0512a03": "未放你在。師乃擲拂子曰。此是老僧第二句。如何是",
    "X80n1566_003:0512a04": "第一句。師便下座。僧問如何是和尚家風。師曰無力",
    "X80n1566_003:0512a05": "豎拳頭。施法被上堂。春雪乍捲。春雨初晴。花紅柳綠。",
    "X80n1566_003:0512a06": "水碧山青。紫燕黃鸝深談實相。叢林草木盡作琴聲。",
    "X80n1566_003:0512a07": "突出釋迦鼻孔。豁開達磨眼睛。只如今日齊郡夫人",
    "X80n1566_003:0512a08": "張氏德真所施一片法被。上有一卷心經。喚作一卷",
    "X80n1566_003:0512a09": "心經又是一片法被。喚作一片法被又是一卷心經。",
    "X80n1566_003:0512a10": "金燄燄。錦層層。結角羅紋重重寶印。縱橫十方朵朵",
    "X80n1566_003:0512a11": "珠纓。莊嚴既妙。德相彌增。一一從夫人心中流出。一",
    "X80n1566_003:0512a12": "一於諸佛分上圓明。老僧受了諸人無分。諸人受了",
    "X80n1566_003:0512a13": "老僧無分。不如打歸常住。千年萬歲耀真燈。耀真燈。",
    "X80n1566_003:0512a14": "復何憑。有時挂向華王座。也勝諸方黑漆屏。至正丁",
    "X80n1566_003:0512a15": "酉六月十四日示微疾。會眾書偈曰。平生饒舌今日",
    "X80n1566_003:0512a16": "敗闕。一句轟天正法眼滅。遂投筆而逝。諡佛慧圓鑒",
    "X80n1566_003:0512a17": "禪師。",
    "X80n1566_003:0512a18": "蘇州獅子林天如惟則禪師吉安永新譚氏子。幼歲",
    "X80n1566_003:0512a19": "入禾山祝髮。後遊天目。依附中峰。每見峯曰老幻一",
    "X80n1566_003:0512a20": "生參禪不得開悟。師心中竊有所疑。後來得旨。精究",
    "X80n1566_003:0512a21": "禪微。示眾。僧問。佛佛授手祖祖相傳。畢竟傳個甚麼。",
    "X80n1566_003:0512a22": "師曰脚未跨門與你三十棒了也。問。達磨未來東土。",
    "X80n1566_003:0512a23": "二祖不往西天。還有為人處也無。師曰有。曰如何是",
    "X80n1566_003:0512a24": "和尚為人處。師曰浴院裏燈籠笑破半邊口。曰莫便",
    "X80n1566_003:0512b01": "是學人轉身處麼。師曰上天無路入地無門。曰今日",
    "X80n1566_003:0512b02": "多幸得聞獅子吼也。師便喝。僧禮拜。師曰。拜即任拜。",
    "X80n1566_003:0512b03": "者一喝不曾倒地在。乃擊拂子召眾曰。聲前一路千",
    "X80n1566_003:0512b04": "聖不傳。不離當處常湛然。喝一喝。信手拈來萬化千",
    "X80n1566_003:0512b05": "變。覓即知君不可見。喝一喝。且道者兩喝是同是別。",
    "X80n1566_003:0512b06": "若道同。爭奈是兩喝。若道別。爭奈只一般。者裏會去。",
    "X80n1566_003:0512b07": "火燄不妨蚊蚋泊。者裏不會。藕絲牽動鐵崑崙。你若",
    "X80n1566_003:0512b08": "是個抝性漢。不問會不會。不問同不同。將古人說底",
    "X80n1566_003:0512b09": "兩句。山僧喝底兩喝。同時颺在他方界外。却看無依",
    "X80n1566_003:0512b10": "道人弄出神頭鬼面。有時吞却十方虗空。教一切有",
    "X80n1566_003:0512b11": "情無情都無出頭分。有時放出山河大地。任他森羅",
    "X80n1566_003:0512b12": "萬象徧界縱橫。到者裏喚作不離當處常湛然也不",
    "X80n1566_003:0512b13": "得。喚作覓即知君不可見也不得。分身兩處看也不",
    "X80n1566_003:0512b14": "得。併作一處看也不得。取不得。捨不得。不可得中只",
    "X80n1566_003:0512b15": "麼得。還會麼。惟證乃知難可測。木龕成示眾。生死與",
    "X80n1566_003:0512b16": "涅槃。六六三十六。無常等不來。我且先瞑目。諸禪德。",
    "X80n1566_003:0512b17": "且道天如即今是死是活。死却活天如。活却天如死。",
    "X80n1566_003:0512b18": "佛佛受輪迴。只為者些子。示寂。塔于水西原。",
    "X80n1566_003:0512b19": "日本國相州建長禪寺古先印原禪師世居相州。姓",
    "X80n1566_003:0512b20": "藤氏。為國中貴族。十三剃髮。遍歷戶庭咸無所證。遂",
    "X80n1566_003:0512b21": "入中夏參無見於華頂。見指參中峰。師屢呈見解。峰",
    "X80n1566_003:0512b22": "呵之。師飲食俱廢。峰憐其誠乃曰。此心包羅萬象。迷",
    "X80n1566_003:0512b23": "則生死。悟則涅槃。生死之迷固是未易驅斥。涅槃之",
    "X80n1566_003:0512b24": "悟猶是入眼金塵。當知般若如大火聚。近之則焦首",
    "X80n1566_003:0512c01": "爛額。唯存不退轉一念。生與同生。死與同死。自然與",
    "X80n1566_003:0512c02": "道相符。脫使未悟之際。千釋迦萬彌勒傾出。四海大",
    "X80n1566_003:0512c03": "水入汝耳根。總是虗妄塵勞。皆非究竟事也。師聞之",
    "X80n1566_003:0512c04": "不覺汗下。一日有省告峯曰。原以撞入銀山鐵壁去",
    "X80n1566_003:0512c05": "也。峰曰既入銀山鐵壁來此何為。師超然領解。後辭",
    "X80n1566_003:0512c06": "去。參古林東嶼諸大老。會清拙澄公將入日本。拉師",
    "X80n1566_003:0512c07": "同行。遂出世甲州之慧林。遷萬壽淨智長壽諸剎。一",
    "X80n1566_003:0512c08": "日微疾。謂侍者曰。時至矣。可持觚翰來。乃曰。吾塔已",
    "X80n1566_003:0512c09": "成。唯未書額耳。大書心印二字。遂逝。初門人欲畫師",
    "X80n1566_003:0512c10": "像預索贊語。師作一圓相題其上曰。妙相圓明。如如",
    "X80n1566_003:0512c11": "不動。觸處相逢。是何面孔。",
    "X80n1566_003:0512c12": "般若誠禪師法嗣",
    "X80n1566_003:0512c13": "建寧府高仰山古梅正友禪師廣信貴溪丁氏子。自",
    "X80n1566_003:0512c14": "幼出家。禮末山本公為師。住江淮南浙便參知識。一",
    "X80n1566_003:0512c15": "日因小便觸地得個入處。請益絕學(語具絕學章)。到雪巖",
    "X80n1566_003:0512c16": "閱法昌語錄。至驅耕奪食忽有徹處。不覺汗下。便頌",
    "X80n1566_003:0512c17": "公案數則寄呈學。學曰此人得我第三番竹篦上氣",
    "X80n1566_003:0512c18": "力。但是尚欠脫殻在。越三年因過堂打動鉢盂。忽大",
    "X80n1566_003:0512c19": "悟。出住天心。繼住高仰。上堂。慧劒單提。明行正令。擬",
    "X80n1566_003:0512c20": "議不來。喪身失命。還有當鋒底麼。良久曰。正好一帆",
    "X80n1566_003:0512c21": "風過海。個中不遇駕濤人。小參。月落山頭慘。雲橫谷",
    "X80n1566_003:0512c22": "口陰。欲明生死事。直指本來心。還有會得本來心底",
    "X80n1566_003:0512c23": "麼。夜靜不勞重借月。玉蟾常拄太虗中。至正壬辰五",
    "X80n1566_003:0512c24": "月初三日跏趺示寂。全身安於石塔。",
    "X80n1566_003:0513a01": "平山林禪師法嗣",
    "X80n1566_003:0513a02": "杭州止菴德祥禪師杭州人。一日倚座曰。一隊噇酒",
    "X80n1566_003:0513a03": "糟漢。我爭如你何。不道竟寂。",
    "X80n1566_003:0513a04": "智者義禪師法嗣",
    "X80n1566_003:0513a05": "杭州淨慈德隱普仁禪師婺之蘭溪趙氏子。十歲祝",
    "X80n1566_003:0513a06": "髮。參了然。機緣相契命為侍香。至正乙未住金華西",
    "X80n1566_003:0513a07": "峰。　太祖高皇帝取婺州。　幸智者禪寺。詔師住之。",
    "X80n1566_003:0513a08": "晚涖南屏。忽示微疾。屈指計曰。今夏五月矣。左右曰",
    "X80n1566_003:0513a09": "然。師曰。此八月八日最良。吾將逝矣。至朝整衣端坐",
    "X80n1566_003:0513a10": "而逝。",
    "X80n1566_003:0513a11": "海門則禪師法嗣",
    "X80n1566_003:0513a12": "湖州辨山白蓮寺嬾雲智安禪師嘉興沈氏子。依海",
    "X80n1566_003:0513a13": "昌淨妙寺出家。首謁天真。發明教外別傳之旨。自此",
    "X80n1566_003:0513a14": "韜光。名剎交聘不就。恪遵竹杖禪師遺命住白蓮寺。",
    "X80n1566_003:0513a15": "示眾。萬法歸一。無孔鐵鎚當面擲。一歸何處。抹過西",
    "X80n1566_003:0513a16": "天并此土。青州布衫重七斤。寒巖古木璚花春。仁者",
    "X80n1566_003:0513a17": "殷勤問端的。娘生鼻孔從來直。倘於言下解。知歸九",
    "X80n1566_003:0513a18": "九方明八十一。晚歸淨妙。久之託疾告終。塔於蒼弁",
    "X80n1566_003:0513a19": "之南阡。",
    "X80n1566_003:0513a20": "華頂覩禪師法嗣",
    "X80n1566_003:0513a21": "處州福林院白雲智度禪師處之麗水吳氏子。從空",
    "X80n1566_003:0513a22": "中假禪師剃髮。深習禪定。參無見問。西來密意未審",
    "X80n1566_003:0513a23": "何如。見曰待娑羅峰點頭却向你道。師以手遙曳欲",
    "X80n1566_003:0513a24": "答。見遽喝。師曰。娑羅峰頂白浪滔天。花開芒種後。葉",
    "X80n1566_003:0513b01": "落立秋前。見曰我家無殘羹剩飯也。師曰此非殘羹",
    "X80n1566_003:0513b02": "剩飯而何。見頷之。後主普慈諸剎。洪武己酉應　召。",
    "X80n1566_003:0513b03": "尋隱福林。一日書偈曰。無世可辭。有眾可別。太虗空",
    "X80n1566_003:0513b04": "中。何必釘橛。擲筆而逝。師平日隨機開導。所作偈頌",
    "X80n1566_003:0513b05": "不容人錄。",
    "X80n1566_003:0513b06": "別源源禪師法嗣",
    "X80n1566_003:0513b07": "明州天童元明原良禪師寧海周氏子。初住台之瑞",
    "X80n1566_003:0513b08": "巖。後主天童。其侑宏智禪師詞曰。嗚呼。山不讓塵故",
    "X80n1566_003:0513b09": "能成其高。海不讓流故能成其深。師非宿備六度萬",
    "X80n1566_003:0513b10": "行之願輪。則曷由樹斯大法之功於古今。聖人出興",
    "X80n1566_003:0513b11": "作百世師。千載一時惟師得之。巍巍窣堵鎮茲東谷。",
    "X80n1566_003:0513b12": "洞上一宗真規復復。昭告菲詞深勒崖谷。願師再來",
    "X80n1566_003:0513b13": "為法作則。",
    "X80n1566_003:0513b14": "天童一禪師法嗣",
    "X80n1566_003:0513b15": "撫州雲居呆菴普莊禪師台之仙居袁氏子。母夢梵",
    "X80n1566_003:0513b16": "僧入室而生晬歲岐嶷頴異。負笈入鄉校授書成誦。",
    "X80n1566_003:0513b17": "長依天童左菴薙髮。受具披郡之天寧。參了堂。堂曰",
    "X80n1566_003:0513b18": "何來。師曰天童。堂曰昌雨衝寒著甚死急。師曰正為",
    "X80n1566_003:0513b19": "生死事急。堂曰如何是生死事急。師以坐具作摵勢。",
    "X80n1566_003:0513b20": "堂曰。敢來者裏捋虎鬚。參堂去。一日堂室中舉庭前",
    "X80n1566_003:0513b21": "柏樹子話。師擬開口。堂劈口掌之。豁然有省。洪武己",
    "X80n1566_003:0513b22": "未師出世撫州北禪。示眾。昨日開荒地。請諸人剗却",
    "X80n1566_003:0513b23": "荊棘除去瓦礫。本來基址已見分明。只有中間樹子",
    "X80n1566_003:0513b24": "無人拔得。山僧今日未免別行方便。利刀剪盡繁枝",
    "X80n1566_003:0513c01": "葉。鈍钁深鋤邪倒根。實地工夫成一片。住山鈯斧了",
    "X80n1566_003:0513c02": "無痕。師凡見僧便問。近奉公文務要打點。上座。僧曰",
    "X80n1566_003:0513c03": "某甲不是奸細。師曰也須勘過始得。曰和尚莫得倚",
    "X80n1566_003:0513c04": "勢欺人。師展手曰把將公驗來。僧擬議。師掌之。鏟草",
    "X80n1566_003:0513c05": "次。僧問者片田地幾時鏟得乾淨。師舉起鋤頭曰。不",
    "X80n1566_003:0513c06": "得喚作鋤頭。未審上座喚作甚麼。僧無語。師拋下鋤",
    "X80n1566_003:0513c07": "頭曰者片田地幾時鏟得乾淨。問。騎虎頭。撩虎尾。中",
    "X80n1566_003:0513c08": "間事作麼生。師曰渠儂得自由。曰。只如古人道。我也",
    "X80n1566_003:0513c09": "弄不出。意且如何。師曰入水見長人。僧請益。師曰汝",
    "X80n1566_003:0513c10": "自己分上少個甚麼却來請益。僧擬對。師曰只知貪",
    "X80n1566_003:0513c11": "程不覺蹉路。問如何是雲居境。師曰路轉溪回空院",
    "X80n1566_003:0513c12": "靜。曰如何是境中人。師曰太平時代自繇身。曰。人境",
    "X80n1566_003:0513c13": "已蒙師指示。願聞一句接初機。師曰無毛鷂子貼天",
    "X80n1566_003:0513c14": "飛。問路逢達道人不將語默對時如何。師曰達道者",
    "X80n1566_003:0513c15": "方知。曰和尚何得干戈相待。師曰捉賊不如嚇賊。曰",
    "X80n1566_003:0513c16": "明眼人瞞他一點也不得。師曰情知汝不是好心。上",
    "X80n1566_003:0513c17": "堂。老僧開荒時。於法堂基上掘得一個鈯斧子。久聚",
    "X80n1566_003:0513c18": "兄弟。若有用得著者兩手分付。若是荷負不去老僧",
    "X80n1566_003:0513c19": "收得來。著甚死急。不如颺向垃圾推頭。從他日炙風",
    "X80n1566_003:0513c20": "吹去也。驀拈拄杖卓一下曰。鞭起鐵牛耕大地。誰能",
    "X80n1566_003:0513c21": "井底種林檎。洪武二十六年春　詔徵天下高行沙",
    "X80n1566_003:0513c22": "門。師舉與首。對揚稱　旨。秋函　命祭廬山。禮成復",
    "X80n1566_003:0513c23": "　命賜衣一襲。是冬得　旨升住徑山。上堂。自有生",
    "X80n1566_003:0513c24": "佛以來。說法如雲如雨者不可勝紀。徑山今日權借",
    "X80n1566_003:0514a01": "虗空為口。須彌為舌。宣說真俗不二法門。十方世界",
    "X80n1566_003:0514a02": "情與無情。一時異口同音讚言。善哉善哉希有希有。",
    "X80n1566_003:0514a03": "眾中莫有旁不甘的麼。出來與拄杖子相見。拈拄杖",
    "X80n1566_003:0514a04": "卓一下曰。諦觀法王法。法王法如是。上堂。一從廬嶽",
    "X80n1566_003:0514a05": "來。接得華頂信。報道南山白額虎。却在龍淵裏藏牙",
    "X80n1566_003:0514a06": "伏爪。東海赤梢鯉。直上鷲峰頭躍浪衝波好。大眾。一",
    "X80n1566_003:0514a07": "大藏教何曾說到者裏。雖然。徑山拄杖子未肯放過",
    "X80n1566_003:0514a08": "在。拈拄杖畫一畫曰。仙人張果老。不愛藥葫蘆。靠拄",
    "X80n1566_003:0514a09": "杖下座。忽於十月二十三日謂眾曰。難難。二八嬌娘",
    "X80n1566_003:0514a10": "上高山。老僧扶不得。言竟遂寂。",
    "X80n1566_003:0514a11": "徑山悅禪師法嗣",
    "X80n1566_003:0514a12": "杭州靈隱見心來復禪師南昌豐城王氏子。祝髮於",
    "X80n1566_003:0514a13": "邑之西方寺。誓屏諸緣直明涅槃妙旨。久之全體無",
    "X80n1566_003:0514a14": "礙。謁南楚。楚然之。留司內記。初住越之定水。作室東",
    "X80n1566_003:0514a15": "澗。名曰蒲菴。示睦州思親之意。掩關示眾。槁木形骸",
    "X80n1566_003:0514a16": "百念灰。溪猿野鶴苦相猜。閉門獨掩青松雨。笑口逢",
    "X80n1566_003:0514a17": "人亦嬾開。甞賦白牛偈曰。耕雲不住海門東。收向楞",
    "X80n1566_003:0514a18": "伽小朵峰。露地已忘調伏力。雪山誰識去來踪。放歸",
    "X80n1566_003:0514a19": "祇樹隨羊鹿。種就曇花伴象龍。一色天闌頭角別。水",
    "X80n1566_003:0514a20": "精池沼玉芙蓉。洪武元年冬以高行　召說法鍾山。",
    "X80n1566_003:0514a21": "賜食　內廷。時　蜀王椿為　太祖所鍾愛。命儒臣",
    "X80n1566_003:0514a22": "李時荊蘇伯衡與師等論道無虗日。　蜀王遇師甚",
    "X80n1566_003:0514a23": "恭。命撰坐心觀道崇本敬賢四箴牓於宮以自警。二",
    "X80n1566_003:0514a24": "十曰年山西捕獲胡黨。舉師等往來胡府。坐罪入滅。",
    "X80n1566_003:0514b01": "靈隱明禪師法嗣",
    "X80n1566_003:0514b02": "杭州淨慈無旨可授禪師台之臨海李氏子。十九得",
    "X80n1566_003:0514b03": "度。嘆曰。所貴為比丘者。務欲究明心宗爾。苟纏蔽文",
    "X80n1566_003:0514b04": "字相中。何時能脫離耶。杖策而出。參普覺。問答之際",
    "X80n1566_003:0514b05": "疑情頓釋。覺可之。至元六年住台之大雄山。晚居淨",
    "X80n1566_003:0514b06": "慈。臨終眾求偈。師曰吾宗本無言說。合掌而寂。",
    "X80n1566_003:0514b07": "南嶽下二十四世",
    "X80n1566_003:0514b08": "伏龍長禪師法嗣",
    "X80n1566_003:0514b09": "蘇州鄧尉山萬峯時蔚禪師溫之樂清金氏子。參止",
    "X80n1566_003:0514b10": "巖示以三不是語。別入達蓬山卓菴佛跡寺故趾。一",
    "X80n1566_003:0514b11": "日聞寺主舉溈山踢倒淨瓶公案。忽契悟。即說偈曰。",
    "X80n1566_003:0514b12": "顛顛倒倒是南泉。累我工夫却半年。當下若能親薦",
    "X80n1566_003:0514b13": "得。如何不進劈胸拳。訪無見。見問萬法歸一一歸何",
    "X80n1566_003:0514b14": "處。師進前問訊叉手而立。見曰如何是道。師曰道無",
    "X80n1566_003:0514b15": "可道。見曰不道有不道個甚麼。師曰正要和尚疑著。",
    "X80n1566_003:0514b16": "見曰疑著即錯。師曰不疑亦錯。見便喝。師亦喝。見又",
    "X80n1566_003:0514b17": "喝。師亦喝拂袖而行。參千巖。巖問不是心不是佛不",
    "X80n1566_003:0514b18": "是物是個甚麼。師將坐具打一圓相叉手而立。巖曰",
    "X80n1566_003:0514b19": "將甚麼與老僧相見。師豎起拳頭曰者裏與和尚相",
    "X80n1566_003:0514b20": "見。巖曰死了燒了向何處安身立命。師曰。漚生漚滅",
    "X80n1566_003:0514b21": "水還在。風息波平月映潭。巖曰莫要請益受戒麼。師",
    "X80n1566_003:0514b22": "掩耳而去。明日巖請眾斫松。師拈圓石作獻珠狀曰",
    "X80n1566_003:0514b23": "請和尚酬價。巖曰不值半文錢。師曰瞎。巖曰我也瞎",
    "X80n1566_003:0514b24": "你也瞎。師曰瞎瞎。即說偈曰。龍宮女子將珠獻。價值",
    "X80n1566_003:0514c01": "三千與大千。却被傍觀人覷破。誰知不值半文錢。一",
    "X80n1566_003:0514c02": "日巖陞座舉無風荷葉動決定有魚行。師出眾震聲",
    "X80n1566_003:0514c03": "一喝拂袖而行。巖示偈曰。鬱鬱黃花滿目秋。白雲端",
    "X80n1566_003:0514c04": "坐碧峯頭。無賓主句輕拈出。一喝千江水逆流。師遂",
    "X80n1566_003:0514c05": "往蘭溪州嵩山結菴。上堂。舒兩手曰。大開方便門。便",
    "X80n1566_003:0514c06": "從者裏入。復握雙拳曰。閉却牢關。說家裏話。且道不",
    "X80n1566_003:0514c07": "開不閉一句又作麼生道。良久斂僧伽黎下座。後移",
    "X80n1566_003:0514c08": "錫鄧尉搆大伽藍。號曰聖恩。洪武十四年正月二十",
    "X80n1566_003:0514c09": "九日趺坐偈曰。七十九年一味杜田。懸崖撒手杲日",
    "X80n1566_003:0514c10": "當天。語畢而逝。奉全身菴於瘞之西岡。",
    "X80n1566_003:0514c11": "松江府松隱唯菴德然禪師郡之張氏子。少祝髮於",
    "X80n1566_003:0514c12": "無用貴公。次謁千巖。聞其提唱豁然悟入。後嗣主其",
    "X80n1566_003:0514c13": "席。上堂。元正啟祚萬物咸亨。驀拈拄杖曰。拄杖子昨",
    "X80n1566_003:0514c14": "夜抽條今朝吐蕋。花開五葉香徧大千。且道當得新",
    "X80n1566_003:0514c15": "年頭佛法也無。卓拄杖喝一喝。上堂。天無門。地無戶。",
    "X80n1566_003:0514c16": "俊快衲僧一任來去。藏裏摩尼照徹十方。洞裏桃花",
    "X80n1566_003:0514c17": "千葩競吐。假劫外之春風。應今時之律呂。海神夜半",
    "X80n1566_003:0514c18": "看鮫珠。眼光挂在扶桑樹。喝一喝。上堂。蠟人為驗。始",
    "X80n1566_003:0514c19": "於今日。九十日終。推功辨的。黃面老瞿曇。結住布袋",
    "X80n1566_003:0514c20": "頭。百萬人天咸皆受屈。松隱結制。總不恁麼。以手作",
    "X80n1566_003:0514c21": "搖櫓勢曰。山僧即今駕無底鐵船。普請大眾同入大",
    "X80n1566_003:0514c22": "圓覺海遊戲去也。喝一喝曰。看取定南針上塔頂寶",
    "X80n1566_003:0514c23": "索。上堂。鈎索連環。連環鉤索。覿體全彰。眼眼相顧。其",
    "X80n1566_003:0514c24": "橫也穿却虗空鼻頭。其豎也鎖住須彌鐵柱。親從惡",
    "X80n1566_003:0515a01": "辣鉗上煅煉得來。豈比尋常麻纏紙裹個是。谷珤居",
    "X80n1566_003:0515a02": "士壯觀浮圖。騰今亘古底作也。雖然如是。且道高懸",
    "X80n1566_003:0515a03": "倒挂一句如何舉似。四簷平定香雲繞。萬世光華佛",
    "X80n1566_003:0515a04": "日長。",
    "X80n1566_003:0515a05": "杭州天龍無用守貴禪師婺之浦江張氏子。首參千",
    "X80n1566_003:0515a06": "巖恍有所契。次見中峰諸老乃曰。千江雖殊而明月",
    "X80n1566_003:0515a07": "則一。吾今後無疑矣。至正庚寅主天龍。示寂日書偈",
    "X80n1566_003:0515a08": "曰。一蝸臭殻內外穢惡。撒手便行。虗空振鐸天龍一",
    "X80n1566_003:0515a09": "指。今猶昨。擲筆而逝。",
    "X80n1566_003:0515a10": "金華府花山明叟昌菴主辭眾偈曰。生本非生。滅亦",
    "X80n1566_003:0515a11": "無滅。撒手便行。虗空片月。端坐而逝。",
    "X80n1566_003:0515a12": "白蓮安禪師法嗣",
    "X80n1566_003:0515a13": "杭州正傳院空谷隆景禪師蘇之洞庭陳氏子。為童",
    "X80n1566_003:0515a14": "時不茹葷。趺坐若禪定。從辨山嬾雲受業參禪。雖家",
    "X80n1566_003:0515a15": "居而湖海禪伯如古拙輩靡不參謁。後禮虎丘石菴",
    "X80n1566_003:0515a16": "為師。宣德二年從杭昭慶受戒。遂依石菴住靈隱。七",
    "X80n1566_003:0515a17": "年往天目禮祖塔。憩錫一載刻苦參究。忽有省。因造",
    "X80n1566_003:0515a18": "[仁-二+賴]雲剖露。雲印可之。師示敬堂曰。向上一著者。悟徹",
    "X80n1566_003:0515a19": "之後結角羅紋。殺著一槌。所謂末後一句也。言語說",
    "X80n1566_003:0515a20": "不到。只用活機手段調治。而至百丈再參馬祖。馬祖",
    "X80n1566_003:0515a21": "正用此機。臨濟再參黃檗。黃檗亦用此機。臨濟打洛",
    "X80n1566_003:0515a22": "浦亦此機也。後於夾山棒下方始瞥地。興化打克賓",
    "X80n1566_003:0515a23": "亦此機也。真淨和尚頌曰。丈夫當斷不自斷。興化為",
    "X80n1566_003:0515a24": "人徹底漢。日後從他眼自開。棒了罰錢趂出院。此頌",
    "X80n1566_003:0515b01": "甚對機。汝今公案未明。如何明得此一著子。夙有靈",
    "X80n1566_003:0515b02": "根者公案亦甚易明。不見臨濟凡問佛法便被黃檗",
    "X80n1566_003:0515b03": "毆打。十分切當。後得大愚一句打發。洞明黃檗機用。",
    "X80n1566_003:0515b04": "假如今日汝問我向上一著。我亦不用搖唇動舌。只",
    "X80n1566_003:0515b05": "用毆打。再問再打。汝被我打得荒了。無計可施無理",
    "X80n1566_003:0515b06": "可說。不得意中忽然猛省。亦未可知。我雖不施棒喝。",
    "X80n1566_003:0515b07": "汝但恁麼承當去看。正統九年師存年五十二。自作",
    "X80n1566_003:0515b08": "塔銘于武林西湖之修吉山。(按禪燈世譜。空谷隆嗣天如則。及讀空谷集。乃",
    "X80n1566_003:0515b09": "知師為嬾雲嗣也。其自製塔銘曰。嬾雲和尚是景隆受業師之受業師。景隆心法受印可于嬾雲。即南極安禪",
    "X80n1566_003:0515b10": "師也。得臨濟正傳二十世。師上泝天真。則無極源雪巖欽前後嗣法亦無定規。前嗣後者阿難嗣迦葉。後嗣前",
    "X80n1566_003:0515b11": "者興化嗣臨濟。理貫古今詣實為至云云。柱恐有續燈元者執此而非彼。如天皇天王爭端互起。故特表而出",
    "X80n1566_003:0515b12": "之)",
    "X80n1566_003:0515b13": "福林度禪師法嗣",
    "X80n1566_003:0515b14": "太平府繁昌八峯山古拙俊禪師無際參。師問還我",
    "X80n1566_003:0515b15": "炤用來。際曰若有炤用即成障隔。師曰。者廝著空。佛",
    "X80n1566_003:0515b16": "也救不得。際曰。有無俱寂滅。空佛悉皆非。後示以偈",
    "X80n1566_003:0515b17": "曰。憶昔繁昌一別時。此心能有幾人知。無絃曲子真",
    "X80n1566_003:0515b18": "堪續。慧命懸懸付阿誰。",
    "X80n1566_003:0515b19": "南嶽下二十五世",
    "X80n1566_003:0515b20": "鄧尉蔚禪師法嗣",
    "X80n1566_003:0515b21": "蘇州鄧尉山寶藏普持禪師虗白參。師問曰。心不是",
    "X80n1566_003:0515b22": "佛。智不是道。汝云何會。白向前問訊叉手而立。師呵",
    "X80n1566_003:0515b23": "曰汝在許多時還作者見解。白乃發憤忘食。至第二",
    "X80n1566_003:0515b24": "夜大徹。師笑曰。雖然如是。也須善自護持。時節若至。",
    "X80n1566_003:0515c01": "其理其彰。",
    "X80n1566_003:0515c02": "蘇州鄧尉山果林禪師虗白參。師擲下蒲團索頌。白",
    "X80n1566_003:0515c03": "曰。只些消息。本無言說。破蒲團上地迸天裂。師曰且",
    "X80n1566_003:0515c04": "道裂個甚麼。白擬進。師便打。",
    "X80n1566_003:0515c05": "武昌府九峯無念勝學禪師德安隨州應山人。陳姓。",
    "X80n1566_003:0515c06": "九歲禮本郡寶林緣公出家。初不識字。執苦經年。自",
    "X80n1566_003:0515c07": "覺己事不明。參無聞開示萬法歸一話後。入嵩山住",
    "X80n1566_003:0515c08": "靜。一日有省。偈曰。數載東山昏霧濛。凭欄終日待晴",
    "X80n1566_003:0515c09": "空。夜來忽起霜天月。萬象全彰一鏡中。由是遍訪參",
    "X80n1566_003:0515c10": "萬峯于鄧尉。峯舉牛過窓櫺公案令頌。師曰頭角崢",
    "X80n1566_003:0515c11": "嶸。曰足蹄通身過隙月沉西。當機若解翻身去。哮吼",
    "X80n1566_003:0515c12": "一聲更不疑。峰尋以偈證之。復回寶林。道風昭著。楚",
    "X80n1566_003:0515c13": "昭王建剎延師居之。示眾。師問眾如何是達磨直指",
    "X80n1566_003:0515c14": "一句。眾無語。師代曰五乳峰前談少室。洪武間　太",
    "X80n1566_003:0515c15": "祖召至　奉天殿親問法要。師進偈　上大悅。　御",
    "X80n1566_003:0515c16": "製詩文以賜。永樂三年乙酉三月二十九日說偈曰。",
    "X80n1566_003:0515c17": "世尊七十九。無念八十邊。打破華藏海。依舊水連天。",
    "X80n1566_003:0515c18": "儼然而逝。塔全身於獅子巖。諡清福廣惠禪師。",
    "X80n1566_003:0515c19": "繁昌俊禪師法嗣",
    "X80n1566_003:0515c20": "普州東林無際悟禪師蜀人。二十出纏。縛竹為菴。研",
    "X80n1566_003:0515c21": "勵無懈。四指大書帖亦不看。只是拍盲做鈍工夫。後",
    "X80n1566_003:0515c22": "得大徹大悟。師有偈曰。無念即著空。有念即著執。有",
    "X80n1566_003:0515c23": "無兩相忘。非空亦非執。又曰。寂照無上下。光明處處",
    "X80n1566_003:0515c24": "通。本來無皂白。何處不含容。楚山參。師問數年來住",
    "X80n1566_003:0516a01": "在何處。山曰我所住廓然無定在。師曰汝有何所得。",
    "X80n1566_003:0516a02": "山曰本自無失何得之有。師曰莫不是學得來者。山",
    "X80n1566_003:0516a03": "曰一法不有學自何來。師曰汝落空耶。山曰我尚非",
    "X80n1566_003:0516a04": "我誰落誰空。師曰畢竟若何。山曰水淺石出雨霽雲",
    "X80n1566_003:0516a05": "收。師曰。莫亂道。只如佛祖來也不許。縱你橫吞藏教",
    "X80n1566_003:0516a06": "現百千神通。到者裏更是不許。山曰和尚雖是把斷",
    "X80n1566_003:0516a07": "要津其奈勞神不易。師拍膝一下曰會麼。山便喝。師",
    "X80n1566_003:0516a08": "笑曰。克家須是破家兒。恁麼幹蠱也省力。山掩耳而",
    "X80n1566_003:0516a09": "出。授法偈曰。我無法可付。汝無心可受。無付無受心。",
    "X80n1566_003:0516a10": "何人不成就。",
    "X80n1566_003:0516a11": "何密菴居士法嗣",
    "X80n1566_003:0516a12": "揚州素菴田大士僧問普陀路向甚麼門出。師曰即",
    "X80n1566_003:0516a13": "今從何門入。曰抑勒人作麼。師曰看脚下。僧擡頭進",
    "X80n1566_003:0516a14": "前三步。師曰錯。僧又退後三步。師曰錯。僧茫然。師曰",
    "X80n1566_003:0516a15": "是汝錯貧道錯。曰未舉已前早知錯了。師指膝曰正",
    "X80n1566_003:0516a16": "好棒喫在。僧無語。師曰若到諸方分明記取。",
    "X80n1566_003:0516a17": "南嶽下二十六世",
    "X80n1566_003:0516a18": "鄧尉持禪師法嗣",
    "X80n1566_003:0516a19": "杭州東明虗白慧旵禪師姓王氏。湖廣人。年十四於",
    "X80n1566_003:0516a20": "丹陽妙覺寺禮湛然落髮。一日作務次。然問曰子在",
    "X80n1566_003:0516a21": "此作甚麼。師曰切蘿蔔。然曰汝只會切蘿蔔。師曰也",
    "X80n1566_003:0516a22": "會殺人。然引頸與師。師曰降將不斬。值然住疎山。聞",
    "X80n1566_003:0516a23": "松隱唱道雲間即往咨叩。一日出定舉首覩松有省。",
    "X80n1566_003:0516a24": "尋至蘇之鄧尉見果林。針芥相投。復指見寶藏。具陳",
    "X80n1566_003:0516b01": "悟因。藏呵叱之。師乃發憤忘寢食。至第二夜驀然徹",
    "X80n1566_003:0516b02": "法源底。偈曰。一拳打破太虗空。百億須彌不露踪。借",
    "X80n1566_003:0516b03": "問個中誰是主。扶桑湧出一輪紅。永樂戊子至安溪",
    "X80n1566_003:0516b04": "設關。三十餘年影不出山。道俗揚播。宿衲爭趨座下。",
    "X80n1566_003:0516b05": "室中垂語曰。心不是佛。智不是道。三藏不是法。是甚",
    "X80n1566_003:0516b06": "麼。下語者皆不契。付海舟法陞座曰。瞿曇有意向誰",
    "X80n1566_003:0516b07": "傳。迦葉無端開笑顏。到此豈容七佛長。文殊面赤也",
    "X80n1566_003:0516b08": "茫然。今朝好笑東明事。千古令人費唾涎。幸得海公",
    "X80n1566_003:0516b09": "忘我我。濟宗一脈續綿綿。擲下拄杖曰。千觔擔子方",
    "X80n1566_003:0516b10": "全付。玄要如今拄杖談。以拂子擊三下下座。宣德辛",
    "X80n1566_003:0516b11": "酉六月二十七日有去世意。眾請留偈。師曰。一大藏",
    "X80n1566_003:0516b12": "教無人看著。爭得者幾句閒言語。二十九日辰時跏",
    "X80n1566_003:0516b13": "趺而逝。塔於安溪東塢。",
    "X80n1566_003:0516b14": "壽昌來禪師法嗣",
    "X80n1566_003:0516b15": "建寧府天界山雪骨會中禪師大闡參。師示偈曰。萬",
    "X80n1566_003:0516b16": "緣都競起。放下莫驚寒。但把河沙法。收歸作一團。掀",
    "X80n1566_003:0516b17": "翻諸障礙。打破五陰關。戰退魔軍陣。干戈罷却閒。闡",
    "X80n1566_003:0516b18": "有省。師讚曰。的是金毛親出窟。法輪早轉入鄽來。一",
    "X80n1566_003:0516b19": "聲卒地遙空吼。野獸聞知腦裂開。囑以偈曰。化萬悉",
    "X80n1566_003:0516b20": "圓通。十方都貫徹。獨露一真人。舒開廣長舌。獅子吼",
    "X80n1566_003:0516b21": "聲來。野干俱腦裂。續續上傳燈。於今光不滅。",
    "X80n1566_003:0516b22": "東林悟禪師法嗣",
    "X80n1566_003:0516b23": "成都府東山天成寺楚山紹琦禪師唐安雷氏子。八",
    "X80n1566_003:0516b24": "歲入鄉校。授經成誦。九歲失怙。詣玄極通禪師學出",
    "X80n1566_003:0516c01": "世法。後謁無際示以無字公案。偶聞開靜板鳴。礙膺",
    "X80n1566_003:0516c02": "氷泮。往見際。際曰還我無字意來。師曰。者僧問處偏",
    "X80n1566_003:0516c03": "多事。趙老何曾涉所思。信口一言都吐露。翻成特地",
    "X80n1566_003:0516c04": "使人疑。曰如何是汝不疑處。師曰。青山綠水。燕語鶯",
    "X80n1566_003:0516c05": "啼。歷歷分明。更疑何事。曰未在更道。師曰頭頂虗空",
    "X80n1566_003:0516c06": "脚踏實地。際曰亦未在。師乃禮拜。際曰如是如是。後",
    "X80n1566_003:0516c07": "居天柱。僧問如何是天柱境。師曰澗濶雲歸晚。山高",
    "X80n1566_003:0516c08": "日出遲。曰如何是境中人。師曰。額下眉遮眼。腮邊耳",
    "X80n1566_003:0516c09": "塔肩。曰如何是天柱家風。師曰。雲甑炊松粉。氷鐺煑",
    "X80n1566_003:0516c10": "月團。曰如何是祖師西來意。師曰海神撒出夜明珠。",
    "X80n1566_003:0516c11": "曰學人不會。師曰文殊失却玻璃盞。曰如何是佛。師",
    "X80n1566_003:0516c12": "曰生鐵秤鎚。曰如何是法。師曰石頭土塊。曰如何是",
    "X80n1566_003:0516c13": "僧。師曰黑漆拄杖。曰不涉寒暑者是甚麼人。師曰。為",
    "X80n1566_003:0516c14": "汝道了也。汝還識否。僧擬對。師咄曰。擬心即乖。開口",
    "X80n1566_003:0516c15": "便錯。眨得眼來。錯過去也。曰原來恁地近那。師曰汝",
    "X80n1566_003:0516c16": "見個甚麼道理。曰面目分明當機不露。師震聲一喝。",
    "X80n1566_003:0516c17": "僧當下豁然。景泰五年住投子。僧問。遠離皖山來據",
    "X80n1566_003:0516c18": "投子。海眾臨筵請師祝聖。師曰。鼎內長生篆。峰頭不",
    "X80n1566_003:0516c19": "老松。曰。祝聖已蒙師的旨。投子家風事若何。師曰。提",
    "X80n1566_003:0516c20": "瓶穿市過。不是賣油翁。曰。只如祖師道。不許夜行。投",
    "X80n1566_003:0516c21": "明須到。還端的也無。師曰。雖然眼裏有筋。奈爭舌頭",
    "X80n1566_003:0516c22": "無骨。曰。趙州道。我早候白。更有候黑。意作麼生。師曰。",
    "X80n1566_003:0516c23": "不因弓矢盡。未肯豎降旗。問。今日和尚陞座說法。未",
    "X80n1566_003:0516c24": "審有何祥瑞。師曰。麒麟步驟丹霄外。優鉢花開烈火",
    "X80n1566_003:0517a01": "中。曰如何是祖師西來意。師曰。雪消山頂露。風過樹",
    "X80n1566_003:0517a02": "頭搖。上堂。師乃顧視大眾曰。只者些子誵訛古今多",
    "X80n1566_003:0517a03": "少師僧。到者裏開口不得。思量不及。舉揚不出。驀拈",
    "X80n1566_003:0517a04": "拄杖曰。今日因甚却落在山僧手中。以拄杖橫按曰。",
    "X80n1566_003:0517a05": "橫也由我。拈起拄杖曰。豎也由我。放下拄杖曰。放下",
    "X80n1566_003:0517a06": "也由我。以致卷舒殺活總由我。又以拄杖向空中點",
    "X80n1566_003:0517a07": "一下曰。正當恁麼時。從上佛祖乃至天下老和尚。到",
    "X80n1566_003:0517a08": "者裏只得乞命有分。眾中莫有為佛祖出氣的麼。良",
    "X80n1566_003:0517a09": "久卓拄杖一下曰。[翟*支]瞎金剛正眼。靠倒空王寶座。汝",
    "X80n1566_003:0517a10": "等諸人討甚麼椀。師一日到菜園。見園頭縛冬瓜架。",
    "X80n1566_003:0517a11": "師指冬瓜曰。者個無口因甚長如許多大。頭曰某甲",
    "X80n1566_003:0517a12": "不曾怠惰一時。師曰你主人公還替你出些氣力也",
    "X80n1566_003:0517a13": "無。頭曰全靠他力。師曰請來與老僧相見。頭禮拜。師",
    "X80n1566_003:0517a14": "曰猶是奴兒婢子在。頭拈篾縛冬瓜架。師呵呵大笑。",
    "X80n1566_003:0517a15": "回顧侍僧曰。菜園有蟲。成化九年三月十五日示微",
    "X80n1566_003:0517a16": "疾。眾請師末後句。師展兩手示之。曰會麼。曰不會。復",
    "X80n1566_003:0517a17": "曰。今年今日推車挂壁。撞倒虗空。青天霹靂。阿呵呵。",
    "X80n1566_003:0517a18": "泥牛吞却老龍珠。澄澄性海漚花息。遂安詳而逝。",
    "X80n1566_003:0517a19": "太平府八峯山廣善寶月潭禪師大慧參。師問如何",
    "X80n1566_003:0517a20": "是祖師西來意。慧曰東嶺上雲有。師曰有雨雲無雨",
    "X80n1566_003:0517a21": "雲。慧曰雨淋淋地。師曰下後如何。慧曰白浪滔天。師",
    "X80n1566_003:0517a22": "曰如何是萬法歸一。慧曰人間寒暑不能侵。師曰如",
    "X80n1566_003:0517a23": "何是青州布衫。慧曰賴遇良工手。師曰。杲日當空無",
    "X80n1566_003:0517a24": "所不炤。因甚麼被片雲遮却。慧曰船去船來岸不移。",
    "X80n1566_003:0517b01": "師曰。人人有個影子。因甚踏不著。慧曰昨日有人從",
    "X80n1566_003:0517b02": "廣東來。師曰。盡大地是火坑。得何三昧不被燒却。慧",
    "X80n1566_003:0517b03": "曰東海鯉魚吞却日。師曰如是如是。付以偈曰。乾坤",
    "X80n1566_003:0517b04": "雖大不能藏。日月雖明難逾光。紹續慧燈常不滅。流",
    "X80n1566_003:0517b05": "傳千古繼諸方。",
    "X80n1566_003:0517b06": "南京太崗月溪澄禪師付法偈曰。心即能知心。法即",
    "X80n1566_003:0517b07": "可知法。今所付法心。非心亦非法。",
    "X80n1566_003:0517b08": "伏牛山物外圓信禪師金臺高氏子。依無際參究。後",
    "X80n1566_003:0517b09": "得洒脫。偈曰。崑崙倒跨清風舞。澗底泥牛鬬石虎。磕",
    "X80n1566_003:0517b10": "著蒼松眼上眉。蟭螟踏破虗空肚。",
    "X80n1566_003:0517b11": "重慶府西禪雪峯瑞禪師天奇參。師問無奇乃移時",
    "X80n1566_003:0517b12": "方覺。答曰。澗底頑氷吞宇宙。性湖明月匝天寒。師大",
    "X80n1566_003:0517b13": "喝曰。汝還有嫌凡愛聖的心。掃妄求真底見。奇曰是。",
    "X80n1566_003:0517b14": "師曰你若嫌凡愛聖斷般若之善根。你若掃妄求真",
    "X80n1566_003:0517b15": "絕諸佛之命脈。震聲又喝。真又是誰。妄又是誰。凡又",
    "X80n1566_003:0517b16": "是誰。聖又是誰。奇心中豁然。",
    "X80n1566_003:0517b17": "古庭善堅禪師滇之昆明人。參一歸何處話。一日定",
    "X80n1566_003:0517b18": "中聞僧曰見無所見即真見。師於此頓然脫落。正統",
    "X80n1566_003:0517b19": "乙丑至隆恩見無際。際曰子將從前做工夫處親似",
    "X80n1566_003:0517b20": "一遍。師實供說至見諦處叉手默然。際曰子見諦如",
    "X80n1566_003:0517b21": "何與我不同。師以兩手大展曰者個非別。際曰者個",
    "X80n1566_003:0517b22": "還著言句也無。師曰實無一字。際曰只此無一字處",
    "X80n1566_003:0517b23": "吾為汝證明已竟。師禮辭。際曰子向甚麼處去。師曰",
    "X80n1566_003:0517b24": "十字街頭喝佛罵祖去。際曰子再來麼。師曰不違和",
    "X80n1566_003:0517c01": "尚尊顏。驀直而去。就止金臺大容山。雲水不絕。無際",
    "X80n1566_003:0517c02": "恐出世早。命為首座。問曰子別在甚處。師曰佛祖行",
    "X80n1566_003:0517c03": "不到處。際曰還許人來否。師曰坦然無礙。際曰從上",
    "X80n1566_003:0517c04": "古人阿誰有超祖之智。師曰黃檗。際曰子見黃檗麼。",
    "X80n1566_003:0517c05": "師曰縱是黃檗也須見擯。際曰敢在我者裏說大話。",
    "X80n1566_003:0517c06": "師曰正眼無私。際曰觀子知見吾非子之師也。師曰",
    "X80n1566_003:0517c07": "無有過量豈勉貶剝。際曰如是如是。",
    "X80n1566_003:0517c08": "田素菴大士法嗣",
    "X80n1566_003:0517c09": "佛跡頥菴真禪師開堂普說曰。青山疊疊。綠水滔滔。",
    "X80n1566_003:0517c10": "於斯會得。獨步高超。雖然如此。也是尋常茶飯。古德",
    "X80n1566_003:0517c11": "云。欲窮千里目。更上一層樓。承古有言。機不離位墮",
    "X80n1566_003:0517c12": "於毒海。語不驚羣陷於流俗。若擊石火裏別緇素。閃",
    "X80n1566_003:0517c13": "電光中辦殺活。可以坐斷千差。壁立萬仞。還知有恁",
    "X80n1566_003:0517c14": "麼時節也無。錯勘破了也。如今談禪者脚跟點地。鼻",
    "X80n1566_003:0517c15": "孔撩天。具正眼者落落罕聞。所以偏正不一。各立異",
    "X80n1566_003:0517c16": "端。堅執己解。勿通實理。所謂正法難扶。邪法競興。古",
    "X80n1566_003:0517c17": "云。信有十分疑有十分。疑有十分悟有十分。可將盡",
    "X80n1566_003:0517c18": "平生眼裏所見。耳裏所聞。惡知惡觀。奇言妙句。禪道",
    "X80n1566_003:0517c19": "佛法。貢高我慢等心徹底傾瀉。莫存毫末。只就向未",
    "X80n1566_003:0517c20": "明未了公案上距定脚跟。豎起脊梁。無分晝夜。無參",
    "X80n1566_003:0517c21": "處參。無疑處疑。直得東西不辨南北不分。呆樁樁地",
    "X80n1566_003:0517c22": "却如個有氣的死人相似。心隨境化。觸著還知。打破",
    "X80n1566_003:0517c23": "髑髏不從他得。豈不慶快平生者哉。",
    "X80n1566_003:0518a01": "五燈會元續略卷第三下",
    "X80n1566_003:0518a02": "音釋",
    "X80n1566_003:0518a03": "筀(居胃切。竹名)　鰂(昨則切。鷠鰂魚名。口中有墨瞋則賊人)　倜(他歷切。倜儻不覊也)　繰",
    "X80n1566_003:0518a04": "(蘇曹切。與繅同。繹繭為絲)　賚(洛代切。賜也)　瓊(渠營切。赤玉也)　[序-予+且](得案切。小舍也)　醯(神至",
    "X80n1566_003:0518a05": "也。誺行立號以易名也)　舐(上紙切。以舌取物也)　鐺(抽庚切。釜屬有耳足)　裛(一入切。香襲衣)",
    "X80n1566_003:0518a06": "　蘸(莊陷切。以物淬水中)　淈[泳-永+盾](上戶骨切。音鶻。[泳-永+盾]正作帙。吐訥切。音突。不分別貌)　涖(力地",
    "X80n1566_003:0518a07": "切。莅同臨也)　璚(渠營切。瓊也)　旵(初減切。日光炤也)　[翟*支](直角切。築也)"
}