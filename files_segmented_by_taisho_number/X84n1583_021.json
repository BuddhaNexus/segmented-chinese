{
    "X84n1583_021:0523c12": "續燈正統卷二十一",
    "X84n1583_021:0523c14": "南海普陀嗣祖沙門西蜀　性統　編集",
    "X84n1583_021:0523c15": "　　臨濟宗",
    "X84n1583_021:0523c16": "大鑑下第二十一世",
    "X84n1583_021:0523c17": "天童禮禪師法嗣",
    "X84n1583_021:0523c18": "寧波府育王橫川如珙禪師永嘉林氏子。父崇夫。有",
    "X84n1583_021:0523c19": "處士名。季父為沙門。曰正則。師年十五。從其祝髮。受",
    "X84n1583_021:0523c20": "具戒於廣慈。初參石田薰。癡絕冲。無所入。繼登太白。",
    "X84n1583_021:0523c21": "謁滅翁。咨決所疑。翁舉南山筀笋東海烏賊話。師擬",
    "X84n1583_021:0523c22": "對。翁便打。師豁然有省。久之。為斷橋所重。請分座。復",
    "X84n1583_021:0523c23": "舉出世鴈山之靈巖。次遷能仁瑞光。至元癸未。被旨",
    "X84n1583_021:0523c24": "住育王。僧問。如何是教外別傳底句。師曰。不落玄",
    "X84n1583_021:0524a01": "妙。曰恁麼則一超直入如來地。師曰。且緩緩。問。如",
    "X84n1583_021:0524a02": "何是學人行履處。師曰。你適纔從甚處上來。曰如何",
    "X84n1583_021:0524a03": "得報四恩去。師曰。你且從適纔路上下去。問。如何",
    "X84n1583_021:0524a04": "是聞復瞖根除。師曰。一不成二不是。曰如何是塵消",
    "X84n1583_021:0524a05": "覺圓淨。師曰。漏木杓破笊篱。問。僧問趙州。如何是",
    "X84n1583_021:0524a06": "祖師西來意。州曰庭前栢樹子。問慶雲。雲曰庭前無",
    "X84n1583_021:0524a07": "栢樹。一等是問西來意。為甚所答不同。師曰。不是闍",
    "X84n1583_021:0524a08": "黎問。老僧也不知。上堂。地大水大火大風大。若一",
    "X84n1583_021:0524a09": "念無疑。地不能礙。若一念無愛。水不能溺。若一念無",
    "X84n1583_021:0524a10": "瞋。火不能燒。若一念無喜。風不能飄。如此即是無依",
    "X84n1583_021:0524a11": "道人。佛從無依生。若悟無依。佛亦無得。中秋上堂。",
    "X84n1583_021:0524a12": "馬祖與百丈智藏南泉翫月。各呈自己見解。於月有",
    "X84n1583_021:0524a13": "甚交涉。月輪有圓有缺。孤光透徹。謂之月光菩薩。照",
    "X84n1583_021:0524a14": "破山河大地昏暗。開一切眾生心地昏暗。老僧出母",
    "X84n1583_021:0524a15": "胎時。正當今夜。拈却門前大案山。放你諸人東去西",
    "X84n1583_021:0524a16": "去。上堂。魯祖三昧最省力。纔見僧來便面壁。育王",
    "X84n1583_021:0524a17": "三昧更省力。纔見僧來便合掌。南山北山。如牛拽磨。",
    "X84n1583_021:0524a18": "脚瘦草鞋寬。地肥茄子大。上堂。妙明心印。印佛則",
    "X84n1583_021:0524a19": "一手指天。一手指地。印法則狗銜赦書。諸侯避道。印",
    "X84n1583_021:0524a20": "僧則箇箇盋盂口向天。還有自印者麼。若能自印。則",
    "X84n1583_021:0524a21": "行住坐臥。一一明了。上堂。本無纖塵法礙你眼睛。",
    "X84n1583_021:0524a22": "何得自昧。東西不辨。南北不分。千聖不傳底事。只在",
    "X84n1583_021:0524a23": "你目前。不可錯過。上堂。先佛有頂[寧*頁]一機。祖師有",
    "X84n1583_021:0524a24": "末後一句。總向諸人面前拈出。破知解窠窟。截生死",
    "X84n1583_021:0524b01": "根株。正體獨露。玅用全真。一塵中現寶王剎。毛端上",
    "X84n1583_021:0524b02": "轉大法輪。開爐上堂。僧出曰。丙丁童子來求火。師",
    "X84n1583_021:0524b03": "曰。歸去生柴帶葉燒。乃曰。古鏡濶一丈。火爐濶一丈。",
    "X84n1583_021:0524b04": "火燄為三世諸佛說法。三世諸佛立地聽。你諸人長",
    "X84n1583_021:0524b05": "連牀上坐地聽。上堂。百千三昧門。百千神通門。百",
    "X84n1583_021:0524b06": "千玅用門。你總入不得。為你被三昧礙。神通礙。妙用",
    "X84n1583_021:0524b07": "礙。直饒不礙。也入不得。夜參。少室無門戶。如何便",
    "X84n1583_021:0524b08": "得通。夜深寧耐立。聽我話西東。室中垂語曰。南山",
    "X84n1583_021:0524b09": "筀笋。東海烏賊。有僧遽掩師口曰。請和尚更道。師以",
    "X84n1583_021:0524b10": "手托開曰。朝看東南。暮觀西北。舉黃龍三關話。頌",
    "X84n1583_021:0524b11": "曰。佛手驢脚容易見。最難道處是生緣。黃梅不是周",
    "X84n1583_021:0524b12": "家子。七歲傳衣便會禪。舉魯祖面壁話。頌曰。人來",
    "X84n1583_021:0524b13": "面壁成何事。要得心開現本源。空劫已前諸佛子。話",
    "X84n1583_021:0524b14": "頭不舉自然圓。師痛宗教濫觴古響瘖鬱。於是引",
    "X84n1583_021:0524b15": "宗據祖。屏遏時學。崖聳標立。不隨俗好惡。其住育王",
    "X84n1583_021:0524b16": "能仁。皆自公選。不依阿苟榮。一日謂眾曰。病叟今年",
    "X84n1583_021:0524b17": "六十六。死日將至。火化好。土化好。西堂唯菴曰。山前",
    "X84n1583_021:0524b18": "有片荒地。師即命疊石為塔。復自銘曰。天生一穴。藏",
    "X84n1583_021:0524b19": "吾枯骨。骨朽成土。土能生物。結箇葫蘆。挂趙州壁。永",
    "X84n1583_021:0524b20": "脫輪迴。超三世佛。將示寂。書訣眾語而化。世壽六十",
    "X84n1583_021:0524b21": "八。僧臘五十三。時至元己丑三月十八日也。奉全身",
    "X84n1583_021:0524b22": "瘞焉。有三會語錄。行世。",
    "X84n1583_021:0524b23": "杭州府淨慈石林行鞏禪師初住安吉上方。遷思谿",
    "X84n1583_021:0524b24": "法寶隆興黃龍吳郡承天。後住淨慈。上堂。橫眸碧漢。",
    "X84n1583_021:0524c01": "萬國風清。垂手紅塵。千峰日出。纔恁麼便不恁麼。所",
    "X84n1583_021:0524c02": "以道。我此法印。為欲利益世間故說。在所游方。勿妄",
    "X84n1583_021:0524c03": "宣傳。橫按拄杖曰。佛滅二千二百單六載。沙門行鞏。",
    "X84n1583_021:0524c04": "今於苕霅盡頭。鼓鐘清處。顯示此印。絲毫無有妄者。",
    "X84n1583_021:0524c05": "卓拄杖曰。謹白。上堂。山靜課華蜂股重。林空含籜",
    "X84n1583_021:0524c06": "笋肌明。倚欄不覺成癡兀。又得黃鸝喚一聲。思溪恁",
    "X84n1583_021:0524c07": "麼道。好喫拄杖六十。何故。為他不合隨聲逐色。上",
    "X84n1583_021:0524c08": "堂。水鄉水廓地多溼。六月華蚊[此/束]如鐵。夜半起來笑",
    "X84n1583_021:0524c09": "不輟。煩惱不輟作甚麼。牀頭一柄扇。無端又打折。",
    "X84n1583_021:0524c10": "上堂。三家村裡。牛動尾巴。搖拂子曰與者箇相去多",
    "X84n1583_021:0524c11": "少。擲拂子曰。洎合停囚長智。上堂。雪峰輥毬。禾山",
    "X84n1583_021:0524c12": "打鼓。祕魔擎叉。道吾作舞。一切賢聖。皆以無為法。而",
    "X84n1583_021:0524c13": "有差別。喝一喝下座。示眾。盡大地是箇金剛正體。",
    "X84n1583_021:0524c14": "向甚處著上座。芭蕉聞雷而抽。且道。是有情是無情。",
    "X84n1583_021:0524c15": "南屏山下。壁立三關。透不過者。一錯百錯。透得過者。",
    "X84n1583_021:0524c16": "千難萬難。忽有不甘底出來道。既透得過。因甚麼也",
    "X84n1583_021:0524c17": "難。去明日來。與你仔細相看。問僧。如何是你自己。",
    "X84n1583_021:0524c18": "僧擬對。師便推出。舉黃龍見慈明因緣。頌曰。錯錯。",
    "X84n1583_021:0524c19": "戲海驪龍。冲霄俊鶴。老慈明無著摸。笑裡重重露栓",
    "X84n1583_021:0524c20": "索。佛手一展日月昏。大江從此風濤惡。",
    "X84n1583_021:0524c21": "嘉興府天寧氷谷衍禪師上堂。朔風何蕭蕭。吹彼嵒",
    "X84n1583_021:0524c22": "下衣。家業久荒蕪。遊子胡不歸。人生百歲豈長保。昨",
    "X84n1583_021:0524c23": "日少年今已老。翻憶寒山子。十年歸不得。忘却來時",
    "X84n1583_021:0524c24": "道。上堂。劫石可消。恩情難斷。拍膝一下曰。蒿塚青",
    "X84n1583_021:0525a01": "松下。年年挂紙錢。上堂。冷風疎雨做新年。寂寞寒",
    "X84n1583_021:0525a02": "冰古澗邊。暖閣地爐煨榾柮。送窮不用火燒錢。聖",
    "X84n1583_021:0525a03": "節上堂。心正安。六國通天地濶。車書同風從虎雲從",
    "X84n1583_021:0525a04": "龍。深惟海高惟嵩。萬靈無處參化工。但知一氣復鴻",
    "X84n1583_021:0525a05": "濛。擊拂子下座。",
    "X84n1583_021:0525a06": "蘇州府虎丘雲畊靖禪師上堂。我若不說破。恐汝不",
    "X84n1583_021:0525a07": "回頭。我若說破。又恐諸人日後罵我去。上堂。山僧",
    "X84n1583_021:0525a08": "若真正舉揚。河步亭。無汝著脚分。且抑下威光。隨汝",
    "X84n1583_021:0525a09": "根器。未說超宗異目。若知得虎丘山高一百三十尺",
    "X84n1583_021:0525a10": "舍利塔。是隋朝建立。也許汝有箇入處。甘心下劣。又",
    "X84n1583_021:0525a11": "爭怪得老僧。上堂。龍門無宿客。箇箇無退步底道",
    "X84n1583_021:0525a12": "理。矮疎山。三千里外賣布單。跛雲門。被拶折脚。一等",
    "X84n1583_021:0525a13": "恁麼行脚。豈是等閒。不似汝輩只管悠悠過日。浴",
    "X84n1583_021:0525a14": "佛上堂。我觀如來。前際不來。後際不去。今亦不住。且",
    "X84n1583_021:0525a15": "道。大殿裡香湯沐浴箇甚麼。若也會得。手中杓子。拈",
    "X84n1583_021:0525a16": "放自由。其或未然。明年此日。依舊胡潑亂潑。上堂。",
    "X84n1583_021:0525a17": "冷如氷霜。細如米末。水不能漂。火不能熱。王母畫下",
    "X84n1583_021:0525a18": "雲旗翻。子規夜啼山竹裂。上堂。古人道。依經解義。",
    "X84n1583_021:0525a19": "三世佛冤。離經一字。還同魔說。依與離既不可得。畢",
    "X84n1583_021:0525a20": "竟如何。卓拄杖曰。漁人只看絲綸上。不見蘆華對蓼",
    "X84n1583_021:0525a21": "紅。上堂。拈拄杖曰。雲畊看山翫水。拄杖子亦看山",
    "X84n1583_021:0525a22": "翫水。雲畊渾身病苦。拄杖子亦渾身病苦。雲畊脫體",
    "X84n1583_021:0525a23": "輕安。拄杖子亦脫體輕安。卓拄杖曰。擘開華嶽易。除",
    "X84n1583_021:0525a24": "却愛憎難。",
    "X84n1583_021:0525b01": "道場巖禪師法嗣",
    "X84n1583_021:0525b02": "杭州府徑山虗堂智愚禪師四明人。首參運菴顏。言",
    "X84n1583_021:0525b03": "下了旨。出世嘉禾興聖。遷光孝。婺之寶林。明之顯孝。",
    "X84n1583_021:0525b04": "延福瑞巖。育王柏巖。杭之淨慈。咸淳末。被旨住徑山。",
    "X84n1583_021:0525b05": "歷住十剎。室中垂語曰。己眼未明底。因甚將虗空作",
    "X84n1583_021:0525b06": "布袴著。畫地為牢。因甚透者箇不過。入海算沙底。因",
    "X84n1583_021:0525b07": "甚向鍼鋒頭上翹足。僧問。聲前一句。不墮常機。轉",
    "X84n1583_021:0525b08": "位就功。如何相見。師曰。問訊不出手。曰且道天子萬",
    "X84n1583_021:0525b09": "年。又作麼生。師曰。瑞草生嘉運。靈華結早春。曰直得",
    "X84n1583_021:0525b10": "九州四海雷動風飛。師曰。出門惟恐不先到。上堂。",
    "X84n1583_021:0525b11": "春風如刀。春雨如膏。衲僧門下。何用忉忉。上堂。言",
    "X84n1583_021:0525b12": "而足。終日言而盡道。言而不足。終日言而盡物。且道。",
    "X84n1583_021:0525b13": "道與物是一是二。若道是一。為甚麼客山高主山低。",
    "X84n1583_021:0525b14": "若道是二。怎奈云天地一指。萬物一馬。箇裡緇素得",
    "X84n1583_021:0525b15": "出。還你草鞋錢。其或不然。但願來年蠶麥熟。羅睺羅",
    "X84n1583_021:0525b16": "兒與一文。結夏上堂。有一人日消萬兩黃金。同此",
    "X84n1583_021:0525b17": "聖制。只是無人識得。若有人識得。許伊日消萬兩黃",
    "X84n1583_021:0525b18": "金。上堂。寶林初無門牆與人近傍。亦不置之於無",
    "X84n1583_021:0525b19": "何有之鄉。只要諸人如鐵入土。與土俱化。然後可以",
    "X84n1583_021:0525b20": "發越。其如運糞入者。吾末如之何。上堂。舉松源臨",
    "X84n1583_021:0525b21": "寂告眾曰。久參兄弟。正路上行者有。只不能用黑豆",
    "X84n1583_021:0525b22": "法。臨濟之道將泯絕無聞。傷哉。師曰。鷲峰老人。大似",
    "X84n1583_021:0525b23": "倚杖騎馬。雖無僵仆之患。未免旁觀者醜。晚住淨",
    "X84n1583_021:0525b24": "慈。入院日。參徒問答次。忽天使傳旨。問趙州因甚八",
    "X84n1583_021:0525c01": "十行脚。虗堂因甚八十住山。師乃舉趙州行脚到臨",
    "X84n1583_021:0525c02": "濟話。頌曰。趙州八十方行脚。虗堂八十再住山。別有",
    "X84n1583_021:0525c03": "一機恢佛祖。九重城裡動龍顏。天使以頌回奏。上大",
    "X84n1583_021:0525c04": "悅。舉東寺示眾心不是佛。智不是道。劍去久矣。爾",
    "X84n1583_021:0525c05": "方刻舟話。頌曰。昨日因過竹院西。鄰家穉子隔溪啼。",
    "X84n1583_021:0525c06": "山寒水肅半黃落。無數歸鴉卜樹棲。舉大慈上堂",
    "X84n1583_021:0525c07": "曰。山僧不解答話。祇解識病。時有僧出。慈便歸方丈",
    "X84n1583_021:0525c08": "話。頌曰。輕如毫末重如山。地角天涯去復還。黃葉隕",
    "X84n1583_021:0525c09": "時山骨露。水邊依舊石生班。□□□□十月初八日。",
    "X84n1583_021:0525c10": "示寂。塔於徑山直嶺下曰天然。高麗國。甞請師供養",
    "X84n1583_021:0525c11": "八載。問法弟子甞隨千指。嘉靖間。王遣法嗣來山掃",
    "X84n1583_021:0525c12": "塔。",
    "X84n1583_021:0525c13": "寧波府天童石帆衍禪師舉陸亘大夫問南泉何姓。",
    "X84n1583_021:0525c14": "泉曰姓王。曰還有眷屬也無。泉曰四臣不昧。曰王居",
    "X84n1583_021:0525c15": "何位。泉曰玉殿苔生。曰玉殿苔生時如何。泉曰不居",
    "X84n1583_021:0525c16": "正位話頌曰。金鴨香消更漏深。沉沉玉殿紫苔生。高",
    "X84n1583_021:0525c17": "空有月千門照。大道無人獨自行。舉大顛擯首座",
    "X84n1583_021:0525c18": "因緣。頌曰。一串摩尼。覿面當機。賺殺首座。疑殺昌黎。",
    "X84n1583_021:0525c19": "弄盡許多窮伎倆。春秋元自不曾知。",
    "X84n1583_021:0525c20": "金山開禪師法嗣",
    "X84n1583_021:0525c21": "杭州府徑山石溪心月禪師西蜀眉州人。舉僧問九",
    "X84n1583_021:0525c22": "峰。如何是學人自己。峰曰更問阿誰。曰便恁麼承當",
    "X84n1583_021:0525c23": "時如何。峰曰須彌還更戴須彌話。頌曰。自家冷煖自",
    "X84n1583_021:0525c24": "家知。祖意何須更問誰。全體承當全體是。須彌頂上",
    "X84n1583_021:0526a01": "戴須彌。舉。晦堂因黃山谷問。捷徑處乞師指示。堂",
    "X84n1583_021:0526a02": "曰。祇如仲尼道。二三子以我為隱乎。吾無隱乎爾。太",
    "X84n1583_021:0526a03": "史居常如何理論。谷擬對。堂曰不是不是谷迷悶不",
    "X84n1583_021:0526a04": "已。一日侍堂山行。時方巖桂盛放。堂曰太史聞木穉",
    "X84n1583_021:0526a05": "香麼。谷曰聞。堂曰吾無隱乎爾。谷釋然即禮拜曰。和",
    "X84n1583_021:0526a06": "尚得恁麼老婆心切。堂笑曰。祇要公到家耳。頌曰。渠",
    "X84n1583_021:0526a07": "儂家住白雲鄉。南北東西路渺茫。幾度欲歸歸未得。",
    "X84n1583_021:0526a08": "忽聞巖蕙送幽香。舉龐居士有男不婚有女不嫁",
    "X84n1583_021:0526a09": "話。頌曰。收拾山雲海月情。團圞鼻直眼眉橫。龜毛拂",
    "X84n1583_021:0526a10": "子兔角杖。敲得虗空嚗嚗聲。舉龐公訪大同提笊",
    "X84n1583_021:0526a11": "籬因緣。拈曰。普濟把定。被龐公痛處一錐。直得左轉",
    "X84n1583_021:0526a12": "右側。前依後隨。笊籬提起處。相呼作舞時。若言依樣",
    "X84n1583_021:0526a13": "畫猫兒。定把黃金鑄子期。僧問。如何是佛。師曰。矮",
    "X84n1583_021:0526a14": "子看戲。送僧還雙林偈曰。未到雙林見舊遊。眉橫",
    "X84n1583_021:0526a15": "新月眼橫秋。寒暄未舉宜先問。因甚橋流水不流。宋",
    "X84n1583_021:0526a16": "□□□□六月初九日示寂。",
    "X84n1583_021:0526a17": "華藏通禪師法嗣",
    "X84n1583_021:0526a18": "杭州府徑山虗舟普度禪師維揚江都史氏子。稍長",
    "X84n1583_021:0526a19": "無處俗意。母識其志。俾依郡之天寧出家。會與畢將",
    "X84n1583_021:0526a20": "運舟遇共語。畢大奇之曰。此兒短小精捍。音吐如鐘。",
    "X84n1583_021:0526a21": "他日法門爪牙也。携歸武林。從東堂院祖信受業。經",
    "X84n1583_021:0526a22": "五年去參方。初見鐵牛印於靈隱。時無礙唱道薦福。",
    "X84n1583_021:0526a23": "師特往叩。礙問。不與萬法為侶者。是甚麼人。師曰。金",
    "X84n1583_021:0526a24": "香爐下鐵崑崙。礙曰。將謂者矮子有長處。師曲躬作",
    "X84n1583_021:0526b01": "禮曰。謝和尚證明。天童晦巖光。大慈石巖璉。虎丘石",
    "X84n1583_021:0526b02": "室廸。相見皆器異。淳祐初。出世金陵半山。次遷潤",
    "X84n1583_021:0526b03": "之金山。潭之鹿苑。撫之疎山。蘇之承天。景定間。補天",
    "X84n1583_021:0526b04": "竺。旨陞靈隱。咸淳乙丑。詔住徑山。上堂。邪人說正法。",
    "X84n1583_021:0526b05": "正法悉皆邪。正人說邪法。邪法悉皆正。卓拄杖曰。邪",
    "X84n1583_021:0526b06": "耶正耶。又卓一卓曰。說耶不說耶。向者裡揀辨得出。",
    "X84n1583_021:0526b07": "黃金為屋未為貴。玉食錦衣何足榮。上堂。萬法是",
    "X84n1583_021:0526b08": "心光。諸緣惟性曉。本無迷悟人。只要今日了。既無迷",
    "X84n1583_021:0526b09": "悟。了箇甚麼。卓拄杖曰。千言萬語無人會。又逐流鶯",
    "X84n1583_021:0526b10": "過短牆。上堂。舉雲門示眾曰。汝等諸人。在此過夏。",
    "X84n1583_021:0526b11": "山僧深不欲向你道。惜取眉毛好。師曰。雲門靈龜曳",
    "X84n1583_021:0526b12": "尾。拂跡跡生。靈隱即不然。汝等諸人在此過夏。山僧",
    "X84n1583_021:0526b13": "直截向你道。口是禍門。舉臨濟道。有一人論劫在",
    "X84n1583_021:0526b14": "途中不離家舍。有一人離家舍不在途中。那箇合受",
    "X84n1583_021:0526b15": "人天供養話。頌曰。兔馬有角。牛羊無角。寸尺毫釐。天",
    "X84n1583_021:0526b16": "地寥廓。潘閬倒騎驢。攧殺黃番綽。住徑山。值火餘。",
    "X84n1583_021:0526b17": "志圖恢復。將有緒。俄示微恙。索筆大書曰。八十二年。",
    "X84n1583_021:0526b18": "駕無底船。踏翻歸去。明月一天。擲筆而逝。時□□四",
    "X84n1583_021:0526b19": "月二十四日也。全身塔寺東十里罘罳塢之陽。",
    "X84n1583_021:0526b20": "瑞巖嵒禪師法嗣",
    "X84n1583_021:0526b21": "蘇州府萬壽訥堂辯禪師上堂。釋迦老子。降誕王宮。",
    "X84n1583_021:0526b22": "初生下來。不妨令人疑著。及乎道天上天下唯吾獨",
    "X84n1583_021:0526b23": "尊。敗闕了也。後來冷地羞慚。四十九年三百餘會。救",
    "X84n1583_021:0526b24": "搭也救搭不來。收拾也收拾不上。諸仁者。要見釋迦",
    "X84n1583_021:0526c01": "老子底敗闕處麼。是非只為多開口。煩惱皆因強出",
    "X84n1583_021:0526c02": "頭。上堂。你也在者裡。我也在者裡。人夫交接。兩得",
    "X84n1583_021:0526c03": "相見。時清休唱太平歌。一貫文。糴三斗半米。二貫五",
    "X84n1583_021:0526c04": "百文。買一箇大絹。好諸禪德。雖然如此。廚中有剩飯。",
    "X84n1583_021:0526c05": "路上有饑人。上堂。僧問古德。萬境來侵時如何。德",
    "X84n1583_021:0526c06": "曰坐却著。古德有障斷狂瀾底手段。未免勞心費力。",
    "X84n1583_021:0526c07": "或有問金山。萬境來侵時如何。只向他道。我既無心",
    "X84n1583_021:0526c08": "於萬物。何妨萬物常圍繞。上堂。我若與你說破。將",
    "X84n1583_021:0526c09": "後必然罵我。我若不與你說破。又恐你因循蹉過。忽",
    "X84n1583_021:0526c10": "有箇漢出來道。長老話墮了也。只向他道。老僧罪過。",
    "X84n1583_021:0526c11": "寄無準偈曰。鼈與猿交割不開。兄呼弟應似忘懷。及",
    "X84n1583_021:0526c12": "乎說到誵訛處。又却心肝不帶來。",
    "X84n1583_021:0526c13": "蘇州府虎丘清溪義禪師送僧偈曰。台山萬疊入眉",
    "X84n1583_021:0526c14": "青。途路同行各奔程。清曉鷄啼茅店月。是誰先起喚",
    "X84n1583_021:0526c15": "師兄。",
    "X84n1583_021:0526c16": "雪竇謙禪師法嗣",
    "X84n1583_021:0526c17": "蘇州府承天覺菴夢真禪師宣州人。八歲為僧。十九",
    "X84n1583_021:0526c18": "受具。二十行脚。所見尊宿。皆不能了決。慕無準。遂登",
    "X84n1583_021:0526c19": "徑山叩見。每到室中。輒戰怖。且忘却話頭。自此不去",
    "X84n1583_021:0526c20": "入室。晝夜只是坐禪。一日廊下行。聞火板鳴有省。自",
    "X84n1583_021:0526c21": "以為得。於是入室。準問。你是喫粥喫飯僧。參禪學道",
    "X84n1583_021:0526c22": "僧。師抗聲曰。喫粥喫飯僧。準曰。更須飽喫始得。師曰。",
    "X84n1583_021:0526c23": "謝和尚供養。自此只是看狗子無佛性話。既無入作",
    "X84n1583_021:0526c24": "處。乃過雪竇。見大歇。歇問。甚處來。師曰。徑山來。歇曰。",
    "X84n1583_021:0527a01": "火後事作麼生。師曰。五峰依舊插天高。歇曰。那事還",
    "X84n1583_021:0527a02": "曾壞麼。師叉手向前曰。幸喜不曾動著。遂挂搭歸堂。",
    "X84n1583_021:0527a03": "一夜更深。舉首見瑠璃燈。豁然大悟。從前所得。一時",
    "X84n1583_021:0527a04": "氷消瓦解。次日入室。歇舉。如何是佛。三脚驢子弄蹄",
    "X84n1583_021:0527a05": "行。聲未絕。師曰。一任[跳-兆+孛]跳。歇曰。甚處與楊岐相見。師",
    "X84n1583_021:0527a06": "曰。當面蹉過。歇曰。猶隔海在。師拍手呵呵大笑而出。",
    "X84n1583_021:0527a07": "久之開法永慶。遷連雲。陞何山。主承天。上堂。將心",
    "X84n1583_021:0527a08": "學佛。攝入魔宮。擬心參禪。墮在陰界。直饒嫌佛不肯",
    "X84n1583_021:0527a09": "做。被拄杖子穿過髑髏。恁麼看來。直是無你用心處。",
    "X84n1583_021:0527a10": "拍案曰。携取詩書歸舊隱。野花啼鳥一般春。上堂。",
    "X84n1583_021:0527a11": "庭前翠竹青青。砌下黃花鬱鬱。喚作真如體。又是般",
    "X84n1583_021:0527a12": "若用。喚作般若用。又是真如體。忽有箇出來道。我見",
    "X84n1583_021:0527a13": "從上佛祖說了萬千體用。不似承天者樣蹊蹺。莫是",
    "X84n1583_021:0527a14": "智過佛祖耶。杜撰臆說耶。卓拄杖曰。好向暮天沙上",
    "X84n1583_021:0527a15": "望。西風驚起鴈行斜。上堂。韶國師道。通玄峯頂。不",
    "X84n1583_021:0527a16": "是人間。心外無法。滿目青山。大眾。韶國師好箇頌子。",
    "X84n1583_021:0527a17": "只是打成兩橛。承天亦有箇頌。雙峨峰頂。上是青天。",
    "X84n1583_021:0527a18": "夜半捉烏鷄。伸手不見掌。喝一喝。上堂。三伏熱不",
    "X84n1583_021:0527a19": "似人心熱。行路險不似人心險。萬斛清風碧玉盤。不",
    "X84n1583_021:0527a20": "知誰共倚闌干。忽有箇出來道。長老正恁麼時。如何",
    "X84n1583_021:0527a21": "是祖師西來意。向他道。作賊人心虗。舉世尊初生。",
    "X84n1583_021:0527a22": "雲門曰。我當時若見。一棒打殺與狗子喫。貴圖天下",
    "X84n1583_021:0527a23": "太平話。頌曰。生來自恨錯同條。鐵鑄心肝也合消。還",
    "X84n1583_021:0527a24": "你獨尊三界內。奈何今日又明朝。至元間。有賢首",
    "X84n1583_021:0527b01": "宗講主。奏請江南兩浙名剎。易為華嚴教寺。奉旨南",
    "X84n1583_021:0527b02": "來抵承天。次日師陞座。愽引華嚴旨要。縱橫放肆。問",
    "X84n1583_021:0527b03": "柝諸師論解纖微。若指諸掌。講主聞所未聞。大沾法",
    "X84n1583_021:0527b04": "益。且謂承天長老尚如是。矧杭之鉅剎大宗師耶。因",
    "X84n1583_021:0527b05": "回奏。遂寢前旨。",
    "X84n1583_021:0527b06": "□□府慧巖象潭泳禪師舉無著至五臺。與老翁喫",
    "X84n1583_021:0527b07": "茶次。翁拈起玻瓈盞問。南方還有者箇麼。著曰無。翁",
    "X84n1583_021:0527b08": "曰。尋常將甚麼喫茶。著無對因緣。頌曰。五臺凝望思",
    "X84n1583_021:0527b09": "遲遲。白日青天被鬼迷。最苦一般難理會。玻瓈盞子",
    "X84n1583_021:0527b10": "喫茶時。",
    "X84n1583_021:0527b11": "一關溥禪師舉馬祖令僧問大梅曰。和尚見馬祖師。",
    "X84n1583_021:0527b12": "得箇甚麼。便住此山。梅曰。大師道即心即佛。我便向",
    "X84n1583_021:0527b13": "者裡住因緣。頌曰。只將馬祖鉛刀子。裂破縵天鐵網",
    "X84n1583_021:0527b14": "羅。碧沼夜敲荷葉雨。至今貧恨一身多。",
    "X84n1583_021:0527b15": "台州府國清溪西澤禪師普說。其略曰。參玄上士。行",
    "X84n1583_021:0527b16": "脚高流。撥草瞻風到一處所。便乃供下入門口[款-士+止]。謂",
    "X84n1583_021:0527b17": "之生死事大。無常迅速。眾兄弟。生死若是有。從古至",
    "X84n1583_021:0527b18": "今。無有一人能免。生死若是無。爭奈目前遷變何。生",
    "X84n1583_021:0527b19": "死亦有亦無。不有不無。當恁麼時。還有漏網底麼。既",
    "X84n1583_021:0527b20": "是走透無門。臘月三十日。撞到面前。畢竟如何支準。",
    "X84n1583_021:0527b21": "等是踏破草鞋。歲月飄忽。不可把玩。要須窮教去處",
    "X84n1583_021:0527b22": "分明。與前來入門口欵。相應始得。示眾。便只恁麼",
    "X84n1583_021:0527b23": "歇去。則適來說出許多絡索。甚處安著。直饒諸人一",
    "X84n1583_021:0527b24": "時不受。打疊得淨盡。山僧却有箇古話。舉似諸人。記",
    "X84n1583_021:0527c01": "得長慶道。淨潔打疊了。却須近前來就我覓。有一棒",
    "X84n1583_021:0527c02": "到你。當生慙愧。無一棒到你。又作麼生。雪竇曰。淨潔",
    "X84n1583_021:0527c03": "打疊了。却須近前來就我覓。有一棒到你。則屈著你。",
    "X84n1583_021:0527c04": "無一棒到你。與你平出。二大老好一棒。未免作得失",
    "X84n1583_021:0527c05": "論量。天封則不然。淨潔打疊了。却須近前來就我覓。",
    "X84n1583_021:0527c06": "有一棒到你。華鋪錦上。無一棒到你。霜加雪上。且道。",
    "X84n1583_021:0527c07": "前頭為人。後頭為人。辨明得出。後次挂牌時。却來通",
    "X84n1583_021:0527c08": "吐一上。",
    "X84n1583_021:0527c09": "寧波府雪竇霍山昭禪師上堂。即心即佛。嘉眉果閬。",
    "X84n1583_021:0527c10": "懷裡有狀。非心非佛。筠袁虔吉。頭上插筆。不是心不",
    "X84n1583_021:0527c11": "是佛不是物。漳泉福建。頭匾似扇。只可聞名。不可見",
    "X84n1583_021:0527c12": "面。",
    "X84n1583_021:0527c13": "淨慈道禪師法嗣",
    "X84n1583_021:0527c14": "蘇州府萬壽高峰嶽禪師題初祖像曰。開旗展陣入",
    "X84n1583_021:0527c15": "梁邦。未覩天顏早已降。縱有神通難轉欵。翩翩一葦",
    "X84n1583_021:0527c16": "渡長江。",
    "X84n1583_021:0527c17": "徑山範禪師法嗣",
    "X84n1583_021:0527c18": "袁州府仰山雪巖祖欽禪師一字慧朗。閩漳州人。五",
    "X84n1583_021:0527c19": "歲出家。十六薙染。十八行脚。初參雙林洎妙峰善石",
    "X84n1583_021:0527c20": "田薰諸老。無所發明。聞滅翁住淨慈。懷香請益。翁示",
    "X84n1583_021:0527c21": "臨濟三頓痛棒話。亦無所入。遂上徑山謁無準。銳志",
    "X84n1583_021:0527c22": "咨參。封被脇不至席者數載。一日上蒲團。忽然面前",
    "X84n1583_021:0527c23": "豁開如地陷。時中淨躶躶地。靜悄悄地。浮逼逼地。動",
    "X84n1583_021:0527c24": "相不生者半月餘。自茲坐定礙膺十年。尋常入室。遇",
    "X84n1583_021:0528a01": "舉主人公話。便可打[跳-兆+孛]跳。若教舉起衲僧巴鼻。佛祖",
    "X84n1583_021:0528a02": "爪牙。更無下口處。後同忠石梁。過天目擡。眸見古栢。",
    "X84n1583_021:0528a03": "觸著向來所得境界。和底一時颺下。礙膺之物。始爆",
    "X84n1583_021:0528a04": "然而散。從此不疑生。不疑死。不疑佛。不疑祖。徹見徑",
    "X84n1583_021:0528a05": "山老人立地處。後出世潭之龍興。次遷湘西道林。處",
    "X84n1583_021:0528a06": "州佛日。台州護聖。湖州光孝。咸淳己巳。始主席仰山。",
    "X84n1583_021:0528a07": "上堂。少林一曲。五傳至於六祖。山深水寒。發太古之",
    "X84n1583_021:0528a08": "清音調。翻南嶽九世。至於慈明。唱高和峻。奏絕聽之",
    "X84n1583_021:0528a09": "希聲。所以佛法。盛於江西湖南。恢恢然。浩浩然。不可",
    "X84n1583_021:0528a10": "得而名焉。豈料三百年來。土曠人稀。道隨時變。黃鍾",
    "X84n1583_021:0528a11": "大呂。寂而不作。鄭音衛響。亦乃不聞。欽上座固無長",
    "X84n1583_021:0528a12": "處。既在浙江那畔。被一陣業風吹。到潭州城裡。只得",
    "X84n1583_021:0528a13": "改腔換調。向十字街頭。重翻此曲去也。且道。是何節",
    "X84n1583_021:0528a14": "拍。擊拂子曰。萬年歡。復舉趙州曰。金佛不度爐。木佛",
    "X84n1583_021:0528a15": "不度火。泥佛不度水。真佛內裡坐。師曰。揭示如來正",
    "X84n1583_021:0528a16": "體。發明向上宗猷。趙州固是好手。單是不合強生節",
    "X84n1583_021:0528a17": "目。新龍興見處。又且不然。金佛度爐。木佛度火。泥佛",
    "X84n1583_021:0528a18": "度水。真佛聻。切忌話墮。忽有箇漢出來道。你恁麼。正",
    "X84n1583_021:0528a19": "是強生節目。拍膝一下曰。將謂無人證明。上堂。一",
    "X84n1583_021:0528a20": "見便見。一得永得。展手曰。撒開兩手大家看。畢竟明",
    "X84n1583_021:0528a21": "明是何物。潭州內外。有一十八座城門。白日行人千",
    "X84n1583_021:0528a22": "千萬萬。往往來來。一任東西南北。謝首座維那上",
    "X84n1583_021:0528a23": "堂。人天眼目。佛祖綱維。千差萬別。一以貫之。如何見",
    "X84n1583_021:0528a24": "得。克賓法戰不勝。南泉斬却猫兒。上堂。春日曉燒",
    "X84n1583_021:0528b01": "痕青。布糓催耕處處鳴。雖然底事最分明只是不得",
    "X84n1583_021:0528b02": "將眼看并耳聽。何故。纔有一絲頭。便有一絲頭。上",
    "X84n1583_021:0528b03": "堂。石門巇嶮。玉峽潺湲。未到此間。不妨疑著。到則到",
    "X84n1583_021:0528b04": "矣。平展一句。又作麼生。古路鐵蛇橫。浴佛上堂。四",
    "X84n1583_021:0528b05": "月八生悉達。九龍吐水浴金軀。雲門一棒要打殺。是",
    "X84n1583_021:0528b06": "大神呪。是大明呪。是無上呪。汝等諸人。還見黃面老",
    "X84n1583_021:0528b07": "子麼。以拄杖一時打散。上堂。杜鵑啼血滿華枝。底",
    "X84n1583_021:0528b08": "事悤悤苦勸歸。歸到故鄉還似客。村村綠暗與紅稀。",
    "X84n1583_021:0528b09": "函葢乾坤句。隨波逐浪句。截斷眾流句。向者裡薦得",
    "X84n1583_021:0528b10": "一串穿却。楊岐驢子三隻脚。上堂。纔恁麼不恁麼。",
    "X84n1583_021:0528b11": "有來繇沒來繇。十里灘頭廖胡子。釣得一雙紅鱗錦",
    "X84n1583_021:0528b12": "尾。放下却是條鰍。因甚如此。斷岸孤舟。上堂。落華",
    "X84n1583_021:0528b13": "三月雨。殘夢五更鐘。聲色都消盡。玄關又一重。却不",
    "X84n1583_021:0528b14": "得道。更須直下盡底掀翻。何故。須彌山。上堂。是亦",
    "X84n1583_021:0528b15": "剗非亦剗。令下無私。棒頭有眼。因思黃檗道。汝等諸",
    "X84n1583_021:0528b16": "人。與麼行脚。何處有今日。也是睦州擔板。上堂。水",
    "X84n1583_021:0528b17": "不洗水。金不愽金。青天白日。自古自今。山僧到者裡。",
    "X84n1583_021:0528b18": "直是插手不入。汝等諸人。還信自己是仰山麼。曹溪",
    "X84n1583_021:0528b19": "波浪如相似。無限平人被陸沉。上堂。道在日用。日",
    "X84n1583_021:0528b20": "用不知。饑只喫飯。寒只添衣。晴天曖日。挂枯梨點檢。",
    "X84n1583_021:0528b21": "谿頭梅樹。向陽偷放南枝。上堂。春雨溟濛。春雲靉",
    "X84n1583_021:0528b22": "靆。忽然杲日當空。天不能遮。地不能載。正恁麼時。如",
    "X84n1583_021:0528b23": "來禪且置。祖師禪未在。因甚如此。只許參不許會。",
    "X84n1583_021:0528b24": "上堂。呼六為五。破二作三。眼觀東北。意在西南。仰山",
    "X84n1583_021:0528c01": "門下。却不用者般茶飯。何故。佛法不怕爛。上堂。純",
    "X84n1583_021:0528c02": "清絕點。正是真常流注。打破鏡來。未免一場狼藉。不",
    "X84n1583_021:0528c03": "若遇飯喫飯。遇茶喫茶。曉來獨立空庭外。閒對寒梅",
    "X84n1583_021:0528c04": "幾樹花。上堂。熏風自南來。殿閣生微凉。諸佛出身",
    "X84n1583_021:0528c05": "處。切忌錯商量。縱使言前薦得。句外承當。仰山敢道",
    "X84n1583_021:0528c06": "未在。何故。嫩竹敲風鳴翡翠。芰荷翻雨潑鴛鴦。上",
    "X84n1583_021:0528c07": "堂。海水不可斗量。虗空不可尺度。淨地不可撒沙。爛",
    "X84n1583_021:0528c08": "泥不可著脚。者四轉語。轉轉有落處。且道。落在甚麼",
    "X84n1583_021:0528c09": "處。東京大相國寺裡。有樹芭蕉。風吹雨打。一似破袈",
    "X84n1583_021:0528c10": "裟。上堂。有句無句。如藤倚樹。白鷺下田千點雪。黃",
    "X84n1583_021:0528c11": "鸝上樹一枝花。三千里外。賣却布單。不遠而來。因甚",
    "X84n1583_021:0528c12": "放下泥盤呵呵大笑。毗婆尸佛早留心。直至如今不",
    "X84n1583_021:0528c13": "得妙。上堂。禪。樹上呌喧喧。道。門前風浩浩。冷地思",
    "X84n1583_021:0528c14": "量真好笑。且道。笑箇甚麼。等閒拾得鄭州棃。看來却",
    "X84n1583_021:0528c15": "是青州棗。上堂。箇事本成現。覓則不可見。白圭本",
    "X84n1583_021:0528c16": "無瑕。琢磨翻成玷。執之以實法。空中生閃電。視之為",
    "X84n1583_021:0528c17": "等閒。脚下添紅綫。珍重學道人。好好看方便。作麼生。",
    "X84n1583_021:0528c18": "急須著眼看仙人。莫看仙人手中扇。僧問。如何是",
    "X84n1583_021:0528c19": "德山棒。師曰。穿過你髑髏。曰如何是臨濟喝。師曰。還",
    "X84n1583_021:0528c20": "聞麼。問。如何是溈仰宗。師曰。父慈子孝。曰如何是",
    "X84n1583_021:0528c21": "臨濟宗。師曰。迅雷不及掩耳。曰如何是曹洞宗。師曰。",
    "X84n1583_021:0528c22": "三更不借夜明簾。曰如何是雲門宗。師曰。體露金風。",
    "X84n1583_021:0528c23": "曰如何是法眼宗。師曰。山自青木自綠。曰五家宗派",
    "X84n1583_021:0528c24": "蒙師指。向上宗乘事若何。師曰。頭頂天脚踏地。師",
    "X84n1583_021:0529a01": "憫綱宗失據。因為提挈拈頌。激揚敲唱。見諦超宗。一",
    "X84n1583_021:0529a02": "時宗風為之振起。元世祖賜賚尊禮。至元丁亥。寄竹",
    "X84n1583_021:0529a03": "篦麈拂。及綠水青山一同授記。與高峰原玅。以讚示",
    "X84n1583_021:0529a04": "曰。上大今已無人。雪巖可知禮也。虗名塞破乾坤。分",
    "X84n1583_021:0529a05": "付原妙侍者。壽七十餘。示寂。",
    "X84n1583_021:0529a07": "續燈正統卷二十一"
}