{
    "T32n1644_006:0197b12": "佛說立世阿毘曇論卷第六",
    "T32n1644_006:0197b14": "陳西印度三藏真諦譯",
    "T32n1644_006:0197b15": "云何品第二十",
    "T32n1644_006:0197b16": "云何為夜。云何為晝。因日故夜。因日故晝。欲",
    "T32n1644_006:0197b17": "界者自性黑暗。日光隱故是則為夜。日光顯",
    "T32n1644_006:0197b18": "故是則為晝。云何黑半。云何白半。由日黑",
    "T32n1644_006:0197b19": "半。由日白半。日恒逐月行一一日相近。四萬",
    "T32n1644_006:0197b20": "八千八十由旬。日日相離亦復如是。若相近",
    "T32n1644_006:0197b21": "時日日月圓被覆三由旬。又一由旬三分之",
    "T32n1644_006:0197b22": "一。以是事故十五日月被覆則晝是日黑半",
    "T32n1644_006:0197b23": "滿。日日離月亦四萬八千八十由旬月日日",
    "T32n1644_006:0197b24": "開三由旬。又一由旬三分之一。以是事故十",
    "T32n1644_006:0197b25": "五日月則開淨圓滿。世間則名白半圓滿日",
    "T32n1644_006:0197b26": "月。若最相離行是時月圓。世間則說白半圓",
    "T32n1644_006:0197b27": "滿日月。若共一處是名合行。世間則日黑半",
    "T32n1644_006:0197b28": "圓滿。若日隨月後行日光照月光。月光麁故",
    "T32n1644_006:0197b29": "被照生影。此月影還自翳月。是故見月後分",
    "T32n1644_006:0197c01": "不圓。以是事故漸漸掩覆。至十五日覆月都",
    "T32n1644_006:0197c02": "盡。隨後行時是名黑半。若日在月前行。日日",
    "T32n1644_006:0197c03": "開淨。亦復如是。至十五日具足圓滿。在前行",
    "T32n1644_006:0197c04": "時是名白半。云何冬時說醯曼多。此時雪應",
    "T32n1644_006:0197c05": "落寒已至故。是故冬時說名醯曼多。世間立",
    "T32n1644_006:0197c06": "此自性名醯曼多。云何春時名曰禽河。日",
    "T32n1644_006:0197c07": "照炙時是正熱時正是渴時。故說春時名為",
    "T32n1644_006:0197c08": "禽河。世間立此自性名為禽河。云何夏",
    "T32n1644_006:0197c09": "時名為跋娑。是天雨時是疑雨時是年初時。",
    "T32n1644_006:0197c10": "是故說夏名曰跋娑。世間自性立名跋娑。云",
    "T32n1644_006:0197c11": "何冬寒。云何春熱。云何夏時寒熱。是冬時",
    "T32n1644_006:0197c12": "水界最長未減盡時。草木由濕未萎乾時。地",
    "T32n1644_006:0197c13": "大濕滑火大向下水氣上昇。所以知然。深",
    "T32n1644_006:0197c14": "水最暖。淺水則寒。寒節已至日行外路照炙",
    "T32n1644_006:0197c15": "不久。陽氣在內食消則速。以是事故冬時",
    "T32n1644_006:0197c16": "則寒。云何春熱。是禽河時水界長起。已",
    "T32n1644_006:0197c17": "減已盡草木乾萎地已燥坼。水氣向下火",
    "T32n1644_006:0197c18": "氣上昇。何以知然。深水則冷。淺水則熱。冬",
    "T32n1644_006:0197c19": "時已過日行內路照炙則久。身內火羸故春時",
    "T32n1644_006:0197c20": "熱。云何夏時冷熱。是大地八月日中恒受",
    "T32n1644_006:0197c21": "照炙。大雲降雨之所灑散地氣蒸欝。若風吹",
    "T32n1644_006:0197c22": "時蒸氣消已是時則寒。風若不起是時即熱。",
    "T32n1644_006:0197c23": "是故跋娑有時寒熱。云何地獄名泥犁耶。無",
    "T32n1644_006:0197c24": "戲樂故。無憘樂故。無行出故。無福德故。因不",
    "T32n1644_006:0197c25": "除離業故於中生。復說此道於欲界中最為下",
    "T32n1644_006:0197c26": "劣。名曰非道。因是事故。故說地獄名泥犁",
    "T32n1644_006:0197c27": "耶。云何禽獸名底(都履反)栗車。因諂曲業於",
    "T32n1644_006:0197c28": "中受生。復說此道眾生多覆身行故說名底",
    "T32n1644_006:0197c29": "栗車。云何鬼道名曰閃多閻摩羅。王名閃多",
    "T32n1644_006:0198a01": "故其生與王同類故名閃多。復說此道與餘",
    "T32n1644_006:0198a02": "道往還。善惡相通故名閃多。云何說阿脩羅",
    "T32n1644_006:0198a03": "道名阿脩羅。不能忍善不能一心。下意諦聽",
    "T32n1644_006:0198a04": "善語。種種教化其心不動。以憍慢故非善健",
    "T32n1644_006:0198a05": "兒。又非天故名阿脩羅。云何天道說名提婆。",
    "T32n1644_006:0198a06": "言提婆者善行之名。因善行故於此道生。復",
    "T32n1644_006:0198a07": "說提婆名曰光明。恒有光故。又提婆者名曰",
    "T32n1644_006:0198a08": "聖道。又提婆者名曰意樂。又提婆者名曰上",
    "T32n1644_006:0198a09": "道。又提婆者應修應長一切善業。以是義故",
    "T32n1644_006:0198a10": "名曰提婆。云何人道說名摩菟沙。一聰明",
    "T32n1644_006:0198a11": "故。二者勝故。三意微細故。四正覺故。五智",
    "T32n1644_006:0198a12": "慧增上故。六能別虛實故。七聖道正器故。八",
    "T32n1644_006:0198a13": "聰慧業所生故。故說人道為摩菟沙。云何此",
    "T32n1644_006:0198a14": "地名剡浮提。因剡浮樹故得是名。云何說",
    "T32n1644_006:0198a15": "名西瞿耶尼。此地在剡浮西故。貲生貿易悉",
    "T32n1644_006:0198a16": "皆用牛。牛名瞿耶尼。故名此土為西瞿耶尼。",
    "T32n1644_006:0198a17": "云何名為東毘提訶。此地在剡浮東故。形相",
    "T32n1644_006:0198a18": "可愛利養勝故。故說東毘提訶。云何名北欝",
    "T32n1644_006:0198a19": "單越。此地在剡浮北故。心直善故復上勝",
    "T32n1644_006:0198a20": "故。一切貲勝他處故。故說名為北欝單越。云",
    "T32n1644_006:0198a21": "何第一天名大王天提頭吒等。四大王於中",
    "T32n1644_006:0198a22": "為增上為上首故云何第二天名為忉利。三",
    "T32n1644_006:0198a23": "十三天王於是中為帝主。王位自在故說為",
    "T32n1644_006:0198a24": "忉利天。云何第三天名為夜摩。日夜時節分",
    "T32n1644_006:0198a25": "分度時說如是言。咄哉不可思議歡樂故名",
    "T32n1644_006:0198a26": "夜摩。云何第四天名兜率陀。歡樂飽滿於其",
    "T32n1644_006:0198a27": "資具自知滿足。於八聖道不生知足。故說名",
    "T32n1644_006:0198a28": "為兜率陀天。云何第五天名為維摩羅昵。是",
    "T32n1644_006:0198a29": "中諸天如意化作。宮殿園林一切樂具。於中",
    "T32n1644_006:0198b01": "受樂故名維摩羅昵。云何第六天名波羅維摩",
    "T32n1644_006:0198b02": "婆奢。他所化作宮殿園林一切樂具。於中作",
    "T32n1644_006:0198b03": "自在計。此是我所於中受樂。故名波羅維摩",
    "T32n1644_006:0198b04": "婆奢。云何第一梵名梵先行。若人從欲界入",
    "T32n1644_006:0198b05": "色界前。至此處故說梵先行。云何第二名梵",
    "T32n1644_006:0198b06": "眾。大梵王眷屬多故故名梵眾。云何第三名",
    "T32n1644_006:0198b07": "大梵。最勝初禪中間所造業所生故。自在不",
    "T32n1644_006:0198b08": "係他故。能觀別他事故。為已生應生作主故",
    "T32n1644_006:0198b09": "名大梵。云何第二禪初天名曰少光。說語時",
    "T32n1644_006:0198b10": "口中出光明少故。故名少光。云何第二名無",
    "T32n1644_006:0198b11": "量光。是諸天等若說語時。口中無量光明顯",
    "T32n1644_006:0198b12": "照故。名無量光。云何第三梵名遍勝光。是諸",
    "T32n1644_006:0198b13": "天等若說言時。口出光明遍一切處。圓滿無",
    "T32n1644_006:0198b14": "餘故。名遍勝光。云何第三禪初天名曰少淨。",
    "T32n1644_006:0198b15": "是中諸天所受樂少。寂靜愛樂與三禪相應。",
    "T32n1644_006:0198b16": "受此少樂故。名少淨。云何第二天名無量淨。",
    "T32n1644_006:0198b17": "是中諸天樂勝於前寂靜愛樂。與三禪相應",
    "T32n1644_006:0198b18": "故。名無量淨。云何第三名曰遍淨。是中受樂",
    "T32n1644_006:0198b19": "遍滿。身心究竟無餘。寂靜愛樂與三禪相",
    "T32n1644_006:0198b20": "應。諸天受此故。名遍淨。云何第四禪初天名",
    "T32n1644_006:0198b21": "曰無雲。苦樂前滅故。於先方便憂喜沒盡故。",
    "T32n1644_006:0198b22": "此中捨受智念清淨故。是中諸天受此捨受",
    "T32n1644_006:0198b23": "故名無雲。云何第二天名曰生福。福者智念",
    "T32n1644_006:0198b24": "捨等相應諸禪所生故。生已受用如此三枝",
    "T32n1644_006:0198b25": "故名生福。云何第三名曰廣果。廣者謂大容",
    "T32n1644_006:0198b26": "果功力及報所生。此二者能攝定慧及離欲",
    "T32n1644_006:0198b27": "依止故。名廣果。云何第四名無想天。是中諸",
    "T32n1644_006:0198b28": "天無有想故。何者為想。通別二想。各異生",
    "T32n1644_006:0198b29": "報。此中無故。唯有色陰及不相應行陰故。名",
    "T32n1644_006:0198c01": "無想天。云何那含天。一名善現。昔在因地。",
    "T32n1644_006:0198c02": "可令見實無倒義。可令受可令解故名善現。",
    "T32n1644_006:0198c03": "云何第二名曰善見。昔在因地增壽命具。四",
    "T32n1644_006:0198c04": "支提財及他貲產。并利益事善正守護。於中",
    "T32n1644_006:0198c05": "生正見不除不取。因前善現。及如此因故。名",
    "T32n1644_006:0198c06": "善見。云何第三名不煩。昔在因地。不損惱他。",
    "T32n1644_006:0198c07": "無妨礙意。無相逼意。因前善現。及此業故。",
    "T32n1644_006:0198c08": "是故名不煩。云何第四名曰不燒。是中諸天",
    "T32n1644_006:0198c09": "昔在因地。不燒自身。不困苦身。又不燒他。不",
    "T32n1644_006:0198c10": "困苦他。自他亦樂行速疾通達故。因前善現。",
    "T32n1644_006:0198c11": "及此業故。名無燒。云何第五名阿迦尼吒。迦",
    "T32n1644_006:0198c12": "尼吒者名曰下品。前十七地並已過故。復有",
    "T32n1644_006:0198c13": "從下品天至究竟天於中般涅槃故。復有諸",
    "T32n1644_006:0198c14": "天名阿迦尼吒。至般涅槃故。是故名阿迦尼",
    "T32n1644_006:0198c15": "吒。云何無色界第一天名曰空無邊入。空者",
    "T32n1644_006:0198c16": "非所作非有為不可塞礙。過於礙相種種有",
    "T32n1644_006:0198c17": "相。一想心所緣故。無二無別。因於此空業所",
    "T32n1644_006:0198c18": "生故。故說名為空無邊入。云何第二名識無",
    "T32n1644_006:0198c19": "邊入天。識者第六意識。此識內故細於外空。",
    "T32n1644_006:0198c20": "過於礙相過於外相。一想心所緣故。無二無",
    "T32n1644_006:0198c21": "別。因於此識業所生故。故說名為識無邊入。",
    "T32n1644_006:0198c22": "云何第三名無所有入天。無所有者除前二",
    "T32n1644_006:0198c23": "麁相。離此二外無別境界。過內外相。一想心",
    "T32n1644_006:0198c24": "所緣故。無二無別。因於此心業所生故。故說",
    "T32n1644_006:0198c25": "名為無所有入。云何第四名為非想非非想",
    "T32n1644_006:0198c26": "入天。非想者細故。非前七定故說非想。非非",
    "T32n1644_006:0198c27": "想者若無想定及無心定。如此兩定名無想",
    "T32n1644_006:0198c28": "定。同無心故。今則有心故名非非想定。因於",
    "T32n1644_006:0198c29": "此定業所生故。故說名為非想非非想入。從",
    "T32n1644_006:0199a01": "剡浮提向下二萬由旬。是處無間大地獄。從",
    "T32n1644_006:0199a02": "剡浮提向下一萬由旬。是夜摩世間地獄。此",
    "T32n1644_006:0199a03": "二中間有餘地獄。從剡浮提向上四萬由旬。",
    "T32n1644_006:0199a04": "是四大天王天。從剡浮提向上八萬由旬。是",
    "T32n1644_006:0199a05": "三十三天住處。從剡浮提向上十六萬由旬。",
    "T32n1644_006:0199a06": "是夜摩天住處。從剡浮提向上三億二萬由",
    "T32n1644_006:0199a07": "旬。是兜率陀天住處。從剡浮提向上六億四",
    "T32n1644_006:0199a08": "萬由旬。是化樂天住處。從剡浮提向上十二",
    "T32n1644_006:0199a09": "億八萬由旬。是他化自在天住處。有比丘問",
    "T32n1644_006:0199a10": "佛世尊。從剡浮提至梵處為若近遠。佛言比",
    "T32n1644_006:0199a11": "丘。從剡浮提至梵處。甚遠甚高。相異相離。",
    "T32n1644_006:0199a12": "比丘。譬如九月十五日月圓滿時。若有一人",
    "T32n1644_006:0199a13": "在彼梵處。放百丈方石墜向下界中間無礙。",
    "T32n1644_006:0199a14": "到後歲九月月圓滿時至剡浮提。梵處剡浮",
    "T32n1644_006:0199a15": "提近遠如是。從梵處至少光天。復倍於前。從",
    "T32n1644_006:0199a16": "少光天至無量光天。復遠一倍。從無量光天",
    "T32n1644_006:0199a17": "至遍勝光天。復遠一倍。從遍勝光天至少淨",
    "T32n1644_006:0199a18": "天。復遠一倍。從少淨天至無量淨天。復遠一",
    "T32n1644_006:0199a19": "倍。從無量淨天至遍淨天。復遠一倍。從遍淨",
    "T32n1644_006:0199a20": "天至無雲天。復遠一倍。從無雲天至生福天。",
    "T32n1644_006:0199a21": "復遠一倍。從生福天至廣果天。復遠一倍。從",
    "T32n1644_006:0199a22": "廣果天至無想天。復遠一倍。從無想天至善",
    "T32n1644_006:0199a23": "現天。又遠一倍。從善現天至善見天。復遠一",
    "T32n1644_006:0199a24": "倍。從善見天至不煩天。又遠一倍。從不煩天",
    "T32n1644_006:0199a25": "至不燒天。又遠一倍。從不燒天至阿迦尼吒",
    "T32n1644_006:0199a26": "天。復遠一倍。",
    "T32n1644_006:0199a27": "而說偈言。",
    "T32n1644_006:0199a28": "　從阿迦尼吒　　至剡浮提地",
    "T32n1644_006:0199a29": "　放大密石山　　六萬五千年",
    "T32n1644_006:0199b01": "　五百三十五　　中間若無礙",
    "T32n1644_006:0199b02": "　方至於剡浮",
    "T32n1644_006:0199b03": "剡浮提人若離神通及他功力。無能於山壁",
    "T32n1644_006:0199b04": "柵中出入無礙。剡浮提人若遊行者。唯能至",
    "T32n1644_006:0199b05": "於大小黑山。若離神通及他功力。不能過此",
    "T32n1644_006:0199b06": "西瞿耶尼。人若離神通及他功力。無有能於",
    "T32n1644_006:0199b07": "山壁柵中出入無礙。若遊行者唯能至其地",
    "T32n1644_006:0199b08": "際海邊。若離神通及他功力。不能過此東弗",
    "T32n1644_006:0199b09": "婆提。人若離神通及他功力。無有能於山壁",
    "T32n1644_006:0199b10": "柵中出入無礙。若遊行者唯能至其地際海",
    "T32n1644_006:0199b11": "邊。若離神通及他功力。不能過此北欝單越。",
    "T32n1644_006:0199b12": "人若離神通及他功力。無有能於壁柵山中",
    "T32n1644_006:0199b13": "出入無礙。若遊行者唯至其地際山內邊。若",
    "T32n1644_006:0199b14": "離神通及他功力。無能過此四天王天自宮",
    "T32n1644_006:0199b15": "殿處。若離神通及他功力。無有能於壁柵山",
    "T32n1644_006:0199b16": "中出入無礙。若遊行者唯至鐵圍山內。若離",
    "T32n1644_006:0199b17": "神通及他功力。不能過此忉利諸天自宮殿",
    "T32n1644_006:0199b18": "處。若離神通及他功力。無有能於壁柵山中",
    "T32n1644_006:0199b19": "出入無礙。若遊行者唯至鐵圍山際。若離神",
    "T32n1644_006:0199b20": "通及他功力。不能過此夜摩兜率陀天化樂",
    "T32n1644_006:0199b21": "他化自在。及梵先行梵眾諸天自宮殿處。若",
    "T32n1644_006:0199b22": "離神通及他功力。無有能於壁柵山中出入",
    "T32n1644_006:0199b23": "無礙。若遊行者唯在一世界內。若離神通及",
    "T32n1644_006:0199b24": "他功力。不能過此大梵王天自宮殿處。若離",
    "T32n1644_006:0199b25": "神通及他功力。無有能於壁柵山中出入無",
    "T32n1644_006:0199b26": "礙。若遊行者唯在千世界內。若離神通及他",
    "T32n1644_006:0199b27": "功力。不能過此從第二禪。乃至阿迦尼吒天",
    "T32n1644_006:0199b28": "自宮殿處。亦如前說。若遊行者唯在一千世",
    "T32n1644_006:0199b29": "界內。若離神通及他功力。不能過此大地獄",
    "T32n1644_006:0199c01": "中。以大獄卒作王富自在。閻羅處地獄以閻",
    "T32n1644_006:0199c02": "羅王作王富自在。一切禽獸及水羅剎。以婆",
    "T32n1644_006:0199c03": "婁那王作王富自在。諸蛇龍等以婆脩吉龍王",
    "T32n1644_006:0199c04": "作王富自在。諸大龍者以摩那思龍王作王",
    "T32n1644_006:0199c05": "富自在。諸象龍者以婁闍耆利象王作王富自",
    "T32n1644_006:0199c06": "在。諸飛鳥者以迦婁羅王作王富自在。四足",
    "T32n1644_006:0199c07": "步行眾生。以師子王作王富自在。一切鬼道",
    "T32n1644_006:0199c08": "以鬼尊王作王富自在。一切脩羅道。以四脩",
    "T32n1644_006:0199c09": "羅王作王富自在。一羅睺。二波羅陀。三毘摩",
    "T32n1644_006:0199c10": "質多。四婆利毘盧遮。閻浮提中以轉輪王作",
    "T32n1644_006:0199c11": "王富自在。一處王作王富自在。國眾尊老作",
    "T32n1644_006:0199c12": "王富自在。有時無王如劫初立。西瞿耶尼以",
    "T32n1644_006:0199c13": "轉輪王作王富自在。國眾尊老作王富自在。",
    "T32n1644_006:0199c14": "有時無王如劫初立。東弗婆提以轉輪王作王",
    "T32n1644_006:0199c15": "富自在。國眾尊老作王富自在。有時無王如",
    "T32n1644_006:0199c16": "劫初立。北欝單越以轉輪王作王富自在。有",
    "T32n1644_006:0199c17": "時無王。四天王處。以四大天王作王富自",
    "T32n1644_006:0199c18": "在。忉利天者。以三十三天作王富自在。夜摩",
    "T32n1644_006:0199c19": "天者。以脩夜摩王作王富自在。兜率陀天。以",
    "T32n1644_006:0199c20": "善足意王作王富自在。化樂天者以善化王",
    "T32n1644_006:0199c21": "作王富自在。他化自在天。以令自在王作王",
    "T32n1644_006:0199c22": "富自在。一切欲界中。以有惡魔王作王富自",
    "T32n1644_006:0199c23": "在。一千世界中。以大梵天王作王富自在。世",
    "T32n1644_006:0199c24": "間及諸天魔王所大梵處。沙門婆羅門及人天",
    "T32n1644_006:0199c25": "處。以如來阿羅訶三藐三佛陀法。然作王富",
    "T32n1644_006:0199c26": "自在。若剡浮提嬰兒生已滿四月日。如西瞿",
    "T32n1644_006:0199c27": "耶尼初生兒大。東弗婆提初生嬰兒。如剡浮",
    "T32n1644_006:0199c28": "提五月兒大。若剡浮提嬰兒生已滿六月日。",
    "T32n1644_006:0199c29": "如北欝單越初生嬰兒。如剡浮提兒年六歲。",
    "T32n1644_006:0200a01": "四天王處初生嬰兒亦如是。生至七日如父",
    "T32n1644_006:0200a02": "母大。如剡浮提兒生七歲。忉利天處初生嬰",
    "T32n1644_006:0200a03": "兒亦如是。生至七日等於成人。如剡浮提兒",
    "T32n1644_006:0200a04": "生八歲。夜摩天處初生亦爾。生至七日等於",
    "T32n1644_006:0200a05": "成人。如剡浮提兒生九歲。兜率陀天初生亦",
    "T32n1644_006:0200a06": "爾。生至七日等於成人。從化樂天乃至阿迦",
    "T32n1644_006:0200a07": "尼吒天。稱其形相生便具足。剡浮提一尋半",
    "T32n1644_006:0200a08": "是西瞿耶尼一尋。西瞿耶尼一尋半是東弗婆",
    "T32n1644_006:0200a09": "提一尋。東弗婆提一尋半。是北欝單越一尋。",
    "T32n1644_006:0200a10": "四天王天一伽浮地。是一由旬四分之一。四",
    "T32n1644_006:0200a11": "天王身長二伽浮地。忉利諸天長半由旬。帝",
    "T32n1644_006:0200a12": "釋身者長三伽浮地。夜摩諸天長一由旬。兜",
    "T32n1644_006:0200a13": "率陀天長二由旬。化樂諸天長四由旬。他化",
    "T32n1644_006:0200a14": "自在天長八由旬。一切色界至阿迦尼吒。並",
    "T32n1644_006:0200a15": "長十二由旬。從剡浮提至阿迦尼吒天。並長",
    "T32n1644_006:0200a16": "自身四肘。剡浮提眾生身色種種不同。有白",
    "T32n1644_006:0200a17": "色者。如夜婆那婆利柯止那等國。有黑色者。",
    "T32n1644_006:0200a18": "如跋婆羅劍蒱闍等國。有青色者。如陀眉羅",
    "T32n1644_006:0200a19": "辛訶羅等國。有赤白色者。如首陀阿。毘羅",
    "T32n1644_006:0200a20": "等國。有黃色者。如基羅多及罽賓等國。東弗",
    "T32n1644_006:0200a21": "婆提西瞿耶尼。唯除黑色。餘悉如剡浮。北",
    "T32n1644_006:0200a22": "欝單越一切人民悉皆白淨。四天王天有四種",
    "T32n1644_006:0200a23": "色。有紺有赤有黃有白。一切欲界諸天色皆",
    "T32n1644_006:0200a24": "亦如是。云何諸天色有四種。初受生時若見",
    "T32n1644_006:0200a25": "紺華身則紺色。餘色亦爾。剡浮提人衣服。有",
    "T32n1644_006:0200a26": "迦波婆芻摩衣。憍奢耶衣。毛衣紵衣麻衣草",
    "T32n1644_006:0200a27": "衣樹皮衣獸皮衣板衣[佉*力]波樹子衣。西瞿耶",
    "T32n1644_006:0200a28": "尼人衣者。迦波婆衣。芻摩衣。憍奢耶衣。毛",
    "T32n1644_006:0200a29": "衣紵衣麻衣草衣樹皮衣獸皮衣板衣[佉*力]波",
    "T32n1644_006:0200b01": "樹子衣。東弗婆提人。迦波婆衣。芻摩衣。憍",
    "T32n1644_006:0200b02": "奢耶衣。毛衣紵衣麻衣。欝單越人。[佉*力]波樹",
    "T32n1644_006:0200b03": "子衣。長二十肘廣十肘。重一波羅(南稱一兩)。四天",
    "T32n1644_006:0200b04": "王天亦[佉*力]波衣。長四十肘。廣二十肘。重半",
    "T32n1644_006:0200b05": "波羅。忉利諸天亦著[佉*力]波衣。長八十肘。廣",
    "T32n1644_006:0200b06": "四十肘。重一波羅四分之一。夜摩天著[佉*力]波",
    "T32n1644_006:0200b07": "衣。長百六十肘。廣八十肘。重一波羅八分之",
    "T32n1644_006:0200b08": "一。兜率陀天著[佉*力]波衣。長三百二十肘。廣",
    "T32n1644_006:0200b09": "百六十肘。重一波羅十六分之一。化樂天乃至",
    "T32n1644_006:0200b10": "他化自在。所著衣服。隨心小大。輕重亦爾。剡",
    "T32n1644_006:0200b11": "浮提人衣服。莊飾種種不同。或有長髮分為",
    "T32n1644_006:0200b12": "兩髻。或有剃落髮鬚。或有頂留一髻餘髮皆",
    "T32n1644_006:0200b13": "除。名周羅髻。或有拔除髮鬚或有剪髮剪鬚。",
    "T32n1644_006:0200b14": "或有編髮。或有被髮。或有剪前被後令圓。",
    "T32n1644_006:0200b15": "或有裸形。或著衣服覆上露下。或露上覆下。",
    "T32n1644_006:0200b16": "或上下俱覆。或止障前後。西瞿耶尼人所莊",
    "T32n1644_006:0200b17": "飾。並皆被髮上下著衣。如首陀阿毘羅國。東",
    "T32n1644_006:0200b18": "弗婆提人髮莊飾剪前被後。上下兩衣著下衣",
    "T32n1644_006:0200b19": "上衣繞身而已。如央伽摩伽陀二國莊飾。北",
    "T32n1644_006:0200b20": "欝單越人所莊飾鬚髮翠黑。恒如剃羅。五日",
    "T32n1644_006:0200b21": "頭髮自然長。橫七指無有增減。四天王天莊",
    "T32n1644_006:0200b22": "飾種種不同。或有長髮分作兩髻。或有剃落",
    "T32n1644_006:0200b23": "髮鬚。或頂留一髻餘髮皆除。名周羅髻。或拔",
    "T32n1644_006:0200b24": "除鬚髮。或有剪髮剪鬚。或有編髮或有被髮。",
    "T32n1644_006:0200b25": "或剪前被後令圓。或有裸形。或著衣服。或覆",
    "T32n1644_006:0200b26": "上露下。或覆下露上。或上下俱覆。或止障前",
    "T32n1644_006:0200b27": "後。欲界諸天莊飾亦復如是。色界諸天不著",
    "T32n1644_006:0200b28": "衣服。如著不異。頭雖無髻。如似天冠。過男女",
    "T32n1644_006:0200b29": "相。形唯一種。剡浮提人。食粳米飯麥飯麨食",
    "T32n1644_006:0200c01": "魚食肉。食細佉陀尼根佉陀尼菓佉他尼。西",
    "T32n1644_006:0200c02": "瞿耶尼人所食飲。食粳米飯麥飯及麨魚肉。",
    "T32n1644_006:0200c03": "細佉陀尼根佉陀尼菓佉陀尼。乳酪此中最",
    "T32n1644_006:0200c04": "多。東弗婆提人食粳米飯麥飯。及麨魚肉。細",
    "T32n1644_006:0200c05": "佉陀尼根佉陀尼菓佉陀尼。奢利粳米飯最",
    "T32n1644_006:0200c06": "饒。北欝單越人唯食奢利粳米飯。不種自生",
    "T32n1644_006:0200c07": "無粃無碎。亦無有糠自然淨米。色香味觸並",
    "T32n1644_006:0200c08": "皆妙好。如細蜂蜜其味甘美。其中有樹名敦",
    "T32n1644_006:0200c09": "治抧羅。其樹生子形如釜鍑。又似[木*(羲ㄎ+乃)]者若",
    "T32n1644_006:0200c10": "人欲食。取此樹子以持盛水。別復有石名曰",
    "T32n1644_006:0200c11": "樹提。取此樹子以置石上石自生火。是人將",
    "T32n1644_006:0200c12": "取奢利米寫置器中。無勞量准即自然稱",
    "T32n1644_006:0200c13": "器。飯成熟時石自還冷。仍用前[木*(羲ㄎ+乃)]次第盛貯。",
    "T32n1644_006:0200c14": "若餘人來欲須食者隨意取食。不作此意彼",
    "T32n1644_006:0200c15": "人施我是作食人。亦不作意我今施彼。若食",
    "T32n1644_006:0200c16": "竟時擲之而去。所餘器物及殘食等地裂受之",
    "T32n1644_006:0200c17": "受已還合。四天王天並食須陀味。朝食一撮",
    "T32n1644_006:0200c18": "暮食一撮。食入體已轉成身分。是須陀味園",
    "T32n1644_006:0200c19": "林池苑並自然生。是須陀味亦能化作。佉陀",
    "T32n1644_006:0200c20": "尼等八種飲食。一切欲界諸天食亦如是。色",
    "T32n1644_006:0200c21": "界諸天從初禪中。乃至遍淨以喜為食。上去",
    "T32n1644_006:0200c22": "諸天以意業為食。剡浮提人所資博易。或生",
    "T32n1644_006:0200c23": "熟金銀或米穀等。或諸雜物真珠摩尼種種",
    "T32n1644_006:0200c24": "諸寶。或取眾生以為貿易。西瞿耶尼貨易交",
    "T32n1644_006:0200c25": "關唯用[牛*秦]牛。東弗婆提貨易交關所用米穀。",
    "T32n1644_006:0200c26": "北欝單越無有交關。四天王天所資博易。或",
    "T32n1644_006:0200c27": "生熟金銀或米穀等。或諸雜貿易珠摩尼",
    "T32n1644_006:0200c28": "種種諸寶。或取眾生以為貿易。一切欲界諸",
    "T32n1644_006:0200c29": "天亦復如是。色界則無同欝單越。剡浮提人",
    "T32n1644_006:0201a01": "或自殺生。或令他殺死則食肉。西瞿耶尼亦",
    "T32n1644_006:0201a02": "復如是。東弗婆提人自不殺生不令他殺。若",
    "T32n1644_006:0201a03": "有自死則食其肉。北欝單越自不殺生。不令",
    "T32n1644_006:0201a04": "他殺死不食肉。四天王天自殺令他殺死不",
    "T32n1644_006:0201a05": "食肉。忉利諸天自殺令他殺死不食其肉。從",
    "T32n1644_006:0201a06": "夜摩天上至阿迦尼吒。不自殺生不令他殺",
    "T32n1644_006:0201a07": "死不食肉。剡浮提人若眷屬死。送喪山中燒",
    "T32n1644_006:0201a08": "屍棄去。或置水中。或埋土裏。或著空地。西瞿",
    "T32n1644_006:0201a09": "耶尼東弗婆提亦復如是。北欝單越人若眷",
    "T32n1644_006:0201a10": "屬死。不送喪不燒不棄。鳥為送屍是鳥啄屍。",
    "T32n1644_006:0201a11": "將至山外而便噉食。四天王天其眷屬死。亦",
    "T32n1644_006:0201a12": "不送屍不燒不棄。如光焰沒無有屍骸。其上",
    "T32n1644_006:0201a13": "諸天一切如是。剡浮提中有五種樹。金樹銀",
    "T32n1644_006:0201a14": "樹玻梨柯樹。琉璃樹呵利多樹。西瞿耶尼東",
    "T32n1644_006:0201a15": "弗婆提樹亦如是。北欝單越唯有呵利多樹",
    "T32n1644_006:0201a16": "餘四則無。四天王天亦有五種寶樹並如上",
    "T32n1644_006:0201a17": "說。一切欲界諸天。有五種樹亦復如是。色界",
    "T32n1644_006:0201a18": "天中並悉無樹。剡浮提中有五種華。金銀玻",
    "T32n1644_006:0201a19": "梨柯琉璃呵利多。西瞿耶尼東弗婆提亦復",
    "T32n1644_006:0201a20": "如是。北欝單越有樹名散多那。其花悉呵利",
    "T32n1644_006:0201a21": "多寶。四天王天並有五種花。一切欲界亦復",
    "T32n1644_006:0201a22": "如是色界都無。剡浮提中有殿堂。金銀琉璃",
    "T32n1644_006:0201a23": "玻梨柯呵利多。有材木殿堂。或有石屋土",
    "T32n1644_006:0201a24": "屋。西瞿耶尼亦如是。東弗婆提殿堂並金無",
    "T32n1644_006:0201a25": "有餘屋。北欝單越有樹名曼殊沙。如高大殿",
    "T32n1644_006:0201a26": "葉葉相蔽不入風霜。一切諸人以為住屋。四",
    "T32n1644_006:0201a27": "天王天有五種殿堂。金銀琉璃玻梨柯呵利",
    "T32n1644_006:0201a28": "多。一切欲界諸天亦復如是。色界諸天有諸",
    "T32n1644_006:0201a29": "殿堂皆白色寶。是中諸天昔在因地。有褊悋",
    "T32n1644_006:0201b01": "心而行布施望得果報。今於果地所得宮殿。",
    "T32n1644_006:0201b02": "光色昏闇不能明淨。若是諸天在因地中。無",
    "T32n1644_006:0201b03": "褊悋心而行布施不望來果。我有彼無我主",
    "T32n1644_006:0201b04": "彼不。是正道理是法相應。若能主者施不",
    "T32n1644_006:0201b05": "主者。若行布施心淨安隱。為莊嚴心為治淨",
    "T32n1644_006:0201b06": "心。故行布施由此心故。在果地中所得宮殿。",
    "T32n1644_006:0201b07": "微妙光明無有暗濁。剡浮提人若離神通及",
    "T32n1644_006:0201b08": "因他功力。則不能通見山壁柵城障外等色。",
    "T32n1644_006:0201b09": "西瞿耶尼東弗婆提北欝單越。若離他功力",
    "T32n1644_006:0201b10": "則不能通見山壁柵城障外等色。四天王天",
    "T32n1644_006:0201b11": "若離神通及他功力。於自處所不能通見山",
    "T32n1644_006:0201b12": "壁柵城障外等色。若遠觀時唯見鐵圍山內",
    "T32n1644_006:0201b13": "之色。若離神通及他功力。不能徹見此山之",
    "T32n1644_006:0201b14": "外。忉利諸天於自宮殿。若離神通及他功力。",
    "T32n1644_006:0201b15": "不能得見山壁柵城障外等色。若遠觀時唯",
    "T32n1644_006:0201b16": "見鐵圍山內。若離神通及他功力。不能徹見",
    "T32n1644_006:0201b17": "鐵圍山外。從夜摩天乃至梵眾並皆如是。大",
    "T32n1644_006:0201b18": "梵天王自宮殿處。若離神通及他功力。不能",
    "T32n1644_006:0201b19": "得見山壁柵城障外等色。若遠觀時唯見一",
    "T32n1644_006:0201b20": "千世界之內。若離神通及他功力。不能徹見。",
    "T32n1644_006:0201b21": "剡浮提人若索他女。女家許已乃得迎接。或",
    "T32n1644_006:0201b22": "有買妾或有貨婢。西瞿耶尼東弗婆提亦復",
    "T32n1644_006:0201b23": "如是。北欝單越人不索他女。亦不迎妻不賣",
    "T32n1644_006:0201b24": "不贖。若男子欲娶女時諦瞻彼女。若女子欲",
    "T32n1644_006:0201b25": "羨男時亦須諦視。若女不見男視。餘女報言。",
    "T32n1644_006:0201b26": "是人看汝即為夫妻。若男子不見女看。餘男",
    "T32n1644_006:0201b27": "報言。是人看汝亦為夫妻。若自相見便即相",
    "T32n1644_006:0201b28": "隨共往別處。四天王天若索女天。女家許已",
    "T32n1644_006:0201b29": "乃得迎接。或貨或買一切欲界諸天亦復如",
    "T32n1644_006:0201c01": "是。剡浮提中有男女根以相和合。東弗婆提",
    "T32n1644_006:0201c02": "西瞿耶尼北欝單越亦皆如是。四天王天及",
    "T32n1644_006:0201c03": "忉利天。男女和合亦復如是。夜摩諸天以相",
    "T32n1644_006:0201c04": "抱為欲。兜率陀天執手為欲。化樂諸天共笑",
    "T32n1644_006:0201c05": "為欲。他化自在天相視為欲。西瞿耶尼受諸",
    "T32n1644_006:0201c06": "欲樂。兩倍勝於剡浮提人。乃至他化自在諸",
    "T32n1644_006:0201c07": "天欲。勝於化樂亦皆兩倍。剡浮提女人有惡",
    "T32n1644_006:0201c08": "食者。有胎長者有初產者有飲兒者。西瞿耶",
    "T32n1644_006:0201c09": "尼東弗婆提亦復如是。北欝單越女人有惡",
    "T32n1644_006:0201c10": "食者。有胎長者有生產者唯不飲兒。若生男",
    "T32n1644_006:0201c11": "兒及女兒者放四衢道。母以手指內其口中。",
    "T32n1644_006:0201c12": "若行路人從此過者。亦以手指內兒口中。因",
    "T32n1644_006:0201c13": "此指觸身分長大。欝單越人男女別居不相",
    "T32n1644_006:0201c14": "交雜。若男生時七日成人便入男群。若女生",
    "T32n1644_006:0201c15": "時七日成人便入女群。若男女初作欲意相",
    "T32n1644_006:0201c16": "携樹下。是曼殊沙樹即便覆蔽欲事則成。若",
    "T32n1644_006:0201c17": "不覆蔽便各相離。知是邪婬即不敢犯。四天",
    "T32n1644_006:0201c18": "王處諸女天等。無有惡食無有胎長。亦不生",
    "T32n1644_006:0201c19": "兒亦不飲兒。男女天者或於膝上。或於眠處",
    "T32n1644_006:0201c20": "皆得生兒。若於母膝及母眠處生者。女天作",
    "T32n1644_006:0201c21": "意此是我兒。男天亦言此是我兒。則唯一父",
    "T32n1644_006:0201c22": "一母。若於父膝及父眠處生。唯有一父而諸",
    "T32n1644_006:0201c23": "妻妾皆得為母。剡浮提人一生欲事無數無",
    "T32n1644_006:0201c24": "量。亦有諸人修清淨行至死無欲。西瞿耶尼",
    "T32n1644_006:0201c25": "其多欲者。一生之中數至十二。其中欲者數或",
    "T32n1644_006:0201c26": "至十。亦有諸人修清淨行至死無欲。東弗婆",
    "T32n1644_006:0201c27": "提其多欲者。一生之中其數至七。其中品者",
    "T32n1644_006:0201c28": "或至五六。亦有諸人修清淨行至死無欲。欝",
    "T32n1644_006:0201c29": "單越人其多欲者。一生之中數唯至五。其中",
    "T32n1644_006:0202a01": "品者或至三四。亦有諸人修清淨行至死無",
    "T32n1644_006:0202a02": "欲。四天王天一生欲事無量無數亦有諸天",
    "T32n1644_006:0202a03": "修清淨行至死無欲。一切欲界諸天亦復如",
    "T32n1644_006:0202a04": "是。凡一切女人以觸為樂。一切男子不淨出",
    "T32n1644_006:0202a05": "時以此為樂。若一切男子以不淨為欲。若諸",
    "T32n1644_006:0202a06": "天欲者以泄氣為樂。剡浮提人有三因緣。勝",
    "T32n1644_006:0202a07": "欝單越及忉利天。何者為三。一者勇猛。二者",
    "T32n1644_006:0202a08": "憶持。三者此中有梵行住。欝單越人有三因",
    "T32n1644_006:0202a09": "緣。勝剡浮提及忉利天。一者無我所無藏畜。",
    "T32n1644_006:0202a10": "二者壽量決定一千歲。三者後必上昇忉利。",
    "T32n1644_006:0202a11": "諸天有三因緣。勝剡浮提及欝單越。一者壽",
    "T32n1644_006:0202a12": "量長遠。二者形相奇特。三者快樂最多。是義",
    "T32n1644_006:0202a13": "佛世尊說。如是我聞。",
    "T32n1644_006:0202a14": "立世阿毘曇論卷第六"
}