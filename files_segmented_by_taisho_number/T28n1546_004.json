{
    "T28n1546_004:0026a07": "4阿毘曇毘婆沙論卷第四",
    "T28n1546_004:0026a09": "迦旃延子造　五百羅漢釋",
    "T28n1546_004:0026a10": "北涼天竺沙門浮陀跋摩",
    "T28n1546_004:0026a11": "共道泰等譯",
    "T28n1546_004:0026a12": "雜犍度世第一品之四",
    "T28n1546_004:0026a13": "此二十種身見，幾是我見、幾是我所見，乃",
    "T28n1546_004:0026a14": "至廣說。問曰：何故作此論？答曰：世尊經中",
    "T28n1546_004:0026a15": "處處說二十種身見而不廣分別，唯尊者舍",
    "T28n1546_004:0026a16": "利弗經中一處分別，彼雖分別而不說此二",
    "T28n1546_004:0026a17": "十種身見幾是我見、幾是我所見。因彼諸經",
    "T28n1546_004:0026a18": "不分別故，今欲分別，故作此論。復次毘婆闍",
    "T28n1546_004:0026a19": "婆提作是說：身見無所緣。如身見緣我，實義",
    "T28n1546_004:0026a20": "中無我，彼何所緣？如人見繩謂是蛇、見杌謂",
    "T28n1546_004:0026a21": "是人，為止彼人如是意故，亦欲顯身見有所",
    "T28n1546_004:0026a22": "緣故。身見緣五陰，但所見事異非無所緣。如",
    "T28n1546_004:0026a23": "彼人喻，見繩謂是蛇、見杌謂是人，此亦所見",
    "T28n1546_004:0026a24": "事異非無所緣。是故止異人意、欲顯己義，",
    "T28n1546_004:0026a25": "亦欲示決定法相故，而作此論。問曰：此二十",
    "T28n1546_004:0026a26": "種身見，幾是我見、幾是我所見？答曰：五種是",
    "T28n1546_004:0026a27": "我見，十五種是我所見。問曰：若我見有五，我",
    "T28n1546_004:0026a28": "所見亦應有五，何故說十五我所見耶？答曰：",
    "T28n1546_004:0026a29": "緣行故說五我見，具故說十五我所見。所以",
    "T28n1546_004:0026b01": "者何？此十五我所見，以具故生，應說一我見。",
    "T28n1546_004:0026b02": "所謂五見中我見，應說二如我見。我所見應",
    "T28n1546_004:0026b03": "說三，謂欲界色無色界。我見應說六，如欲界",
    "T28n1546_004:0026b04": "中有我見我所見，色無色界亦爾。應說九，如",
    "T28n1546_004:0026b05": "欲界地我見，乃至非想非非想地我見。應說",
    "T28n1546_004:0026b06": "十八，如欲界地我見我所見，乃至非想非非",
    "T28n1546_004:0026b07": "想地我見我所見。如分別行緣陰，應說二十。",
    "T28n1546_004:0026b08": "不分別所起處，見色是我、色異我、色屬我、我",
    "T28n1546_004:0026b09": "在色中。如色四種，受想行識亦如是，如是五",
    "T28n1546_004:0026b10": "四則有二十。以行緣分別十二入，則有四十",
    "T28n1546_004:0026b11": "八。不分別所起處，如見眼入是我、眼入異我、",
    "T28n1546_004:0026b12": "眼入屬我、我在眼入中。如眼入有四，乃至法",
    "T28n1546_004:0026b13": "入亦有四，如是十二四則有四十八。以行緣",
    "T28n1546_004:0026b14": "分別界則有七十二。不分別所起處，如眼界",
    "T28n1546_004:0026b15": "是我、眼界異我、眼界屬我、我在眼界中。如眼",
    "T28n1546_004:0026b16": "界有四，乃至法界亦有四，如是十八四則有",
    "T28n1546_004:0026b17": "七十二。若分別緣陰、分別所起處，則有六十",
    "T28n1546_004:0026b18": "五。如說色是我，受是我瓔珞、受是我僮僕、受",
    "T28n1546_004:0026b19": "是我器。如受有三，想行識亦三，如是四三有",
    "T28n1546_004:0026b20": "十二。及色有十三，如是五種十三則有六十",
    "T28n1546_004:0026b21": "五。若分別緣入、分別所起處，則有四百八。眼",
    "T28n1546_004:0026b22": "入是我色入、是我瓔珞、是我僮僕、是我器。如",
    "T28n1546_004:0026b23": "眼入有三十四，乃至法入亦有三十四，十二",
    "T28n1546_004:0026b24": "種三十四則有四百八。若分別緣界、分別所",
    "T28n1546_004:0026b25": "起處，則有九百三十六。眼界是我色界、是我",
    "T28n1546_004:0026b26": "瓔珞、是我僮僕、是我器。如眼界有五十二，乃",
    "T28n1546_004:0026b27": "至法界有五十二，十八種五十二則有九百三",
    "T28n1546_004:0026b28": "十六。如是種種身，諸剎那相續，則有無量我",
    "T28n1546_004:0026b29": "見我所見。此處分別行緣陰、不分別所起處，",
    "T28n1546_004:0026c01": "則有二十。問曰：以何等故此身見言種？答曰：",
    "T28n1546_004:0026c02": "此二十種身見各有差別，故言種。",
    "T28n1546_004:0026c03": "問曰：以何等故，因陰說二十我見，非因界入？",
    "T28n1546_004:0026c04": "答曰：或有說者，彼作經者，有如是意、如是欲、",
    "T28n1546_004:0026c05": "如是可，隨彼意作經，不違法相。復有說者，為",
    "T28n1546_004:0026c06": "現初起初方便入法，如因陰說見。因界入亦",
    "T28n1546_004:0026c07": "應如是說，而不說者，當知此義是有餘之說。",
    "T28n1546_004:0026c08": "復有說者，此陰說見者，正佛經所說，佛經因",
    "T28n1546_004:0026c09": "陰說二十種我見。彼作經者亦依佛經作論，",
    "T28n1546_004:0026c10": "說二十種我見。問曰：置作經者。以何等故，世",
    "T28n1546_004:0026c11": "尊因陰說二十種我見？答曰：為化眾生故，佛",
    "T28n1546_004:0026c12": "因陰說二十種我見。若受化者應聞界入而",
    "T28n1546_004:0026c13": "得度者，世尊亦因界入說於我見；以不應聞，",
    "T28n1546_004:0026c14": "是故不說。復有說者，諸見生時多依於陰、少",
    "T28n1546_004:0026c15": "依界入，是故世尊因陰說見，不因界入。",
    "T28n1546_004:0026c16": "色是我者。云何為色？諸所有色，盡四大、四大",
    "T28n1546_004:0026c17": "所造定諸所有，有二種：有盡諸所有、有不盡",
    "T28n1546_004:0026c18": "諸所有。言不盡者，如求糟糠等少物有，亦名",
    "T28n1546_004:0026c19": "諸所有。言盡者，如求一切物及糟糠等，亦諸",
    "T28n1546_004:0026c20": "所有。此中唯說盡諸所有色。問曰：如我見是",
    "T28n1546_004:0026c21": "自界緣非他界緣，彼云何能見一切色是我？",
    "T28n1546_004:0026c22": "答曰：諸是彼所行、是彼境界者，計以為我，非",
    "T28n1546_004:0026c23": "一切色也。色異我者，云何色異我？於此四陰",
    "T28n1546_004:0026c24": "展轉計異於我。彼作是念：此色是我有，如人",
    "T28n1546_004:0026c25": "有財，名為有財。色屬我者，云何色屬我？於此",
    "T28n1546_004:0026c26": "四陰展轉計屬我。如人有僮僕，言僮僕屬我。",
    "T28n1546_004:0026c27": "色中我者，云何色中我？於此四陰展轉計是",
    "T28n1546_004:0026c28": "色中我。彼作是念：色是我器，如油在麻中、膩",
    "T28n1546_004:0026c29": "在揣中、如蘇在酪中、如刀在鞘中、蛇在篋",
    "T28n1546_004:0027a01": "中、如血在身中。問曰：如受是我、色是具，可",
    "T28n1546_004:0027a02": "爾，色麁、受細故。如說色是我、受是具，云何見",
    "T28n1546_004:0027a03": "麁色入細受中？尊者波奢說曰：不應責盲人",
    "T28n1546_004:0027a04": "墮坑，亦不應問無明者愚。復有說者，彼見色",
    "T28n1546_004:0027a05": "是我、受是具者，彼人見受麁色細，是以見色",
    "T28n1546_004:0027a06": "住於受中。尊者和須蜜說曰：此四大身中盡",
    "T28n1546_004:0027a07": "能覺觸，有所觸處則能生受。以受處處生故，",
    "T28n1546_004:0027a08": "言色裹在受中。尊者佛陀提婆說曰：彼見受",
    "T28n1546_004:0027a09": "遍在身中，從足至頭無不有受處。然計色是",
    "T28n1546_004:0027a10": "我，不遍在身，是故彼見色住在受中。",
    "T28n1546_004:0027a11": "問曰：以何等故，我見說二十種，其餘諸見不",
    "T28n1546_004:0027a12": "說耶？答曰：或有說者，彼作經者意欲爾，乃至",
    "T28n1546_004:0027a13": "廣說。復有說者，此為現初起初方便初入法，",
    "T28n1546_004:0027a14": "如說身見有二十種，戒取應有四十種，邪見、",
    "T28n1546_004:0027a15": "見取應各有八十種。應說而不說者，此義是",
    "T28n1546_004:0027a16": "有餘之說。復有說者，為對治我見故，佛說十",
    "T28n1546_004:0027a17": "種空。十種空者，所謂內空、外空、內外空、有",
    "T28n1546_004:0027a18": "為空、無為空、第一義空、無所行空、無始空、",
    "T28n1546_004:0027a19": "性空、空空。此十種空，與何法相對？與我見相",
    "T28n1546_004:0027a20": "對。以空與我見相對故，有二十種我見，餘見",
    "T28n1546_004:0027a21": "不爾是故不說。",
    "T28n1546_004:0027a22": "問曰：頗於一陰起我見我所見耶？答曰：起。如",
    "T28n1546_004:0027a23": "於眼入起我見，其餘諸色起我所見，餘四陰",
    "T28n1546_004:0027a24": "亦如是。問曰：頗有我見者，一時於五陰盡計",
    "T28n1546_004:0027a25": "我不耶？若有者，朔迦書云何通？如說：唯有一",
    "T28n1546_004:0027a26": "我見，無有五我見。無五我見者，無計五陰是",
    "T28n1546_004:0027a27": "我者是也。所以者何？計我見唯計一法，五陰",
    "T28n1546_004:0027a28": "是別異法。計我見家說，一我一人無分不壞",
    "T28n1546_004:0027a29": "不變是常。若無者，《薩遮尼乾子經》云何通？如",
    "T28n1546_004:0027b01": "說：瞿曇沙門！色是我、受想行識是我。答曰：無",
    "T28n1546_004:0027b02": "有一時計五陰是我者。問曰：若然者，《薩遮尼",
    "T28n1546_004:0027b03": "乾子經》云何通耶？答曰：彼自大心重故，作如",
    "T28n1546_004:0027b04": "是說。復有說者，彼不信佛、內有知見，欲試如",
    "T28n1546_004:0027b05": "來彼為知不？故作不順理說。次見如來諸論",
    "T28n1546_004:0027b06": "議相，頷如師子、鉤牙銛利、口四十齒、出梵",
    "T28n1546_004:0027b07": "音聲，彼人聞已心懷怖懅，作不順理說。復有",
    "T28n1546_004:0027b08": "說者，彼人見如來威德勝於梵釋，難近難親。",
    "T28n1546_004:0027b09": "有如是威德故，作不順理說。復有說者，天神",
    "T28n1546_004:0027b10": "威逼故，令彼人作不順理說。復有信佛天神",
    "T28n1546_004:0027b11": "作如是念：此弊惡人，何以久惱如來？故以威",
    "T28n1546_004:0027b12": "逼，能令彼人作不順理說。復有說者，或有一",
    "T28n1546_004:0027b13": "時計五陰為我。問曰：若然者，朔迦書所說云",
    "T28n1546_004:0027b14": "何通？答曰：彼人於此五陰，盡作一具聚相。問",
    "T28n1546_004:0027b15": "曰：若然者，復以何為具？答曰：若計內入為我，",
    "T28n1546_004:0027b16": "則以外入為具；若計外入為我，則以內入為",
    "T28n1546_004:0027b17": "具。問曰：為有見微塵計以為我不？若有者，是",
    "T28n1546_004:0027b18": "則無我見，非是我見；若無者，朔迦書復云何",
    "T28n1546_004:0027b19": "通？如說：五大微塵雖各異相，是我是常。若言",
    "T28n1546_004:0027b20": "無常，是則無理。問曰：彼書云何通，我見見微",
    "T28n1546_004:0027b21": "塵？答曰：此書說邊見緣微塵，此義已立，當知",
    "T28n1546_004:0027b22": "我見緣微塵，此義亦立。答曰：無有見微塵計",
    "T28n1546_004:0027b23": "以為我。問曰：若然者，朔迦書復云何通？答",
    "T28n1546_004:0027b24": "曰：此書所說不順正法理。復有說者，有見",
    "T28n1546_004:0027b25": "微塵計以為我，有推理見，義無實見，生時義。",
    "T28n1546_004:0027b26": "評曰：不應作是說，如前說者好。",
    "T28n1546_004:0027b27": "問曰：五陰之外為有起我見者不？若有者，此",
    "T28n1546_004:0027b28": "經云何通？如說：若有沙門婆羅門起於我見，",
    "T28n1546_004:0027b29": "盡見五受陰。若無者，說第六我見復云何有？",
    "T28n1546_004:0027c01": "答曰：無有五陰之外起於我見。問曰：若然者，",
    "T28n1546_004:0027c02": "第六我見云何而有？答曰：思是行陰，於思",
    "T28n1546_004:0027c03": "起我見，其餘行陰起於我所見，即是第六我",
    "T28n1546_004:0027c04": "見。佛經說身見是六十二見根本，餘經復說",
    "T28n1546_004:0027c05": "若有沙門婆羅門，所起諸見盡依二邊，若斷、",
    "T28n1546_004:0027c06": "若常。此二經有何差別？答曰：云何能生諸",
    "T28n1546_004:0027c07": "見，故說身見為本。守護長養諸見故，是說",
    "T28n1546_004:0027c08": "邊見。復有說者，能生諸見，是說身見為根本。",
    "T28n1546_004:0027c09": "使諸見轉行，是說邊見。",
    "T28n1546_004:0027c10": "復有經說：若入地一切處定行者作是念：",
    "T28n1546_004:0027c11": "地即是我、我即是地，不離不異，餘一切處亦",
    "T28n1546_004:0027c12": "如是。問曰：諸得一切處定，必離第三禪欲，彼",
    "T28n1546_004:0027c13": "若見地是我，當知是第四禪地身見，見第四",
    "T28n1546_004:0027c14": "禪中地為我。一切處定法緣欲界，彼云何不",
    "T28n1546_004:0027c15": "相違耶？答曰：此中不定說定，如非沙門說名",
    "T28n1546_004:0027c16": "沙門。復有說者，以本名說故，如王失位猶名",
    "T28n1546_004:0027c17": "為王。行者本曾得此定，後雖失時猶稱得定。",
    "T28n1546_004:0027c18": "復有說者，行者於定速疾故失，於彼定起欲",
    "T28n1546_004:0027c19": "界身見，捨於身見還得彼定。如提婆達多於",
    "T28n1546_004:0027c20": "定速疾，以神足力自化己身作太子像，於阿",
    "T28n1546_004:0027c21": "闍世王抱上迴轉遊戲，復現相貌令阿闍世",
    "T28n1546_004:0027c22": "王知是尊者提婆達多。當作太子像時，阿闍",
    "T28n1546_004:0027c23": "世王抱弄嗚之，唾其口中，貪利養故即便咽",
    "T28n1546_004:0027c24": "之。是以世尊而語之言：汝是死尸、食唾之人。",
    "T28n1546_004:0027c25": "若咽唾時彼非離欲，若作太子為阿闍世王",
    "T28n1546_004:0027c26": "所抱弄時爾時離欲。復有說者，身見見第四",
    "T28n1546_004:0027c27": "禪中地是我，一切處定亦緣第四禪中地。問",
    "T28n1546_004:0027c28": "曰：若然者，一切處定不緣欲界耶？答曰：一",
    "T28n1546_004:0027c29": "切處定亦緣欲界、亦緣第四禪。問曰：如色",
    "T28n1546_004:0028a01": "界諸天一切悉白，彼復云何見青黃赤等差",
    "T28n1546_004:0028a02": "別？答曰：彼眾生數者其色悉白，非眾生數有",
    "T28n1546_004:0028a03": "青黃赤色。評曰：不應作是說。所以者何？若我",
    "T28n1546_004:0028a04": "見與一切處定是相應共有法者，應有是過。",
    "T28n1546_004:0028a05": "云何是一切相應共有法？少緣欲界、少緣色",
    "T28n1546_004:0028a06": "界身見，與一切處定雖非相應共有法，而一",
    "T28n1546_004:0028a07": "人亦得二名，以計我故名為身見、以得定故",
    "T28n1546_004:0028a08": "名得定人。身見緣第四禪中地，一切處定緣",
    "T28n1546_004:0028a09": "於欲界，不同一時。是故此論為已善通。",
    "T28n1546_004:0028a10": "無常見常，乃至廣說。問曰：何以作此論？答",
    "T28n1546_004:0028a11": "曰：此諸邪見，於生死中為諸眾生作大繫縛、",
    "T28n1546_004:0028a12": "作大衰患、作大藏伏，猶如世間繫縛衰患藏",
    "T28n1546_004:0028a13": "伏人，若不見不能遠避人，若見時則能遠避",
    "T28n1546_004:0028a14": "此諸邪見，乃至廣說亦復如是。此中應以二",
    "T28n1546_004:0028a15": "事推求邪見：一以體性、二以對治。如智犍",
    "T28n1546_004:0028a16": "度、見犍度。如《增益智論》，彼中亦以二事推求",
    "T28n1546_004:0028a17": "邪見：一體性、二對治。如《增益智論》中說：沙門",
    "T28n1546_004:0028a18": "瞿曇！汝是幻。世尊之道已過於幻，此邪見謗",
    "T28n1546_004:0028a19": "道是其體性，見道斷是其對治。復作是說：此",
    "T28n1546_004:0028a20": "是阿羅漢，汝何故慳惜阿羅漢名也？世尊之",
    "T28n1546_004:0028a21": "道已過於慳，此邪見謗道是其體性，見道斷",
    "T28n1546_004:0028a22": "是其對治。如《偈問論》、如《梵網經》說，應以起處",
    "T28n1546_004:0028a23": "推求邪見，便有三事，所謂起處、體性、對治。復",
    "T28n1546_004:0028a24": "有說者，不應推求邪見三事，所謂起處、體性、",
    "T28n1546_004:0028a25": "對治；若推求邪見，如責無明汝何以愚？復有",
    "T28n1546_004:0028a26": "說者，應以三事推求邪見，所謂起處、體性、對",
    "T28n1546_004:0028a27": "治。若能以三事推求邪見，雖是具縛凡夫，邪",
    "T28n1546_004:0028a28": "見過患不現在前，猶如聖人以無漏道斷諸邪",
    "T28n1546_004:0028a29": "見永不復起。如陀婆法師昔在罽賓，與眾多",
    "T28n1546_004:0028b01": "修行比丘共會一處論說諸見。有作是言者：",
    "T28n1546_004:0028b02": "諸大德！聖人能斷多諸過患，邪見惡行永不",
    "T28n1546_004:0028b03": "現前，甚為希有。爾時陀婆法師在此會中而",
    "T28n1546_004:0028b04": "作是言：聖人以無漏道斷諸邪見永不現前，",
    "T28n1546_004:0028b05": "有何奇事？如我今者住凡夫地，以此二事推",
    "T28n1546_004:0028b06": "求邪見，若久住生死者無有是處。設久住生",
    "T28n1546_004:0028b07": "死更不現前，以是緣故，應以三事推求邪見。",
    "T28n1546_004:0028b08": "無常有常見者，云何無常？答曰：一切有為法。",
    "T28n1546_004:0028b09": "問曰：彼諸外道為以何事言常耶？答曰：見色",
    "T28n1546_004:0028b10": "相似相續，諸心法憶本所作，能誦持諸論。",
    "T28n1546_004:0028b11": "云何見色相似相續？如昨日所見色今日相",
    "T28n1546_004:0028b12": "似，彼作是念：童幼時色即老時色。云何心法",
    "T28n1546_004:0028b13": "憶本所作？如昨日所作今日故憶，如是諸先",
    "T28n1546_004:0028b14": "所作後時皆憶。能誦持經論者，如少所讀至",
    "T28n1546_004:0028b15": "老能誦，彼作是念：今日誦心即往日讀心。彼",
    "T28n1546_004:0028b16": "以是故計常，無常計常是邊見。邊見有二種：",
    "T28n1546_004:0028b17": "有斷、有常。是則說邊見體性，見苦斷是其對",
    "T28n1546_004:0028b18": "治。此見緣苦而生，故見苦斷。如草上露，日照",
    "T28n1546_004:0028b19": "則乾。彼亦如是，若見苦時彼見則斷。復有說",
    "T28n1546_004:0028b20": "者，苦法忍、苦法智是其對治。苦法忍、苦法",
    "T28n1546_004:0028b21": "智生時，斷此虛妄分別顛倒嶮惡斷見。問曰：",
    "T28n1546_004:0028b22": "如善說法中亦說諸法有自體性相常住，而",
    "T28n1546_004:0028b23": "不是邪見；何故惡說法中若說此相便是邪",
    "T28n1546_004:0028b24": "見？答曰：或有說者，善說法雖說有自體性相",
    "T28n1546_004:0028b25": "常住，無所作；惡說法中於一切時常有所",
    "T28n1546_004:0028b26": "作。復有說者，善說法中說法性，不數數作；",
    "T28n1546_004:0028b27": "惡說法中說於法性則數數作。復有說者，善",
    "T28n1546_004:0028b28": "說法中說於法性，為生所生、為老所老、為無",
    "T28n1546_004:0028b29": "常所壞；惡說法中，不為生所生，乃至廣說。復",
    "T28n1546_004:0028c01": "有說者，善說法中說法性，屬諸因緣；彼所說",
    "T28n1546_004:0028c02": "法不屬因緣。復有說者，善說法所說則與",
    "T28n1546_004:0028c03": "生滅相應；彼則不爾。復有說者，善說法中說",
    "T28n1546_004:0028c04": "法則從因生，能有所作，屬於眾緣，以是諸因",
    "T28n1546_004:0028c05": "緣故，善說法雖說體性常住，不墮邪見；惡說",
    "T28n1546_004:0028c06": "法者墮於邪見。問曰：邊見是何義？答曰：取",
    "T28n1546_004:0028c07": "於斷邊、取於常邊是邊見義。如經說：佛告迦",
    "T28n1546_004:0028c08": "旃延：若以正智觀世是集，言無所有，則更不",
    "T28n1546_004:0028c09": "行。無所有者，即斷見也。見此有滅、未來身生，",
    "T28n1546_004:0028c10": "而作是念：是眾生死此生彼，非是斷耶？又",
    "T28n1546_004:0028c11": "迦旃延！若以正智觀世是滅，言世有所有，則",
    "T28n1546_004:0028c12": "更不行。言世有所有者，則是常見。知此陰界",
    "T28n1546_004:0028c13": "諸入展轉相續，彼作是念：此諸法等有生有",
    "T28n1546_004:0028c14": "滅，非是常也。復次起我見者，猶是邊僻下賤",
    "T28n1546_004:0028c15": "世所呵責，況復於我計有斷常。復有說者，此",
    "T28n1546_004:0028c16": "見行邊處故，有二種義名行邊處：一行常邊、",
    "T28n1546_004:0028c17": "二行斷邊。以是等義，故名邊見。問曰：實義常",
    "T28n1546_004:0028c18": "者是滅盡涅槃，云何無常見常不名邪見？",
    "T28n1546_004:0028c19": "答曰：諸言無所有，是名邪見。此則不言無所",
    "T28n1546_004:0028c20": "有，更增益所有，是故非邪見。",
    "T28n1546_004:0028c21": "常見無常者，云何為常？答曰：滅盡涅槃。問",
    "T28n1546_004:0028c22": "曰：彼諸外道為以何事言涅槃無常？答曰：彼",
    "T28n1546_004:0028c23": "以四無色定為解脫涅槃：一名無身；二名無",
    "T28n1546_004:0028c24": "邊意；三名淨聚；四名世塔。無身者是空處定，",
    "T28n1546_004:0028c25": "無邊意是識處定，淨聚是無所有處定，世塔",
    "T28n1546_004:0028c26": "是非想非非想處定。彼作是說：如此涅槃，雖",
    "T28n1546_004:0028c27": "久當還，當知釋種所說涅槃亦當復還，是以",
    "T28n1546_004:0028c28": "故言涅槃無常。彼常見無常者，此是邪見是",
    "T28n1546_004:0028c29": "其自性，見滅所斷是其對治。此見因滅生故，",
    "T28n1546_004:0029a01": "故見滅斷。如草上露，乃至廣說。問曰：為有邪",
    "T28n1546_004:0029a02": "見能觀是無常行不？若有者，《波伽羅那經》云",
    "T28n1546_004:0029a03": "何通？如說：云何邪見使使？答曰：諸謗無因無",
    "T28n1546_004:0029a04": "作，是名邪見使。此中何以不說？若無者，此文",
    "T28n1546_004:0029a05": "復云何通？如說：常見無常，此是邪見，見滅所",
    "T28n1546_004:0029a06": "斷。答曰：有此邪見常見無常。問曰：若然者，《波",
    "T28n1546_004:0029a07": "伽羅那經》何以不說耶？答曰：彼說邪見行相",
    "T28n1546_004:0029a08": "不盡。自有諸結行相，彼中不盡說。復有說者，",
    "T28n1546_004:0029a09": "雖有此見，悉入彼所說中。如謗言無因，當知",
    "T28n1546_004:0029a10": "謗集；如謗言無作，當知謗於三諦。復有說者，",
    "T28n1546_004:0029a11": "謗言無因，是說謗於三諦；謗言無作，是說謗",
    "T28n1546_004:0029a12": "於滅諦。復有說者，無有邪見能謗常言無常。",
    "T28n1546_004:0029a13": "問曰：若然者，此文復云何通？答曰：涅槃有常",
    "T28n1546_004:0029a14": "相。若言無涅槃，亦謗常相。猶如有人，謗人無",
    "T28n1546_004:0029a15": "指，亦謗指所依色香味觸；彼亦如是。復有說",
    "T28n1546_004:0029a16": "者，彼外道言五陰是常，釋種言涅槃是常非",
    "T28n1546_004:0029a17": "陰。彼作是說：除陰之外更無有常。以是義",
    "T28n1546_004:0029a18": "故，豈非謗涅槃耶？",
    "T28n1546_004:0029a19": "苦作樂見者，乃至廣說。云何為苦？五受陰",
    "T28n1546_004:0029a20": "是實苦。彼諸外道以何等故言苦是樂？答",
    "T28n1546_004:0029a21": "曰：以少時樂故言樂。如人極時止息為樂、熱",
    "T28n1546_004:0029a22": "時涼為樂、寒時煖為樂、飢渴時得飲食為樂。",
    "T28n1546_004:0029a23": "以是事故，言陰是樂。如說以下法為最，名曰",
    "T28n1546_004:0029a24": "見取是其自性，見苦斷是其對治。問曰：苦有",
    "T28n1546_004:0029a25": "樂見名曰見取，以何等故無常見常不名見",
    "T28n1546_004:0029a26": "取？答曰：彼無常常見者，勝不勝法同為一",
    "T28n1546_004:0029a27": "體。自有法雖言常不勝，如計虛空、非數緣滅。",
    "T28n1546_004:0029a28": "苦有樂見，以下法為最，名為見取；無常見常，",
    "T28n1546_004:0029a29": "不名見取。復有說者，陰中有大苦故，以小苦",
    "T28n1546_004:0029b01": "為樂。以此小樂同於涅槃，故名見取。無常見",
    "T28n1546_004:0029b02": "常，陰中無有少常同於常者。所以者何？一剎",
    "T28n1546_004:0029b03": "那頃更無停住、是散滅法。如說：云何滅時法？",
    "T28n1546_004:0029b04": "答曰：現在法。以是事故，無常見常，是名邊",
    "T28n1546_004:0029b05": "見不名見取。",
    "T28n1546_004:0029b06": "樂有苦見者，乃至廣說。云何為樂實義？樂者",
    "T28n1546_004:0029b07": "滅盡涅槃，彼諸外道以何等故以涅槃為苦？",
    "T28n1546_004:0029b08": "答曰：如人壞一根時便以為苦，彼作是念：若",
    "T28n1546_004:0029b09": "壞一根猶以為苦，況眾多根。以是事故以樂",
    "T28n1546_004:0029b10": "法為苦。尊者和須蜜說曰：若一根在，猶為苦",
    "T28n1546_004:0029b11": "因，況多根在不為苦因？若諸根滅，則為解",
    "T28n1546_004:0029b12": "脫。涅槃樂有苦見，邪見是其體性，見滅斷",
    "T28n1546_004:0029b13": "是其對治。此見依滅生還見滅斷，如草上",
    "T28n1546_004:0029b14": "露，乃至廣說。問曰：以何等故見涅槃是苦名",
    "T28n1546_004:0029b15": "為邪見，非見道諦耶？如說：道諦亦是樂，能至",
    "T28n1546_004:0029b16": "樂故。答曰：道有二分：苦分、樂分。以道能至樂",
    "T28n1546_004:0029b17": "處，故名為樂分；無常故苦，名為苦分；涅槃無",
    "T28n1546_004:0029b18": "二分純樂。謗者即是邪見，道諦不爾。復有說",
    "T28n1546_004:0029b19": "者，如見犍度所說，有二種樂：一名數樂、二實",
    "T28n1546_004:0029b20": "義樂。上言能至樂處者，是名數樂，非實義樂。",
    "T28n1546_004:0029b21": "復次以涅槃樂故，道得稱樂。問曰：為有邪見",
    "T28n1546_004:0029b22": "能緣涅槃是苦不耶？若有者，《波伽羅那經》云",
    "T28n1546_004:0029b23": "何通？如說：云何邪見使使？答曰：諸謗無因無",
    "T28n1546_004:0029b24": "作，乃至廣說。應如上常計無常句中說。",
    "T28n1546_004:0029b25": "不淨見淨者，云何不淨？答曰：一切有漏法有",
    "T28n1546_004:0029b26": "二事故不淨：一以煩惱、二以境界。彼諸外道，",
    "T28n1546_004:0029b27": "以何事故不淨見淨？答曰：愚於所行，以少時",
    "T28n1546_004:0029b28": "淨故，如治爪齒髮膚形容摩身洗浴等，以是",
    "T28n1546_004:0029b29": "事故彼見是淨。若此法中有少淨性者，彼計",
    "T28n1546_004:0029c01": "則非邪見；以顛倒想故，計屎尿腸胃等是淨，",
    "T28n1546_004:0029c02": "故名為見取。復應以二事知有漏行是不淨",
    "T28n1546_004:0029c03": "法：一從煩惱生、二從婬欲生。如說：以下法為",
    "T28n1546_004:0029c04": "最，此名見取是其自性，見苦所斷是其對治，",
    "T28n1546_004:0029c05": "乃至廣說。問曰：現見屎尿涕唾流出，彼云",
    "T28n1546_004:0029c06": "何言淨？答曰：彼作是說：所流出者雖是不淨，",
    "T28n1546_004:0029c07": "彼流出處是淨。猶如緊首迦樹花，其色似肉，",
    "T28n1546_004:0029c08": "花盛之時野干見之便作是念：如我今者定",
    "T28n1546_004:0029c09": "當食肉。久住樹下，或時樹花有墮地者，即便",
    "T28n1546_004:0029c10": "嗅之乃知非肉。復作是念：墮者雖非是肉，樹",
    "T28n1546_004:0029c11": "上餘者必應是肉。彼諸外道亦復如是，所流",
    "T28n1546_004:0029c12": "出者雖非是淨，所流出處必應是淨。問曰：如",
    "T28n1546_004:0029c13": "善說法中亦說有漏善行是淨，而非邪見；彼",
    "T28n1546_004:0029c14": "說即是邪見？答曰：有少淨相，便見少淨。問",
    "T28n1546_004:0029c15": "曰：何等是淨相？答曰：不雜煩惱，復與煩惱",
    "T28n1546_004:0029c16": "相違，是故非是邪見。彼惡說法中，以不淨法",
    "T28n1546_004:0029c17": "同於實義清淨之法，是名邪見。復有說者，如",
    "T28n1546_004:0029c18": "善說法中以善行為淨，故非邪見。彼以善不",
    "T28n1546_004:0029c19": "善行、不善根、煩惱顛倒邪見是淨，故名邪見。",
    "T28n1546_004:0029c20": "問曰：如有漏法，雜煩惱故，當知不淨。云何說",
    "T28n1546_004:0029c21": "言三淨？答曰：如實義，一切有漏法盡是不淨，",
    "T28n1546_004:0029c22": "以假名故說淨。云何假名？從無貪、無恚、無癡",
    "T28n1546_004:0029c23": "善根生故，亦能對治貪欲等法，故名假名。",
    "T28n1546_004:0029c24": "淨見不淨者，此見有二種，乃至廣說。云何為",
    "T28n1546_004:0029c25": "淨？答曰：道、道果。彼諸外道，以何事故，言滅道",
    "T28n1546_004:0029c26": "不淨？答曰：彼作是說：如實義，諸煩惱是不淨",
    "T28n1546_004:0029c27": "法，道能斷之，以道能斷諸煩惱，故道亦不淨。",
    "T28n1546_004:0029c28": "以涅槃從不淨道生故，亦是不淨。猶如以刀",
    "T28n1546_004:0029c29": "割不淨物，刀則不淨；以不淨刀更割餘物，能",
    "T28n1546_004:0030a01": "令餘物不淨。又如水洗不淨物，水則不淨；若",
    "T28n1546_004:0030a02": "以此水更洗餘物，物則不淨。如是以道斷諸",
    "T28n1546_004:0030a03": "煩惱，道則不淨；若以此道生於涅槃，亦是不",
    "T28n1546_004:0030a04": "淨。言道是不淨，此見名邪見是其自性，見道",
    "T28n1546_004:0030a05": "斷是其對治。若言滅是不淨，此見名邪見是",
    "T28n1546_004:0030a06": "其自性，見滅斷是其對治。見道斷邪見，緣道",
    "T28n1546_004:0030a07": "生故。若道智、道忍生時，斷見滅、斷邪見亦如",
    "T28n1546_004:0030a08": "是。無我見我者，乃至廣說。云何無我？答曰：",
    "T28n1546_004:0030a09": "一切諸法無我。彼諸外道以何事故見我？答",
    "T28n1546_004:0030a10": "曰：愚於來去威儀法故。彼作是說：若無我者，",
    "T28n1546_004:0030a11": "誰來誰去、誰住誰坐、誰屈誰申耶？以有我故，",
    "T28n1546_004:0030a12": "能來去住坐屈申。復次若無我者，則無見、聞、",
    "T28n1546_004:0030a13": "嗅香、知味、覺觸、憶念。以有此事，必知有我。彼",
    "T28n1546_004:0030a14": "無我見我，此名身見是其自性，見苦所斷是",
    "T28n1546_004:0030a15": "其對治。此見緣苦生，乃至廣說。我有二種：一",
    "T28n1546_004:0030a16": "假名我、二計人我。若計假名我，則非邪見。若",
    "T28n1546_004:0030a17": "計人我，此則邪見。問曰：此中但說我見，何以",
    "T28n1546_004:0030a18": "不說我所見？答曰：我見是顛倒性，我所見非",
    "T28n1546_004:0030a19": "顛倒性。復有說者，我見是根本。若說我見，當",
    "T28n1546_004:0030a20": "知亦說我所見。復有說者，以有我見得有我",
    "T28n1546_004:0030a21": "所見，若說我見當知亦說我所見，己見己所",
    "T28n1546_004:0030a22": "見亦如是。問曰：以何等故，不說我見無我名",
    "T28n1546_004:0030a23": "為邪見？答曰：以無我故。復有說者，若我見無",
    "T28n1546_004:0030a24": "我，是則正見，不名邪見。",
    "T28n1546_004:0030a25": "非因見因，乃至廣說。問曰：彼云何非因見因？",
    "T28n1546_004:0030a26": "答曰：謬見因故。如農夫種殖，秋大獲實。彼",
    "T28n1546_004:0030a27": "作是言：此皆尸利夜天、思陀夜天、舍摩夜天",
    "T28n1546_004:0030a28": "恩之所與。若生男女，彼作是言：此皆難陀天、",
    "T28n1546_004:0030a29": "難陀婆羅天之所與。若富貴者生男女，彼作",
    "T28n1546_004:0030b01": "是言：此皆是毘紐天、摩醯首羅天之所與。彼",
    "T28n1546_004:0030b02": "作如是謬見，於因非因計因，此名戒取是其",
    "T28n1546_004:0030b03": "自性，見苦所斷是其對治。此戒取緣苦生，故",
    "T28n1546_004:0030b04": "還見苦斷。問曰：無因見因，是亦名謗因，云何",
    "T28n1546_004:0030b05": "非邪見？答曰：尊者和須蜜說：若謗無因，是名",
    "T28n1546_004:0030b06": "邪見。彼不言無因；非因計因，故非邪見。",
    "T28n1546_004:0030b07": "有因無因見，乃至廣說。彼諸外道，以何事故",
    "T28n1546_004:0030b08": "言無因耶？答曰：見內外所有諸物有種種相",
    "T28n1546_004:0030b09": "故，彼作是言：誰鑿河、誰積山、誰纖刺、誰采畫",
    "T28n1546_004:0030b10": "禽獸？故說是偈：",
    "T28n1546_004:0030b11": "「誰能造刺纖、　　采畫諸禽獸？",
    "T28n1546_004:0030b12": "此皆無因作，　　世無自在者。」",
    "T28n1546_004:0030b13": "彼有因無因見，此名邪見是其自性，見集所",
    "T28n1546_004:0030b14": "斷是其對治。此見緣集生，還見集斷，乃至廣",
    "T28n1546_004:0030b15": "說。問曰：以何等故，此中說謗因邪見，見集所",
    "T28n1546_004:0030b16": "斷？見犍度中說謗因邪見，當言見集、見道斷。",
    "T28n1546_004:0030b17": "答曰：或有說者，彼作經者意欲爾，乃至廣說。",
    "T28n1546_004:0030b18": "復有說者，此中不說一切因義，彼說一切因",
    "T28n1546_004:0030b19": "義。復有說者，此中謗生果因，彼中說者謗生",
    "T28n1546_004:0030b20": "果不生果因。若說涅槃無因，此豈非正見耶？",
    "T28n1546_004:0030b21": "復有說者，此中說謗苦因，彼中說謗苦不苦",
    "T28n1546_004:0030b22": "因。復有說者，此中無謗道因義，是故不說是",
    "T28n1546_004:0030b23": "謗道邪見，唯有謗集因義，是以說是謗集邪",
    "T28n1546_004:0030b24": "見。有作無見，乃至廣說。云何為有？答曰：四",
    "T28n1546_004:0030b25": "諦是也。彼諸外道以何事故言無諦耶？答曰：",
    "T28n1546_004:0030b26": "以有我見故言無諦。彼作是說：我無有苦。",
    "T28n1546_004:0030b27": "是則謗苦。我無有因。是則謗集。我若無滅。是",
    "T28n1546_004:0030b28": "則謗滅。若無有滅，則無對治。如善法中作如",
    "T28n1546_004:0030b29": "是言：此陰是苦，無我生信，苦心言有苦諦；此",
    "T28n1546_004:0030c01": "苦有因生信，集心言有集諦；若苦有滅生信，",
    "T28n1546_004:0030c02": "滅心言有滅諦；滅若有對治生信，道心言有",
    "T28n1546_004:0030c03": "道諦。彼有作無見，此名邪見是其自性，見苦",
    "T28n1546_004:0030c04": "集滅道所斷是其對治。此見緣四諦生，還見",
    "T28n1546_004:0030c05": "四諦斷，乃至廣說。問曰：以何等故邪見不緣",
    "T28n1546_004:0030c06": "虛空、非數緣滅？答曰：或有說者，若法是陰，是",
    "T28n1546_004:0030c07": "陰因、是陰滅、是陰對治。邪見則緣虛空、非數",
    "T28n1546_004:0030c08": "緣滅，非陰因、滅對治，是以邪見不緣。復有說",
    "T28n1546_004:0030c09": "者，若法是苦，是苦因、是苦滅、是苦對治。邪",
    "T28n1546_004:0030c10": "見則緣虛空、非數緣滅，與上相違，是故邪見",
    "T28n1546_004:0030c11": "不緣。復有說者，若法是煩惱、是出要，邪見則",
    "T28n1546_004:0030c12": "緣虛空、非數緣滅，與上相違，是故不緣。復有",
    "T28n1546_004:0030c13": "說者，若法為無漏正見所緣，亦為邪見所緣，",
    "T28n1546_004:0030c14": "虛空、非數緣滅不為正見所緣，邪見亦不緣。",
    "T28n1546_004:0030c15": "如邪見正見，明非明、智非智、決定疑、信誹謗，",
    "T28n1546_004:0030c16": "當知亦如是。問曰：若言無虛空、非數緣滅，此",
    "T28n1546_004:0030c17": "心為何所緣？答曰：即緣虛空、非數緣滅名。所",
    "T28n1546_004:0030c18": "以者何？此無深重心，如謗煩惱出要法。問曰：",
    "T28n1546_004:0030c19": "為是何智？答曰：此是思惟所斷，不隱沒無記",
    "T28n1546_004:0030c20": "邪智。有作無見者，有有三種：一、相待有；二、處",
    "T28n1546_004:0030c21": "所有；三、實有。相待有者，因有故有無，因無故",
    "T28n1546_004:0030c22": "有有。處所有者，如此處有彼處無。實有者，此",
    "T28n1546_004:0030c23": "實有、此實無如苦實有、我實無。復有說者，有有二種：",
    "T28n1546_004:0030c24": "一物體有、二施設有。物體有者，謂五陰。施設",
    "T28n1546_004:0030c25": "有者，謂男女等。謗苦有二種：一謗物體、二",
    "T28n1546_004:0030c26": "謗果。若謗集者，謗物體、謗因。若謗滅者，謗物",
    "T28n1546_004:0030c27": "體、不謗果。若謗道者，謗物體、不謗因。或有說",
    "T28n1546_004:0030c28": "者，亦謗因。",
    "T28n1546_004:0030c29": "無作有見，乃至廣說。問曰：何以作此論？答曰：",
    "T28n1546_004:0031a01": "或有說者，應作是說：若無作有見，當言是身",
    "T28n1546_004:0031a02": "見，見苦所斷。復有說者，應作是說：無作有慧。",
    "T28n1546_004:0031a03": "所以者何？此非見性。復有說者，應作是說：此",
    "T28n1546_004:0031a04": "非是見。所以者何？五見不說故。而不說者，彼",
    "T28n1546_004:0031a05": "有何意？答曰：欲作問答故。如說無作有見，此",
    "T28n1546_004:0031a06": "是何見？是名為問。答曰：此非是見。是名為",
    "T28n1546_004:0031a07": "答。自有雖無是事，而有問答。如十門中，未",
    "T28n1546_004:0031a08": "知欲知根、知根、知已根、無漏無為法，亦問幾",
    "T28n1546_004:0031a09": "使所使，此亦是問。答曰：不為使所使。此亦是",
    "T28n1546_004:0031a10": "答。如彼雖無是事而有問答；此亦如是，無有",
    "T28n1546_004:0031a11": "是事而作問答。無作有見，此是何見？答曰：",
    "T28n1546_004:0031a12": "此非是見，是邪智。問曰：云何邪智？答曰：或",
    "T28n1546_004:0031a13": "有說者，是思惟所斷，不隱沒無記法。如行正",
    "T28n1546_004:0031a14": "路作非路想、如行非路作正路想，如男作女",
    "T28n1546_004:0031a15": "想、女作男想，如是等想是也。復有說者，此",
    "T28n1546_004:0031a16": "智亦有隱沒無記，所謂與慢相應者，如彼梵",
    "T28n1546_004:0031a17": "天作如是說：我是大梵，諸梵中尊，我能造化。",
    "T28n1546_004:0031a18": "此是邪智。所以者何？無有住見諦所斷心能",
    "T28n1546_004:0031a19": "作是言者。應作是說：如前說者好，是思惟所",
    "T28n1546_004:0031a20": "斷，不隱沒無記法。問曰：若然者，違智揵度",
    "T28n1546_004:0031a21": "如說：云何邪智？謂染污慧。答曰：不與彼相違。",
    "T28n1546_004:0031a22": "所以者何？無知有二種，所謂實義、假名。實義",
    "T28n1546_004:0031a23": "者，與無明使相應，是諸阿羅漢已斷盡。假名",
    "T28n1546_004:0031a24": "者，如見杌謂是人等者，阿羅漢辟支佛亦有，",
    "T28n1546_004:0031a25": "唯有如來等正覺二事俱盡。",
    "T28n1546_004:0031a26": "有四倒，所謂常、樂、淨、我。為相似法所覆故，不",
    "T28n1546_004:0031a27": "知無常。為適意威儀法所覆故，不知苦。為",
    "T28n1546_004:0031a28": "皮膚所覆故，不知不淨。為所作事覆故，不知",
    "T28n1546_004:0031a29": "無我。問曰：此四倒性是何？答曰：是慧性。問",
    "T28n1546_004:0031b01": "曰：若是慧者，此五見幾是倒、幾非倒？答曰：",
    "T28n1546_004:0031b02": "二見半是倒，二見半非倒。二見半是倒者，身",
    "T28n1546_004:0031b03": "見、見取，及邊見所攝常見。二見半非倒者，邪",
    "T28n1546_004:0031b04": "見、戒取，及邊見所攝斷見。問曰：以何等故二",
    "T28n1546_004:0031b05": "見半是倒、二見半非耶？答曰：以三事故名倒：",
    "T28n1546_004:0031b06": "一、轉行；二、增益；三、性倒。邪見斷見雖轉行、",
    "T28n1546_004:0031b07": "性倒，而非增益。所以者何？是壞物性故。戒取",
    "T28n1546_004:0031b08": "雖轉行、雖增益，性非是倒。所以者何？有少相",
    "T28n1546_004:0031b09": "似法故。亦說有色界道能離欲界欲，有無色",
    "T28n1546_004:0031b10": "界道能離色界欲。此是倒，自體是我、是物、是",
    "T28n1546_004:0031b11": "相、是分、是性。已說自體所以，今當說以何等",
    "T28n1546_004:0031b12": "故名為倒。答曰：倒有所增故名倒。此四倒，唯",
    "T28n1546_004:0031b13": "見苦斷。所以者何？緣苦生故，還見苦斷。復次",
    "T28n1546_004:0031b14": "此倒緣果生，還以見果慧斷。復次身見見苦",
    "T28n1546_004:0031b15": "所斷性是倒，若身見斷亦斷。復次苦麁，若於",
    "T28n1546_004:0031b16": "麁苦有錯謬者，賢聖所呵。如人晝日錯謬，人",
    "T28n1546_004:0031b17": "之所呵。三諦微細，若於微細有錯謬者，不深",
    "T28n1546_004:0031b18": "呵責。如於夜中有脫失者，則世人不深呵責。",
    "T28n1546_004:0031b19": "復次行者已見苦，永無倒心。若當行者見苦",
    "T28n1546_004:0031b20": "已不見集者，無有是處，為分別故。設見苦已",
    "T28n1546_004:0031b21": "更不見餘諦，若問彼言：此陰為是常、為是無",
    "T28n1546_004:0031b22": "常？彼定答言：是無常，乃至無一剎那停住",
    "T28n1546_004:0031b23": "者。若問為是苦、為是樂？彼定答言：是苦，猶",
    "T28n1546_004:0031b24": "熱鐵丸。若問為淨為不淨？彼定答言：是不淨，",
    "T28n1546_004:0031b25": "猶如糞聚。若問為有我無我耶？彼定答言：無",
    "T28n1546_004:0031b26": "我，以無作者。無彼作者、無受者故，如草木糞",
    "T28n1546_004:0031b27": "掃等。",
    "T28n1546_004:0031b28": "阿毘曇毘婆沙論卷第四"
}