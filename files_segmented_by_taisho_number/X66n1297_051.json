{
    "X66n1297_051:0583c13": "宗鑑法林卷五十一",
    "X66n1297_051:0583c15": "集雲堂　編",
    "X66n1297_051:0583c16": "　　大鑒下八世",
    "X66n1297_051:0583c17": "襄州洞山守初宗慧禪師(雲門偃嗣)初參雲門。門問近",
    "X66n1297_051:0583c18": "離甚處。師曰查渡。曰夏在甚麼處。師曰湖南。曰甚",
    "X66n1297_051:0583c19": "麼時離彼。師曰去秋。曰放汝三十棒。師曰過在甚",
    "X66n1297_051:0583c20": "麼處。曰江西湖南便恁麼去。師於言下頓省。",
    "X66n1297_051:0583c21": "翠峰顯云。雲門氣宇如王。拶著便冰消瓦解。當時若",
    "X66n1297_051:0583c22": "據令而行。子孫也未到斷絕。　白雲端云。大小雲門",
    "X66n1297_051:0583c23": "被洞山一問。直得額頭汗出口裏膠生。　保寧勇別",
    "X66n1297_051:0583c24": "雲門後語云。者瞎漢。將謂你是箇人。便打。　天童傑",
    "X66n1297_051:0584a01": "云。雲門放去太奢。收來太儉。末後殷勤。何不與他本",
    "X66n1297_051:0584a02": "分艸料。洞山恁麼悟去。也是杓卜聽虗聲。　靈隱岳",
    "X66n1297_051:0584a03": "云。諸方盡謂父子投機啐啄同時。殊不知雲門正令",
    "X66n1297_051:0584a04": "不行。却向艸窠裏輥。致令洞山打失鼻孔。至今無摸",
    "X66n1297_051:0584a05": "索處。　浮山□云。把定乾坤。佛祖無進入之路。放開",
    "X66n1297_051:0584a06": "江海。魚龍得游泳之方。雲門老人不妨奇特。翠峰云",
    "X66n1297_051:0584a07": "雲門氣宇如王拶著便冰消瓦解。識甚好惡。當時若",
    "X66n1297_051:0584a08": "據令而行。瞎却天下人眼。　天井新云。山高水深。雲",
    "X66n1297_051:0584a09": "行鳥飛。在雲門則可。在天井則不可。何故。家無滯貨",
    "X66n1297_051:0584a10": "不富。",
    "X66n1297_051:0584a11": "見兔放鷹。因行掉臂。赤骨律窮。方圓富貴。放三頓棒",
    "X66n1297_051:0584a12": "尚遲疑。再挨方識錐頭利。單提獨脚機關外。明眼衲",
    "X66n1297_051:0584a13": "僧猶不會。(圓悟勤)",
    "X66n1297_051:0584a14": "從來大道透長安。步步應須著眼看。五里祇知還五",
    "X66n1297_051:0584a15": "里。到頭方覺路岐難。(枯不成)",
    "X66n1297_051:0584a16": "坐鎮韶陽老牯牛。江西湖外遽相酬。當時鐵限高擡",
    "X66n1297_051:0584a17": "起。未必黃河不倒流。(寶峰祥)",
    "X66n1297_051:0584a18": "錯口相酬罪莫逃。放伊三頓轉忉忉。使他飯袋江西",
    "X66n1297_051:0584a19": "去。添得廬陵米價高。(中峰本)",
    "X66n1297_051:0584a20": "洞山因僧問如何是佛。師曰麻三斤。",
    "X66n1297_051:0584a21": "明教寬云。向南有竹。向北有木。　天寶樞云。麻上生",
    "X66n1297_051:0584a22": "繩猶自可。那堪繩上更生蛇。喝一喝云。一條來往長",
    "X66n1297_051:0584a23": "安路。",
    "X66n1297_051:0584a24": "五彩畵牛頭。黃金為點額。春晴二月初。農人皆取則。",
    "X66n1297_051:0584b01": "寒食賀新正。鐵錢三五百。(福嚴雅)",
    "X66n1297_051:0584b02": "橫眸讀梵字。彈舌念真言。吹火長尖[此/束]。柴生滿竈烟。",
    "X66n1297_051:0584b03": "(大愚芝)",
    "X66n1297_051:0584b04": "金烏急。玉兔速。善應何曾有輕觸。展事投機見洞山。",
    "X66n1297_051:0584b05": "跛鼈盲龜入空谷。花蔟蔟。錦蔟蔟。南地竹兮北地木。",
    "X66n1297_051:0584b06": "因思長慶陸大夫。解道合笑不合哭。(翠峰顯)",
    "X66n1297_051:0584b07": "火麻皮子若何分。臘雪煎茶解醉君。更有路行人未",
    "X66n1297_051:0584b08": "到。野花含笑舊枝春。(法昌遇)",
    "X66n1297_051:0584b09": "三年一閏大家知。也有顢頇不記時。昨夜鴈回沙塞",
    "X66n1297_051:0584b10": "冷。嚴風吹綻月中枝。(投子青)",
    "X66n1297_051:0584b11": "一片初生月。蛾眉畵碧空。水中魚避釣。雲外鳥防弓。",
    "X66n1297_051:0584b12": "(埜軒遵)",
    "X66n1297_051:0584b13": "雲起千山曉。風高萬木秋。石頭城下水。浪打釣魚舟。",
    "X66n1297_051:0584b14": "(佛慧泉)",
    "X66n1297_051:0584b15": "江南三月鷓鴣天。雨過諸峰景物鮮。行盡天涯諳世",
    "X66n1297_051:0584b16": "事。買鞋須是大光錢。(三祖宗)",
    "X66n1297_051:0584b17": "驢尾豬頭牛脚跡。三斤麻皮露消息。誌公杖頭剪刀",
    "X66n1297_051:0584b18": "尺。從來雨下堦頭溼。(玉泉璉)",
    "X66n1297_051:0584b19": "生殺從來總自由。三邊戈甲一時收。誰知不用施韜",
    "X66n1297_051:0584b20": "略。坐鎮中原四百州。(呆菴莊)",
    "X66n1297_051:0584b21": "龍鱗獨角碧麒麟。金眼流光若電新。金鎖玉欄留不",
    "X66n1297_051:0584b22": "住。夜來飛上紫霄宸。(三宜盂)",
    "X66n1297_051:0584b23": "問佛麻三斤。眼親手更親。虎頭上種樹。太歲上埋人。",
    "X66n1297_051:0584b24": "(漢關喻)",
    "X66n1297_051:0584c01": "洞山因僧問如何是正法眼。師曰紙撚無油。",
    "X66n1297_051:0584c02": "東山演云。洞山不是無。祇是太儉。今日有問東山。但",
    "X66n1297_051:0584c03": "向道瞎。何故。且要相稱。",
    "X66n1297_051:0584c04": "洞山宗匠較些些。紙撚無油驗作家。老倒禪和鍼子",
    "X66n1297_051:0584c05": "眼。說禪說道會如麻。(翠巖真)",
    "X66n1297_051:0584c06": "紙撚無油也大奇。不堪拈掇有誰知。回身却憶來時",
    "X66n1297_051:0584c07": "路。月下騰騰信脚歸。(五祖演)",
    "X66n1297_051:0584c08": "洞山上堂。言無展事。語不投機。承言者喪。滯句者",
    "X66n1297_051:0584c09": "迷。還得麼。你衲僧分上到者裏須具擇法眼始得。",
    "X66n1297_051:0584c10": "祇如洞山恁麼道。也有一場過。且道過在什麼處。",
    "X66n1297_051:0584c11": "愚菴盂云。夜夢不祥。題破在壁。君子讀之。化為大吉。",
    "X66n1297_051:0584c12": "大用現前能展事。春來何處不開花。放伊三頓參堂",
    "X66n1297_051:0584c13": "去。四海當知共一家。(真淨文四)",
    "X66n1297_051:0584c14": "千差萬別解投機。明眼宗師在此時。北斗藏身雖有",
    "X66n1297_051:0584c15": "語。出群消息少人知。",
    "X66n1297_051:0584c16": "遊山翫水便乘言。自己商量總不偏。鶻臭布衫脫未",
    "X66n1297_051:0584c17": "得。且隨風俗度流年。",
    "X66n1297_051:0584c18": "滯句承言是瞽聾。參禪學道自無功。悟來不費纖毫",
    "X66n1297_051:0584c19": "力。火裏蝍蟟吞大蟲。",
    "X66n1297_051:0584c20": "祇要拔楔抽釘。為人解黏去縛。如何洞山老人。先要",
    "X66n1297_051:0584c21": "螣蛇繞脚。(竹菴珪)",
    "X66n1297_051:0584c22": "言無展事。語不投機。承言者喪。滯句者迷。逢人不得",
    "X66n1297_051:0584c23": "錯舉。(徑山杲)",
    "X66n1297_051:0584c24": "白圭三復瑕難掩。一默如緘語路差。稍變動。已迷家。",
    "X66n1297_051:0585a01": "萬頃秋光天水碧。一聲漁笛隔蘆花。(幻寄庭)",
    "X66n1297_051:0585a02": "洞山示眾。五臺山上雲蒸飯。佛殿階前狗尿天。旛",
    "X66n1297_051:0585a03": "竿頭上煎[飢几+追]子。三箇猢猻夜簸錢。",
    "X66n1297_051:0585a04": "道吾真云。山僧則不然。三面狸奴脚蹋月。兩頭白牯",
    "X66n1297_051:0585a05": "手拏烟。戴冠碧兔立庭柏。脫殻烏龜飛上天。且道誵",
    "X66n1297_051:0585a06": "譌在什麼處。　保福達云。一等為虗空畵眉目。洞山",
    "X66n1297_051:0585a07": "道吾較些子。　雲漢挺云。上大人。收拾起。如何若何。",
    "X66n1297_051:0585a08": "趙錢孫李。",
    "X66n1297_051:0585a09": "山猱得樹尾連顛。笑道階除夜簸錢。敲磕髑髏無用",
    "X66n1297_051:0585a10": "處。從來千聖不曾傳。",
    "X66n1297_051:0585a11": "洞山因僧問。赤水玄珠猶是人間之寶。和雲唱出",
    "X66n1297_051:0585a12": "固非格外之談。未審今日如何為人。師曰。夜聞祭",
    "X66n1297_051:0585a13": "鬼鼓。朝聽上灘歌。",
    "X66n1297_051:0585a14": "一腔風月浪家私。唱拍相隨作者知。二十五絃非格",
    "X66n1297_051:0585a15": "調。無生一曲韻丰姿。(緣止緣)",
    "X66n1297_051:0585a16": "洞山因都諫太保問。眼中入正受。諸塵三昧起。此",
    "X66n1297_051:0585a17": "意如何。師曰。洞山茶盌裏有太保。太保茶盌裏有",
    "X66n1297_051:0585a18": "洞山。保無語。却將此語問谷隱。隱曰不落無言說。",
    "X66n1297_051:0585a19": "又問延慶。慶曰喚什麼作三昧。",
    "X66n1297_051:0585a20": "幻寄稷別云。過。　愚菴盂云。一個老婆禪。一箇新婦",
    "X66n1297_051:0585a21": "禪。一箇女兒禪。總被太保折倒了也。",
    "X66n1297_051:0585a22": "洞山因僧問牛頭未見四祖時如何。師曰楖栗拄",
    "X66n1297_051:0585a23": "杖。曰見後如何。師曰竇八布衫。",
    "X66n1297_051:0585a24": "竇八布衫不禦寒。七穿八穴破[監*毛]毿。自從一見祖師",
    "X66n1297_051:0585b01": "後。燈盞茶瓶盡入官。(雪嶠信)",
    "X66n1297_051:0585b02": "金陵奉先深禪師(雲門偃嗣)同明和尚在眾時。聞僧問",
    "X66n1297_051:0585b03": "法眼如何是色。眼豎起拂。或曰雞冠花。或曰貼肉",
    "X66n1297_051:0585b04": "汗衫。二人特往問曰。承聞和尚有三種色話是否。",
    "X66n1297_051:0585b05": "眼曰是。師曰鷂子過新羅。便歸眾。李後主在座不",
    "X66n1297_051:0585b06": "肯。白法眼曰。寡人來日置茶筵請二僧重問話。明",
    "X66n1297_051:0585b07": "日後主備綵一箱。劍一口。謂二人曰。今日請上座",
    "X66n1297_051:0585b08": "重新問話。若問得是奉賞雜綵。若問不是祇賜一",
    "X66n1297_051:0585b09": "劍。眼陞座。師出問。今日奉敕問話。師還許也無。眼",
    "X66n1297_051:0585b10": "曰許。師曰鷂子過新羅。捧綵便行。大眾一時散去。",
    "X66n1297_051:0585b11": "時法鐙作維那。乃聲鐘眾集僧堂前勘辨。鐙曰。曾",
    "X66n1297_051:0585b12": "聞上座久在雲門。有什麼奇特因緣。舉一兩則商",
    "X66n1297_051:0585b13": "量看。師曰。白鷺下田千點雪。黃鸝上樹一枝花。維",
    "X66n1297_051:0585b14": "那作麼生商量。鐙擬議。師乃打一坐具。便歸眾。",
    "X66n1297_051:0585b15": "佛日晳云。法眼大人相。法燈小丈夫。深上座慣得其",
    "X66n1297_051:0585b16": "便。若在隆安門下。總不許動著。何故。識法者懼。",
    "X66n1297_051:0585b17": "無聲大海潑天潮。灔澦堆邊怒似號。釣慣漁翁閒坐",
    "X66n1297_051:0585b18": "看。時人驚殺浪頭高。(平陽忞)",
    "X66n1297_051:0585b19": "兵談虎帳陣雲開。欲搆前師束手來。戈戟纔施分勝",
    "X66n1297_051:0585b20": "負。倒騎敵馬奪標回。(緣止緣)",
    "X66n1297_051:0585b21": "百步穿楊妙有機。縱橫施設世中希。就中一箭人難",
    "X66n1297_051:0585b22": "學。射透花心奪綵歸。(雪奇靜)",
    "X66n1297_051:0585b23": "一種天生絕世才。臨機與奪起風雷。辭鋒八面齊掀",
    "X66n1297_051:0585b24": "倒。贏得宮花滿鬢栽。(眉山遠)",
    "X66n1297_051:0585c01": "奉先同明和尚到淮河。見人牽魚網。有魚從網中",
    "X66n1297_051:0585c02": "透出。師曰。明兄俊哉。一似箇衲僧相似。明曰。雖然",
    "X66n1297_051:0585c03": "如此。爭如當初不撞入網羅好。師曰。明兄。你欠悟",
    "X66n1297_051:0585c04": "在。明至中夜方省。",
    "X66n1297_051:0585c05": "徑山杲云。明上座省得底。且道是網羅裏底網羅外",
    "X66n1297_051:0585c06": "底。　愚菴盂云。一度被蛇傷。三年怕爛艸。　西遯超",
    "X66n1297_051:0585c07": "云。須知古人言不虗發。且道如何是他欠悟處。若向",
    "X66n1297_051:0585c08": "明公語下搜求。直須打到棒折。若儱侗道個惑亂一",
    "X66n1297_051:0585c09": "上。打到棒折尚未放休。除此二途。還有知二公落處",
    "X66n1297_051:0585c10": "者麼。乃呵呵大笑云。入也入也。",
    "X66n1297_051:0585c11": "俊哉一躍透重淵。霹靂追之去不還。却笑龍門燒尾",
    "X66n1297_051:0585c12": "者。依然點額在波瀾。(徑山杲)",
    "X66n1297_051:0585c13": "洪波高跳過重關。適意遨遊喚不還。堪笑靜沉溝壑",
    "X66n1297_051:0585c14": "者。安知海闊任從閒。(磬山修)",
    "X66n1297_051:0585c15": "漁歌一拍蘆花雨。鷺鷥驚入秋烟裏。向來羈宦長安",
    "X66n1297_051:0585c16": "遊。此幸乘閒步清滸。蘇公蘇公刎頸交。何如艸具酬",
    "X66n1297_051:0585c17": "知己。(三宜盂)",
    "X66n1297_051:0585c18": "俊臣造瓮。商君制刑。即以其人之道。還治其人之身。",
    "X66n1297_051:0585c19": "(西遯超)",
    "X66n1297_051:0585c20": "南嶽般若寺啟柔禪師(雲門偃嗣)僧問。西天以蠟人為",
    "X66n1297_051:0585c21": "驗。未審此土以何為驗。師曰新羅人艸鞵。",
    "X66n1297_051:0585c22": "龜毛拈得笑咍咍。一擊萬重關鎖開。假使蠟人似冰",
    "X66n1297_051:0585c23": "結。當甚新羅人艸鞵。(枯禪鏡)",
    "X66n1297_051:0585c24": "韶州雙峰竟欽禪師(雲門偃嗣)示眾。進一步即迷理。退",
    "X66n1297_051:0586a01": "一步即失事。饒你一向兀然去又同無情。僧便問",
    "X66n1297_051:0586a02": "如何得不同無情去。師曰動轉施為。曰如何得不",
    "X66n1297_051:0586a03": "迷理失事去。師曰進一步退一步。僧作禮。師曰。向",
    "X66n1297_051:0586a04": "來有人與麼會。老僧不肯伊。曰請和尚直指。師便",
    "X66n1297_051:0586a05": "打出。",
    "X66n1297_051:0586a06": "昭覺勤云。如鷹拏雀。似鶻捉鳩。細中之細。妙中之妙。",
    "X66n1297_051:0586a07": "進一步不迷理。退一步不失事。所謂恁麼中不恁麼。",
    "X66n1297_051:0586a08": "不恁麼中却恁麼。就中有末後一著。光前絕後。",
    "X66n1297_051:0586a09": "雙峰因僧問。賓頭盧應供四天下。還得徧也無。師",
    "X66n1297_051:0586a10": "曰如月入水。曰如何是用而不雜。師曰明月堂前",
    "X66n1297_051:0586a11": "垂玉露。水晶殿裏燦珍珠。",
    "X66n1297_051:0586a12": "混而不雜體常虗。雪月交光類莫如。應處萬端無罣",
    "X66n1297_051:0586a13": "礙。片雲自在卷還舒。(自得暉)",
    "X66n1297_051:0586a14": "蘄州北禪悟通寂禪師(雲門偃嗣)問僧甚處來。曰黃州。",
    "X66n1297_051:0586a15": "師曰夏在什麼處。曰資福。師曰福將何資。曰兩重",
    "X66n1297_051:0586a16": "公案。師曰爭奈在北禪手裏。曰在手裏即收取。師",
    "X66n1297_051:0586a17": "便打。僧不甘。師隨後趁出。",
    "X66n1297_051:0586a18": "翠峰顯云。奇怪。宛有超師之作。還知者僧麼。祇解貪",
    "X66n1297_051:0586a19": "前不能顧後。若在翠峰手裏。棒折也未放在。　南堂",
    "X66n1297_051:0586a20": "欲云。一不做二不休。打人須是鐵拳頭。",
    "X66n1297_051:0586a21": "眉州黃龍贊禪師(雲門偃嗣)問僧近離甚處。曰香林。師",
    "X66n1297_051:0586a22": "曰在彼多少時。曰六年。師曰。世尊在雪山六年證",
    "X66n1297_051:0586a23": "無上菩提。汝在香林六年成得箇甚麼。僧無語。師",
    "X66n1297_051:0586a24": "曰移廚喫飯漢。",
    "X66n1297_051:0586b01": "寶壽新云。者僧據黃龍判斷分文不值。仔細看來不",
    "X66n1297_051:0586b02": "無長處。且道那裏是他長處。祇見波濤闊。不覺洞庭",
    "X66n1297_051:0586b03": "深。",
    "X66n1297_051:0586b04": "饒州薦福承古禪師(雲門偃嗣)僧問如何是佛。師曰莫",
    "X66n1297_051:0586b05": "莫。又問如何是祖師西來意。師曰莫莫。",
    "X66n1297_051:0586b06": "北人偶與南人會。借問如何喫茘枝。口未開時先話",
    "X66n1297_051:0586b07": "墮。香甜二字且酬伊。(無文璨)",
    "X66n1297_051:0586b08": "鐵瓮漚浮釣巨鰲。銀缸花醭醉春醪。簾垂莫怪香沉",
    "X66n1297_051:0586b09": "鴨。世掌絲綸有鳳毛。(湘翁沄)",
    "X66n1297_051:0586b10": "截斷千江不放流。眼高佛祖氣吞牛。天涯盡處無征",
    "X66n1297_051:0586b11": "戰。萬井絃歌起畵樓。(雪岸睿)",
    "X66n1297_051:0586b12": "大鑒下九世",
    "X66n1297_051:0586b13": "連州寶華和尚(白雲祥嗣)問僧甚處來。曰大容來。師曰",
    "X66n1297_051:0586b14": "大容近日作麼生。曰近日來合得一瓮醬。師乃喚",
    "X66n1297_051:0586b15": "沙彌將一盌水來與者僧照影。",
    "X66n1297_051:0586b16": "開門何所見。春色滿平林。喜有嘉賓至。彈箏復鼓琴。",
    "X66n1297_051:0586b17": "(永天怡)",
    "X66n1297_051:0586b18": "鼎州文殊應真禪師(德山密嗣)僧問。萬法歸一一歸何",
    "X66n1297_051:0586b19": "處。師曰黃河九曲。",
    "X66n1297_051:0586b20": "問法窮因歸何處。黃河透過碧波瀾。須知雲外千峰",
    "X66n1297_051:0586b21": "上。別有靈松帶露寒。(投子青)",
    "X66n1297_051:0586b22": "路窮巖斷進無門。賴有山翁指出原。九曲黃河清徹",
    "X66n1297_051:0586b23": "底。誰知別是一乾坤。(懶菴需)",
    "X66n1297_051:0586b24": "九曲那容眨眼看。操舟誰解別波瀾。文殊曾展回天",
    "X66n1297_051:0586c01": "手。直得潮宗萬派乾。(木菴永)",
    "X66n1297_051:0586c02": "文殊因僧問古人埀一足意旨如何。師曰久坐成",
    "X66n1297_051:0586c03": "勞。",
    "X66n1297_051:0586c04": "馳書纔去返悤悤。一足垂酬繼後踪。久坐成勞誰委",
    "X66n1297_051:0586c05": "悉。紅爐點雪自相通。(投子青)",
    "X66n1297_051:0586c06": "南嶽南臺勤禪師(德山密嗣)僧問如何是祖師西來意。",
    "X66n1297_051:0586c07": "師曰一寸龜毛重七斤。",
    "X66n1297_051:0586c08": "等閒不語未逢人。語便傷真似太親。不顧火中鸞鳳",
    "X66n1297_051:0586c09": "息。驚他石虎暗生瞋。(投子青)",
    "X66n1297_051:0586c10": "石中迸出事非常。鐵女摶雲舞太陽。幾聽瀑崖飛澗",
    "X66n1297_051:0586c11": "水。至今哀怨恨無詳。(天奇瑞)",
    "X66n1297_051:0586c12": "靈澂散聖(巴陵鑑嗣)因寬和尚問甚處來。師曰水清月",
    "X66n1297_051:0586c13": "現。寬曰好好借問。師曰褊衫不染皁。寬曰喫茶去。",
    "X66n1297_051:0586c14": "海天空闊一聲秋。劃破澄江影倒流。翠嶺衡陽分月",
    "X66n1297_051:0586c15": "白。空餘踪跡使人愁。(粟菴鼎)",
    "X66n1297_051:0586c16": "靈澂一日上堂問訊寬和尚。寬曰上座到來數日",
    "X66n1297_051:0586c17": "且得安樂。師曰菠薐好煑羮。寬曰作者箇去就。師",
    "X66n1297_051:0586c18": "曰王字不著點。寬撫掌大笑。",
    "X66n1297_051:0586c19": "風雨亭邊拾得物。逢人叫賣夜明珠。拋來擲去雖光",
    "X66n1297_051:0586c20": "怪。按劍笑中亦足虞。(澗菴怡)",
    "X66n1297_051:0586c21": "蘄州五祖師戒禪師(雙泉寬嗣)因玉澗頌雲門北斗藏",
    "X66n1297_051:0586c22": "身話曰。北斗藏身為舉揚。法身從此露堂堂。雲門",
    "X66n1297_051:0586c23": "賺殺它家子。直至如今謾度量。且問其作頌之意。",
    "X66n1297_051:0586c24": "澗乃張目視之。師曰。若恁麼會。雲門不值一文錢。",
    "X66n1297_051:0587a01": "公亦當無兩目。澗果如其言。師暮年亦失一目。",
    "X66n1297_051:0587a02": "覺範洪云。今人妄意測度先德之言。疑誤後昆亦可",
    "X66n1297_051:0587a03": "以少誡。　中峰本云。北斗藏身。不但玉澗頌不出。便",
    "X66n1297_051:0587a04": "是五祖戒也祇得向背後叉手。暮年果損其目。也是",
    "X66n1297_051:0587a05": "好采。洪公謂誤謗先宗感果如是。莫將閒學解。埋沒",
    "X66n1297_051:0587a06": "祖師心。",
    "X66n1297_051:0587a07": "五祖因僧問如何是佛。師曰蹋著秤錘硬似鐵。",
    "X66n1297_051:0587a08": "蹋著秤錘硬似鐵。懵懂禪和猶未瞥。二冬嶺上火雲",
    "X66n1297_051:0587a09": "生。六月長天降大雪。(雲峰悅)",
    "X66n1297_051:0587a10": "信步紅塵裏。無人問短長。歸來天欲暮。片月照滄浪。",
    "X66n1297_051:0587a11": "(天寧璉)",
    "X66n1297_051:0587a12": "牧童歸去倒騎牛。白日城中晚未休。蹋著秤錘硬以",
    "X66n1297_051:0587a13": "鐵。那知船子下揚州。(佛陀遜)",
    "X66n1297_051:0587a14": "五祖問僧近離甚處。曰東京。師曰還見天子也無。",
    "X66n1297_051:0587a15": "曰常年一度出金明池。師曰。有理可恕。無理難容。",
    "X66n1297_051:0587a16": "出去。",
    "X66n1297_051:0587a17": "真如元云。者僧親從東京來。他恁麼應對。見天子不",
    "X66n1297_051:0587a18": "見天子。五祖末上與麼道。是賞伊是罰伊。",
    "X66n1297_051:0587a19": "五祖因智門問。暑往寒來即不問。林下相逢事如",
    "X66n1297_051:0587a20": "何。師曰五鳳樓前聽玉漏。曰怎奈主山高案山低。",
    "X66n1297_051:0587a21": "師曰須彌頂上擊金鐘。",
    "X66n1297_051:0587a22": "高高峰頂翻銀浪。深深海底起紅塵。金鐘玉漏相酬",
    "X66n1297_051:0587a23": "醋。疑殺滔滔天下人。苟非作者。孰問關津。執鞭回首。",
    "X66n1297_051:0587a24": "四海良隣。君不見。仲尼溫伯雪。傾蓋相逢也奇絕。(圓",
    "X66n1297_051:0587b01": "悟勤)",
    "X66n1297_051:0587b02": "五鳳樓前聽玉漏。須彌頂上擊金鐘。巨靈擡手無多",
    "X66n1297_051:0587b03": "子。劈破華山千萬重。(即菴覺)",
    "X66n1297_051:0587b04": "兔馬有角。牛羊無角。絕毫絕釐。如山如嶽。犀然牛渚",
    "X66n1297_051:0587b05": "兮分開海底波濤。劍合延平兮散作晴空雨雹。莫莫。",
    "X66n1297_051:0587b06": "隔江招手有知音。何待曹溪一宿覺。(笑隱訢)",
    "X66n1297_051:0587b07": "隨州智門光祚禪師(香林遠嗣)僧問蓮花未出水時如",
    "X66n1297_051:0587b08": "何。師曰蓮花。曰出水後如何。師曰荷葉。",
    "X66n1297_051:0587b09": "天童覺云。靈龜無卦兆。空殻不勞鑽。",
    "X66n1297_051:0587b10": "蓮花荷葉報君知。出水還同未出時。江北江南問王",
    "X66n1297_051:0587b11": "老。一狐疑了一狐疑。(翠峰顯)",
    "X66n1297_051:0587b12": "烟籠檻外差差綠。風撼池中柄柄香。多謝浣紗人不",
    "X66n1297_051:0587b13": "折。雨中留得葢鴛鴦。(慈受深)",
    "X66n1297_051:0587b14": "蓮花荷葉共池中。花葉年年綠間紅。春水漣漪清徹",
    "X66n1297_051:0587b15": "底。一聲啼鳥五更風。(張無盡)",
    "X66n1297_051:0587b16": "荷葉團團擎翠葢。蓮花灼灼鬬紅糚。馨香越格無人",
    "X66n1297_051:0587b17": "薦。又逐薰風過野塘。(雲畊靜)",
    "X66n1297_051:0587b18": "智門上堂。一法若有。毗盧墮在凡夫。萬法若無。普",
    "X66n1297_051:0587b19": "賢失其境界。正恁麼時。文殊向甚處出頭。若也出",
    "X66n1297_051:0587b20": "頭不得。金毛獅子腰折。幸好一盤飯。莫待糝椒薑。",
    "X66n1297_051:0587b21": "千頃良田自主張。十年九度作滄桑。而今出手招人",
    "X66n1297_051:0587b22": "買。盡底根源付當行。(頻吉祥)",
    "X66n1297_051:0587b23": "智門僧問如何是般若體。師曰蚌含明月。曰如何",
    "X66n1297_051:0587b24": "是般若用。師曰兔子懷胎。",
    "X66n1297_051:0587c01": "翠峰顯云。非惟把定世界。亦乃安怗邦家。若也善能",
    "X66n1297_051:0587c02": "參詳。便請丹霄獨步。　古南門云。如何是般若體。盲",
    "X66n1297_051:0587c03": "人見暗。如何是般若用。機婦停梭。大眾。何必特地參",
    "X66n1297_051:0587c04": "詳。幸在家中穩坐。還會麼。早知燈是火。飯熟幾多時。",
    "X66n1297_051:0587c05": "一片虗凝絕謂情。人天從此見空生。蚌含明月深深",
    "X66n1297_051:0587c06": "意。曾與禪家作戰爭。(翠峰顯)",
    "X66n1297_051:0587c07": "蚌含明月秋波冷。兔子懷胎夜魄寒。皦皦清光成一",
    "X66n1297_051:0587c08": "片。直須回首好生觀。(佛鑒懃)",
    "X66n1297_051:0587c09": "玉兔懷胎。蚌含明月。乘時正在中秋節。一顆明珠轉",
    "X66n1297_051:0587c10": "玉盤。徹底無瑕光皦潔。(慈受深)",
    "X66n1297_051:0587c11": "月映冰壺忽撲碎。誰家兔子不懷胎。清光歷亂難收",
    "X66n1297_051:0587c12": "貯。笤帚紛紛埽不開。(雲林輅)",
    "X66n1297_051:0587c13": "智門因僧問如何是佛。師曰蹋破艸鞵赤脚走。曰",
    "X66n1297_051:0587c14": "如何是佛向上事。師曰拄杖頭上挑日月。",
    "X66n1297_051:0587c15": "翠峰顯云。千兵易得一將難求。　笑巖寶云。一句明",
    "X66n1297_051:0587c16": "三句。三句明一句。還他智門。祇如翠峰恁麼道。在者",
    "X66n1297_051:0587c17": "僧在智門。試定當看。　[、/(、*、)]堂蓮云。一步闊一步。一著",
    "X66n1297_051:0587c18": "高一著。智門老禿奴。恁麼也大錯。作麼生是伊錯處。",
    "X66n1297_051:0587c19": "君子出言如釘入木。",
    "X66n1297_051:0587c20": "蹋破艸鞋赤脚走。衲僧到此無窠臼。拄杖頭邊挑日",
    "X66n1297_051:0587c21": "月。九洲四海任遨遊。(真如哲)",
    "X66n1297_051:0587c22": "智門真得祖家風。放出雲門廣長舌。大智如愚。大巧",
    "X66n1297_051:0587c23": "若拙。用盡功夫參不徹。莫於平地上增堆。休向虗空",
    "X66n1297_051:0587c24": "裏釘橛。(天童覺)",
    "X66n1297_051:0588a01": "拄杖頭上挑日月。藏身北斗何殊絕。三千剎海夜沉",
    "X66n1297_051:0588a02": "沉。新出紅爐一點雪。(南堂靜二)",
    "X66n1297_051:0588a03": "蹋破艸鞵赤脚走。胸中憤氣衝牛斗。須彌頂上擊金",
    "X66n1297_051:0588a04": "鐘。百戰場中獅子吼。",
    "X66n1297_051:0588a05": "天台蓮花祥菴主(奉先深嗣)拈拄杖曰。古人到者裏為",
    "X66n1297_051:0588a06": "甚麼不肯住。眾無對。乃曰。為它途路不得力。復曰。",
    "X66n1297_051:0588a07": "畢竟如何。以杖橫肩曰。楖栗橫擔不顧人。直入千",
    "X66n1297_051:0588a08": "峰萬峰去。言畢而逝。",
    "X66n1297_051:0588a09": "昭覺勤云。也好與三十棒。祇為他擔板。腦後見顋。莫",
    "X66n1297_051:0588a10": "與往來。諸人還辨得菴主麼。脚跟也未點地在。　天",
    "X66n1297_051:0588a11": "童覺云。負入不負出。本色住山人。思大吞盡諸佛。普",
    "X66n1297_051:0588a12": "眼不見普賢。且道病在什麼處。驀拈拄杖卓一下云。",
    "X66n1297_051:0588a13": "官不容鍼。私通車馬。　寶壽新云。蓮花拄杖子。攪亂",
    "X66n1297_051:0588a14": "三千大千世界了也。還知麼。却化為龍矣。還降得麼。",
    "X66n1297_051:0588a15": "咦。",
    "X66n1297_051:0588a16": "眼裏塵沙耳裏土。千峰萬峰不肯住。落花流水太茫",
    "X66n1297_051:0588a17": "茫。剔起眉毛何處去。(翠峰顯)",
    "X66n1297_051:0588a18": "石火光中汗漫遊。白拈臨濟叵同儔。掀翻華嶽連天",
    "X66n1297_051:0588a19": "黑。那個知身在御樓。(無菴全)",
    "X66n1297_051:0588a20": "直入千峰與萬峰。楊花飄徹杏花紅。渾身泥水都無",
    "X66n1297_051:0588a21": "主。側立披雲過曉鐘。(伴我侶)",
    "X66n1297_051:0588a22": "拈起雲簫顛倒吹。一回曲罷淚霑衣。誰知轉入漁陽",
    "X66n1297_051:0588a23": "調。苦雨淒風聲更悲。(貫之理)",
    "X66n1297_051:0588a24": "十里黃雲白日曛。北風吹雁雪紛紛。莫愁前路無知",
    "X66n1297_051:0588b01": "己。天下何人不識君。(般舟遠)",
    "X66n1297_051:0588b02": "錦衣公子御街遊。夾路桃花看不休。幾度登高凭極",
    "X66n1297_051:0588b03": "目。山河無復漢宮秋。(法林音)",
    "X66n1297_051:0588b04": "鼎州德山慧遠禪師(雲門偃下雙泉郁嗣)僧問。九夏禁足今",
    "X66n1297_051:0588b05": "已滿。自恣之儀事如何。師曰。猢猻趁蛺蜨。九步作",
    "X66n1297_051:0588b06": "一歇。曰意旨如何。師示以頌曰。兩箇兒童舁木鼓。",
    "X66n1297_051:0588b07": "左邊打了右邊舞。剎那變現百千般。分明示君君",
    "X66n1297_051:0588b08": "記取。",
    "X66n1297_051:0588b09": "瑞巖慍云。答也答了。頌也頌了。怎奈者僧未肯點首",
    "X66n1297_051:0588b10": "在。瑞巖路見不平。須與德山相見。自恣在今朝。有花",
    "X66n1297_051:0588b11": "當面貼。一句定誵譌。猢猻趁蛺蜨。蛺蜨飛。無處尋。空",
    "X66n1297_051:0588b12": "中打坐。海底穿鍼。驀拈拄杖顧左右云。眾中莫有因",
    "X66n1297_051:0588b13": "齋慶讚者麼。卓一下云。莫將閒學解。埋沒祖師心。",
    "X66n1297_051:0588b14": "大鑒下十世",
    "X66n1297_051:0588b15": "瑞州洞山曉聰禪師(文殊真嗣)常自負柴上山。僧問。山",
    "X66n1297_051:0588b16": "上有柴。何故將去。師放柴於地曰會麼。曰不會。師",
    "X66n1297_051:0588b17": "曰我要燒。",
    "X66n1297_051:0588b18": "此行莫擬幾時回。北去應須到五臺。若遇文殊放光",
    "X66n1297_051:0588b19": "處。殷勤為我記將來。(虛堂愚)",
    "X66n1297_051:0588b20": "柴火煎熬擔在身。相逢狹路不堪論。淡烟落日青山",
    "X66n1297_051:0588b21": "外。滿地難收刀斧痕。(石林鞏)",
    "X66n1297_051:0588b22": "洞山上堂。晨雞報曉靈。粥後便天明。鐙籠猶瞌睡。",
    "X66n1297_051:0588b23": "靈柱却惺惺。復曰。惺惺直言惺惺。歷歷直言歷歷。",
    "X66n1297_051:0588b24": "明朝後日。莫認奴作郎。珍重。",
    "X66n1297_051:0588c01": "崇先奇云。大眾。好言語。若人信受奉行。保管一生受",
    "X66n1297_051:0588c02": "記。從教三十年後。有人道臯亭和泥合水。",
    "X66n1297_051:0588c03": "洞山示眾。天晴葢却屋。乘時刈却禾。輸納王租了。",
    "X66n1297_051:0588c04": "鼓腹唱謳歌。",
    "X66n1297_051:0588c05": "薦福燦云。打淨潔毬子誰人不會。開先則不然。天晴",
    "X66n1297_051:0588c06": "葢却屋。乘時刈却禾。輸納王租了。秋冬事轉多。阿呵",
    "X66n1297_051:0588c07": "呵。喚不回頭怎奈何。",
    "X66n1297_051:0588c08": "洞山因僧問。泗州大聖為什麼在揚州出現。師曰",
    "X66n1297_051:0588c09": "君子愛財取之有道。",
    "X66n1297_051:0588c10": "泗州忽示現揚州。天下宗師話路稠。君子愛財取有",
    "X66n1297_051:0588c11": "道。南海波斯鼻孔麤。(慈明圓)",
    "X66n1297_051:0588c12": "玉堂有路通人到。金榜無名祇自慚。長恨貧儒書讀",
    "X66n1297_051:0588c13": "盡。老來不得一青衫。(柏庭永)",
    "X66n1297_051:0588c14": "萬物從來有性情。因時制事優營生。長安無限經綸",
    "X66n1297_051:0588c15": "客。誰是臨場得志亨。(繼南祖)",
    "X66n1297_051:0588c16": "洞山示眾。一大藏教祇是箇之字。",
    "X66n1297_051:0588c17": "點畵分明無道理。老胡幾度提不起。不如分付王右",
    "X66n1297_051:0588c18": "軍。無限風流歸手裏。(白雲端)",
    "X66n1297_051:0588c19": "明州雪竇山重顯禪師(智門祚嗣)到大龍問。語者默者",
    "X66n1297_051:0588c20": "不是。非語非默更非。總是總不是拈却。大用現前",
    "X66n1297_051:0588c21": "時人知有。未審大龍如何。龍曰子有如是見解那。",
    "X66n1297_051:0588c22": "師曰者老漢瓦解冰消。曰放你三十棒。師禮拜歸",
    "X66n1297_051:0588c23": "眾。龍却喚曰。適來問話底僧出來。師便出。龍曰甚",
    "X66n1297_051:0588c24": "處是老僧瓦解冰消。師曰轉見敗闕。龍作色曰。叵",
    "X66n1297_051:0589a01": "耐叵耐。師不顧。後舉似福嚴雅。嚴曰大龍何不與",
    "X66n1297_051:0589a02": "本分艸料。師曰和尚更須行脚。",
    "X66n1297_051:0589a03": "理安問云。賓則始終賓。主則始終主。檢點將來。二俱",
    "X66n1297_051:0589a04": "不了。山僧則不然。待問大龍何如。劈脊便棒。者老漢",
    "X66n1297_051:0589a05": "今日瓦解冰消。連棒趁出。免得遞相鈍置。福嚴云何",
    "X66n1297_051:0589a06": "不與本分艸料。雪竇却道和尚更買艸鞵行脚始得。",
    "X66n1297_051:0589a07": "我要問福嚴。本分艸料甚處去也。拈拄杖云。龍蛇易",
    "X66n1297_051:0589a08": "辨。衲子難瞞。",
    "X66n1297_051:0589a09": "雪竇示眾。龍泉與刀斧同質。利鈍懸殊。駑駘與驥",
    "X66n1297_051:0589a10": "馬同途。遲速有異。",
    "X66n1297_051:0589a11": "說似琅玕猶是玉。謂言鍮石又如金。自慚識性多庸",
    "X66n1297_051:0589a12": "下。未有昭昭至鑑心。(佛鑑懃)",
    "X66n1297_051:0589a13": "雪竇舉古德曰。眼裏著沙不得。耳裏著水不得。忽",
    "X66n1297_051:0589a14": "有箇漢。信得及把得住。不受人瞞。佛祖言教是什",
    "X66n1297_051:0589a15": "麼熱盌鳴聲。便請高挂鉢囊。拗折拄杖。管取一員",
    "X66n1297_051:0589a16": "無事道人。又曰。眼裏著得須彌山。耳裏著得大海",
    "X66n1297_051:0589a17": "水。一般漢受人商量佛祖言教。如龍得水似虎靠",
    "X66n1297_051:0589a18": "山。却須挑起鉢囊橫擔拄杖。亦是一員無事道人。",
    "X66n1297_051:0589a19": "復曰。恁麼也不得。不恁麼也不得。然後沒交涉。三",
    "X66n1297_051:0589a20": "員無事道人中。選一人為師。",
    "X66n1297_051:0589a21": "天童覺云。坐斷乾坤。建立世界。和光混俗。各有所長。",
    "X66n1297_051:0589a22": "且道選那一人為師。拈拄杖云。穿過了也。　南堂欲",
    "X66n1297_051:0589a23": "云。高挂鉢囊拗折拄杖。未是無事道人。挑起鉢囊橫",
    "X66n1297_051:0589a24": "擔拄杖。亦未是無事道人。恁麼也不得不恁麼也不",
    "X66n1297_051:0589b01": "得然後沒交涉。亦未是無事道人。卓拄杖喝一喝云。",
    "X66n1297_051:0589b02": "木馬火中嘶。黃昏候日出。",
    "X66n1297_051:0589b03": "雪竇改船子漁父頌曰。夜靜水寒魚不食。滿船載",
    "X66n1297_051:0589b04": "得月明歸。",
    "X66n1297_051:0589b05": "閃爍金鱗躍浪時。華亭貪翫下鉤遲。誰知雪老垂綸",
    "X66n1297_051:0589b06": "慣。不犯波濤取得伊。(白雲端)",
    "X66n1297_051:0589b07": "雪竇為道日損偈曰。三分光陰二早過。靈臺一點",
    "X66n1297_051:0589b08": "不揩磨。區區逐日貪生去。喚不回頭怎奈何。",
    "X66n1297_051:0589b09": "無禪才云。雪竇老漢更參三十年未會禪在。然雖如",
    "X66n1297_051:0589b10": "是。土曠人稀。試聽下個註脚。瞎却摩醯三隻眼。南北",
    "X66n1297_051:0589b11": "東西路不分。千林落葉無人掃。獨自松門展脚眠。",
    "X66n1297_051:0589b12": "　鼓山霈云。雪竇下此瞑眩。可謂徹困婆心。山僧今日",
    "X66n1297_051:0589b13": "不免從頭註破。三分光陰二早過。瓮裏何曾走却鱉。",
    "X66n1297_051:0589b14": "靈臺一點不揩磨。還瞞得渠麼。區區逐日貪生去。脚",
    "X66n1297_051:0589b15": "頭脚底。喚不回頭爭奈何。真箇衲僧。大眾。若向雪竇",
    "X66n1297_051:0589b16": "言下悟去。暫息化城。向山僧言下悟去。直登寶所。更",
    "X66n1297_051:0589b17": "有一人蹋倒化城踢翻寶所。且道又得個什麼。破衲",
    "X66n1297_051:0589b18": "蒙頭萬事休。此時山僧都不會。",
    "X66n1297_051:0589b19": "雪竇示眾。譬若世界壞時大水競作。其間無量眾",
    "X66n1297_051:0589b20": "生或沒未沒。互相悲號。仰望蒼蒼。皆曰相救。當是",
    "X66n1297_051:0589b21": "之時。四禪天人一見高聲便喝。咄哉眾生。我預曾",
    "X66n1297_051:0589b22": "報汝。令頻頻上來。汝却不聽。如今有什麼救處。乃",
    "X66n1297_051:0589b23": "拍手曰。歸堂。",
    "X66n1297_051:0589b24": "劫外濤聲滿世界。群生無處可躋攀。寥寥天外清虗",
    "X66n1297_051:0589c01": "境。誰解淩空上帝關。(圭堂居士)",
    "X66n1297_051:0589c02": "長空浩渺浸山川。無量含靈墮此淵。拍手洞天歸得",
    "X66n1297_051:0589c03": "去。無勞再上四禪天。(磬山修)",
    "X66n1297_051:0589c04": "雪竇曰。大施門開無壅塞。忽有箇衲僧出來。雪竇",
    "X66n1297_051:0589c05": "倒退七百里。何故。臨危不悚人。",
    "X66n1297_051:0589c06": "有老宿云。大施門開無壅塞。忽有箇衲僧出來。兩手",
    "X66n1297_051:0589c07": "分付。何故。心不負人。面無慚色。　又老宿云。大施門",
    "X66n1297_051:0589c08": "開無壅塞。忽有箇衲僧出來。三十棒一棒也不較。何",
    "X66n1297_051:0589c09": "故。許人一物。千金不移。　天童忞云。靈峰今日亦大",
    "X66n1297_051:0589c10": "施門開無壅塞。忽有箇衲僧出來。且教他立在門外。",
    "X66n1297_051:0589c11": "何故。伊欠少箇什麼。",
    "X66n1297_051:0589c12": "雪竇住翠峰時。有數僧到。師曰新到那。曰是。師曰",
    "X66n1297_051:0589c13": "參堂去。僧纔行。師復喚曰來來。僧回首。師曰。洞庭",
    "X66n1297_051:0589c14": "難得師僧到。與你一盌茶喫。",
    "X66n1297_051:0589c15": "入門句子已先酬。喚去呼來第二頭。到此不知茶味",
    "X66n1297_051:0589c16": "者。紛紛空買洞庭舟。(虗堂愚)",
    "X66n1297_051:0589c17": "雪竇因僧問。古人道有讀書人到來意旨如何。師",
    "X66n1297_051:0589c18": "曰且在山門外立。曰請師相見。師曰任是顏回亦",
    "X66n1297_051:0589c19": "不通。",
    "X66n1297_051:0589c20": "平陽忞云。雪竇雖是真實相為。太煞不近人情。若是",
    "X66n1297_051:0589c21": "天童有問讀書人到來時如何。道之以德。請師相見。",
    "X66n1297_051:0589c22": "齊之以禮。畢竟意旨如何。相逢相見呵呵笑。更有春",
    "X66n1297_051:0589c23": "風春又春。",
    "X66n1297_051:0589c24": "雪竇因僧問如何是諸佛本源。師曰千峰寒色。曰",
    "X66n1297_051:0590a01": "未審向上更有事也無。師曰雨滴巖花。",
    "X66n1297_051:0590a02": "千峰寒色事如何。雪上加霜凍滑多。若遇鄒陽吹暖",
    "X66n1297_051:0590a03": "律。巖花應不待春和。(楊無為)",
    "X66n1297_051:0590a04": "千峰寒色冷堆青。雨滴巖花照眼明。若問箇中端的",
    "X66n1297_051:0590a05": "旨。休將鶴唳作鶯聲。(本覺一)",
    "X66n1297_051:0590a06": "千峰寒色脆斑斕。雨滴巖花甚等閒。諸聖從教無入",
    "X66n1297_051:0590a07": "路。三三兩兩倚闌杆。(奯舟元)",
    "X66n1297_051:0590a08": "人自耽幽水石邊。三間茅屋足清眠。不知春色從何",
    "X66n1297_051:0590a09": "起。開遍千山紅杜鵑。(笠山寧)",
    "X66n1297_051:0590a10": "雨霽雲開數十峰。丹巖峭壁夕陽中。行謌歸去空山",
    "X66n1297_051:0590a11": "暮。水碓無人浩浩風。(伊菴彥)",
    "X66n1297_051:0590a12": "月映秋林萬壑輝。淡雲微露溼花枝。蕩然不礙威音",
    "X66n1297_051:0590a13": "旨。者段風光自不知。(宗元一)",
    "X66n1297_051:0590a14": "雪竇示眾。客從遠方來。遺我徑寸璧。中有四箇字。",
    "X66n1297_051:0590a15": "字字無人識。",
    "X66n1297_051:0590a16": "佛鑑懃云。客從遠方來。遺我徑寸璧。中有四箇字。不",
    "X66n1297_051:0590a17": "必重拈出。　高峰妙云。二大老。一人說易。一人說難。",
    "X66n1297_051:0590a18": "未免見有偏枯。高峰則不然。客從遠方來。遺我徑寸",
    "X66n1297_051:0590a19": "璧。中有四箇字。字字無平仄。　焦山傑云。前二老明",
    "X66n1297_051:0590a20": "中有暗。暗中有明。高峰半明半暗。總未免偏枯。我則",
    "X66n1297_051:0590a21": "不然。客從遠方來。遺我徑寸璧。中有四箇字。字字無",
    "X66n1297_051:0590a22": "點畫。",
    "X66n1297_051:0590a23": "雪竇因僧問。山花開似錦。澗水湛如藍。學人分上",
    "X66n1297_051:0590a24": "為甚不會。師曰枯木裏瞠眼。曰恁麼則從苗辨地",
    "X66n1297_051:0590b01": "因語識人。師曰三十棒且待別時。",
    "X66n1297_051:0590b02": "一枝枯艸強遮羞。明鏡當軒燭盡幽。滿面慚惶移步",
    "X66n1297_051:0590b03": "去。清光灼灼避無由。(白雲端)",
    "X66n1297_051:0590b04": "雪竇示眾。天得一以清。地得一以寧。衲僧得一無",
    "X66n1297_051:0590b05": "風浪興。爾若辨得。禍不入慎家之門。",
    "X66n1297_051:0590b06": "天童悟云。者龍頭蛇尾漢。錯下註脚。天得一以清。地",
    "X66n1297_051:0590b07": "得一以寧。衲僧得一無風浪興。以拄杖一時趁散。",
    "X66n1297_051:0590b08": "　嬾智融云。雪竇老漢賣弄不少。天得一以清。地得一",
    "X66n1297_051:0590b09": "以寧。衲僧得一斬新條令。特地乾坤。若人識得。恭候",
    "X66n1297_051:0590b10": "萬福。遂卓拄杖云。拄杖子識得也。作麼生是恭候萬",
    "X66n1297_051:0590b11": "福句。復卓拄杖云。天高群象正。海闊百川朝。",
    "X66n1297_051:0590b13": "宗鑑法林卷五十一"
}