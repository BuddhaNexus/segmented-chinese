{
    "X05n0232_004:0734a13": "大方廣佛華嚴經疏演義鈔卷第四",
    "X05n0232_004:0734a14": "清涼山大華嚴寺沙門澄觀撰述",
    "X05n0232_004:0734a15": "▲第二明教攝者教有二種。▲一者通相十二分教",
    "X05n0232_004:0734a16": "亦分大小至下十藏品辨。▲二者諸宗立教不同今",
    "X05n0232_004:0734a17": "當略釋。",
    "X05n0232_004:0734a18": "二者諸宗立教等者由前經藏有權實等故有此",
    "X05n0232_004:0734a19": "門於中三一標舉將說二總辨深玄三開章別解",
    "X05n0232_004:0734a20": "今初可知。",
    "X05n0232_004:0734a21": "▲夫教海沖深法雲彌漫智光無際妙辯叵窮。",
    "X05n0232_004:0734a22": "夫教海沖深下二總辯深玄有標釋結今初教海",
    "X05n0232_004:0734a23": "總含深廣文略語深法雲智光略明其廣下經云",
    "X05n0232_004:0734a24": "一切諸佛雲雨說法唯十地菩薩能安能受能攝",
    "X05n0232_004:0734b01": "能持佛剎微塵法門海故雲雨說法故夜摩偈讚",
    "X05n0232_004:0734b02": "品勝林菩薩云譬如孟夏月空淨無雲曀赫日揚",
    "X05n0232_004:0734b03": "光輝十方靡不充其光無限量無有能測知有目",
    "X05n0232_004:0734b04": "斯尚然何況盲冥者諸佛亦如是功德無邊際不",
    "X05n0232_004:0734b05": "可思議劫莫能分別知故云智光無際妙辯叵窮",
    "X05n0232_004:0734b06": "者法華云諸法寂滅相不可以言宣是法不可示",
    "X05n0232_004:0734b07": "言辭相寂滅故四辯八音不能談其狀也。",
    "X05n0232_004:0734b08": "▲以無言之言詮言絕之理以無變之變應無窮之",
    "X05n0232_004:0734b09": "機。",
    "X05n0232_004:0734b10": "以無言等者二釋即出叵窮所以全依體上起大",
    "X05n0232_004:0734b11": "用故非是無言非在言故然能說之妙謂無言之",
    "X05n0232_004:0734b12": "言所說之深謂言絕之理故經云了法不在言善",
    "X05n0232_004:0734b13": "入無言際而能示言說如響徧世間法華云以方",
    "X05n0232_004:0734b14": "便力故為五比丘說等以無變之變者能說多端",
    "X05n0232_004:0734b15": "故下經云一法門中無量門無量千劫如是說所",
    "X05n0232_004:0734b16": "演法門廣大義普運光天之所了等應無窮之機",
    "X05n0232_004:0734b17": "者所感非一故故九地云如是乃至不可說世界",
    "X05n0232_004:0734b18": "所有眾生一剎那間一一皆以無量言音而興問",
    "X05n0232_004:0734b19": "難一一問難各各不同菩薩於一念頃悉能領受",
    "X05n0232_004:0734b20": "亦以一音普為解釋各隨心樂令得歡喜等菩薩",
    "X05n0232_004:0734b21": "尚爾何況如來出現品云如來音聲亦復如是普",
    "X05n0232_004:0734b22": "入一切處一切眾生一切法一切業一切報中而",
    "X05n0232_004:0734b23": "無所住者即無變之變也又云佛子如來隨一切",
    "X05n0232_004:0734b24": "眾生心行欲樂無量差別出若干音聲而轉法輪",
    "X05n0232_004:0734c01": "者即應無窮之機也廣如下說是知如來教法能",
    "X05n0232_004:0734c02": "深能廣能高能遠其猶大海周天雖涉而難越孤",
    "X05n0232_004:0734c03": "峰四絕可仰而叵昇也。",
    "X05n0232_004:0734c04": "▲極位所承凡情難挹。",
    "X05n0232_004:0734c05": "極位所承等者三結成難思唯十地菩薩位極能",
    "X05n0232_004:0734c06": "承故十地經云譬如娑伽羅龍王所霔大雨唯除",
    "X05n0232_004:0734c07": "大海餘一切處皆不能安不能受不能攝不能持",
    "X05n0232_004:0734c08": "如來祕密藏大法明大法照大法雨亦復如是唯",
    "X05n0232_004:0734c09": "除第十地菩薩餘一切眾生聲聞獨覺乃至第九",
    "X05n0232_004:0734c10": "地菩薩皆不能安不能受不能攝不能持第五經",
    "X05n0232_004:0734c11": "云佛子眾會廣無限欲共測量諸佛地諸佛法門",
    "X05n0232_004:0734c12": "無有邊能悉了知甚為難唯精進力夜神云諸佛",
    "X05n0232_004:0734c13": "法海無有邊我悉一時能普飲等證上可知。",
    "X05n0232_004:0734c14": "▲今乘理教之力略啟四門一大意離合二古今違",
    "X05n0232_004:0734c15": "順三分宗立教四總相會通。",
    "X05n0232_004:0734c16": "今乘理教下第三開章別解也於中先標後釋今",
    "X05n0232_004:0734c17": "初應有難云既極位方知何以凡情輙窺大教故",
    "X05n0232_004:0734c18": "云依憑教理聖教許故故涅槃經云具縛凡夫能",
    "X05n0232_004:0734c19": "知如來祕密之藏毗盧遮那品云如因日光照還",
    "X05n0232_004:0734c20": "見於日輪我以佛智光見佛所行道即因佛教能",
    "X05n0232_004:0734c21": "了教也即仰推之智信解而知耳。",
    "X05n0232_004:0734c22": "▲今初且西域東夏弘闡之流於一代聖言或開宗",
    "X05n0232_004:0734c23": "分教或直釋經文以皆含得失故耳。",
    "X05n0232_004:0734c24": "今初且西域下釋第一門於中三初雙標開合次",
    "X05n0232_004:0735a01": "且不分下雙釋開合後以斯多義下雙結開合今",
    "X05n0232_004:0735a02": "初也西域開合者如龍樹之釋大品無著之解金",
    "X05n0232_004:0735a03": "剛等皆合而不分也智光戒賢各分三時皆開而",
    "X05n0232_004:0735a04": "不合也東夏開不開者如僧肇之解淨名僧叡之",
    "X05n0232_004:0735a05": "釋思益等皆合而不分也生公之立四輪智者之",
    "X05n0232_004:0735a06": "分四教等皆開而不合也故諸德見開有失則合",
    "X05n0232_004:0735a07": "見合有失則開不應局執也。",
    "X05n0232_004:0735a08": "▲且不分之意略有五焉。",
    "X05n0232_004:0735a09": "▲一則理本一味殊途同歸故不可分也二一音普",
    "X05n0232_004:0735a10": "應一雨普滋故三原聖本意為一事故四隨一一文",
    "X05n0232_004:0735a11": "眾解不同故五多種說法成枝流故。",
    "X05n0232_004:0735a12": "殊途同歸者周易云天下殊途而同歸百慮而一",
    "X05n0232_004:0735a13": "致謂若千逕九逵王城不二九流百氏大道寧差",
    "X05n0232_004:0735a14": "今疏借用乃通三義一約教始隨機異故殊途終",
    "X05n0232_004:0735a15": "歸顯實故一致二約機則異就理常一三體外無",
    "X05n0232_004:0735a16": "權權即是實故殊途同致也二一音普應一雨普",
    "X05n0232_004:0735a17": "滋者一音即是淨名一雨即法華藥草喻品謂三",
    "X05n0232_004:0735a18": "草二木不同同承一雨之潤五性三乘不一法雨",
    "X05n0232_004:0735a19": "一味無差故彼經云如來知是一相一味之法所",
    "X05n0232_004:0735a20": "謂解脫相離相滅相究竟涅槃常寂滅相終歸於",
    "X05n0232_004:0735a21": "空等三原聖本意為一事故者亦是法華中意故",
    "X05n0232_004:0735a22": "彼經云過去諸佛以無量無數方便種種因緣譬",
    "X05n0232_004:0735a23": "喻言詞而為眾生演說諸法是法皆為一佛乘故",
    "X05n0232_004:0735a24": "等又云我此九部法隨順眾生說入大乘為本以",
    "X05n0232_004:0735b01": "故說是經皆為一事也四隨一一文眾解不同者",
    "X05n0232_004:0735b02": "此是通明諸經如經說一無常或有解者以生滅",
    "X05n0232_004:0735b03": "代謝故云無常或云無彼常故名為無常或云不",
    "X05n0232_004:0735b04": "生不滅名為無常或即無法可常也或云真如一",
    "X05n0232_004:0735b05": "法隨染淨緣轉變不常故名無常或聞無常便知",
    "X05n0232_004:0735b06": "對常以說無常非常非無常以為中道等明知隨",
    "X05n0232_004:0735b07": "人解不同也又苦集滅道四名則同隨機解殊乃",
    "X05n0232_004:0735b08": "有四種又涅槃云十二因緣下智觀者得聲聞菩",
    "X05n0232_004:0735b09": "提中智觀者得緣覺菩提上智觀者得菩薩菩提",
    "X05n0232_004:0735b10": "上上智觀者得佛菩提又如中論偈云因緣所生",
    "X05n0232_004:0735b11": "法我說即是空亦為是假名亦是中道義即有多",
    "X05n0232_004:0735b12": "人解不同也或云既言因緣所生那得即是空要",
    "X05n0232_004:0735b13": "須析因緣盡方乃會空呼十方空為即空亦為是",
    "X05n0232_004:0735b14": "假名者有為虗弱勢不獨立假眾緣成賴緣故假",
    "X05n0232_004:0735b15": "非施權之假亦是中道義者離斷常故名為中道",
    "X05n0232_004:0735b16": "非佛性中道若作此解者雖三句皆空尚不成即",
    "X05n0232_004:0735b17": "空況即假即中此生滅四諦中義也或云因緣所",
    "X05n0232_004:0735b18": "生法不須破滅體即是空而不得即假即中設作",
    "X05n0232_004:0735b19": "假中皆順入空何者諸法皆即空無主我故假亦",
    "X05n0232_004:0735b20": "即空假施設故中亦即空離斷常二邊故此三翻",
    "X05n0232_004:0735b21": "語異俱順入空退非二乘析法進非別圓乃是三",
    "X05n0232_004:0735b22": "獸渡河之意耳或謂即空即假即中三種迆邐各",
    "X05n0232_004:0735b23": "各有異三種皆空者無主故空虗設故空無邊故",
    "X05n0232_004:0735b24": "空三種皆假者同有名字故假三種皆中者中真",
    "X05n0232_004:0735c01": "中機中實故謂空名中者約真諦故假名中者就",
    "X05n0232_004:0735c02": "機設化不住化不化故中名中者約一實諦之中",
    "X05n0232_004:0735c03": "道故此得別失圓或謂即空即假即中雖三而一",
    "X05n0232_004:0735c04": "雖一而三不相妨礙三種皆空者言思道斷故三",
    "X05n0232_004:0735c05": "種皆假者但有名字故三種皆中者即是實相故",
    "X05n0232_004:0735c06": "但以空為名即具假中悟空即悟假中餘亦如是",
    "X05n0232_004:0735c07": "是知隨聞一法起種種解圓機受教無教不圓偏",
    "X05n0232_004:0735c08": "機受教圓亦偏矣既隨一文異解何須分判不同",
    "X05n0232_004:0735c09": "五多種說法成枝流者上義亦傍該諸經今正引",
    "X05n0232_004:0735c10": "當經立理法界品云法欲滅時有千部異千種說",
    "X05n0232_004:0735c11": "法等何不尋條以得根便欲派本而為末混淳源",
    "X05n0232_004:0735c12": "之一味成澆薄之枝流。",
    "X05n0232_004:0735c13": "▲以斯五義故不可分分之乃令情構異端是非競",
    "X05n0232_004:0735c14": "作故以不分為得。",
    "X05n0232_004:0735c15": "以斯五義下三總結也夫子云攻乎異端斯害也",
    "X05n0232_004:0735c16": "已何得執異述同是非競作。",
    "X05n0232_004:0735c17": "▲其分教者亦有多義一理雖一味詮有淺深故須",
    "X05n0232_004:0735c18": "分之使知權實。",
    "X05n0232_004:0735c19": "其分教者下釋分教中乃有十意前五對前五義",
    "X05n0232_004:0735c20": "後五顯過於前今初一理雖一味等者謂今欲分",
    "X05n0232_004:0735c21": "教非欲分理迷於權實寧契佛心。",
    "X05n0232_004:0735c22": "二約佛雖則一音就機差而教別。",
    "X05n0232_004:0735c23": "二中一音但是教本非即是教教乃在機隨機不",
    "X05n0232_004:0735c24": "同今分彼教故淨名云佛以一音演說法眾生各",
    "X05n0232_004:0736a01": "各隨所解今分隨所解耳其猶長風是一百竅異",
    "X05n0232_004:0736a02": "吹豈以一風不殊便謂百竅齊響一雨亦就佛說",
    "X05n0232_004:0736a03": "三草即就機殊今分三草教殊非析一雨令異故",
    "X05n0232_004:0736a04": "經云雖一地所生一雨所潤而諸草木各有差別",
    "X05n0232_004:0736a05": "以一音一雨義相不異故但說一音。",
    "X05n0232_004:0736a06": "三本意未申隨他意語而有異故。",
    "X05n0232_004:0736a07": "三中本意未申者如佛本為一事出現於世四十",
    "X05n0232_004:0736a08": "餘年未顯真實今分一代時教豈妨判有淺深言",
    "X05n0232_004:0736a09": "隨他意語者佛有三語一隨自意語說自所證一",
    "X05n0232_004:0736a10": "實等故二隨他意語一向方便引眾生故三隨自",
    "X05n0232_004:0736a11": "他意語半稱自證半隨機故今分後之二語不分",
    "X05n0232_004:0736a12": "初一隨自意也。",
    "X05n0232_004:0736a13": "四言有通別就顯說故。",
    "X05n0232_004:0736a14": "四中言有通別者如前所引此通隨聞異解有不",
    "X05n0232_004:0736a15": "通者就此分之如說人空法有斯即小乘不可名",
    "X05n0232_004:0736a16": "大若說二空此可名大不得名小說有五性非是",
    "X05n0232_004:0736a17": "一性說一性處非是說五如是等文無容異解故",
    "X05n0232_004:0736a18": "須分之。",
    "X05n0232_004:0736a19": "五雖分權實須善會佛意有開顯故。",
    "X05n0232_004:0736a20": "五中有二義故雖分權實不成枝流一善會佛意",
    "X05n0232_004:0736a21": "所說權教乃是隨宜所說實者稱理究竟二有開",
    "X05n0232_004:0736a22": "顯者說彼權教是方便門說於實教是真實相不",
    "X05n0232_004:0736a23": "隨方便為真實則方便門開知實理之普周則真",
    "X05n0232_004:0736a24": "實相顯故法華經云此經開方便門示真實相今",
    "X05n0232_004:0736b01": "就開顯故不滯枝流約佛施張故須分權實。",
    "X05n0232_004:0736b02": "▲又王之密語所為別故不識權實以深為淺失於",
    "X05n0232_004:0736b03": "大利以淺為深虗其功故莊嚴聖教令深廣故諸聖",
    "X05n0232_004:0736b04": "教中自有分故諸大菩薩亦開教故。",
    "X05n0232_004:0736b05": "又王之密語下有五意顯過前不分此初一也涅",
    "X05n0232_004:0736b06": "槃第九說先陀婆一名四實一者鹽二者器三者",
    "X05n0232_004:0736b07": "水四者馬釋中一水二鹽三器四馬故彼文云如",
    "X05n0232_004:0736b08": "是四種皆同此名有智之臣善知此名若王洗時",
    "X05n0232_004:0736b09": "索先陀婆即便奉水若王食時索先陀婆即便奉",
    "X05n0232_004:0736b10": "鹽若王食已將欲飲漿索先陀婆即便奉器若王",
    "X05n0232_004:0736b11": "欲遊索先陀婆即便奉馬如是智臣善解大王四",
    "X05n0232_004:0736b12": "種密語是大乘經亦復如是有四無常大乘智臣",
    "X05n0232_004:0736b13": "應當善知若佛出世為眾生說如來涅槃智臣當",
    "X05n0232_004:0736b14": "知此是如來為計常者說無常相欲令比丘修無",
    "X05n0232_004:0736b15": "常相或復說言正法當滅智臣應知此是如來為",
    "X05n0232_004:0736b16": "計樂者說於苦相欲令比丘多修苦想或復說言",
    "X05n0232_004:0736b17": "我今病苦眾僧破壞智臣當知此是如來為計我",
    "X05n0232_004:0736b18": "者說無我相欲令比丘修無我想或復說言所謂",
    "X05n0232_004:0736b19": "空者是正解脫智臣當知此是如來說正解脫無",
    "X05n0232_004:0736b20": "二十五有欲令比丘修學空想以是義故是正解",
    "X05n0232_004:0736b21": "脫則名為空亦名不動謂不動者是解脫中無有",
    "X05n0232_004:0736b22": "苦故是故不動是正解脫為無有相謂無相者無",
    "X05n0232_004:0736b23": "有色聲香味觸等故名無相是正解脫常不變易",
    "X05n0232_004:0736b24": "是解脫中無有無常熱惱變易是故解脫名曰常",
    "X05n0232_004:0736c01": "住不變清涼或復說言一切眾生有如來性智臣",
    "X05n0232_004:0736c02": "當知此是如來說於常法欲令比丘修正常法是",
    "X05n0232_004:0736c03": "諸比丘若能如是隨順學者當知是人真我弟子",
    "X05n0232_004:0736c04": "然彼經疏不釋不次所以但案次配釋而云前四",
    "X05n0232_004:0736c05": "彰權隱實後一彰實隱權今謂前別瑜中即無常",
    "X05n0232_004:0736c06": "苦空無我而為其次以水方圓任器是無常故鹽",
    "X05n0232_004:0736c07": "是味故苦器是當其空有器之用故馬由人策不",
    "X05n0232_004:0736c08": "自在故合中無常苦無我是三修法屬生死故四",
    "X05n0232_004:0736c09": "合空者是正解脫故而解脫中空無我苦不淨及",
    "X05n0232_004:0736c10": "無常即是常故故一空中明有四義並以器喻而",
    "X05n0232_004:0736c11": "最後佛性彰其妙有即合前馬然空中四義遮無",
    "X05n0232_004:0736c12": "常等佛性一義顯是真常亦應具說我樂淨等含",
    "X05n0232_004:0736c13": "在正解脫中不動是樂無相是淨無變熱惱即是",
    "X05n0232_004:0736c14": "常義馬又我義是則此中具彰八行由於生死無",
    "X05n0232_004:0736c15": "常等中密顯常等故為密語又初標中鹽在初者",
    "X05n0232_004:0736c16": "亦是苦空無常無我而為其次如常所明故此釋",
    "X05n0232_004:0736c17": "不同古師之義然引此文意令隨所說言須善得",
    "X05n0232_004:0736c18": "意豈可混然不分權實言不識權實以深為淺等",
    "X05n0232_004:0736c19": "者第二意也如言初發心時便成正覺而謂但是",
    "X05n0232_004:0736c20": "如來方便說者是以深為淺也不能正修高推聖",
    "X05n0232_004:0736c21": "境即不能速證無上菩提故云失於大利離世間",
    "X05n0232_004:0736c22": "品云修此法者少作功力疾得菩提等言以淺為",
    "X05n0232_004:0736c23": "深虗其功者由如世尊為止亂想令數息看心為",
    "X05n0232_004:0736c24": "厭苦者令出三界眾生不了耽味為真勤苦不已",
    "X05n0232_004:0737a01": "多用功力所獲至微不得涅槃一日之價故云虗",
    "X05n0232_004:0737a02": "其功故即虗廢功力也言莊嚴聖教令廣深故者",
    "X05n0232_004:0737a03": "第三意也謂分析權實空有取捨偏圓遲速方知",
    "X05n0232_004:0737a04": "佛法微妙深玄無不包攝譬猶不泛大海豈識邊",
    "X05n0232_004:0737a05": "涯不識木石安知真寶故智論釋法施云依隨經",
    "X05n0232_004:0737a06": "論廣作義理為立名字皆名法施又若不分權實",
    "X05n0232_004:0737a07": "則謂三教大同今明大乘尚有權實何況小耶小",
    "X05n0232_004:0737a08": "乘比大猶若螢光方於日照故小是佛教尚被斥",
    "X05n0232_004:0737a09": "訶況於儒道比之佛法則天地懸隔矣以此重重",
    "X05n0232_004:0737a10": "揀之方知佛法深奧言諸聖教中自有分故者第",
    "X05n0232_004:0737a11": "四意也如解深密立三時不同解節金光明立三",
    "X05n0232_004:0737a12": "輪之異涅槃自分半滿又約五味之差皆佛自分",
    "X05n0232_004:0737a13": "也言諸大菩薩亦開教故者第五意也若無著之",
    "X05n0232_004:0737a14": "扶五性及與三時龍樹之判四門共與不共皆揀",
    "X05n0232_004:0737a15": "權實有取捨也。",
    "X05n0232_004:0737a16": "▲以斯多義開則得多而失少合則得少而失多但",
    "X05n0232_004:0737a17": "能虗己求宗不可分而分之亦何爽於大旨故今分",
    "X05n0232_004:0737a18": "之。",
    "X05n0232_004:0737a19": "以斯多義下第三雙結離合而捨合從離。",
    "X05n0232_004:0737a20": "▲第二古今違順曲分為二先敘此方後明西域今",
    "X05n0232_004:0737a21": "初諸釋雖眾略敘數家勒為五門。",
    "X05n0232_004:0737a22": "第二古今違順中一一師中多分為二先敘昔義",
    "X05n0232_004:0737a23": "後辨順違。",
    "X05n0232_004:0737a24": "▲一立一音教謂如來一代之教不離一音然有二",
    "X05n0232_004:0737b01": "師一後魏菩提流支云如來一音同時報萬大小並",
    "X05n0232_004:0737b02": "陳二姚秦羅什法師云佛一圓音平等無二無思普",
    "X05n0232_004:0737b03": "應機聞自殊非謂言音本陳大小故維摩經云佛以",
    "X05n0232_004:0737b04": "一音演說法眾生各各隨所解。",
    "X05n0232_004:0737b05": "▲上之二師初則佛音具異後則異自在機各得圓",
    "X05n0232_004:0737b06": "音一義然並為教本不分之意耳。",
    "X05n0232_004:0737b07": "一音中疏上之二師下辨順違先出彼意言各得",
    "X05n0232_004:0737b08": "圓音一義者言含縱奪縱之則順下出現品明如",
    "X05n0232_004:0737b09": "來圓音有其十義十義之後復六句融通今但得",
    "X05n0232_004:0737b10": "十義中之一耳初師即順善口天女一聲之中與",
    "X05n0232_004:0737b11": "百千種樂而共相應則佛一音之中有多音也後",
    "X05n0232_004:0737b12": "師即順如水一味隨器成異則如來本無多音故",
    "X05n0232_004:0737b13": "云各得一義耳又此二義若不會釋敵體相違互",
    "X05n0232_004:0737b14": "不相許則齊楚俱失並應奪之若取各自所宗故",
    "X05n0232_004:0737b15": "各得一義而與之耳然並為教本下又都奪耳。",
    "X05n0232_004:0737b16": "▲第二立二種教自有四家一西秦曇牟讖三藏立",
    "X05n0232_004:0737b17": "半滿教即聲聞藏為半字教菩薩藏為滿字教隋遠",
    "X05n0232_004:0737b18": "法師亦同此立。",
    "X05n0232_004:0737b19": "隋遠法師亦同此立者彼涅槃疏初云聖教雖眾",
    "X05n0232_004:0737b20": "略有二種一聲聞藏二菩薩藏是也。",
    "X05n0232_004:0737b21": "▲斯則文據涅槃蓋是對小顯大通相之意未於大",
    "X05n0232_004:0737b22": "中顯有權實亦含半滿。",
    "X05n0232_004:0737b23": "斯則下順違先明其順順於至教涅槃半滿前已",
    "X05n0232_004:0737b24": "廣引言蓋是對小下辨違上言順者但順通相之",
    "X05n0232_004:0737c01": "意未知佛之深旨半滿之言顯在小大密意復有",
    "X05n0232_004:0737c02": "以機為半以實為滿則大乘中有半滿矣亦猶緣",
    "X05n0232_004:0737c03": "覺聲聞開之有異則成二乘合之有同總稱為小",
    "X05n0232_004:0737c04": "權實亦爾開之有異權可稱半合之大同故並稱",
    "X05n0232_004:0737c05": "滿是則實教唯滿小教唯半權大乘者亦半亦滿",
    "X05n0232_004:0737c06": "也。",
    "X05n0232_004:0737c07": "▲二隋延法師立漸頓二教謂約漸悟機大由小起",
    "X05n0232_004:0737c08": "所設具有三乘故名為漸若約頓機直往於大不由",
    "X05n0232_004:0737c09": "於小名之為頓。▲此雖約機說有漸頓而所說法不",
    "X05n0232_004:0737c10": "出半滿。",
    "X05n0232_004:0737c11": "此雖約機下辨順違直出立意不離半滿半滿順",
    "X05n0232_004:0737c12": "違即此順違也言不出半滿者頓即前滿漸具半",
    "X05n0232_004:0737c13": "滿以具有三乘二乘是半大乘是滿故以機就教",
    "X05n0232_004:0737c14": "有直有曲故分漸頓耳。",
    "X05n0232_004:0737c15": "▲三唐初印法師亦立二教。",
    "X05n0232_004:0737c16": "▲一屈曲教謂釋迦經以逐機性隨計破著故如涅",
    "X05n0232_004:0737c17": "槃等二平道教謂舍那經以逐法性自在說故如華",
    "X05n0232_004:0737c18": "嚴經。",
    "X05n0232_004:0737c19": "▲又此二教略有四異一主異謂釋迦化身與盧舍",
    "X05n0232_004:0737c20": "那十身異故二處異謂娑婆界木樹草座與華藏界",
    "X05n0232_004:0737c21": "中寶樹寶座等異故三眾異謂為聲聞及菩薩說與",
    "X05n0232_004:0737c22": "唯菩薩及極位同說異故四說異謂局處之說與該",
    "X05n0232_004:0737c23": "通十方之說異故。",
    "X05n0232_004:0737c24": "三唐初印法師下第三師先敘昔義中有三初總",
    "X05n0232_004:0738a01": "標二一屈曲下正立三又此下揀異。",
    "X05n0232_004:0738a02": "▲此約化儀以判。",
    "X05n0232_004:0738a03": "此約化儀以判下辨順違先順後違順中三初一",
    "X05n0232_004:0738a04": "句總出立意第二遮破釋成第三結成昔義今初",
    "X05n0232_004:0738a05": "第一半滿結所說法立第二漸頓約機以立今此",
    "X05n0232_004:0738a06": "一師約化儀立謂佛以法化生有曲直故即化法",
    "X05n0232_004:0738a07": "儀式不同耳。",
    "X05n0232_004:0738a08": "▲然華嚴雖有隨諸眾生各別調伏皆是稱性善巧",
    "X05n0232_004:0738a09": "一時頓演涅槃等雖說一極或對權顯實或會異歸",
    "X05n0232_004:0738a10": "同一切如來或說不說故云屈曲。",
    "X05n0232_004:0738a11": "然華嚴下第二遮破釋成謂刊定記不許此師立",
    "X05n0232_004:0738a12": "義先破總名後破四異今為昔通則遮其破耳文",
    "X05n0232_004:0738a13": "即分二先救總名後救四異今初至故云屈曲此",
    "X05n0232_004:0738a14": "是救其破於總名彼疏破中先牒義竟云若爾涅",
    "X05n0232_004:0738a15": "槃法華維摩楞伽密嚴勝鬘佛藏經等皆釋迦說應",
    "X05n0232_004:0738a16": "不明於如來藏性實相法界等(此破屈曲以有平道故)華嚴",
    "X05n0232_004:0738a17": "梵網既舍那說何故華嚴說於四諦普賢行等品",
    "X05n0232_004:0738a18": "中皆云隨諸眾生所應調伏作如是說又問明淨",
    "X05n0232_004:0738a19": "行梵行三賢十地離世間入法界等諸品之中不",
    "X05n0232_004:0738a20": "應皆說對治行法等(此破平道以有屈曲故)今疏云雖有隨",
    "X05n0232_004:0738a21": "諸眾生各別調伏此牒其破平等教中有屈曲之",
    "X05n0232_004:0738a22": "文言皆是稱性一時頓演者釋成是平道之義以",
    "X05n0232_004:0738a23": "稱性之巧無邊差別皆是平道又一時頓演不同",
    "X05n0232_004:0738a24": "屈曲說權之時不說實說實之時不說權說四諦",
    "X05n0232_004:0738b01": "唯為小乘說六度唯被菩薩故一切並陳尤顯平",
    "X05n0232_004:0738b02": "道又說隨眾生者說於世尊餘處隨機非此經中",
    "X05n0232_004:0738b03": "是隨機說言涅槃等雖說一極者此牒其破屈曲",
    "X05n0232_004:0738b04": "教中有平道之文或對權顯實下釋成是屈曲之",
    "X05n0232_004:0738b05": "義言屈曲者非是有真如法性即非屈曲但取隨",
    "X05n0232_004:0738b06": "機隱顯為屈曲耳此上一句是約法華明是屈曲",
    "X05n0232_004:0738b07": "昔權今實破三顯一明權則未說實說實必廢於",
    "X05n0232_004:0738b08": "權不同華嚴權實齊顯一時頓用故名屈曲或會",
    "X05n0232_004:0738b09": "異歸同下約涅槃經以明屈曲涅槃會昔有餘之",
    "X05n0232_004:0738b10": "義同歸一味涅槃先異後同亦成屈曲不同華嚴",
    "X05n0232_004:0738b11": "若同若異空不空等一時頓演又云一切如來或",
    "X05n0232_004:0738b12": "說不說者古德共云如日月燈明佛晨且說法華",
    "X05n0232_004:0738b13": "中夜便滅度則法華之外非是別時更說涅槃謂",
    "X05n0232_004:0738b14": "人根利故聞法華竟不復須說涅槃則涅槃或說",
    "X05n0232_004:0738b15": "不說或有國土唯說三乘究竟不破或有國土唯",
    "X05n0232_004:0738b16": "說一乘無三可破則知法華亦有說不說不同華",
    "X05n0232_004:0738b17": "嚴我不見有一佛國土其中如來不說此法明是",
    "X05n0232_004:0738b18": "平道。",
    "X05n0232_004:0738b19": "▲約釋迦為主則未顯十身十身為主必具釋迦。",
    "X05n0232_004:0738b20": "約釋迦為主下第二救破四異彼疏破云又四異",
    "X05n0232_004:0738b21": "中眾處兩異皆違經說七處並是娑婆界故(上破處異)",
    "X05n0232_004:0738b22": "又云出現品云十方諸佛讚普賢言能說此法今",
    "X05n0232_004:0738b23": "此會中有佛剎微塵數眾生發菩提心故發心品",
    "X05n0232_004:0738b24": "中亦同此說準此故知有地前器(上破眾異)是故此師",
    "X05n0232_004:0738c01": "所立多違教理甚難依也(此結破也)彼破二異今疏通",
    "X05n0232_004:0738c02": "二異後一是救刊定破處異初一是遮有餘師破",
    "X05n0232_004:0738c03": "其主異謂恐有破云下經既云或名釋迦牟尼或",
    "X05n0232_004:0738c04": "名毗盧遮那明知二主不異何言主異故今通云",
    "X05n0232_004:0738c05": "釋迦為主但是三身中化身遮那為主則十身具",
    "X05n0232_004:0738c06": "顯化身乃是十身之一故云必具釋迦是則總別",
    "X05n0232_004:0738c07": "異也何言不異。",
    "X05n0232_004:0738c08": "▲娑婆之處未融華藏華藏之處必融娑婆。",
    "X05n0232_004:0738c09": "娑婆之處未融華藏華藏之處必融娑婆者此通",
    "X05n0232_004:0738c10": "刊定破處異也餘處王城舍衛未言即是華藏娑",
    "X05n0232_004:0738c11": "婆今云七處自有二義故同華藏一約本末分歧",
    "X05n0232_004:0738c12": "七處即是華藏界中第十三重之內二約淨穢該",
    "X05n0232_004:0738c13": "徹則摩竭提國其地金剛說初品時華藏世界六",
    "X05n0232_004:0738c14": "種震動彼疏序云剎該淨穢娑婆震而華藏動豈",
    "X05n0232_004:0738c15": "不華藏之處融耶故知破其處異自違己說也所",
    "X05n0232_004:0738c16": "以不救破眾異者由刊定破最不當故彼眾異中",
    "X05n0232_004:0738c17": "但云釋迦經中通被三乘遮那經中唯被菩薩則",
    "X05n0232_004:0738c18": "通局之殊而破彼義乃引凡夫發心豈非菩薩之",
    "X05n0232_004:0738c19": "器況此經發心又甚深故其說異一種他又不破",
    "X05n0232_004:0738c20": "故此不救。",
    "X05n0232_004:0738c21": "▲略云四異異實有多誠如所判。",
    "X05n0232_004:0738c22": "略云四異下第三結成昔義言異實有多者更舉",
    "X05n0232_004:0738c23": "十條一教門儀式異於中復有多義謂全依海印",
    "X05n0232_004:0738c24": "曾無出入一時頓演與前後次第不同放光集眾",
    "X05n0232_004:0739a01": "一多通局請答言念現相等殊道場莊嚴勝劣不",
    "X05n0232_004:0739a02": "等故云教門儀式異也二所詮理致異圓融歷別",
    "X05n0232_004:0739a03": "多義不同十十法門有多差別如義分齊中三成",
    "X05n0232_004:0739a04": "佛遲速異謂或唯一念或無量劫念劫圓融長短",
    "X05n0232_004:0739a05": "自在不局三祇及應化故四見佛通局異無論凡",
    "X05n0232_004:0739a06": "聖許見十身不局地前地上之別故五說教時分",
    "X05n0232_004:0739a07": "異始成即說時有十重念劫圓融不局三七等故",
    "X05n0232_004:0739a08": "六化境寬狹異地獄天子六千比丘肉眼遠徹周",
    "X05n0232_004:0739a09": "法界見不局三千有分限故七因果行位異具足",
    "X05n0232_004:0739a10": "圓融行布性相交徹故八立乘多少異或說一乘",
    "X05n0232_004:0739a11": "或無量乘不局三乘五乘定故九利益勝劣異地",
    "X05n0232_004:0739a12": "獄天子三重頓圓塵塵剎剎無盡利益故十流通",
    "X05n0232_004:0739a13": "付囑異盡未來際長流不斷諸佛親護非小乘故",
    "X05n0232_004:0739a14": "歷別細求過此更有故云異實有多誠如所判者",
    "X05n0232_004:0739a15": "結成昔義也。",
    "X05n0232_004:0739a16": "▲但於屈曲之內未顯法之權實耳。",
    "X05n0232_004:0739a17": "但於下第二辨違既不判屈曲之淺深便令多法",
    "X05n0232_004:0739a18": "混同無別不能令人善識權實故不依之。",
    "X05n0232_004:0739a19": "▲四齊朝隱士劉虬亦立漸頓二教謂華嚴經名為",
    "X05n0232_004:0739a20": "頓教餘皆名漸始自鹿苑終於雙林從小之大故。",
    "X05n0232_004:0739a21": "四齊朝隱士等者於正立中約於化儀及時以立",
    "X05n0232_004:0739a22": "漸說頓說即是化儀頓在始成漸有五時即約時",
    "X05n0232_004:0739a23": "說。",
    "X05n0232_004:0739a24": "▲然此經如日初出先照高山即是頓義慈龍降雨",
    "X05n0232_004:0739b01": "以證漸義於理可然。",
    "X05n0232_004:0739b02": "▲漸約五時次下當辨。",
    "X05n0232_004:0739b03": "然此經下辨順違先順後違順中由依化儀故成",
    "X05n0232_004:0739b04": "順理便引當經為其證成所引二喻並出現品文",
    "X05n0232_004:0739b05": "前來已引漸約下辨違以約時局教有諸妨難故",
    "X05n0232_004:0739b06": "成違理指在後破。",
    "X05n0232_004:0739b07": "▲第三立三種教亦有三家。",
    "X05n0232_004:0739b08": "第三立三教中二先總標。",
    "X05n0232_004:0739b09": "▲一南中諸法師同立三教謂於前漸頓加不定教。",
    "X05n0232_004:0739b10": "後一南中下別說三師初即諸師同立於敘昔中",
    "X05n0232_004:0739b11": "二先總明後別明漸義前中分三初正立。",
    "X05n0232_004:0739b12": "▲由漸中先小後大而央崛經六年之內即說為遮",
    "X05n0232_004:0739b13": "此難故立不定。",
    "X05n0232_004:0739b14": "次由漸中先小下立三之意。",
    "X05n0232_004:0739b15": "▲謂別有一經雖非頓攝而明佛性常住即勝鬘金",
    "X05n0232_004:0739b16": "光明等是為偏方不定教也。",
    "X05n0232_004:0739b17": "後謂別有下出不定相言偏方者謂大體而言漸",
    "X05n0232_004:0739b18": "中先小後大而不妨說小之時亦有說大如人十",
    "X05n0232_004:0739b19": "年弘律不妨私房時說大乘故曰徧方不定指經",
    "X05n0232_004:0739b20": "云如勝鬘金光明者勝鬘經初云波斯匿王末利",
    "X05n0232_004:0739b21": "夫人信法未久既言未久明是初說金光明經既",
    "X05n0232_004:0739b22": "非第一頓教又非第二漸中末後而明常住明是",
    "X05n0232_004:0739b23": "不定言佛性常住者勝鬘經說二種如來藏即佛",
    "X05n0232_004:0739b24": "性也又歎佛三身即今梵音之文云一切法常住",
    "X05n0232_004:0739c01": "是故我歸依即常住義也金光明經三身品中廣",
    "X05n0232_004:0739c02": "說法身常住故。",
    "X05n0232_004:0739c03": "▲漸中開合諸師不同。",
    "X05n0232_004:0739c04": "漸中開合下第二別明漸義開漸成別自有四重",
    "X05n0232_004:0739c05": "從二至五。",
    "X05n0232_004:0739c06": "▲或但分為二即是半滿。",
    "X05n0232_004:0739c07": "▲或分為三即武丘山岌法師謂十二年前見有得",
    "X05n0232_004:0739c08": "道名有相教十二年後齊至法華見空得道名無相",
    "X05n0232_004:0739c09": "教最後雙照一切眾生佛性闡提作佛名常住教。",
    "X05n0232_004:0739c10": "於分三中自有三師初一師正立。",
    "X05n0232_004:0739c11": "▲此與唐三藏三時之教大同至敘西域中說。",
    "X05n0232_004:0739c12": "後二師指同即唐三藏及真諦三藏初云武丘即",
    "X05n0232_004:0739c13": "蘇州山寺。",
    "X05n0232_004:0739c14": "▲真諦三藏依金光明立轉照持三輪之教亦大同",
    "X05n0232_004:0739c15": "此。",
    "X05n0232_004:0739c16": "於第三師中二先指同初師。",
    "X05n0232_004:0739c17": "▲而時節小異謂七年前說四諦名轉法輪七年後",
    "X05n0232_004:0739c18": "說般若具轉照二輪以空照有故三十年後具轉照",
    "X05n0232_004:0739c19": "持以雙照空有持前二故。",
    "X05n0232_004:0739c20": "後而時節下指異別立疏文稍略彼云謂佛二月",
    "X05n0232_004:0739c21": "八日成道四月八日於波羅奈鹿野苑中為聲聞",
    "X05n0232_004:0739c22": "眾轉四諦法輪後於成道第七年中在舍衛國去",
    "X05n0232_004:0739c23": "祇園五里智慧江邊為諸菩薩及二乘眾說般若",
    "X05n0232_004:0739c24": "等經此時具二謂轉照法輪又於成道三十年後",
    "X05n0232_004:0740a01": "未涅槃前在毗舍離國鬼王法堂為真常菩薩說",
    "X05n0232_004:0740a02": "解節等經此時具有轉照及持三種法輪也。",
    "X05n0232_004:0740a03": "▲或分為四。",
    "X05n0232_004:0740a04": "▲即宋朝岌法師謂於前三時無相之後常住之前",
    "X05n0232_004:0740a05": "指法華經為同歸教以會三歸一萬善悉向菩提故。",
    "X05n0232_004:0740a06": "宋朝岌者第三分四中疏家不欲繁文故但於前",
    "X05n0232_004:0740a07": "師之外加其異名應具列之。",
    "X05n0232_004:0740a08": "▲或開為五然有二家。",
    "X05n0232_004:0740a09": "▲一道場慧觀等於無相之後同歸之前指淨名思",
    "X05n0232_004:0740a10": "益等為抑揚教。",
    "X05n0232_004:0740a11": "▲二者即前劉公不開抑揚而有教之初取提謂經",
    "X05n0232_004:0740a12": "為人天教。",
    "X05n0232_004:0740a13": "道場慧觀者即上元道場寺僧言五教者一有相",
    "X05n0232_004:0740a14": "教二無相教三抑揚教四同歸教五常住教言抑",
    "X05n0232_004:0740a15": "揚者謂抑挫聲聞褒揚菩薩故劉公五者一人天",
    "X05n0232_004:0740a16": "教二有相教三無相教四同歸教五常住教。",
    "X05n0232_004:0740a17": "▲上來諸師皆於漸中約時開異若不加不定之教",
    "X05n0232_004:0740a18": "則招難尤多以初有大故雖加不定猶有妨難略顯",
    "X05n0232_004:0740a19": "五時之妨餘可例知。",
    "X05n0232_004:0740a20": "上來諸師下第二辨順違於中三第一總明順違",
    "X05n0232_004:0740a21": "第二別破違理第三結成違順初中以上來諸師",
    "X05n0232_004:0740a22": "從二至五皆先小後大故不加不定招初有大乘",
    "X05n0232_004:0740a23": "之難雖加不定猶有妨者加不定免初有大乘之",
    "X05n0232_004:0740a24": "難而於所立名義之中皆有難也言略顯五時之",
    "X05n0232_004:0740b01": "妨者從後破之既破五時四三二時皆已破竟故",
    "X05n0232_004:0740b02": "云餘可例知。",
    "X05n0232_004:0740b03": "▲初明十二年前為有相者自違成論成論云我今",
    "X05n0232_004:0740b04": "正明三藏中實義實義即空。",
    "X05n0232_004:0740b05": "初明十二年等者第二別破別破二家五時即為",
    "X05n0232_004:0740b06": "二別今初破道場五時即分為五言成論云我今",
    "X05n0232_004:0740b07": "正明三藏中實義實義即空者破第一時引其三",
    "X05n0232_004:0740b08": "文此即第一引小乘論以成實論意云我今成立",
    "X05n0232_004:0740b09": "小乘中實義故云成實以三藏即小乘教故既言",
    "X05n0232_004:0740b10": "實義即空明小乘已說空竟何言見有得道不可",
    "X05n0232_004:0740b11": "不見實義而得道也。",
    "X05n0232_004:0740b12": "▲又阿含中云無是老死即法空也無誰老死即生",
    "X05n0232_004:0740b13": "空也。",
    "X05n0232_004:0740b14": "又阿含中云下第二引小乘經然經文相續云無",
    "X05n0232_004:0740b15": "是老死無誰老死此即明十二因緣人法空義是",
    "X05n0232_004:0740b16": "老死者指老死法體誰者即人也故無是老死即",
    "X05n0232_004:0740b17": "老死法空無誰老死即主老死我人空也然諸經",
    "X05n0232_004:0740b18": "論多明小乘但有人空未明法空者有二義故一",
    "X05n0232_004:0740b19": "從多分少分說小乘多分但明人空二從顯了不",
    "X05n0232_004:0740b20": "顯了說雖說法空未全顯了故言不說法空耳若",
    "X05n0232_004:0740b21": "從不顯了說及少分說則亦明法空今從此義。",
    "X05n0232_004:0740b22": "▲又智論云三藏中明法空為大空摩訶衍中明十",
    "X05n0232_004:0740b23": "方空為大空。",
    "X05n0232_004:0740b24": "三藏中明法空為大空等者第三引大乘論彼釋",
    "X05n0232_004:0740c01": "十八空揀二宗大空之異今但取三藏明法空之",
    "X05n0232_004:0740c02": "言三藏亦小乘教耳。",
    "X05n0232_004:0740c03": "▲皆顯小乘已有二空。",
    "X05n0232_004:0740c04": "皆顯以下結上三文。",
    "X05n0232_004:0740c05": "▲若云第二時說空者十二年後方制廣戒豈唯說",
    "X05n0232_004:0740c06": "空。",
    "X05n0232_004:0740c07": "若云第二時下破第二時於中三一破說空二破",
    "X05n0232_004:0740c08": "不明常住三結立正義初中又二第一引制戒明",
    "X05n0232_004:0740c09": "十二年後說有故戒經云善護於口言自淨其志",
    "X05n0232_004:0740c10": "意身莫作諸惡此三業道淨能得如是行是大仙",
    "X05n0232_004:0740c11": "人道此是釋迦如來於十二年中為無事僧說是",
    "X05n0232_004:0740c12": "戒經從是已後廣分別說明知十二年後始制廣",
    "X05n0232_004:0740c13": "戒廣戒即是明有。",
    "X05n0232_004:0740c14": "▲又智論云從得道夜乃至涅槃常說般若豈前不",
    "X05n0232_004:0740c15": "說空。",
    "X05n0232_004:0740c16": "又智論云從初得道下第二引論通說般若明十",
    "X05n0232_004:0740c17": "二年前已說於空非局十二年後般若明性空之",
    "X05n0232_004:0740c18": "智故。",
    "X05n0232_004:0740c19": "▲若云第二時中未顯常住者實相般若豈無常耶。",
    "X05n0232_004:0740c20": "若云第二時中下第二破不明常住於中文四初",
    "X05n0232_004:0740c21": "反質破實相即常故。",
    "X05n0232_004:0740c22": "▲涅槃亦說佛性亦名般若。",
    "X05n0232_004:0740c23": "涅槃亦說下第二顯正破上即理量此即聖言量",
    "X05n0232_004:0740c24": "般若既即佛性佛性是常般若常矣。",
    "X05n0232_004:0741a01": "▲是知實相般若即是正因佛性觀照即為了因。",
    "X05n0232_004:0741a02": "是知下第三會義破謂會釋二經使第二時同第",
    "X05n0232_004:0741a03": "五時以義同故謂二種般若即二佛性在名則異",
    "X05n0232_004:0741a04": "在義不殊言實相為正因者即第一義空名為佛",
    "X05n0232_004:0741a05": "性第一義空即實相異名觀照為了因如燈了物。",
    "X05n0232_004:0741a06": "▲又般若離四句何曾存空般若不壞四句豈無妙",
    "X05n0232_004:0741a07": "有。",
    "X05n0232_004:0741a08": "又般若離四句下第四縱奪破先奪則拂迹入玄",
    "X05n0232_004:0741a09": "理絕百非言亡四句若但以空為般若者非真般",
    "X05n0232_004:0741a10": "若也故經云般若非有相非無相亦非有無相亦",
    "X05n0232_004:0741a11": "非非有無相離一切諸相何得存空故中論云諸",
    "X05n0232_004:0741a12": "佛說空法為離於有見若復見有空諸佛所不化",
    "X05n0232_004:0741a13": "言般若不壞四句豈無妙有者此即縱也縱其是",
    "X05n0232_004:0741a14": "空亦須是有尚是四句何況有耶故般若經云般",
    "X05n0232_004:0741a15": "若不壞色不壞受想行識即不壞有也餘文可知",
    "X05n0232_004:0741a16": "故智論云一切實非實亦實亦非實非實非非實",
    "X05n0232_004:0741a17": "是名諸佛法則四句皆實又因緣所生法即空即",
    "X05n0232_004:0741a18": "假即中即中有遮有表即下二句是知失意則四",
    "X05n0232_004:0741a19": "句便成四謗得旨則四句即是四德下說正義躡",
    "X05n0232_004:0741a20": "此而起。",
    "X05n0232_004:0741a21": "▲是知小大各有四門而但言初有次空者各得一",
    "X05n0232_004:0741a22": "門之意。",
    "X05n0232_004:0741a23": "是知小大下第三結立正義也此則縱而奪之縱",
    "X05n0232_004:0741a24": "其初有次空則各得一門之意奪其不識四門之",
    "X05n0232_004:0741b01": "意則初有次空之旨全乖言四門者小乘以阿毗",
    "X05n0232_004:0741b02": "曇明有門毗曇即今之俱舍遵一切有部故成實",
    "X05n0232_004:0741b03": "即是空門實義是空故毗勒論即亦有亦空門其",
    "X05n0232_004:0741b04": "非有非空門未見論文即惡口車匿見此入道有",
    "X05n0232_004:0741b05": "云犢子部亦計我非有非無恐未指定大乘四門",
    "X05n0232_004:0741b06": "者如涅槃云一切眾生皆有佛性如乳有酪性等",
    "X05n0232_004:0741b07": "斯即有門也又云石無金性乳無酪性眾生佛性",
    "X05n0232_004:0741b08": "猶如虗空迦毗羅城空大涅槃空即空門也又云",
    "X05n0232_004:0741b09": "眾生佛性亦有亦無何以為有一切眾生悉同有",
    "X05n0232_004:0741b10": "故何以為無從善方便而得見故即亦有亦無門",
    "X05n0232_004:0741b11": "又云眾生佛性即是中道非有如虗空非無如兔",
    "X05n0232_004:0741b12": "角百非斯遣斯即非有非無門也若取經論唯識",
    "X05n0232_004:0741b13": "多明有門掌珍多說空門辨中邊論多顯亦有亦",
    "X05n0232_004:0741b14": "空門中論多辨非有非空門。",
    "X05n0232_004:0741b15": "▲若云第三時中但名抑揚亦非常者。",
    "X05n0232_004:0741b16": "若云第三時中下破第三時文二先雙標。",
    "X05n0232_004:0741b17": "▲淨名云佛身無為不墮諸數如觀身實相觀佛亦",
    "X05n0232_004:0741b18": "然豈無常耶。",
    "X05n0232_004:0741b19": "後淨名云下雙破先破第三時中不明常義可知。",
    "X05n0232_004:0741b20": "▲般若亦云二乘智慧猶如螢火菩薩一日學智如",
    "X05n0232_004:0741b21": "日之照豈非抑揚。",
    "X05n0232_004:0741b22": "後般若亦云下破獨得抑揚之名以第二時中亦",
    "X05n0232_004:0741b23": "抑揚故二乘螢光抑也菩薩如日揚也。",
    "X05n0232_004:0741b24": "▲若云第四時中但顯同歸亦未明常者壽量品云",
    "X05n0232_004:0741c01": "常住不滅又方便品云世間相常住等豈無常耶。",
    "X05n0232_004:0741c02": "若云第四時下第四破第四時但破不明常住不",
    "X05n0232_004:0741c03": "破同歸之義。",
    "X05n0232_004:0741c04": "▲五以涅槃為常住者當教可爾而涅槃之時亦有",
    "X05n0232_004:0741c05": "小乘之見如阿含中說如來涅槃之相故。",
    "X05n0232_004:0741c06": "五以涅槃為常下破第五時許其涅槃是常住義",
    "X05n0232_004:0741c07": "責其涅槃無有小乘以至涅槃皆有大小故如阿",
    "X05n0232_004:0741c08": "含中說如來涅槃之相者彼說如來於純陀家乞",
    "X05n0232_004:0741c09": "食食旃檀木耳美後患脊痛於拘尸那城娑羅雙",
    "X05n0232_004:0741c10": "樹間逆順出入超越三昧於第四禪中入火光三",
    "X05n0232_004:0741c11": "昧燒身滅度唯留舍利為人天福田身智俱滅入",
    "X05n0232_004:0741c12": "無餘涅槃是也。",
    "X05n0232_004:0741c13": "▲若以人天為初者提胃雖說戒善得道皆通三乘",
    "X05n0232_004:0741c14": "故彼經云提胃得不起法忍又違密迹經中第二七",
    "X05n0232_004:0741c15": "日說三乘故。",
    "X05n0232_004:0741c16": "若以人天為初下破第二家即劉公之義言提胃",
    "X05n0232_004:0741c17": "雖說戒善等者彼說如來在樹王下成道於七日",
    "X05n0232_004:0741c18": "中無人知佛得阿耨多羅三藐三菩提唯提胃波",
    "X05n0232_004:0741c19": "利此二居士明究陰陽鑽龜易卜知佛成道名為",
    "X05n0232_004:0741c20": "樹神提胃獻麨四天王奉鉢如來受已始為提胃",
    "X05n0232_004:0741c21": "說世間因果此約小乘相不妨為大謂彼經又云",
    "X05n0232_004:0741c22": "五百賈人得受五戒先自懺悔五逆十惡謗法等",
    "X05n0232_004:0741c23": "罪得四大本淨五蘊本淨六塵本淨五根本淨提",
    "X05n0232_004:0741c24": "胃長者得不起法忍三百賈人得柔順忍二百賈",
    "X05n0232_004:0742a01": "人得須陀洹果四天王得柔順忍三百龍王得不",
    "X05n0232_004:0742a02": "起法忍自餘天等無量眾生發無上菩提心又普",
    "X05n0232_004:0742a03": "曜經云第二七日提胃等五百賈人施佛麨蜜佛",
    "X05n0232_004:0742a04": "與授記汝於來世當得作佛皆同一字名曰齊成",
    "X05n0232_004:0742a05": "明知非獨人天也然提胃塔現在土火羅國上所",
    "X05n0232_004:0742a06": "引經皆明初時已說大也言又違密迹經中第二",
    "X05n0232_004:0742a07": "七日說三乘故者既第二七日已說三乘那言最",
    "X05n0232_004:0742a08": "初唯人天教此經即大寶積密迹力士會第三卷",
    "X05n0232_004:0742a09": "當第八是初竺法護譯。",
    "X05n0232_004:0742a10": "▲然上五時等皆以約時剋定則有所乖揀去不定",
    "X05n0232_004:0742a11": "從多分說亦有理在。",
    "X05n0232_004:0742a12": "然上五時等者第三結成違順也上結前違而言",
    "X05n0232_004:0742a13": "等者等取四三二時也言揀去不定從多分說亦",
    "X05n0232_004:0742a14": "有理在者結成順也有二義故故得順理一揀去",
    "X05n0232_004:0742a15": "不定則無剋定之失不違密跡等經二從多分說",
    "X05n0232_004:0742a16": "不違自所立義故有理在。",
    "X05n0232_004:0742a17": "▲二後魏光統律師承習佛陀三藏。",
    "X05n0232_004:0742a18": "二後魏光統等者第二師先正立中二先明所承",
    "X05n0232_004:0742a19": "後顯立義今初言承習佛陀三藏者佛陀是西域",
    "X05n0232_004:0742a20": "人同學五人四皆得道思欲亡身求之友曰道須",
    "X05n0232_004:0742a21": "緣會不可強也汝與東土有緣彼有二弟子汝若",
    "X05n0232_004:0742a22": "度得必當得道佛陀初至於此當後魏孝文始在",
    "X05n0232_004:0742a23": "雲州投之見重初於一康家供養夜見火光云云",
    "X05n0232_004:0742a24": "及移都洛陽陀亦隨之彼為立少林寺知後為則",
    "X05n0232_004:0742b01": "天所取遂指水令西山透隴而流其二弟子一是",
    "X05n0232_004:0742b02": "稠禪師得道二是光統故云稠公解虎於東谷佛",
    "X05n0232_004:0742b03": "陀指水而西流也。",
    "X05n0232_004:0742b04": "▲亦立三教謂漸頓圓初為根未熟者先說無常後",
    "X05n0232_004:0742b05": "方說常先空後不空等如是漸次故名為漸二為根",
    "X05n0232_004:0742b06": "熟之輩於一法門具足演說常無常空不空等一切",
    "X05n0232_004:0742b07": "具說更無由漸故名為頓三為於上達分階佛境之",
    "X05n0232_004:0742b08": "者說於如來無礙解脫究竟果德圓極祕密自在法",
    "X05n0232_004:0742b09": "門故名為圓。",
    "X05n0232_004:0742b10": "亦立三教下顯立義也於中漸約不具頓約具說",
    "X05n0232_004:0742b11": "不同延公大小相望成頓漸也言具說者即如涅",
    "X05n0232_004:0742b12": "槃說空者所謂生死不空者所謂大般涅槃等又",
    "X05n0232_004:0742b13": "云若空不空若常無常等皆令廣開即是頓也三",
    "X05n0232_004:0742b14": "圓教者即是華嚴。",
    "X05n0232_004:0742b15": "▲此亦約化儀說有前後耳。",
    "X05n0232_004:0742b16": "此亦約化儀下辨順違此師所立義多順理故不",
    "X05n0232_004:0742b17": "辨違於中先出立意後解妨難今初此亦約化儀",
    "X05n0232_004:0742b18": "說有前後者頓中化法無異漸中別時說空不空",
    "X05n0232_004:0742b19": "即名為漸同時說空不空即名為頓故是化儀其",
    "X05n0232_004:0742b20": "第三亦約化法揀異前二從多分說故云此亦約",
    "X05n0232_004:0742b21": "化儀。",
    "X05n0232_004:0742b22": "▲意明今時堪受頓者必昔曾受化故云根熟上達",
    "X05n0232_004:0742b23": "之言義兼地前分階佛境即謂地上於理亦通。",
    "X05n0232_004:0742b24": "意明今時下二解妨難也謂刊定記主有其二難",
    "X05n0232_004:0742c01": "一合難漸頓二別難於圓第一難云若漸根生熟",
    "X05n0232_004:0742c02": "俱漸頓根生熟俱頓則漸頓可分既云未熟名漸",
    "X05n0232_004:0742c03": "已熟名頓則此於一漸根但生熟為異無別頓義",
    "X05n0232_004:0742c04": "或應彼一有漸頓二根生必至熟熟必從生故或",
    "X05n0232_004:0742c05": "應一切皆是漸根無有不從生至熟故釋曰此第",
    "X05n0232_004:0742c06": "一難其漸頓自有三難第一漸頓不分難第二一",
    "X05n0232_004:0742c07": "根具二難第三無有頓根難初一是總後二是別",
    "X05n0232_004:0742c08": "今為此一通三難皆遣如第一難刊定以根定於",
    "X05n0232_004:0742c09": "漸頓則有此難今不以根定於漸頓何有此難謂",
    "X05n0232_004:0742c10": "為其根生漸說法門名之為漸為於根熟頓說法",
    "X05n0232_004:0742c11": "門則以為頓何得以生熟俱頓難耶則第一難過",
    "X05n0232_004:0742c12": "矣既不約根何得以生必至熟熟必從生等難耶",
    "X05n0232_004:0742c13": "則第二第三難過矣又為此難違下自所立義彼",
    "X05n0232_004:0742c14": "立四教云第三教當初心菩薩第四教義當終心",
    "X05n0232_004:0742c15": "識如來藏者又自通云言初終者約機勝劣名其",
    "X05n0232_004:0742c16": "初終非約修行初終時位汝既以根勝劣為初終",
    "X05n0232_004:0742c17": "何妨此師亦以根勝劣為生熟耶故為此難失古",
    "X05n0232_004:0742c18": "意也上達之言義兼地前等者通彼第二難於圓",
    "X05n0232_004:0742c19": "教彼難云既云分階佛境則地前無有堪聞此經",
    "X05n0232_004:0742c20": "則違出現品佛剎塵數眾生發菩提心釋曰彼以",
    "X05n0232_004:0742c21": "上達分階佛境合為一義故有此難今為此通則",
    "X05n0232_004:0742c22": "上達為地前分階佛境為地上故不違出現品文",
    "X05n0232_004:0742c23": "亦不失於大理況初發心時便成正覺豈非分階",
    "X05n0232_004:0742c24": "佛境之人。",
    "X05n0232_004:0743a01": "▲三隋末唐初吉藏法師依法華第五立三種法輪",
    "X05n0232_004:0743a02": "一始見我身聞我所說即皆信受入如來慧即根本",
    "X05n0232_004:0743a03": "法輪二除先修習學小乘者即枝末法輪三我今亦",
    "X05n0232_004:0743a04": "令得聞是經入於佛慧即攝末歸本法輪。",
    "X05n0232_004:0743a05": "三隋末唐初下第三師先正立中依法華經第五",
    "X05n0232_004:0743a06": "即從地踊出品以彼中踊出菩薩問訊云世尊少",
    "X05n0232_004:0743a07": "病少惱安樂行不所應度者受化易不不令世尊",
    "X05n0232_004:0743a08": "生疲勞耶故佛答云如是如是諸善男子如來安",
    "X05n0232_004:0743a09": "樂少病少惱諸眾生等易可化度無有疲勞所以",
    "X05n0232_004:0743a10": "者何是諸眾生世世已來常受我化亦於過去諸",
    "X05n0232_004:0743a11": "佛供養尊重種諸善根此諸眾生始見我身聞我",
    "X05n0232_004:0743a12": "所說即皆信受入如來慧除先修習學小乘者如",
    "X05n0232_004:0743a13": "是之人我今亦令得聞是經入於佛慧今疏引經",
    "X05n0232_004:0743a14": "便以義隔成於三輪此師以根本法輪是華嚴經",
    "X05n0232_004:0743a15": "始成正覺頓宣說故其枝末法輪是以根本化之",
    "X05n0232_004:0743a16": "不得便於一佛乘分別說三為枝末即指華嚴已",
    "X05n0232_004:0743a17": "後法華已前皆為枝末三即法華以為攝末。",
    "X05n0232_004:0743a18": "▲此判全約化儀據法但有大小然法華為於一類",
    "X05n0232_004:0743a19": "開顯本末若將定判一代聖教収義不盡以法華之",
    "X05n0232_004:0743a20": "前亦有大故豈般若等皆為枝末又無量義云佛一",
    "X05n0232_004:0743a21": "切時說大小故。",
    "X05n0232_004:0743a22": "此判全約等者第二辨順違於中此句出彼立教",
    "X05n0232_004:0743a23": "所依依化儀立非是約法及約根等而言全者對",
    "X05n0232_004:0743a24": "前光統光統三教一約化儀二約化法三皆對根",
    "X05n0232_004:0743b01": "今此師立唯約化儀據法但有大小下正辨順違",
    "X05n0232_004:0743b02": "唯有大小則無殊半滿亦攝義不周然法華為於",
    "X05n0232_004:0743b03": "一類開顯本末者此段會通經意以釋妨難恐有",
    "X05n0232_004:0743b04": "難言依於法華立義乃是一極之說如何不依故",
    "X05n0232_004:0743b05": "今釋云自是立教之人不得法華之意法華別為",
    "X05n0232_004:0743b06": "一類滯小之人故為此說謂執三疑一執小疑大",
    "X05n0232_004:0743b07": "故為開方便門顯真實相真實相者唯是佛慧執",
    "X05n0232_004:0743b08": "小乘者是方便門非欲會通一代聖教若以法華",
    "X05n0232_004:0743b09": "之前皆為枝末法輪則般若淨名勝鬘等經皆在",
    "X05n0232_004:0743b10": "法華之前並為枝末則抑諸大乘又經但云除先",
    "X05n0232_004:0743b11": "修習學小乘者明知經意不指般若等為枝末也",
    "X05n0232_004:0743b12": "又無量義下上引法華破之今引他經破之既云",
    "X05n0232_004:0743b13": "一切時中皆有大小則先後非獨大中間非獨小",
    "X05n0232_004:0743b14": "也此皆直破而不收之者下開宗立教之中收於",
    "X05n0232_004:0743b15": "此義故此略無又先出經意已是収竟。",
    "X05n0232_004:0743b16": "▲第四立四教者略有四家。",
    "X05n0232_004:0743b17": "▲一梁朝光宅法師依法華第二立四乘教謂臨門",
    "X05n0232_004:0743b18": "三車即是權教三乘四衢等賜即實教大乘。",
    "X05n0232_004:0743b19": "第四立四教有四第一光宅中二先敘昔後順違",
    "X05n0232_004:0743b20": "前中三初正立二出所以三結成初中四衢即四",
    "X05n0232_004:0743b21": "諦餘可知。",
    "X05n0232_004:0743b22": "▲以臨門牛車亦同羊鹿俱不得故並無體故諸子",
    "X05n0232_004:0743b23": "皆索故。",
    "X05n0232_004:0743b24": "以臨門牛車下二出所以有三所以故三乘是權",
    "X05n0232_004:0743c01": "而義勢連環一同羊鹿俱不得故者羊鹿是虗指",
    "X05n0232_004:0743c02": "出門不上車牛車若是實出門即合上牛車亦不",
    "X05n0232_004:0743c03": "上明三皆虗指約法而說者昔指三乘三界門外",
    "X05n0232_004:0743c04": "二乘出三界無有真實證菩薩出三界豈有真實",
    "X05n0232_004:0743c05": "證俱無實證名不上車明知三乘皆是權設二並",
    "X05n0232_004:0743c06": "無體故者既不得車明皆無體以無可得故長者",
    "X05n0232_004:0743c07": "虗指三車實無界外三乘明是方便盡智無生智",
    "X05n0232_004:0743c08": "是二乘車體丈六權智是牛車體二乘之智既非",
    "X05n0232_004:0743c09": "真實丈六權智豈有實耶然上不得約人就法今",
    "X05n0232_004:0743c10": "明無體直就法明三諸子皆索故者復成上義向",
    "X05n0232_004:0743c11": "若有體即不合索諸子皆索明皆無體不見羊鹿",
    "X05n0232_004:0743c12": "故索羊鹿今索牛車明無牛可見故彼經云爾時",
    "X05n0232_004:0743c13": "諸子各白父言父先所許玩好之具羊車鹿車牛",
    "X05n0232_004:0743c14": "車願時賜與既索牛車明同無體故牒索耳索車",
    "X05n0232_004:0743c15": "是喻約法云何古有多釋略要有二一者機索二",
    "X05n0232_004:0743c16": "者口索言機索者三乘之人以佛教門出三界苦",
    "X05n0232_004:0743c17": "謂為究竟不解索乘已被陶練一乘機發機宜叩",
    "X05n0232_004:0743c18": "聖義言索耳佛知機熟靈山集會為說法華一極",
    "X05n0232_004:0743c19": "之旨即是各賜諸子等一大車二口索者已集靈",
    "X05n0232_004:0743c20": "山三乘三根皆悉啟言求法求記即是索車為說",
    "X05n0232_004:0743c21": "與記令其修證即是等賜彌勒序品陳四眾疑徵",
    "X05n0232_004:0743c22": "佛定因已是索義文殊云諸求三乘人若有疑悔",
    "X05n0232_004:0743c23": "者佛當為除斷令盡無有餘已許等賜方便品初",
    "X05n0232_004:0743c24": "告諸聲聞眾及求緣覺乘我令脫苦縛逮得涅槃",
    "X05n0232_004:0744a01": "者佛以方便力示以三乘教眾生處處著引之令",
    "X05n0232_004:0744a02": "得出已是開權又云舍利弗當知諸佛語無異於",
    "X05n0232_004:0744a03": "佛所說法當生大信力世尊法久後要當說真實",
    "X05n0232_004:0744a04": "即是顯實開權顯實已是略賜亦是許與身子三",
    "X05n0232_004:0744a05": "請法說索車譬喻品初騰疑白佛請說喻車踊出",
    "X05n0232_004:0744a06": "品中彌勒陳疑請說果車開示知見說佛壽量等",
    "X05n0232_004:0744a07": "即是等賜三根求記即是索車佛皆與記即是等",
    "X05n0232_004:0744a08": "賜菩薩聞是法疑網皆已除即是歡喜千二百羅",
    "X05n0232_004:0744a09": "漢悉亦當作佛皆是賜義故合喻云令諸子等日",
    "X05n0232_004:0744a10": "夜劫數常得遊戲與諸菩薩及聲聞眾乘是寶乘",
    "X05n0232_004:0744a11": "直至道場由是故知三乘皆索三乘皆賜。",
    "X05n0232_004:0744a12": "▲是知三皆虗指以為方便。",
    "X05n0232_004:0744a13": "是知等者三結成上義也由上三段展轉相成以",
    "X05n0232_004:0744a14": "證三乘皆是方便無有實體故古人云虗指三車",
    "X05n0232_004:0744a15": "而群子競馳火難既夷乃無有二豈合有三實以",
    "X05n0232_004:0744a16": "為一又非殊途而異獲哉故經云如彼長者初以",
    "X05n0232_004:0744a17": "三車誘引諸子然後但與大車寶物莊嚴安穩第",
    "X05n0232_004:0744a18": "一然彼長者無虗妄之咎如來亦復如是無有虗",
    "X05n0232_004:0744a19": "妄初說三乘引導眾生然後但以大乘而度脫之",
    "X05n0232_004:0744a20": "何以故如來有無量智慧力無所畏諸法之藏能",
    "X05n0232_004:0744a21": "與一切眾生大乘之法但不盡能受以是因緣當",
    "X05n0232_004:0744a22": "知諸佛方便力故於一佛乘分別說三明三皆虗",
    "X05n0232_004:0744a23": "指也由皆虗指即無體故後得大車並非本望若",
    "X05n0232_004:0744a24": "昔大是實今得牛車何非望耶。",
    "X05n0232_004:0744b01": "▲此則前三是三乘後一是一乘無乖教理。",
    "X05n0232_004:0744b02": "此則前三下辨順違於中有四一總辨順理二明",
    "X05n0232_004:0744b03": "其有違三會通教旨顯違順之由四結成昔義四",
    "X05n0232_004:0744b04": "乘無失今初可知。",
    "X05n0232_004:0744b05": "▲若唯說法華為實則抑諸般若及諸大乘了義之",
    "X05n0232_004:0744b06": "經。",
    "X05n0232_004:0744b07": "若唯說法華下第二明其有違所以違者以抑昔",
    "X05n0232_004:0744b08": "大乘了義之經皆成權故。",
    "X05n0232_004:0744b09": "▲是知昔大亦有權實法華但會昔權故說三皆虗",
    "X05n0232_004:0744b10": "指昔實不滯方便故不會之。",
    "X05n0232_004:0744b11": "是知下會通教旨於中文三一明會不會昔之意",
    "X05n0232_004:0744b12": "二明會二會三之意三明取昔廢昔之意上三段",
    "X05n0232_004:0744b13": "展轉通難謂初有難云既許昔三皆權何言抑諸",
    "X05n0232_004:0744b14": "聖教故今釋云非不許其四乘但昔大不分權實",
    "X05n0232_004:0744b15": "故成抑諸實教耳。",
    "X05n0232_004:0744b16": "▲若約會權歸實即是會三為一若破小顯大即是",
    "X05n0232_004:0744b17": "會二歸一。",
    "X05n0232_004:0744b18": "若約會權下第二會二會三之意謂有問言若爾",
    "X05n0232_004:0744b19": "為是會三為是會二設爾何失二俱有過若會三",
    "X05n0232_004:0744b20": "歸一昔應無實若會二歸一昔應無權無權則四",
    "X05n0232_004:0744b21": "乘之義不成無實乃不抑昔時聖教此是光宅之",
    "X05n0232_004:0744b22": "意若作此宗難者應云昔既有實會二歸一義則",
    "X05n0232_004:0744b23": "明矣故為釋云會二會三二俱有理昔之權實二",
    "X05n0232_004:0744b24": "義亦存故云爾耳。",
    "X05n0232_004:0744c01": "▲若開權顯實則三是一更無別一。",
    "X05n0232_004:0744c02": "若開權顯實下第三明取昔廢昔之意謂有問言",
    "X05n0232_004:0744c03": "若會三歸一者為會昔三而為一耶為會昔三歸",
    "X05n0232_004:0744c04": "今一耶故今釋之明具上二義先明會三為一則",
    "X05n0232_004:0744c05": "會取昔三後明會於昔三歸今之一以廢昔三立",
    "X05n0232_004:0744c06": "今一故故約會取昔小亦取況昔大耶以其理不",
    "X05n0232_004:0744c07": "可分行是佛因故若約廢昔則昔大亦廢況於小",
    "X05n0232_004:0744c08": "耶以其約教虗設果亦虗指故並廢也然開廢等",
    "X05n0232_004:0744c09": "言有通有局若約局者約教則廢三立一三教虗",
    "X05n0232_004:0744c10": "設故約理則開三顯一言有三理覆於一極開無",
    "X05n0232_004:0744c11": "三理一極自彰故約行則會三為一三乘之行皆",
    "X05n0232_004:0744c12": "佛因故約果則會三歸一三乘之因同歸一乘故",
    "X05n0232_004:0744c13": "三乘之果非究竟故若約通者唯廢一種則約於",
    "X05n0232_004:0744c14": "教開會等言並通四種今疏從此言若開三顯一",
    "X05n0232_004:0744c15": "則三即是一者若約理者昔說三理謂各別證今",
    "X05n0232_004:0744c16": "示法身是同更無異味昔言有三是方便門則閉",
    "X05n0232_004:0744c17": "於一實今云無三則一理自顯故云此經開方便",
    "X05n0232_004:0744c18": "門示真實相若約行者昔說三乘之行行各不同",
    "X05n0232_004:0744c19": "諦緣度等隨修各異今並得為佛因謂三行別則",
    "X05n0232_004:0744c20": "方便之門閉於一實今會為一則方便門開一實",
    "X05n0232_004:0744c21": "顯矣故云汝等所行是菩薩道若約果者昔說三",
    "X05n0232_004:0744c22": "果不同是方便門閉於一實今云三果虗設唯有",
    "X05n0232_004:0744c23": "極果無上菩提心生歡喜自知作佛則實相顯矣",
    "X05n0232_004:0744c24": "今疏先明會三為一於中二先正明。",
    "X05n0232_004:0745a01": "▲故彼經云汝等所行是菩薩道先所出內是子所",
    "X05n0232_004:0745a02": "知。",
    "X05n0232_004:0745a03": "後故彼經云下引證引二文證一引藥草喻品證",
    "X05n0232_004:0745a04": "小行即是佛因二引信解品證大行是其所有良",
    "X05n0232_004:0745a05": "以小乘昔有二下劣心一謂自行不成佛故法華",
    "X05n0232_004:0745a06": "云我等同入法性云何如來以小乘法而見濟度",
    "X05n0232_004:0745a07": "又云金色三十二十力諸解脫同共一法中而不",
    "X05n0232_004:0745a08": "得此事皆明小行不得佛也故今引藥草以會之",
    "X05n0232_004:0745a09": "二謂大行非己分故淨名云一切菩薩聞此法者",
    "X05n0232_004:0745a10": "應大欣慶一切聲聞皆應號泣聲振三千又云我",
    "X05n0232_004:0745a11": "等何為永絕其根於此大乘已如敗種皆明大行",
    "X05n0232_004:0745a12": "非己分也故今引信解以示之今初引藥草喻中",
    "X05n0232_004:0745a13": "文云迦葉當知以諸因緣種種譬喻開示佛道是",
    "X05n0232_004:0745a14": "我方便諸佛亦然今為汝等說最實事諸聲聞眾",
    "X05n0232_004:0745a15": "皆非滅度汝等所行是菩薩道漸漸修學悉當成",
    "X05n0232_004:0745a16": "佛釋曰諸聲聞等皆非滅度者是廢小果漸漸修",
    "X05n0232_004:0745a17": "學悉當成佛者是歸實義今但引汝等所行是菩",
    "X05n0232_004:0745a18": "薩道會行之言者欲明三即是一之義若約果者",
    "X05n0232_004:0745a19": "三果皆成佛因而非佛果不得云三即是一又皆",
    "X05n0232_004:0745a20": "非滅度是下廢權之意耳言先所出內是子所知",
    "X05n0232_004:0745a21": "者即第二引信解品文文云復經少時父知子意",
    "X05n0232_004:0745a22": "漸已通泰成就大志自鄙先心臨欲終時而命其",
    "X05n0232_004:0745a23": "子並會親族國王大臣剎利居士皆悉已集即自",
    "X05n0232_004:0745a24": "宣言諸君當知此是我子我之所生於某城中捨",
    "X05n0232_004:0745b01": "吾逃走竛竮辛苦五十餘年其本字某我名某甲",
    "X05n0232_004:0745b02": "昔在本城懷憂推覓忽於此間遇會得之此實我",
    "X05n0232_004:0745b03": "子我實其父今我所有一切財物皆是子有先所",
    "X05n0232_004:0745b04": "出內是子所知釋曰此上即委付家業當說法華",
    "X05n0232_004:0745b05": "經也一切財物即萬行功德先所出內者指於前",
    "X05n0232_004:0745b06": "文我今多有金銀珍寶倉庫盈溢其中多少所應",
    "X05n0232_004:0745b07": "取與汝悉知之此即喻慧命須菩提說般若取與",
    "X05n0232_004:0745b08": "即是出內以法外化名之為出化功歸己故稱為",
    "X05n0232_004:0745b09": "內即自利利化之行皆如般若等中今法華中但",
    "X05n0232_004:0745b10": "示如來知見是其所有不廣諸行今疏欲會三因",
    "X05n0232_004:0745b11": "為一因故引二文皆明會行餘略不引。",
    "X05n0232_004:0745b12": "▲若廢權立實義說為四如攬三點以成一伊點別",
    "X05n0232_004:0745b13": "非伊伊具三點昔三既別實不兼權今一全兼成四",
    "X05n0232_004:0745b14": "無爽。",
    "X05n0232_004:0745b15": "若廢權立實下第二明會於昔三歸全之一於中",
    "X05n0232_004:0745b16": "二先會昔成今二彰今異昔前中有法喻合法云",
    "X05n0232_004:0745b17": "義說為四者以但廢昔三教言三是權一實便顯",
    "X05n0232_004:0745b18": "三外無別一實之法故云義說為四但三為別一",
    "X05n0232_004:0745b19": "為總耳如攬三點下喻即借涅槃第二三點成伊",
    "X05n0232_004:0745b20": "喻彼喻三德以成涅槃闕一不可故彼經云摩訶",
    "X05n0232_004:0745b21": "般若亦非涅槃解脫之法亦非涅槃如來法身亦",
    "X05n0232_004:0745b22": "非涅槃三法若異亦非涅槃如世伊字此喻至出",
    "X05n0232_004:0745b23": "現品當廣分別今借其喻不取其法謂以三點喻",
    "X05n0232_004:0745b24": "於三乘以成一伊喻為一乘別說三乘三皆是權",
    "X05n0232_004:0745c01": "合三為一故得稱實非三點外更有一伊合云昔",
    "X05n0232_004:0745c02": "三既別實不兼權此合上點別非伊縱昔日有實",
    "X05n0232_004:0745c03": "實亦不兼於權今一全兼者合上伊具三點成四",
    "X05n0232_004:0745c04": "無爽者結成正義三別有三總合為一故成四也",
    "X05n0232_004:0745c05": "豈差通途三虗既廢故成一實故經云唯此一事",
    "X05n0232_004:0745c06": "實餘二則非真十方佛土中唯有一乘法無二亦",
    "X05n0232_004:0745c07": "無三除佛方便說又云吾從成佛以來種種因緣",
    "X05n0232_004:0745c08": "種種譬喻廣演言教無數方便引導眾生令離諸",
    "X05n0232_004:0745c09": "著明昔皆方便也。",
    "X05n0232_004:0745c10": "▲若依昔未顯說一切具有如來知見根敗之種今",
    "X05n0232_004:0745c11": "並說成則今昔有異。",
    "X05n0232_004:0745c12": "若依昔未顯說下第二彰今異昔前但合三為一",
    "X05n0232_004:0745c13": "一無別法以成四乘今辨一乘別有法門則四義",
    "X05n0232_004:0745c14": "昭著是為昔所未說而今說之聞所未聞未曾有",
    "X05n0232_004:0745c15": "法也謂昔日雖有大乘亦說如來藏性涅槃法身",
    "X05n0232_004:0745c16": "真常之理未曾顯說一切眾生皆悉具有如來知",
    "X05n0232_004:0745c17": "見唯為一事出現於世不為於餘則一乘三乘昔",
    "X05n0232_004:0745c18": "權今實於理昭著故叡公云至如般若諸經深無",
    "X05n0232_004:0745c19": "不極故道者以之而歸大無不包故乘者以之而",
    "X05n0232_004:0745c20": "運然其大略皆以適化為本應動之門不得不以",
    "X05n0232_004:0745c21": "善權為用權之為化悟物雖弘於實體不定皆屬",
    "X05n0232_004:0745c22": "法華固其宜矣言根敗之種今並說成者引淨名",
    "X05n0232_004:0745c23": "經證大迦葉自責云譬如根敗之士其於五欲不",
    "X05n0232_004:0745c24": "能復利如是聲聞諸結斷者於佛法中無所復益",
    "X05n0232_004:0746a01": "斯則二乘自知不成佛也豈非不兼權耶又云我",
    "X05n0232_004:0746a02": "等何為永絕其根於此大乘已如敗種此顯煩惱",
    "X05n0232_004:0746a03": "已斷不能生也佛名經云我等今者猶如敗種雖",
    "X05n0232_004:0746a04": "逢春陽無希秋實並是聲聞不作佛義今法華三",
    "X05n0232_004:0746a05": "根聲聞皆與授記一切聲聞不在此會令轉宣說",
    "X05n0232_004:0746a06": "一切眾生皆是吾子則唯實非權故言今並說成",
    "X05n0232_004:0746a07": "則今昔有異上云根敗之種乃有二意一即根敗",
    "X05n0232_004:0746a08": "兩字收淨名根敗之士二即敗種二字雙收淨名",
    "X05n0232_004:0746a09": "及佛名二經敗種之義。",
    "X05n0232_004:0746a10": "▲於文有據義亦極成。",
    "X05n0232_004:0746a11": "於文有據下第四結歸昔義也。",
    "X05n0232_004:0746a12": "▲二陳隋二代天台智者承南嶽思大師。",
    "X05n0232_004:0746a13": "二陳隋下天台四教中二先敘昔後順違前中亦",
    "X05n0232_004:0746a14": "二先師宗後立教師宗言陳隋者故天台傳云陳",
    "X05n0232_004:0746a15": "隋二代三帝門師謂陳朝一帝即是後主隋有二",
    "X05n0232_004:0746a16": "帝即文帝煬帝煬帝為晉王即請為菩薩戒師終",
    "X05n0232_004:0746a17": "於煬帝之時故云陳隋二代天台山名舉處辨人",
    "X05n0232_004:0746a18": "僧名智顗而言智者者帝為立號美其德也承南",
    "X05n0232_004:0746a19": "嶽者故韋虗舟傳云自佛教東流祕密斯闡思大",
    "X05n0232_004:0746a20": "師之所證智者大師之所弘故思大師一見便云",
    "X05n0232_004:0746a21": "昔日靈山同聽法華宿緣所追今復來矣又入道",
    "X05n0232_004:0746a22": "場呈心云非汝不證非我不識師資傳芳故並敘",
    "X05n0232_004:0746a23": "耳。",
    "X05n0232_004:0746a24": "▲立四教云一三藏教。",
    "X05n0232_004:0746b01": "立四教云下立教中二先正立四教後通相料揀",
    "X05n0232_004:0746b02": "前中四教即為四別每教皆有三節一立名二所",
    "X05n0232_004:0746b03": "詮三所被其四教所詮即四種四諦一生滅四諦",
    "X05n0232_004:0746b04": "二無生四諦三無量四諦四無作四諦廣如四諦",
    "X05n0232_004:0746b05": "品今初一三藏教者立名至下當釋。",
    "X05n0232_004:0746b06": "▲此教明因緣生滅四真諦理。",
    "X05n0232_004:0746b07": "此教明因緣下辨所詮理其因緣之言通於四教",
    "X05n0232_004:0746b08": "因緣故生滅因緣故即空因緣故假名因緣故中",
    "X05n0232_004:0746b09": "道因緣為主故四教皆帶之言生滅四真諦理者",
    "X05n0232_004:0746b10": "苦以逼迫為義集以增長生死為事道以除患為",
    "X05n0232_004:0746b11": "功滅以累盡為名有苦可知有集可斷有滅可證",
    "X05n0232_004:0746b12": "有道可修迷則苦集生而真道滅悟則苦集滅而",
    "X05n0232_004:0746b13": "正道生有可生滅故云生滅四諦苦定是苦等故",
    "X05n0232_004:0746b14": "得名真。",
    "X05n0232_004:0746b15": "▲正教小乘傍化菩薩。",
    "X05n0232_004:0746b16": "正教下明所被鹿苑初轉法輪俱隣五人見諦成",
    "X05n0232_004:0746b17": "道等但有小乘得道未有大乘得道故名正教小",
    "X05n0232_004:0746b18": "乘言傍化菩薩者智度論云佛於阿含中雖為彌",
    "X05n0232_004:0746b19": "勒授記亦不說種種菩薩行故菩薩為傍也。",
    "X05n0232_004:0746b20": "▲二者通教通者同也三乘同稟故。",
    "X05n0232_004:0746b21": "二者通教等者文分為三初正立二引證三解妨",
    "X05n0232_004:0746b22": "初中亦有三段初名即以同釋通故法華云我等",
    "X05n0232_004:0746b23": "同入法性肇公云三乘同觀性空而得道也即三",
    "X05n0232_004:0746b24": "獸渡河一水無二義耳。",
    "X05n0232_004:0746c01": "▲此教明因緣即空無生四真諦理是摩訶衍之初",
    "X05n0232_004:0746c02": "門。",
    "X05n0232_004:0746c03": "此教下辨所詮從緣生法無性即空非色敗空不",
    "X05n0232_004:0746c04": "要析破故云即空若約中論偈四句初教即因緣",
    "X05n0232_004:0746c05": "所生法此教即我說即是空第三亦為是假名第",
    "X05n0232_004:0746c06": "四亦是中道義故此云因緣即空言無生四真諦",
    "X05n0232_004:0746c07": "者第二重四諦也謂解苦無苦名為苦諦解集無",
    "X05n0232_004:0746c08": "和合名為集諦解滅無滅解道無道四諦性空本",
    "X05n0232_004:0746c09": "無生滅不同初教有可生滅言是摩訶衍初門者",
    "X05n0232_004:0746c10": "揀非深極言初門者以空遣有未彰妙有中道義",
    "X05n0232_004:0746c11": "故。",
    "X05n0232_004:0746c12": "▲正為菩薩傍通二乘。",
    "X05n0232_004:0746c13": "正為菩薩下所被機雙明二空故云正為菩薩言",
    "X05n0232_004:0746c14": "傍通二乘者初以空門遣蕩小乘執心令漸通泰",
    "X05n0232_004:0746c15": "故云傍通。",
    "X05n0232_004:0746c16": "▲大品云欲得聲聞乘當學般若波羅蜜等。",
    "X05n0232_004:0746c17": "大品云下引證此雙證名及所被機既三乘當學",
    "X05n0232_004:0746c18": "故是通教三同稟也二乘既學即傍為也云何欲",
    "X05n0232_004:0746c19": "得三乘當學般若如云了法無生名般若者聲聞",
    "X05n0232_004:0746c20": "學無生便云一切諸法皆悉空寂無生無滅無大",
    "X05n0232_004:0746c21": "無小無漏無為如是思惟於嚴土利他不生喜樂",
    "X05n0232_004:0746c22": "但欲趣寂故成聲聞乘若聞無生知從緣生故無",
    "X05n0232_004:0746c23": "生從緣滅故無滅無生無滅因緣之理如是學者",
    "X05n0232_004:0746c24": "成緣覺乘若聞無生便知一切諸法本自不生今",
    "X05n0232_004:0747a01": "則無滅即生滅而無生滅故不礙於生滅滅惡生",
    "X05n0232_004:0747a02": "善悲智兼濟成菩薩乘同學一無生而成三乘故",
    "X05n0232_004:0747a03": "若欲成自乘當學無生般若又如無所得是般若",
    "X05n0232_004:0747a04": "羅漢得之實無有法名阿羅漢緣覺得之不得緣",
    "X05n0232_004:0747a05": "相菩薩得之心無罣礙以無所得能得菩提故言",
    "X05n0232_004:0747a06": "三乘同稟般若以此義推則二乘人同學二空也",
    "X05n0232_004:0747a07": "而云等者具云欲得緣覺乘當學般若波羅蜜欲",
    "X05n0232_004:0747a08": "得菩薩乘當學般若波羅蜜此明般若能成一切",
    "X05n0232_004:0747a09": "道果也。",
    "X05n0232_004:0747a10": "▲然教理智斷行位因果皆通淺深不同於共般若",
    "X05n0232_004:0747a11": "唯共於淺。",
    "X05n0232_004:0747a12": "然教理智斷下解妨難謂有難云此通別教名依",
    "X05n0232_004:0747a13": "智論共般若不共般若以立何不二名共教三名",
    "X05n0232_004:0747a14": "不共教而云通別耶故今釋云通則上通別圓下",
    "X05n0232_004:0747a15": "通二乘遠近俱通共但共小得近無遠故名通耳",
    "X05n0232_004:0747a16": "別有二義不名不共次下當釋又言皆通者上之",
    "X05n0232_004:0747a17": "八字字各一義一教通二理通等一教通者三乘",
    "X05n0232_004:0747a18": "同稟因緣即空之教二理通者同見偏真之理三",
    "X05n0232_004:0747a19": "智通者同得巧度一切智四斷通者菩薩界內惑",
    "X05n0232_004:0747a20": "斷見修同也五行通者見修無漏行同也六位通",
    "X05n0232_004:0747a21": "者從乾慧地乃至辟支佛地位法同也七因通者",
    "X05n0232_004:0747a22": "九無礙同也八果通者九解脫二種涅槃果同也",
    "X05n0232_004:0747a23": "義通雖八因教方知故名通教餘教例可知。",
    "X05n0232_004:0747a24": "▲三別教別即不共不共二乘人說故。",
    "X05n0232_004:0747b01": "三別教下文中分二先正釋後不名下通妨難初",
    "X05n0232_004:0747b02": "中亦三立名可知。",
    "X05n0232_004:0747b03": "▲此教正明因緣假名無量四真諦理。",
    "X05n0232_004:0747b04": "此教下明所詮因緣假名當中論第三句無量四",
    "X05n0232_004:0747b05": "真諦理即第三四諦言無量者苦有無量相非諸",
    "X05n0232_004:0747b06": "聲聞緣覺所知集滅道各有無量相等。",
    "X05n0232_004:0747b07": "▲的化菩薩不涉二乘故聲聞在座如聾如盲。",
    "X05n0232_004:0747b08": "的化菩薩下明所被機即華嚴法界品意。",
    "X05n0232_004:0747b09": "▲不名不共而云別者兼欲揀非圓故以一因逈出",
    "X05n0232_004:0747b10": "一果不融歷別而修不得因果圓融故。",
    "X05n0232_004:0747b11": "不名不共下二通妨難初牒疑情謂有難言既言",
    "X05n0232_004:0747b12": "別即不共便是智論不共般若何不名為不共教",
    "X05n0232_004:0747b13": "耶兼欲下解釋以別有二義一不共二乘義如上",
    "X05n0232_004:0747b14": "說二歷別不融故名為別若云不共不兼後義故",
    "X05n0232_004:0747b15": "云兼欲揀非圓故以一因下出非圓之相一因逈",
    "X05n0232_004:0747b16": "出者對他顯別不同通教三乘通修今一道出離",
    "X05n0232_004:0747b17": "逈超二乘亦離二邊以顯中道故一果不融下當",
    "X05n0232_004:0747b18": "法明別一果不融者果別謂三德三身各不融故",
    "X05n0232_004:0747b19": "不能一德一切德等故歷別而修者當體以明因",
    "X05n0232_004:0747b20": "別修布施時非戒等故初地不知二地功德等故",
    "X05n0232_004:0747b21": "不得因果圓融者因果互望不融不能因該果海",
    "X05n0232_004:0747b22": "果徹因源故。",
    "X05n0232_004:0747b23": "▲四圓教圓以不偏為義。",
    "X05n0232_004:0747b24": "四圓教下文中亦二先正立後對前結成前中又",
    "X05n0232_004:0747c01": "二先釋義後引證前中亦三節釋名可知。",
    "X05n0232_004:0747c02": "▲此教正明不思議因緣二諦中道事理具足不偏",
    "X05n0232_004:0747c03": "不別。",
    "X05n0232_004:0747c04": "此教下辨所詮略無無作四諦之言言不思議因",
    "X05n0232_004:0747c05": "緣二諦中道者即中論第四句亦是中道義而言",
    "X05n0232_004:0747c06": "不思議者佛性中道故又因緣即空故不可作因",
    "X05n0232_004:0747c07": "緣思即假故不可作空思即中故不可作二思即",
    "X05n0232_004:0747c08": "一而三即三而一為不思議因緣二諦即真俗二",
    "X05n0232_004:0747c09": "諦中道即中道第一義諦三諦義也又融二諦即",
    "X05n0232_004:0747c10": "是中道不似通教多約真諦別教多約俗諦言事",
    "X05n0232_004:0747c11": "理具足者通多約理別多約事圓中舉事乃是即",
    "X05n0232_004:0747c12": "理之事舉理乃是即事之理無理不明無事不具",
    "X05n0232_004:0747c13": "言不偏不別者不偏者謂非偏真又不滯一邊故",
    "X05n0232_004:0747c14": "不別者謂不歷別必須融攝故餘義如前大意合",
    "X05n0232_004:0747c15": "離中辨。",
    "X05n0232_004:0747c16": "▲但化最上利根之人故名為圓。",
    "X05n0232_004:0747c17": "但化下三所被根也最上利根即圓融之機。",
    "X05n0232_004:0747c18": "▲華嚴經云顯現自在力為說圓滿經無量諸眾生",
    "X05n0232_004:0747c19": "悉受菩提記等。",
    "X05n0232_004:0747c20": "華嚴經云下引證即晉經今當七十三經云佛為",
    "X05n0232_004:0747c21": "說修多羅名圓滿因輪偈中云彼佛知眾根將熟",
    "X05n0232_004:0747c22": "而來此會化群生顯現神變大莊嚴靡不親近而",
    "X05n0232_004:0747c23": "恭敬佛以一音方便說法燈普照修多羅無量眾",
    "X05n0232_004:0747c24": "生意柔軟悉蒙與授菩提記義則大同名有小異",
    "X05n0232_004:0748a01": "耳。",
    "X05n0232_004:0748a02": "▲別則教理等皆別圓則教理等皆圓。",
    "X05n0232_004:0748a03": "別則教理等者對前結成謂別圓各有教等八事",
    "X05n0232_004:0748a04": "別教八者一教別謂恒沙佛法別教菩薩不通二",
    "X05n0232_004:0748a05": "乘二理別者藏識有恒沙俗諦之理也三智別者",
    "X05n0232_004:0748a06": "道種智也四斷別者塵沙無知界外見修無明斷",
    "X05n0232_004:0748a07": "也五行別者歷劫修諸波羅蜜自行化他之行也",
    "X05n0232_004:0748a08": "六位別者謂三十心伏無明是賢位十地發真斷",
    "X05n0232_004:0748a09": "無明是聖位是位別也七因別者無礙金剛之因",
    "X05n0232_004:0748a10": "別也八果別者解脫涅槃四德異二乘也圓教八",
    "X05n0232_004:0748a11": "義者一教圓者正說中道言教不偏也二理圓者",
    "X05n0232_004:0748a12": "中道即一切佛法也三智圓者一切種智也四斷",
    "X05n0232_004:0748a13": "圓者不斷而斷無明惑斷也五行圓者一行一切",
    "X05n0232_004:0748a14": "行也六位圓者從初住一地具足諸地功德也七",
    "X05n0232_004:0748a15": "因圓者雙照二諦自然流入也八果圓者妙覺不",
    "X05n0232_004:0748a16": "思議三德之果不縱不橫不並不別也故云圓則",
    "X05n0232_004:0748a17": "教等皆圓。",
    "X05n0232_004:0748a18": "▲又此四教由三觀起從假入空析體異故有初二",
    "X05n0232_004:0748a19": "教從空入假從假入中有別教起三觀一心中得有",
    "X05n0232_004:0748a20": "圓教起。",
    "X05n0232_004:0748a21": "又此四教下第二通相料揀於中三一立教所因",
    "X05n0232_004:0748a22": "二彰其所釋三用四儀式今初然依中論三觀之",
    "X05n0232_004:0748a23": "偈而用此偈有三重不同一則一教之中各成三",
    "X05n0232_004:0748a24": "觀如前太意離合中辨二四句各配一教如向立",
    "X05n0232_004:0748b01": "教中明三離合用之以成四教如今文是如云從",
    "X05n0232_004:0748b02": "假人空義同因緣所生法我說即是空從空入假",
    "X05n0232_004:0748b03": "者義同亦為是假名以連第二空句故從假入中",
    "X05n0232_004:0748b04": "者義同亦是中道義以連上假名句故今合初二",
    "X05n0232_004:0748b05": "句成初二教通用四句為別圓兩教言從假入空",
    "X05n0232_004:0748b06": "折體異故者謂觀因緣假有之法皆悉空寂云何",
    "X05n0232_004:0748b07": "知空若云色者唯五根五境及無表此十一色合",
    "X05n0232_004:0748b08": "成色蘊故色蘊空又於此中一一推徵謂一眼色",
    "X05n0232_004:0748b09": "從八微生假合成色析至極微都無實色故曰色",
    "X05n0232_004:0748b10": "空此名析法成藏教也若云因緣所生即無自性",
    "X05n0232_004:0748b11": "舉體即空不須析破故淨名云色性自空非色滅",
    "X05n0232_004:0748b12": "空體達此色有來即空故云體法明空有通教起",
    "X05n0232_004:0748b13": "也言從空入假等者即三觀迆邐故成別教謂先",
    "X05n0232_004:0748b14": "觀真諦本來空寂出觀入俗涉有化生淨佛國土",
    "X05n0232_004:0748b15": "等故云從空入假由入俗故又多流散次觀中道",
    "X05n0232_004:0748b16": "動寂無二遠離空有動寂二邊三觀不在一時故",
    "X05n0232_004:0748b17": "名別教言三觀一心中得有圓教起者即空即假",
    "X05n0232_004:0748b18": "即中即一而三即三而一非先非後非一非三亦",
    "X05n0232_004:0748b19": "如前大意離合中第四義說。",
    "X05n0232_004:0748b20": "▲又此四教不局定一部一部之中容有多故。",
    "X05n0232_004:0748b21": "又此四教不局下第二彰其所釋揀異餘師餘師",
    "X05n0232_004:0748b22": "或云般若是空教法華是中道教涅槃是常住教",
    "X05n0232_004:0748b23": "此是圓教此是偏教局定一經今則不爾故云一",
    "X05n0232_004:0748b24": "部之中容有多故而言容有者不必具多或一或",
    "X05n0232_004:0748c01": "二或三或四故彼師云三藏但謂但明小故方等",
    "X05n0232_004:0748c02": "對謂呼淨名等為方等教對小說大般若帶謂帶",
    "X05n0232_004:0748c03": "小說大華嚴兼謂兼別說圓法華無復兼但對帶",
    "X05n0232_004:0748c04": "唯說圓教但者唯一教對則具四如淨名云諸仁",
    "X05n0232_004:0748c05": "者是身無常無強無力無堅速朽之法不可信也",
    "X05n0232_004:0748c06": "等即藏教也迦旃延章云不生不滅是無常義等",
    "X05n0232_004:0748c07": "即通教也富樓那章云無以穢食置於寶器無以",
    "X05n0232_004:0748c08": "瑠璃同彼水精大非小分即別教也如須菩提章",
    "X05n0232_004:0748c09": "云不斷婬怒癡亦不與俱不壞於身而隨一相不",
    "X05n0232_004:0748c10": "滅癡愛起於明脫等皆即圓教故具四也般若部",
    "X05n0232_004:0748c11": "中唯有三教無前藏教已被訶破不為彼故華嚴",
    "X05n0232_004:0748c12": "兼者以寄位修行行布羅列兼斯一分故法華唯",
    "X05n0232_004:0748c13": "此一事實故更無餘教而涅槃十僊果證羅漢者",
    "X05n0232_004:0748c14": "具於四教若爾寧異方等雖有四教而皆知常住",
    "X05n0232_004:0748c15": "故得異前垂入涅槃意欲普收故得具四如文思",
    "X05n0232_004:0748c16": "之。",
    "X05n0232_004:0748c17": "▲又更以四種化儀收之謂頓漸不定祕密頓漸同",
    "X05n0232_004:0748c18": "前岌公後二謂一音異解若互相知名為不定互不",
    "X05n0232_004:0748c19": "相知即名祕密。",
    "X05n0232_004:0748c20": "又更以四種化儀第三用四儀式復成八教謂一",
    "X05n0232_004:0748c21": "頓教二漸教三不定教四祕密教初即華嚴經初",
    "X05n0232_004:0748c22": "成頓說故二即始從鹿苑終至雙林三乘一乘竝",
    "X05n0232_004:0748c23": "稱為漸若約化法頓教攝二謂圓及別漸教具四",
    "X05n0232_004:0748c24": "謂藏通別圓然此二教本是劉虬所立以南中諸",
    "X05n0232_004:0749a01": "師加於不定三教漸中初開有三即是岌公故云",
    "X05n0232_004:0749a02": "漸頓加岌公後二即於不定教中開出而與前不",
    "X05n0232_004:0749a03": "定不同謂從一音異解中分成此二寶積云佛以",
    "X05n0232_004:0749a04": "一音演說法眾生各各隨所解普得受行獲其利",
    "X05n0232_004:0749a05": "斯則神力不共法釋曰各聞不同即所說不定謂",
    "X05n0232_004:0749a06": "聞大者知彼聞小聞說小者知彼聞大即名不定",
    "X05n0232_004:0749a07": "故云若互相知名為不定若聞小乘不知彼人聞",
    "X05n0232_004:0749a08": "大聞大乘者不知此人聞小即名祕密故云互不",
    "X05n0232_004:0749a09": "相知謂聞大不知彼聞小小即於聞大者為祕密",
    "X05n0232_004:0749a10": "聞小不知彼聞大大即於聞小者為祕密此之二",
    "X05n0232_004:0749a11": "教所說化法俱通藏通別圓故頓中唯二化法餘",
    "X05n0232_004:0749a12": "三具四教法是故以化儀取法華嚴之圓是頓中",
    "X05n0232_004:0749a13": "之圓法華之圓是漸中之圓漸頓之義二經則異",
    "X05n0232_004:0749a14": "圓教化法二經不殊大師本意判教如是又詺圓",
    "X05n0232_004:0749a15": "教亦名為頓故云圓頓止觀由此亦謂華嚴名為",
    "X05n0232_004:0749a16": "頓頓法華名為漸頓以是頓儀中圓頓漸儀中圓",
    "X05n0232_004:0749a17": "頓故。",
    "X05n0232_004:0749a18": "▲此師立義理致圓備。",
    "X05n0232_004:0749a19": "▲但三藏教名義似小濫以餘三教亦有三故。",
    "X05n0232_004:0749a20": "此師立義下第二辨順違於中復二初總明順違",
    "X05n0232_004:0749a21": "後別為會釋今初先順後但三藏教下辨違以名",
    "X05n0232_004:0749a22": "濫故靜法與作四種過一濫涉大乘失以大乘亦",
    "X05n0232_004:0749a23": "有三藏應名三藏教故二大無三藏失以彼不名",
    "X05n0232_004:0749a24": "三藏故三特違至教失彼云不得親近小乘三藏",
    "X05n0232_004:0749b01": "學者有小乘言揀異大乘故明知三藏不唯屬小",
    "X05n0232_004:0749b02": "四有不定失以小乘諸部有不立三故如經量部",
    "X05n0232_004:0749b03": "但立經律二藏故有立五藏成實三外立於雜藏",
    "X05n0232_004:0749b04": "及菩薩藏故以有此四失故總許其破故云名似",
    "X05n0232_004:0749b05": "小濫正許初失然下皆為通之。",
    "X05n0232_004:0749b06": "▲所以爾者良以智論之中多詺小乘為三藏故成",
    "X05n0232_004:0749b07": "實論中亦自說云我今欲說三藏中實義故。",
    "X05n0232_004:0749b08": "所以爾者下別為會釋於中三初別釋藏教難次",
    "X05n0232_004:0749b09": "總通四教難後重通圓別定其去取今初文有四",
    "X05n0232_004:0749b10": "節以通五難謂上四失之外第五云何不立小乘",
    "X05n0232_004:0749b11": "難言四節者一出三藏名之所據二立三藏所以",
    "X05n0232_004:0749b12": "三明後三不名三藏所以四明不名小乘所以今",
    "X05n0232_004:0749b13": "初出其所據通違至教之失及濫涉大乘失謂大",
    "X05n0232_004:0749b14": "小乘論同立此名故濫涉之失不在於己若有難",
    "X05n0232_004:0749b15": "言智論之內小乘之名隨自宗語三藏之稱隨他",
    "X05n0232_004:0749b16": "宗言非共名也故今釋云智論是隨他名成論小",
    "X05n0232_004:0749b17": "乘云何亦名三藏豈隨他宗耶即由上義不違至",
    "X05n0232_004:0749b18": "教以羅什譯經多依智論小乘三藏為欲成文二",
    "X05n0232_004:0749b19": "言雙舉小乘之過不在三藏但責其小心耳故訶",
    "X05n0232_004:0749b20": "小乘不責所詮三藏。",
    "X05n0232_004:0749b21": "▲初對舊醫戒定慧故立此三事迢然不同異後三",
    "X05n0232_004:0749b22": "教。",
    "X05n0232_004:0749b23": "初對舊醫下第二明立三藏所以以四教之初敵",
    "X05n0232_004:0749b24": "對舊醫之三故須特立三藏三又迢然不同故無",
    "X05n0232_004:0749c01": "濫涉大乘所以偏從立號亦猶五塵皆色而色獨",
    "X05n0232_004:0749c02": "得總名故三藏雖通標總名便為小乘別教言舊",
    "X05n0232_004:0749c03": "醫者即涅槃第二新醫舊醫之喻舊醫即喻外道",
    "X05n0232_004:0749c04": "外道戒定慧者然各有二一邪二正舊醫邪戒者",
    "X05n0232_004:0749c05": "謂狗牛等正戒者謂十善道舊定邪者九十五種所",
    "X05n0232_004:0749c06": "說鬼神之法或能知世吉凶現神變相也正者即",
    "X05n0232_004:0749c07": "四禪四無量四無色發五通是也舊慧邪者因身",
    "X05n0232_004:0749c08": "邊見心發諸邪智撥無因果食糞裸形等也正者",
    "X05n0232_004:0749c09": "即是因身邊見發諸世智說有因果諸善法也今",
    "X05n0232_004:0749c10": "佛說三藏教所明戒定慧即是新醫從遠方來曉",
    "X05n0232_004:0749c11": "八種術如來所說一戒者即五種得戒發一切律",
    "X05n0232_004:0749c12": "儀無作有作如五部毗尼是也二定者即依八背",
    "X05n0232_004:0749c13": "捨入九次第定等發六神通是也三慧者即是生",
    "X05n0232_004:0749c14": "滅四諦破身邊二見六十二見發真無漏成十一",
    "X05n0232_004:0749c15": "智三無漏根是也此戒定慧一切外道尚不聞名",
    "X05n0232_004:0749c16": "況有其分故云初對舊醫等言三事迢然不同者",
    "X05n0232_004:0749c17": "上對舊醫下對通別圓教由不同故立三藏名即",
    "X05n0232_004:0749c18": "由此義諸部多名三藏從多立名非不定失。",
    "X05n0232_004:0749c19": "▲通教意融三故別教依一法性而顯三故圓教三",
    "X05n0232_004:0749c20": "一無障礙故。",
    "X05n0232_004:0749c21": "通教意融三故下第三明後三不名三藏所以即",
    "X05n0232_004:0749c22": "正通大無三藏失謂大乘雖有三藏各有融拂等",
    "X05n0232_004:0749c23": "義故不立名非無其體言通教意融三者融至空",
    "X05n0232_004:0749c24": "寂故故法句經云戒相如虗空持者為迷倒若學",
    "X05n0232_004:0750a01": "諸三昧是動非坐禪心隨境界流云何名為定無",
    "X05n0232_004:0750a02": "智無得方名真智般若無知如智雙寂等皆是意",
    "X05n0232_004:0750a03": "融三也言別教依一法性而顯三者以一法性統",
    "X05n0232_004:0750a04": "之亦不得迢然有別一一法門不離法性故論云",
    "X05n0232_004:0750a05": "以知法性離五欲過故隨順修行尸波羅蜜以知",
    "X05n0232_004:0750a06": "法性無亂想故隨順修行禪波羅蜜以知法性本",
    "X05n0232_004:0750a07": "有智慧光明無癡暗故隨順修行般若波羅蜜等",
    "X05n0232_004:0750a08": "言圓教三一無障礙者即三而一即一而三非惟",
    "X05n0232_004:0750a09": "一體統之一學之中攝三皆盡一行尚具一切何",
    "X05n0232_004:0750a10": "況三耶。",
    "X05n0232_004:0750a11": "▲所以不名小乘教者此教亦有大乘六度菩薩三",
    "X05n0232_004:0750a12": "十四心斷結成真佛故。",
    "X05n0232_004:0750a13": "所以不名小乘下第四明不名小乘所以通第五",
    "X05n0232_004:0750a14": "難謂有難言何以不名小乘強立三藏而招多失",
    "X05n0232_004:0750a15": "故今通云以有大乘故不得名小彼教之中亦有",
    "X05n0232_004:0750a16": "菩薩謂是大乘大乘之中望之皆稱三藏小乘言",
    "X05n0232_004:0750a17": "六度菩薩者謂三僧企耶別修六度各有滿時皆",
    "X05n0232_004:0750a18": "是有漏未入見道以無常狠伏貪愛羊令煩惱脂",
    "X05n0232_004:0750a19": "消功德身肥直至菩提樹下三十四心一時斷結",
    "X05n0232_004:0750a20": "以見諦十六心八忍八智及非想一地修惑分為",
    "X05n0232_004:0750a21": "九品各有九無間九解脫成其十八故有三十四",
    "X05n0232_004:0750a22": "耳廣如俱舍等言成真佛者大乘說此斷惑成佛",
    "X05n0232_004:0750a23": "乃是八相化身小乘謂為實成故屬小教故涅槃",
    "X05n0232_004:0750a24": "中詺執此實以為二乘曲見。",
    "X05n0232_004:0750b01": "▲故藏通別圓之義四教互有而覈其定實餘三不",
    "X05n0232_004:0750b02": "成唯成當教中義耳。",
    "X05n0232_004:0750b03": "故藏通別圓之義下第二總通四教難謂有難言",
    "X05n0232_004:0750b04": "藏教亦有通別圓義乃至圓教亦有藏通別義何",
    "X05n0232_004:0750b05": "以不得互名而局定耶故今答云四教雖皆四義",
    "X05n0232_004:0750b06": "互有餘三義傍不成本義如三學大德禪師雖有",
    "X05n0232_004:0750b07": "戒慧但成禪義以禪長故餘但兼故不盡妙故不",
    "X05n0232_004:0750b08": "名律法餘二亦然言互有者三藏教中亦有無常",
    "X05n0232_004:0750b09": "三乘同稟亦別為菩薩說四弘六度亦為菩薩說",
    "X05n0232_004:0750b10": "一切種智故故藏教有三矣通教有三者亦說三",
    "X05n0232_004:0750b11": "藏故應名三藏亦說道種智故應名別教亦說一",
    "X05n0232_004:0750b12": "切種智應名為圓別教具三者亦說三藏故亦說",
    "X05n0232_004:0750b13": "無生空理故亦說中道一切種智故圓教亦說三",
    "X05n0232_004:0750b14": "藏故亦說真空之理故亦說歷劫階位修行故亦",
    "X05n0232_004:0750b15": "應得餘三名故總答云雖則四教各傍兼有覈定",
    "X05n0232_004:0750b16": "不成云何不成初藏教通等不成者雖有同稟無",
    "X05n0232_004:0750b17": "常二乘一生得發真斷結菩薩三祇不證故通義",
    "X05n0232_004:0750b18": "不成雖為菩薩別說四弘六度不詮別理不斷別",
    "X05n0232_004:0750b19": "惑由約生滅四諦而起於見豈得稱別雖說一切",
    "X05n0232_004:0750b20": "種智菩薩因中不得即具種智又此種智唯照二",
    "X05n0232_004:0750b21": "諦不照中道豈得稱圓是則覈後三義不成但成",
    "X05n0232_004:0750b22": "當教三藏義耳通教三不成者雖說三藏一相無",
    "X05n0232_004:0750b23": "相故又已得故雖說道種智只照界內俗非照如",
    "X05n0232_004:0750b24": "來藏恒沙功德故雖說一切種智只照二諦非照",
    "X05n0232_004:0750c01": "中道不思議二諦故故覈三教之義不成但成通",
    "X05n0232_004:0750c02": "教義耳別教三不成者雖說三藏恒沙佛法無量",
    "X05n0232_004:0750c03": "戒定慧異生滅三故雖說無生空理是不可得空",
    "X05n0232_004:0750c04": "非是但空二乘同見故雖說中道一切種智非初",
    "X05n0232_004:0750c05": "住發心即具一切種智故故藏通圓三義皆不成",
    "X05n0232_004:0750c06": "但成別義耳圓教三不成者雖說三藏皆約真如",
    "X05n0232_004:0750c07": "實相佛性涅槃故雖有真空之理即佛性真空二",
    "X05n0232_004:0750c08": "乘不知何況得入雖說歷別階位法門無不與實",
    "X05n0232_004:0750c09": "相相應一攝一切故是則藏通別三義皆不成但",
    "X05n0232_004:0750c10": "成圓教義耳故云覈其定實餘三不成但成當教",
    "X05n0232_004:0750c11": "中義耳。",
    "X05n0232_004:0750c12": "▲但判華嚴兼於圓別以就登地已上約寄位行布",
    "X05n0232_004:0750c13": "為別義故名異義同亦無大過。",
    "X05n0232_004:0750c14": "但判華嚴下第三重通圓別二教定其去取以彼",
    "X05n0232_004:0750c15": "判諸經云華嚴兼謂兼別教是則迷其行布謂為",
    "X05n0232_004:0750c16": "別教但取圓融以為圓教雖成二教各失一邊合",
    "X05n0232_004:0750c17": "而融通方成了義順華嚴宗由行布圓融二互相",
    "X05n0232_004:0750c18": "攝故如前行位中辨若與之者則名異義同故無",
    "X05n0232_004:0750c19": "大過若奪之者則失華嚴本意故今不取是故此",
    "X05n0232_004:0750c20": "段名定其去取餘義廣在四教要略已備。",
    "X05n0232_004:0750c21": "▲三唐初海東元曉法師亦立四教一三乘別教如",
    "X05n0232_004:0750c22": "四諦緣起經等二三乘通教如般若深密經等三一",
    "X05n0232_004:0750c23": "乘分教如梵網經等四一乘滿教如華嚴經等。",
    "X05n0232_004:0750c24": "三唐初海東下二先正立後順違前中二先正立。",
    "X05n0232_004:0751a01": "▲然三乘共學名三乘教於中未明法空名別相教",
    "X05n0232_004:0751a02": "說諸法空是為通教不共二乘名一乘教於中未顯",
    "X05n0232_004:0751a03": "普法名隨分教具明普法名圓滿教。",
    "X05n0232_004:0751a04": "後然三乘共學下解釋是則未明法空成別非四",
    "X05n0232_004:0751a05": "諦十二因緣等別具明二空為通不取三乘共學",
    "X05n0232_004:0751a06": "故前二依天台而小異以不共釋一乘非合三為",
    "X05n0232_004:0751a07": "一。",
    "X05n0232_004:0751a08": "▲然此師大同天台但合別圓加一乘分耳。",
    "X05n0232_004:0751a09": "▲自言且依乘門略立四種非謂此四遍攝一切故",
    "X05n0232_004:0751a10": "無有失。",
    "X05n0232_004:0751a11": "然此師下辨順違先出本義自言下正辨順違良",
    "X05n0232_004:0751a12": "以自謙非攝一切故得無失若有別理推在攝不",
    "X05n0232_004:0751a13": "盡中故。",
    "X05n0232_004:0751a14": "▲四賢首弟子苑公依寶性論立四種教。",
    "X05n0232_004:0751a15": "▲論云有四種眾生不識如來藏如生盲人一者凡",
    "X05n0232_004:0751a16": "夫二者聲聞三者辟支佛四者初心菩薩。",
    "X05n0232_004:0751a17": "▲言四教者一迷真異執教當彼凡夫二真一分半",
    "X05n0232_004:0751a18": "教當彼二乘三真一分滿教當彼初心菩薩四真具",
    "X05n0232_004:0751a19": "分滿教即當彼識如來藏者。",
    "X05n0232_004:0751a20": "▲初教謂諸外道迷於真理廣起異計二謂小乘於",
    "X05n0232_004:0751a21": "真如隨緣不變二分義中唯說生空所顯之理故名",
    "X05n0232_004:0751a22": "為半如涅槃半字三謂但得不變不得隨緣故名一",
    "X05n0232_004:0751a23": "分而雙辨二空故名為滿四由具隨緣不變二義故",
    "X05n0232_004:0751a24": "名具分。",
    "X05n0232_004:0751b01": "▲廣如彼說。",
    "X05n0232_004:0751b02": "賢首弟子下亦二先正立後順違前中五一總以",
    "X05n0232_004:0751b03": "標舉二論云下引論為據三言四教下正明所立",
    "X05n0232_004:0751b04": "四初教謂下別示其相五廣如下結廣從略彼疏",
    "X05n0232_004:0751b05": "又明此所立教依所詮法性以顯能詮初教法性",
    "X05n0232_004:0751b06": "全隱次一法性分顯三即分隱四即全顯法性雖",
    "X05n0232_004:0751b07": "一顯有不同故成四耳若約乘收其第二教即是",
    "X05n0232_004:0751b08": "小乘三即三乘中大乘四即一乘此亦多同光宅",
    "X05n0232_004:0751b09": "四乘。",
    "X05n0232_004:0751b10": "▲然今判聖教那參邪說若對教主應如此方先立",
    "X05n0232_004:0751b11": "三教或如西域分內外及六師等。",
    "X05n0232_004:0751b12": "然今下辨順違中先別破後結非前中又二先破",
    "X05n0232_004:0751b13": "初一後破後三今初有邪正混雜過若對教主下",
    "X05n0232_004:0751b14": "遮救謂恐有救言若不識邪安能知正邪正對辨",
    "X05n0232_004:0751b15": "則皂白分明今故遮云若欲爾者應總分邪正然",
    "X05n0232_004:0751b16": "後於邪正中方可分其大小等耳故為立式應如",
    "X05n0232_004:0751b17": "此方先分三教於儒教中方辨九流七經於道教",
    "X05n0232_004:0751b18": "中方論道德之別於佛教中方說大小權實則無",
    "X05n0232_004:0751b19": "混濫不然即如西域先分內外外中方分六師或",
    "X05n0232_004:0751b20": "十宗等等者等取內教之中分大小等言六師者",
    "X05n0232_004:0751b21": "淨名有名一富蘭那(名也)迦葉(姓也)二末伽梨(名也)俱奢",
    "X05n0232_004:0751b22": "梨(母名)子三刪闍夜(名也)毗羅胝(母名)子四阿耆多(名也)翅",
    "X05n0232_004:0751b23": "舍欽婆羅(弊衣名也)五迦羅鳩馱(名也)迦旋延(姓也)六尼揵",
    "X05n0232_004:0751b24": "陀(名也)若提(母名)子此六各起一見如第六地引。",
    "X05n0232_004:0751c01": "▲又依涅槃為半滿者後二既滿不應復有一分之",
    "X05n0232_004:0751c02": "言既但得不變一分豈名為滿又涅槃半滿豈唯約",
    "X05n0232_004:0751c03": "二空豈彼不說妙有而訶空耶。",
    "X05n0232_004:0751c04": "又依涅槃為半滿下破後三教然彼師意以真如",
    "X05n0232_004:0751c05": "有二分具說二分為具分唯說不變為一分但明",
    "X05n0232_004:0751c06": "生空為半具顯二空為滿今難半滿乃有二義一",
    "X05n0232_004:0751c07": "若約第二義已稱為滿不合唯得一分若滿中有",
    "X05n0232_004:0751c08": "一分義者涅槃滿字亦唯一分則亦未滿故云不",
    "X05n0232_004:0751c09": "應復有一分之言一分之言意在第三教也二有",
    "X05n0232_004:0751c10": "救言涅槃但約二空論半滿不約真如等者則違",
    "X05n0232_004:0751c11": "涅槃涅槃既云空者所謂生死不空者所謂大般",
    "X05n0232_004:0751c12": "涅槃何得言唯約二空論半滿是知二空猶是涅",
    "X05n0232_004:0751c13": "槃半字雙照空不空方為滿耳故彼經云聲聞之",
    "X05n0232_004:0751c14": "人但見於空不見不空菩薩見空及與不空故疏",
    "X05n0232_004:0751c15": "云彼豈不說妙有而訶空耶。",
    "X05n0232_004:0751c16": "▲故其所立未為允當。",
    "X05n0232_004:0751c17": "故其所立下結非也。",
    "X05n0232_004:0751c18": "▲第五立五教略有二家。",
    "X05n0232_004:0751c19": "▲一波頗三藏立一四諦教謂阿含等二無相教謂",
    "X05n0232_004:0751c20": "諸般若三觀行教謂華嚴經四安樂教謂涅槃經說",
    "X05n0232_004:0751c21": "常樂故五守護教謂大集經說守說正法事故。",
    "X05n0232_004:0751c22": "一波頗三藏者案般若燈論序云中天竺國三藏",
    "X05n0232_004:0751c23": "法師波頗密多羅唐言明友學兼半滿博綜群詮",
    "X05n0232_004:0751c24": "喪我怡神搜玄養性遊方在念利物為懷故能附",
    "X05n0232_004:0752a01": "材傳身舉煙召伴冐氷雪而越[葸-十+夕]嶺犯風熱而度",
    "X05n0232_004:0752a02": "沙河時積五年途經四萬以大唐貞觀元年歲次",
    "X05n0232_004:0752a03": "娵觜十一月二十日頂戴梵文至止京輦昔秦徵",
    "X05n0232_004:0752a04": "童壽苦用戒兵漢請摩騰遠勞蕃使詎可方茲感",
    "X05n0232_004:0752a05": "應道契冥符家國休祥德人爰降有司奏見殊悅",
    "X05n0232_004:0752a06": "帝心其年有敕安置大興善寺仍請譯出寶星陀",
    "X05n0232_004:0752a07": "羅尼經般若燈論莊嚴論等云云言阿含者具云",
    "X05n0232_004:0752a08": "阿笈摩此云教也。",
    "X05n0232_004:0752a09": "▲此釋名局以觀行等皆互有故。",
    "X05n0232_004:0752a10": "此釋名局下辨順違以上立義各指一經一經之",
    "X05n0232_004:0752a11": "中各有四諦觀行等故如華嚴涅槃皆有四聖諦",
    "X05n0232_004:0752a12": "品廣顯其相大集等經非無觀行等故。",
    "X05n0232_004:0752a13": "▲二賢首所立五教至下當知。",
    "X05n0232_004:0752a14": "二賢首所立等者以下文依之故今略指然昔來",
    "X05n0232_004:0752a15": "更有耆闍法師立六種教一因緣宗教二假名宗",
    "X05n0232_004:0752a16": "教三不真宗教謂說諸法如幻化理四真宗教謂",
    "X05n0232_004:0752a17": "說諸法真空理故五常宗教謂說真理恒沙功德",
    "X05n0232_004:0752a18": "常恒等故六圓宗教如前諸師今不敘者前四名",
    "X05n0232_004:0752a19": "即衍公四宗義在立宗之初第五同第五時第六",
    "X05n0232_004:0752a20": "同諸師圓教故略不引又真宗說真空理常宗說",
    "X05n0232_004:0752a21": "真理恒沙功德常恒既真空理非常宗應同無常",
    "X05n0232_004:0752a22": "又三與四但法喻之別故並不引上來此方立教",
    "X05n0232_004:0752a23": "竟。",
    "X05n0232_004:0752b01": "大方廣佛華嚴經疏演義鈔卷第四"
}