{
    "T22n1421_026:0169b02": "五分律卷第二十六(彌沙塞)",
    "T22n1421_026:0169b04": "宋罽賓三藏佛陀什",
    "T22n1421_026:0169b05": "共竺道生等譯",
    "T22n1421_026:0169b06": "第五分雜法",
    "T22n1421_026:0169b07": "佛在王舍城。爾時諸比丘與白衣共器食，手",
    "T22n1421_026:0169b08": "相觸，數數洗。諸比丘以是白佛，佛言：「不應與",
    "T22n1421_026:0169b09": "白衣共器食。」有比丘往親里家，親里言：「我等",
    "T22n1421_026:0169b10": "非他，亦非不淨，何不共食？」諸比丘以是白佛，",
    "T22n1421_026:0169b11": "佛言：「聽繫念在前共食，但莫令手相觸。」有比",
    "T22n1421_026:0169b12": "丘共白衣食，器小手相觸。以是白佛，佛言：「聽",
    "T22n1421_026:0169b13": "左手捉器而食。」諸比丘食時相禮，僧食時、歠",
    "T22n1421_026:0169b14": "粥時、噉果時、經行時、不著三衣時、闇時、不共",
    "T22n1421_026:0169b15": "語時禮，相瞋於屏處禮。諸比丘以是白佛，佛",
    "T22n1421_026:0169b16": "言：「此時皆不應禮，犯者突吉羅！」又有五種",
    "T22n1421_026:0169b17": "不應禮：呵責羯磨、驅出羯磨、依止羯磨、舉罪",
    "T22n1421_026:0169b18": "羯磨、下意羯磨。復有五種不應禮：被舉、不共",
    "T22n1421_026:0169b19": "語、與本言治、比丘尼、沙彌。復有五種不應禮：",
    "T22n1421_026:0169b20": "狂心、散亂心、病壞心、白衣、外道。復有五種不",
    "T22n1421_026:0169b21": "應禮：別住、應行摩那埵、行摩那埵、本日、阿浮",
    "T22n1421_026:0169b22": "呵那。有五種應禮：佛、辟支佛、如法上座、和尚、",
    "T22n1421_026:0169b23": "阿闍梨。時諸比丘養髮令長，心不樂道，有",
    "T22n1421_026:0169b24": "反俗、作外道者。諸白衣譏呵言：「我等白衣養",
    "T22n1421_026:0169b25": "髮，沙門釋子亦復如是。有何等異？但著壞",
    "T22n1421_026:0169b26": "色割截衣而已耳！」諸比丘以是白佛。佛言：「不",
    "T22n1421_026:0169b27": "應養髮，犯者突吉羅！」諸比丘於作食處及講",
    "T22n1421_026:0169b28": "堂溫室中剃髮，以是白佛，佛言：「不應爾！若老",
    "T22n1421_026:0169b29": "病不堪寒，聽在溫室中。」時諸比丘隨次剃髮，",
    "T22n1421_026:0169c01": "以是白佛，佛言：「不須隨次！若有急事，聽先剃；",
    "T22n1421_026:0169c02": "若無急事，先洗者，先剃。」有諸比丘於庭中處",
    "T22n1421_026:0169c03": "處剃髮，不掃除。以是白佛，佛言：「應在一處剃，",
    "T22n1421_026:0169c04": "剃已掃除，著水中、火中，若埋之。若無剃髮師，",
    "T22n1421_026:0169c05": "比丘能剃者亦聽，聽畜剃刀。」有諸比丘鼻中",
    "T22n1421_026:0169c06": "毛長，佛言：「聽畜鑷拔之。」諸比丘便以金銀作",
    "T22n1421_026:0169c07": "鑷，佛言：「不應爾！聽用銅、鐵、牙角、竹、木，除漆樹。」",
    "T22n1421_026:0169c08": "有諸比丘耳中物塞，佛言：「聽畜挑耳物，餘亦",
    "T22n1421_026:0169c09": "如上。」有諸比丘食入齒間，以致口臭。佛言：「聽",
    "T22n1421_026:0169c10": "畜擿齒物。」餘亦如上。時瓶沙王作是思惟：「我",
    "T22n1421_026:0169c11": "未以何物施僧？」遍思皆施，唯未施擿齒物。",
    "T22n1421_026:0169c12": "便作滿車，施諸比丘因作食供。諸比丘不敢",
    "T22n1421_026:0169c13": "受，以是白佛，佛言：「皆聽受。」",
    "T22n1421_026:0169c14": "佛在蘇摩國，自作鉢坯以為後式，令陶師燒。",
    "T22n1421_026:0169c15": "陶師便多作合燒，開竈口視，皆成金鉢，懼怖",
    "T22n1421_026:0169c16": "言：「此是大沙門神力！若王聞者，必當謂我多",
    "T22n1421_026:0169c17": "有金寶。」便取埋藏。佛復作令燒，皆成銀鉢，亦",
    "T22n1421_026:0169c18": "怖懼埋藏。佛復作令燒，乃成銅鉢，色青好，",
    "T22n1421_026:0169c19": "如閻浮樹，與諸比丘，諸比丘不敢受。佛言：",
    "T22n1421_026:0169c20": "「聽畜。」有比丘鉢破，無鉢遊行。佛言：「應更求鉢；",
    "T22n1421_026:0169c21": "若能自作，聽作。」有諸比丘燒鉢色赤，佛言：「應",
    "T22n1421_026:0169c22": "熏。」有諸比丘畜金、銀、七寶、牙、銅、石、木鉢。諸居",
    "T22n1421_026:0169c23": "士譏呵言：「此諸比丘如王、如大臣，常說少欲",
    "T22n1421_026:0169c24": "知足，而今畜此好鉢。」諸比丘以是白佛，佛",
    "T22n1421_026:0169c25": "以是事集比丘僧，告諸比丘：「從今不聽畜上",
    "T22n1421_026:0169c26": "諸鉢！若畜金銀，乃至石鉢，皆突吉羅；若畜木",
    "T22n1421_026:0169c27": "鉢，偷蘭遮。」時有婆羅門名優柯羅，有一女",
    "T22n1421_026:0169c28": "常用白銅鉢食。彼女出家後，猶用先器乞食。",
    "T22n1421_026:0169c29": "諸居士譏呵言：「沙門釋子用銅鉢，與外道不",
    "T22n1421_026:0170a01": "可分別。」諸比丘以是白佛，佛言：「不聽用外道",
    "T22n1421_026:0170a02": "銅鉢，犯者突吉羅！聽用三種鉢：鐵鉢、瓦鉢、",
    "T22n1421_026:0170a03": "蘇摩鉢。」時毘舍離諸離車得栴檀鉢，共議：",
    "T22n1421_026:0170a04": "「此鉢應與誰？」或言：「應與世尊。」或言：「應與薩遮",
    "T22n1421_026:0170a05": "尼犍子。」多人欲與世尊，以少從多，便盛滿",
    "T22n1421_026:0170a06": "鉢白石蜜、歡喜丸，奉上世尊，白言：「我等共得",
    "T22n1421_026:0170a07": "此鉢，以奉世尊。唯願哀受！」佛受歡喜丸，以鉢",
    "T22n1421_026:0170a08": "還之。語言：「此是外道鉢，佛所不畜。」復共議",
    "T22n1421_026:0170a09": "言：「我等以鉢奉上世尊，世尊不受。我今寧可",
    "T22n1421_026:0170a10": "用施眾僧。」議已，即復持鉢往至僧坊施諸比",
    "T22n1421_026:0170a11": "丘。諸比丘不敢受，以是事白佛，佛言：「聽受！",
    "T22n1421_026:0170a12": "破作香用。」後諸離車復得牛頭栴檀鉢，著高",
    "T22n1421_026:0170a13": "標頭，唱言：「若有神力能取者與之。」時賓頭盧",
    "T22n1421_026:0170a14": "語目連言：「世尊說汝神足第一，何不取之？」答",
    "T22n1421_026:0170a15": "言：「汝亦有神足，便可往取。」即便取之，以施於",
    "T22n1421_026:0170a16": "僧。諸比丘不知云何？以是白佛。佛言：「聽受破",
    "T22n1421_026:0170a17": "作香用。」時四大聲聞迦葉、目連、阿那律、賓頭",
    "T22n1421_026:0170a18": "盧共議：「今王舍城有不信樂佛法僧者，我等",
    "T22n1421_026:0170a19": "當共令其信樂。」作是議已，遍觀近遠，唯見",
    "T22n1421_026:0170a20": "跋提長者及其姊，不信樂佛法僧。三聲聞言：",
    "T22n1421_026:0170a21": "「能化跋提不？」賓頭盧言：「能化其姊。」彼長者作",
    "T22n1421_026:0170a22": "七重門，有三部伎。若欲食時，七門皆閉，一",
    "T22n1421_026:0170a23": "食作一部伎。阿那律於其食時，在其前乞食，",
    "T22n1421_026:0170a24": "長者問言：「從何處入？」答言：「從門入。」長者即問",
    "T22n1421_026:0170a25": "守門者：「汝何以聽乞人入？」答言：「門閉如常，",
    "T22n1421_026:0170a26": "不見人入。」長者便以一片麻餅著其鉢中，語",
    "T22n1421_026:0170a27": "言：「出去！汝若有物，當作此食。」阿那律得已即",
    "T22n1421_026:0170a28": "去。於後食時，迦葉復在前乞，問答如前。後",
    "T22n1421_026:0170a29": "問守門者：「汝何故再聽乞人突入我門？」答言：",
    "T22n1421_026:0170b01": "「門閉如常，不見人入。」長者復以一片魚著其",
    "T22n1421_026:0170b02": "鉢中，語言：「出去！汝若有物，當作此食。」迦葉去",
    "T22n1421_026:0170b03": "後，其婦問言：「於意云何？謂此比丘不能得食，",
    "T22n1421_026:0170b04": "而來乞耶？」答言：「如是！」婦言：「識前來比丘不？」答",
    "T22n1421_026:0170b05": "言：「不識。」婦言：「彼名阿那律，釋種之子，捨三",
    "T22n1421_026:0170b06": "時殿，五欲之樂，出家學道。」又問：「識後來比丘",
    "T22n1421_026:0170b07": "不？」答言：「不識。」婦言：「彼是畢波羅延摩納大",
    "T22n1421_026:0170b08": "姓之子，捨九百九十田宅、犁牛，出家學道。愍",
    "T22n1421_026:0170b09": "念君故，來乞食耳！」長者聞婦語已，內懷敬伏。",
    "T22n1421_026:0170b10": "於是目連飛在空中，為其說法，示教利喜，乃",
    "T22n1421_026:0170b11": "至即於座上遠塵離垢，得法眼淨。見法得",
    "T22n1421_026:0170b12": "果已，即受三歸五戒。自是已後，常供給比丘、",
    "T22n1421_026:0170b13": "比丘尼、優婆塞、優婆夷及諸外道。時三聲聞",
    "T22n1421_026:0170b14": "語賓頭盧言：「我等已化跋提令其信樂，汝今",
    "T22n1421_026:0170b15": "宜行，次化其姊。」於是賓頭盧晨朝著衣持鉢",
    "T22n1421_026:0170b16": "入城乞食，次到其舍。時長者姊手自作䴵，",
    "T22n1421_026:0170b17": "忽見賓頭盧，便低頭閉目。賓頭盧亦一心視",
    "T22n1421_026:0170b18": "鉢。便語言：「決不與汝！一心視鉢，欲以何為？」",
    "T22n1421_026:0170b19": "賓頭盧便身中烟出。復語言：「舉身烟出，亦",
    "T22n1421_026:0170b20": "不與汝！」賓頭盧便舉身火燃。復語言：「舉身",
    "T22n1421_026:0170b21": "火燃，亦不與汝！」賓頭盧便飛騰虛空。復語",
    "T22n1421_026:0170b22": "言：「飛騰虛空，亦不與汝！」賓頭盧便倒懸空",
    "T22n1421_026:0170b23": "中。復語言：「倒懸空中，亦不與汝！」賓頭盧作是",
    "T22n1421_026:0170b24": "念：「世尊不聽我等強從人乞。」便出去。去王舍",
    "T22n1421_026:0170b25": "城不遠有大石，賓頭盧坐其上，合石飛入王",
    "T22n1421_026:0170b26": "舍城。城中人見，皆大怖懼，恐石落地，莫不馳",
    "T22n1421_026:0170b27": "走。至長者姊家上，便住不去。彼見已即大",
    "T22n1421_026:0170b28": "恐怖，心驚毛竪，叉手白言：「願施我命，以石",
    "T22n1421_026:0170b29": "著本處，我當與食！」賓頭盧便持石，還著先",
    "T22n1421_026:0170c01": "處，至其前住。長者姊作是念：「我不能以大",
    "T22n1421_026:0170c02": "餅施，當更作小者與之。」更作小丸，轉反成",
    "T22n1421_026:0170c03": "大。如是三反，轉大於前。乃作念言：「我欲作",
    "T22n1421_026:0170c04": "小，皆反成大。我今便可趣與一餅。」即以一",
    "T22n1421_026:0170c05": "餅授與，諸餅相連，至於餅器亦相連著；以手",
    "T22n1421_026:0170c06": "捉器，手亦著之，便語賓頭盧言：「汝若須餅，盡",
    "T22n1421_026:0170c07": "以相與，器亦不惜。何須我為，而令我手著器",
    "T22n1421_026:0170c08": "不離？」答言：「我不須餅及器，亦不須汝。我等",
    "T22n1421_026:0170c09": "四人共議，度汝及汝弟。三人已化汝弟，我",
    "T22n1421_026:0170c10": "應度汝，所以爾耳！」問言：「今欲令我何所施作？」",
    "T22n1421_026:0170c11": "答言：「姊妹可戴此䴵，隨我施佛及僧。」即便戴",
    "T22n1421_026:0170c12": "䴵隨賓頭盧，賓頭盧即化導，皆經他門使",
    "T22n1421_026:0170c13": "人見之。既至佛所，手自供佛及千二百五十",
    "T22n1421_026:0170c14": "比丘，皆悉飽滿，猶故不盡。持往白佛：「我此",
    "T22n1421_026:0170c15": "少餅供佛，及千二百五十比丘，皆悉飽滿，猶",
    "T22n1421_026:0170c16": "故不盡。今當持此著於何處？」佛言：「可著無",
    "T22n1421_026:0170c17": "生草地，若無虫水中。」彼女人便持著無虫水",
    "T22n1421_026:0170c18": "中，水沸作聲，如以熱鐵投于小水，便生恐怖，",
    "T22n1421_026:0170c19": "衣毛皆竪；還至佛所，頭面禮足，却坐一面。佛",
    "T22n1421_026:0170c20": "為說種種妙法，乃至得法眼淨，受三歸五戒，",
    "T22n1421_026:0170c21": "供給四眾，求道如弟無異。諸長老比丘以是",
    "T22n1421_026:0170c22": "白佛，佛以是事集比丘僧，問賓頭盧：「汝實爾",
    "T22n1421_026:0170c23": "不？」答言：「實爾。世尊！」佛種種呵責已，告諸比丘：",
    "T22n1421_026:0170c24": "「從今不聽現神足，若現突吉羅！」時瓶沙王有",
    "T22n1421_026:0170c25": "菴羅果園，三時茂好，長以華果施諸比丘，",
    "T22n1421_026:0170c26": "隨所須用。諸比丘便食其果，前食、後食，無時",
    "T22n1421_026:0170c27": "不噉；或滿鉢持去、或噉半擲地。後時隣國",
    "T22n1421_026:0170c28": "遣使，使白王言：「我聞王有菴羅果園，三時茂",
    "T22n1421_026:0170c29": "盛。願見其果！」王便勅取。時諸比丘噉之都盡，",
    "T22n1421_026:0171a01": "以是白王。王左右諸臣共譏呵言：「沙門釋子",
    "T22n1421_026:0171a02": "無有厭足，王雖無惜，受者自應籌量。云何一",
    "T22n1421_026:0171a03": "園之果，都共噉盡？」諸長老比丘聞，以是白佛。",
    "T22n1421_026:0171a04": "佛以是事集比丘僧，問諸比丘：「汝等實爾不？」",
    "T22n1421_026:0171a05": "答言：「實爾。世尊！」佛種種呵責已，告諸比丘：",
    "T22n1421_026:0171a06": "「從今不聽食未淨果，若食突吉羅！」有一居士",
    "T22n1421_026:0171a07": "請僧噉果，比丘使人一一淨之；日遂過中，不",
    "T22n1421_026:0171a08": "得復食。便譏呵言：「此諸沙門猶如小兒，使",
    "T22n1421_026:0171a09": "人一一淨果，不復及中。我今當奈此諸果何？」",
    "T22n1421_026:0171a10": "以是白佛，佛言：「有五種子：根種子、接種子、",
    "T22n1421_026:0171a11": "節種子、果種子、子種子。若食果，應作沙門法",
    "T22n1421_026:0171a12": "五種淨：火淨、刀淨、鳥淨、傷淨、未成種淨。若食",
    "T22n1421_026:0171a13": "根，亦應作沙門法五種淨：剝淨、截淨、破淨、洗",
    "T22n1421_026:0171a14": "淨、火淨。若食莖葉，應作沙門法三種淨：刀淨、",
    "T22n1421_026:0171a15": "火淨、洗淨。若作淨時，應作總淨，於一聚、一",
    "T22n1421_026:0171a16": "器中，若淨一，名為總淨。」有一比丘欲燃浴室",
    "T22n1421_026:0171a17": "中火破薪，蛇從木孔中出，螫脚即死。諸比",
    "T22n1421_026:0171a18": "丘以是白佛，佛言：「彼比丘不知八種蛇名，不",
    "T22n1421_026:0171a19": "慈心向，又不說呪，為蛇所害。八種蛇者：提樓",
    "T22n1421_026:0171a20": "賴吒蛇、怛車蛇、伊羅漫蛇、舍婆子蛇、甘摩",
    "T22n1421_026:0171a21": "羅阿濕波羅呵蛇、毘樓羅阿叉蛇、瞿曇蛇、難",
    "T22n1421_026:0171a22": "陀跋難陀蛇。呪蛇者：",
    "T22n1421_026:0171a23": "「我慈諸龍王，　　天上及世間，",
    "T22n1421_026:0171a24": "　以我此慈心，　　得滅諸恚毒。",
    "T22n1421_026:0171a25": "　我以智慧力，　　用之殺此毒，",
    "T22n1421_026:0171a26": "　味毒無味毒，　　破滅入地去。」",
    "T22n1421_026:0171a27": "佛言：「若彼比丘以此呪自護者，不為毒蛇之",
    "T22n1421_026:0171a28": "所傷殺。」復有比丘被蛇所螫，諸比丘白佛，",
    "T22n1421_026:0171a29": "佛言：「汝以此呪，呪彼令得安隱。」受教往呪，彼",
    "T22n1421_026:0171b01": "即得差。復有諸比丘處處為蛇所螫，以是白",
    "T22n1421_026:0171b02": "佛，佛言：「聽作呪術，隨宜治之。」時諸比丘食",
    "T22n1421_026:0171b03": "多美食，以增諸病。耆域晨朝往至佛所，頭面",
    "T22n1421_026:0171b04": "禮足，白佛言：「世尊！今諸比丘食多美食，以增",
    "T22n1421_026:0171b05": "諸病。願聽浴室中浴，除其此患！」佛以是事集",
    "T22n1421_026:0171b06": "比丘僧，以耆域語，告諸比丘：「從今聽諸比丘",
    "T22n1421_026:0171b07": "作浴室，為除病故於中浴。」有諸比丘裸形浴，",
    "T22n1421_026:0171b08": "更相揩摩，又裸形出浴處。諸白衣譏呵言：「此",
    "T22n1421_026:0171b09": "諸沙門皆如尼揵，無有風法。」諸比丘以是白",
    "T22n1421_026:0171b10": "佛，佛以是事集比丘僧，呵責已，告諸比丘：「從",
    "T22n1421_026:0171b11": "今聽著浴衣，不聽裸形浴！裸形、相揩，一一皆",
    "T22n1421_026:0171b12": "突吉羅。」有諸比丘浴時出外，以背揩壁、樹木，還",
    "T22n1421_026:0171b13": "入水灌，傷破其身。佛言：「不應爾！聽用蒲桃皮、",
    "T22n1421_026:0171b14": "摩樓皮、澡豆等，諸去垢物。」諸比丘隨知識與",
    "T22n1421_026:0171b15": "澡豆等，佛言：「應等與。」佛在舍衛城。爾時跋",
    "T22n1421_026:0171b16": "難陀反披拘攝，於闇中作四脚行，怖諸比丘。",
    "T22n1421_026:0171b17": "諸比丘以是白佛，佛言：「不應爾，若反披拘攝、",
    "T22n1421_026:0171b18": "作四脚行，皆突吉羅！」諸比丘房內患熱，欲反",
    "T22n1421_026:0171b19": "披拘攝。佛言：「房內聽。」有諸比丘眠時無枕，",
    "T22n1421_026:0171b20": "佛言：「聽作枕。」有諸比丘患虱，佛言：「聽拾去。」",
    "T22n1421_026:0171b21": "諸比丘拾著房內，還入衣中。佛言：「聽拾著",
    "T22n1421_026:0171b22": "房外。」諸比丘雨時拾著水中，佛言：「應拾著",
    "T22n1421_026:0171b23": "弊物中，慈心舉之。」有諸比丘患蚤，佛言：「聽",
    "T22n1421_026:0171b24": "敷物著地掃去；若在薦席中，聽日曝去。」有諸",
    "T22n1421_026:0171b25": "比丘患壁虱，佛言：「聽除却，密泥。」有諸老病",
    "T22n1421_026:0171b26": "比丘患寒，欲於房內燃火。佛言：「寒時聽燃。」諸",
    "T22n1421_026:0171b27": "比丘燃火燒壞地敷、熏屋。佛言：「聽作火爐在",
    "T22n1421_026:0171b28": "屋外燃，烟盡將入。」諸比丘不知以何物作，",
    "T22n1421_026:0171b29": "佛言：「聽用銅、鐵、泥、石作之，聽僧、四方僧私畜，",
    "T22n1421_026:0171c01": "又聽因地作火爐。」諸比丘過中用鉢飲。佛言：",
    "T22n1421_026:0171c02": "「過中不應用鉢飲。聽別作飲器，用銅、鐵、瓦作。」",
    "T22n1421_026:0171c03": "有一比丘於德叉尸羅國夏安居竟，到舍衛",
    "T22n1421_026:0171c04": "祇洹，至佛所，頭面禮足，白佛言：「如此國歠粥，",
    "T22n1421_026:0171c05": "彼國飲麨漿。願聽諸比丘晨朝飲麨漿。」佛言：",
    "T22n1421_026:0171c06": "「聽飲。」諸比丘飲時須鹽，佛言：「聽畜鹽，聽僧、",
    "T22n1421_026:0171c07": "四方僧私畜，聽作抄鹽物。」諸比丘便作眾生",
    "T22n1421_026:0171c08": "形、或作人手持抄鹽。佛言：「不聽作此諸形。」時",
    "T22n1421_026:0171c09": "諸白衣以盤器奠食與諸比丘，諸比丘不敢",
    "T22n1421_026:0171c10": "受，便譏呵言：「沙門釋子不堪受供養！」以是白",
    "T22n1421_026:0171c11": "佛，佛言：「聽受。」有諸比丘於鉢中歠粥，苦熱不",
    "T22n1421_026:0171c12": "可捉。佛言：「聽別作歠粥器。」諸比丘擎食患",
    "T22n1421_026:0171c13": "重。佛言：「聽安机。」諸比丘便作種種形脚机。佛",
    "T22n1421_026:0171c14": "言：「不聽作。」諸比丘至白衣舍，白衣以種種形",
    "T22n1421_026:0171c15": "脚机下食，諸比丘不敢食。佛言：「白衣家聽受，",
    "T22n1421_026:0171c16": "但不聽自畜。」諸比丘須犍恣。佛言：「聽畜，用",
    "T22n1421_026:0171c17": "銅、鐵、瓦、石作。」有諸白衣持粥與諸比丘，諸比",
    "T22n1421_026:0171c18": "丘不知著何處分之。佛言：「聽作盆杅，安環",
    "T22n1421_026:0171c19": "耳。行粥時應問：『別有病人粥不？』若無，應先",
    "T22n1421_026:0171c20": "與病人。」時毘舍佉母欲令眾僧於住處煮粥，",
    "T22n1421_026:0171c21": "佛言：「聽。」諸比丘不知著米處。佛言：「應著[竺-二+發]",
    "T22n1421_026:0171c22": "席上。」米中有穀不知云何？佛言：「聽畜臼杵，",
    "T22n1421_026:0171c23": "令淨人簸之。」不知以何物簸米，佛言：「聽畜",
    "T22n1421_026:0171c24": "簸箕。」諸比丘須釜，佛言：「聽畜，用銅、鐵、瓦、石作。」",
    "T22n1421_026:0171c25": "諸比丘須杓，佛言：「亦聽作，除漆樹，餘木皆聽",
    "T22n1421_026:0171c26": "用。」有病比丘欲得美粥，佛言：「聽淨人為作；若",
    "T22n1421_026:0171c27": "無淨人，聽比丘淨洗燒器、著水，令淨人洮豆、",
    "T22n1421_026:0171c28": "米著中，比丘然後燃火。粥熟，更從淨人受持",
    "T22n1421_026:0171c29": "與病人。」諸比丘米多無著處，佛言：「聽細泥",
    "T22n1421_026:0172a01": "一房，淨掃地以安之。」米盡，諸比丘住，聞米臭。",
    "T22n1421_026:0172a02": "佛言：「聽香泥塗地。」",
    "T22n1421_026:0172a03": "佛在拘薩羅國遊行人間，與大比丘千二百",
    "T22n1421_026:0172a04": "五十人俱，到都夷婆羅門聚落，在道側娑羅",
    "T22n1421_026:0172a05": "樹下，敷座坐息，佛便微笑。阿難作是念：「諸佛",
    "T22n1421_026:0172a06": "不以無緣而笑，今佛微笑必有因緣。」即偏露",
    "T22n1421_026:0172a07": "右肩，[跍*月]跪問佛。佛言：「阿難！過去世時有王名",
    "T22n1421_026:0172a08": "禁寐，有一女，生時自然著金華鬘，即集諸臣",
    "T22n1421_026:0172a09": "議為作字，皆言：『應問相師婆羅門。』即勅相師",
    "T22n1421_026:0172a10": "皆集，令為作字。相師言：『此女生，著自然金華",
    "T22n1421_026:0172a11": "鬘，應字為摩梨尼。』即用字之。王甚愛重，訪問",
    "T22n1421_026:0172a12": "國中，與同日生女取給左右。時國內有五百",
    "T22n1421_026:0172a13": "女人與同日生，皆錄其名以充驅使。年既長",
    "T22n1421_026:0172a14": "大，王所供養五百婆羅門，勅令供養，告言：『汝",
    "T22n1421_026:0172a15": "當如我，日作五百釜羹，隨彼所好，而供養之。』",
    "T22n1421_026:0172a16": "女即如勅供養諸婆羅門。食竟，輒與五百女",
    "T22n1421_026:0172a17": "人乘四馬車遊戲園觀，從園至園，從觀至觀，",
    "T22n1421_026:0172a18": "日日常爾。「時迦葉佛於一園中住，御者至佛",
    "T22n1421_026:0172a19": "所住園，輒迴車不入。女問御者：『我於國界",
    "T22n1421_026:0172a20": "無園不入，汝何故常避此園？』答言：『此中有",
    "T22n1421_026:0172a21": "一禿頭沙門名曰迦葉，不宜見之，是故不入。』",
    "T22n1421_026:0172a22": "女言：『沙門迦葉何豫人事？便可迴車入此園",
    "T22n1421_026:0172a23": "觀。』即迴車入，盡通車處，步進園中，遙見迦",
    "T22n1421_026:0172a24": "葉佛容顏殊特，猶若金山。見已，發歡喜心，前",
    "T22n1421_026:0172a25": "至佛所，頭面禮足，却住一面。佛為說種種妙",
    "T22n1421_026:0172a26": "法，示教利喜，乃至見法得果已，受三歸五戒。",
    "T22n1421_026:0172a27": "從坐起，禮佛足，右繞而去。去不久作是念：『我",
    "T22n1421_026:0172a28": "常以五百釜羹日再供養五百婆羅門，此非",
    "T22n1421_026:0172a29": "福田不應受施！寧可更作極美飲食供養迦",
    "T22n1421_026:0172b01": "葉世尊。』念已勅作，日送供養。「時諸婆羅門聞",
    "T22n1421_026:0172b02": "摩梨尼已作迦葉佛弟子，更以上饌供養迦",
    "T22n1421_026:0172b03": "葉，生嫉姤心，作是議：『我等當作方便共殺此",
    "T22n1421_026:0172b04": "女。』於時禁寐王夜得十一種夢，夢見樹長四",
    "T22n1421_026:0172b05": "指便生華；夢見華即成果；夢見犢子耕，大牛",
    "T22n1421_026:0172b06": "住視；夢見三釜竝煮飯，而兩邊釜飯各跳相",
    "T22n1421_026:0172b07": "入，不墮中央；夢見駱駝兩頭食草；夢見馬母",
    "T22n1421_026:0172b08": "反飲駒乳；夢見金鉢於空中行；夢見野狐尿",
    "T22n1421_026:0172b09": "金鉢中；夢見獼猴坐金床上；夢見賣牛頭栴",
    "T22n1421_026:0172b10": "檀，猶如腐草；夢見水中央濁，四邊清淨。旦集",
    "T22n1421_026:0172b11": "諸群臣廣說上夢，而訪問之：『為是何夢？』眾臣",
    "T22n1421_026:0172b12": "言：『應問相師婆羅門。』即召問之。諸婆羅門作",
    "T22n1421_026:0172b13": "是念：『我等志殺此女，今得之矣！』便語王言：『此",
    "T22n1421_026:0172b14": "夢不吉！或當失國，或以命終。』王又問：『頗有方",
    "T22n1421_026:0172b15": "便免斯災乎？』答言：『有！而是王所愛念，必不能",
    "T22n1421_026:0172b16": "用。』王言：『但說！』相師言：『王某甲象、某甲馬、某",
    "T22n1421_026:0172b17": "甲大臣、某甲大婆羅門，將五百特牛、五百水",
    "T22n1421_026:0172b18": "牛、五百牸犢、五百特犢、五百羖羊、五百犍羊、王",
    "T22n1421_026:0172b19": "女摩梨尼及其五百眷屬，却後七日於四衢",
    "T22n1421_026:0172b20": "道中，殺以祠天，此災可滅。若不作，是禍不可",
    "T22n1421_026:0172b21": "免！』王聞信之，即勅令辦，便呼其女具以事語，",
    "T22n1421_026:0172b22": "聽六日內隨意所願。「女白王言：『甚不惜死。願",
    "T22n1421_026:0172b23": "第一日，與城中人民，男女大小到迦葉佛所。』",
    "T22n1421_026:0172b24": "王即聽之。於是悉召城內，前後圍繞往到迦",
    "T22n1421_026:0172b25": "葉所。佛為說種種妙法，示教利喜，乃至見法",
    "T22n1421_026:0172b26": "得果，受三歸五戒。『願第二日，與王眾臣共往",
    "T22n1421_026:0172b27": "佛所。願第三日，與諸王子共往佛所。願第四",
    "T22n1421_026:0172b28": "日，與諸王女共往佛所。願第五日，與王夫人、",
    "T22n1421_026:0172b29": "婇女共往佛所。願第六日，與王共往佛所。』王",
    "T22n1421_026:0172c01": "悉聽之，皆見法得果，受三歸五戒亦如上說。",
    "T22n1421_026:0172c02": "王得果已，以十一種夢問迦葉佛：『此夢有何",
    "T22n1421_026:0172c03": "報應？』佛言：『此十一夢乃為當來，不為今也！夢",
    "T22n1421_026:0172c04": "見小樹生華者：於當來世有佛，出於百歲人",
    "T22n1421_026:0172c05": "中，名釋迦牟尼如來、應供、等正覺。爾時人年",
    "T22n1421_026:0172c06": "三十便已頭白。夢見華即成果者，爾時二",
    "T22n1421_026:0172c07": "十歲人，便已生兒。夢見犢子耕，大牛住視者：",
    "T22n1421_026:0172c08": "爾時人兒領家事，父母不得自在。夢見三釜",
    "T22n1421_026:0172c09": "竝煮飯，兩邊釜飯各跳相入，不墮中央釜者：",
    "T22n1421_026:0172c10": "爾時富者更相惠施，而貧者不得。夢見駱駝",
    "T22n1421_026:0172c11": "兩頭食草者：爾時王有群臣，既食王祿，復取",
    "T22n1421_026:0172c12": "民物。夢見馬母反飲駒乳者：爾時母嫁女已，",
    "T22n1421_026:0172c13": "反從求食。夢見金鉢於虛空中行者：爾時雨",
    "T22n1421_026:0172c14": "不時節，亦不周普。夢見野狐尿金鉢中者：爾",
    "T22n1421_026:0172c15": "時人民唯富是婚，不擇本姓。夢見獼猴坐金",
    "T22n1421_026:0172c16": "床上者：爾時國王用非法治政，暴虐無道。夢",
    "T22n1421_026:0172c17": "見牛頭栴檀賣與腐草同價者：爾時釋種沙",
    "T22n1421_026:0172c18": "門貪利養故，與白衣說法。夢見水中央濁，四",
    "T22n1421_026:0172c19": "邊清者：爾時佛法中國先滅，邊國反盛。』佛言：",
    "T22n1421_026:0172c20": "『王十一夢所為如此，於大王身無有不祥。』王",
    "T22n1421_026:0172c21": "即於座上勅諸群臣，所欲祠天之物，今悉施",
    "T22n1421_026:0172c22": "以無畏。『吾從今寧自失命，不故殺生，況殺",
    "T22n1421_026:0172c23": "人乎！不故傷虫蟻，況女及諸人等乎！』」佛告",
    "T22n1421_026:0172c24": "阿難：「彼迦葉佛般泥洹後，其王為佛起金銀",
    "T22n1421_026:0172c25": "塔，縱廣半由旬，高一由旬；累金銀墼一一相",
    "T22n1421_026:0172c26": "間，今猶在地中。」佛即出塔示諸四眾，迦葉",
    "T22n1421_026:0172c27": "佛全身舍利，儼然如本。佛因此事取一摶泥，",
    "T22n1421_026:0172c28": "而說偈言：",
    "T22n1421_026:0172c29": "「雖得閻浮檀，　　百千金寶利，",
    "T22n1421_026:0173a01": "　不如一團泥，　　為佛起塔廟。」",
    "T22n1421_026:0173a02": "示已，還復故處。佛便以四摶泥，泥塔沒處；千",
    "T22n1421_026:0173a03": "二百五十比丘亦各上泥四摶。於是諸比丘",
    "T22n1421_026:0173a04": "欲於所泥處，為迦葉佛起塔。佛言：「聽起。」即便",
    "T22n1421_026:0173a05": "共起。是時於閻浮提地上最初起塔。其後諸",
    "T22n1421_026:0173a06": "比丘欲為阿羅漢諸聲聞、辟支佛起塔。佛言：",
    "T22n1421_026:0173a07": "「聽有四種人應起塔，如來、聖弟子、辟支佛、轉",
    "T22n1421_026:0173a08": "輪聖王。」諸比丘欲作露塔、屋塔、無壁塔，欲於",
    "T22n1421_026:0173a09": "內作龕像，於外作欄楯，欲作承露盤，欲於",
    "T22n1421_026:0173a10": "塔前作銅、鐵、石、木柱，上作象、師子種種獸形，",
    "T22n1421_026:0173a11": "欲於塔左右種樹。佛皆聽之。時諸外道亦自",
    "T22n1421_026:0173a12": "作塔，種種供養，眾人見起信樂心。諸比丘作",
    "T22n1421_026:0173a13": "是念：「佛若聽我等種種供養塔者，眾人亦當",
    "T22n1421_026:0173a14": "起信樂心。」佛亦聽之。諸比丘便自歌舞，以供",
    "T22n1421_026:0173a15": "養塔。諸白衣譏呵言：「白衣歌舞，沙門釋子亦",
    "T22n1421_026:0173a16": "復如是。與我何異？」諸比丘以是白佛，佛言：「比",
    "T22n1421_026:0173a17": "丘不應自歌舞供養塔，聽使人為之。聽比丘",
    "T22n1421_026:0173a18": "自讚歎佛，華香、幡蓋供養於塔。」諸比丘乞食",
    "T22n1421_026:0173a19": "時得華不敢受，諸白衣譏呵言：「沙門釋子不",
    "T22n1421_026:0173a20": "堪受供養，又不欲供養塔。」諸比丘以是白佛，",
    "T22n1421_026:0173a21": "佛言：「聽受。」不知著何處？佛言：「聽作三種囊：",
    "T22n1421_026:0173a22": "花囊、食囊、漉水囊。」有諸比丘自行採華，從一",
    "T22n1421_026:0173a23": "聚落至一聚落；出聚落外，為賊所剝。諸白衣",
    "T22n1421_026:0173a24": "譏呵言：「此諸沙門正似結華鬘師，若華鬘弟",
    "T22n1421_026:0173a25": "子。」佛言：「不聽出聚落外採華。」諸比丘以縵",
    "T22n1421_026:0173a26": "連花供養，白衣所呵亦如上說。佛言：「不應",
    "T22n1421_026:0173a27": "以縵連，但散用供養。若有萎葉，其外青者，",
    "T22n1421_026:0173a28": "皆聽擿去，手三捼莖華自開好。」佛在舍衛城。",
    "T22n1421_026:0173a29": "爾時諸比丘養爪令長，生染著心，不樂修梵",
    "T22n1421_026:0173b01": "行，遂有反俗、作外道者。諸白衣譏呵：「此諸沙",
    "T22n1421_026:0173b02": "門如受欲人，修飾手爪，無厭離心。」有一比丘",
    "T22n1421_026:0173b03": "長爪入聚落乞食，一女人見，呼共行欲。比丘",
    "T22n1421_026:0173b04": "言：「我出家人不作此事！」女人言：「若不從我，",
    "T22n1421_026:0173b05": "我當與汝作惡名聲。」便以爪自攫破衣，傷",
    "T22n1421_026:0173b06": "肉。大喚言：「比丘強牽挽我，我不從之，輒便攫",
    "T22n1421_026:0173b07": "我，破衣傷肉。」眾人來看，有信、有不信。信者",
    "T22n1421_026:0173b08": "言：「此比丘爪長，必作此事。」不信者言：「此女人",
    "T22n1421_026:0173b09": "由來不良，謗比丘耳！」皆共譏呵：「云何比丘畜",
    "T22n1421_026:0173b10": "此長爪？」諸比丘以是白佛，佛言：「不聽養爪令",
    "T22n1421_026:0173b11": "長，犯者突吉羅！聽畜截爪刀，一頭作挑耳物。」",
    "T22n1421_026:0173b12": "有諸比丘染爪令赤，諸白衣譏呵。諸比丘以",
    "T22n1421_026:0173b13": "是白佛，佛言：「不應爾，犯者突吉羅！」時諸比丘",
    "T22n1421_026:0173b14": "為飾好故作衣。佛言：「不聽為飾好故作衣，犯",
    "T22n1421_026:0173b15": "者突吉羅！」有一比丘守僧房，送食比丘來遲，",
    "T22n1421_026:0173b16": "緣樹望之，墮樹折脇。佛言：「不聽上樹，犯者突",
    "T22n1421_026:0173b17": "吉羅！」有諸比丘小小因緣須上樹。佛言：「聽上，",
    "T22n1421_026:0173b18": "不得上過人處。」有諸比丘欲於高樹頭取枯",
    "T22n1421_026:0173b19": "枝為薪。佛言：「聽緣梯取，不得緣樹。」復有諸比",
    "T22n1421_026:0173b20": "丘遇水火、惡獸、賊難，欲上樹不敢，遂為所困。",
    "T22n1421_026:0173b21": "佛言：「如此諸難，聽任意上。」有二比丘共道",
    "T22n1421_026:0173b22": "行，無漉水囊，渴欲飲水，見中有虫，一比丘",
    "T22n1421_026:0173b23": "飲，一比丘不飲而死。飲水比丘往至佛所，以",
    "T22n1421_026:0173b24": "事白佛。佛言：「彼比丘有慚愧心，乃能守戒而",
    "T22n1421_026:0173b25": "死。從今不聽無漉水囊行，犯者突吉羅！」有諸",
    "T22n1421_026:0173b26": "比丘欲近處行，無漉水囊，便不敢去。佛言：「聽",
    "T22n1421_026:0173b27": "於半由旬內無漉水囊行。」復有二比丘共道",
    "T22n1421_026:0173b28": "行，一比丘有漉水囊，一比丘無，不相借，極渴",
    "T22n1421_026:0173b29": "乏。以是白佛，佛言：「我先不制無漉水囊行，不",
    "T22n1421_026:0173c01": "得過半由旬耶？若是無漉水囊，有衣角可漉",
    "T22n1421_026:0173c02": "水者聽；欲行時，心念用以漉水。亦聽畜漉水",
    "T22n1421_026:0173c03": "筒。」諸比丘便用金、銀、寶作。佛言：「不應爾！聽用",
    "T22n1421_026:0173c04": "銅、鐵、竹、木、瓦、石作之；以十種家施衣，細者漫",
    "T22n1421_026:0173c05": "口，不聽用糞掃衣，犯者突吉羅！」時舍利弗患",
    "T22n1421_026:0173c06": "風，有一呵梨勒果，著床脚邊。瞿伽離來，以是",
    "T22n1421_026:0173c07": "上座驅舍利弗。舍利弗即避之，忘呵梨勒。瞿",
    "T22n1421_026:0173c08": "伽離見，語諸比丘：「世尊讚歎舍利弗少欲知",
    "T22n1421_026:0173c09": "足，而今藏積我等所無。」舍利弗聞，作是念：「我",
    "T22n1421_026:0173c10": "今云何以此小事墮譏嫌中？」便取棄之。諸比",
    "T22n1421_026:0173c11": "丘語言：「大德！風患所須，勿棄此藥，可還取之！」",
    "T22n1421_026:0173c12": "答言：「以此小物，乃使同梵行人致此嫌怪。我",
    "T22n1421_026:0173c13": "已棄之，終不復取！」諸比丘以是白佛。佛言：「舍",
    "T22n1421_026:0173c14": "利弗不但今棄此藥，不肯復取，過去世時亦",
    "T22n1421_026:0173c15": "曾如是。乃往過去時有一黑蛇，螫一犢子，",
    "T22n1421_026:0173c16": "還入穴中。有一呪師，以羖羊呪，呪令出穴，不",
    "T22n1421_026:0173c17": "能令出。呪師便於犢子前燃火呪之，化成火",
    "T22n1421_026:0173c18": "蜂，入蛇穴中，燒螫黑蛇。蛇不堪痛，然後出",
    "T22n1421_026:0173c19": "穴。羖羊以角抄著呪師前，呪師語言：『汝還舐",
    "T22n1421_026:0173c20": "毒，不爾投此火中！』黑蛇即說偈言：",
    "T22n1421_026:0173c21": "「『我既吐此毒，　　終不還收之；",
    "T22n1421_026:0173c22": "　　若有死事至，　　畢命不復迴。』",
    "T22n1421_026:0173c23": "「於是遂不收毒，自投火中。」佛言：「爾時黑蛇者",
    "T22n1421_026:0173c24": "舍利弗是。昔受如此死苦，猶不收毒，況今更",
    "T22n1421_026:0173c25": "取所棄之藥。從今聽諸比丘畜藥。」六群比丘",
    "T22n1421_026:0173c26": "便多積聚藥，諸白衣譏訶言：「此諸沙門為欲",
    "T22n1421_026:0173c27": "作醫？為欲販賣？自言小欲知足，而無厭已！」",
    "T22n1421_026:0173c28": "諸比丘以是白佛，佛言：「不應多畜藥！聽畜",
    "T22n1421_026:0173c29": "種種雜藥，各一阿陀羅。若有長病，聽隨宜更",
    "T22n1421_026:0174a01": "畜。」有諸比丘無刀，用竹蘆片割衣，衣壞。佛",
    "T22n1421_026:0174a02": "言：「聽畜割截物刀。」諸比丘便作大刀，賊來得",
    "T22n1421_026:0174a03": "以害比丘。佛言：「不聽作大刀，犯者突吉羅！聽",
    "T22n1421_026:0174a04": "長一指，一邊作刃，以木作柄，除漆樹。」諸比丘",
    "T22n1421_026:0174a05": "得針不敢受，佛言：「聽受畜之。」諸比丘便多畜。",
    "T22n1421_026:0174a06": "佛言：「不應多畜。聽畜三針，餘者淨施。」時毘舍",
    "T22n1421_026:0174a07": "離，阿[少/兔]耶住處下濕，多蚊虻、蒸熱，諸比丘患",
    "T22n1421_026:0174a08": "之。佛言：「聽畜扇拂。」諸比丘用馬尾作拂，殺",
    "T22n1421_026:0174a09": "虫。佛言：「不聽用馬尾作拂，犯者突吉羅！」有諸",
    "T22n1421_026:0174a10": "比丘以鉢盛食著地翻之。佛言：「聽作鉢支，",
    "T22n1421_026:0174a11": "用銅、鐵、牙、角、瓦、石、竹、木，除漆樹；乃至結草著",
    "T22n1421_026:0174a12": "下亦聽。」有諸比丘鉢熏剝脫，佛言：「應更熏。」",
    "T22n1421_026:0174a13": "諸比丘與作人食，不量多少，雖多猶瞋。佛言：",
    "T22n1421_026:0174a14": "「聽畜斗斛升合。僧、四方僧，及私亦聽畜；亦應",
    "T22n1421_026:0174a15": "有一儲備。」諸比丘雇作人，酥、油、蜜、石蜜不稱",
    "T22n1421_026:0174a16": "與，雖多猶瞋。佛言：「聽畜稱亦如上。」時諸比丘",
    "T22n1421_026:0174a17": "學書，諸白衣譏呵言：「沙門釋子何不懃讀誦？",
    "T22n1421_026:0174a18": "用學書為？」諸比丘以是白佛，佛言：「不聽學書。」",
    "T22n1421_026:0174a19": "後諸比丘差會次，不知書記隨忘。佛言：「聽學",
    "T22n1421_026:0174a20": "書，但不聽為好廢業。」諸比丘欲學呪，呪蜂蛇",
    "T22n1421_026:0174a21": "等諸毒。佛言：「聽學。」諸比丘畜田、宅、店肆，諸白",
    "T22n1421_026:0174a22": "衣譏呵：「我等有妻子累故，畜田、宅、店肆；諸比",
    "T22n1421_026:0174a23": "丘亦復如是。與我何異？」諸比丘以是白佛。佛",
    "T22n1421_026:0174a24": "言：「皆不聽畜，犯者突吉羅！」有諸白衣以田、宅、",
    "T22n1421_026:0174a25": "店肆布施僧，諸比丘不敢受，便復譏呵言：「此",
    "T22n1421_026:0174a26": "諸比丘不堪受供養！」以是白佛，佛言：「聽僧受，",
    "T22n1421_026:0174a27": "使淨人知。」有諸比丘往問訊富蘭那迦葉、",
    "T22n1421_026:0174a28": "末伽離等諸外道師。佛言：「不應問訊，犯者",
    "T22n1421_026:0174a29": "突吉羅！」諸比丘學種種卜，諸白衣譏呵言：「沙",
    "T22n1421_026:0174b01": "門釋子不能自淨其見，何能知未然事？」諸比",
    "T22n1421_026:0174b02": "丘以是白佛，佛言：「不聽，犯者突吉羅！」諸比丘",
    "T22n1421_026:0174b03": "學迷人呪，佛言：「不聽，犯者偷蘭遮！」諸比丘",
    "T22n1421_026:0174b04": "學起死人呪，佛言：「不聽，犯者偷蘭遮！」諸比",
    "T22n1421_026:0174b05": "丘問卜相師，欲自知吉凶。佛言：「不聽，犯者突",
    "T22n1421_026:0174b06": "吉羅！」諸比丘讀誦外書，諸白衣見，譏呵言：「此",
    "T22n1421_026:0174b07": "沙門釋子不信樂梵行，捨佛經、戒，讀誦外書！」",
    "T22n1421_026:0174b08": "諸比丘以是白佛，佛言：「不聽！」有諸比丘與外",
    "T22n1421_026:0174b09": "道論，不知，羞恥，念言：「佛聽我等讀誦外書者，",
    "T22n1421_026:0174b10": "不致此恥。」佛言：「為伏外道，聽讀外書；但不得",
    "T22n1421_026:0174b11": "隨書生見。」有諸比丘多畜小小銅鏂，諸白衣",
    "T22n1421_026:0174b12": "譏呵言：「此沙門釋子多畜此器，與我何異？」諸",
    "T22n1421_026:0174b13": "比丘以是白佛，佛言：「不聽多畜小小銅鏂，",
    "T22n1421_026:0174b14": "犯者突吉羅！」有婆羅門兄弟二人誦闡陀鞞",
    "T22n1421_026:0174b15": "陀書，後於正法出家，聞諸比丘誦經不正，譏",
    "T22n1421_026:0174b16": "呵言：「諸大德！久出家，而不知男、女語，一語、多",
    "T22n1421_026:0174b17": "語，現在、過去、未來語，長、短音，輕、重音，乃作如",
    "T22n1421_026:0174b18": "此誦讀佛經！」比丘聞羞恥。二比丘往至佛",
    "T22n1421_026:0174b19": "所，具以白佛。佛言：「聽隨國音讀誦，但不得",
    "T22n1421_026:0174b20": "違失佛意！不聽以佛語，作外書語，犯者偷蘭",
    "T22n1421_026:0174b21": "遮！」有諸比丘不繫下衣入聚落，墮地露形，諸",
    "T22n1421_026:0174b22": "女人笑之，羞慚。佛言：「不聽不繫下衣入聚落，",
    "T22n1421_026:0174b23": "犯者突吉羅！聽畜腰繩。」諸比丘作腰繩太長，",
    "T22n1421_026:0174b24": "繞腰四、五匝。佛言：「不聽長，極可二、三匝。」諸比",
    "T22n1421_026:0174b25": "丘作腰繩太闊，佛言：「聽廣極至四指，狹不減",
    "T22n1421_026:0174b26": "一指。」諸比丘以雜色綖作，佛言：「不聽！聽隨",
    "T22n1421_026:0174b27": "用一色。」有諸比丘著輕衣入聚落，風吹露形，",
    "T22n1421_026:0174b28": "諸女人笑，羞恥。佛言：「聽作衣紐鉤，鉤之。應",
    "T22n1421_026:0174b29": "用銅、鐵、牙、角、竹、木作鉤，除漆樹；乃至作帶帶",
    "T22n1421_026:0174c01": "之。」諸比丘一向著衣，下易壞。佛言：「聽顛倒著",
    "T22n1421_026:0174c02": "衣，上下皆安鉤紐及帶。」有諸比丘誦呪時，不",
    "T22n1421_026:0174c03": "噉鹽、不眠床上，稱言：「南無婆伽婆。」生疑：「我將",
    "T22n1421_026:0174c04": "無隨異見，受餘師法耶？」以是白佛。佛言：「神",
    "T22n1421_026:0174c05": "呪法爾，但莫隨其見。」爾時慈地比丘語廬",
    "T22n1421_026:0174c06": "夷力士子言：「陀婆比丘與汝婦通。」廬夷聞",
    "T22n1421_026:0174c07": "已，即問陀婆：「汝實爾不？」陀婆不答。廬夷便言：",
    "T22n1421_026:0174c08": "「陀婆犯欲羞恥，無辭答我。」諸比丘以是白佛，",
    "T22n1421_026:0174c09": "佛言：「聽與廬夷力士子作覆鉢白二羯磨，一",
    "T22n1421_026:0174c10": "切不得復入其家。」應一比丘唱言：「大德僧聽！",
    "T22n1421_026:0174c11": "廬夷力士子虛謗陀婆婬通其婦。僧今與作",
    "T22n1421_026:0174c12": "覆鉢羯磨，一切不得往入其家。若僧時到僧",
    "T22n1421_026:0174c13": "忍聽。白如是。」「大德僧聽！廬夷力士子虛謗陀",
    "T22n1421_026:0174c14": "婆婬通其婦。僧今與作覆鉢羯磨，一切不得",
    "T22n1421_026:0174c15": "往入其家。誰諸長老忍，默然；不忍者，說。僧已",
    "T22n1421_026:0174c16": "與廬夷力士子作覆鉢羯磨竟；僧忍，默然故。",
    "T22n1421_026:0174c17": "是事如是持。」若僧與作覆鉢羯磨，一切四眾",
    "T22n1421_026:0174c18": "皆不得與來往語言。有諸比丘與諸優婆塞",
    "T22n1421_026:0174c19": "小小諍訟，便與作覆鉢羯磨。佛言：「不應以",
    "T22n1421_026:0174c20": "小小事便與白衣作覆鉢羯磨，若成就八法",
    "T22n1421_026:0174c21": "乃應作之：若優婆塞於諸比丘前毀呰三寶",
    "T22n1421_026:0174c22": "及戒，欲不利諸比丘，與諸比丘作惡名聲，欲",
    "T22n1421_026:0174c23": "奪比丘住處，犯比丘尼。是為八。」阿難白衣",
    "T22n1421_026:0174c24": "時與廬夷親厚，佛告阿難：「汝往廬夷所語",
    "T22n1421_026:0174c25": "言：『僧已與汝作覆鉢羯磨。』」阿難受教往到其",
    "T22n1421_026:0174c26": "門，守門人白：「阿難在外。」彼言：「令入。」阿難語",
    "T22n1421_026:0174c27": "言：「我今不得復入汝門。」廬夷聞之便疾出問：",
    "T22n1421_026:0174c28": "「汝忽何故不入我門？」答言：「僧已與汝作覆鉢",
    "T22n1421_026:0174c29": "羯磨，一切四眾不得來往，共汝語言。」廬夷言：",
    "T22n1421_026:0175a01": "「若如汝語，便是殺我！」悶絕倒地。阿難言：「汝起！",
    "T22n1421_026:0175a02": "往謝陀婆，僧當與汝解覆鉢羯磨。」廬夷即從",
    "T22n1421_026:0175a03": "地起，往到佛所，頭面禮足，白佛言：「我實不見",
    "T22n1421_026:0175a04": "陀婆與我婦通，慈地語我，信其語耳！」佛言：「汝",
    "T22n1421_026:0175a05": "可辭謝陀婆，僧當與汝解覆鉢羯磨。」受教即",
    "T22n1421_026:0175a06": "往陀婆所，頭面禮足，手捉其脚，白言：「我愚癡",
    "T22n1421_026:0175a07": "故信於人言，誹謗大德。願受我悔過！」陀婆比",
    "T22n1421_026:0175a08": "丘即為受之。廬夷既辭謝已，還到佛所，白言：",
    "T22n1421_026:0175a09": "「我已辭謝陀婆比丘竟。」佛告諸比丘：「聽僧白",
    "T22n1421_026:0175a10": "二羯磨為解之。」廬夷力士子應至僧中，偏袒",
    "T22n1421_026:0175a11": "右肩，脫革屣，一一禮僧足，[跍*月]跪合掌，作如是",
    "T22n1421_026:0175a12": "白：「大德僧聽！我廬夷力士子虛謗陀婆與我",
    "T22n1421_026:0175a13": "婦通，僧與我作覆鉢羯磨，不聽一切四眾來",
    "T22n1421_026:0175a14": "往我家。我已辭謝陀婆竟，今正順僧，從僧乞",
    "T22n1421_026:0175a15": "解覆鉢羯磨。願僧慈愍故為我解之！」如是三",
    "T22n1421_026:0175a16": "乞。應一比丘唱言：「大德僧聽！廬夷力士子",
    "T22n1421_026:0175a17": "虛謗陀婆婬通其婦，僧與作覆鉢羯磨，不聽",
    "T22n1421_026:0175a18": "一切四眾來往共語。某已辭謝陀婆，從僧乞",
    "T22n1421_026:0175a19": "解覆鉢羯磨，僧今與解。若僧時到僧忍聽。白",
    "T22n1421_026:0175a20": "如是。」「大德僧聽！廬夷力士子虛謗陀婆，乃至",
    "T22n1421_026:0175a21": "僧今與解。誰諸長老忍，默然；不忍者，說。僧已",
    "T22n1421_026:0175a22": "與廬夷力士子解覆鉢羯磨竟；僧忍，默然故。",
    "T22n1421_026:0175a23": "是事如是持。」有諸優婆塞以小小瞋嫌比丘，便",
    "T22n1421_026:0175a24": "不復敬信。佛言：「優婆塞不應以小小事，不敬",
    "T22n1421_026:0175a25": "信比丘！若比丘成就八法，然後不應敬信：毀",
    "T22n1421_026:0175a26": "訾三寶及戒；欲不利諸優婆塞；與優婆塞作",
    "T22n1421_026:0175a27": "惡名聲；欲奪優婆塞住處；以非法為正，欺優",
    "T22n1421_026:0175a28": "婆塞。是為八。」「若優婆塞瞋比丘，比丘不應往",
    "T22n1421_026:0175a29": "其家；若聚落皆瞋比丘，比丘不應往此聚",
    "T22n1421_026:0175b01": "落。」◎",
    "T22n1421_026:0175b02": "◎時跋難陀捉蓋，著革屣，絡囊盛鉢掛杖擔",
    "T22n1421_026:0175b03": "行。有優婆塞共一外道弟子在後，遙見謂是",
    "T22n1421_026:0175b04": "外道，語外道弟子言：「看汝師在路行無有儀",
    "T22n1421_026:0175b05": "威。」外道弟子言：「汝等見無威儀者，皆謂是外",
    "T22n1421_026:0175b06": "道；而今此人實是釋子。」二人共諍，遂便共",
    "T22n1421_026:0175b07": "賭。逐及問之，果是釋子。優婆塞既輸所",
    "T22n1421_026:0175b08": "賭，又大慚愧。諸比丘以是白佛，佛言：「不聽",
    "T22n1421_026:0175b09": "作此儀法在道路行，犯者突吉羅！」有諸比丘",
    "T22n1421_026:0175b10": "在路行，為塔得蓋繖，不敢受。諸居士譏呵",
    "T22n1421_026:0175b11": "言：「此沙門釋子不欲供養塔！」白佛，佛言：「聽",
    "T22n1421_026:0175b12": "受！但不得如外道威儀持行。」有諸老病比丘",
    "T22n1421_026:0175b13": "須拄杖絡囊盛鉢乞食。佛言：「聽從僧乞。」彼",
    "T22n1421_026:0175b14": "比丘應至僧中乞言：「大德僧聽！我某甲比丘",
    "T22n1421_026:0175b15": "老病，今從僧乞聽拄杖絡囊盛鉢乞食。願僧",
    "T22n1421_026:0175b16": "聽之！」如是三乞。僧應籌量應與不應與，若",
    "T22n1421_026:0175b17": "實不老病，不應與；若實老病，應白二羯磨與",
    "T22n1421_026:0175b18": "之。一比丘唱言：「大德僧聽！此某甲比丘老",
    "T22n1421_026:0175b19": "病，今從僧乞聽拄杖絡囊盛鉢乞食，僧今聽",
    "T22n1421_026:0175b20": "之。若僧時到僧忍聽。白如是。」「大德僧聽！此某",
    "T22n1421_026:0175b21": "甲比丘老病，乃至僧今聽之。誰諸長老忍，",
    "T22n1421_026:0175b22": "默然；不忍者，說。僧已聽某甲比丘老病拄杖",
    "T22n1421_026:0175b23": "絡囊盛鉢乞食竟；僧忍，默然故。是事如是持。」",
    "T22n1421_026:0175b24": "有諸比丘欲畜杖、絡囊。佛言：「應作僧所羯磨",
    "T22n1421_026:0175b25": "人有，而畜杖、絡囊；若有親里比丘尼，亦聽",
    "T22n1421_026:0175b26": "作彼有而畜。」有諸比丘觸雨乞食，壞衣色。佛",
    "T22n1421_026:0175b27": "言：「聽捉蓋至門放地，乞食得已，還捉持去。」有",
    "T22n1421_026:0175b28": "諸比丘持蓋乞食還，著溫室、講堂、食處，餘霤",
    "T22n1421_026:0175b29": "濕地成泥。佛言：「聽作屋安之，勿令相妨。」有",
    "T22n1421_026:0175c01": "諸比丘欲私作蓋，佛言：「聽作！方圓隨意，木作",
    "T22n1421_026:0175c02": "頭子，除漆樹；若葉、若草作覆，亦聽十種衣一",
    "T22n1421_026:0175c03": "一衣覆之。僧、四方僧及私皆聽畜，亦聽長一",
    "T22n1421_026:0175c04": "以為備豫。」有一比丘患眼，佛言：「聽著眼藥、灌",
    "T22n1421_026:0175c05": "鼻，以油酥摩頂上，以鹽酥摩脚下。」諸比丘不",
    "T22n1421_026:0175c06": "知用何物作灌鼻筒？佛言：「除漆樹，餘竹、木、銅、",
    "T22n1421_026:0175c07": "鐵、牙、角作之。」有一比丘名瞿夷，食後輒呞。諸",
    "T22n1421_026:0175c08": "比丘見，疑犯非時食，以是白佛。佛言：「諸比丘！",
    "T22n1421_026:0175c09": "此比丘前五百世常生牛中，餘報生人間，凡",
    "T22n1421_026:0175c10": "有所食，非呞不消。從今如此等比，非時呞",
    "T22n1421_026:0175c11": "無犯。」有諸比丘或依止僧住、或依止四方僧",
    "T22n1421_026:0175c12": "住、或依止塔住，無人教誡，愚癡無知，不能學",
    "T22n1421_026:0175c13": "戒。以是白佛，佛言：「不聽依止僧、四方僧及塔",
    "T22n1421_026:0175c14": "住，犯者皆突吉羅！聽依止上座，及如法比丘",
    "T22n1421_026:0175c15": "能教誡者。」時諸比丘同覆眠，更相觸身，生染",
    "T22n1421_026:0175c16": "著心，不樂修梵行。佛言：「不聽同覆眠，犯者",
    "T22n1421_026:0175c17": "突吉羅！若無衣覆者，聽異襯身衣，上得同",
    "T22n1421_026:0175c18": "覆。若住處迮，不相識，聽同床坐，皆不得眠；若",
    "T22n1421_026:0175c19": "眠，突吉羅。」有一阿練若處野火欲至，不知云",
    "T22n1421_026:0175c20": "何？以是白佛，佛言：「汝往滅之！」受教往滅，不",
    "T22n1421_026:0175c21": "能令滅，還白佛。佛言：「可以我名語火神言：『世",
    "T22n1421_026:0175c22": "尊欲令汝滅。』」受教往語，火即滅。還白佛，佛言：",
    "T22n1421_026:0175c23": "「此火神不但今世聞我名，火便滅。過去世時，",
    "T22n1421_026:0175c24": "海中有洲，於七歲中常為火所燒。彼洲上叢",
    "T22n1421_026:0175c25": "草中，有雉生一鶵，父母見火欲至，便捨而去。",
    "T22n1421_026:0175c26": "其鶵於後，帳舒翅脚示火神，說偈言：",
    "T22n1421_026:0175c27": "「『有脚未能行，　　有翅未能飛，",
    "T22n1421_026:0175c28": "　　父母見捨去，　　唯願活我命！』",
    "T22n1421_026:0175c29": "「火神即以偈答：",
    "T22n1421_026:0176a01": "「『卵生非所求，　　而今從吾乞，",
    "T22n1421_026:0176a02": "　　我今當施汝，　　四面各一尋。』」",
    "T22n1421_026:0176a03": "佛言：「爾時雉鶵者，則我身是；火神者，今火神",
    "T22n1421_026:0176a04": "是。昔已為我滅火，今復為我滅之。若野火",
    "T22n1421_026:0176a05": "來時，應打揵搥，若唱令僧同集，使淨人刈",
    "T22n1421_026:0176a06": "左右草，以火逆燒，水土澆坋，濕衣撲滅。」有諸",
    "T22n1421_026:0176a07": "住處，塔中幡蓋盈長，棄於庭中，縱橫踐蹋。諸",
    "T22n1421_026:0176a08": "白衣譏呵言：「此諸沙門不惜他物，毀敗供養。",
    "T22n1421_026:0176a09": "非沙門法！」諸比丘以是白佛，佛言：「除佛、辟支",
    "T22n1421_026:0176a10": "佛塔，餘塔長物，聽作四方僧用。若此塔後須，",
    "T22n1421_026:0176a11": "取四方僧物還之。」時諸比丘噉生、熟蒜，前食",
    "T22n1421_026:0176a12": "後食，無時不噉，亦空噉之，房舍臭處。諸白衣",
    "T22n1421_026:0176a13": "入房聞臭，譏呵言：「此諸沙門住處蒜臭，猶如",
    "T22n1421_026:0176a14": "庖厨。」諸比丘以是白佛，佛言：「不聽無因緣",
    "T22n1421_026:0176a15": "噉蒜！若有因緣噉時，不得在諸比丘上風行、",
    "T22n1421_026:0176a16": "立。」有一比丘以小因緣噉蒜，如來說法不敢",
    "T22n1421_026:0176a17": "往聽。佛問：「何故不來聽法？」答言：「世尊不聽",
    "T22n1421_026:0176a18": "噉蒜在諸比丘上風行、立，是以不敢。」佛種種",
    "T22n1421_026:0176a19": "呵責彼比丘：「汝愚癡人，所作非法！貪食臭",
    "T22n1421_026:0176a20": "穢，失於無量法味之利！」呵已告諸比丘：「從今",
    "T22n1421_026:0176a21": "不聽以小因緣噉蒜，犯者突吉羅！噉蒜比丘",
    "T22n1421_026:0176a22": "應正順諸比丘。正順者：七日不得入溫室、講",
    "T22n1421_026:0176a23": "堂、食堂、浴室、廁上、他房、聚落、塔邊過。七日後，",
    "T22n1421_026:0176a24": "臥具應抖擻者，抖擻；應浣者，浣；應曬者，",
    "T22n1421_026:0176a25": "曬；應香熏者，香熏。灑掃房中，遍泥其內。自",
    "T22n1421_026:0176a26": "浣衣服，洗浴身體，然後入。」時諸比丘畜大銅",
    "T22n1421_026:0176a27": "鏂，諸白衣見，問言：「此是誰器？」有人答言：「是",
    "T22n1421_026:0176a28": "諸比丘許。」便譏呵言：「此沙門如王大臣！何",
    "T22n1421_026:0176a29": "用畜此大銅鏂為？」諸比丘以是白佛，佛言：",
    "T22n1421_026:0176b01": "「從今不聽畜大銅鏂！若畜一升以上，突吉",
    "T22n1421_026:0176b02": "羅。」時諸比丘處處小便，臭處不淨，諸白衣譏",
    "T22n1421_026:0176b03": "呵言：「此沙門釋子無有威儀法！小便無有",
    "T22n1421_026:0176b04": "常處，臭處不淨。」有一比丘在不應小便處小",
    "T22n1421_026:0176b05": "便，鬼神捉其男根，牽至屏處，語言：「大德！應",
    "T22n1421_026:0176b06": "在此處小便。」諸比丘以是白佛，佛言：「不聽",
    "T22n1421_026:0176b07": "漫小便，應屏處作處所，犯者突吉羅！」有諸",
    "T22n1421_026:0176b08": "客比丘不知小便處，佛言：「聽問舊比丘。」有",
    "T22n1421_026:0176b09": "諸老病比丘不能至小便處，佛言：「聽畜小便",
    "T22n1421_026:0176b10": "器。」諸比丘便內小便器，著房中臭處。佛言：「不",
    "T22n1421_026:0176b11": "應著房中。」諸比丘既著房外，惡虫入中。佛",
    "T22n1421_026:0176b12": "言：「若須內房中，應密塞口；若著房外，與水滿",
    "T22n1421_026:0176b13": "中。」有諸比丘處處大便，諸白衣譏呵如上。佛",
    "T22n1421_026:0176b14": "言：「不應爾！聽屏處掘地作廁屋，覆上，作上下",
    "T22n1421_026:0176b15": "道，及欄格，廁滿應除去。若生虫，應作坑安",
    "T22n1421_026:0176b16": "之；若未生虫，持麴末著廁埳中，虫則不生。」",
    "T22n1421_026:0176b17": "有諸比丘不嚼楊枝，口臭、食不消。有諸比丘",
    "T22n1421_026:0176b18": "與上座共語，惡其口臭。諸比丘以是白佛，佛",
    "T22n1421_026:0176b19": "言：「應嚼楊枝！嚼楊枝有五功德：消食、除冷熱、",
    "T22n1421_026:0176b20": "唌唾善能別味、口不臭、眼明。」有諸比丘趣",
    "T22n1421_026:0176b21": "嚼木，佛言：「有五種木不應嚼：漆樹、毒樹、舍",
    "T22n1421_026:0176b22": "夷樹、摩頭樹、菩提樹，餘皆聽嚼。」時諸比丘欲",
    "T22n1421_026:0176b23": "莊嚴自恣處，佛言：「聽莊嚴至自恣日竟。」夜",
    "T22n1421_026:0176b24": "說法經唄，不知誰應作。佛言：「應差能者。」諸比",
    "T22n1421_026:0176b25": "丘以小病辭，不肯說法經唄。佛言：「不應以小",
    "T22n1421_026:0176b26": "病辭說法經唄。」有住處諸惡獸來入，佛言：「聽",
    "T22n1421_026:0176b27": "打鼓、打木、大喚作聲及燃火。」有住處毒虫來",
    "T22n1421_026:0176b28": "入，佛言：「應取遠棄。」諸比丘手捉螫手，佛",
    "T22n1421_026:0176b29": "言：「聽以物挾著瓶中持去。」有住處不閉戶，",
    "T22n1421_026:0176c01": "失衣鉢。佛言：「應作關鑰，令人不知開。」舍利弗",
    "T22n1421_026:0176c02": "患風，波斯匿王語言：「應以乾蝦蟇薰鼻。」不敢",
    "T22n1421_026:0176c03": "用。佛言：「聽用。」有比丘欲染衣，佛言：「聽用根、",
    "T22n1421_026:0176c04": "莖、華、葉、皮染。」有比丘欲染欽婆羅，佛言：「聽",
    "T22n1421_026:0176c05": "用尸尸婆樹、佉他羅樹、胡桃樹染。」諸比丘便",
    "T22n1421_026:0176c06": "染作純黑色，佛言：「不應作純黑色衣。」難陀",
    "T22n1421_026:0176c07": "有三十二相，雖不及佛，諸比丘遙見謂是世",
    "T22n1421_026:0176c08": "尊，恒為之起。難陀慚愧，不知云何？以是白佛，",
    "T22n1421_026:0176c09": "佛言：「聽難陀作衣與佛衣異相。」有諸比丘受",
    "T22n1421_026:0176c10": "阿練若十二頭陀法不捨，在人間住、受請，乃",
    "T22n1421_026:0176c11": "至受屋舍等。以是白佛，佛言：「一一皆突吉羅！",
    "T22n1421_026:0176c12": "聽近聚落，乃至一拘蘆賖；若不能，皆應捨。」有",
    "T22n1421_026:0176c13": "諸比丘祀祠鬼神，佛言：「不應爾，犯者突吉羅！」",
    "T22n1421_026:0176c14": "不得為鬼神及外道師作塔亦如是。有諸比",
    "T22n1421_026:0176c15": "丘既作鬼神塔，鬼神依之。後壞，鬼神瞋。佛言：",
    "T22n1421_026:0176c16": "「已作不聽壞，犯者突吉羅！」有諸比丘大小便",
    "T22n1421_026:0176c17": "鬼神塔中，或左繞而去，鬼神瞋。佛言：「不應",
    "T22n1421_026:0176c18": "爾，犯者突吉羅！若路從左邊去，聽隨路行。」有",
    "T22n1421_026:0176c19": "諸比丘剋木作男女像、鳥獸形；又作種種戲",
    "T22n1421_026:0176c20": "具，與白衣小兒。佛言：「不應作、與，犯者突吉",
    "T22n1421_026:0176c21": "羅！」有比丘自歌舞，教人歌舞；自作樂，教人作",
    "T22n1421_026:0176c22": "樂。佛言：「不應爾，犯者突吉羅！」◎",
    "T22n1421_026:0176c23": "五分律卷第二十六"
}