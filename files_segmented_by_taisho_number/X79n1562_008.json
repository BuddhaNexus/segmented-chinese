{
    "X79n1562_008:0617c04": "南宋元明禪林僧寶傳卷八",
    "X79n1562_008:0617c06": "北平慶壽簡禪師",
    "X79n1562_008:0617c07": "禪師名印簡。字海雲。山西寧遠人也。得道於慶壽璋",
    "X79n1562_008:0617c08": "禪師。璋字仲和。乃天目齊之裔也。齋參五祖演和尚。",
    "X79n1562_008:0617c09": "得演記莂。遂隱天目。當其時。出五祖之門者。化徧南",
    "X79n1562_008:0617c10": "州。而三佛之裔稱盛。獨齊公居天目。甚枯淡。法席寥",
    "X79n1562_008:0617c11": "然。暮年始有嬾牛和上座。紹齊之法。而和之。枯淡尤",
    "X79n1562_008:0617c12": "甚。僅得竹林寶。寶得竹林安。安傳容菴海。海之名頗",
    "X79n1562_008:0617c13": "著。乃有中和璋。璋之下有印簡出焉。簡出則齊之道",
    "X79n1562_008:0617c14": "大於北平矣。簡本出儒家。有生知之質。其父宋氏授",
    "X79n1562_008:0617c15": "以孝經。開宗明義章。簡掩卷進曰。開者何宗。明者何",
    "X79n1562_008:0617c16": "義。其父愕然。提其耳曰。孺子可教也。時方七歲。於是",
    "X79n1562_008:0617c17": "古今經緯之學。一目輒知要領。然疑喜怒哀樂未發",
    "X79n1562_008:0617c18": "以前之理。不遑寢食。乃盡捐宿學。走事中觀沼禪師。",
    "X79n1562_008:0617c19": "每發問端。沼每止之。沼老常命簡扶行。偶下堦。簡掣",
    "X79n1562_008:0617c20": "沼公之手。沼咄曰。者埜狐精。簡恍然而諾。沼乃遣簡",
    "X79n1562_008:0617c21": "行脚。簡既飫遊。孤策過燕京。雨阻松舖。中途夜宿巖",
    "X79n1562_008:0617c22": "下。因擊石火。劃然大悟。乃捫面曰。今日始知眉橫鼻",
    "X79n1562_008:0617c23": "直。天下老和尚信不寐語矣。遂達慶壽。通謁於中和",
    "X79n1562_008:0617c24": "璋公。公先夕夢。異僧策杖竟來。方丈據獅子座。晨起",
    "X79n1562_008:0618a01": "而心待之。簡果應期而至。璋大喜受展。問曰。你曾到",
    "X79n1562_008:0618a02": "此麼。簡對曰。印簡不來而來。作麼生相見。曰。切莫打",
    "X79n1562_008:0618a03": "埜榸。簡曰。石火迸裂。眉橫鼻直。曰。吾此處別。簡曰。如",
    "X79n1562_008:0618a04": "何表信。曰。牙是一具骨。耳是兩片皮。簡曰。將謂別有。",
    "X79n1562_008:0618a05": "曰錯。簡喝曰。草賊大敗。璋笑而休。次日璋公以臨濟",
    "X79n1562_008:0618a06": "兩堂首座下喝機緣。令簡下語。對曰。打破秦時鏡。磨",
    "X79n1562_008:0618a07": "尖上古錐。龍飛霄漢外。何勞更下椎。曰。你只得其機。",
    "X79n1562_008:0618a08": "不得其用。簡掀倒禪牀。璋曰。路途之樂。終未到家。簡",
    "X79n1562_008:0618a09": "與一掌。璋曰只得其用。不得其體。簡曰。青山聳寒色。",
    "X79n1562_008:0618a10": "月炤一谿雲。曰。只得其體。不得其智。簡曰。流水自西",
    "X79n1562_008:0618a11": "東。落花無向背。曰。要且沒交涉。簡震拍其兩掌。是時",
    "X79n1562_008:0618a12": "左右皆為變色。璋公乃曰。如是如是。遂命掌記室。而",
    "X79n1562_008:0618a13": "師資如水乳也。元世祖辛卯年。簡主慶壽。衲子不懼",
    "X79n1562_008:0618a14": "苦寒。趨歸法會。而禪牀幾至折脚。其都中貴人多雜",
    "X79n1562_008:0618a15": "遝。門下簡一以璋公真率之風應之。無不悅服。葢璋",
    "X79n1562_008:0618a16": "居慶壽。受公卿之刺。從未以名姓干復之。然以祖意",
    "X79n1562_008:0618a17": "徵扣。則忉怛往返。不留餘地也一。日簡於廊下逢數",
    "X79n1562_008:0618a18": "僧。乃問曰。那裡去。一僧對曰。賞花去。第二對曰。禮佛",
    "X79n1562_008:0618a19": "去。第三對曰。那裡去。第四僧無語。簡俱以棒打之。復",
    "X79n1562_008:0618a20": "問第五僧。對曰。覓和尚去。簡曰。覓他作甚麼。曰。待他",
    "X79n1562_008:0618a21": "打。時還他一頓。簡曰。將甚麼來打。曰。不將棒來打。簡",
    "X79n1562_008:0618a22": "連打曰。者掠虗漢。眾皆走散。簡召曰。諸上座。眾同首。",
    "X79n1562_008:0618a23": "簡曰。是甚麼。乃趨寂。諡曰佛日圓明大師。",
    "X79n1562_008:0618a24": "贊曰。簡公據無師之智。出家行脚。徧閱尊宿。而後扣",
    "X79n1562_008:0618b01": "中和室投機之語。盤旋密運。稱可觀矣。公不假能事",
    "X79n1562_008:0618b02": "而起天目。齊幾湮之宗。則老東山之面目儼然。豈非",
    "X79n1562_008:0618b03": "巨冶無分金之體。而千江有得月之機乎。",
    "X79n1562_008:0618b04": "徑山高禪師",
    "X79n1562_008:0618b05": "妙高禪師者。號雲峯。閩之長谿人也。其母夢池上出",
    "X79n1562_008:0618b06": "大蓮花。有嬰兒。合爪坐華心。以手捧得之而娩。故小",
    "X79n1562_008:0618b07": "名夢池。幼明敏好學。諸老宿皆以奇童稱之。愛其吐",
    "X79n1562_008:0618b08": "詞。有關聖化。年未及冠。忽記宿因。乃棄業為大僧。一",
    "X79n1562_008:0618b09": "錫吳楚。首參癡絕冲。冲以道德文章。傾動一時。高微",
    "X79n1562_008:0618b10": "露風采。冲大喜曰。此子有冲霄之質。若堅其羽翮。飽",
    "X79n1562_008:0618b11": "足秋風。實吾宗之望也。因指見無準範。範公不近人",
    "X79n1562_008:0618b12": "情。及陞堂入室。高對語雍容。範甚器愛。已而復見偃",
    "X79n1562_008:0618b13": "谿聞禪師。聞住育王。使高司藏鑰。一日聞公顧高曰。",
    "X79n1562_008:0618b14": "不道子無見處。老僧只道未在。高對曰。未在底正是",
    "X79n1562_008:0618b15": "妙。高受用處。聞曰。牛過窻櫺頭角。四蹄都過了因。甚",
    "X79n1562_008:0618b16": "尾巴過不得。高連下語。聞但搖首曰。未在。高詞窮。愧",
    "X79n1562_008:0618b17": "汗橫流。仰面視聞。聞震聲曰。過也過也。高忽徹。乃踴",
    "X79n1562_008:0618b18": "躍作禮曰。鯨吞海水盡。露出珊瑚枝。聞公笑曰。子此",
    "X79n1562_008:0618b19": "回可以說禪也。於是從聞遷南屏。適宜興。大蘆虗席。",
    "X79n1562_008:0618b20": "勤舊請命於聞。聞以高主之。及行。聞乃謂高曰。先師",
    "X79n1562_008:0618b21": "淅翁琰和尚甞云。我自離佛照老人之門。一味因時",
    "X79n1562_008:0618b22": "度。日不敢過為。葢恐辱吾老人也。嗟乎先師德業冠",
    "X79n1562_008:0618b23": "世。猶其競業若此。汝今此行當體先人苦口。使大慧",
    "X79n1562_008:0618b24": "門風不濫。則足矣。餘何圖哉。高既居大蘆。四眾知名。",
    "X79n1562_008:0618c01": "遷居江陰之勸忠寺。又遷霅川之何山。景定間。有詔",
    "X79n1562_008:0618c02": "移高居蔣山。上堂曰。世界未形。乾坤泰定。生佛未具。",
    "X79n1562_008:0618c03": "覿體全真。無端鏡容大士。鷹巢躍出。剺破面門。早是",
    "X79n1562_008:0618c04": "遭人描摹。那更缺齒老。胡不依本分。遙望東震旦。有",
    "X79n1562_008:0618c05": "大乘根器。迢迢十萬里。來意在攙行。奪市直得鳳。堂",
    "X79n1562_008:0618c06": "鼓響阿閣。鐘鳴轉喉觸。諱插脚無門。合國難追重。遭",
    "X79n1562_008:0618c07": "訐露蔣山。迫不得已。跨他船舷。入它界分。新官不理",
    "X79n1562_008:0618c08": "舊事。畢竟如何戌摟。夜貯千峰。月塞草閒。鋪萬里秋。",
    "X79n1562_008:0618c09": "元兵渡江。或請避其鋒。高曰。盡大地是戈矛。汝擬向",
    "X79n1562_008:0618c10": "何處。去避山門否。泰在我一人。汝勿復言。兵至。有迫",
    "X79n1562_008:0618c11": "高索金者。以刃擬高。高延頸曰。要殺便殺。吾頭非汝",
    "X79n1562_008:0618c12": "礪刃處。即有金乃十方物也。終不敢奉君以求生。執",
    "X79n1562_008:0618c13": "刃者悚然。目之捨而去。丞相伯顏勾戟長鈹環錯而",
    "X79n1562_008:0618c14": "進。高趺坐繩牀。不涉言色。顏公甚致敬焉。乃捨牛百",
    "X79n1562_008:0618c15": "頭糧五百石。後伯顏問道於靈雲定禪師。乃言蔣山",
    "X79n1562_008:0618c16": "高公。有德圓通之雅量。惜當時軍務在握。未及盤桓。",
    "X79n1562_008:0618c17": "元世祖庚辰歲。高遷徑山。席未溫。寺罹於火。眾有咨",
    "X79n1562_008:0618c18": "嗟。下涕惜其舊。而難其新。高曰。興廢繇人。法無定相。",
    "X79n1562_008:0618c19": "於是整理火場。而安眾曰。五峰峭峙。到者須是其人。",
    "X79n1562_008:0618c20": "一鏡當空無物。不蒙其照祖師基業。依然猶在衲僧",
    "X79n1562_008:0618c21": "活計何。曾遷變著。手不得處。正要提撕。措足無門。時",
    "X79n1562_008:0618c22": "方可履踐。直待山雲淡泞澗水。潺湲一曲。無私萬邦",
    "X79n1562_008:0618c23": "樂業正。恁麼時功歸何所。車書自古同文軌。四海如",
    "X79n1562_008:0618c24": "今共一家。閱九年。徑山復舊。戊子有毀我宗於朝廷",
    "X79n1562_008:0619a01": "者。以為禪說不合聖經。高聞而奮起曰。此宗門大事",
    "X79n1562_008:0619a02": "也。吾雖老尚強。一行至京。得旨集諸宗徒廷辯。元世",
    "X79n1562_008:0619a03": "祖問。禪以何為宗。高對曰。淨智妙圓。體本空寂。非見",
    "X79n1562_008:0619a04": "聞覺知思量分別所能到。惟悟得證。宣問再三。高歷",
    "X79n1562_008:0619a05": "舉西東諸祖。至德山臨濟棒喝因緣大抵。禪是正法",
    "X79n1562_008:0619a06": "眼藏。涅槃妙心。趨最上乘。孰有過於禪。詞旨明徹。朝",
    "X79n1562_008:0619a07": "廷震動。乃宣高進便殿賜坐。又宣百法論師仙林者。",
    "X79n1562_008:0619a08": "與高持論。仙林曰。昔佛始從鹿埜苑。終至跋提河。於",
    "X79n1562_008:0619a09": "是二中間不曾說一字。五千餘卷。且道自何而來。高",
    "X79n1562_008:0619a10": "答曰。一代時教。如標月指。了知所標。畢竟非月。仙林",
    "X79n1562_008:0619a11": "曰。如何是禪。高以手打圓相。仙林曰。何得動手動脚。",
    "X79n1562_008:0619a12": "高曰。上座講得千經萬論。且道者一圈。落在甚麼法",
    "X79n1562_008:0619a13": "門。仙林不能對。乃避座稱謝。高曰。似則也似。是則未",
    "X79n1562_008:0619a14": "是。世祖大悅。左右皆呼萬歲。於是天下禪風大振。徑",
    "X79n1562_008:0619a15": "山復火。高曰。老僧宿負此山耳。又力營建。不三載。以",
    "X79n1562_008:0619a16": "次落成。南北禪流大集。或請高說生平行實。高笑曰。",
    "X79n1562_008:0619a17": "衲被蒙頭萬事休。此時山僧都不會。竟入滅。時世祖",
    "X79n1562_008:0619a18": "十四年癸巳也。閱世七十五。坐五十九夏。塔於寺西。",
    "X79n1562_008:0619a19": "贊曰。妙高禪師出居雙徑。席未煖而寺遭燬。能以堅",
    "X79n1562_008:0619a20": "忍力。而復新五峰樓閣。其事蹟灼類無準。年垂七十。",
    "X79n1562_008:0619a21": "尚抵京廷辯。又類淨因成之。逢善華嚴忠國師之騐",
    "X79n1562_008:0619a22": "大耳三藏。嗟乎豈非蛟龍鬬則水勢洪。金石擊而火",
    "X79n1562_008:0619a23": "光烈。所謂小出大遇。千秋一合者耶。",
    "X79n1562_008:0619a24": "靈雲鐵牛定禪師",
    "X79n1562_008:0619b01": "禪師吉安。王氏子也。名持定。久依雪巖。因陳頌。得號",
    "X79n1562_008:0619b02": "鐵牛。其頌曰。鐵牛無力嬾耕田。帶索和犁就雪眠。大",
    "X79n1562_008:0619b03": "地白銀都葢覆。德山無處下金鞭。欽公曰。好箇鐵牛",
    "X79n1562_008:0619b04": "兒。故人以是稱之。定初得度於肯菴勤禪師處。常讀",
    "X79n1562_008:0619b05": "雜華經。以為積功累行修行曠劫始得成佛。復自忖",
    "X79n1562_008:0619b06": "曰。審如是眾生。無有成佛之期耶。乍聞教外別傳之",
    "X79n1562_008:0619b07": "旨。身心踴躍。疾走參雪巖欽公。乞居槽廠。喜作淨頭。",
    "X79n1562_008:0619b08": "欽憐之曰。禪者無太勞乎。定對曰。欲求無上妙道。豈",
    "X79n1562_008:0619b09": "敢言勞。欽示以偈曰。昭昭靈靈是甚麼。眨得眼來已",
    "X79n1562_008:0619b10": "蹉過。廁邊籌子放光明。直下原來只是我。定不領旨。",
    "X79n1562_008:0619b11": "一日欽示眾曰。兄弟做工夫。若也七日夜。一念無間。",
    "X79n1562_008:0619b12": "目不交睫。無箇入處。斫取老僧頭去。定益愧勵。曉夜",
    "X79n1562_008:0619b13": "參究。忽染疴。自取觸器。就坐屏處。單持正念。目睫不",
    "X79n1562_008:0619b14": "交者七日。至中夜。頓覺山河大地。覿露真常。良久如",
    "X79n1562_008:0619b15": "聞擊木聲。遍體汗流。其病亦瘳。舉似欽公。欽復憐之",
    "X79n1562_008:0619b16": "曰。百尺竿頭進步為奇。定更加精進。經六載。欽公垂",
    "X79n1562_008:0619b17": "問。亡僧死了燒了。向甚處去。無酧對者。欽代曰。山河",
    "X79n1562_008:0619b18": "及大地。全露法王身。定乃洞徹。言下厲聲曰。和尚舉",
    "X79n1562_008:0619b19": "揚般。若驚得法堂前石獅子。笑舞不休。欽曰。試哮吼",
    "X79n1562_008:0619b20": "看。定曰。劫外春回萬物枯。山河大地一塵無。法身超",
    "X79n1562_008:0619b21": "出山河舉。笑倒西天碧眼胡。欽敲香几曰。山河大地",
    "X79n1562_008:0619b22": "一塵無。者箇是甚麼。定作掀禪牀勢。欽公笑曰。一彩",
    "X79n1562_008:0619b23": "兩賽。乃辭欽去。流覧名勝山水。有以巨剎相挽。定概",
    "X79n1562_008:0619b24": "不欲居。乃曰。人勞於前。我逸於後。其可乎。至衡州酃",
    "X79n1562_008:0619c01": "縣。過桃源山。眷其幽邃。刀廬於桃源。桃源深處人跡",
    "X79n1562_008:0619c02": "罕。到烟霧晦冥。而山君水王出沒無時。定以迷悟因",
    "X79n1562_008:0619c03": "緣示之。授其五戒。於是神靈呵護。未久叢席大成。號",
    "X79n1562_008:0619c04": "曰靈雲寺。定為人好培養衲子。四事周備。間與談論。",
    "X79n1562_008:0619c05": "靡所不至。然自受用處數十載。一折脚木榻而已。遇",
    "X79n1562_008:0619c06": "人無貴賤。危坐燒香。清茶對話竟。日夕無倦色。常有",
    "X79n1562_008:0619c07": "士夫過訪。顰歎不堪而去。伯顏公入山問道。聯牀旬",
    "X79n1562_008:0619c08": "日。臨行定倚杖門。送曰。公今生失脚。墮於尊貴。一念",
    "X79n1562_008:0619c09": "不來。即來生也。再若失脚。山僧無奈公何矣。會公除",
    "X79n1562_008:0619c10": "政府欲疏。朝廷賜定衣號。定曉以偈曰。大地山河一",
    "X79n1562_008:0619c11": "鐵牛。多年忘把鼻繩收。堪嗟槐國人如市。旦暮笙歌",
    "X79n1562_008:0619c12": "閙畵樓。顏公發柬以示僚屬。其挂冠歸田者數人。而",
    "X79n1562_008:0619c13": "在朝辦道者甚眾。大德壬寅冬。手書長語示眾。其略",
    "X79n1562_008:0619c14": "曰。塵世非久。日銷月磨。桃源一脉。三十年後。流出一",
    "X79n1562_008:0619c15": "枝。無孔笛虗空吹。起太平歌。癸卯春。泊然坐化。閱世",
    "X79n1562_008:0619c16": "六十有四。坐三十三夏。函全身於陶器。瘞於寺北沙",
    "X79n1562_008:0619c17": "潭。三年後啟視之。爪髮俱長。顏色如生。",
    "X79n1562_008:0619c18": "贊曰。余讀中峰廣錄。至題定公贊。有茶陵千仞靈雲",
    "X79n1562_008:0619c19": "寺聲播元朝數百州之句。默想公之為人。必大有可",
    "X79n1562_008:0619c20": "觀。中峯故歸重之如此。及簡燈錄。見公投機頌。如多",
    "X79n1562_008:0619c21": "寶佛塔湧起虗空。人人得而瞻仰。益知公悟處的當",
    "X79n1562_008:0619c22": "與高峰齊名宜矣。",
    "X79n1562_008:0619c23": "悅堂誾禪師",
    "X79n1562_008:0619c24": "禪師祖誾者。南康人也。號悅堂。宋端平改元。生於周",
    "X79n1562_008:0620a01": "氏。連眉秀目。神氣奪人。年十二聞鐘聲。嗒然自失。即",
    "X79n1562_008:0620a02": "厭家居。乃辭親。求出世法。轍受業於嘉瑞沙門。日閱",
    "X79n1562_008:0620a03": "大乘經論。夜則禪坐。或枯立終宵。栖賢法師。誘誾入",
    "X79n1562_008:0620a04": "講筵。誾曰。講經能了生死否。曰。代揚佛化。廣利羣生。",
    "X79n1562_008:0620a05": "況自了乎。誾曰。誰是羣生者。法師駭歎曰。沙彌再來",
    "X79n1562_008:0620a06": "人也。誾於是倍加精進。因閱華嚴入法界品。有所省",
    "X79n1562_008:0620a07": "發。乃受具足戒。東遊蔣山。見別山智語在智傳中。智",
    "X79n1562_008:0620a08": "甞稱曰。誾江西氣品。它日有過人處。雖然也是六月",
    "X79n1562_008:0620a09": "梅花。且指見斷橋。斷橋歿。別參介石朋禪師。朋曰。道",
    "X79n1562_008:0620a10": "者何來。對曰。長橋分埜岸。一棹舉湖心。曰。空山雲面",
    "X79n1562_008:0620a11": "合何處覓形踪。對曰。一聲金磬動。獨露萬機前。曰。先",
    "X79n1562_008:0620a12": "賢無字語。不妨速道看。誾擬對。朋便打。自此服勤於",
    "X79n1562_008:0620a13": "朋。見朋不敢仰視。一日朋忽召誾闍黎。誾趨諾。朋曰。",
    "X79n1562_008:0620a14": "趙州庭栢話。作麼生會。擬進語。朋擊曰。何不道黃鶴",
    "X79n1562_008:0620a15": "樓前鸚鵡洲。誾深契妙旨。乃西還隱廬山。會東巖日",
    "X79n1562_008:0620a16": "住圓通。諸山以晚輩藐日話不行。誾故移杖就訪。值",
    "X79n1562_008:0620a17": "上堂。誾出大展。然後進問曰。如何是佛。日曰。仁者問",
    "X79n1562_008:0620a18": "佛那。曰。實是某甲疑處。日呵呵大笑。誾喝。日便打。日",
    "X79n1562_008:0620a19": "尋知。誾乃設特位尊之。誾謙就半座。凡遇大參入室。",
    "X79n1562_008:0620a20": "必展拜益重其禮。或竊笑其迂。日怒責曰。無我之風。",
    "X79n1562_008:0620a21": "杳不聞矣。非果地至人。難以至此。汝輩敢忽之耶。是",
    "X79n1562_008:0620a22": "以圓通法席之興。多誾力也。九江錢刺史以西林聘",
    "X79n1562_008:0620a23": "誾。說法廬山。宿衲多起。就爐韛。甞勘僧曰。微塵諸佛",
    "X79n1562_008:0620a24": "在汝舌上。三藏聖教在汝脚底。何不瞥地去。僧罔措。",
    "X79n1562_008:0620b01": "誾便喝。又勘一僧曰。釋迦彌勒是它奴。它是阿誰。擬",
    "X79n1562_008:0620b02": "對便打。又問。新到何處來。對曰。閩中。曰。彼中佛法如",
    "X79n1562_008:0620b03": "何住持。對曰。饑餐困眠。曰錯。僧曰。未審此間如何住",
    "X79n1562_008:0620b04": "持。誾拂袖歸寢室。至於移開先。遷東林。眾滿五百人。",
    "X79n1562_008:0620b05": "宗廓人室。誾曰。溪聲盡是廣長舌。且道說的是何法。",
    "X79n1562_008:0620b06": "廓大悟。誾乃以布衲授之。有僧進曰。明眼英靈滿師",
    "X79n1562_008:0620b07": "座下。未見肯可。今以大法頓授初參。可乎否耶。誾展",
    "X79n1562_008:0620b08": "掌曰。會麼。僧默然。誾曰。將謂山僧多少奇特。元貞初。",
    "X79n1562_008:0620b09": "賜通慧禪師號。併紫法衣。大德間。補靈隱。年七十五。",
    "X79n1562_008:0620b10": "說偈而歿。其偈曰。緣會而來。緣散而去。撞倒須彌。虗",
    "X79n1562_008:0620b11": "空獨露。宗廓繼席東林。聞訃亦說偈歿。廓號無外。首",
    "X79n1562_008:0620b12": "住雲居。以自強著節志士仰之。",
    "X79n1562_008:0620b13": "贊曰。余簡介石朋公之語。不多得矣。獨見其因。行掉",
    "X79n1562_008:0620b14": "臂間。遂使悅堂廉纖脫盡。信哉魚腸匕首。立可斃人。",
    "X79n1562_008:0620b15": "宗廓之嗣悅堂也。顛末一致。可謂肖子區區。蜾負。而",
    "X79n1562_008:0620b16": "祝似我者。何足道哉。",
    "X79n1562_008:0620b17": "匡廬一山萬禪師",
    "X79n1562_008:0620b18": "禪師了萬者。號一山。臨川人也。其先金氏。為江右顯",
    "X79n1562_008:0620b19": "族。萬生貌瘠。而秀氣格精厲。八歲指揮羣小。肅若朝",
    "X79n1562_008:0620b20": "堂。又八歲好學。以淹愽著聲。每嘆孟軻氏未達性理。",
    "X79n1562_008:0620b21": "同輩驚其狂。萬曰。聖賢亦猶人也。何無是非眼目乎。",
    "X79n1562_008:0620b22": "乃毅然求佛為師竟。於金谿常樂院棄髮。是夕芝產",
    "X79n1562_008:0620b23": "戶樞。院主卜之。得乾之九五。占者曰。剛徤中正聖徵",
    "X79n1562_008:0620b24": "也。當為法王。萬遂遊方。徧見名宿。得旨于東叟頴。住",
    "X79n1562_008:0620c01": "後甞謂及門者曰。我當時初參偃。谿聞尊宿。聞以為",
    "X79n1562_008:0620c02": "我齒牙超邁。每同商略古今間。謂我曰。子姿質銛利。",
    "X79n1562_008:0620c03": "山僧實不及子。但有一著。若識得。山僧在子脚底。我",
    "X79n1562_008:0620c04": "雖不測棄去。未甞不珍味其語。又見靈隱荊叟珏禪",
    "X79n1562_008:0620c05": "師。亦蒙隆遇。珏曰。近日法社凄凉。尠合中道。太過者",
    "X79n1562_008:0620c06": "生易。不及者生疲。疲病庶幾可振。易病難醫。何也。佛",
    "X79n1562_008:0620c07": "祖境界非世聰之可測度。彼時雖銘。其說不能當下",
    "X79n1562_008:0620c08": "慶快。如是展轉。所歷非一。大抵遮前護後。遂乃撥妄",
    "X79n1562_008:0620c09": "求真。及到南屏。惟吾師東叟頴和尚。能捋下鐵面。當",
    "X79n1562_008:0620c10": "眾以如意指我曰。萬書記文彩燦爛。應酧時機。則不",
    "X79n1562_008:0620c11": "無管取涅槃堂裡一字也用。不著彼時。我心識俱喪。",
    "X79n1562_008:0620c12": "乃強曰。何也。吾師曰。別人根鈍。不得利子。則根利不",
    "X79n1562_008:0620c13": "能鈍。我對曰。豈無方便。師曰。又恁麼去也。自此啟口",
    "X79n1562_008:0620c14": "說不出。舉筆寫不出。一日偶經神祠。見紙錢灰旋風",
    "X79n1562_008:0620c15": "飛起。盡亡所執。吾師遂以妙峰師翁禪板如意。交付",
    "X79n1562_008:0620c16": "於我。我今日舉著大似。一回喫水。一回咽矣。妙峰名",
    "X79n1562_008:0620c17": "之善玅喜之嗣也。萬為人鯁直。少含蓄好。樊勵後學。",
    "X79n1562_008:0620c18": "見有小善可錄。必展轉發明。人亦不敢偽。或有過。則",
    "X79n1562_008:0620c19": "曰。人非聖賢。孰能免焉。改之為貴人。亦不敢飾。至若",
    "X79n1562_008:0620c20": "事關法化。知見差訛。則切直千餘言猶不已。當時以",
    "X79n1562_008:0620c21": "此憚而懷之。初住天台之寒巖寺。三年移仙居之紫",
    "X79n1562_008:0620c22": "籜山。大闡法化。有僧問曰。紫籜山庭如錦繡。是誰按",
    "X79n1562_008:0620c23": "拍畵圖中。萬曰。深沙休努眼。僧顧左右曰。道甚麼。曰。",
    "X79n1562_008:0620c24": "碧水浪吞鈎。僧曰。將謂歌謠風日煖。元來鼓角陣雲",
    "X79n1562_008:0621a01": "深。曰。八千子弟歸何處。消瘦秋空一笛霜。僧曰。恁麼",
    "X79n1562_008:0621a02": "則山河無意屬英雄也。曰。摘楊花。僧次日復進曰。昨",
    "X79n1562_008:0621a03": "日公案未圓。乞師再垂方便。萬曰。分付直歲不得。普",
    "X79n1562_008:0621a04": "請曰。古老頭巾真難共語。萬擲下拄杖。僧出大呌曰。",
    "X79n1562_008:0621a05": "紫籜老漢今日方始瞥地。萬便休。十載遷疎山。疎山",
    "X79n1562_008:0621a06": "舊例。住持須通刺當道。萬輙不可曰。孔席不煖。墨突",
    "X79n1562_008:0621a07": "不黔。誠各行其志也。況我圓頂之夫。何天不可翱翔。",
    "X79n1562_008:0621a08": "乃為三間古院。委曲權門。是則法化未弘。僧風先掃",
    "X79n1562_008:0621a09": "地矣。當道議不合。萬留偈法堂。飄然而去。偈曰。疊疊",
    "X79n1562_008:0621a10": "韶華一杖藜。白雲到處有山棲。等閒愛種蟠桃核。不",
    "X79n1562_008:0621a11": "把春紅賺馬蹄。江淮總統聞萬高標。會諸山於靈隱。",
    "X79n1562_008:0621a12": "直指堂議。以開先迎萬。或度其厭叢林不肯來。有耆",
    "X79n1562_008:0621a13": "宿曰。萬公必來也。彼雖起居蕭灑。然瞿瞿以法門綱",
    "X79n1562_008:0621a14": "目為任。若致之以誠。即十字街頭肩栲栳養閒漢。彼",
    "X79n1562_008:0621a15": "亦欣樂。況開先為山林之勝。且便於衲子。公豈木強",
    "X79n1562_008:0621a16": "人乎。公必來也。萬果擕數禪衲。惠然而來。有偈曰。剎",
    "X79n1562_008:0621a17": "竿扶起本無心。教外金襴影自深。肯著三三前後力。",
    "X79n1562_008:0621a18": "波濤陸地起龍吟。於是開先鼎新。英俊大聚。扣問之",
    "X79n1562_008:0621a19": "外。從未隻字。干及豪貴。其時道俗蒙萬示語。如獲珙",
    "X79n1562_008:0621a20": "璧。笑隱來參。萬審其機緣。指往百丈。為晦機嗣。無我",
    "X79n1562_008:0621a21": "之風。海內仰之。又十載住東甌江心寺。少不適意。又",
    "X79n1562_008:0621a22": "棄去。寺眾數百泣挽隨。至馮公嶺不從。萬甞曰。古人",
    "X79n1562_008:0621a23": "因學道。以立叢林。事事隨緣。法法周備。為住持者。觀",
    "X79n1562_008:0621a24": "會中或有一箇半箇。實心務本。則當不顧安危。竭力",
    "X79n1562_008:0621b01": "支撑。雖社廟神壇。亦可居而不愧。今人計叢林以學",
    "X79n1562_008:0621b02": "道。或三百五百。不顧日逐。何所用心。但云。頭頭合轍。",
    "X79n1562_008:0621b03": "物物圓融。乃崇尚土木。鷺伺豪家。然後竊虗器傳子",
    "X79n1562_008:0621b04": "孫。與蚖蛇戀窟。明無少異。毫厘既差。千里懸隔。良可",
    "X79n1562_008:0621b05": "悲夫。晚年匡廬月澗明公。迎萬歸東谿。萬翩然命棹",
    "X79n1562_008:0621b06": "曰。滿望春江興不違。一波纔動萬波隨。烟嵐調拍如",
    "X79n1562_008:0621b07": "相委。何待芳心託子規。月澗歿。開先之眾復請萬。萬",
    "X79n1562_008:0621b08": "力却之曰。我住持三十載。而法化寥寥。更何所望。而",
    "X79n1562_008:0621b09": "不休乎。且精神非壯盛之時也。諸公不復言。皇慶壬",
    "X79n1562_008:0621b10": "子。十一月二十六日。示疾。越七日。命浴更衣。據室危",
    "X79n1562_008:0621b11": "坐。書訣眾語。儼然而化。闍維。收五色舍利。大如菽。不",
    "X79n1562_008:0621b12": "可計。目睛齒牙頂骨不壞。時改建豫章烏遮塔。江西",
    "X79n1562_008:0621b13": "行省丞相幹赤命以舊藏釋尊舍利奉於中。遣使分",
    "X79n1562_008:0621b14": "一山萬禪師目睛舍利。以寶匣秘之。陪塟焉。餘舍利",
    "X79n1562_008:0621b15": "塔東谿。",
    "X79n1562_008:0621b16": "贊曰。名位虗器也。道德實跡也。據虗器而核實跡。則",
    "X79n1562_008:0621b17": "失矣。余觀萬公平生。住持獨持大體。熙於實跡不以",
    "X79n1562_008:0621b18": "名位自累。少不合輙。棄去。此其節概。大過於人。應菴",
    "X79n1562_008:0621b19": "曰。衲僧當著草鞋住院。良有以哉。",
    "X79n1562_008:0621b20": "高峯妙禪師",
    "X79n1562_008:0621b21": "禪師諱原妙。出蘇州吳江徐氏。為雪巖欽禪師入室",
    "X79n1562_008:0621b22": "之真子也。弘法於天目之獅子巖。因以高峯自號。關",
    "X79n1562_008:0621b23": "居三十載。橫拈倒施。而令行吳越。南宋嘉熈戊戌年",
    "X79n1562_008:0621b24": "三月。而公生。公生性遲重寡言。笑行如瘦鶴。望之似",
    "X79n1562_008:0621c01": "懦弱。然其神氣精悍奪人。幼喜趺坐。凡見髠流。必合",
    "X79n1562_008:0621c02": "爪勞問成禮。淳祐壬子。從秀水密印寺法住沙門得",
    "X79n1562_008:0621c03": "度。年十五。備知大僧事。及戒得滿分。於其律度。開遮",
    "X79n1562_008:0621c04": "進止。不期而咸合焉。尋習教觀於天台。其文句義。學",
    "X79n1562_008:0621c05": "弗可難也。公每忖達磨一宗。不立文字。為教外別傳。",
    "X79n1562_008:0621c06": "能了當人大事。為之立地成佛。豈徒然哉。即出杭州。",
    "X79n1562_008:0621c07": "參訪宗門知識。入湖南淨慈淨慈。為武林禪窟。倫斷",
    "X79n1562_008:0621c08": "橋居焉。公參僧堂。立死限三載。擬求妙悟。竟無所發。",
    "X79n1562_008:0621c09": "時雪巖欽禪師寓北磵。斷橋指公往謁。公謁雪巖。雪",
    "X79n1562_008:0621c10": "巗不許通謁。公益心切。乃告香通誠。雪巖許見。未作",
    "X79n1562_008:0621c11": "禮即連棒打出。公垂涕回惶。復入雪巗。便問。阿誰拖",
    "X79n1562_008:0621c12": "你死屍來。又以拳打出之。於是疑團猛結。無所攀仰。",
    "X79n1562_008:0621c13": "乃擬避喧求靜。齩嚼話頭。於徑山禪堂及月。忽憶萬",
    "X79n1562_008:0621c14": "法歸一一歸何處。匊戰胸次。目不交睫者六晝夜。忽",
    "X79n1562_008:0621c15": "覩演五祖真贊云。百年三萬六千朝。反覆元來是者",
    "X79n1562_008:0621c16": "漢。從前話頭一併打。失其年二十有四矣。雪巖已赴",
    "X79n1562_008:0621c17": "南明。公即走覲。纔入雪巖。便問。誰拖你死屍來。公便",
    "X79n1562_008:0621c18": "喝。雪巖拈棒。公把住曰。今日打原妙不得也。曰。為甚",
    "X79n1562_008:0621c19": "打不得。公拂袖而出。次日雪巖召公問曰。萬法歸一",
    "X79n1562_008:0621c20": "一歸何處。對曰。狗舐熱油鐺。曰。那裡學者虗頭來。對",
    "X79n1562_008:0621c21": "曰。正要和尚疑著。雪巖休去。公以為妙契玄旨。自此",
    "X79n1562_008:0621c22": "隨問即答。久之雪巗謂公曰。日間浩浩作得主麼。對",
    "X79n1562_008:0621c23": "曰。作得主。曰。睡夢中作得主麼。對曰。作得主。曰。正睡",
    "X79n1562_008:0621c24": "著無夢無想無見無聞。主在甚麼處。公不能對。雪巖",
    "X79n1562_008:0622a01": "曰。從今日去。也不要你學佛學法。也不要你窮古窮",
    "X79n1562_008:0622a02": "今。但只饑來喫飯。困來打眠纔睡。覺來却抖擻精神。",
    "X79n1562_008:0622a03": "我者一覺主人公在那裏。安身立命。公遂別入龍鬚。",
    "X79n1562_008:0622a04": "經五載。因隣僧推枕墮地作聲。大徹乃曰。元來只是",
    "X79n1562_008:0622a05": "舊時人。不改舊時行履處。咸淳甲戌年。住湖之雙髻",
    "X79n1562_008:0622a06": "峯。禪者登峯益眾。公即入西天目山之獅子巖。巗絕",
    "X79n1562_008:0622a07": "躋攀。其來決擇之者。又滿百許人。公乃別居巖西石",
    "X79n1562_008:0622a08": "洞。石洞之險。非梯莫陞。大書死關二字為額。盡屏給",
    "X79n1562_008:0622a09": "侍。日用一食。以甕為鐺。斷緣撤梯。巖中弟子罕見其",
    "X79n1562_008:0622a10": "面。或垂語以騐方來。不契即拒關。其垂語曰。大徹底",
    "X79n1562_008:0622a11": "人。本脫生死。因甚命根。不斷佛祖公案。只是一箇道",
    "X79n1562_008:0622a12": "理。因甚有明與不明。大修行人。本遵佛行。因甚不守",
    "X79n1562_008:0622a13": "毗尼。杲日當空。無所不照。因甚被片雲遮卻。人人有",
    "X79n1562_008:0622a14": "箇影子。寸步不離。因甚踏不著盡大地。是箇火坑。得",
    "X79n1562_008:0622a15": "何三昧。不被燒卻。元世祖丁亥年。雪巖遣白拂囑公。",
    "X79n1562_008:0622a16": "偈曰。上大今已無人。雪巖可知禮也。虗名塞破乾坤。",
    "X79n1562_008:0622a17": "分付原妙侍者。始陞座開導。其語懇切。中古尊宿。未",
    "X79n1562_008:0622a18": "之有也。叢林謂之禪經。抱道老成之士並歸焉。一日",
    "X79n1562_008:0622a19": "民間訛謠。官選童男女。本小師問曰。忽有人來問和",
    "X79n1562_008:0622a20": "尚。討童男女時如何。公曰。我但度竹篦子與他。本大",
    "X79n1562_008:0622a21": "徹於言下。或問。諸弟子優劣。公曰。若初院主等一知",
    "X79n1562_008:0622a22": "半解。不道全無如義。首座固是鐵根老竹。其如七曲",
    "X79n1562_008:0622a23": "八曲。惟本維那卻是上林新篁。它日成材。未可量也。",
    "X79n1562_008:0622a24": "元貞乙未季冬朔日。命鼓告眾曰。西峯三十年。妄談",
    "X79n1562_008:0622b01": "般若。罪犯彌天。今日(或云末後)有一句子。不敢累及平人。",
    "X79n1562_008:0622b02": "自領去也。大眾還有知落處者麼。良久云。毫厘有差。",
    "X79n1562_008:0622b03": "天地縣隔。復曰。來不入死關。去不出死關。鐵蛇鑽入",
    "X79n1562_008:0622b04": "海。撞倒須彌山。跏趺泊然而寂。七日容色益明潤。舍",
    "X79n1562_008:0622b05": "利結於爪髮。越三七日。塔全身於死關。坐四十三夏。",
    "X79n1562_008:0622b06": "歷世五十有八。仁宗戊午。諡普明廣濟禪師。",
    "X79n1562_008:0622b07": "贊曰。古以滹沱機用。如塗毒鼓。聞者皆立死。或先後",
    "X79n1562_008:0622b08": "於近遠稍異。迨密菴後。幾不橫死矣。幸雪巖得無準",
    "X79n1562_008:0622b09": "藥授之師。師復塗而擊之。以立死中峯輩至今。聞其",
    "X79n1562_008:0622b10": "餘響。猶自胥喪。吁何偉也。非師玄要戈甲。吳越正令。",
    "X79n1562_008:0622b11": "曷克臻此。",
    "X79n1562_008:0622b13": "南宋元明僧寶傳卷八"
}