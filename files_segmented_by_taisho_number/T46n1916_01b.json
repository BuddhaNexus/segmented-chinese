{
    "T46n1916_01b:0480a08": "folio_1b 釋禪波羅蜜次第法門卷第一之",
    "T46n1916_01b:0480a09": "下",
    "T46n1916_01b:0480a11": "隋天台智者大師說",
    "T46n1916_01b:0480a12": "弟子法慎記",
    "T46n1916_01b:0480a13": "弟子灌頂再治",
    "T46n1916_01b:0480a14": "4 辨禪波羅蜜詮次辨禪波羅蜜詮次第四",
    "T46n1916_01b:0480a15": "行者既知禪門之相。菩薩從初發心乃至佛",
    "T46n1916_01b:0480a16": "果。修習禪定。從淺至深。次第階級。是義應",
    "T46n1916_01b:0480a17": "知。今略取經論教意。撰於次第。故大品經云。",
    "T46n1916_01b:0480a18": "菩薩摩訶薩。次第行次第學次第道。辨禪定",
    "T46n1916_01b:0480a19": "次第。即為二意。一者正明諸禪次第。二者簡",
    "T46n1916_01b:0480a20": "非次第。一正釋諸禪次第義者。行人從初持",
    "T46n1916_01b:0480a21": "戒清淨。厭患欲界。繫念修習阿那波那入欲",
    "T46n1916_01b:0480a22": "界定。依欲界定得未到地。如是依未到地。次",
    "T46n1916_01b:0480a23": "第獲得初禪乃至四禪。是名內色界定。次為",
    "T46n1916_01b:0480a24": "大功德緣外眾生受樂歡喜。次第獲得四無",
    "T46n1916_01b:0480a25": "量心。是名外色界定。此八種禪定。雖緣內外",
    "T46n1916_01b:0480a26": "境入定有殊。而皆屬色界攝。行者於第四禪",
    "T46n1916_01b:0480a27": "中厭患色如牢獄。滅前內外二種色。一心緣",
    "T46n1916_01b:0480a28": "空得度色難。獲得四空處定。是名無色界定。",
    "T46n1916_01b:0480a29": "此十二門禪皆是有漏法。次此應明亦有漏",
    "T46n1916_01b:0480b01": "亦無漏禪。行者既得根本禪已。為欲除此禪",
    "T46n1916_01b:0480b02": "中見著。次還從欲界修六妙門。所以者何。此",
    "T46n1916_01b:0480b03": "六門中。數隨止是入定方便。觀還淨是慧方",
    "T46n1916_01b:0480b04": "便。定愛慧策。愛故說有漏。策故說無漏。此六",
    "T46n1916_01b:0480b05": "法多是欲界未到地四禪中具足。亦有至上",
    "T46n1916_01b:0480b06": "無色地者。次此應明十六特勝。橫則對四念",
    "T46n1916_01b:0480b07": "處。竪則從欲界乃至非想。但地地中立觀破",
    "T46n1916_01b:0480b08": "析故能生無漏。次應說通明觀前十六特勝",
    "T46n1916_01b:0480b09": "總觀故麁。今通明別觀故細。此禪亦從欲界",
    "T46n1916_01b:0480b10": "至非想。乃至入滅定。此三種禪亦名淨禪。五",
    "T46n1916_01b:0480b11": "種禪中猶是根本攝。今明無漏禪次第之相。",
    "T46n1916_01b:0480b12": "即有二意不同。一者行行次第。二者慧行次",
    "T46n1916_01b:0480b13": "第。行行次第。所謂觀鍊熏修。初明觀禪次第。",
    "T46n1916_01b:0480b14": "有六種禪。初修九想。無漏之前。用此對治。破",
    "T46n1916_01b:0480b15": "欲界煩惱。故次八念。為除修九想時怖畏心",
    "T46n1916_01b:0480b16": "生故。次十想。壞法人。於欲界修此十想斷三",
    "T46n1916_01b:0480b17": "界煩惱。故次八背捨。不壞法人。修此觀禪。",
    "T46n1916_01b:0480b18": "對治三界根本定中見著。故次明八勝處。為",
    "T46n1916_01b:0480b19": "於諸禪定觀緣中得自在故。次明十一切處。",
    "T46n1916_01b:0480b20": "為欲廣禪定中色心令普遍故。乃至修六神",
    "T46n1916_01b:0480b21": "通。由是觀禪攝。次明鍊禪者。即九次第定。為",
    "T46n1916_01b:0480b22": "總前定觀二種禪令心調柔。入諸禪時。心心",
    "T46n1916_01b:0480b23": "次第無間故。及有覺有觀等三三昧皆是鍊",
    "T46n1916_01b:0480b24": "禪攝。次明熏禪。熏禪者即是師子奮迅三昧。",
    "T46n1916_01b:0480b25": "順逆次第入出熏諸禪。令定觀分明純熟增",
    "T46n1916_01b:0480b26": "益功德故。次明修禪。修禪者。即是超越三",
    "T46n1916_01b:0480b27": "昧。於諸禪中超越入出。為得無礙自在解脫",
    "T46n1916_01b:0480b28": "故。是以大品經云。菩薩摩訶薩。住般若波",
    "T46n1916_01b:0480b29": "羅蜜。取禪波羅蜜。除諸佛三昧。入餘一切三",
    "T46n1916_01b:0480c01": "昧。若聲聞三昧。若辟支佛三昧。若菩薩三昧。",
    "T46n1916_01b:0480c02": "皆行皆入。餘一切三昧者。根本定是。若聲聞",
    "T46n1916_01b:0480c03": "三昧者。三十七品空無相等三三昧。四諦十",
    "T46n1916_01b:0480c04": "六行是。若辟支佛三昧者。十二因緣三昧是。",
    "T46n1916_01b:0480c05": "菩薩三昧者。自性禪等皆名三昧。是菩薩住",
    "T46n1916_01b:0480c06": "諸三昧。逆順出入八背捨。依八背捨逆順出",
    "T46n1916_01b:0480c07": "入九次第定依九次第定。逆順出入師子奮",
    "T46n1916_01b:0480c08": "迅三昧。依師子奮迅三昧。逆順出入超越三",
    "T46n1916_01b:0480c09": "昧。是菩薩依諸三昧。得諸法相等齊此。始",
    "T46n1916_01b:0480c10": "是二乘行。行共禪滿。何以故。大阿羅漢。亦得",
    "T46n1916_01b:0480c11": "超越三昧故。二明無漏慧行次第之相。因聞",
    "T46n1916_01b:0480c12": "四諦即修三十七品。次入三解脫門。次用十",
    "T46n1916_01b:0480c13": "六行觀分別四諦。次具十智三無漏根。成就",
    "T46n1916_01b:0480c14": "九修獲九斷。如此略辨聲聞所行無漏慧行。",
    "T46n1916_01b:0480c15": "次應說十二因緣觀門。即是辟支迦羅之所",
    "T46n1916_01b:0480c16": "行無漏慧行。若菩薩次第成就。二乘學無學",
    "T46n1916_01b:0480c17": "所得智斷。是名從假入空通觀具足也。故大",
    "T46n1916_01b:0480c18": "品經云。菩薩摩訶薩行般若波羅蜜。以方便",
    "T46n1916_01b:0480c19": "力故。從乾慧地入性地。八人地見地離欲地",
    "T46n1916_01b:0480c20": "阿羅漢辟支佛地。皆行皆入而不取證。次明",
    "T46n1916_01b:0480c21": "菩薩不共禪次第者。一自性禪。二一切義禪。",
    "T46n1916_01b:0480c22": "三難禪。四一切門禪。五善人禪。六一切行禪。",
    "T46n1916_01b:0480c23": "七除惱禪。八此世他世樂禪。九清淨淨禪。菩",
    "T46n1916_01b:0480c24": "薩依是禪故。得大菩提果。具足十力。四無",
    "T46n1916_01b:0480c25": "所畏。十八不共等一切佛法。此則略明菩薩",
    "T46n1916_01b:0480c26": "從初發心修禪。次第行次第學次第道乃至",
    "T46n1916_01b:0480c27": "佛地。名住大涅槃深禪定窟。此義至釋第七",
    "T46n1916_01b:0480c28": "修證。第八顯示果報中。方乃具辨。問曰。菩薩",
    "T46n1916_01b:0480c29": "大士為通達諸禪淺深。具足一切佛法次第",
    "T46n1916_01b:0481a01": "行次第學。可如上說。今行人初學禪時。為當",
    "T46n1916_01b:0481a02": "一向如上依次第修。為當不爾。答曰。今且欲",
    "T46n1916_01b:0481a03": "明諸禪淺深相。一往作此次第分別。若論初",
    "T46n1916_01b:0481a04": "心學人。隨所欲樂。便宜對治。易入泥洹者。從",
    "T46n1916_01b:0481a05": "諸禪方便初門而修不必定。如前一一依次",
    "T46n1916_01b:0481a06": "第。此義至內方便安心禪門中當廣分別。第",
    "T46n1916_01b:0481a07": "二簡非次第義。問曰。菩薩修禪為一向次第。",
    "T46n1916_01b:0481a08": "修禪亦有非次第。答曰。此得為四。一明次第。",
    "T46n1916_01b:0481a09": "二明非次第。三明次第非次第。四明非次",
    "T46n1916_01b:0481a10": "第次第。今明次第。如上說。大品經云。菩",
    "T46n1916_01b:0481a11": "薩次第行次第學次第道。非次第者。菩薩",
    "T46n1916_01b:0481a12": "修法華一行等諸三昧。觀平等法界非深非",
    "T46n1916_01b:0481a13": "淺。故名非次第。如無量義經說。行大直道",
    "T46n1916_01b:0481a14": "無留難故。次第非次第者。如大品中。須菩提",
    "T46n1916_01b:0481a15": "白佛。次第心應行般若。應生般若。應修般若",
    "T46n1916_01b:0481a16": "不。佛告須菩提。常不離薩婆若故。為行般",
    "T46n1916_01b:0481a17": "若。為生般若。為修般若。非次第次第者。如須",
    "T46n1916_01b:0481a18": "菩提白佛。一切諸法皆無自性。云何菩薩得",
    "T46n1916_01b:0481a19": "從一地至一地。佛告須菩提。以諸法空故。菩",
    "T46n1916_01b:0481a20": "薩得從一地至一地。問曰。今此四句但據菩",
    "T46n1916_01b:0481a21": "薩。亦得通二乘否。答曰。二乘亦得作此說。",
    "T46n1916_01b:0481a22": "何以故。知自有聲聞。初發心行於行行。從根",
    "T46n1916_01b:0481a23": "本初禪。而修乃至超越禪。方得阿羅漢果。是",
    "T46n1916_01b:0481a24": "為次第。或有聲聞人。聞說善來。一時具足三",
    "T46n1916_01b:0481a25": "明八解脫等。是為非次第。或有聲聞人。修次",
    "T46n1916_01b:0481a26": "第行行時即用慧行。善觀次第性空。從初心",
    "T46n1916_01b:0481a27": "乃至得阿羅漢。是名次第非次第。四或有聲",
    "T46n1916_01b:0481a28": "聞。從初發心即修慧行。發電光三昧得四果。",
    "T46n1916_01b:0481a29": "未具諸禪。為欲滿足有為功德故。次第修五",
    "T46n1916_01b:0481b01": "種禪定滿足。即是非次第而次第也。此義至",
    "T46n1916_01b:0481b02": "第七釋修證。及第八顯示果報等十意竟。即",
    "T46n1916_01b:0481b03": "自分明。",
    "T46n1916_01b:0481b04": "5 簡禪波羅蜜法心簡禪波羅蜜法心第五",
    "T46n1916_01b:0481b05": "已略說諸禪詮次竟。諸禪中法心之相復應",
    "T46n1916_01b:0481b06": "知之。今就明法心中。即為三意。一先辨法。",
    "T46n1916_01b:0481b07": "二明心。三分別簡定法心之別。就第一先辨",
    "T46n1916_01b:0481b08": "法中。法有四種。一有漏法。二無漏法。三亦有",
    "T46n1916_01b:0481b09": "漏亦無漏法。四非有漏非無漏法。一有漏法",
    "T46n1916_01b:0481b10": "者。謂十善根本四禪。眾生緣四無量心。四空",
    "T46n1916_01b:0481b11": "定是。所以者何。此十二門禪。體非觀慧之法。",
    "T46n1916_01b:0481b12": "不能照了斷諸煩惱故。二無漏法者。九想。八",
    "T46n1916_01b:0481b13": "念。十想。背捨。勝處。一切處。次第定。師子奮",
    "T46n1916_01b:0481b14": "迅。超越三昧。四諦。十六行。十二因緣法。緣",
    "T46n1916_01b:0481b15": "四無量心。三十七品。三三昧。乃至願智頂",
    "T46n1916_01b:0481b16": "禪。十一智。三無漏根等諸無漏定是。所以者",
    "T46n1916_01b:0481b17": "何。此諸禪中悉有對治。觀慧具足能斷三漏",
    "T46n1916_01b:0481b18": "故。三亦有漏亦無漏法者。六妙門。十六特勝。",
    "T46n1916_01b:0481b19": "通明等是。所以者何。此三種禪中。雖有觀慧",
    "T46n1916_01b:0481b20": "對治力用劣弱。故名亦有漏亦無漏。四非有",
    "T46n1916_01b:0481b21": "漏非無漏法者。法華三昧。般舟念佛。首楞嚴",
    "T46n1916_01b:0481b22": "等。百八三昧。自性禪等九種禪。乃至無緣大",
    "T46n1916_01b:0481b23": "慈大悲。十波羅蜜。四無礙智。十八空。十力。",
    "T46n1916_01b:0481b24": "四無所畏。十八不共法。一切種智等是。所以",
    "T46n1916_01b:0481b25": "者何。修是等法不墮二邊。故名非有漏非無",
    "T46n1916_01b:0481b26": "漏法。問曰。何故言法華三昧等法。皆名非有",
    "T46n1916_01b:0481b27": "漏非無漏。如法華中說。是德藏菩薩於無漏",
    "T46n1916_01b:0481b28": "實相心已得通達。其次當作佛號曰為淨身。",
    "T46n1916_01b:0481b29": "又如四無畏中第二無畏。名無漏無畏。如是",
    "T46n1916_01b:0481c01": "等法。諸經論中多悉說為無漏。今何以言皆",
    "T46n1916_01b:0481c02": "是非有漏非無漏法。答曰。此欲簡諸佛菩薩",
    "T46n1916_01b:0481c03": "有中道不共之法故。須作此分別。如凡夫專",
    "T46n1916_01b:0481c04": "依有漏。二乘偏行無漏。今諸佛菩薩所得不",
    "T46n1916_01b:0481c05": "共之法。不滯二邊則無二邊之漏失。是以悉",
    "T46n1916_01b:0481c06": "云無漏。何故得免二邊漏失。正以中道之法",
    "T46n1916_01b:0481c07": "非二邊所攝故。云非有漏非無漏也。此之二",
    "T46n1916_01b:0481c08": "說。語異而意同故無乖失。若任理性而論。則",
    "T46n1916_01b:0481c09": "一切皆名非有漏非無漏法。故大品經云。色",
    "T46n1916_01b:0481c10": "無縛無脫乃至一切種智無縛無脫。理既無",
    "T46n1916_01b:0481c11": "縛無脫。稱理之行。豈不同名無縛無脫。無縛",
    "T46n1916_01b:0481c12": "無脫者。即是非有漏非無漏之異名也。問曰。",
    "T46n1916_01b:0481c13": "分別定慧為四句可爾。戒復云何。答曰。從十",
    "T46n1916_01b:0481c14": "善三歸五戒八齋戒沙彌十戒。大比丘二百五",
    "T46n1916_01b:0481c15": "十戒菩薩十重四十八輕戒。亦得作四句分",
    "T46n1916_01b:0481c16": "別其義云云。今不具釋。問曰。上第四明禪詮",
    "T46n1916_01b:0481c17": "次。及下第七辨修證中。皆先明有漏。次亦有",
    "T46n1916_01b:0481c18": "漏亦無漏。次無漏。次非有漏非無漏。今分別",
    "T46n1916_01b:0481c19": "四句法。何故異於前後乃以三為二也。答曰。",
    "T46n1916_01b:0481c20": "前後皆約修行入證以為詮次。今欲簡別法",
    "T46n1916_01b:0481c21": "心之相事。須約言句為便。亦以諸經論中說",
    "T46n1916_01b:0481c22": "四句皆爾故。云行時非說時說時非行時。此",
    "T46n1916_01b:0481c23": "義易明。第二明心有四種心。一有漏心。二無",
    "T46n1916_01b:0481c24": "漏心。三亦有漏亦無漏心。四非有漏非無漏",
    "T46n1916_01b:0481c25": "心。一有漏心者。即是凡夫外道心。具三漏故",
    "T46n1916_01b:0481c26": "名有漏心所以者何。凡夫外道修禪定時。約",
    "T46n1916_01b:0481c27": "四時中分別不得離結漏故。何等為四時中",
    "T46n1916_01b:0481c28": "分別。一者初發心。欲修禪時。不能厭患世",
    "T46n1916_01b:0481c29": "間。為求禪定中樂及果報故。二者當修禪時。",
    "T46n1916_01b:0482a01": "不能返照觀察。生見著心。三者證諸禪時。即",
    "T46n1916_01b:0482a02": "計為實不知虛誑。於地地中見著心生。四者",
    "T46n1916_01b:0482a03": "從禪定起。若對眾境還生結業。以是因緣。名",
    "T46n1916_01b:0482a04": "為漏心。第二明無漏心。亦約四時中分別。一",
    "T46n1916_01b:0482a05": "約發心者。二乘之人初發心欲修禪時。厭患",
    "T46n1916_01b:0482a06": "世間不樂禪樂及求果報。但為調心則漏心",
    "T46n1916_01b:0482a07": "自然微薄不起。因此能發無漏。二修行者。隨",
    "T46n1916_01b:0482a08": "所修禪悉知虛假能伏見著不生結業。三得",
    "T46n1916_01b:0482a09": "證者。入諸禪定之時。若於定中發真空慧斷",
    "T46n1916_01b:0482a10": "諸煩惱。則三漏永盡。四從禪定起隨所對境。",
    "T46n1916_01b:0482a11": "不生見著造諸結業。以是因緣。名無漏心。前",
    "T46n1916_01b:0482a12": "二心雖是有漏而為無漏作因。因中說果亦",
    "T46n1916_01b:0482a13": "名無漏。第三明亦有漏亦無漏心。亦約四時",
    "T46n1916_01b:0482a14": "中分別。一約發心者。此行人初發心欲修禪",
    "T46n1916_01b:0482a15": "時。恛惶不定。或時厭離生死不樂禪樂。或生",
    "T46n1916_01b:0482a16": "見著。悕望定樂。愛樂果報。以生厭故結業",
    "T46n1916_01b:0482a17": "微羸。悕望定樂故增長煩惱。二約修行者。如",
    "T46n1916_01b:0482a18": "不斷善根人欲修禪時。是人雖成就信等五",
    "T46n1916_01b:0482a19": "法不得名根。以其不能定伏結使故名亦有",
    "T46n1916_01b:0482a20": "漏。生於信等善法故名亦無漏。三約得證者。",
    "T46n1916_01b:0482a21": "七種學人入諸禪時。雖發真智結漏未盡故。",
    "T46n1916_01b:0482a22": "名亦有漏亦無漏乃至退法羅漢亦有此義。",
    "T46n1916_01b:0482a23": "所以者何。未得無生智故名亦有漏。得盡智",
    "T46n1916_01b:0482a24": "故名亦無漏。四諸學人等從禪定起。隨對眾",
    "T46n1916_01b:0482a25": "境隨所斷惑。未盡之處或猶生著故。名亦有",
    "T46n1916_01b:0482a26": "漏。斷惑盡處雖對眾境結業不起。名亦無漏。",
    "T46n1916_01b:0482a27": "第四釋非有漏非無漏心。亦約四時中明。一",
    "T46n1916_01b:0482a28": "約發心者。菩薩大士初發意欲修禪時。不為",
    "T46n1916_01b:0482a29": "生死不為涅槃。則心不墮二邊。二約修行者。",
    "T46n1916_01b:0482b01": "菩薩修禪波羅蜜時。為福德故不住無為。為",
    "T46n1916_01b:0482b02": "智慧故不住有為。三約得證者。菩薩入諸禪",
    "T46n1916_01b:0482b03": "時。若於禪中發無生忍慧。爾時心與法性相",
    "T46n1916_01b:0482b04": "應。不著生死不染涅槃。四菩薩從禪定起。隨",
    "T46n1916_01b:0482b05": "對眾境心常不依有無二邊。以是因緣。菩薩",
    "T46n1916_01b:0482b06": "之心名非有漏非無漏心。第三料簡法心。問",
    "T46n1916_01b:0482b07": "曰。諸佛說一切法皆空絕諸言句。如摩訶衍",
    "T46n1916_01b:0482b08": "論偈說。",
    "T46n1916_01b:0482b09": "般若波羅蜜　　譬如大火焰",
    "T46n1916_01b:0482b10": "四邊不可取　　邪見火燒故",
    "T46n1916_01b:0482b11": "今云何作四句分別。將非墮戲論乎。答曰。佛",
    "T46n1916_01b:0482b12": "法中不可得空。於諸法無所礙。因是不可得",
    "T46n1916_01b:0482b13": "空故。說一切佛法十二部經。今說有四句無",
    "T46n1916_01b:0482b14": "咎。譬如虛空雖無所有。而一切物依以長成。",
    "T46n1916_01b:0482b15": "如摩訶衍論偈說。",
    "T46n1916_01b:0482b16": "若信諸法空　　是則順於理",
    "T46n1916_01b:0482b17": "若不信法空　　一切皆違失",
    "T46n1916_01b:0482b18": "若以無是空　　無所應造作",
    "T46n1916_01b:0482b19": "未作已有業　　不作有作者",
    "T46n1916_01b:0482b20": "如是諸法相　　誰能思量者",
    "T46n1916_01b:0482b21": "唯有得直心　　所說無依止",
    "T46n1916_01b:0482b22": "離於有無見　　心自然內滅",
    "T46n1916_01b:0482b23": "今為開發行人方便知見。分別種種法門。故",
    "T46n1916_01b:0482b24": "無句義中辨於句義。於理無失。故大品經云。",
    "T46n1916_01b:0482b25": "無句義是菩薩句義。若汝欲離四句求解脫",
    "T46n1916_01b:0482b26": "者。即還被無句縛。所以然者。如說有四句。無",
    "T46n1916_01b:0482b27": "四句。亦有四句。亦無四句。非有四句。非無四",
    "T46n1916_01b:0482b28": "句。汝尚不免無四句縛。豈得免亦有亦無等",
    "T46n1916_01b:0482b29": "四句縛。當知了句非句。於句義無礙。而得解",
    "T46n1916_01b:0482c01": "脫。非是離句求。於無句而得解脫。如天女呵",
    "T46n1916_01b:0482c02": "身子云。無離文字說解脫也。文字性離即解",
    "T46n1916_01b:0482c03": "脫相。復次今明法之與心合為八句。迴轉分",
    "T46n1916_01b:0482c04": "別。則有三十六句。若細歷法而明即出無量",
    "T46n1916_01b:0482c05": "句。若能於一句法通達一切句。則此辨若虛",
    "T46n1916_01b:0482c06": "空無有邊際。問曰。若爾何以不約法心各作",
    "T46n1916_01b:0482c07": "五句。答曰。諸佛出世對緣化物。教門多約四",
    "T46n1916_01b:0482c08": "句。如摩訶衍論中說。有四種悉檀。一世界",
    "T46n1916_01b:0482c09": "悉檀。二為人悉檀。三對治悉檀。四第一義悉",
    "T46n1916_01b:0482c10": "檀。初有漏法心即是世界悉檀攝。二無漏法",
    "T46n1916_01b:0482c11": "心即是對治悉檀攝。三亦有漏亦無漏法心",
    "T46n1916_01b:0482c12": "即是為人悉檀攝。四非有漏非無漏法心即",
    "T46n1916_01b:0482c13": "是第一義悉檀攝。是中相攝之意細尋可見。",
    "T46n1916_01b:0482c14": "復次摩訶衍論。又於第一義悉檀中分別四",
    "T46n1916_01b:0482c15": "門。如論偈說。",
    "T46n1916_01b:0482c16": "一切實一切不實　　一切亦實亦不實",
    "T46n1916_01b:0482c17": "一切非實非非實　　如是皆名諸法實",
    "T46n1916_01b:0482c18": "如是等但有四句。更無第五句。今約四句明",
    "T46n1916_01b:0482c19": "法心可以類此。餘經論中設有五句明義別",
    "T46n1916_01b:0482c20": "有因緣。今取一途義便故。不約五句分別。問",
    "T46n1916_01b:0482c21": "曰。此四種法心。法之與心有何等異。如有漏",
    "T46n1916_01b:0482c22": "法有漏心。此法心為當各是有漏為當各非。",
    "T46n1916_01b:0482c23": "故說漏若二各有者。法心合時應有二漏法",
    "T46n1916_01b:0482c24": "起。若各無和合亦應無。答曰。今不得言二",
    "T46n1916_01b:0482c25": "各是漏。亦不得言二法中各都無漏。何以故。",
    "T46n1916_01b:0482c26": "若心即是漏。如阿羅漢。漏盡時。心應盡法",
    "T46n1916_01b:0482c27": "亦如是。所以者何。若法定是漏者。聖人入根",
    "T46n1916_01b:0482c28": "本四禪。亦應生漏。此四禪法未與心合。亦應",
    "T46n1916_01b:0482c29": "自是漏。而聖人入四禪法不生於漏。四禪法",
    "T46n1916_01b:0483a01": "未與心相應時。亦自無有漏法生。云何言法",
    "T46n1916_01b:0483a02": "即是有漏。今言此漏不獨在法亦不獨在心。",
    "T46n1916_01b:0483a03": "法心合時便有漏生。以有有漏故二處受名",
    "T46n1916_01b:0483a04": "譬如仙藥。人若服之即令得仙。而藥之與人",
    "T46n1916_01b:0483a05": "本各非仙。藥人和合則便有仙。故藥受仙藥",
    "T46n1916_01b:0483a06": "之名。人受仙人之稱。若藥不因人不名仙藥。",
    "T46n1916_01b:0483a07": "人不因藥不名仙人。漏法漏心亦復如是。餘",
    "T46n1916_01b:0483a08": "三種法心義類爾可知。故阿難說示比丘。為",
    "T46n1916_01b:0483a09": "舍利弗說偈。",
    "T46n1916_01b:0483a10": "諸法從緣生　　是法說因緣",
    "T46n1916_01b:0483a11": "是法緣及盡　　我師如是說",
    "T46n1916_01b:0483a12": "復次若謂有漏之法自有有漏法。若有漏之",
    "T46n1916_01b:0483a13": "法由有漏心故有有漏法。若有漏法由法由",
    "T46n1916_01b:0483a14": "心故有有漏法。若有漏之法不由法不由心",
    "T46n1916_01b:0483a15": "故有有漏法。如此之計皆墮邪見。所以者何。",
    "T46n1916_01b:0483a16": "若謂由有漏法故有有漏法者。即是自性有",
    "T46n1916_01b:0483a17": "漏法。若是自性有漏法則應有無窮之漏法。",
    "T46n1916_01b:0483a18": "以自性復有自性故。今實不爾。若謂有漏法",
    "T46n1916_01b:0483a19": "不能自有。由有漏心故有者。即是他性有漏",
    "T46n1916_01b:0483a20": "法。所以者何。若有漏法待有漏心為自性者。",
    "T46n1916_01b:0483a21": "今有漏心待有漏法。豈非他性。若由他性而",
    "T46n1916_01b:0483a22": "有有漏法者。他性若是有有漏法。則有漏法",
    "T46n1916_01b:0483a23": "還是有漏法。更無心法之別。他性若非有漏",
    "T46n1916_01b:0483a24": "法。非有漏法何能有有漏法。故知有漏法不",
    "T46n1916_01b:0483a25": "由有漏心故有。若謂有漏法。由有漏法有漏",
    "T46n1916_01b:0483a26": "心故有者。即是共有。若是共有則從自他性",
    "T46n1916_01b:0483a27": "中。而有有漏法。若爾則一時應有二有漏法。",
    "T46n1916_01b:0483a28": "今實不然。故知非自他共故有有漏法。若謂",
    "T46n1916_01b:0483a29": "離有漏法離有漏心。有有漏法者。即是無因",
    "T46n1916_01b:0483b01": "緣而有有漏法。從因緣有有漏法尚不可。何",
    "T46n1916_01b:0483b02": "況無因緣而有有漏法。破因成假廣說如止",
    "T46n1916_01b:0483b03": "觀有漏心亦如是。餘三種法心亦如是。復次",
    "T46n1916_01b:0483b04": "若有漏法。定是有漏法者。是有漏法即是生",
    "T46n1916_01b:0483b05": "滅相續法。為生故生。為滅故生。為生滅故",
    "T46n1916_01b:0483b06": "生。為離生離滅得生。若是生生即是自生。若",
    "T46n1916_01b:0483b07": "由滅故生。即是他生。若由生滅故生。即共生。",
    "T46n1916_01b:0483b08": "若離生滅而說生者。即是無因緣生。從因緣",
    "T46n1916_01b:0483b09": "生尚不可。何況無因緣生。當知有漏生。畢竟",
    "T46n1916_01b:0483b10": "不可得。若無生則無滅。若無生滅即無相續",
    "T46n1916_01b:0483b11": "若無生滅相續則無有漏法。破相續假廣說",
    "T46n1916_01b:0483b12": "如止觀。有漏心亦如是。餘三種法心亦如是。",
    "T46n1916_01b:0483b13": "復次若有漏法是生者。為生生故生。為不生",
    "T46n1916_01b:0483b14": "生故生。為生不生故生。為非生非不生故生。",
    "T46n1916_01b:0483b15": "若生生則是自性生。若不生生即是他性生。",
    "T46n1916_01b:0483b16": "若生不生故生。即是共生。若非生非不生故",
    "T46n1916_01b:0483b17": "生。即是無因緣生。從因緣生尚不可。何況",
    "T46n1916_01b:0483b18": "無因緣生。是則於相待假中求有漏法生。畢",
    "T46n1916_01b:0483b19": "竟不可得。若無生則無有漏。破相待假廣說",
    "T46n1916_01b:0483b20": "如止觀。有漏心亦如是。餘三種法心亦如是。",
    "T46n1916_01b:0483b21": "當知有漏之法於因成相續。相待中各各四",
    "T46n1916_01b:0483b22": "句。求畢竟不可得。若不可得。云何分別。有有",
    "T46n1916_01b:0483b23": "漏法若無有有漏之法。而說有漏法者。當知",
    "T46n1916_01b:0483b24": "但有名字。是中不應定有所依生。諸戲論破",
    "T46n1916_01b:0483b25": "智慧眼。次明有漏心亦如是。若有漏法心如",
    "T46n1916_01b:0483b26": "是。餘三句法心亦如是。但以世間名字故。說",
    "T46n1916_01b:0483b27": "名字之法。不在內外兩中間。亦不常自有無",
    "T46n1916_01b:0483b28": "名之名故。曰假名問曰。若爾。云何分別法心",
    "T46n1916_01b:0483b29": "之異。答曰。但以世間名字故。分別法心之別。",
    "T46n1916_01b:0483c01": "是中無有定實。問曰。云何於名字中分別法",
    "T46n1916_01b:0483c02": "心之別答曰。若知法心無所有但有名字。則",
    "T46n1916_01b:0483c03": "還如上分別法心之相無咎　故大品經云須",
    "T46n1916_01b:0483c04": "菩提。不壞假名而說諸法實相。復次如心數",
    "T46n1916_01b:0483c05": "為法心王。為心受想行三陰及色陰。為法識",
    "T46n1916_01b:0483c06": "陰。為心心相應法心不相應法及色法無為",
    "T46n1916_01b:0483c07": "法。為法心法。為心所緣。為法能緣。為心能",
    "T46n1916_01b:0483c08": "生。為法所生。為心所觀之境。為法能觀之",
    "T46n1916_01b:0483c09": "智。為心法成於心心依於法。如是等於名字",
    "T46n1916_01b:0483c10": "中。種種分別法心之別。雖作此分別。皆如幻",
    "T46n1916_01b:0483c11": "化。無所取著同歸一相。此義至下第十結會",
    "T46n1916_01b:0483c12": "歸趣中當廣釋。",
    "T46n1916_01b:0483c13": "釋禪波羅蜜次第法門卷第一之下"
}