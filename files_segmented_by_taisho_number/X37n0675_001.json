{
    "X37n0675_001:0794a03": " 佛祖三經指南序",
    "X37n0675_001:0794a05": "禪家有所謂佛祖三經者不知昉自何時然傳習已",
    "X37n0675_001:0794a06": "久大都少高遠廣博之譚皆日用切近之誨不過防",
    "X37n0675_001:0794a07": "浮情誡邪業而軌之於正道是學佛之初門而迪蒙",
    "X37n0675_001:0794a08": "之寶訓也凡為僧者不可不知正如為山九仞功必",
    "X37n0675_001:0794a09": "始於一簣若舍一簣而談九仞雖童稚亦知其必無",
    "X37n0675_001:0794a10": "成也近世禪流浮慕高遠恥談卑近見此等書輙掉",
    "X37n0675_001:0794a11": "頭弗顧妄以為上根上智不屑及此也不知上根上",
    "X37n0675_001:0794a12": "智正不妨兼脩中下如飲光尊者一笑傳衣稱宗門",
    "X37n0675_001:0794a13": "第一祖而力行頭陀終身不舍豈根智之弗若哉今",
    "X37n0675_001:0794a14": "此輩根智視飲光為何如也不過妄情難制樂於放",
    "X37n0675_001:0794a15": "逸故託言高遠自便其私吾知其必自暴自棄而已",
    "X37n0675_001:0794a16": "茲霈子初註是經用為末學指南會意發揮亦自明",
    "X37n0675_001:0794a17": "暢其亦有一簣之思云。",
    "X37n0675_001:0794a18": "鼓山永覺老人題於聖箭堂",
    "X37n0675_001:0794a21": " 自序",
    "X37n0675_001:0794a23": "佛祖之道高而無上深不可測然造之必有門行之",
    "X37n0675_001:0794a24": "必有漸求可為蒙學之指南作千里之跬步者其唯",
    "X37n0675_001:0794b01": "三經歟昔世尊始成道機緣未熟不堪大法於是於",
    "X37n0675_001:0794b02": "鹿苑中隱實施權循循善誘三乘五乘咸備焉四十",
    "X37n0675_001:0794b03": "二章是也諸乘既經法華開顯如來出世事畢於是",
    "X37n0675_001:0794b04": "於雙樹間唱入無餘涅槃扶律譚常以為最後深誨",
    "X37n0675_001:0794b05": "遺教是也是二經者時雖有始終意實無二軌但始",
    "X37n0675_001:0794b06": "則近而詳終則嚴而切防妄情流逸峻正法藩籬謂",
    "X37n0675_001:0794b07": "非如來開物之妙權群機必由之要道乎第去聖既",
    "X37n0675_001:0794b08": "遙根器日劣往往出家之士亡失正因於如來大師",
    "X37n0675_001:0794b09": "始終明訓不啻秦人視越人之肥瘠所以圓顱方服",
    "X37n0675_001:0794b10": "雖類乎僧而實去婆羅門不遠此溈山警策所由作",
    "X37n0675_001:0794b11": "也葢其言撥亂反正儆俗救弊深得先佛之遺旨可",
    "X37n0675_001:0794b12": "翼二經於不墜故古德合之目為佛祖三經以傳於",
    "X37n0675_001:0794b13": "世使後之學者於佛祖高深之道知所造詣不至墮",
    "X37n0675_001:0794b14": "於匪類廢於半塗則其為益豈不大哉(濡)弱冠始禮",
    "X37n0675_001:0794b15": "老和尚於荷山和尚愍其愚鈍首授是經且俾力行",
    "X37n0675_001:0794b16": "迨今十餘秊所矣出入禪講孜孜矻矻不至於畔道",
    "X37n0675_001:0794b17": "者此三經力也頃因山中無事客有扣余者曰昔大",
    "X37n0675_001:0794b18": "洪遂禪師於兵火之餘草衣木食為學者釋三經其",
    "X37n0675_001:0794b19": "言簡其理精葢所謂藥因救病出金瓶也今去大洪",
    "X37n0675_001:0794b20": "之世五百有餘載而世道法道交相為病益烈子能",
    "X37n0675_001:0794b21": "發其蘊以藥之乎余唯然起曰是余之志也烏敢飾",
    "X37n0675_001:0794b22": "讓於是頓忘孤陋黽勉從事凡朞月而藁成自署名",
    "X37n0675_001:0794b23": "曰指南葢欲使始發意者知所嚮往不至迷誤失錯",
    "X37n0675_001:0794b24": "入於險道耳若其藥病與否則余葢不暇計云。",
    "X37n0675_001:0794c01": "旹歲在乙酉春王正月上元日序",
    "X37n0675_001:0794c05": "凡例",
    "X37n0675_001:0794c06": "四十二章經遂師所解之本視藏本為少異竹窓",
    "X37n0675_001:0794c07": "嘗辯之謂遂師之本文義俱暢而藏本頗為未安故",
    "X37n0675_001:0794c08": "今亦宗遂本。",
    "X37n0675_001:0794c09": "遺教經馬鳴有論孤山有疏世不傳近所傳者宋",
    "X37n0675_001:0794c10": "淨源法師疏論節要而已而雲棲和尚甞為之補註",
    "X37n0675_001:0794c11": "今憑之以作解。",
    "X37n0675_001:0794c12": "溈山警策言似近而意實遠文似複而脉實貫近",
    "X37n0675_001:0794c13": "為註者凡一二家殊多浮泛不達作者之心故余僭",
    "X37n0675_001:0794c14": "更註之。",
    "X37n0675_001:0794c15": "雲棲竹窓諄諄於四十二章佛遺教二經者凡數",
    "X37n0675_001:0794c16": "節今錄其一以見意曰漢明帝夜夢金人遣使天竺",
    "X37n0675_001:0794c17": "得佛經四十二章此聖教東流入震旦之始也今以",
    "X37n0675_001:0794c18": "其言近僧不持誦法師不陞座為人講演夫此經言",
    "X37n0675_001:0794c19": "不專近有遠者有言近而旨遠者人自不察也又遺",
    "X37n0675_001:0794c20": "教經乃如來入滅最後之要語喻世人所謂遺囑也",
    "X37n0675_001:0794c21": "子孫昧祖宗創始之來源是忘本也子孫背父母臨",
    "X37n0675_001:0794c22": "歿之遺囑是不孝也為僧者胡弗思也愚按二經實",
    "X37n0675_001:0794c23": "末法救病之良藥不可忽不可忽。",
    "X37n0675_001:0794c24": "唐太宗施行遺教經敕其勸勉僧尼辭意懇切因",
    "X37n0675_001:0795a01": "附載於此以見聖主護法之意云勅旨法者如來滅",
    "X37n0675_001:0795a02": "後以末代澆浮付囑國王大臣護持佛法然僧尼出",
    "X37n0675_001:0795a03": "家戒行須備若縱情淫佚觸塗煩惱關涉人間動違",
    "X37n0675_001:0795a04": "經律既失如來玄妙之旨又虧國王受付之義遺教",
    "X37n0675_001:0795a05": "經是佛臨涅槃所說誡勒弟子甚為詳要末俗緇素",
    "X37n0675_001:0795a06": "並不崇奉大道將隱微言且絕永懷聖教用思弘闡",
    "X37n0675_001:0795a07": "宜令所司差書手十人多寫經本務在施行所須紙",
    "X37n0675_001:0795a08": "筆墨等有司準給其官宦五品已上及諸州刺史各",
    "X37n0675_001:0795a09": "付一卷若見僧尼行業與經文不同宜公私勸勉必",
    "X37n0675_001:0795a10": "使遵行(出文舘辭林)。",
    "X37n0675_001:0795a15": " 佛祖三經指南卷上",
    "X37n0675_001:0795a17": "富沙釋　道霈　述",
    "X37n0675_001:0795a18": "佛說四十二章經",
    "X37n0675_001:0795a19": "佛凡說經皆有緣起或因一事為一人陞座演說",
    "X37n0675_001:0795a20": "至於立名或立一名或立多名如楞嚴淨名等是",
    "X37n0675_001:0795a21": "也唯此經是佛初成道時尋常日用中隨機開導",
    "X37n0675_001:0795a22": "非止因一事為一人也故其問教義大小頓漸不",
    "X37n0675_001:0795a23": "一其說亦無有定名後經家約章立之其章凡四",
    "X37n0675_001:0795a24": "十有二故名佛說四十二章經佛能說教主四十",
    "X37n0675_001:0795b01": "二章所說之法七種立題中則人法立題也按六",
    "X37n0675_001:0795b02": "離合釋是佛所說之四十二章經則依主帶數也",
    "X37n0675_001:0795b03": "又四十二章即經則持業帶數也經如常解具四",
    "X37n0675_001:0795b04": "義謂貫攝常法也。",
    "X37n0675_001:0795b05": "後漢迦葉摩騰竺法蘭同譯",
    "X37n0675_001:0795b06": "後漢東漢也按梁高僧傳云攝摩騰本中天竺人",
    "X37n0675_001:0795b07": "善風儀解大小乘經常以遊化為任昔經往天竺",
    "X37n0675_001:0795b08": "附庸小國講金光明經會敵國侵境騰惟曰能說",
    "X37n0675_001:0795b09": "此法為地神所護使所居安樂今鋒鏑方始曾是",
    "X37n0675_001:0795b10": "為益乎乃發誓亡身躬往和勸遂二國交歡由是",
    "X37n0675_001:0795b11": "顯譽逮漢永平中明皇帝夢金人飛空而至乃大",
    "X37n0675_001:0795b12": "集群臣以占所夢通人傅毅奉答臣聞西域有神",
    "X37n0675_001:0795b13": "其名曰佛陛下所夢將必是乎帝以為然即遣郎",
    "X37n0675_001:0795b14": "中蔡愔博士弟子秦景等往天竺尋訪佛法愔等",
    "X37n0675_001:0795b15": "於彼遇見摩騰乃要還漢騰矢志弘通不憚疲苦",
    "X37n0675_001:0795b16": "冐涉流沙至於雒邑明帝甚加賞接於城西門外",
    "X37n0675_001:0795b17": "立精舍以處之漢地有沙門之始也時大法初傳",
    "X37n0675_001:0795b18": "未有歸信故騰蘊其深解但譯出四十二章經一",
    "X37n0675_001:0795b19": "卷少時卒於雒陽騰所住處即雒陽城西雍門外",
    "X37n0675_001:0795b20": "白馬寺是也。",
    "X37n0675_001:0795b21": "竺法蘭亦中天竺人誦經論數萬章為天竺學者",
    "X37n0675_001:0795b22": "之師時蔡愔既至彼國蘭與摩騰共契遊化遂相",
    "X37n0675_001:0795b23": "隨而來會彼學徒留礙蘭乃間行而至既達雒陽",
    "X37n0675_001:0795b24": "與摩騰同止少時便善漢言愔於西域獲經即為",
    "X37n0675_001:0795c01": "翻譯所謂十地斷結佛本生法海藏佛本行四十",
    "X37n0675_001:0795c02": "二章等五部後因寇亂移都四部失本不傳唯四",
    "X37n0675_001:0795c03": "十二章經見在可二千餘言漢地見存諸經唯此",
    "X37n0675_001:0795c04": "為始也昔漢武帝穿昆明池得黑灰問東方朔朔",
    "X37n0675_001:0795c05": "云不知可問西域胡人後法蘭既至眾人追問蘭",
    "X37n0675_001:0795c06": "云世界終盡劫火洞然此灰是也朔言有徵信者",
    "X37n0675_001:0795c07": "甚眾蘭後卒於雒陽春秋六十餘譯者翻字翻音",
    "X37n0675_001:0795c08": "變梵語為華言也。",
    "X37n0675_001:0795c09": "世尊成道已作是思惟離欲寂諍是最為勝住大禪",
    "X37n0675_001:0795c10": "定降諸魔道於鹿野苑中轉四諦法輪度憍陳如等",
    "X37n0675_001:0795c11": "五人而證道果復有比丘所說諸疑求佛進止世尊",
    "X37n0675_001:0795c12": "教勅一一開悟。合掌敬諾而順尊勅。",
    "X37n0675_001:0795c13": "成道菩提樹下成無上道也思惟成道後三七日",
    "X37n0675_001:0795c14": "觀樹思惟也離欲寂靜即所思施權闡化之法離",
    "X37n0675_001:0795c15": "欲令袪煩惑寂靜令證滅果以二者是出苦之要",
    "X37n0675_001:0795c16": "三乘之弄引故云最勝住定降魔者佛始成道魔",
    "X37n0675_001:0795c17": "來嬈亂故不起那伽而降伏之鹿野苑者古帝王",
    "X37n0675_001:0795c18": "養鹿之園也四諦謂苦集滅道即世出世兩重因",
    "X37n0675_001:0795c19": "果五人者以太子入山父王思念乃命家族三人",
    "X37n0675_001:0795c20": "謂阿鞞跋提拘利舅氏二人謂憍陳如十力迦葉",
    "X37n0675_001:0795c21": "尋訪給侍同學苦行日食一麻米或七日食一麻",
    "X37n0675_001:0795c22": "米垂滿六年形體羸瘦猶如枯木菩薩自念為滅",
    "X37n0675_001:0795c23": "邪外自餓非道我當受食然後成佛即從座起詣",
    "X37n0675_001:0795c24": "河沐浴有牧牛女淨居天勸令施乳糜即取奉上",
    "X37n0675_001:0796a01": "呪願受食五人見驚謂為退轉各還所止共修異",
    "X37n0675_001:0796a02": "法佛既成道因念五人緣熟可為說法於是至鹿",
    "X37n0675_001:0796a03": "苑中為三轉四諦法輪陳如最初開悟其四人亦",
    "X37n0675_001:0796a04": "相繼而悟佛唱善來鬚髮自墮皆為沙門證阿羅",
    "X37n0675_001:0796a05": "漢比丘梵語此云乞士亦云破惡亦云怖魔以應",
    "X37n0675_001:0796a06": "果上應供殺賊無生三義世尊成道佛寶也四諦",
    "X37n0675_001:0796a07": "法寶也五人僧寶也三寶從茲住世為人天第一",
    "X37n0675_001:0796a08": "福田復有繼五人為比丘者如三迦葉舍利弗目",
    "X37n0675_001:0796a09": "犍連等是皆久事外道空無所得既獲遇佛如闇",
    "X37n0675_001:0796a10": "得燈如貧人得寶故說自己心中所疑求佛進止",
    "X37n0675_001:0796a11": "世尊教勅一一開悟如下四十二章是也又經無",
    "X37n0675_001:0796a12": "豐約皆具序正流通唯此經序中括三分合為一",
    "X37n0675_001:0796a13": "章蓋別是一例不同常途自世尊成道已至而證",
    "X37n0675_001:0796a14": "道果是序分復有比丘至一一開悟即正宗分合",
    "X37n0675_001:0796a15": "掌敬諾而順尊勅是流通分下四十二章則別列",
    "X37n0675_001:0796a16": "正宗也此屬經家所序非佛正說故自別為一章。",
    "X37n0675_001:0796a17": "佛言辭親出家識心達本解無為法名曰沙門常行",
    "X37n0675_001:0796a18": "二百五十戒進止清淨為四真道行成阿羅漢阿羅",
    "X37n0675_001:0796a19": "漢者能飛行變化曠劫壽命住動天地次為阿那含",
    "X37n0675_001:0796a20": "阿那含者壽終靈神上十九天證阿羅漢次為斯陀",
    "X37n0675_001:0796a21": "含斯陀含者一上一還即得阿羅漢次為須陀洹須",
    "X37n0675_001:0796a22": "陀洹者七死七生便證阿羅漢愛欲斷者如四肢斷",
    "X37n0675_001:0796a23": "不復用之。",
    "X37n0675_001:0796a24": "此示沙門法也沙門梵語此云勤息謂勤修三學",
    "X37n0675_001:0796b01": "息滅三毒也辭親出家等沙門之實也了境唯識",
    "X37n0675_001:0796b02": "曰識心知法即性曰達本悟五陰法自性不生今",
    "X37n0675_001:0796b03": "則無滅本來涅槃曰解無為法常行二百五十戒",
    "X37n0675_001:0796b04": "等沙門之行也二百五十戒詳具戒本進止清淨",
    "X37n0675_001:0796b05": "者謂謹潔無犯皎如氷霜也四真道行謂四果證",
    "X37n0675_001:0796b06": "真之道行略則戒定慧廣則三十七助道品等阿",
    "X37n0675_001:0796b07": "羅漢等沙門之果也阿羅漢此云殺賊殺見思賊",
    "X37n0675_001:0796b08": "也亦云無生我生已盡不受後有也亦云應供具",
    "X37n0675_001:0796b09": "智斷功德堪應人天大供養也以具三明六通故",
    "X37n0675_001:0796b10": "能飛行變化出分段生死故得曠劫壽命德重道",
    "X37n0675_001:0796b11": "高故住動天地也次為三果阿那含此云不還於",
    "X37n0675_001:0796b12": "欲界壽終時其靈神直往十九天斷上二界思而",
    "X37n0675_001:0796b13": "證阿羅漢十九天色究竟天也以欲界一地為一",
    "X37n0675_001:0796b14": "天合色界十八天為十九也次為二果斯陀含此",
    "X37n0675_001:0796b15": "云一來以欲界殘思未盡更須一上天上一還人",
    "X37n0675_001:0796b16": "間欲殘思始盡而證三果也次為初果須陀洹此",
    "X37n0675_001:0796b17": "云預流已斷三界八十八使見惑而思惑未斷須",
    "X37n0675_001:0796b18": "於天上人間經七生往反始斷欲界前六品而證",
    "X37n0675_001:0796b19": "二果也然預流一來斷證次第常途皆同此說惟",
    "X37n0675_001:0796b20": "今經獨言即得阿羅漢者蓋是約利根言之不由",
    "X37n0675_001:0796b21": "階漸超證極果也如四肢斷不復用者以愛欲乃",
    "X37n0675_001:0796b22": "三界受生根蒂阿羅漢愛欲既斷無復受生之緣",
    "X37n0675_001:0796b23": "喻如四肢既斷無復四肢之用也。",
    "X37n0675_001:0796b24": "右經第一章。",
    "X37n0675_001:0796c01": "佛言出家沙門者斷欲去愛識自心源達佛深理悟",
    "X37n0675_001:0796c02": "無為法內無所得外無所求心不繫道亦不結業無",
    "X37n0675_001:0796c03": "念無作非修非證不歷諸位而自崇最名之曰道。",
    "X37n0675_001:0796c04": "此為利根示頓教也汙濁心源者愛與欲也愛欲",
    "X37n0675_001:0796c05": "既斷則心源可默識矣言心源者一心之源乃如",
    "X37n0675_001:0796c06": "來藏性也實相無相謂之佛深理法本無法謂之",
    "X37n0675_001:0796c07": "無為法皆藏性之異稱耳此性如摩尼珠渾體圓",
    "X37n0675_001:0796c08": "淨求其異相了不可得若有毫末許內外道業等",
    "X37n0675_001:0796c09": "可言者皆未見道也故道人之行履也內無所得",
    "X37n0675_001:0796c10": "以無內可得也外無所求以無外可求也心不繫",
    "X37n0675_001:0796c11": "道以心即是道繫念乖真也亦不結業以塵境本",
    "X37n0675_001:0796c12": "空根無所偶也體本寂滅故無念無作性自天真",
    "X37n0675_001:0796c13": "故非修非證此豈待涉僧祇歷諸位而後尊貴者",
    "X37n0675_001:0796c14": "哉本不可得而名強名之曰道。",
    "X37n0675_001:0796c15": "右經第二章。",
    "X37n0675_001:0796c16": "佛言剃除鬚髮而為沙門受道法者去世資財乞求",
    "X37n0675_001:0796c17": "取足日中一食樹下一宿慎勿再矣使人愚蔽者愛",
    "X37n0675_001:0796c18": "與欲也。",
    "X37n0675_001:0796c19": "眾生戀著此身於財食睡三者妄起愛欲欲起則",
    "X37n0675_001:0796c20": "智昏愛興故神昧沙門受道可如是乎故制沙門",
    "X37n0675_001:0796c21": "去世資財等慎勿再者叮嚀之辭謂此外不可復",
    "X37n0675_001:0796c22": "加也使人下二句出其過意謂身心澹泊則志慮",
    "X37n0675_001:0796c23": "虗閒不為愛欲所愚蔽庶幾入道也或謂是三者",
    "X37n0675_001:0796c24": "皆不能行柰何曰不可妨他行者也問誰是能行",
    "X37n0675_001:0797a01": "者曰知無常者知道者能之。",
    "X37n0675_001:0797a02": "右經第三章。",
    "X37n0675_001:0797a03": "佛言眾生以十事為善亦以十事為惡何等為十身",
    "X37n0675_001:0797a04": "三口四意三身三者殺盜婬口四者兩舌惡口妄言",
    "X37n0675_001:0797a05": "綺語意三者嫉恚痴如是十事不順聖道名十惡行",
    "X37n0675_001:0797a06": "是惡若止名十善行。",
    "X37n0675_001:0797a07": "是惡若止名十善者是以止為善也不殺而護生",
    "X37n0675_001:0797a08": "等是以行為善也夫三界輪轉唯心所造一三業",
    "X37n0675_001:0797a09": "也縱之而為惡種三途之苦因反之而為善熟人",
    "X37n0675_001:0797a10": "天之樂果譬為治者善化之則宼賊皆為良民不",
    "X37n0675_001:0797a11": "善化之則良民將為賊子是故舉足動步開口動",
    "X37n0675_001:0797a12": "舌起心動念之間智者當自慎之。",
    "X37n0675_001:0797a13": "右經第四章。",
    "X37n0675_001:0797a14": "佛言人有眾過而不自悔頓息其心罪來赴身如水",
    "X37n0675_001:0797a15": "歸海漸成深廣若人有過自解知非改惡行善罪自",
    "X37n0675_001:0797a16": "消滅如病得汗漸有痊損耳。",
    "X37n0675_001:0797a17": "無心越理謂之過悔者追悔前非息心改行也未",
    "X37n0675_001:0797a18": "預聖流孰能無過但愚者不悔罪海轉深智者知",
    "X37n0675_001:0797a19": "非心病漸損。",
    "X37n0675_001:0797a20": "右經第五章。",
    "X37n0675_001:0797a21": "佛言惡人聞善故來撓亂者汝自禁息當無嗔責彼",
    "X37n0675_001:0797a22": "來惡者而自惡之。",
    "X37n0675_001:0797a23": "撓亂如毀謗打罵之類當無嗔責者華嚴云菩薩",
    "X37n0675_001:0797a24": "於他起嗔心即成就八萬障門是知嗔之為害甚",
    "X37n0675_001:0797b01": "大當惡來撓亂嗔心起時當以佛知見禁息之尚",
    "X37n0675_001:0797b02": "不見有己況有人乎自惡猶自害也。",
    "X37n0675_001:0797b03": "右經第六章。",
    "X37n0675_001:0797b04": "佛言有人聞吾守道行大仁慈故致罵佛佛默不對",
    "X37n0675_001:0797b05": "罵止問曰子以禮從人其人不納禮歸子乎對曰歸",
    "X37n0675_001:0797b06": "矣佛言今子罵我我今不納子自持禍歸子身矣猶",
    "X37n0675_001:0797b07": "響應聲影之隨形終無免離慎勿為惡。",
    "X37n0675_001:0797b08": "罵猶謗也佛誡惡人不可謗佛以佛不受謗禍還",
    "X37n0675_001:0797b09": "歸自也故設喻明之聲響影形喻因果不爽。",
    "X37n0675_001:0797b10": "右經第七章。",
    "X37n0675_001:0797b11": "佛言惡人害賢者猶仰天而唾唾不至天還從己墮",
    "X37n0675_001:0797b12": "逆風揚塵塵不至彼還坌己身賢不可毀禍必滅己。",
    "X37n0675_001:0797b13": "佛誡惡人不可害賢以賢者不可害秪自害耳故",
    "X37n0675_001:0797b14": "設二喻明之。",
    "X37n0675_001:0797b15": "右經第八章。",
    "X37n0675_001:0797b16": "佛言愽聞愛道道必難會守志奉道其道甚大。",
    "X37n0675_001:0797b17": "愽聞猶多聞也愛道猶慕道也多聞以慕道則全",
    "X37n0675_001:0797b18": "是口耳之學與道轉遠故必難會守志者不為岐",
    "X37n0675_001:0797b19": "路所惑也奉道者一心在道也不為岐路所惑而",
    "X37n0675_001:0797b20": "一心在道則道必可得故其道大。",
    "X37n0675_001:0797b21": "右經第九章。",
    "X37n0675_001:0797b22": "佛言覩人施道助之歡喜得福甚大沙門問曰此福",
    "X37n0675_001:0797b23": "盡乎佛言譬如一炬之火數千百人各以炬來分取",
    "X37n0675_001:0797b24": "熟食除冥此炬如故福亦如之。",
    "X37n0675_001:0797c01": "普賢十大願隨喜功德其一也功德不出六度而",
    "X37n0675_001:0797c02": "布施足以該之故惟云覩施道也見他勝事而心",
    "X37n0675_001:0797c03": "生憎嫉則其罪無窮覩人施道而助之歡喜則其",
    "X37n0675_001:0797c04": "福甚大沙門問此福盡者意謂此施福既為彼隨",
    "X37n0675_001:0797c05": "喜之而得福則此人之福不亦盡乎佛為釋疑云",
    "X37n0675_001:0797c06": "譬如一炬之火數千百人以炬各分之或熟食或",
    "X37n0675_001:0797c07": "除冥而此炬之火如故一人之福數千百人隨喜",
    "X37n0675_001:0797c08": "之而皆得福此人之福不損但仗彼為增上緣耳",
    "X37n0675_001:0797c09": "況又展轉相傳其燄愈熾則其福不愈大乎。",
    "X37n0675_001:0797c10": "右經第十章。",
    "X37n0675_001:0797c11": "佛言飯惡人百不如飯一善人飯善人千不如飯一",
    "X37n0675_001:0797c12": "持五戒者飯五戒者萬不如飯一須陀洹飯百萬須",
    "X37n0675_001:0797c13": "陀洹不如飯一斯陀含飯千萬斯陀含不如飯一阿",
    "X37n0675_001:0797c14": "那含飯一億阿那含不如飯一阿羅漢飯十億阿羅",
    "X37n0675_001:0797c15": "漢不如飯一辟支佛飯百億辟支佛不如飯一三世",
    "X37n0675_001:0797c16": "諸佛飯千億三世諸佛不如飯一無念無住無修無",
    "X37n0675_001:0797c17": "證之者。",
    "X37n0675_001:0797c18": "夫擇田投種自惡人至於三世諸佛極矣然猶云",
    "X37n0675_001:0797c19": "不如飯無念住修證之人者以其凡聖情盡超諸",
    "X37n0675_001:0797c20": "格量故其福獨勝也秪如此人畢竟如何供養金",
    "X37n0675_001:0797c21": "菓早朝猿摘去玉花晚後鳳銜來。",
    "X37n0675_001:0797c22": "右經第十一章。",
    "X37n0675_001:0797c23": "佛言人有二十難貧窮布施難豪貴學道難棄命必",
    "X37n0675_001:0797c24": "死難得覩佛經難生值佛世難忍色忍欲難見好不",
    "X37n0675_001:0798a01": "求難被辱不嗔難有勢不臨難觸事無心難廣學愽",
    "X37n0675_001:0798a02": "究難除滅我慢難不輕未學難心行平等難不說是",
    "X37n0675_001:0798a03": "非難會善知識難見性學道難隨化度人難覩境不",
    "X37n0675_001:0798a04": "動難善解方便難。",
    "X37n0675_001:0798a05": "此佛略示人情之難事二十種蓋欲人轉難為易",
    "X37n0675_001:0798a06": "化情向道也如知貧窮無羨餘則減口體以行施",
    "X37n0675_001:0798a07": "豪貴易起業則降志以學道貪生難棄則引義自",
    "X37n0675_001:0798a08": "決佛經難覩則信樂希求乃至不善解方便則深",
    "X37n0675_001:0798a09": "思愽究令心慧開發必使掀翻窠臼不為諸難所",
    "X37n0675_001:0798a10": "封是稱人中大丈夫也。",
    "X37n0675_001:0798a11": "右經第十二章。",
    "X37n0675_001:0798a12": "沙門問佛以何因緣得知宿命會其至道佛言淨心",
    "X37n0675_001:0798a13": "守志可會至道譬如磨鏡垢去明存斷欲無求當得",
    "X37n0675_001:0798a14": "宿命。",
    "X37n0675_001:0798a15": "宿命六通之一也至道大道也夫道本現成由迷",
    "X37n0675_001:0798a16": "故隔若能淨其心守其志則道必可會如趙州謂",
    "X37n0675_001:0798a17": "汝但究理坐看二三十年不會截取老僧頭去心",
    "X37n0675_001:0798a18": "本靈明由貪欲故昧若能內無所欲外無所求則",
    "X37n0675_001:0798a19": "心光獨露而曠劫之事一念皆知猶如磨鏡垢去",
    "X37n0675_001:0798a20": "明存胡漢俱現也。",
    "X37n0675_001:0798a21": "右經第十三章。",
    "X37n0675_001:0798a22": "沙門問佛何者為善何者最大佛言行道守真者善",
    "X37n0675_001:0798a23": "志與道合者大。",
    "X37n0675_001:0798a24": "道非行則弗至真非守則外移若能行道守真則",
    "X37n0675_001:0798b01": "不背於理故善然尚局在人天至於行之守之而",
    "X37n0675_001:0798b02": "合於道則可超出凡倫優入聖域故曰大也。",
    "X37n0675_001:0798b03": "右經第十四章。",
    "X37n0675_001:0798b04": "沙門問佛何者多力何者最明佛言忍辱多力不懷",
    "X37n0675_001:0798b05": "惡故兼加安健忍者無惡必為人尊心垢滅盡淨無",
    "X37n0675_001:0798b06": "暇穢是為最明未有天地逮於今日十方所有無有",
    "X37n0675_001:0798b07": "不見無有不知無有不聞得一切智可謂明矣。",
    "X37n0675_001:0798b08": "力莫多於忍辱以忍辱之人達無我我所故雖惡",
    "X37n0675_001:0798b09": "境來加而心不懷惡八風來撓而心加安健所謂",
    "X37n0675_001:0798b10": "能行忍者乃可名為有力大人也故為人所尊明",
    "X37n0675_001:0798b11": "莫最於滅心垢以心垢滅者靈光獨露得一切智",
    "X37n0675_001:0798b12": "古今所有無不知見所謂恒沙界外一滴之雨盡",
    "X37n0675_001:0798b13": "知頭數也不謂明乎。",
    "X37n0675_001:0798b14": "右經第十五章。",
    "X37n0675_001:0798b15": "佛言人懷愛欲不見道者譬如澄水致手攪之眾人",
    "X37n0675_001:0798b16": "共臨無有覩其影者人以愛欲交錯心中濁興故不",
    "X37n0675_001:0798b17": "見道汝等沙門當捨愛欲愛欲垢盡道可見矣。",
    "X37n0675_001:0798b18": "澄水喻心本清淨手攪喻愛欲渾濁不覩影喻不",
    "X37n0675_001:0798b19": "見道心中濁興謂由愛欲故眾欲並起也水清則",
    "X37n0675_001:0798b20": "毛髮可鑑心淨則道體畢露不捨愛欲而能見道",
    "X37n0675_001:0798b21": "者未之有也。",
    "X37n0675_001:0798b22": "右經第十六章。",
    "X37n0675_001:0798b23": "佛言夫見道者譬如持炬入冥室中其冥即滅而明",
    "X37n0675_001:0798b24": "獨存學道見諦無明即滅而明常存矣。",
    "X37n0675_001:0798c01": "已上皆破無明而見道此章獨見諦而滅無明文",
    "X37n0675_001:0798c02": "影略耳。",
    "X37n0675_001:0798c03": "右經第十七章。",
    "X37n0675_001:0798c04": "佛言吾法念無念念行無行行言無言言修無修修",
    "X37n0675_001:0798c05": "會者近爾迷者遠乎言語道斷非物所拘差之毫釐",
    "X37n0675_001:0798c06": "失之須臾。",
    "X37n0675_001:0798c07": "從無住本立一切法言其有體本寂滅言其無幻",
    "X37n0675_001:0798c08": "相儼然故云念無念念等悟其旨者不滯於有無",
    "X37n0675_001:0798c09": "獨超物外故與此法近迷其旨者滯於有無永墮",
    "X37n0675_001:0798c10": "塵區故與此法遠也況此法言語路絕不可以言",
    "X37n0675_001:0798c11": "語求非物所拘不可以事物取蓋惟證者方知非",
    "X37n0675_001:0798c12": "情所測若以有思惟心擬議於事物之迹則毫釐",
    "X37n0675_001:0798c13": "之差天地懸隔須臾之失永劫沉淪可不慎哉。",
    "X37n0675_001:0798c14": "右經第十八章。",
    "X37n0675_001:0798c15": "佛言觀天地念非常觀世界念非常觀靈覺即菩提",
    "X37n0675_001:0798c16": "如是知識得道疾矣。",
    "X37n0675_001:0798c17": "劫火洞然大千俱壞天地世界何常之有眾生覺",
    "X37n0675_001:0798c18": "性靈靈不昧直下與諸佛所證智果同體不二豈",
    "X37n0675_001:0798c19": "有間然蓋無常為入道之門靈覺是本有佛性二",
    "X37n0675_001:0798c20": "者能觀之如灸病得穴而道之得旦暮可待豈不",
    "X37n0675_001:0798c21": "疾乎。",
    "X37n0675_001:0798c22": "右經第十九章。",
    "X37n0675_001:0798c23": "佛言當念身中四大各自有名都無我者我既都無",
    "X37n0675_001:0798c24": "其如幻耳。",
    "X37n0675_001:0799a01": "念猶觀也以眾生認身為我故令觀此身唯有四",
    "X37n0675_001:0799a02": "大假名而無我者如堅者名地濕者名水暖者名",
    "X37n0675_001:0799a03": "火動者名風何者名為我乎若四者即我則我有",
    "X37n0675_001:0799a04": "四若四者非我則離四之外我安在哉由此觀之",
    "X37n0675_001:0799a05": "我不可得其身心之相惟如幻耳毗婆尸佛偈云",
    "X37n0675_001:0799a06": "身從無相中受生猶如幻出諸形相幻人心識本",
    "X37n0675_001:0799a07": "來無罪福皆空無所住是故學者貴知幻也。",
    "X37n0675_001:0799a08": "右經第二十章。",
    "X37n0675_001:0799a09": "佛言人隨情欲求於聲名聲名顯著身已故矣貪世",
    "X37n0675_001:0799a10": "常名而不學道抂功勞形譬如燒香雖人聞香香之",
    "X37n0675_001:0799a11": "燼矣危身之火而在其後。",
    "X37n0675_001:0799a12": "貪世常名謂貪世間庸眾人所求之名抂功勞形",
    "X37n0675_001:0799a13": "謂無益身心性命徒費力耳香聞質燼喻名著身",
    "X37n0675_001:0799a14": "喪危身之火而在其後者謂享虗名於生前受實",
    "X37n0675_001:0799a15": "禍於身後也清涼國師云求大名稱者若勝負心",
    "X37n0675_001:0799a16": "是修羅因若我慢心是外道因是也。",
    "X37n0675_001:0799a17": "右經第二十一章。",
    "X37n0675_001:0799a18": "佛言財色於人人之不捨譬如刀刃有蜜不足一餐",
    "X37n0675_001:0799a19": "之美小兒舐之則有割舌之患。",
    "X37n0675_001:0799a20": "刀蜜喻財色小兒喻無智之人不足一餐喻利少",
    "X37n0675_001:0799a21": "割舌喻害多也。",
    "X37n0675_001:0799a22": "右經第二十二章。",
    "X37n0675_001:0799a23": "佛言人繫於妻子舍宅甚於牢獄牢獄有散釋之期",
    "X37n0675_001:0799a24": "妻子無遠離之念情愛於色豈憚驅驅雖有虎口之",
    "X37n0675_001:0799b01": "患心存甘伏投泥自溺故曰凡夫透得此門出塵羅",
    "X37n0675_001:0799b02": "漢。",
    "X37n0675_001:0799b03": "驅驅役勞貌虎口之患心存甘伏者謂為妻子之",
    "X37n0675_001:0799b04": "故雖行險僥倖亡身失命之事亦甘為之也夫愛",
    "X37n0675_001:0799b05": "欲泥深凡夫自溺火宅門狹羅漢能超昔國一禪",
    "X37n0675_001:0799b06": "師謂崔趙公曰出家乃大丈夫事非將相之所能",
    "X37n0675_001:0799b07": "為亦以是哉。",
    "X37n0675_001:0799b08": "右經第二十三章。",
    "X37n0675_001:0799b09": "佛言愛欲莫甚於色色之為欲其大無外賴有一矣",
    "X37n0675_001:0799b10": "若使二同普天之人無能為道者矣。",
    "X37n0675_001:0799b11": "愛欲莫甚於色者以是根蒂中帶來為輪迴受身",
    "X37n0675_001:0799b12": "之本故大而無外也所以佛有賴一之嘆今欲界",
    "X37n0675_001:0799b13": "眾生能為道而不為欲所敗者佛知見力耳昔有",
    "X37n0675_001:0799b14": "法師問大義禪師曰欲界無禪禪歸色界此土憑",
    "X37n0675_001:0799b15": "何而立禪義曰法師秪知欲界無禪不知禪界無",
    "X37n0675_001:0799b16": "欲是也。",
    "X37n0675_001:0799b17": "右經第二十四章。",
    "X37n0675_001:0799b18": "佛言愛欲之人猶如執炬逆風而行必有燒手之患。",
    "X37n0675_001:0799b19": "執炬喻欲情內熾逆風喻欲境橫陳燒手言愛欲",
    "X37n0675_001:0799b20": "之人必遭愛欲之害也良以婬習研磨不休自耗",
    "X37n0675_001:0799b21": "其精則火界熾然其於生也尚有痟渴等疾則其",
    "X37n0675_001:0799b22": "死也感大猛火之報故楞嚴云十方如來色目行",
    "X37n0675_001:0799b23": "婬同名欲火菩薩見欲如避火坑豈不然哉。",
    "X37n0675_001:0799b24": "右經第二十五章。",
    "X37n0675_001:0799c01": "天神獻玉女於佛欲壞佛意佛言革囊眾穢爾來何",
    "X37n0675_001:0799c02": "為去吾不用天神逾敬因問道意佛為解說即得須",
    "X37n0675_001:0799c03": "陀洹果。",
    "X37n0675_001:0799c04": "此佛之降魔也眾生所以流浪於色欲者於此不",
    "X37n0675_001:0799c05": "淨妄生淨想耳如知其為革囊眾穢雖掩鼻而過",
    "X37n0675_001:0799c06": "之可也況躭戀乎寶積云愚人昏迷念不淨躭染",
    "X37n0675_001:0799c07": "臭穢膿血身諸欲迅滅歸無常永沉地獄閻羅界",
    "X37n0675_001:0799c08": "假令變化如汝等色身殊勝滿世間我無一念貪",
    "X37n0675_001:0799c09": "欲心常生如夢如怨想或曰魔以惡心向佛罪莫",
    "X37n0675_001:0799c10": "大矣而佛為說法便得果證何也答曰凡見佛無",
    "X37n0675_001:0799c11": "空過者蓋既見佛則化惡為善反邪歸正又根熟",
    "X37n0675_001:0799c12": "故得道也。",
    "X37n0675_001:0799c13": "右經第二十六章。",
    "X37n0675_001:0799c14": "佛言夫為道者猶木在水尋流而行不觸兩岸不為",
    "X37n0675_001:0799c15": "人取不為鬼神所遮不為洄流所住亦不腐敗吾保",
    "X37n0675_001:0799c16": "此木決定入海學道之人不為情欲所惑不為眾邪",
    "X37n0675_001:0799c17": "所嬈精進無為吾保此人必得道矣。",
    "X37n0675_001:0799c18": "夫為道者一句總標猶木在水下舉喻學道之人",
    "X37n0675_001:0799c19": "下合法謂學道者順道而修如木在水尋流而行",
    "X37n0675_001:0799c20": "若瞥起一念為情欲所惑則是觸兩岸為有為所",
    "X37n0675_001:0799c21": "滯則是為人取嬈於邪見則為鬼神所遮疲於精",
    "X37n0675_001:0799c22": "進則為洄流所住墮於空寂則腐敗也惟負大根",
    "X37n0675_001:0799c23": "器者羅籠不住呼喚不回驀直向前執得為礙哉",
    "X37n0675_001:0799c24": "所以世尊皆云吾保者示其必得終不虗也。",
    "X37n0675_001:0800a01": "右經第二十七章。",
    "X37n0675_001:0800a02": "佛言慎勿信汝意汝意不可信慎勿與色會色會即",
    "X37n0675_001:0800a03": "禍生得呵羅漢已乃可信汝意。",
    "X37n0675_001:0800a04": "夫瞥嗔瞥喜乍善乍惡猶如野馬無暫停住意可",
    "X37n0675_001:0800a05": "信乎古云須作心師勿師於心是也敗道喪志傷",
    "X37n0675_001:0800a06": "神耗體皆因女色色可會乎古云寧近毒蛇勿親",
    "X37n0675_001:0800a07": "女色是也得阿羅漢已乃可信意者以見思既盡",
    "X37n0675_001:0800a08": "如家賊已袪而主人用事復何疑乎。",
    "X37n0675_001:0800a09": "右經第二十八章。",
    "X37n0675_001:0800a10": "佛言慎勿視女色亦莫共言語若與語者正心思念",
    "X37n0675_001:0800a11": "我為沙門處於濁世當如蓮華不為泥汙想其老者",
    "X37n0675_001:0800a12": "如母長者如姊少者如妹稚者如子生度脫心息滅",
    "X37n0675_001:0800a13": "惡心。",
    "X37n0675_001:0800a14": "長阿含經云阿難白佛言佛滅度後諸女人輩來",
    "X37n0675_001:0800a15": "受誨者當如之何佛告阿難莫與相見阿難又白",
    "X37n0675_001:0800a16": "設相見者當如之何佛言莫與共語阿難云設與",
    "X37n0675_001:0800a17": "語者當如之何佛言自撿其心與此全同我為沙",
    "X37n0675_001:0800a18": "門下乃正心思念母子姊妹等乃假想對治也。",
    "X37n0675_001:0800a19": "右經第二十九章。",
    "X37n0675_001:0800a20": "佛言夫為道者如被乾草火來須避道人見欲必當",
    "X37n0675_001:0800a21": "遠之。",
    "X37n0675_001:0800a22": "此示遠離行也乾草喻欲念火喻欲境達境原空",
    "X37n0675_001:0800a23": "知心本寂各不相到當處解脫是真避也。",
    "X37n0675_001:0800a24": "右經第三十章。",
    "X37n0675_001:0800b01": "佛言有人患婬不止欲自除陰佛謂之曰若斷其陰",
    "X37n0675_001:0800b02": "不如斷心心如功曹功曹若止從者都息邪心不止",
    "X37n0675_001:0800b03": "斷陰何益佛為說偈欲生於汝意意以思想生二心",
    "X37n0675_001:0800b04": "各寂靜非色亦非行佛言此偈是迦葉佛說。",
    "X37n0675_001:0800b05": "患婬不止而欲斷陰可謂切志於道者但不知斷",
    "X37n0675_001:0800b06": "心為得其要徒斷陰無益也何者心生種種法生",
    "X37n0675_001:0800b07": "如功曹行從者俱行心滅種種法滅如功曹止從",
    "X37n0675_001:0800b08": "者俱止苟邪心不止而斷陰果何益乎又引先佛",
    "X37n0675_001:0800b09": "偈示之曰欲不自生生於第六意識意不自生生",
    "X37n0675_001:0800b10": "於思想兩心所其王所二心相因而起各不相到",
    "X37n0675_001:0800b11": "當體無生故云各寂靜其寂靜之心不有狀貌非",
    "X37n0675_001:0800b12": "關起滅故云非色非行此又世尊示斷心之要智",
    "X37n0675_001:0800b13": "者宜善思之。○大寶積經文殊師利告善住天子",
    "X37n0675_001:0800b14": "言若人一心專精自守貪欲心發即應覺知方便",
    "X37n0675_001:0800b15": "除散應作是念此是空此不淨求此欲心生處滅",
    "X37n0675_001:0800b16": "處從何所來去至何所是中誰染誰受染者誰為",
    "X37n0675_001:0800b17": "染法如是觀時不見能染不見所染不見染事以",
    "X37n0675_001:0800b18": "不見故則無有取以不取故則無有捨以不捨故",
    "X37n0675_001:0800b19": "則無有受不捨不受則名離欲寂滅涅槃偈意正",
    "X37n0675_001:0800b20": "同。",
    "X37n0675_001:0800b21": "右經第三十一章。",
    "X37n0675_001:0800b22": "佛言人從愛欲生憂從憂生怖若離於愛何憂何怖。",
    "X37n0675_001:0800b23": "三界生死愛為根本愛則憂憂失其愛也憂則怖",
    "X37n0675_001:0800b24": "怖失其愛也怖有五一不活怖二惡名怖三大眾",
    "X37n0675_001:0800c01": "威德怖四死怖五墮惡道怖愛本也憂怖其末也",
    "X37n0675_001:0800c02": "本既不存則末將安立乎然愛欲根深非智莫拔",
    "X37n0675_001:0800c03": "故經云身苦所逼迫由貪著渴愛斷滅諸渴愛惟",
    "X37n0675_001:0800c04": "佛智為勝其佛智者真伐生死根之利斧也。",
    "X37n0675_001:0800c05": "右經第三十二章。",
    "X37n0675_001:0800c06": "佛言夫為道者譬如一人與萬人戰挂鎧出門意或",
    "X37n0675_001:0800c07": "怯弱或半路而退或格鬪而死或得勝而還沙門學",
    "X37n0675_001:0800c08": "道應當堅持其心精進勇銳不畏前境破滅眾魔而",
    "X37n0675_001:0800c09": "得道果。",
    "X37n0675_001:0800c10": "此示精進度也萬人喻眾魔戰喻以智滅惑挂鎧",
    "X37n0675_001:0800c11": "出門喻發心入道怯弱喻志不堅牢半路而退喻",
    "X37n0675_001:0800c12": "自畫而不進格鬪而死喻稍進而無功得勝而還",
    "X37n0675_001:0800c13": "喻破魔得道眾魔共四種一蘊魔二死魔三煩惱",
    "X37n0675_001:0800c14": "魔四天魔。",
    "X37n0675_001:0800c15": "右經第三十三章。",
    "X37n0675_001:0800c16": "沙門夜誦迦葉佛遺教經其聲悲緊思悔欲退佛問",
    "X37n0675_001:0800c17": "之曰汝昔在家曾為何業對曰愛彈琴佛言絃緩如",
    "X37n0675_001:0800c18": "何對曰不鳴矣絃急如何對曰聲絕矣急緩得中如",
    "X37n0675_001:0800c19": "何對曰諸音普矣佛言沙門學道亦然心若調適道",
    "X37n0675_001:0800c20": "可得矣於道若暴暴即身疲其身若疲意即生惱意",
    "X37n0675_001:0800c21": "若生惱行即退矣其行既退罪必加矣但清淨安樂",
    "X37n0675_001:0800c22": "道不失矣。",
    "X37n0675_001:0800c23": "夫懈怠不能進道人皆知之而不知其進銳者亦",
    "X37n0675_001:0800c24": "有失道之患故即彈琴喻之謂沙門學道必心調",
    "X37n0675_001:0801a01": "適得中乃可得道也蓋暴疲惱退四者相因而來",
    "X37n0675_001:0801a02": "行至於退則無所不至矣罪不亦加乎清淨安樂",
    "X37n0675_001:0801a03": "正所謂適中之行也興善寬禪師云真修者不得",
    "X37n0675_001:0801a04": "勤不得忘勤即近執著忘即落無明此為心要又",
    "X37n0675_001:0801a05": "法句經云若起精進心是妄非精進若能心不妄",
    "X37n0675_001:0801a06": "精進無有涯知此進道則無過不及之患矣。",
    "X37n0675_001:0801a07": "右經第三十四章。",
    "X37n0675_001:0801a08": "佛言如人鍛鐵去滓成器器即精好學道之人去心",
    "X37n0675_001:0801a09": "垢染行即清淨矣。",
    "X37n0675_001:0801a10": "眾生結習在心如鐵含滓若非鍛煉功深曷由使",
    "X37n0675_001:0801a11": "行清淨而成就真正法器哉。",
    "X37n0675_001:0801a12": "右經第三十五章。",
    "X37n0675_001:0801a13": "佛言人離惡道得為人難既得為人去女即男難既",
    "X37n0675_001:0801a14": "得為男六根完具難六根既具生中國難既得中國",
    "X37n0675_001:0801a15": "值佛世難既值佛世遇道者難既得遇道興信心難",
    "X37n0675_001:0801a16": "既興信心發菩提心難既發菩提心無修無證難。",
    "X37n0675_001:0801a17": "復列此九難者欲人自慶其所已得而勉其所未",
    "X37n0675_001:0801a18": "得也無脩無證難者以慕果發心刻意修證為之",
    "X37n0675_001:0801a19": "或易若夫修證俱忘天真自如非見性者不易入",
    "X37n0675_001:0801a20": "作故為最難也。",
    "X37n0675_001:0801a21": "右經第三十六章。",
    "X37n0675_001:0801a22": "佛言佛子離吾數千里憶念吾戒必得道果在吾左",
    "X37n0675_001:0801a23": "右雖常見吾不順吾戒終不得道。",
    "X37n0675_001:0801a24": "戒為得道之基蓋因戒生定由定發慧也若不順",
    "X37n0675_001:0801b01": "戒則定慧無由發生雖日近佛何益寶積云雖有",
    "X37n0675_001:0801b02": "眾生見我色身不護其戒何所得耶如提婆達多",
    "X37n0675_001:0801b03": "雖遇於我猶墮地獄若復有人於來世中勤修我",
    "X37n0675_001:0801b04": "教則為希有如見我身無有異也此意正同。",
    "X37n0675_001:0801b05": "右經第三十七章。",
    "X37n0675_001:0801b06": "佛問沙門人命在幾間對曰數日間佛言子未知道",
    "X37n0675_001:0801b07": "復問一沙門人命在幾間對曰飯食間佛言子未知",
    "X37n0675_001:0801b08": "道復問一沙門人命在幾間對曰呼吸間佛言善哉",
    "X37n0675_001:0801b09": "子知道矣。",
    "X37n0675_001:0801b10": "大乘以八識連持一期色心不斷功能曰命小乘",
    "X37n0675_001:0801b11": "以出入息為命今言呼吸間者且約小乘言之謂",
    "X37n0675_001:0801b12": "呼時吸已滅吸時呼已滅蓋彼彼不相知念念不",
    "X37n0675_001:0801b13": "停駐也壽者之相當體寂滅其於道不既近乎故",
    "X37n0675_001:0801b14": "佛以知道許之。",
    "X37n0675_001:0801b15": "右經第三十八章。",
    "X37n0675_001:0801b16": "佛言學佛道者佛所言說皆應信順譬如食蜜中邊",
    "X37n0675_001:0801b17": "皆甜吾經亦爾。",
    "X37n0675_001:0801b18": "一代時教大小頓漸萬萬不同總如來後得智中",
    "X37n0675_001:0801b19": "流出一音所演無異法也故以食蜜喻之後人勝",
    "X37n0675_001:0801b20": "負情深性相異旨大小殊宗各黨專門互相非是",
    "X37n0675_001:0801b21": "豈如來大師之意乎遂師云教海一味隨機萬差",
    "X37n0675_001:0801b22": "信順修行皆離苦得樂斯言得之矣。",
    "X37n0675_001:0801b23": "右經第三十九章。",
    "X37n0675_001:0801b24": "佛言沙門行道無如磨牛身雖行道心道不行心道",
    "X37n0675_001:0801c01": "若行何用行道。",
    "X37n0675_001:0801c02": "此為行道而不知用心者誡也謂身雖行道而心",
    "X37n0675_001:0801c03": "緣世諦與磨牛何異哉故行道者務在心行而身",
    "X37n0675_001:0801c04": "非其所重也華嚴云心常不與世心和合名為精",
    "X37n0675_001:0801c05": "進是也。",
    "X37n0675_001:0801c06": "右經第四十章。",
    "X37n0675_001:0801c07": "佛言夫為道者如牛負重行深泥中疲極不敢左右",
    "X37n0675_001:0801c08": "顧視出離汙泥乃可蘇息沙門當觀情欲甚於汙泥",
    "X37n0675_001:0801c09": "直心念道可免苦矣。",
    "X37n0675_001:0801c10": "夫為道者一句總標如牛負重下舉喻沙門當觀",
    "X37n0675_001:0801c11": "下合法謂眾生負痴愛重擔而行情欲泥中惟直",
    "X37n0675_001:0801c12": "心念道庶幾免苦其或心稍不端而左右顧視有",
    "X37n0675_001:0801c13": "所覬覦其不遭其沒溺者幾希矣。",
    "X37n0675_001:0801c14": "右經第四十一章。",
    "X37n0675_001:0801c15": "佛言吾視王候之位如過隙塵視金玉之寶如瓦礫",
    "X37n0675_001:0801c16": "視紈素之服如弊帛視大千界如一訶子視阿耨池",
    "X37n0675_001:0801c17": "水如塗足油視方便門如化寶聚視無上乘如夢金",
    "X37n0675_001:0801c18": "帛視佛道如眼前花視禪定如須彌柱視涅槃如晝",
    "X37n0675_001:0801c19": "夕窹視倒正如六龍舞視平等如一真地視興化如",
    "X37n0675_001:0801c20": "四時木。",
    "X37n0675_001:0801c21": "此佛示己之知見開悟眾生也視尊位如隙塵知",
    "X37n0675_001:0801c22": "無常也金玉如瓦礫心無貪著惠施不恡也紈素",
    "X37n0675_001:0801c23": "如弊帛不求美飾也界訶池油等大小也大千界",
    "X37n0675_001:0801c24": "者釋迦所主之土也阿耨池此云無熱惱乃西域",
    "X37n0675_001:0802a01": "池之最大者塗足油西域風俗每用油塗足取其",
    "X37n0675_001:0802a02": "清涼且消毒也方便如化寶聚黃葉止兒啼也無",
    "X37n0675_001:0802a03": "上乘如夢金帛歸無所得也佛道如眼前花赴機",
    "X37n0675_001:0802a04": "暫應也禪定如須彌柱境風識浪莫能傾動也涅",
    "X37n0675_001:0802a05": "槃如晝夕窹遠離夢想也倒正如六龍舞以六龍",
    "X37n0675_001:0802a06": "升降互為正倒無定位也平等視眾生如一真地",
    "X37n0675_001:0802a07": "以一直法界絕自他也興化如四時木者謂繁興",
    "X37n0675_001:0802a08": "大用隨機設化任運起滅而我本無心喻如四時",
    "X37n0675_001:0802a09": "流行草木榮悴而天本無言也以上皆如來自受",
    "X37n0675_001:0802a10": "用境界蓋由識謝情亡智通無礙法爾如是也。",
    "X37n0675_001:0802a11": "右經第四十二章。",
    "X37n0675_001:0802a12": "佛說四十二章經終",
    "X37n0675_001:0802a14": "佛祖三經指南卷上"
}