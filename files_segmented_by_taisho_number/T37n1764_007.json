{
    "T37n1764_007:0785c25": "2涅槃義記卷第七",
    "T37n1764_007:0785c27": "隋淨影寺沙門釋慧遠述",
    "T37n1764_007:0785c28": "上來難破聞、不聞義，自下第二辯實異相，明",
    "T37n1764_007:0785c29": "不可聞。然今且就涅槃一法明不可聞，餘類",
    "T37n1764_007:0786a01": "可知。於中有二：一明涅槃不同色聲故不可",
    "T37n1764_007:0786a02": "聞、二明涅槃非三世攝故不可聞。前中兩句：",
    "T37n1764_007:0786a03": "一舉麁顯細，明色與聲可得見聞。「凡是色法",
    "T37n1764_007:0786a04": "或是可見、不可見」者，色有三種：一可見有對，",
    "T37n1764_007:0786a05": "謂眼所行；二不可見有對，謂耳、鼻、舌、身所對",
    "T37n1764_007:0786a06": "之色；三不可見無對，謂法塵中無作之色。此",
    "T37n1764_007:0786a07": "三種中，初一可見，餘不可見，是以言「惑」。又色",
    "T37n1764_007:0786a08": "塵中現在可見，過未叵見，亦得言「惑」。「聲亦如",
    "T37n1764_007:0786a09": "是，惑是可聞、不可聞」者，現在可聞，過未叵聞。",
    "T37n1764_007:0786a10": "二辨細異麁，明「大涅槃不同色、聲，云何而言",
    "T37n1764_007:0786a11": "可得見聞」。後中亦二：一就三世音聲推求，",
    "T37n1764_007:0786a12": "明其不得聞於涅槃。「過去已滅不可聞」者，過",
    "T37n1764_007:0786a13": "聲已滅，不可尋之聞於涅槃。「未來求至亦不",
    "T37n1764_007:0786a14": "聞」者，未來音聲以未至故，不可尋之聞於涅槃。",
    "T37n1764_007:0786a15": "「現在聽時不名聞」者，當現聽時，耳但聞聲，未得",
    "T37n1764_007:0786a16": "尋聲取彼涅槃，是故聽時亦不得名聞於涅",
    "T37n1764_007:0786a17": "槃。「聞已聲滅更不聞」者，聽竟聲滅更無取尋，",
    "T37n1764_007:0786a18": "故亦不得聞於涅槃。二就涅槃法體推求，明",
    "T37n1764_007:0786a19": "三世故不可聞涅槃，「亦非過去、現、未」正明涅",
    "T37n1764_007:0786a20": "槃體非三世，「若非三」下明叵說聞，「云何言」下",
    "T37n1764_007:0786a21": "結非聖說。上來第一德王為難，下佛嘆之，",
    "T37n1764_007:0786a22": "「善哉」總歎，「汝今」下別。別中有二：一歎其所解、",
    "T37n1764_007:0786a23": "二嘆其所同。解中，「汝知一切諸法如幻炎」等",
    "T37n1764_007:0786a24": "嘆其解空，「畫水迹」等嘆解無常，「如泡沫」等嘆",
    "T37n1764_007:0786a25": "解無我，「無苦樂」等嘆其解苦。無樂，苦相；無苦，",
    "T37n1764_007:0786a26": "苦實。故經說言「五陰洞達空無所起是苦義」",
    "T37n1764_007:0786a27": "矣。問曰：德王上來難佛聞、不聞義，如來何故",
    "T37n1764_007:0786a28": "歎知幻等？以前德王知法虛幻，無常生滅，三",
    "T37n1764_007:0786a29": "世推求都無聞義，故為此歎。次嘆所同，明如",
    "T37n1764_007:0786b01": "十地之所知見。德王自位在於何處，如十地",
    "T37n1764_007:0786b02": "乎？下說德王久已成就菩提功德，化無量生",
    "T37n1764_007:0786b03": "令住菩提。初地已上皆名成就菩提功德，然",
    "T37n1764_007:0786b04": "今德王或可是佛示居學地、或在學窮，所解",
    "T37n1764_007:0786b05": "同餘十住菩薩，故言如也。如經歎佛，如三世",
    "T37n1764_007:0786b06": "佛所說不變，此亦似彼。如來是中何故不答？",
    "T37n1764_007:0786b07": "有言客至。無客不答，聖化容豫，豈有此妨？但",
    "T37n1764_007:0786b08": "佛巧化，為留此答，兼益新來諸菩薩等，故此不",
    "T37n1764_007:0786b09": "答。自下第二瑠璃為問，如來酬答。於中有",
    "T37n1764_007:0786b10": "六：一瑠璃將來先現光相、二辨光所從、三琉",
    "T37n1764_007:0786b11": "璃身至設供奉佛、四問答拂遣來去之相、五",
    "T37n1764_007:0786b12": "問答辨法、六琉璃聞法歡喜領解。文別可知：",
    "T37n1764_007:0786b13": "聖化有由故先現相，相有所從故次辨之，現",
    "T37n1764_007:0786b14": "相須應故次身來，來相覆真故次拂遣，來為",
    "T37n1764_007:0786b15": "顯法故次辨法，得法稱心故須領解。先辨",
    "T37n1764_007:0786b16": "光相。「時大眾中」明現光處，「忽然之頃」明現光",
    "T37n1764_007:0786b17": "時，「有大光明」正明現光，「非青色」下顯其光相。",
    "T37n1764_007:0786b18": "琉璃菩薩從於平等實證身中放阿含光令人",
    "T37n1764_007:0786b19": "覩見，是故大眾非青見青、乃至非見而得見",
    "T37n1764_007:0786b20": "也。「大眾過光，身心快樂」明光利益，先法、後喻。",
    "T37n1764_007:0786b21": "問曰：何故無邊放光令此眾怖，瑠璃放光令",
    "T37n1764_007:0786b22": "此眾樂？蓋隨化宜不同故爾。云何不同？無邊",
    "T37n1764_007:0786b23": "將來為表聖滅，欲使此眾覺世不安，故令眾",
    "T37n1764_007:0786b24": "怖。今此琉璃所放光者，為欲顯法令眾證入，",
    "T37n1764_007:0786b25": "勝益將至，故使眾樂。自下第二辨光所從，文",
    "T37n1764_007:0786b26": "別有二：一明此光從其平等實證中發、二就",
    "T37n1764_007:0786b27": "其化相明從東方瑠璃邊來。前中，初先寄默",
    "T37n1764_007:0786b28": "彰寂，「爾時世尊問文殊」下以言顯實。前寄默",
    "T37n1764_007:0786b29": "中，初文殊問，佛默不答光來之處，寂滅離言，",
    "T37n1764_007:0786c01": "故默顯之。佛證窮深，故先默顯，文殊從佛悟",
    "T37n1764_007:0786c02": "解寂義；故次第二迦葉轉問，文殊不答，迦葉",
    "T37n1764_007:0786c03": "復從文殊悟解；故次第三無邊轉問，迦葉不",
    "T37n1764_007:0786c04": "答，無邊復從迦葉悟解；故次第四淨住王問，",
    "T37n1764_007:0786c05": "無邊不答；眾聖同證，是故乃至五百相問皆",
    "T37n1764_007:0786c06": "默不答。以言顯中，「如來先問文殊」下以七句",
    "T37n1764_007:0786c07": "廣辨。前之六句，就實顯實，明無因緣。後之一",
    "T37n1764_007:0786c08": "句，約相顯實，明有因緣，因滅無明得菩提燈，",
    "T37n1764_007:0786c09": "故有此光。上來顯實，下就化辨。於中如來",
    "T37n1764_007:0786c10": "初先教說莫入第一，應以世諦而解說之。「文",
    "T37n1764_007:0786c11": "殊」下辨，於中有三：一此彰彼事、二彼彰此事、",
    "T37n1764_007:0786c12": "三結答如來。此彰彼中，文別有四：一彰彼國",
    "T37n1764_007:0786c13": "土人民之事、二彰彼化主、三「隨所住」下彰彼",
    "T37n1764_007:0786c14": "所說共此不殊、四「琉璃光問滿月光」下彰彼",
    "T37n1764_007:0786c15": "所問與此不異。彼彰此中，文別有五：一滿",
    "T37n1764_007:0786c16": "月光佛彰此世界人民之事、二彰此化主、三",
    "T37n1764_007:0786c17": "「大悲純」下彰此所說共彼不殊、四「彼有菩薩",
    "T37n1764_007:0786c18": "名光明」下彰此所問與彼不異、五佛今答下",
    "T37n1764_007:0786c19": "彼勸瑠璃令來至此。問曰：何故不此勸向彼？",
    "T37n1764_007:0786c20": "解有五義：一彼土眾生於此佛所有宿因緣",
    "T37n1764_007:0786c21": "故勸來此，此眾於彼未必有緣故不勸往；二",
    "T37n1764_007:0786c22": "此土眾生宜見彼來請法獲益故勸來此，彼",
    "T37n1764_007:0786c23": "眾於此未必有宜故不勸往；三欲令彼諸菩",
    "T37n1764_007:0786c24": "薩來導引此眾往生淨土，化益弘多，故勸來",
    "T37n1764_007:0786c25": "此，此眾若往無如是利，故不勸往；四欲令彼",
    "T37n1764_007:0786c26": "新行菩薩來此惡界增長悲願故勸來此，此",
    "T37n1764_007:0786c27": "眾若往無如是利故不勸往；五德王於彼若",
    "T37n1764_007:0786c28": "有化益佛亦勸往，非起此說故不論之。「彼",
    "T37n1764_007:0786c29": "琉璃」下是第三段，文殊舉彼琉璃將來結答如",
    "T37n1764_007:0787a01": "來。此第二竟。第三大段，琉璃來至供佛可知。",
    "T37n1764_007:0787a02": "自下第四問答拂遣來去之相。佛先試問「為",
    "T37n1764_007:0787a03": "到者來？不到者來？」「瑠璃」下答，初先就身以明",
    "T37n1764_007:0787a04": "無來，次就法辨，後就心顯明諸過盡故無有",
    "T37n1764_007:0787a05": "來。初中，「世尊！到亦不來、不到亦不來」者，解有",
    "T37n1764_007:0787a06": "二義：一就應身無常以釋，應身達此名之為",
    "T37n1764_007:0787a07": "到，在路滅者名為不到。論其到者，此處新生，",
    "T37n1764_007:0787a08": "不從彼來，故不名來。其不到者，在路即滅，不",
    "T37n1764_007:0787a09": "來至此，故亦不來。二就真身常義以釋，向來",
    "T37n1764_007:0787a10": "應身到與不到，於真常寂由來不動，故並不來。",
    "T37n1764_007:0787a11": "「我觀此義都無有來」總以結之，到與不到二俱",
    "T37n1764_007:0787a12": "無來，故曰都無。次就法辨，「諸行若常亦不來」",
    "T37n1764_007:0787a13": "者同向後解，「若是無常亦無來」者如向前釋，",
    "T37n1764_007:0787a14": "此名五陰以為諸行。下就心顯，句別有八：前",
    "T37n1764_007:0787a15": "三遠離凡夫之過，故無去來，初離我見，次離",
    "T37n1764_007:0787a16": "憍慢，後離取行，或見二取名為取行；後五遠",
    "T37n1764_007:0787a17": "離二乘之過，初二後一迷大之過，中間二句",
    "T37n1764_007:0787a18": "執小之過。自下第五問答辨法，於中有二：",
    "T37n1764_007:0787a19": "一欲問求聽如來聽許、二琉璃正問如來為",
    "T37n1764_007:0787a20": "辨。前中，初先琉璃欲問，請佛求聽。「且置斯事」",
    "T37n1764_007:0787a21": "息止前言不來去之義，且說叵盡故言且置，",
    "T37n1764_007:0787a22": "「欲有所問」自宣己心，「唯垂哀等」請佛聽許。下",
    "T37n1764_007:0787a23": "佛聽之，「隨意問」者正聽其問，「今正是時」催令",
    "T37n1764_007:0787a24": "速問，「我當」已下許說於後。「所以」下釋，所以我",
    "T37n1764_007:0787a25": "言今正是時，以佛難值、法難聞故。「諸佛難值，",
    "T37n1764_007:0787a26": "如優曇華」佛難值也。「法亦如是，難可聞」等法",
    "T37n1764_007:0787a27": "難聞也。於中先明小法難聞，難聞如佛，是以",
    "T37n1764_007:0787a28": "言「亦」。「十二部中方等復難」明大難聞。「是故」已",
    "T37n1764_007:0787a29": "下結勸專聽。琉璃正問如來答中，文別有二：",
    "T37n1764_007:0787b01": "一琉璃自為問聞、不聞，如來為解；二琉璃為",
    "T37n1764_007:0787b02": "他問生、不生，如來為釋。此云何知？下文自辨。",
    "T37n1764_007:0787b03": "故下琉璃領解之中云「我蒙佛解聞、不聞」，故",
    "T37n1764_007:0787b04": "聞、不聞偏是自為，「亦令八萬四千菩薩知生、",
    "T37n1764_007:0787b05": "不生」，明生、不生偏是為他。問曰：何故聞與不",
    "T37n1764_007:0787b06": "聞偏是自為，生與不生偏是為他？以聞、不聞",
    "T37n1764_007:0787b07": "就真分別，其義淵深，故偏自為。彼生、不生辨",
    "T37n1764_007:0787b08": "其世諦因緣法相、其義麁近、故偏為他。理實",
    "T37n1764_007:0787b09": "所問無不為他，為分自利、利他行異，故為此",
    "T37n1764_007:0787b10": "別。問曰：等為差別兩行，以何義故不先為他？",
    "T37n1764_007:0787b11": "解有三義：一起行次第，要先自行方能利他，",
    "T37n1764_007:0787b12": "故先自為；二聞、不聞，琉璃菩薩本國先問，今",
    "T37n1764_007:0787b13": "乘彼請是以先問；三聞、不聞是初德體，乘上",
    "T37n1764_007:0787b14": "所辨是故先問。問曰：若言起行次第要先自",
    "T37n1764_007:0787b15": "為，何故如來下誡琉璃先為他人，後為自身？",
    "T37n1764_007:0787b16": "釋言：生心、起行各異，若論生心，要先為他，一",
    "T37n1764_007:0787b17": "切所行悲為本故。若論起行，要先自行，後方",
    "T37n1764_007:0787b18": "益他。下就起心，此就起行，故別不同。就初",
    "T37n1764_007:0787b19": "段中，琉璃先請，「既蒙聽許兼被誡勅」經家序",
    "T37n1764_007:0787b20": "列。如來前言「隨意所問」是蒙聽也，「是故應當",
    "T37n1764_007:0787b21": "專心能受」是誡勅也。即白「云何聞所不聞」正",
    "T37n1764_007:0787b22": "是請辭。佛答有四：一讚其善問明已能答、二",
    "T37n1764_007:0787b23": "勅聽許說、三教示聽義、四隨問正解。初中，「善",
    "T37n1764_007:0787b24": "哉」是歎辭也，「汝今欲」等明已能答。於中六句：",
    "T37n1764_007:0787b25": "前四明已有其說能，次一有心，後一有法。就",
    "T37n1764_007:0787b26": "前四中，「汝欲盡海」舉其所求，「正值」已下明已",
    "T37n1764_007:0787b27": "能說；「汝有疑鏃」舉其所患，「我為醫」等明已能",
    "T37n1764_007:0787b28": "治；「汝於佛」等舉其所迷，「我有慧」等明已能示；",
    "T37n1764_007:0787b29": "「汝欲渡」等舉其所出，「我能為」等明已能運。明",
    "T37n1764_007:0787c01": "有心中，「汝於我」等舉彼親愛，「我於汝」等顯已",
    "T37n1764_007:0787c02": "慈憐。明有法中，「汝貪法寶」舉其所須，「值我有」",
    "T37n1764_007:0787c03": "等明已能施。第二勅中，先勅、次許、後教善",
    "T37n1764_007:0787c04": "聽，嚴勵其心。第三教中，先別、後結。別中有",
    "T37n1764_007:0787c05": "其二十一句，相從為三：初有八句教離凡心、",
    "T37n1764_007:0787c06": "次七教捨二乘之心、後六教修菩薩之心。",
    "T37n1764_007:0787c07": "教離凡中，初「聞法敬信」教離疑謗、二「至心聽",
    "T37n1764_007:0787c08": "受」教離寬怠、三「恭敬尊重」教離輕末、四「於正",
    "T37n1764_007:0787c09": "法」下教離憎惡、五「莫念貪」下教離垢心、六「莫",
    "T37n1764_007:0787c10": "觀」下教離嫌心、七「既聞法」下教離慢心、八「莫",
    "T37n1764_007:0787c11": "為已」下教離妄想異求之心。次七教離二",
    "T37n1764_007:0787c12": "乘心中，初四教離二乘狹心：「亦莫生念我聽",
    "T37n1764_007:0787c13": "法已，先自度身，然後度人」，苦中狹也；前教離",
    "T37n1764_007:0787c14": "凡，兼勸捨小，故云「亦莫」。「先自解身，然後解人」，",
    "T37n1764_007:0787c15": "集中狹也；「先自安身，然後安人」，道中狹也；「先",
    "T37n1764_007:0787c16": "自涅槃，後令他人」，滅中狹也。後三教離二乘",
    "T37n1764_007:0787c17": "小心：「於佛、法、僧應生等想」教捨別心；「於生死",
    "T37n1764_007:0787c18": "中生大苦想」教捨著心，變易生死實是大苦，",
    "T37n1764_007:0787c19": "莫謂為樂，於中樂著；「於大涅槃應生常」等教",
    "T37n1764_007:0787c20": "離倒心。下六教修菩薩心中，初先為他教",
    "T37n1764_007:0787c21": "修廣心，亦名教修念眾生心；「當為大乘莫為",
    "T37n1764_007:0787c22": "二乘」教修大心，亦名教修求佛智心。後之四",
    "T37n1764_007:0787c23": "句教修深心，亦名教修離有為心。於中初二",
    "T37n1764_007:0787c24": "教離見心，「於一切法當無所住」，不住無也；「亦",
    "T37n1764_007:0787c25": "莫專執一切法相」，不執有也。「於法莫貪」教離",
    "T37n1764_007:0787c26": "愛心，「常生知法見法之心」教離癡心。「若能如",
    "T37n1764_007:0787c27": "是名聞不聞」總結彰益。自下第四隨問正",
    "T37n1764_007:0787c28": "解，初先解釋聞不聞義，後以生列類以顯之。",
    "T37n1764_007:0787c29": "前中四句，有何差別？准下釋之法有二種：一",
    "T37n1764_007:0788a01": "是生死可聞之法、二是涅槃離聞之法。人亦",
    "T37n1764_007:0788a02": "有二：一凡、二聖。將凡、將聖對彼涅槃為前兩",
    "T37n1764_007:0788a03": "句：聖於涅槃不聞之法堪能聽受名不聞聞、",
    "T37n1764_007:0788a04": "凡於涅槃不聞之法不能聽受名不聞不聞。",
    "T37n1764_007:0788a05": "將凡、將聖對彼生死為後兩句：聖於生死可",
    "T37n1764_007:0788a06": "聞之法不復飡受名聞不聞、凡於生死可聞",
    "T37n1764_007:0788a07": "之法飡受不息故曰聞聞。四中，初句正答前",
    "T37n1764_007:0788a08": "問，舉凡顯聖故有第二，舉染顯淨故有第",
    "T37n1764_007:0788a09": "三及與第四。就後類中，先生後到各有四",
    "T37n1764_007:0788a10": "句，下文自釋。自下第二瑠璃自前問生不",
    "T37n1764_007:0788a11": "生令佛解釋，使彼新來菩薩解知。「其到不",
    "T37n1764_007:0788a12": "到」下答德王。初問之中，佛自廣釋，今此不論。",
    "T37n1764_007:0788a13": "文中有四：一問、二答、三難、四通。「世尊！云何不",
    "T37n1764_007:0788a14": "生生」者是初問也，向前四句理應齊問，就始",
    "T37n1764_007:0788a15": "言耳。第二答中，先就內論，後就外辯。眾生",
    "T37n1764_007:0788a16": "是內，非情為外。內中先釋，後總結之。釋中，初",
    "T37n1764_007:0788a17": "言「安住世諦，初出胎時名不生生」解上初句。",
    "T37n1764_007:0788a18": "在世諦者方乃受生故說住世，又世諦中受",
    "T37n1764_007:0788a19": "身不壞亦名住世。初出胎時正解生義，初則",
    "T37n1764_007:0788a20": "簡後，出胎異前。「是名」下結，本未生時名為不",
    "T37n1764_007:0788a21": "生，出時名生，前後合說名不生生。「云何不生",
    "T37n1764_007:0788a22": "不生」問第二句，「是大涅槃無生相」者，涅槃體",
    "T37n1764_007:0788a23": "寂是一不生，而復不為生相所生是二不生。",
    "T37n1764_007:0788a24": "「是名」下結，是中不欲明涅槃法。約涅槃法明",
    "T37n1764_007:0788a25": "生死身不生不生，要得涅槃方乃得為不生",
    "T37n1764_007:0788a26": "不生，故就論之。「云何生不生」問第三句，「世諦",
    "T37n1764_007:0788a27": "死時」釋顯其相，此名現報以為世諦，世諦是",
    "T37n1764_007:0788a28": "生，死名不生，「是名」下結。「云何生生」問第四句，",
    "T37n1764_007:0788a29": "下釋有四：一就人總指，「一切凡夫名為生生」，",
    "T37n1764_007:0788b01": "良以聖人生不相續故指凡夫。二「何以」下釋，",
    "T37n1764_007:0788b02": "先問次解，「生生不斷」就分段無常解生生義，",
    "T37n1764_007:0788b03": "「一切有漏念念生」者就念無常解生生義，「是",
    "T37n1764_007:0788b04": "名」下結。三從「四住菩薩」已下舉聖顯凡，四住",
    "T37n1764_007:0788b05": "菩薩「名生不生」故凡名生生，炎地菩薩名為",
    "T37n1764_007:0788b06": "四住，地相入之中三地已還名為世間，四地",
    "T37n1764_007:0788b07": "已上名為出世，四住菩薩捨彼世間，證入出",
    "T37n1764_007:0788b08": "世，無生行慧，名生不生。四「何以」下釋彼四住",
    "T37n1764_007:0788b09": "生不生義，先問次解，以彼於生除斷自在，故",
    "T37n1764_007:0788b10": "本生者今更不生，「是名」下結是名內法。後就",
    "T37n1764_007:0788b11": "外法中先問起發，「云何外法未生生」者問上",
    "T37n1764_007:0788b12": "初句，「不生不生」問第二句，「生不生」者問第三",
    "T37n1764_007:0788b13": "句，言「生生」者問第四句。後釋其相，解初問中，",
    "T37n1764_007:0788b14": "「如種未生」解未生義，「得四大」等解其生義，「是",
    "T37n1764_007:0788b15": "名」下結。解第二中先問次解，「譬如敗種」解前",
    "T37n1764_007:0788b16": "未生，「及未遇緣」解後未生，「如是等輩」舉此類",
    "T37n1764_007:0788b17": "餘，「名未」下結。解第三中先問次解，「如牙生」已",
    "T37n1764_007:0788b18": "解初生義，「不增長」者解後未生，「是名」下結。",
    "T37n1764_007:0788b19": "釋第四句中先問次解，「如牙增長」正解生生，",
    "T37n1764_007:0788b20": "「若生不生則無增長」舉生不生顯前生生，義",
    "T37n1764_007:0788b21": "與上相似，「如是一切」舉此類餘，「是名」下結。",
    "T37n1764_007:0788b22": "問曰：何故就內、外事明此四義？為彰諸法",
    "T37n1764_007:0788b23": "義無偏定，無偏定故一切可空。「瑠璃白」下第",
    "T37n1764_007:0788b24": "三設難，難有六句，初二難上一切有漏念念",
    "T37n1764_007:0788b25": "有生。前有何隱而須難乎？解言：前說有漏法",
    "T37n1764_007:0788b26": "體念念有生，法外生相前猶未辨，故此難之",
    "T37n1764_007:0788b27": "令佛解釋。後四難上不生生等四句之義。前",
    "T37n1764_007:0788b28": "何不盡而復重難？前就內外麁事以釋，未將",
    "T37n1764_007:0788b29": "生相對法而辯，故此重難，令佛辯之。前中",
    "T37n1764_007:0788c01": "初言「有漏之法若有生者」就前有漏牒舉生",
    "T37n1764_007:0788c02": "相，此乃舉彼法外生相非法體生，欲就設難，",
    "T37n1764_007:0788c03": "所以舉之，「為常、無常」進退審定。下就設難，五",
    "T37n1764_007:0788c04": "句分別：一定法體，色心及與非色非心是有",
    "T37n1764_007:0788c05": "漏法。二約前法辯四相義，四相有二：一法體",
    "T37n1764_007:0788c06": "四相，色心等法念念之間各有四相，初生、次",
    "T37n1764_007:0788c07": "住、終異、後滅；二法外四相，色等法邊同時別",
    "T37n1764_007:0788c08": "有生等四相。總相論四，細分有八，謂四大相",
    "T37n1764_007:0788c09": "及四隨相，亦名小相，彼大生邊有一小生、乃",
    "T37n1764_007:0788c10": "至滅邊有一小滅。以前四種相法寬多故名",
    "T37n1764_007:0788c11": "為大，後之四種相用狹少名為小，此八相從",
    "T37n1764_007:0788c12": "說以為四，此之四相就能為名。所言生者，能",
    "T37n1764_007:0788c13": "生他故名之為生，非是住前始起之生，乃至",
    "T37n1764_007:0788c14": "滅相能滅他故名之為滅，非是異後盡壞之",
    "T37n1764_007:0788c15": "滅，剋論體性此八皆有。初生、次住、終異、後滅，",
    "T37n1764_007:0788c16": "四相如是，今此偏就法外四相以論生義。三",
    "T37n1764_007:0788c17": "就生相明常、無常，當知此生亦常、無常，如下",
    "T37n1764_007:0788c18": "文說。於事分齊，色等法邊恒有此生，故名為",
    "T37n1764_007:0788c19": "常。於法分齊，此之生相運運起盡，一謝往者",
    "T37n1764_007:0788c20": "更不重現，故曰無常。四顯難意，瑠璃今者次",
    "T37n1764_007:0788c21": "使如來就生解釋常、無常，有、無之義，令彼",
    "T37n1764_007:0788c22": "新來菩薩解知，故反難之。五隨文解釋，先難",
    "T37n1764_007:0788c23": "常義，「生若是常」舉前所定，「有漏之法則無有",
    "T37n1764_007:0788c24": "生」約法難破，有漏無常，無常法邊云何得有",
    "T37n1764_007:0788c25": "常住之生？有漏邊有，明知無常。下難無常，「生",
    "T37n1764_007:0788c26": "若無常」牒前所定，一起謝往更不重來故曰",
    "T37n1764_007:0788c27": "無常，「則有漏是常」約法難破。生若無常一起",
    "T37n1764_007:0788c28": "謝往更不重來，有漏法邊便無有生，無生",
    "T37n1764_007:0788c29": "遷改為是應常，然有漏法性是無常，恒有生",
    "T37n1764_007:0789a01": "相隨而遷改，明知生相非是無常。後四難",
    "T37n1764_007:0789a02": "中，第一難上生生之義、第二難上生不生義、",
    "T37n1764_007:0789a03": "第三難上不生生義、第四難上不生不生義。",
    "T37n1764_007:0789a04": "此將生相對法為難，以何義故不依前次？良",
    "T37n1764_007:0789a05": "以初二自、他相對，後二幼時有、無相對，隨此",
    "T37n1764_007:0789a06": "便故不依前次。就前二中，初句偏就能生",
    "T37n1764_007:0789a07": "設難，後句約對所生設難。初難云何？若彼",
    "T37n1764_007:0789a08": "生相還能自生可名生生，生不自生，云何得",
    "T37n1764_007:0789a09": "名為生生乎？難意如是。然彼生相但能生於",
    "T37n1764_007:0789a10": "色、心等法，不能自生，故今反舉。「若生自生，生",
    "T37n1764_007:0789a11": "無自性」以理難破。若有自性可以生起故可",
    "T37n1764_007:0789a12": "白生；生無自性，云何自生？問曰：前說色等",
    "T37n1764_007:0789a13": "法邊別有非色非心生相，今云何言生無自",
    "T37n1764_007:0789a14": "性？解云：此相判為能生，能生之外更無所生",
    "T37n1764_007:0789a15": "法之自性，故日無也。第二云何？若彼生相能",
    "T37n1764_007:0789a16": "得生他非生之法，如來可說為生不生；不能",
    "T37n1764_007:0789a17": "生他非生之法，云何得名為生不生？難意如",
    "T37n1764_007:0789a18": "是。然彼生相但能生於自家共起可生之法，",
    "T37n1764_007:0789a19": "不能生他無為無漏不可生法，故今反舉。「若",
    "T37n1764_007:0789a20": "能生他，以何因緣不生無漏」以理難破。若能",
    "T37n1764_007:0789a21": "生他，以何因緣不生無為無漏之法？不能生故，",
    "T37n1764_007:0789a22": "非生不生。就後二中，初句約就未生之時難",
    "T37n1764_007:0789a23": "破有生，後句約就未生之時難破無生。初句",
    "T37n1764_007:0789a24": "云何？若未生時已有其生，如來可就說不生",
    "T37n1764_007:0789a25": "生；未生之時不得有生，如來云何說不生生？",
    "T37n1764_007:0789a26": "難意如是。然色等法起時名生，未起之時",
    "T37n1764_007:0789a27": "不得名生，故今反舉。「未生有生，云何於今乃",
    "T37n1764_007:0789a28": "名為生」以理難破，未生之時已先有生，云何",
    "T37n1764_007:0789a29": "於今現起之時方名為生？後句云何？若未生",
    "T37n1764_007:0789b01": "時全無生性，如來可說不生不生；未生之時",
    "T37n1764_007:0789b02": "已有生性，云何佛說不生不生？難意如是。然",
    "T37n1764_007:0789b03": "有為法先未生時，雖無生事已有生性，故今",
    "T37n1764_007:0789b04": "反舉。「未生無生，何故不說虛空為生」以理難",
    "T37n1764_007:0789b05": "破。若有為法本無生性後得生者，虛空本來",
    "T37n1764_007:0789b06": "亦無生性，何故不生？虛空不生，可先無生；有",
    "T37n1764_007:0789b07": "為可生，明本有生。本有生故，非不生不生。",
    "T37n1764_007:0789b08": "自下第四如來釋通，「善哉」嘆問，下正辯釋，文",
    "T37n1764_007:0789b09": "別有四：一牒前六難明不可說遣人定執、二",
    "T37n1764_007:0789b10": "「有因緣」下明前可說令人求解、三從「云何不",
    "T37n1764_007:0789b11": "生生」下釋前第一不可說義、四「云何有因亦",
    "T37n1764_007:0789b12": "可說」下釋前第二可說之義。就初段中，言「不",
    "T37n1764_007:0789b13": "生生不可說」者，牒前瑠璃第五所難，明不可說；",
    "T37n1764_007:0789b14": "道言「生生不可說」者，牒前琉璃第三所難，明不",
    "T37n1764_007:0789b15": "可說；言「生不生不可說」者，牒前琉璃第四所",
    "T37n1764_007:0789b16": "難，明不可說；「不生不生不可說」者，牒上琉璃",
    "T37n1764_007:0789b17": "第六所難，明不可說；「生不可說」者，明前瑠璃",
    "T37n1764_007:0789b18": "第一所難，常有之生不可定說；言「不生不",
    "T37n1764_007:0789b19": "可說」者，明前瑠璃第二所難，生相滅後有漏法",
    "T37n1764_007:0789b20": "邊一向無生，不可定說。此等皆悉不可定說，",
    "T37n1764_007:0789b21": "名不可說，非全不說。問曰：何故明此六句皆",
    "T37n1764_007:0789b22": "不可說？為顯諸法義無偏定，不偏定故六義",
    "T37n1764_007:0789b23": "並具。是義云何？以不生生不可定故有生生",
    "T37n1764_007:0789b24": "義。是義云何？下以後生破初不生，明有為法",
    "T37n1764_007:0789b25": "未生之時有可生性，不可定說以為不生。非",
    "T37n1764_007:0789b26": "不生故，將彼生相生如是等可生法時即得",
    "T37n1764_007:0789b27": "名為生於可生，是故得有生生之義。以彼生",
    "T37n1764_007:0789b28": "生不可定故，有生不生義。是義云何？下約初",
    "T37n1764_007:0789b29": "生破却後生，明有為法為他生相之所生故",
    "T37n1764_007:0789c01": "名之為生，體性非生。體非生故，將彼生相生",
    "T37n1764_007:0789c02": "此法時即得名為生於不生，是故得有生不",
    "T37n1764_007:0789c03": "生義。以生不生不可說故，有生生義及不生",
    "T37n1764_007:0789c04": "不生義。是義云何？下以初生破後不生，明有",
    "T37n1764_007:0789c05": "為法與他生相之所生故，體非不生。非不生",
    "T37n1764_007:0789c06": "故，將彼生相生此法時即名生生，是故得有",
    "T37n1764_007:0789c07": "生生之義。下文復以後句不生破却初生，明",
    "T37n1764_007:0789c08": "初生相能生色等非生法故，名之為生，體性",
    "T37n1764_007:0789c09": "非生。能生所生性皆非生，即得名為不生不",
    "T37n1764_007:0789c10": "生，是故得有不生不生義。以不生不生不可",
    "T37n1764_007:0789c11": "說故，有不生生義。是義云何？下說涅槃不生",
    "T37n1764_007:0789c12": "之法亦有生故，不生之法得有生義。涅槃既",
    "T37n1764_007:0789c13": "然，餘法類爾，是故得有不生生義。復以生義",
    "T37n1764_007:0789c14": "不偏定故有不生義，不生不定故有生義。問",
    "T37n1764_007:0789c15": "曰：何故立此六義？為明諸法義不偏定，以不",
    "T37n1764_007:0789c16": "定故一切可空。第二段中，「有因緣故亦可說」",
    "T37n1764_007:0789c17": "者明從因緣六皆可說。是義云何？法外生相",
    "T37n1764_007:0789c18": "能生色等可生之法，是故得有生生之義，即",
    "T37n1764_007:0789c19": "彼色等體非生相名為不生。法外生相生此",
    "T37n1764_007:0789c20": "色等非生之法名生不生，於未生時已有生",
    "T37n1764_007:0789c21": "性，是故得有不生生義。於未生時未有生事，",
    "T37n1764_007:0789c22": "故有不生不生之義。於事分齊，色等法邊恒",
    "T37n1764_007:0789c23": "有生相，故有生義；於法分齊，運運起盡，一謝往",
    "T37n1764_007:0789c24": "者更無來理，是故得有無生之義。第三段中，",
    "T37n1764_007:0789c25": "依前六句次第釋之。「云何不生生不可說」者",
    "T37n1764_007:0789c26": "牒問初句，下釋其相，偏以後生破初不生成",
    "T37n1764_007:0789c27": "不可說。言「不生」者牒初不生，「名為生」者是後",
    "T37n1764_007:0789c28": "生也。不生之時有可生義，云何可得定說。「不",
    "T37n1764_007:0789c29": "生」下重顯之，「何故」問也。「以生故」者，以可生故，",
    "T37n1764_007:0790a01": "不可一向定說不生。「云何生生不可說」者牒",
    "T37n1764_007:0790a02": "問第二，下釋其相，以前生相破後法生成不",
    "T37n1764_007:0790a03": "可說。「生生故生」明前起後，初一生字牒舉生",
    "T37n1764_007:0790a04": "相，次言生者明前生相能生諸法，言故生者",
    "T37n1764_007:0790a05": "彰彼諸法由相生故方始得生。「生生故不生」",
    "T37n1764_007:0790a06": "以前破後，有為諸法由彼相生方得生故無定",
    "T37n1764_007:0790a07": "生性，故言不生。「不可說」者，以不生故不可說",
    "T37n1764_007:0790a08": "生。亦可前後二生俱破，生生故生破前生",
    "T37n1764_007:0790a09": "也。前一相生，生諸法故說之為生，自體非",
    "T37n1764_007:0790a10": "生，非生故不生破後生也。後一法生，為他",
    "T37n1764_007:0790a11": "生故說之為生，自體非生。不可說者，前後二",
    "T37n1764_007:0790a12": "生皆不可說。「云何生不生不可說」者牒問第",
    "T37n1764_007:0790a13": "三。「生即名生」以前破後。良以生者即名生故",
    "T37n1764_007:0790a14": "非定不生。「生不自生」以後破前。向前生相但",
    "T37n1764_007:0790a15": "能生他故名為生，自體非生。體非生故名為",
    "T37n1764_007:0790a16": "不生。以不生故，不可定說以之為生。「不可說」",
    "T37n1764_007:0790a17": "者生與不生皆悉不定故不可說。「云何不生",
    "T37n1764_007:0790a18": "不生不可說」者牒問第四，言「不生者名為涅",
    "T37n1764_007:0790a19": "槃」辯前不生涅槃常寂故曰不生。「涅槃不生",
    "T37n1764_007:0790a20": "故不可說」釋後不生不可說也。涅槃從緣有",
    "T37n1764_007:0790a21": "可生故，不可定說為以不生。「何以」下釋，從修",
    "T37n1764_007:0790a22": "證得義說為生，非是辦無令有名生，是中不",
    "T37n1764_007:0790a23": "欲明涅槃生，舉彼涅槃不生之法有可生義，",
    "T37n1764_007:0790a24": "類顯世間不生之法有生義矣。「生不可說」牒",
    "T37n1764_007:0790a25": "問第五，「以生無」者生相無常，一滅去者更不",
    "T37n1764_007:0790a26": "重來故曰生無，是故不可定說為生。「云何不",
    "T37n1764_007:0790a27": "生不可說」者牒問第六，以有得者隨事恒有，",
    "T37n1764_007:0790a28": "生相可得，是故不可定說不生。第四段中，「云",
    "T37n1764_007:0790a29": "何有緣亦可說」者牒問前門，下對釋之，「十",
    "T37n1764_007:0790b01": "因緣法為生作因，以是義故亦可得說」是總",
    "T37n1764_007:0790b02": "釋也。十二緣中，前十因緣與第十一生支作",
    "T37n1764_007:0790b03": "因故得說生。亦可名彼《持地論》中所說十因",
    "T37n1764_007:0790b04": "以之為十，此能遍與諸法作因故得說生。下",
    "T37n1764_007:0790b05": "別釋之，先教聽儀，「莫入空定，大眾鈍故」下正",
    "T37n1764_007:0790b06": "為解，前六難中但解初二及釋第四，餘略不",
    "T37n1764_007:0790b07": "論。解初二中，因論生相，剩辨餘三。文中先別，",
    "T37n1764_007:0790b08": "後總顯之。別中，初先汎辨四相常、無常義，然",
    "T37n1764_007:0790b09": "後釋文。就事分齊，四相名常，恒與色等諸法",
    "T37n1764_007:0790b10": "俱故；於法分齊，四俱無常，四相相催，無停住",
    "T37n1764_007:0790b11": "故。是義云何？如上所辨，四相細分差別有八，",
    "T37n1764_007:0790b12": "此八同時互相催切。大生力故，除其自體，令",
    "T37n1764_007:0790b13": "餘七相及所隨法一時俱生；小生力故，令大",
    "T37n1764_007:0790b14": "生生。大住力故，除其自體，令餘七相及所隨",
    "T37n1764_007:0790b15": "法一時俱住；小住力故，令大住住。乃至第四",
    "T37n1764_007:0790b16": "大滅力故，除其自體，令餘七相及所隨法一時",
    "T37n1764_007:0790b17": "俱滅；小滅力故，令大滅滅。是故諸相及彼法",
    "T37n1764_007:0790b18": "體皆有初生、次住、終異、後滅之義，故是無常。",
    "T37n1764_007:0790b19": "次釋其文，先解生相。「有為之法生亦常」者，法",
    "T37n1764_007:0790b20": "邊恒有。「以住無常，生無常」者，住雖恒有，為用",
    "T37n1764_007:0790b21": "暫爾，名住無常。由此遷生，故生無常。生之無",
    "T37n1764_007:0790b22": "常具由四相，住用近生是故偏說。「住亦常」者，",
    "T37n1764_007:0790b23": "法邊恒有。「以生無常，住無常」者，生雖恒有，用",
    "T37n1764_007:0790b24": "亦暫爾，名生無常。由斯遷住，故住無常。住之",
    "T37n1764_007:0790b25": "無常亦由諸相，生用近住故偏說之。下異與",
    "T37n1764_007:0790b26": "壞義類可知。上來別解，下總釋之。言「以性故，",
    "T37n1764_007:0790b27": "生住異壞皆是常」者，隨事分齊，各自守性恒",
    "T37n1764_007:0790b28": "有為常。「念念滅故不說常」者，於法分齊，運運",
    "T37n1764_007:0790b29": "遷滅故是無常。理實念念亦生、住、異，據終說",
    "T37n1764_007:0790c01": "滅，「是大涅槃能斷滅故名無常」者治滅無常。",
    "T37n1764_007:0790c02": "「有漏法」下釋上文中第四難也，向前難言",
    "T37n1764_007:0790c03": "「若能生他，以何因緣不生無漏」，故今釋之「有",
    "T37n1764_007:0790c04": "漏之法未生之時已有生性，故生能生；無為",
    "T37n1764_007:0790c05": "無漏本無生性，是故生相不能得生」。文中初",
    "T37n1764_007:0790c06": "法，後舉三喻類以顯之。問曰：何故不釋餘難？",
    "T37n1764_007:0790c07": "解此難竟即知生相生有漏法非是自生，故",
    "T37n1764_007:0790c08": "第三難不勞更釋。又此文中說有漏法未生",
    "T37n1764_007:0790c09": "之時已有生性，第五、第六未生之時有生無",
    "T37n1764_007:0790c10": "生，其難已遣，故更不論。上來第五問答辯",
    "T37n1764_007:0790c11": "法，自下第六瑠璃領解。先踊在空七多羅樹，",
    "T37n1764_007:0790c12": "下正領解。「我蒙教誨，因大涅槃解聞、不聞」自身",
    "T37n1764_007:0790c13": "領解。領佛向前教已聽儀名蒙如來慇懃教",
    "T37n1764_007:0790c14": "誨，領佛向前解聞、不聞名因涅槃解聞、不聞。",
    "T37n1764_007:0790c15": "「亦令八萬四千菩薩解生、不生」，代眾領解。准",
    "T37n1764_007:0790c16": "此定知聞與不聞，為已故問；生與不生，為他",
    "T37n1764_007:0790c17": "故問。此二是前知密藏中兩種義也。自下",
    "T37n1764_007:0790c18": "第三無畏請問生淨土義，如來為辯。文別有",
    "T37n1764_007:0790c19": "四：一瑠璃菩薩結前舉後以為起發，「我今已",
    "T37n1764_007:0790c20": "解」是結前也，「無畏欲諮，唯垂聽許」是舉後也。",
    "T37n1764_007:0790c21": "二如來聽許。三無畏正問，先起後問。問有四",
    "T37n1764_007:0790c22": "句：初「造何業生不動界」問其下人所修福因；",
    "T37n1764_007:0790c23": "二「其土菩薩云何而得智慧成」等，問下品人所",
    "T37n1764_007:0790c24": "修智因，此往生者即名以為其土菩薩；三「人",
    "T37n1764_007:0790c25": "中」下問上品人所修福因，此文略少，若具，應",
    "T37n1764_007:0790c26": "言此造何業生彼得為人中象王，有大威德，具",
    "T37n1764_007:0790c27": "修諸行；四「利智」下問其上人所修智因，此文",
    "T37n1764_007:0790c28": "亦略，若具，應言此造何業生彼國土，利智捷",
    "T37n1764_007:0790c29": "疾，聞則能解。上來第三無畏正問。四如來",
    "T37n1764_007:0791a01": "為辯，於中文有二十一偈：初十二偈答上初",
    "T37n1764_007:0791a02": "問，明下品人所修福因；次有兩偈答上第",
    "T37n1764_007:0791a03": "二問，明下品人所修智因；次有五偈答前第",
    "T37n1764_007:0791a04": "三，明上品人所修福因；末後兩偈答前第四，",
    "T37n1764_007:0791a05": "明上品人所修智因。就初段中，前之十偈明",
    "T37n1764_007:0791a06": "離惡行，謂離十惡。偈別論一，文顯可知。問曰：",
    "T37n1764_007:0791a07": "此十應是上業，何故名下？為世修習故不名",
    "T37n1764_007:0791a08": "上，迴求淨土故得往生。後之兩偈明作善行。",
    "T37n1764_007:0791a09": "第二段中，初偈明為悕利世福，書寫是經以為",
    "T37n1764_007:0791a10": "智因；後偈明為悕利世福，讀誦是經以為智",
    "T37n1764_007:0791a11": "因。為世修習所以非上，迴之求去故得往生。",
    "T37n1764_007:0791a12": "第三段中，初之兩偈明修戒行以為福因。於",
    "T37n1764_007:0791a13": "中，前偈自身無犯，後偈明其能治他過，後之",
    "T37n1764_007:0791a14": "三偈明修施行以為福因。第四段中，初偈明",
    "T37n1764_007:0791a15": "其供養說者以為智因，後偈明其自身書寫",
    "T37n1764_007:0791a16": "受持讀誦以為智因。自下第四遠答德王最",
    "T37n1764_007:0791a17": "初所問。無畏初先領前舉上，請佛酬答。「我今",
    "T37n1764_007:0791a18": "已知造業得生」是領前也，「光明遍照普為憐」",
    "T37n1764_007:0791a19": "等是舉上也，「如來若」等是請答也。下佛答之，",
    "T37n1764_007:0791a20": "先讚德王勅聽許說，「有因緣」下正為宣說。於",
    "T37n1764_007:0791a21": "中先舉到、不到等類答前問，「聞所不聞亦如",
    "T37n1764_007:0791a22": "是」下當問正答。問曰：何不望直正答在先類",
    "T37n1764_007:0791a23": "乎？釋言：如來兼欲使人解知向前到、不到義，",
    "T37n1764_007:0791a24": "故先類之。於中初先開列四門，四中前二對",
    "T37n1764_007:0791a25": "彼涅槃不到之法，明凡未到、聖人已到；後二",
    "T37n1764_007:0791a26": "約對生死惡法，明聖不到、凡夫人到。下廣釋",
    "T37n1764_007:0791a27": "之，「何因緣故未到不到」牒問初門。「夫不到者",
    "T37n1764_007:0791a28": "是大涅槃」解後不到，「凡夫未」下釋初未到。",
    "T37n1764_007:0791a29": "「凡夫未到」總以標舉，「以有貪」下別以顯之，以",
    "T37n1764_007:0791b01": "有貪等有惑不到，「身業」已下惡業不到，「以是」",
    "T37n1764_007:0791b02": "下結。「何因緣故不到到」者牒問第二，言「不到",
    "T37n1764_007:0791b03": "者名大涅槃」解初不到，「何義到」下解釋後到，",
    "T37n1764_007:0791b04": "「永斷貪」等無惑故到，「永斷身」等離業故到，「以",
    "T37n1764_007:0791b05": "是」下結。「須陀洹」下就人辨之。「何因緣故名到",
    "T37n1764_007:0791b06": "不到」牒問第三，「到者名為二十五有」釋初到",
    "T37n1764_007:0791b07": "義，次別顯之，「是名」下結。「聲聞」已下解後不到，",
    "T37n1764_007:0791b08": "於中先明自行不到，「為化度」下明諸菩薩下",
    "T37n1764_007:0791b09": "化眾生示現處中亦名為到。「何因緣故名到",
    "T37n1764_007:0791b10": "到」者牒問第四，「到者即是二十五有」解初到",
    "T37n1764_007:0791b11": "義，「一切凡」下解釋後到也。下正答之，「聞",
    "T37n1764_007:0791b12": "所不聞亦復如是」者總舉類前，次列四名，義",
    "T37n1764_007:0791b13": "如上解。問曰：此四云何答上德王六難？釋言：",
    "T37n1764_007:0791b14": "德王難別三對，一一對中義皆有四，兩立兩",
    "T37n1764_007:0791b15": "破：一立聞聞、二即約此難破如來聞不聞義、",
    "T37n1764_007:0791b16": "三立不聞不聞、四即約此難破如來不聞聞",
    "T37n1764_007:0791b17": "義。佛今隨其所立所破並為存之，故列四門",
    "T37n1764_007:0791b18": "以答上難。「云何」下釋，但釋初門，餘三類上",
    "T37n1764_007:0791b19": "到、不到等其義可知，故略不論。於中有三：一",
    "T37n1764_007:0791b20": "就涅槃解不聞聞、二「云何菩薩不聞聞」下就",
    "T37n1764_007:0791b21": "彼三寶佛性等義解不聞聞、三「如佛先說修",
    "T37n1764_007:0791b22": "大涅槃聞不聞中有涅槃」下於前義中有難解",
    "T37n1764_007:0791b23": "者問答重明。初中復三：一正就涅槃解不聞",
    "T37n1764_007:0791b24": "聞、二「德王白」下問答重論、三「德王白佛云何",
    "T37n1764_007:0791b25": "布施不得名為波羅蜜」下於前第二重顯義中",
    "T37n1764_007:0791b26": "有難解者問答重釋。初中先問，次對釋之。",
    "T37n1764_007:0791b27": "先解不聞名大涅槃出不聞體，「何故」已下釋",
    "T37n1764_007:0791b28": "不聞義，先徵、後解。「非有為」者不同生死，有為",
    "T37n1764_007:0791b29": "之法可以言論，故不可聞。「非音聲」者，不同能",
    "T37n1764_007:0791c01": "詮音聲性故，不可得聞。「不可說」者，不同名字",
    "T37n1764_007:0791c02": "可宣說故，不可得聞。下釋聞義，先徵後解，「以",
    "T37n1764_007:0791c03": "是」下結。自下第二問答重顯，德王先難「佛",
    "T37n1764_007:0791c04": "說涅槃不可得聞。云何復言常樂我淨而可",
    "T37n1764_007:0791c05": "得聞」略徵前言。「何以故」下廣顯不應，先自徵",
    "T37n1764_007:0791c06": "責，我以何故呵佛不應，下對顯非。難意有三：",
    "T37n1764_007:0791c07": "一明涅槃體是無常，不應宣說有常可聞；二",
    "T37n1764_007:0791c08": "明涅槃有名可聞即是無常；三明是常，無名",
    "T37n1764_007:0791c09": "可聞。難意如是。難辭有七：一明涅槃斷煩",
    "T37n1764_007:0791c10": "惱得，本無今有，故是無常；二因莊嚴得故是",
    "T37n1764_007:0791c11": "無常；三有故無常；四以可見故是無常；五",
    "T37n1764_007:0791c12": "不平等故所以無常；六因恭敬得是以無常；",
    "T37n1764_007:0791c13": "七有名故當知無常。七中初六顯初難意，末",
    "T37n1764_007:0791c14": "後一番顯後二意。就初難中，「斷煩惱者名得",
    "T37n1764_007:0791c15": "涅槃，若未斷者名為不得」辯涅槃相，「以是義」",
    "T37n1764_007:0791c16": "下明此涅槃本無今有，「若世間」下彰其無常，",
    "T37n1764_007:0791c17": "類以顯之。初先汎舉，「譬如瓶」下即事以顯，「涅",
    "T37n1764_007:0791c18": "槃若」下約之徵法。第二難中，初先汎明一切",
    "T37n1764_007:0791c19": "世法「因莊嚴得，悉名無常」。次約顯法，「涅槃若",
    "T37n1764_007:0791c20": "爾，應是無常」。「何等」已下辨莊嚴相。第三難",
    "T37n1764_007:0791c21": "中，初先汎明一切有法悉皆無常。「若涅槃」下",
    "T37n1764_007:0791c22": "約之顯法，「如佛昔」下引佛昔言明涅槃有。「以",
    "T37n1764_007:0791c23": "是義」下結成無常。第四難中，初先汎明可",
    "T37n1764_007:0791c24": "見之法悉是無常，「如佛」已下約之顯法。第五",
    "T37n1764_007:0791c25": "難中，句別有四：一立等喻，「譬如虛空等無障",
    "T37n1764_007:0791c26": "礙，故名為常」；二約喻徵法，「若涅槃等，何故眾",
    "T37n1764_007:0791c27": "生有得、不得」責其不等，「若不等」下以其不等結",
    "T37n1764_007:0791c28": "成無常；三重立等喻；四約喻徵法，「若涅槃等，",
    "T37n1764_007:0791c29": "一人得時多人應得、一人斷結多人亦斷」徵令",
    "T37n1764_007:0792a01": "齊等，「若不如是，云何名常」以其不等徵破常",
    "T37n1764_007:0792a02": "義。第六難中，初先汎明因恭敬得悉是無",
    "T37n1764_007:0792a03": "常，次約顯法，「涅槃亦爾不名為常」，「何以故",
    "T37n1764_007:0792a04": "下」廣明涅槃因恭敬得，「以是義」下結成無常。",
    "T37n1764_007:0792a05": "第七難中，初先辯列有名無常，「如其無」下明",
    "T37n1764_007:0792a06": "常無名故不可說，「云何」已下結破可聞。下",
    "T37n1764_007:0792a07": "佛答之，前七難中但答五問，第五、第七略而",
    "T37n1764_007:0792a08": "不答。答初難中答意如何？明諸眾生因斷煩",
    "T37n1764_007:0792a09": "惱始見涅槃，而彼涅槃本有非今，故得為常。",
    "T37n1764_007:0792a10": "文中，初法，次喻，後合。法中有四：一明涅槃本",
    "T37n1764_007:0792a11": "有非今、二明眾生不見謂無、三明菩薩修道",
    "T37n1764_007:0792a12": "始見、四明雖始見法非今有。初中有二：一明",
    "T37n1764_007:0792a13": "涅槃體非本無，文有反順，「涅槃體非本無今",
    "T37n1764_007:0792a14": "有」是其順也，「若涅槃體本無今有則非無漏",
    "T37n1764_007:0792a15": "常住之法」是其反也。問曰：方便斷結，涅槃本",
    "T37n1764_007:0792a16": "無今有，豈非無漏？釋言：此等實是方便斷結",
    "T37n1764_007:0792a17": "無漏，但非自體本淨無漏，故云非也。二「有佛」",
    "T37n1764_007:0792a18": "下明其常有，約佛顯之。隨相論之，有佛成道",
    "T37n1764_007:0792a19": "證會始有，無佛證會涅槃則無，實則涅槃古",
    "T37n1764_007:0792a20": "今不變，故曰常住。此初段竟，後三可知。問曰：",
    "T37n1764_007:0792a21": "下說涅槃是其了因之果，能了之因既非本",
    "T37n1764_007:0792a22": "有，所了涅槃何容非始？解有三義：一就一人",
    "T37n1764_007:0792a23": "始終分別。涅槃既是了因之果，明在顯時，果",
    "T37n1764_007:0792a24": "雖顯時，性是本有，今據果德，反談本性，故言",
    "T37n1764_007:0792a25": "本有。二就凡、佛二人分別。凡、佛雖殊，實性無",
    "T37n1764_007:0792a26": "二，以無二故，眾生佛性即是諸佛大涅槃果。",
    "T37n1764_007:0792a27": "何故如是？彼大涅槃眾生迷覆，未得顯了，是",
    "T37n1764_007:0792a28": "故不得名涅槃果，然所迷法與後顯時淨德",
    "T37n1764_007:0792a29": "為本，故名佛性。故下文言「涅槃因者，所謂佛",
    "T37n1764_007:0792b01": "性」，即此佛性據佛望之，由來清淨，無障無染，",
    "T37n1764_007:0792b02": "是故即名大涅槃果。故經說言「一切眾生畢",
    "T37n1764_007:0792b03": "竟寂滅即涅槃相，不復更滅」，良以於佛本來",
    "T37n1764_007:0792b04": "常淨，是涅槃故，今說非是本無今有，於凡未",
    "T37n1764_007:0792b05": "得是涅槃故。下文宣說了因所得。第三約緣",
    "T37n1764_007:0792b06": "就實分別。緣有染淨，實則常湛。實從染緣說",
    "T37n1764_007:0792b07": "之為因，因在凡時；實從淨緣說之為果，果在",
    "T37n1764_007:0792b08": "顯時。廢緣論實，實外無緣，知復約何說因說",
    "T37n1764_007:0792b09": "果，良以就實，非因果故。今說涅槃本有非今，",
    "T37n1764_007:0792b10": "隨緣當顯，故下宣說了因所得。上來法說，次",
    "T37n1764_007:0792b11": "以喻況，於中還四，先喻初段明大涅槃本有",
    "T37n1764_007:0792b12": "非今，「闇室」喻於眾生之身，「井及七寶」喻涅槃",
    "T37n1764_007:0792b13": "法，「人亦知者」寄知顯有，「闇故不見」喻前第二",
    "T37n1764_007:0792b14": "惱覆不見，「有智人」下喻上第三，「是人於此終",
    "T37n1764_007:0792b15": "不念」下喻上第四。合中亦四，「涅槃亦爾，本有",
    "T37n1764_007:0792b16": "非今」合上初段，「煩惱闇故，眾生不見」合前第",
    "T37n1764_007:0792b17": "二，「大智」已下合上第三，「是故」已下合前第四。",
    "T37n1764_007:0792b18": "次答第二，先牒總非，「何以」下釋，先徵、後解。",
    "T37n1764_007:0792b19": "解意如何？明諸眾生因於莊嚴往見涅槃，非",
    "T37n1764_007:0792b20": "大涅槃假於莊嚴，故得為常。文中有三：一明",
    "T37n1764_007:0792b21": "涅槃體絕眾相、二「以是義」下結成常義、三「見",
    "T37n1764_007:0792b22": "以無量阿僧祇」下明諸眾生因嚴乃見。初中，",
    "T37n1764_007:0792b23": "「涅槃非生出」者，涅槃無有始生終出，又非因",
    "T37n1764_007:0792b24": "生亦非緣出。「非實虛」者，妙出情妄，故曰非虛。",
    "T37n1764_007:0792b25": "虛既不有，知復對何以說其實？故曰非實。是",
    "T37n1764_007:0792b26": "以經言「其實見者尚不見實，何況非實」。又，涅",
    "T37n1764_007:0792b27": "槃體不同妄情所取定實，故曰非實。不同世",
    "T37n1764_007:0792b28": "俗虛假之相，故曰非虛。「非作生」者，如下文說，",
    "T37n1764_007:0792b29": "非作因起，非生因生。「非是有漏有為法」者，體",
    "T37n1764_007:0792c01": "性常淨，故非有漏。體無生滅，名非有為。不同",
    "T37n1764_007:0792c02": "色聲，故「非見聞」。不可退散，故曰「非墮」。體無終",
    "T37n1764_007:0792c03": "盡，所以「非死」。萬義同體，故非「別異」。義別千殊，",
    "T37n1764_007:0792c04": "故曰「非同」。體無動轉，故「非往還」。體無流變，非",
    "T37n1764_007:0792c05": "三世攝，是故名為「非去來今」。義別塵算，所以",
    "T37n1764_007:0792c06": "「非一」。體如一味，所以「非多」。不同質像，故非「長、",
    "T37n1764_007:0792c07": "短，方、圓，尖、斜」。不同所取，故言「非相」。不同能取，",
    "T37n1764_007:0792c08": "故曰「非想」。不同四陰，故曰「非名」。不同色陰，故",
    "T37n1764_007:0792c09": "名「非色」。不作生因，生於他法，故曰「非因」。不從",
    "T37n1764_007:0792c10": "他生，是以「非果」。以非神生，故言「非我」。非我所",
    "T37n1764_007:0792c11": "有，名「非我所」。後二可知。「譬如盲」下答第四",
    "T37n1764_007:0792c12": "難，明雖始見，見於本有，故非無常。於中兩喻",
    "T37n1764_007:0792c13": "二合可知。「汝言因」下答第六難，先牒總非，",
    "T37n1764_007:0792c14": "「何以」下釋，先徵後解。解意如何？明大涅槃非",
    "T37n1764_007:0792c15": "五因成，從了因顯，所以是常。於中初明非五",
    "T37n1764_007:0792c16": "因成，先舉五因，次列後釋。下明涅槃非作因",
    "T37n1764_007:0792c17": "生，是了因顯，先舉二因，次列，後釋。下持涅",
    "T37n1764_007:0792c18": "槃對因辯之，於中先明涅槃之法非作因生，",
    "T37n1764_007:0792c19": "唯了因顯。次出了因，所謂三十七道品法、六",
    "T37n1764_007:0792c20": "波羅蜜。下復約對涅槃大小明因不同，布施、",
    "T37n1764_007:0792c21": "持戒乃至波若是涅槃因，不得名為大涅槃",
    "T37n1764_007:0792c22": "因，六波羅蜜乃得名為大涅槃因。道品亦爾，",
    "T37n1764_007:0792c23": "三十七品是涅槃因，無量僧祇助菩提法方",
    "T37n1764_007:0792c24": "得名為大涅槃因。此等差別，下文自釋。問曰：",
    "T37n1764_007:0792c25": "向前第五句難，何故不答？如來解前第一難",
    "T37n1764_007:0792c26": "中明諸眾生闇故不見，修故始見，眾生雖有",
    "T37n1764_007:0792c27": "見與不見，涅槃恒有故得名常。彼難即遣，所",
    "T37n1764_007:0792c28": "以不釋。又問：向前第七句難何故不解？下文",
    "T37n1764_007:0792c29": "宣說涅槃無名，強與立名，此難即遣，為是不",
    "T37n1764_007:0793a01": "釋。自下第三重辯向前布施等行是波羅蜜、",
    "T37n1764_007:0793a02": "非波羅蜜，并復顯其涅槃大小。德王先問，佛",
    "T37n1764_007:0793a03": "答有二：一教修正解令其自知、二「云何施」下",
    "T37n1764_007:0793a04": "隨問為釋。前中有三：一教捨著心，於施等法",
    "T37n1764_007:0793a05": "不見不聞；二教修生解心，解知二諦；三由前",
    "T37n1764_007:0793a06": "二自知檀等。初段可知。第二段中，解法唯二：",
    "T37n1764_007:0793a07": "一知世諦、二知真諦。文別有三：一略開二門：",
    "T37n1764_007:0793a08": "「知見法界」是第一門，明知真諦，界名為性，悟",
    "T37n1764_007:0793a09": "解法性名知法界；「解了實相」是第二門，明知",
    "T37n1764_007:0793a10": "世諦，知法虛幻是其世諦，諸法之實名解實",
    "T37n1764_007:0793a11": "相。二廣辯釋，先解初門，句別有二：一明所知，",
    "T37n1764_007:0793a12": "知二無我，「空無所有」是法無我，「無有和合覺",
    "T37n1764_007:0793a13": "知之相」是人無我；二明所離，「得無漏相、無所",
    "T37n1764_007:0793a14": "作相」，不著檀等名無漏相，不見檀等可以作",
    "T37n1764_007:0793a15": "起名無作相。「如幻」已下解釋後門，句別有二：",
    "T37n1764_007:0793a16": "一明所知，「知法如幻乃至空虛」，先別後結；二",
    "T37n1764_007:0793a17": "明所離，「無貪、瞋、癡，不聞不見」，解法虛妄，滅諸",
    "T37n1764_007:0793a18": "法故無貪、瞋、癡，於彼檀等心無分別名不見",
    "T37n1764_007:0793a19": "聞。上來釋竟。三雙結之，「是名真實」結前真諦，",
    "T37n1764_007:0793a20": "「安住實相」結後世諦，順觀名安。上來第二教",
    "T37n1764_007:0793a21": "生解心，自下第三明由前二便能自知是波",
    "T37n1764_007:0793a22": "羅蜜非波羅蜜，乃至能知涅槃大小。上來",
    "T37n1764_007:0793a23": "第一教修正解，自下第二隨問為解。於中但",
    "T37n1764_007:0793a24": "釋施等差別，涅槃大小在後別論，此須記知。",
    "T37n1764_007:0793a25": "就所釋中，廣解檀行，餘指《雜華》。就解檀中，先",
    "T37n1764_007:0793a26": "廣後結。廣中約就四修辯之，言四修者，如《地",
    "T37n1764_007:0793a27": "持》說：一決定修，正意不動；二專心修，不雜餘",
    "T37n1764_007:0793a28": "想；三者常修，恒作不息；四無罪修，行時離過。",
    "T37n1764_007:0793a29": "文中初言「見乞乃與非波羅蜜，無乞自與是波",
    "T37n1764_007:0793b01": "羅蜜」，就專心修以別是非。「若時時修非波羅",
    "T37n1764_007:0793b02": "蜜，若修常施是波羅蜜」，此就常修以別是非。",
    "T37n1764_007:0793b03": "「若施已悔非波羅蜜，施已無悔是波羅蜜」，就",
    "T37n1764_007:0793b04": "決定修以別是非。「菩薩於財生四怖心，歡喜",
    "T37n1764_007:0793b05": "施」者顯前菩薩不悔所以，以於己財常怖王、",
    "T37n1764_007:0793b06": "賊、水、火侵奪，於捨不悔。下有二對，就無罪",
    "T37n1764_007:0793b07": "修以別是非：一望報有罪非波羅蜜，不望無",
    "T37n1764_007:0793b08": "罪是波羅蜜；二「若為恐」下，雜過有罪非波羅",
    "T37n1764_007:0793b09": "蜜，離過無罪是波羅蜜。就辯非中，為恐怖者，",
    "T37n1764_007:0793b10": "或畏前人捨財與之，或畏世間種種衰惱，施",
    "T37n1764_007:0793b11": "求脆脫。問曰：前說生怖行施是波羅蜜，此亦",
    "T37n1764_007:0793b12": "生怖，何故非也？解言：前者於財生怖，喜施無",
    "T37n1764_007:0793b13": "悔，是故得名檀波羅蜜。此無捨意，為脫衰惱",
    "T37n1764_007:0793b14": "而行布施，是故非也。為「名聞」者，施求稱譽；為",
    "T37n1764_007:0793b15": "「利養」者，以利求利；「家法」施者，承襲父祖，自無",
    "T37n1764_007:0793b16": "誠意；為「天欲」者，求報心施；為「憍慢」者，為令乞",
    "T37n1764_007:0793b17": "人，於己敬畏；為「勝他」者，為欲勝過其餘施主；",
    "T37n1764_007:0793b18": "為「來報」者；為得未來人中樂果，并期他人交來",
    "T37n1764_007:0793b19": "報已。如「市易」下喻以顯過，「若人修」下結以顯",
    "T37n1764_007:0793b20": "非。下明是中，先法後喻。法中，初明離有為心，",
    "T37n1764_007:0793b21": "「為方等」下求無為心，「為利」已下念眾生心。喻",
    "T37n1764_007:0793b22": "中有五，文皆可知。上來廣辯大涅槃中，「如是",
    "T37n1764_007:0793b23": "義」下總以結之，餘戒忍等具釋難盡，故指《雜",
    "T37n1764_007:0793b24": "華》。涅槃大小此應具辯，經文言廣故留在",
    "T37n1764_007:0793b25": "後，此略不論。上來第一偏就涅槃一法之",
    "T37n1764_007:0793b26": "中明聞不聞，自下第二更就餘法明不聞聞。",
    "T37n1764_007:0793b27": "於中有二：一正就佛等明不聞聞、二「德王白」",
    "T37n1764_007:0793b28": "下問答重顯。前中「云何」牒問起發。下對辯之，",
    "T37n1764_007:0793b29": "文別有四：一總標舉，「十二部中深邃之義昔",
    "T37n1764_007:0793c01": "所不聞，今具聞之」；二對昔辯異，昔唯聞名，今",
    "T37n1764_007:0793c02": "得聞義；三約人分異，二乘之人唯聞十二部",
    "T37n1764_007:0793c03": "經名字，不聞其義，今得聞之；四就法正辯。法",
    "T37n1764_007:0793c04": "別有四：第一如來常樂我淨、第二如來不畢",
    "T37n1764_007:0793c05": "竟滅、第三三寶佛性無差、第四犯重乃至闡",
    "T37n1764_007:0793c06": "提悉有佛性。於此文中，先明二乘昔所不聞，",
    "T37n1764_007:0793c07": "後明今聞。下重顯中，德王先難，如來次答，",
    "T37n1764_007:0793c08": "「德王白佛誠如聖」下德王領解。就初難中，難",
    "T37n1764_007:0793c09": "辭有二：一難破向前罪人有性；二「犯四重禁",
    "T37n1764_007:0793c10": "名不定」下難破向前佛有常樂我淨之義，顯",
    "T37n1764_007:0793c11": "成如來不畢竟滅。就難性中，句別有三：一約",
    "T37n1764_007:0793c12": "墮地獄難破有性，「若犯重等，有佛性者」，性是",
    "T37n1764_007:0793c13": "善法，應遮地獄，此等云何復墮地獄？以墮地",
    "T37n1764_007:0793c14": "獄明知無性。二約無常等難破有性，「若使",
    "T37n1764_007:0793c15": "此等有佛性者」，性是常、樂、我、淨之法，云何此",
    "T37n1764_007:0793c16": "等無常、無樂、無我、不淨？以無常等明知無性。",
    "T37n1764_007:0793c17": "三約斷善難破有性，於中三句：一約相徵性，",
    "T37n1764_007:0793c18": "「若使此等有佛性者」，性是善法，一闡提人、斷",
    "T37n1764_007:0793c19": "善根人所有佛性云何不斷？二從相徵性，「佛",
    "T37n1764_007:0793c20": "性若斷」，云何復言常、樂、我、淨？三約性徵相，「若",
    "T37n1764_007:0793c21": "性不斷」即是有善，云何得名一闡提耶？此之",
    "T37n1764_007:0793c22": "三句下文別答，宜審記知。此初難竟。第二",
    "T37n1764_007:0793c23": "難中論其難辭，將下類上明佛不定。難意有",
    "T37n1764_007:0793c24": "三：一明佛不定，破前佛有常、樂、我、淨；二明佛",
    "T37n1764_007:0793c25": "不定，欲使如來述已所問，顯成如來不畢竟",
    "T37n1764_007:0793c26": "滅，故下文中德王領解「如是如是，誠如聖教，",
    "T37n1764_007:0793c27": "一切諸法悉皆不定」，以不定故，如來亦不畢竟",
    "T37n1764_007:0793c28": "涅槃；三明佛不定彰闡提等當無所得，成現",
    "T37n1764_007:0793c29": "無性，故下文言「若無常等，云何說言一闡提",
    "T37n1764_007:0794a01": "等當得涅槃」。文中有二：一以下類上明佛",
    "T37n1764_007:0794a02": "不定、二「云何不定」下就佛不定難破常等。前",
    "T37n1764_007:0794a03": "中有四：一明凡不定，先明不定，「若決定」下",
    "T37n1764_007:0794a04": "難破定義；二明須陀至辟支佛一切不定，先",
    "T37n1764_007:0794a05": "明不定，「若須陀」下難破定義；三「若犯四重不",
    "T37n1764_007:0794a06": "決定」下牒前凡夫二乘不定，類佛不定；四「若",
    "T37n1764_007:0794a07": "佛不定，涅槃體性亦不定」下以佛不定類佛所",
    "T37n1764_007:0794a08": "得一切諸法，明皆不定。上來一段明佛不定，",
    "T37n1764_007:0794a09": "自下第二就前不定難破常等。「云何不定」徵",
    "T37n1764_007:0794a10": "前起後，下對辯之。句前有五：一重明前闡提",
    "T37n1764_007:0794a11": "不定，若一闡提除謗法心則成佛道，故知不",
    "T37n1764_007:0794a12": "定，前所辯中闡提最下，故偏舉之，餘類可知；",
    "T37n1764_007:0794a13": "二以闡提不定類佛不定，「如來亦應入涅槃",
    "T37n1764_007:0794a14": "已還出不入」；三以佛不定類涅槃不定，若佛",
    "T37n1764_007:0794a15": "如是入已還出，涅槃之性則為不定；四以涅",
    "T37n1764_007:0794a16": "槃不定難破常等，「涅槃不定，當知無有常、樂、",
    "T37n1764_007:0794a17": "我、淨」；五「云何」下結以顯過，涅槃若無常、樂、",
    "T37n1764_007:0794a18": "我、淨，「云何佛說一闡提等當得涅槃」？佛答有",
    "T37n1764_007:0794a19": "三：一嘆其能問、二勅聽許說、三正答之。嘆",
    "T37n1764_007:0794a20": "中，初言「善哉」總嘆，「為欲」下別。別中有三：一嘆",
    "T37n1764_007:0794a21": "問所為、二「汝已親」下嘆問所因、三「我不見」下",
    "T37n1764_007:0794a22": "歎問殊勝。問所為中，「為益眾生，憐念世間」明",
    "T37n1764_007:0794a23": "其為益。凡夫二乘為欲利益，令得樂也；憐愍",
    "T37n1764_007:0794a24": "慈念，使出苦也。「為欲增長偏益菩薩故問」，總",
    "T37n1764_007:0794a25": "結。問所因中，因福、因智。「汝已親近」是因福也，",
    "T37n1764_007:0794a26": "「久已通」等是因智也。福中，初先明其自利：「汝",
    "T37n1764_007:0794a27": "已親近無量諸佛」自利始也，「於佛種善」自利",
    "T37n1764_007:0794a28": "次也，「成就菩提」自利終也。准《法華論》，初地",
    "T37n1764_007:0794a29": "已上名得菩提，德王今已住第十地，故說久",
    "T37n1764_007:0794b01": "成。「降伏」已下明其利他，降魔邪耶令得菩提，",
    "T37n1764_007:0794b02": "化令入正。智中，「久通諸佛祕藏」明具證智，「已",
    "T37n1764_007:0794b03": "問過佛」明具教智。嘆問勝中，言「我不見若天",
    "T37n1764_007:0794b04": "人等能問是義」舉劣顯勝。此初段竟。勅聽可",
    "T37n1764_007:0794b05": "知。下正答中，對問唯二，文別有三：一述成",
    "T37n1764_007:0794b06": "向前第二難中闡提不定、二「如汝言」下正答",
    "T37n1764_007:0794b07": "初難、三「犯四重」下答其後難。問曰：闡提不定",
    "T37n1764_007:0794b08": "之義依問未至，何故先述？解言：先明闡提不",
    "T37n1764_007:0794b09": "定，能得菩提，顯後所釋一闡提人佛性不斷，",
    "T37n1764_007:0794b10": "義便故爾。就初段中，「一闡提者亦不決定」略",
    "T37n1764_007:0794b11": "述前問。若定不得，反顯不定；不定故得，順顯",
    "T37n1764_007:0794b12": "不定。第二段中，釋難不盡。前難有三：一舉",
    "T37n1764_007:0794b13": "墮地獄難破有性、二舉無常等難破有性、三",
    "T37n1764_007:0794b14": "約斷善難破有性。今答第三，初二不答。初難",
    "T37n1764_007:0794b15": "與下第九德中難辭相似，釋不異彼，故此不",
    "T37n1764_007:0794b16": "答。其第二難如後〈師子品〉中解釋，故此不答。答",
    "T37n1764_007:0794b17": "第三中先舉難辭，難辭之中備有三句，就後",
    "T37n1764_007:0794b18": "以舉，下正辯釋。難中三句備如上辯：一約相",
    "T37n1764_007:0794b19": "徵性，若犯重等有佛性，辯一闡提人斷善根",
    "T37n1764_007:0794b20": "時所有佛性云何不斷？二從相徵性，佛性若",
    "T37n1764_007:0794b21": "斷，云何復言常、樂、我、淨？三約性徵相，佛性不",
    "T37n1764_007:0794b22": "斷，何故名為一闡提耶？此文之中先答初句。",
    "T37n1764_007:0794b23": "答意如何？明其佛性不入一切方便善中為",
    "T37n1764_007:0794b24": "是不斷。於中約對三種二善明性不同：第一",
    "T37n1764_007:0794b25": "約對內、外二善，明性不同，先舉次列。如下文",
    "T37n1764_007:0794b26": "說「意善名內，身、口名外」，此二可斷。下明佛性不",
    "T37n1764_007:0794b27": "同此二，所以不斷。第二約對漏、無漏善，明性",
    "T37n1764_007:0794b28": "不同，先舉次列。三有善法名為有漏、三乘聖",
    "T37n1764_007:0794b29": "道名為無漏，此二可斷。問曰：無漏云何可斷？",
    "T37n1764_007:0794c01": "應生不生，故名為斷，非斷已生。下明佛性不",
    "T37n1764_007:0794c02": "同此二，是故不斷。第三約對常，無常善，明性",
    "T37n1764_007:0794c03": "不同，先舉次列。妄善無常、真善是常，此二可",
    "T37n1764_007:0794c04": "斷。問曰：常善如何可斷？義同無漏不生名斷，",
    "T37n1764_007:0794c05": "非斷已生。下明佛性不同此二，是以不斷。",
    "T37n1764_007:0794c06": "下次答其第二句難。答意如何？明性不斷，故",
    "T37n1764_007:0794c07": "得名為常、樂、我、淨。於中初言「若是斷者則應",
    "T37n1764_007:0794c08": "還得」反釋不斷，「若不還得則不名斷」順釋不",
    "T37n1764_007:0794c09": "斷。約得顯之，凡是一切可斷之法，當時雖斷，",
    "T37n1764_007:0794c10": "後必還得，佛性無有還得之義，明知不斷。以",
    "T37n1764_007:0794c11": "不斷故，如來說為常、樂、我、淨。下次答其第三",
    "T37n1764_007:0794c12": "句難。答意如何？明其佛性雖不可斷，其餘善",
    "T37n1764_007:0794c13": "根是可斷故名一闡提。文中說言「若斷已得",
    "T37n1764_007:0794c14": "名闡提」者，餘方便善可斷已得，未得之間名",
    "T37n1764_007:0794c15": "一闡提，非已得竟名一闡提。自下第三答",
    "T37n1764_007:0794c16": "上後段不定之難，論其答辭，述前所問，明佛",
    "T37n1764_007:0794c17": "不定。語其答意備有三義：一明如來體不定",
    "T37n1764_007:0794c18": "故，雖現世間而常不同，以不同故常、樂、我、淨；",
    "T37n1764_007:0794c19": "二明如來體不定故，雖得涅槃，不捨世間，常隨",
    "T37n1764_007:0794c20": "諸有，常隨有故，不畢竟滅；三明如來不決定",
    "T37n1764_007:0794c21": "故，在有恒常，以其常故，一闡提等當必得之，",
    "T37n1764_007:0794c22": "以當得故現有佛性。文中先廣，「以是因緣",
    "T37n1764_007:0794c23": "佛不定」下總以結之。廣中，隨人要唯有三：一",
    "T37n1764_007:0794c24": "明凡夫不定、二明二乘不定、三明佛不定。文",
    "T37n1764_007:0794c25": "別有四：一明凡不定終得涅槃、二明諸佛涅",
    "T37n1764_007:0794c26": "槃法定彰彼凡夫當有所得、三明聲聞緣覺",
    "T37n1764_007:0794c27": "不定終得菩提、四明佛不定用而常寂彰彼",
    "T37n1764_007:0794c28": "二乘當有所得。就初段中，先法後喻。法中，",
    "T37n1764_007:0794c29": "初明凡人不定，後論凡法。人中，但明犯重謗",
    "T37n1764_007:0795a01": "法五逆不定，闡提不定前已辯竟，故此不論。",
    "T37n1764_007:0795a02": "法中，初就四塵法門以說不定。「色與色相俱",
    "T37n1764_007:0795a03": "不定」者，礙是色性，青、黃、赤等形現可覩名為",
    "T37n1764_007:0795a04": "色相。香、味、觸中亦有性相，性皆是礙，與色體",
    "T37n1764_007:0795a05": "同，故略不舉。相別各異，故偏舉之。「生至無明」",
    "T37n1764_007:0795a06": "就十二緣以明不定，十二緣中觀法多途，",
    "T37n1764_007:0795a07": "依彼七十七智觀門，先觀生相能起老、死，如",
    "T37n1764_007:0795a08": "是逆推乃至最後觀察無明能起諸行。今依",
    "T37n1764_007:0795a09": "此門以舉因緣，故言生相至無明相。「陰」者是",
    "T37n1764_007:0795a10": "其五陰法門，「入」者是其十二入門，「界」者是其",
    "T37n1764_007:0795a11": "十八界門，「二十五有」及與「四生」各是一門，前",
    "T37n1764_007:0795a12": "七別舉，法相眾多不可備列，故復通舉。「乃至",
    "T37n1764_007:0795a13": "一切」此等皆悉從緣集起，緣離散壞，故皆不",
    "T37n1764_007:0795a14": "定。下以喻況，喻別有三，皆先立喻，後合顯法。",
    "T37n1764_007:0795a15": "上來第一明凡不定，自下第二明佛所得涅",
    "T37n1764_007:0795a16": "槃法定，「亦定」略舉，下重顯之。「云何為定」問其",
    "T37n1764_007:0795a17": "定義，「常樂我淨」對問辯之，「在何處耶」問其定",
    "T37n1764_007:0795a18": "體，「所謂涅槃」就法指斥。第三二乘不定可知。",
    "T37n1764_007:0795a19": "第四明佛不定之中，文別有二：一明如來化",
    "T37n1764_007:0795a20": "滅不定，滅而常存；二「當知如來亦不定」下辯",
    "T37n1764_007:0795a21": "明如來化現不定，用而常寂。前中有四：一明",
    "T37n1764_007:0795a22": "如來隨化現滅、二「一切所有聲聞」已下明二",
    "T37n1764_007:0795a23": "乘人不知佛化取為定滅、三「當知」下明實不",
    "T37n1764_007:0795a24": "滅、四「以是義」下結成不定。初中先明如來現",
    "T37n1764_007:0795a25": "滅，「令諸」已下彰滅所為。所為有四：一欲令諸",
    "T37n1764_007:0795a26": "人戀慕如來，生大憂苦。二欲使諸眾設大供",
    "T37n1764_007:0795a27": "養。三欲令諸人闍維佛身，以何義故千端㲲",
    "T37n1764_007:0795a28": "中唯留二端？即事以求，在外一端為遮灰土，",
    "T37n1764_007:0795a29": "儭身一端為淨舍利。若論所表，為顯如來外",
    "T37n1764_007:0795b01": "離塵染、內德常淨，亦得表佛真應恒在。四為",
    "T37n1764_007:0795b02": "使眾生分散舍利，廣興供養。餘三可知。第二",
    "T37n1764_007:0795b03": "段中，「當知如來亦復不定」總以標舉，下別顯",
    "T37n1764_007:0795b04": "之。別中，初先開列章門，後廣辯釋。前開門中，",
    "T37n1764_007:0795b05": "若合地獄、畜生、餓鬼，有十九門，分之則有二",
    "T37n1764_007:0795b06": "十一門。就初門中，先明非天，次明非非。下",
    "T37n1764_007:0795b07": "雙結之，明非天中，「如來非天」總以標舉，「何以」",
    "T37n1764_007:0795b08": "下釋。上來數說佛天中天，今以何故言佛非",
    "T37n1764_007:0795b09": "天？下對釋之，先舉四天，次列四名。世間天者，",
    "T37n1764_007:0795b10": "《智度論》中名假合天，淨天、義天，《智度論》中通",
    "T37n1764_007:0795b11": "名淨天。次辯其相，下將如來對之顯非，「然眾",
    "T37n1764_007:0795b12": "生」下明非非天，「是故」下結。餘門可知。下廣",
    "T37n1764_007:0795b13": "解中，解之不盡而復不次。於前門中，非有、非",
    "T37n1764_007:0795b14": "無、非名、非說，及非如來四門不釋，故言不盡。",
    "T37n1764_007:0795b15": "十九門中，第十二門非漏、無漏迴之在後，故",
    "T37n1764_007:0795b16": "云不次。問曰：何故不釋此四，非有、非無、非",
    "T37n1764_007:0795b17": "名、非說？此三種門解釋非常、非非常中其義",
    "T37n1764_007:0795b18": "具顯，為是不釋。其非如來與非眾生、非非眾",
    "T37n1764_007:0795b19": "生，其義大同，故亦不論。非漏、無漏，以何義故",
    "T37n1764_007:0795b20": "迴之在後？以其義廣，故在後釋。就解非常、",
    "T37n1764_007:0795b21": "非無常中，有七復次釋彼非常，有八復次解非",
    "T37n1764_007:0795b22": "非常，文皆可知。就解非漏、非無漏中，先解",
    "T37n1764_007:0795b23": "非漏，開合不定，總之唯一。或分為二：一是見",
    "T37n1764_007:0795b24": "漏、二謂修漏。或說為三，如經中說欲、有、無明，",
    "T37n1764_007:0795b25": "是其三也。或分為七，如下〈師子吼〉品中說，《成",
    "T37n1764_007:0795b26": "實論》中具列其名：一是見漏，謂見諦惑；二是",
    "T37n1764_007:0795b27": "修漏，謂修道惑；三是根漏，謂眼等根能生諸",
    "T37n1764_007:0795b28": "漏，故名根漏；四名惡漏，所謂一切惡象、惡馬、",
    "T37n1764_007:0795b29": "惡知識等，生煩惱者悉名為惡，惡能生漏故",
    "T37n1764_007:0795c01": "名惡漏；五親近漏，謂衣、食等生貪因緣近而",
    "T37n1764_007:0795c02": "生漏，名親近漏；六名受漏，如下文說，受三",
    "T37n1764_007:0795c03": "惡覺能生諸漏故名受漏，不名受數以為受",
    "T37n1764_007:0795c04": "漏，三惡覺者如《地經》說，欲覺、瞋覺及以惱覺",
    "T37n1764_007:0795c05": "是其三也；七名念漏，邪念起漏故名念漏。七",
    "T37n1764_007:0795c06": "中，前二是其漏體，後五是其生漏因緣。根惡",
    "T37n1764_007:0795c07": "親近是生漏緣，受念二種是生漏因。細分有",
    "T37n1764_007:0795c08": "十：見中分二，謂見與疑；修中分三，欲、有、無明；",
    "T37n1764_007:0795c09": "通餘根等故合有十。若依下說受、想、觸欲具",
    "T37n1764_007:0795c10": "有十四，廣則無量。今此所論別分有十，合",
    "T37n1764_007:0795c11": "之為七，對此七門明佛無之。先對修道三",
    "T37n1764_007:0795c12": "漏為說，「如來無漏」標牒前門，「斷三故無」略釋",
    "T37n1764_007:0795c13": "其相。下廣辯之，先列三漏，若攝見惑通入三",
    "T37n1764_007:0795c14": "中，是則欲界一切煩惱除却無明悉名欲漏，",
    "T37n1764_007:0795c15": "色無色界一切煩惱除去無明斯名有漏，三",
    "T37n1764_007:0795c16": "界無明名無明漏。若分見惑在修惑外，是則",
    "T37n1764_007:0795c17": "欲界一切煩惱除無明見疑名為欲漏，色無",
    "T37n1764_007:0795c18": "色界一切煩惱除無明見疑名為有漏，三界",
    "T37n1764_007:0795c19": "無明除迷諦者名無明漏。今依後門，下明佛",
    "T37n1764_007:0795c20": "無。自下第二明無見漏，先辯漏相，後明佛",
    "T37n1764_007:0795c21": "無。就明漏中，初疑後見。疑中，初言「凡不見漏」",
    "T37n1764_007:0795c22": "生疑所由，由於無明不見故疑。「云何」已下明",
    "T37n1764_007:0795c23": "由不見故生疑心，先問後辯。辯中，初總，次別，",
    "T37n1764_007:0795c24": "後結。「如是疑見覆生心」者，疑心推求故曰疑",
    "T37n1764_007:0795c25": "見。下明起見，疑後心決即名見也。「生六」總",
    "T37n1764_007:0795c26": "舉，下別顯之。「有我」有見，「無我」空見，良以疑心",
    "T37n1764_007:0795c27": "疑有、疑無，故從疑後生此二見。「我見我」者，從",
    "T37n1764_007:0795c28": "前微我生重我見，如《地持》中從我妄想生身",
    "T37n1764_007:0795c29": "見事。「我見無我」，從前我見生於空見，推有不",
    "T37n1764_007:0796a01": "得故還計無，與前因斷起常相似。前執法體，",
    "T37n1764_007:0796a02": "我作我受，執有我用見神有能作業受報。「是",
    "T37n1764_007:0796a03": "名」下結。上來明漏，下明佛無，「如來永斷」正明",
    "T37n1764_007:0796a04": "佛無，「菩薩永」下舉劣顯勝。自下第三明無",
    "T37n1764_007:0796a05": "根漏，於中有三：一辨漏過、二明菩薩修道斷",
    "T37n1764_007:0796a06": "漏、三況如來明佛無漏。就初過中，有七復次，",
    "T37n1764_007:0796a07": "初二明離第一義樂，後五復次明具諸苦。於",
    "T37n1764_007:0796a08": "前二中，初一明離涅槃之因，先法，次喻，後合",
    "T37n1764_007:0796a09": "可知；後一明離涅槃之果，先喻，後合。就後五",
    "T37n1764_007:0796a10": "中，初二造業，皆先立喻，後合可知；次一令",
    "T37n1764_007:0796a11": "人受三塗苦，先法後喻；次一起惑，馳騁五塵",
    "T37n1764_007:0796a12": "生煩惱故，先法後喻；後一令人沈沒三有，受",
    "T37n1764_007:0796a13": "人天苦，單法無喻。第二菩薩修道斷中，文",
    "T37n1764_007:0796a14": "別有三：一明護根、二「有念慧故不見我」下明",
    "T37n1764_007:0796a15": "其離塵、三「菩薩爾時五根淨」下總結彰益。初",
    "T37n1764_007:0796a16": "中有四：一善護根；二「怖畏」下明護根所為，為",
    "T37n1764_007:0796a17": "畏煩惱、為得諸善；三「若能」下明護有宜，若能",
    "T37n1764_007:0796a18": "護根則能攝心，若能攝心則能護根，於中初",
    "T37n1764_007:0796a19": "法，次喻，後合；四「若得聞」下修治護根，先修念",
    "T37n1764_007:0796a20": "慧為護根法，聞經得智是修慧也，「則得專念」",
    "T37n1764_007:0796a21": "是修念也。下明護根，初法，次喻，下合可知。",
    "T37n1764_007:0796a22": "次明離塵，於中有二：一修正治、二「如屋」下用",
    "T37n1764_007:0796a23": "之離過。前修治中，初觀真諦，「生土石」下觀察",
    "T37n1764_007:0796a24": "世諦。觀真諦中，先觀生空，「見一切」下觀察法",
    "T37n1764_007:0796a25": "空。觀生空中，句別有四：一不見我、二不見我",
    "T37n1764_007:0796a26": "所、三不見眾生、四不見所用。前二一對破離",
    "T37n1764_007:0796a27": "我性，於五陰中不取色陰以為我體名「不見",
    "T37n1764_007:0796a28": "我」，無我體狀名「不見相」，不取餘陰為我所有",
    "T37n1764_007:0796a29": "名「不見所」，無所體狀名「不見相」。將色對餘分",
    "T37n1764_007:0796b01": "別既然，餘陰相望分別亦爾。後二一對破遣",
    "T37n1764_007:0796b02": "因緣假名我相，於內不見眾生之相，於外不",
    "T37n1764_007:0796b03": "見我所受用。上來觀察無我、我所通名我空，",
    "T37n1764_007:0796b04": "「見一切法同法性相」明見法空，法性本寂，今",
    "T37n1764_007:0796b05": "見色等同彼法性本來常寂，名見一切同法",
    "T37n1764_007:0796b06": "性相。此觀真諦。「生於土石瓦礫之相」明觀世",
    "T37n1764_007:0796b07": "諦，知彼世諦虛誑不真，故生土石、瓦礫等相。",
    "T37n1764_007:0796b08": "上來修治，下用離過，分別有二：一對前治",
    "T37n1764_007:0796b09": "中眾生空觀，明眾生中對治離過；二「知五欲」",
    "T37n1764_007:0796b10": "下對前治中法空之觀，明諸法中對治離過。",
    "T37n1764_007:0796b11": "前中文有四句兩對，初依前治中不見我相、",
    "T37n1764_007:0796b12": "不見我所斷除見惑，先喻後合，「如屋」喻也，「見",
    "T37n1764_007:0796b13": "眾生」等合以顯法。二依前治中不見我相、不",
    "T37n1764_007:0796b14": "見我所斷除愛慧，於中初明菩薩不貪，「一切",
    "T37n1764_007:0796b15": "凡」下舉凡顯聖，「凡見眾生故起煩惱」明凡異",
    "T37n1764_007:0796b16": "聖，「菩薩念慧於生不貪」辯聖異凡。此前一對。",
    "T37n1764_007:0796b17": "三依前治中，不見眾生及所受用斷除見惑，",
    "T37n1764_007:0796b18": "於中初法，次喻，後合。法中，「不著眾生相」者以",
    "T37n1764_007:0796b19": "別分總，無生可著。「作種種」者唯見五陰差別",
    "T37n1764_007:0796b20": "法也。喻中，「畫師以眾雜彩作眾像」者喻諸菩",
    "T37n1764_007:0796b21": "薩觀察五陰成眾生也，「若男女」等喻彼六道",
    "T37n1764_007:0796b22": "眾生差別，「凡無智」等喻凡所有，「畫師子」等喻",
    "T37n1764_007:0796b23": "聖知無。合中，「菩薩亦如是」者合前畫師，「於",
    "T37n1764_007:0796b24": "法異相觀於一相」合以眾彩畫作眾像若男、女",
    "T37n1764_007:0796b25": "等，謂於五陰異法之相觀察成於一眾生相，",
    "T37n1764_007:0796b26": "凡夫無智生男女相略而不合。「終不生於眾",
    "T37n1764_007:0796b27": "生之相」合前畫師知無男女，先合後釋。四依",
    "T37n1764_007:0796b28": "前治中，不見眾生及所受用斷除愛患，由觀",
    "T37n1764_007:0796b29": "五陰無人相故，「雖復覩見端正女人不生貪",
    "T37n1764_007:0796c01": "著」，「何以」下釋。此後一對。上來第一依生空",
    "T37n1764_007:0796c02": "觀對治離過，自下第二依法空觀對治離過。",
    "T37n1764_007:0796c03": "於中有三：一觀五欲無常苦過、二「復次」下觀",
    "T37n1764_007:0796c04": "察五欲能令眾生輪轉之過、三「以是生死行",
    "T37n1764_007:0796c05": "苦」已下念慧捨離。初中，「觀欲無有歡樂」，法說",
    "T37n1764_007:0796c06": "明苦；「不得暫停」，法說無常。「如犬囓」等，喻說明",
    "T37n1764_007:0796c07": "苦；「如水泡」等，喻說無常。「觀欲如是多諸過惡」",
    "T37n1764_007:0796c08": "總以結之。第二段中，初觀眾生為五欲故人",
    "T37n1764_007:0796c09": "天之中受苦無窮，「無量劫來或在」已下於三",
    "T37n1764_007:0796c10": "塗中受苦無極，「菩薩如是深觀」下結。第三",
    "T37n1764_007:0796c11": "段中，初先法說，次喻，後合。「以是行苦不失念",
    "T37n1764_007:0796c12": "慧」是法說也，以是五欲生死因行多受苦故，",
    "T37n1764_007:0796c13": "堅守念慧。喻中三句：一五欲充滿喻，「大眾」喻",
    "T37n1764_007:0796c14": "於五欲境界寬多名大，「滿二十里」明其所在，",
    "T37n1764_007:0796c15": "於彼二十五有之中除下地獄及四空處，是",
    "T37n1764_007:0796c16": "故但言滿二十里，亦有經言二十五里，通相",
    "T37n1764_007:0796c17": "具論。二「王勅」下佛教菩薩堅守念慧喻，「王」喻",
    "T37n1764_007:0796c18": "如來，「臣」喻菩薩，教守念慧名「勅一臣持一油",
    "T37n1764_007:0796c19": "鉢」，令度五欲名「經中過」，教其堅守名「莫傾覆」，",
    "T37n1764_007:0796c20": "舉過遮防故言「若棄，當斷汝命」，失一念慧慧",
    "T37n1764_007:0796c21": "命不續名「棄一渧斷汝命」也，說《涅槃經》名「遣",
    "T37n1764_007:0796c22": "一人」，顯過示人名為「拔刀」，於所背處說過令",
    "T37n1764_007:0796c23": "厭名為「在後隨而怖之」。三「臣受」下菩薩奉行",
    "T37n1764_007:0796c24": "喻，於中三句：一奉教堅持喻、二「經歷」下對境",
    "T37n1764_007:0796c25": "自防喻、三「是人以是怖因緣」下念慧成就喻。",
    "T37n1764_007:0796c26": "合中，但合菩薩奉行喻，於中三句次第合之：",
    "T37n1764_007:0796c27": "「菩薩如是於生死中不失念慧」合臣受教，盡心",
    "T37n1764_007:0796c28": "堅持；「雖見」已下合第二句；「若見」下已合第三",
    "T37n1764_007:0796c29": "句，念慧成故，雖見淨色，不生色相，乃至不作",
    "T37n1764_007:0797a01": "和合之相。前明護根，次明離塵，自下第",
    "T37n1764_007:0797a02": "三總結彰益，先明所成成護根戒，後明所離",
    "T37n1764_007:0797a03": "離於根漏。於中初先舉凡顯聖，「菩薩永」下辨",
    "T37n1764_007:0797a04": "聖異凡，下明佛無。自下第四明離惡漏，",
    "T37n1764_007:0797a05": "於中先明菩薩離漏，後明佛無。菩薩離中，初",
    "T37n1764_007:0797a06": "總，次別，後總結之。「復有離漏」是初總也，復更",
    "T37n1764_007:0797a07": "有一離漏之行名有離漏，非舉漏體。「欲為」下",
    "T37n1764_007:0797a08": "別。別中，「欲為甘露佛果」明離所為，「云何離」下",
    "T37n1764_007:0797a09": "正明離相，先問後辯。辯中有四：第一觀人修",
    "T37n1764_007:0797a10": "經離漏；二「所謂惡者謂惡象」下觀惡得失，失",
    "T37n1764_007:0797a11": "者離之；三「自觀身如病」已下護身離漏；四「觀",
    "T37n1764_007:0797a12": "惡象及惡知識等無二」下觀惡輕重，重者離之。",
    "T37n1764_007:0797a13": "初中復四：一觀自修經、二「如良師」下明修有",
    "T37n1764_007:0797a14": "益、三「汝信我」下觀供持人、四「我念過」下引昔",
    "T37n1764_007:0797a15": "類今明供有益。初中，「若能修大涅槃是名為",
    "T37n1764_007:0797a16": "離」正勸修經，「何以」下釋。以此經勝，故偏勸修，",
    "T37n1764_007:0797a17": "舉小顯大，彰其勝也。",
    "T37n1764_007:0797a18": "第二益中，曲有三段：一明修經有離惡益、二",
    "T37n1764_007:0797a19": "「如善呪」下明修經者有脫苦益、三「若有人能",
    "T37n1764_007:0797a20": "書寫」已下明修經者為佛憶念攝受之益。初",
    "T37n1764_007:0797a21": "中先喻，「良師」喻佛，說大涅槃勸人修學名「教",
    "T37n1764_007:0797a22": "弟子」，眾生依行便能離過，故言「受者心不造",
    "T37n1764_007:0797a23": "惡」。下合可知。",
    "T37n1764_007:0797a24": "第二益中，初先正辯，後總結嘆。辯中先喻，下",
    "T37n1764_007:0797a25": "合顯法。「涅槃如是」合善呪術。「若一經耳七劫",
    "T37n1764_007:0797a26": "不墮」合前一聞七年不為毒藥中等，此句明",
    "T37n1764_007:0797a27": "其始聞之益。「若有書等必得菩提」合前誦者",
    "T37n1764_007:0797a28": "乃至命盡無有眾惡，此句明其久學之益。結",
    "T37n1764_007:0797a29": "嘆可知。",
    "T37n1764_007:0797b01": "第三益中亦初正辯，後總結嘆。辯中有五：一",
    "T37n1764_007:0797b02": "明書寫乃至思義真佛弟子、二為佛所見、三",
    "T37n1764_007:0797b03": "為佛所念、四為佛隨逐與其同住、五受其施。",
    "T37n1764_007:0797b04": "先明受施，後以夢驗，結嘆可知。",
    "T37n1764_007:0797b05": "上來第二明修有益，自下第三勸供持人。「汝",
    "T37n1764_007:0797b06": "信我語」總勸生信，供人獲益，相在難知，故勸",
    "T37n1764_007:0797b07": "生信。「欲見我」下明供所為，所為有九：初三對",
    "T37n1764_007:0797b08": "佛明供所為，次四對法，次一對障。言八魔者，",
    "T37n1764_007:0797b09": "煩惱、陰、死及與天魔是其四種，無常、無樂、無",
    "T37n1764_007:0797b10": "我、無常無為四倒復以為四。八中，前四大",
    "T37n1764_007:0797b11": "小通論，後之四種唯大非小，以其小乘未說",
    "T37n1764_007:0797b12": "無常、苦、無我等為顛倒故。下一對彼人天之",
    "T37n1764_007:0797b13": "樂明供所為，「見有受」下正勸供養，先勸後釋。",
    "T37n1764_007:0797b14": "第四辯明供養益中，先舉往事用以類今，「以",
    "T37n1764_007:0797b15": "是因緣涅槃不思」結嘆經勝，「以是義」下明持",
    "T37n1764_007:0797b16": "離漏。上來四段合為第一勸人持經以離惡",
    "T37n1764_007:0797b17": "漏，自下第二觀惡得失失者偏離，先出惡體，",
    "T37n1764_007:0797b18": "「如是」等下辯其得失，有三復次，初二約對煩",
    "T37n1764_007:0797b19": "惱分別前因後緣，後一約對業行分別。「云何",
    "T37n1764_007:0797b20": "離」下出其治行，先問次辯，「是故」下結，「為生喜",
    "T37n1764_007:0797b21": "下」明離所為。自下第三護身離漏，文別有",
    "T37n1764_007:0797b22": "四：一明護身，觀身多過而猶護之；二「何以」下",
    "T37n1764_007:0797b23": "釋，釋中七句；三「常當」下明須常護；四「何以」下",
    "T37n1764_007:0797b24": "釋。釋中初法，先反後順，次立八喻，下合可知。",
    "T37n1764_007:0797b25": "自下第四觀漏輕重，於中有四：一觀惡友",
    "T37n1764_007:0797b26": "與惡象等；二「何以」下釋，「俱壞身」者彼惡象等",
    "T37n1764_007:0797b27": "壞現在身，惡知識者壞未來身；三觀惡友過",
    "T37n1764_007:0797b28": "惡象等，是故菩薩於惡象等心不怖懼，於惡",
    "T37n1764_007:0797b29": "知識生怖畏心；四「何以」下釋，於中先作六句",
    "T37n1764_007:0797c01": "校量，「是故」已下隨重偏離，先總，次別，下總",
    "T37n1764_007:0797c02": "結之。「凡夫不離是故生漏」舉凡顯聖；「菩薩離」",
    "T37n1764_007:0797c03": "等辨聖異凡；「菩薩尚」下以因況果，明佛無漏。",
    "T37n1764_007:0797c04": "自下第五明佛如來無親近漏，文別有三：一",
    "T37n1764_007:0797c05": "明漏體、二菩薩斷、三明佛無。明漏體中，先問，",
    "T37n1764_007:0797c06": "次辯，後結可知。菩薩斷中，先辯後結。辯中，初",
    "T37n1764_007:0797c07": "明見過捨離，「若須衣」下所須皆受，先別後總。",
    "T37n1764_007:0797c08": "別中，別就衣、食、房舍、醫藥四事明受所為，於",
    "T37n1764_007:0797c09": "中初法，次喻，後合。「受四供養為菩提」下是其",
    "T37n1764_007:0797c10": "總也，先受，後釋，「是故」下結，舉凡顯聖明菩薩",
    "T37n1764_007:0797c11": "斷，佛無可知。",
    "T37n1764_007:0797c12": "自下第六明無受漏，文別有三：一明漏體、二",
    "T37n1764_007:0797c13": "菩薩斷、三明佛無。明漏體中，初先法說，「一切",
    "T37n1764_007:0797c14": "凡夫雖護身心猶生三覺」正明漏體。何者三",
    "T37n1764_007:0797c15": "覺？一是欲覺，思求一切可意之事；二是瞋覺，",
    "T37n1764_007:0797c16": "亦名慧覺，念他違己，思欲瞋彼；三者惱覺，亦",
    "T37n1764_007:0797c17": "名害覺，念欲加害。廣有八覺，此三過重故偏",
    "T37n1764_007:0797c18": "論之。「以是緣」下明其漏過，次喻，後合，下釋可",
    "T37n1764_007:0797c19": "知。菩薩斷中，先別後結。廣中有三：一觀過",
    "T37n1764_007:0797c20": "生厭、二「菩薩或時有因緣」下裁而不受、三「何",
    "T37n1764_007:0797c21": "以故」下釋不受意。厭中，初總，次別，後結。「菩薩",
    "T37n1764_007:0797c22": "眼淨，見三覺過有種種惡」是初總也。「常與」下",
    "T37n1764_007:0797c23": "別，別中十句，初七遠離第一義樂，後三具苦。",
    "T37n1764_007:0797c24": "就前七中，「常與眾生作三乘怨」明違行過。次",
    "T37n1764_007:0797c25": "有五句明違解過：於中初句迷於理法，令無",
    "T37n1764_007:0797c26": "量生不見佛性；其次兩句迷於生死涅槃之",
    "T37n1764_007:0797c27": "法生顛倒心，謂佛世尊無常樂等是迷涅槃，",
    "T37n1764_007:0797c28": "一切眾生有常樂等是迷生死；下有兩句迷",
    "T37n1764_007:0797c29": "於行法，無三言有迷其權法，一乘言無迷其",
    "T37n1764_007:0798a01": "實法。此五違解。下一違聖，為佛菩薩之所呵",
    "T37n1764_007:0798a02": "責。就後三中，「是三惡覺害我及他」起業之過，",
    "T37n1764_007:0798a03": "「諸惡常隨」生煩惱過，「即為三縛連綴眾生」招",
    "T37n1764_007:0798a04": "苦之過。「菩薩常作如是」下結。上來生厭，下",
    "T37n1764_007:0798a05": "次不受，於中初法，三中就始是故且言「生欲",
    "T37n1764_007:0798a06": "不受」，次立五喻，下合可知。自下第三明不",
    "T37n1764_007:0798a07": "受意，先同後釋，於中有二：一為他不受、二",
    "T37n1764_007:0798a08": "「我常自稱為出家」下自為不受。為他有四：一",
    "T37n1764_007:0798a09": "壞世福田、二欺誑施主、三為世同呵、四損他",
    "T37n1764_007:0798a10": "施果。「眾生知我是良田」等是初句也。「我自不」",
    "T37n1764_007:0798a11": "下第二句也，於中初明受三惡覺欺誑施主，",
    "T37n1764_007:0798a12": "「我於往」下舉本類今，明欺有損，流轉生死，墮",
    "T37n1764_007:0798a13": "三惡道。「我若惡心受人施」下是第三句為世",
    "T37n1764_007:0798a14": "同呵。「若我惡覺受人施」下是第四句損他施",
    "T37n1764_007:0798a15": "果，或令施主果減無報，正明損他，惡覺在心，",
    "T37n1764_007:0798a16": "身非淨田，故令施主果報減少，為惡外彰，生",
    "T37n1764_007:0798a17": "彼邪見，故令施主空無果報。「惡心受施則與",
    "T37n1764_007:0798a18": "施主而為怨讎」結以顯過，失彼施報故言怨",
    "T37n1764_007:0798a19": "讎。「施主於我起子想」等舉彼責己，明誑不應。",
    "T37n1764_007:0798a20": "「何以故」下釋以顯過。就自為中，文亦有四：",
    "T37n1764_007:0798a21": "一念自己是出家人不應為惡；二「人身難得",
    "T37n1764_007:0798a22": "如優曇」下明其善時難逢易失，不應起惡；三",
    "T37n1764_007:0798a23": "從「我名沙門」已下顯前第一，明己高人，不應為",
    "T37n1764_007:0798a24": "惡；四「世有六處難可值」下顯前第二，明逢善",
    "T37n1764_007:0798a25": "時不應為惡。初中有三：一念自己是出家",
    "T37n1764_007:0798a26": "人不應起惡，起惡則非；二明出家身口相應，",
    "T37n1764_007:0798a27": "不應則非；三念己出家原為起善，取惡則非。",
    "T37n1764_007:0798a28": "於中初法，次舉六喻，下合可知。",
    "T37n1764_007:0798a29": "第二段中，「人身難得、如來難值、法難見聞」，此",
    "T37n1764_007:0798b01": "等明其善時難逢；「人命不停、過山水」下，好時",
    "T37n1764_007:0798b02": "易失，四喻顯之。第三段中，始從「沙門乃至比",
    "T37n1764_007:0798b03": "丘念己」是此五種高人，不應起惡。第四段中，",
    "T37n1764_007:0798b04": "「六處難值，我今已得」總以標舉，次別後結，下",
    "T37n1764_007:0798b05": "總結之。於中初明菩薩能斷，「一切凡」下舉凡顯",
    "T37n1764_007:0798b06": "聖，佛無可知。自下第七明無念漏，文別有",
    "T37n1764_007:0798b07": "三：一明漏體、二明菩薩斷、三明佛無。明漏體",
    "T37n1764_007:0798b08": "中，「凡夫若遇身心苦惱，起種種惡」總明凡夫",
    "T37n1764_007:0798b09": "邪念起漏，「若得身」下別明起漏，「以作惡」下明",
    "T37n1764_007:0798b10": "惡有損，「何以」下釋，無念慧故，「是名」下結。菩",
    "T37n1764_007:0798b11": "薩斷中，初法，次喻，後合，下結。法中，初思昔來",
    "T37n1764_007:0798b12": "造惡，流轉生死，遠三乘路，次生怖畏。下明修",
    "T37n1764_007:0798b13": "斷，捨惡所厭，向善所欣。喻中有六，始從四",
    "T37n1764_007:0798b14": "蛇乃至大河。初以四蛇喻於四大，於中有二：",
    "T37n1764_007:0798b15": "一喻如來說大怖人，「王」喻如來，佛說四大集",
    "T37n1764_007:0798b16": "成己身，以總收別故說為「盛」。四大性反，又能",
    "T37n1764_007:0798b17": "害人，故說為「蛇」。佛說四大易動難調，必須將",
    "T37n1764_007:0798b18": "護，名「令人養」。一大不調，名「一生瞋」。佛說隨大",
    "T37n1764_007:0798b19": "生患各異，名「我准法」。患起殺人，眾情共覩，名",
    "T37n1764_007:0798b20": "「戮都市」。二喻菩薩聞過厭捨，「人」喻菩薩，聞佛",
    "T37n1764_007:0798b21": "向前示過之言名「聞」，切令畏厭名「怖」，修離稱",
    "T37n1764_007:0798b22": "「走」。次以旃陀喻於五陰，於中亦二：一喻如",
    "T37n1764_007:0798b23": "來說陰怖人，「王」還喻佛，如來復說五陰怖人",
    "T37n1764_007:0798b24": "名「遣旃陀」。陰有何義似於旃陀？其旃陀羅殺",
    "T37n1764_007:0798b25": "人為事，五陰前後共相摧滅，其義像彼，故以",
    "T37n1764_007:0798b26": "為喻。五陰生滅傷切如「刀」，聖說示人顯露名",
    "T37n1764_007:0798b27": "「拔」，對其所欣說此為「後」。二喻菩薩聞過厭捨，",
    "T37n1764_007:0798b28": "「人」喻菩薩，反觀生死名為「迴」，顧知五陰過名",
    "T37n1764_007:0798b29": "「見五人」，專情厭背名「疾捨去」。次以詐親喻其",
    "T37n1764_007:0798c01": "愛心，五陰相續，生滅難覺，名「惡方便藏所持",
    "T37n1764_007:0798c02": "刀」。五陰生愛名「遣一人」，生愛難覺故復稱「密」。",
    "T37n1764_007:0798c03": "實危害相順人情名「詐親善」。愛能留連，寄言",
    "T37n1764_007:0798c04": "顯之，故曰「語言汝可還來」。「其人不信」喻明菩",
    "T37n1764_007:0798c05": "薩知過不從。次以空聚喻於六入，歸心六",
    "T37n1764_007:0798c06": "入名「投一聚」，六根是其神識依處，故名聚落。",
    "T37n1764_007:0798c07": "望觀六入，以免其過，名「欲自隱」。正意觀察名",
    "T37n1764_007:0798c08": "「入聚中」。自觀六根，求我不得，名「看諸舍都不",
    "T37n1764_007:0798c09": "見人」。觀他六根亦空無人，名「執瓦器悉空無",
    "T37n1764_007:0798c10": "物」。「既不見人、求物不得」雙牒前二。停止不進",
    "T37n1764_007:0798c11": "名「即坐地」。次以大賊喻於六塵，諸佛如來懸",
    "T37n1764_007:0798c12": "言教授名「聞空聲」，呵其中住故言「咄哉」，牒",
    "T37n1764_007:0798c13": "前呵誡故言「此聚空無居民」。舉彼六塵怖之",
    "T37n1764_007:0798c14": "令進，故言「是夜六大賊來」。六塵害善，故名為",
    "T37n1764_007:0798c15": "賊。闇心中現名為夜來。取著六塵，傷失慧命，",
    "T37n1764_007:0798c16": "故言「設遇命將不全」，「當云何勉」令求出意。下",
    "T37n1764_007:0798c17": "喻菩薩聞過生厭。下以大河喻諸煩惱，煩",
    "T37n1764_007:0798c18": "惱漂沒故說為「河」，修中始覺故言「路值」，教起",
    "T37n1764_007:0798c19": "不貰名為「漂急」，無道能越名「無船筏」，厭過情",
    "T37n1764_007:0798c20": "深故言「怖畏」，修習諸行以為對治名「取種種",
    "T37n1764_007:0798c21": "草木為筏」。重觀得失名「更思惟」，觀住多失故",
    "T37n1764_007:0798c22": "言「設住當為蛇等之所危害」，慮進有苦故言",
    "T37n1764_007:0798c23": "「若渡筏不可依」，為斷煩惱乃至喪身名「沒水",
    "T37n1764_007:0798c24": "死」。捨退從進故言「寧死終不為彼蛇賊所害」，",
    "T37n1764_007:0798c25": "舉初取後且言蛇賊。修治擬障名「推草筏置",
    "T37n1764_007:0798c26": "之水中」，人依行進名「身倚上」。求心「手抱」，厭觀",
    "T37n1764_007:0798c27": "「脚蹋」，正斷「截流」，漸進名「去」。到大涅槃名「達彼",
    "T37n1764_007:0798c28": "岸」，受樂「安隱」，離苦「無患」，「心意泰然」顯前安隱，",
    "T37n1764_007:0798c29": "「恐怖消除」彰前無患。下次合之，先合初喻，",
    "T37n1764_007:0799a01": "「菩薩」合前惶怖之人，「得聞涅槃」合聞切令，「觀",
    "T37n1764_007:0799a02": "身如篋」合下四蛇，地、水、火、風如四毒蛇舉以",
    "T37n1764_007:0799a03": "略合。下廣合之，有九復次，初三如蛇，次一",
    "T37n1764_007:0799a04": "過蛇，次四如蛇，後一過蛇。初三如中，初一復",
    "T37n1764_007:0799a05": "次能害如蛇，言「見毒」等辯喻顯法，見毒喻火，",
    "T37n1764_007:0799a06": "熱增赤現故說為見；觸毒喻蛇，地增身重故",
    "T37n1764_007:0799a07": "名為觸；噓毒喻風，風吹曰噓，亦有經本說為",
    "T37n1764_007:0799a08": "氣毒，其義相似；齧毒喻水，水漬名齧，四大亦",
    "T37n1764_007:0799a09": "可彰法同喻；二性別如蛇；三常害如蛇。次一",
    "T37n1764_007:0799a10": "過者，四蛇殺人不至三惡，四大殺人必至三",
    "T37n1764_007:0799a11": "惡，以身病時多作罪故。次四如中，初一明其",
    "T37n1764_007:0799a12": "牽人作惡，為四大身多作罪故；第二明其獨",
    "T37n1764_007:0799a13": "能為害；第三明其性相乖反；第四明其難可",
    "T37n1764_007:0799a14": "親近。後一過者，四蛇可以呪藥療治，四大不",
    "T37n1764_007:0799a15": "爾。「如自喜」下合人捨走，於中先舉諸佛菩薩",
    "T37n1764_007:0799a16": "同皆捨離，明其可厭，「菩薩思」下修治捨離。",
    "T37n1764_007:0799a17": "次合第二，先合旃陀，後合捨去。前中初言「五",
    "T37n1764_007:0799a18": "旃陀羅即是五陰」舉喻略合，「云何」下廣。廣中",
    "T37n1764_007:0799a19": "有其十六復次，初七觀陰如旃陀羅，「菩薩觀",
    "T37n1764_007:0799a20": "陰過旃陀」下有九復次，觀察五陰過旃陀羅，",
    "T37n1764_007:0799a21": "「有智人」下合去可知。次合第三詐親之喻，先",
    "T37n1764_007:0799a22": "合詐親，後合不信。前中初言「詐親名愛」，舉喻",
    "T37n1764_007:0799a23": "略合。下七復次廣以合之，七中前五明如詐",
    "T37n1764_007:0799a24": "親，後二明過。前中，初一不覺害人；第二明其常",
    "T37n1764_007:0799a25": "伺人便；第三覆心令無見聞。「見不見」者，凡夫",
    "T37n1764_007:0799a26": "二乘見生死過，以愛覆心還復不見。「聞不聞」",
    "T37n1764_007:0799a27": "者，聞大菩提功德福利，以愛覆心還復不聞。",
    "T37n1764_007:0799a28": "第四明其無善詐現；第五明其相虛無實。後",
    "T37n1764_007:0799a29": "二過中，初一明其始終難離，後一明其遠近",
    "T37n1764_007:0799b01": "難知。「一切眾生以愛結」下合上不信，於中",
    "T37n1764_007:0799b02": "初先反明凡夫信愛故住，後明菩薩不信故",
    "T37n1764_007:0799b03": "去。前中初言「眾生以愛遠大涅槃，近生死」等",
    "T37n1764_007:0799b04": "正顯其過，「是故我」下引說顯過。言「三垢」者，當",
    "T37n1764_007:0799b05": "應是其三毒垢也，以彼愛結遠大涅槃，近生",
    "T37n1764_007:0799b06": "死故，世尊說之為三垢中貪欲垢也。「於現在",
    "T37n1764_007:0799b07": "事以無明」下彰彼凡夫不離，所以怨詐。「不害",
    "T37n1764_007:0799b08": "有智人」下辯明菩薩不信故去。次合空聚，",
    "T37n1764_007:0799b09": "於中先合空聚之喻，後明菩薩修治捨離。前",
    "T37n1764_007:0799b10": "中初言「聚即六人」，舉喻略合。下廣合中有六",
    "T37n1764_007:0799b11": "復次，前五如聚，後一過聚。就前五中，初空無",
    "T37n1764_007:0799b12": "人，「觀內六入空無所有，猶如空聚」合投一聚。",
    "T37n1764_007:0799b13": "「如彼怖」下合入聚中闚看諸舍不見人等，先",
    "T37n1764_007:0799b14": "牒前喻，下合顯法。「菩薩如是」合上怖人，「諦觀",
    "T37n1764_007:0799b15": "六入空無所有」合看諸舍都不見人，「不見眾",
    "T37n1764_007:0799b16": "生、一物之實」合捉瓦器悉空無物，「是故」下結。",
    "T37n1764_007:0799b17": "二明凡所迷。三菩薩方覺。四煩惱住處，於中",
    "T37n1764_007:0799b18": "三句：一明煩惱處中安樂、二明煩惱處之不",
    "T37n1764_007:0799b19": "怖、三明煩惱同依。五明空無物生人有想。",
    "T37n1764_007:0799b20": "後一過者，世間聚落，或時有人、或時無人；六",
    "T37n1764_007:0799b21": "入不爾，一向無人。「智者知」下辯明菩薩修治",
    "T37n1764_007:0799b22": "捨離。何故？是中已言六賊，捨遠空聚元由畏",
    "T37n1764_007:0799b23": "賊，故此舉之。次合六賊，先合六賊，後合捨",
    "T37n1764_007:0799b24": "去。前中初言「賊即六塵」，舉喻略合。下廣合中，",
    "T37n1764_007:0799b25": "有十四復次，初五復次明塵如賊；次一過賊，",
    "T37n1764_007:0799b26": "「能劫三世一切善故」；次六復如；後二復過，「能",
    "T37n1764_007:0799b27": "劫三界一切善故」。合去可知。下合河喻，先",
    "T37n1764_007:0799b28": "合彼河，後合求渡。前中初言「河即煩惱」，舉喻",
    "T37n1764_007:0799b29": "略合，下廣合之，於中有其十二復次：初五如",
    "T37n1764_007:0799c01": "河；次三過河。於中初一明壞身心及諸善法、",
    "T37n1764_007:0799c02": "二能漂溺三界人天、三唯菩薩六行能渡，世",
    "T37n1764_007:0799c03": "河不爾；次二如河；後二過河，於中初明闡提",
    "T37n1764_007:0799c04": "沒中餘不能救，後明二乘七覺不竭，河不如",
    "T37n1764_007:0799c05": "是，是以言過。如畏人下合上求度，文別有三：",
    "T37n1764_007:0799c06": "一合畏故「取草為筏」，先牒前喻，後合可知；二",
    "T37n1764_007:0799c07": "「依乘此」下超合向前推筏水中，身倚而去；三",
    "T37n1764_007:0799c08": "「修涅槃者作是思」下却合更思「我設住此，當為",
    "T37n1764_007:0799c09": "蛇等之所危害，寧沒水死，終不為彼蛇賊所",
    "T37n1764_007:0799c10": "害」，「以忍受故不生漏」者結明菩薩能斷念漏。",
    "T37n1764_007:0799c11": "「菩薩尚」下舉因況果，明佛無漏。上來廣明如",
    "T37n1764_007:0799c12": "來非漏，「云何如來非無漏」下明非無漏，先問",
    "T37n1764_007:0799c13": "後辯。上來廣明一切不定，「以是緣」下總以",
    "T37n1764_007:0799c14": "結之，先結如來，後結凡夫，二乘不定略而不",
    "T37n1764_007:0799c15": "結。前問次答，「德王白」下德王領解，「誠如聖",
    "T37n1764_007:0799c16": "教、一切不定」領佛前言，「以不定故，當知如來",
    "T37n1764_007:0799c17": "亦不畢竟入於涅槃」領佛前意，以斯驗求前",
    "T37n1764_007:0799c18": "說不定，宗顯如來不畢竟滅以成上義。前就",
    "T37n1764_007:0799c19": "涅槃明不聞聞，次就如來佛性等法明不聞",
    "T37n1764_007:0799c20": "聞，自下第三於前文中有未解者問答重顯。",
    "T37n1764_007:0799c21": "顯前何義？前就涅槃不聞聞中明布施等是",
    "T37n1764_007:0799c22": "涅槃因，六波羅蜜大涅槃因。德王前者牒問",
    "T37n1764_007:0799c23": "如來，如來於彼但為解釋布施等行是波羅",
    "T37n1764_007:0799c24": "蜜、非波羅蜜，未為解釋涅槃大小，故今此中",
    "T37n1764_007:0799c25": "問答顯之。德王先問「如佛先說修大涅槃不",
    "T37n1764_007:0799c26": "聞聞中有涅槃、大涅槃」領佛前言，「云何涅槃？",
    "T37n1764_007:0799c27": "云何大涅槃？」請佛解釋。",
    "T37n1764_007:0799c28": "下佛先嘆，後正答之。答中，初先分小異大，「大",
    "T37n1764_007:0799c29": "名不可思議」已下釋大異小。前中有四：一立",
    "T37n1764_007:0800a01": "喻以分、二約喻顯法、三釋前法、四解前喻。",
    "T37n1764_007:0800a02": "初列十喻是第一段；「涅槃亦爾，有涅槃、大涅",
    "T37n1764_007:0800a03": "槃」是第二段；「云何」已下是第三段，於中初",
    "T37n1764_007:0800a04": "先明小異大，「常樂我淨乃名大」下彰大異小。",
    "T37n1764_007:0800a05": "前中初問云何涅槃，下對釋之。釋中，初明欲",
    "T37n1764_007:0800a06": "界涅槃是小非大，「若凡夫」下明凡二乘斷結",
    "T37n1764_007:0800a07": "涅槃是小非大。前中，初列五種涅槃，五中",
    "T37n1764_007:0800a08": "前四說欲界樂以為涅槃，後一宣說欲界善",
    "T37n1764_007:0800a09": "法以為涅槃。觀骨去貪，云何欲善？此欲界中",
    "T37n1764_007:0800a10": "思慧觀行，伏結非斷，故名欲界。次明此五是",
    "T37n1764_007:0800a11": "小非大，「何以」下釋，明此五種翻對疾過故",
    "T37n1764_007:0800a12": "名涅槃，非畢竟盡所以非大。「以飢渴故」顯初",
    "T37n1764_007:0800a13": "非大，「病」顯第二，「怖」顯第三，略不舉貧，「貪」顯第",
    "T37n1764_007:0800a14": "五。下次明其凡夫二乘斷結涅槃是小非大，",
    "T37n1764_007:0800a15": "先舉後釋。舉中，先就欲界辨之，「若凡聲聞」標",
    "T37n1764_007:0800a16": "人別法，「或因世俗、或因聖道」約治顯滅，六行",
    "T37n1764_007:0800a17": "斷結名世俗道，十六行斷名為聖道。分相論",
    "T37n1764_007:0800a18": "之，凡用世俗，聲聞偏用聖道斷結。以實具論，",
    "T37n1764_007:0800a19": "凡夫如上，聲聞通用。於中分別，曲有三義：一",
    "T37n1764_007:0800a20": "見修分別，斷見諦惑但用聖道，斷修道惑二",
    "T37n1764_007:0800a21": "道並用；二就修中約地分別，斷欲界結至無",
    "T37n1764_007:0800a22": "取有二道並治，非想一地唯局聖道，等智斷",
    "T37n1764_007:0800a23": "結攀上斷下，非想一地無上可攀所以不斷；",
    "T37n1764_007:0800a24": "三就欲界至無所有約人分別，利人偏用聖",
    "T37n1764_007:0800a25": "道斷結，鈍人不定，或用聖道、或世俗道，今且",
    "T37n1764_007:0800a26": "分相。凡用世俗、聖用聖道斷欲界結亦名涅",
    "T37n1764_007:0800a27": "槃，約障辯滅，「能斷初禪至非想」等，舉上二界",
    "T37n1764_007:0800a28": "結盡涅槃，凡夫斷結至無所有、聲聞斷結通",
    "T37n1764_007:0800a29": "盡非想，此皆非大。上來舉竟，下次釋之，言",
    "T37n1764_007:0800b01": "「何以故」徵前起後，此等能斷三界煩惱，何故",
    "T37n1764_007:0800b02": "非大？下對釋之。「還生煩惱」釋前凡夫斷結非",
    "T37n1764_007:0800b03": "大，不能永盡所以非大。「有習氣」下釋前聲聞",
    "T37n1764_007:0800b04": "斷結非大，四義釋之：一殘結未盡所以非大、",
    "T37n1764_007:0800b05": "二迷同執別所以非大、三迷別執同所以非",
    "T37n1764_007:0800b06": "大、四所得非是常樂我淨所以非大。就初段",
    "T37n1764_007:0800b07": "中，「有習氣故」略以標舉，「云何」下廣，先問次釋。",
    "T37n1764_007:0800b08": "「聲聞、緣覺有煩惱氣」對問總釋，「所謂」下別，謂",
    "T37n1764_007:0800b09": "我身等有為法中煩惱餘習，諸佛如來入於涅",
    "T37n1764_007:0800b10": "槃等無為法中煩惱餘習，「諸佛如來入於涅",
    "T37n1764_007:0800b11": "槃」謂佛實滅，此迷如來涅槃之性。無樂、無我、",
    "T37n1764_007:0800b12": "唯有、常淨四義不具此迷涅槃。二乘何故計",
    "T37n1764_007:0800b13": "佛涅槃無我、無樂、唯在、常淨？彼不見實。又謂",
    "T37n1764_007:0800b14": "如來無常遷逼，不得自在，故說無我。謂佛心",
    "T37n1764_007:0800b15": "滅，無所覺知，故說無樂。言佛永滅，故說為常。",
    "T37n1764_007:0800b16": "滅去惑累，所以言淨。問曰：上說聲聞於佛具",
    "T37n1764_007:0800b17": "起四倒，今以何故但言起二？釋言：聲聞實於",
    "T37n1764_007:0800b18": "佛身具起四倒，佛身有故，於佛涅槃唯起二",
    "T37n1764_007:0800b19": "倒，涅槃無為是常、淨故。問曰：下說二乘涅槃",
    "T37n1764_007:0800b20": "但有樂、淨而無我、常，今此文中何故異彼？解",
    "T37n1764_007:0800b21": "云：二乘說佛涅槃同已所得，有寂滅樂，謂佛",
    "T37n1764_007:0800b22": "滅後同已灰盡，無覺知樂，故言無樂。大乘說",
    "T37n1764_007:0800b23": "彼小乘涅槃終須遷轉，又所滅心當必還生，",
    "T37n1764_007:0800b24": "故曰無常。小乘謂已所得涅槃究竟永寂，將",
    "T37n1764_007:0800b25": "已所得類佛涅槃，故說為常。問曰：此倒二乘",
    "T37n1764_007:0800b26": "正起，云何名為煩惱習氣？解云：前明凡夫",
    "T37n1764_007:0800b27": "邪曲具起八倒，學小凡夫亦於如來起此倒",
    "T37n1764_007:0800b28": "心，二乘猶起故說為習，又對二乘所斷煩惱",
    "T37n1764_007:0800b29": "有此殘結故說為習。「是名」下結，此初段竟。",
    "T37n1764_007:0800c01": "「佛、法、眾僧有差別相」是第二段，迷同執別。「如",
    "T37n1764_007:0800c02": "來畢竟入涅槃」下是第三段，迷別執同。不知",
    "T37n1764_007:0800c03": "如來別異二乘，謂同二乘畢竟涅槃，「聲聞、緣",
    "T37n1764_007:0800c04": "覺、諸佛涅槃等無差別」。「以是義」下結明非大。",
    "T37n1764_007:0800c05": "「何以故」下是第四段，明其所得，體非常、樂、我、",
    "T37n1764_007:0800c06": "淨法故，所以非大，先徵後辯。問曰：下說二乘",
    "T37n1764_007:0800c07": "涅槃有樂有淨，今以何故說之皆無？此通宣",
    "T37n1764_007:0800c08": "說身智等故，又設分有少故名無。上來一",
    "T37n1764_007:0800c09": "段明小異大，「常樂我淨乃名大」者彰大異小，",
    "T37n1764_007:0800c10": "自下第四廣釋前喻，釋之不盡，前十喻中但",
    "T37n1764_007:0800c11": "釋海、河、山、城、眾生及人六門，地、王、天、道四門",
    "T37n1764_007:0800c12": "不釋。王之大小辯城具顯，不勞更釋。就所釋",
    "T37n1764_007:0800c13": "中，皆初立喻，後約顯法。辯河喻中，聲聞、緣",
    "T37n1764_007:0800c14": "覺乃至十住不見佛性，名為涅槃非大涅槃者，",
    "T37n1764_007:0800c15": "涅槃大小進退不定，乃有三階：一簡聖異凡，",
    "T37n1764_007:0800c16": "凡夫所得一向是小，三乘賢聖所得皆大。問",
    "T37n1764_007:0800c17": "曰：二乘所得涅槃云何名大？分大為小，故小",
    "T37n1764_007:0800c18": "即大，故經說言「汝等所行是菩薩道」，所行既",
    "T37n1764_007:0800c19": "爾，所得亦然。二簡大異小，凡夫二乘所得名",
    "T37n1764_007:0800c20": "小，佛，菩薩得通名為大，故上文言「菩薩住於",
    "T37n1764_007:0800c21": "大般涅槃種種示觀」。三簡果異因，凡夫二乘",
    "T37n1764_007:0800c22": "菩薩所得斯名為小，以未見，　斷惑不窮，不",
    "T37n1764_007:0800c23": "得常、樂、我、淨等故；諸佛所得獨名為大，以見",
    "T37n1764_007:0800c24": "佛性，斷惑究竟，具足常、樂、我、淨法故。此義如",
    "T37n1764_007:0800c25": "下第七德中具廣分別，今此所論義當後門。",
    "T37n1764_007:0800c26": "辯城喻中，「八萬乃至一萬處」者，此就三昧法",
    "T37n1764_007:0800c27": "門辨處，就解人中結名大夫。上來第一分",
    "T37n1764_007:0800c28": "小異大，自下第二釋大異小，三義釋之：一嘆",
    "T37n1764_007:0800c29": "深顯大、二對因顯大、三備德顯大。初中，「大名",
    "T37n1764_007:0801a01": "不可思議」總嘆顯深，下別顯之，「眾生不信」對",
    "T37n1764_007:0801a02": "下顯深，「佛菩薩見」寄上顯深。前言菩薩所得",
    "T37n1764_007:0801a03": "非大，今以何義言菩薩見？以諸菩薩未能窮",
    "T37n1764_007:0801a04": "證前說非大，隨分契會故此云見。對因顯",
    "T37n1764_007:0801a05": "中，先問後釋。「多因緣得，故名為大」。於中初法，",
    "T37n1764_007:0801a06": "次喻，後合。備德顯中，「云何復名」重問起發，",
    "T37n1764_007:0801a07": "下對釋之。明具常、樂、我、淨義故，名之為大。先",
    "T37n1764_007:0801a08": "明我義，初法後喻。法中有四：一舉大我釋大",
    "T37n1764_007:0801a09": "涅槃、二舉自在釋成大我、三廣顯自在成彼",
    "T37n1764_007:0801a10": "大我、四就大我結大涅槃。「有大我故名大涅",
    "T37n1764_007:0801a11": "槃」是初段也。「涅槃無我，大自在故，名為大我」，",
    "T37n1764_007:0801a12": "第二段也。宣說有我，懼同情取，故說無我。雖",
    "T37n1764_007:0801a13": "無神主而有自在，故名為我。「云何名為大自",
    "T37n1764_007:0801a14": "在」下第三段也，先徵後辯，「有八」舉數，進任由",
    "T37n1764_007:0801a15": "己，故名「自在」。下辯其相：一多少自在。二大小",
    "T37n1764_007:0801a16": "自在。三輕舉自在。四自在自在，亦得名為所",
    "T37n1764_007:0801a17": "作自在，於中有三：一示無量形各令有心，佛",
    "T37n1764_007:0801a18": "心充遍故令有之；二作一事令人異辯；三住",
    "T37n1764_007:0801a19": "一土十方齊現。五根用自在，一一根中具一",
    "T37n1764_007:0801a20": "切用。六知法自在，一切諸法自然現心，而無",
    "T37n1764_007:0801a21": "分別。七起說自在，於教於義說之無盡，雖有",
    "T37n1764_007:0801a22": "所說，心無分別。八遍滿自在，身充法界。此第",
    "T37n1764_007:0801a23": "三竟。「如是大我名涅槃」下是第四段，就我結",
    "T37n1764_007:0801a24": "成涅槃大義，下以喻顯。大涅槃中具八自在",
    "T37n1764_007:0801a25": "名「多珍異」，德義曠周名曰「無邊」，皆先立喻，後",
    "T37n1764_007:0801a26": "合可知。次以大樂顯涅槃大，先總標舉，下",
    "T37n1764_007:0801a27": "別顯之。初舉四數，大涅槃中無有受樂，但有",
    "T37n1764_007:0801a28": "此下四種樂故名之為樂，下辯其相，先問後",
    "T37n1764_007:0801a29": "釋：一斷受樂、二寂靜樂、三覺知樂、四不壞樂，",
    "T37n1764_007:0801b01": "亦名常樂。斷受樂者，《地持論》中說滅盡定以",
    "T37n1764_007:0801b02": "為斷受，此說涅槃，文中有三：一正明斷受以",
    "T37n1764_007:0801b03": "之為樂、二「樂有二」下對彼凡夫樂受辯異、三",
    "T37n1764_007:0801b04": "「有三受」下對彼凡夫捨受辯異。前中斷樂列",
    "T37n1764_007:0801b05": "其名字，此言即顯斷受義也。諸受皆斷，樂受",
    "T37n1764_007:0801b06": "最勝，對勝以彰，偏言斷樂。「不斷樂」下釋彼斷",
    "T37n1764_007:0801b07": "受以為樂義，先反後順，以不斷樂名為苦故，",
    "T37n1764_007:0801b08": "斷去樂受得名為樂。反中初言「不斷樂者則",
    "T37n1764_007:0801b09": "名為苦」，如上文說名為壞苦、名為行苦，「若",
    "T37n1764_007:0801b10": "有苦者不名大樂」，不得名為涅槃大樂。順中",
    "T37n1764_007:0801b11": "「斷樂則無有苦」翻向初句，「無苦、無樂名為大",
    "T37n1764_007:0801b12": "樂」翻向後句，無彼樂受則無行、壞二種苦故",
    "T37n1764_007:0801b13": "名「無苦樂」。「涅槃之性無苦樂」下明斷受樂是",
    "T37n1764_007:0801b14": "涅槃，「以是義」下將義顯體，成涅槃大。次對",
    "T37n1764_007:0801b15": "凡夫樂受辯異，說樂濫彼故須辯異，先舉，次",
    "T37n1764_007:0801b16": "列，下辯其異。「凡樂無常，是故無樂」簡凡異聖。",
    "T37n1764_007:0801b17": "「諸佛常樂，故名大樂」彰聖異凡。下對凡夫捨",
    "T37n1764_007:0801b18": "受辯異，前說斷樂相同捨受，故須辯異，先舉",
    "T37n1764_007:0801b19": "三受，次列三名，下就辯異。「不苦不樂是亦為",
    "T37n1764_007:0801b20": "苦」捨異涅槃，是亦名為行苦壞苦。涅槃雖同",
    "T37n1764_007:0801b21": "不苦不樂，「然名大樂」涅槃異捨，「以大樂」下將",
    "T37n1764_007:0801b22": "義顯體，成涅槃大。寂靜樂中，先列其名，此",
    "T37n1764_007:0801b23": "猶是前寂滅樂也。息苦名寂，「涅槃性寂」彰彼",
    "T37n1764_007:0801b24": "寂樂是涅槃樂，「何以」下釋，「以大寂」下將義顯",
    "T37n1764_007:0801b25": "體，成涅槃大。覺知樂中，先列其名，「非一切」",
    "T37n1764_007:0801b26": "下釋知為樂，先反後順，「以大樂」下將義顯體，",
    "T37n1764_007:0801b27": "成涅槃大。不壞樂中，先列其名，生死法中",
    "T37n1764_007:0801b28": "破壞名苦，是故涅槃不壞名樂。「身若壞」下釋",
    "T37n1764_007:0801b29": "彼不壞以為樂義，先反後順，「以大樂」下將義",
    "T37n1764_007:0801c01": "顯體，成涅槃大。「世間名」下釋難顯常，成涅",
    "T37n1764_007:0801c02": "槃大。釋何等難？德王上言涅槃有名即是無",
    "T37n1764_007:0801c03": "常；佛今釋之，涅槃之名無而強立，故得為常，",
    "T37n1764_007:0801c04": "常故名大。經文之中雖不言常，其義正當。文",
    "T37n1764_007:0801c05": "中有二：一明涅槃無名強立、二「譬如有法不",
    "T37n1764_007:0801c06": "可稱」下約前所顯彰涅槃大。前中初先汎明",
    "T37n1764_007:0801c07": "一切世俗名字置立不同，先舉二門，後辯可",
    "T37n1764_007:0801c08": "知。下約顯法，「涅槃如是無因強立」，同向後門。",
    "T37n1764_007:0801c09": "於中初法，次喻，後合。下明大中，先喻後合。",
    "T37n1764_007:0801c10": "下以淨義顯涅槃大，「淨故名大」總以標舉，下",
    "T37n1764_007:0801c11": "別顯之，先問舉數，「何等四」下問以辯相。初一",
    "T37n1764_007:0801c12": "果淨、第二因淨，此二斷德；第三身淨、第四心",
    "T37n1764_007:0801c13": "淨，此二行德。如《地持》中亦說四淨：一者身淨、",
    "T37n1764_007:0801c14": "二者心淨、三境界淨、四者智淨。彼身與心與",
    "T37n1764_007:0801c15": "此相似，境淨、智淨與此不同，法門差別，不可",
    "T37n1764_007:0801c16": "一等。初果淨中，「二十五有名為不淨，能斷",
    "T37n1764_007:0801c17": "名淨」正解淨義，「淨即涅槃」攝德歸體，「亦名有」",
    "T37n1764_007:0801c18": "下拂疑顯德。疑有二種：一無、二有。聞前永斷",
    "T37n1764_007:0801c19": "二十五有謂言全無，故今拂遣「如是涅槃亦得",
    "T37n1764_007:0801c20": "名有」。聞其說有謂同世有，故復拂遣「涅槃非",
    "T37n1764_007:0801c21": "有，隨俗說有」。於中初法，次喻，後合。此論斷德",
    "T37n1764_007:0801c22": "故言非有，若據身心二淨以論實有非無。第",
    "T37n1764_007:0801c23": "二門中，業淨列名，次辯其相。「凡業不淨」舉穢",
    "T37n1764_007:0801c24": "顯淨，「佛業清淨」彰淨異穢，「以大淨」下將義顯",
    "T37n1764_007:0801c25": "體，成涅槃大。第三門中，身淨列名，次辯其",
    "T37n1764_007:0801c26": "相，「身若無常」舉穢顯淨，「如來常」下彰淨異穢，",
    "T37n1764_007:0801c27": "「以大淨」下將義顯體，成涅槃大。第四門中，心",
    "T37n1764_007:0801c28": "淨列名，次辯其相，「有漏不淨」舉穢顯淨，「佛無",
    "T37n1764_007:0801c29": "漏」下彰淨異穢，「以大淨」下將義顯體，成涅槃",
    "T37n1764_007:0802a01": "大，「是名初德」總以結之。第二德中，初問，",
    "T37n1764_007:0802a02": "次辯，後總結之。辯中，宣說五通為體，義如別",
    "T37n1764_007:0802a03": "章，此應具論。文中初先開列章門，「昔所不",
    "T37n1764_007:0802a04": "得而今得」者，是身通中轉變神通，凡夫二乘",
    "T37n1764_007:0802a05": "所不能得，菩薩得之，餘皆如是。「不見而見」",
    "T37n1764_007:0802a06": "是天眼通、「不聞而聞」是天耳通、「不到而到」是",
    "T37n1764_007:0802a07": "身通中飛行神通。十方遠處餘人不到菩薩",
    "T37n1764_007:0802a08": "能到，此與初門同是身通。何不一處，在此別",
    "T37n1764_007:0802a09": "列？為彰身中作用別故。「不知今知」是其他心、",
    "T37n1764_007:0802a10": "宿命二通。下辯其相，解初門中文別有三：一",
    "T37n1764_007:0802a11": "問答總顯、二別對二乘彰昔不得而今得義、",
    "T37n1764_007:0802a12": "三別對凡夫。初中先問，「所謂神通」對問略辯。",
    "T37n1764_007:0802a13": "第二段中，先舉二數，內外列名，隨事作用",
    "T37n1764_007:0802a14": "名之為外、依理發通說之為內。下辯其相，明",
    "T37n1764_007:0802a15": "其「外者與外道共」，不說以為昔所未得。內中",
    "T37n1764_007:0802a16": "有於大小之別，大與小異是故名為昔所未",
    "T37n1764_007:0802a17": "得，辯外可知。內中初先牒以舉數，次列二名，",
    "T37n1764_007:0802a18": "下顯不同，「菩薩所得不與聲聞、辟支佛共」略",
    "T37n1764_007:0802a19": "顯不同。下廣顯之，先問次辯，「二乘神通一心",
    "T37n1764_007:0802a20": "一作，不得眾多」明小異大。「菩薩不」下彰大異",
    "T37n1764_007:0802a21": "小，先辯後釋，以得涅槃之勢力故，「是則」下結。",
    "T37n1764_007:0802a22": "自下第三別對凡夫明昔不得。「又復云何」重",
    "T37n1764_007:0802a23": "問起發？「身心自在」對問略辯，「何以」下釋，於中",
    "T37n1764_007:0802a24": "初先明凡異聖，「凡夫身心不得自在」總明異",
    "T37n1764_007:0802a25": "聖，「或心隨身、或身隨心」別顯異聖，「云何」下釋，",
    "T37n1764_007:0802a26": "「菩薩不」下辯聖異凡，「是則」下結。「復次菩薩",
    "T37n1764_007:0802a27": "所現身」下超釋第四不到而到。何故不次？此",
    "T37n1764_007:0802a28": "與初門同是身通，故因向前辯明菩薩身心",
    "T37n1764_007:0802a29": "自在，不相隨逐，乘即就之，明能到也。於此文",
    "T37n1764_007:0802b01": "中有七復次：一明菩薩所現身相多如微塵",
    "T37n1764_007:0802b02": "遍至十方、二能變身細如微塵遍至十方、三",
    "T37n1764_007:0802b03": "能化大身入一塵中、四能以一聲遍聞十方、",
    "T37n1764_007:0802b04": "五能身心大小自在不相隨逐、六能身心作",
    "T37n1764_007:0802b05": "業自在不相隨逐、七能以一身令人異見。初",
    "T37n1764_007:0802b06": "中先辯，後總結之。第二段中，「何故復名昔所",
    "T37n1764_007:0802b07": "未到」重問起發，下對釋之。「聲聞、辟支所不能",
    "T37n1764_007:0802b08": "到」舉小顯大，「菩薩能到」明大異小，「是故」下結。",
    "T37n1764_007:0802b09": "「一切聲聞、辟支佛等」重顯前小，聲聞、辟支不",
    "T37n1764_007:0802b10": "能變身如細微塵，至恒沙界，是一不及。身若",
    "T37n1764_007:0802b11": "動時，心亦隨動，是二不及。「菩薩不」下重顯前",
    "T37n1764_007:0802b12": "大，「菩薩不爾，心雖不動」翻向後句，「身無不至」",
    "T37n1764_007:0802b13": "翻向初句，「是名」下結。第三段中，初明菩薩能",
    "T37n1764_007:0802b14": "化大身入一塵中，「菩薩化身如三千界」是其",
    "T37n1764_007:0802b15": "一能、「以此大身入一塵身」是其二能、「其身爾",
    "T37n1764_007:0802b16": "時亦不隨小」是其三能。次舉小顯大，「聲聞、緣",
    "T37n1764_007:0802b17": "覺雖復化身如三千界」同向初能，「不能以此",
    "T37n1764_007:0802b18": "入微塵身」翻前第二，「於此事中尚不能」下翻",
    "T37n1764_007:0802b19": "前第三，「是名」下結。第四段中，初明菩薩能以",
    "T37n1764_007:0802b20": "一音令三千界眾生悉聞，次明菩薩心不自",
    "T37n1764_007:0802b21": "念，後明菩薩口不自說，於中初先正明不說，",
    "T37n1764_007:0802b22": "「若言」已下舉過彰離，先舉其過，後彰離也。「以",
    "T37n1764_007:0802b23": "是」下結。第五段中，明能身心大小自在不相",
    "T37n1764_007:0802b24": "隨逐，「一切凡夫身心相隨」舉凡顯聖，「菩薩不」",
    "T37n1764_007:0802b25": "下彰聖異凡，先辯，次釋，「以是」下結。第六段",
    "T37n1764_007:0802b26": "中，辯明菩薩作業自在不相隨逐，先辯後結。",
    "T37n1764_007:0802b27": "辯中三對：「菩薩無量阿僧祇劫遠酒不飲而",
    "T37n1764_007:0802b28": "心亦動」是第一對，遠酒不飲明身寂靜，心無",
    "T37n1764_007:0802b29": "不為故稱亦動；「心無悲苦，身亦流淚」是第二",
    "T37n1764_007:0802c01": "對，心常住於第一義中，不見眾生故無悲苦，",
    "T37n1764_007:0802c02": "隨化憂酸故身流淚；「實無恐怖，身亦戰慄」是",
    "T37n1764_007:0802c03": "第三對，心常安寂故無恐怖，為物驚恐故",
    "T37n1764_007:0802c04": "身戰慄。第七可知。下次解釋不聞而聞，",
    "T37n1764_007:0802c05": "初先正辯，「德王言」下問答重顯，前中「云何」牒",
    "T37n1764_007:0802c06": "問發起，下釋有四：一取相修，先取聲相而為",
    "T37n1764_007:0802c07": "方便。是義云何？菩薩先得四根本禪，極令純",
    "T37n1764_007:0802c08": "熟，然後取彼種種聲相，或小作大想、或遠作",
    "T37n1764_007:0802c09": "近相，還入定中，定後復作，如是多返，後入定",
    "T37n1764_007:0802c10": "中發生智慧，以一無礙斷障通壅，然後隨意",
    "T37n1764_007:0802c11": "欲聞即聞；二「以修集」下明取相成，能聞無量",
    "T37n1764_007:0802c12": "三千界聲；三「復轉」下明破相修；四「得異耳」下",
    "T37n1764_007:0802c13": "明離相成，「得異耳根異聲聞」等總明所成，「何",
    "T37n1764_007:0802c14": "以」下釋。釋中有三：一上下不同，二乘依於初",
    "T37n1764_007:0802c15": "禪四大所成耳根，唯聞初禪已下音聲，上則",
    "T37n1764_007:0802c16": "不聞，餘地類然，菩薩隨依何地發通上下普",
    "T37n1764_007:0802c17": "聞；二寬狹不同，二乘唯聞一三千界所有音",
    "T37n1764_007:0802c18": "聲不能無量，菩薩悉能，「以是」下結；三緣心不",
    "T37n1764_007:0802c19": "同，二乘取相，菩薩初無聞聲之相，乃至不作",
    "T37n1764_007:0802c20": "定相果相，「以是」下結。自下第二問答重顯。",
    "T37n1764_007:0802c21": "前有何難而復顯乎？前說菩薩雖聞音聲不",
    "T37n1764_007:0802c22": "作聞相，乃至不作定相、果相，此義難解，故須",
    "T37n1764_007:0802c23": "更明。有兩問答：初難向前無定、無果，如來",
    "T37n1764_007:0802c24": "為解；「德王」下復乘言重難，如來為解。就初",
    "T37n1764_007:0802c25": "難中，「若佛所說不作定果，是義不然」牒以直",
    "T37n1764_007:0802c26": "非，「何以」下釋，釋中先徵，下對辯非，於中先就",
    "T37n1764_007:0802c27": "善果設難，後就惡果。善中，初言「如來先說若",
    "T37n1764_007:0802c28": "聞是經必得菩提」牒佛上言，佛前〈如來性品〉",
    "T37n1764_007:0802c29": "之中言聞是經定得菩提，故今牒之。「今云何」",
    "T37n1764_007:0803a01": "下徵破此言，「若得菩提」牒舉前義，「即是定」下",
    "T37n1764_007:0803a02": "徵此所說。就惡難中，「聞惡聲故則生惡心，生",
    "T37n1764_007:0803a03": "惡心故則至三塗」直立道理。「若至」已下徵破",
    "T37n1764_007:0803a04": "不定。下佛先嘆，後為辯釋，先答善果，答其",
    "T37n1764_007:0803a05": "所問，後酬惡果。善中，初先釋通此語明無",
    "T37n1764_007:0803a06": "定果，「汝言若人聞我說」下解通上言，明其聞",
    "T37n1764_007:0803a07": "經得菩提義。前中初明諸佛如來不作定說，",
    "T37n1764_007:0803a08": "「夫涅槃者非聲果」下明其法體定、不定義。前",
    "T37n1764_007:0803a09": "中初先反舉說非，明佛不說，先舉佛說，下顯",
    "T37n1764_007:0803a10": "其非。「非佛是魔」明其人非，「生死之相遠涅槃",
    "T37n1764_007:0803a11": "相」明其行非。「何以故」下正明不說，先徵後辯。",
    "T37n1764_007:0803a12": "辯中，初明佛說不定，「譬如刀」下破他定說，先",
    "T37n1764_007:0803a13": "舉刀喻，次就破定，「以是義」下約之顯法。下",
    "T37n1764_007:0803a14": "明法體定、不定中，先明不定，「亦可定」下明其",
    "T37n1764_007:0803a15": "定義。明不定中，初辯後結。辯中四句：一正明",
    "T37n1764_007:0803a16": "涅槃體非聲果，性出自古，不依言教，方便修",
    "T37n1764_007:0803a17": "生故非聲果。二「若使涅槃是聲果」下破邪顯",
    "T37n1764_007:0803a18": "正，若是聲果，本無今有，方便修生故非常法。",
    "T37n1764_007:0803a19": "三「譬如」下顯向後句，先喻後合。喻中，初言「譬",
    "T37n1764_007:0803a20": "如世間從因生法」舉其喻事，「有因有果、無因",
    "T37n1764_007:0803a21": "無果、因無常故果亦無常」顯其喻相。「所以」下",
    "T37n1764_007:0803a22": "釋，先問後解。因果相作，故是無常。「因亦作果」",
    "T37n1764_007:0803a23": "明因無常，如三月穀，望後名因、望前名果，以",
    "T37n1764_007:0803a24": "是果故，因非定因，所以無常。「果亦作因」明果",
    "T37n1764_007:0803a25": "無常，如八月穀，望前名果、望後是因，以是因",
    "T37n1764_007:0803a26": "故，果非定果，所以無常。「以是」下結，以是因果",
    "T37n1764_007:0803a27": "迭相作故諸法不定，法不定故一切無常。「若",
    "T37n1764_007:0803a28": "使涅槃從因生」下合之顯法。此第三竟。四「而",
    "T37n1764_007:0803a29": "是涅槃不從因」下顯前第一明非聲果，不從",
    "T37n1764_007:0803b01": "因生故非聲果。上來廣辯，「以是義」下結成不",
    "T37n1764_007:0803b02": "定。上明不定，下次明定。「涅槃亦定，亦可言",
    "T37n1764_007:0803b03": "果」略以標舉，定如下釋。了因所顯，故名為果。",
    "T37n1764_007:0803b04": "「云何」下釋，先問後解，三義釋之：「常樂我淨」就",
    "T37n1764_007:0803b05": "德辯定、「無生老」等離過論定、「一闡提」等約人",
    "T37n1764_007:0803b06": "明定。上來解釋此德之中無定、無果，自",
    "T37n1764_007:0803b07": "下釋上聞《涅槃經》得菩提義，先牒難詞噵其",
    "T37n1764_007:0803b08": "不解，次勅許說，下正為釋，謂聞是經不作字",
    "T37n1764_007:0803b09": "相、不作句相，乃至不取一切法相方得菩提，",
    "T37n1764_007:0803b10": "非取相得。上來就善釋通其難，下次就惡。",
    "T37n1764_007:0803b11": "先牒直非，「何以」下釋，於中三句：初「非惡聲乃",
    "T37n1764_007:0803b12": "是惡心」對問略釋；二「者何」下重為顯之，雖聞",
    "T37n1764_007:0803b13": "惡聲，心不生惡，是故當知非因惡聲，釋前非以",
    "T37n1764_007:0803b14": "惡聲而至，「而諸眾生因煩惱」下釋前是果乃",
    "T37n1764_007:0803b15": "是惡心；三「若聲定」下破其定義，若聲有定，諸",
    "T37n1764_007:0803b16": "有聞者悉應生惡，以聲徵心，或生、不生，當知",
    "T37n1764_007:0803b17": "無定，以心破聲，「以無定」下約心顯聲。自下",
    "T37n1764_007:0803b18": "第二德王重難，「聲若不定，云何菩薩不聞而",
    "T37n1764_007:0803b19": "聞」。佛答可知。次釋天眼，先問後解。解中，初",
    "T37n1764_007:0803b20": "言「菩薩修經先取明」等修通方便，修之方法",
    "T37n1764_007:0803b21": "與天耳同，「以修習故得異眼」下明修所成，准",
    "T37n1764_007:0803b22": "前天耳亦應有其兩修兩成，今略不辯，「得異",
    "T37n1764_007:0803b23": "眼根異聲聞」等略明不同。「云何異」下廣顯不",
    "T37n1764_007:0803b24": "同，先問後辯。辯中有二：一明小異大、二彰大",
    "T37n1764_007:0803b25": "異小。小異大中略有三種：一依地不同，始從",
    "T37n1764_007:0803b26": "欲界乃至四禪隨用何地四大成眼，但見自",
    "T37n1764_007:0803b27": "地及下地色，不見上地。問曰：天眼依於四禪",
    "T37n1764_007:0803b28": "根本定生，欲界無定，不起天眼，今云何言若",
    "T37n1764_007:0803b29": "依欲界四大眼根不見初禪？釋言：此義論者",
    "T37n1764_007:0803c01": "不同，若依《毘曇》，身在欲界修天眼者，依於上",
    "T37n1764_007:0803c02": "禪發得上地清淨四大所造眼根，與欲界眼",
    "T37n1764_007:0803c03": "同在一處，用之遠見，一向不用欲果之眼而見",
    "T37n1764_007:0803c04": "遠色。如在欲界，乃至三禪修上天眼，類之同",
    "T37n1764_007:0803c05": "爾。若依《成實》，身在欲界修天眼者，以依上禪",
    "T37n1764_007:0803c06": "修天眼故，令欲界眼清淨遠見，不說上禪別",
    "T37n1764_007:0803c07": "生眼根與下地眼一處遠見，如人服藥令眼",
    "T37n1764_007:0803c08": "明淨，彼亦同爾，如在欲界乃至三禪修上天",
    "T37n1764_007:0803c09": "眼，類亦同然。此經所說多同《毘曇》，欲界地中",
    "T37n1764_007:0803c10": "實無依禪所生天眼，非無欲界有報天眼，六",
    "T37n1764_007:0803c11": "欲諸天亦有修道得羅漢，故今通說之，故言",
    "T37n1764_007:0803c12": "欲界四大眼根不見初禪。二自他不同，聲聞、",
    "T37n1764_007:0803c13": "緣覺但見外色，不見自眼。三寬狹不同，聲聞、",
    "T37n1764_007:0803c14": "緣覺極遠唯見一三千界，不能寬多。大異小",
    "T37n1764_007:0803c15": "中有八復次：一明菩薩報得眼根，不修從習，",
    "T37n1764_007:0803c16": "常能見己微妙色身悉是骨相，不同二乘。二",
    "T37n1764_007:0803c17": "「雖見他」下明能遠見心無取著，先辯後結。辯",
    "T37n1764_007:0803c18": "中，「雖見恒河沙世界」能遠見也，「不作色」等無",
    "T37n1764_007:0803c19": "取著也。無取有四：一於色中不取有相、二作",
    "T37n1764_007:0803c20": "因緣相知非有無、三「不作見」下於見及眼不",
    "T37n1764_007:0803c21": "取有相、四「唯見緣」下於眼見中知非有無。為",
    "T37n1764_007:0803c22": "明眼見非定有無，約色顯示。唯見緣者，見色",
    "T37n1764_007:0803c23": "是其眼見家緣，若無此色，眼則不見，故名為",
    "T37n1764_007:0803c24": "緣。「非因緣」者，見色空寂，無法可為眼見家緣。",
    "T37n1764_007:0803c25": "下廣顯之，「云何因緣」牒問初門，「色是眼緣」當",
    "T37n1764_007:0803c26": "義正解，色是眼家生見緣也，「若色非」下難破",
    "T37n1764_007:0803c27": "非緣以成緣義，「以是義」下結色為緣。「非因緣」",
    "T37n1764_007:0803c28": "者牒向後門，「菩薩雖見，不生色想，故曰非緣」，",
    "T37n1764_007:0803c29": "「以是義」下結異二乘。此第二竟。三「以是義",
    "T37n1764_007:0804a01": "故一時遍」下明能頓見不同二乘，頓見十方",
    "T37n1764_007:0804a02": "一切佛故。「四以是義故能見塵」下所見微細，",
    "T37n1764_007:0804a03": "不同二乘。五「以是異故雖見自」下能見自眼，",
    "T37n1764_007:0804a04": "不同二乘。六見色無常，不同二乘。七「見眾",
    "T37n1764_007:0804a05": "生三十六物不淨充滿」，不同二乘。八「見色知",
    "T37n1764_007:0804a06": "相」，不同二乘。於中乘明觸衣知根，此一復次",
    "T37n1764_007:0804a07": "義有兩兼，從前猶明不見能見，從後即顯不",
    "T37n1764_007:0804a08": "知能知。文別有四：一明眼見色知根大小；",
    "T37n1764_007:0804a09": "二明觸衣知根善惡；三「以是義」下結成知義，",
    "T37n1764_007:0804a10": "「以是義故昔所不知而今知」者結前觸衣知根",
    "T37n1764_007:0804a11": "為知，「以一見故昔所不知而今知」者結前見",
    "T37n1764_007:0804a12": "色知根為知，簡觸衣知根故言一見；四「以",
    "T37n1764_007:0804a13": "此知」下結成見義，良以見色知根義故，昔所",
    "T37n1764_007:0804a14": "不見而今見也。下次解釋不知能知，於此",
    "T37n1764_007:0804a15": "門中義分有二：一知他心、二知宿命。文別有",
    "T37n1764_007:0804a16": "三：一知他心性、二知宿命、三知他心相。初",
    "T37n1764_007:0804a17": "中先問，下釋有二：一破情顯理知有常無、二",
    "T37n1764_007:0804a18": "「云何知」下破空顯實知無常有。前中，初言「雖",
    "T37n1764_007:0804a19": "知貪」等是知有也，辯有兼無，是以言「雖」。心法",
    "T37n1764_007:0804a20": "無量，且舉煩惱，「初不作」下是知無也。於中有",
    "T37n1764_007:0804a21": "二：一離有相，不取心王名「不作心」，不取想等",
    "T37n1764_007:0804a22": "名「不作數」，不見有人能起彼心名「不作眾生」，",
    "T37n1764_007:0804a23": "亦不見心攀緣境界名「不作物」；二修空相，「修",
    "T37n1764_007:0804a24": "第一義畢竟空相」正明修空，「何以」下釋，以常",
    "T37n1764_007:0804a25": "修集性相空故名畢竟空，於因緣中無有定",
    "T37n1764_007:0804a26": "實名為空性，因緣亦無故曰空相，「以修」下結。",
    "T37n1764_007:0804a27": "就後破空顯實門中，「云何為知，知無有我、",
    "T37n1764_007:0804a28": "無有我所」是知無也，「知諸眾生皆有性」下是",
    "T37n1764_007:0804a29": "知有也，「知生有性」正明知有，「以佛性」下約果",
    "T37n1764_007:0804b01": "顯有，「如此皆」下就人辯異。「以是」下結，准驗斯",
    "T37n1764_007:0804b02": "文，以空為窮，判知不了。次論宿命，先問次",
    "T37n1764_007:0804b03": "辯。「菩薩修經念過去」等，修通方便；「於一念」",
    "T37n1764_007:0804b04": "下明其所成異於二乘，「得殊異智異聲聞」等",
    "T37n1764_007:0804b05": "總明其異。「云何」下別，別有多門，然今且明緣",
    "T37n1764_007:0804b06": "心不同。「聲聞、緣覺念過去世而作種性至怨",
    "T37n1764_007:0804b07": "憎相」明小異大，彼知性空，未能空於因緣之",
    "T37n1764_007:0804b08": "相，緣相不泯，人相還立，故有種性怨憎等相。",
    "T37n1764_007:0804b09": "「菩薩不」下明大異小，法相既無，人相安寄？故",
    "T37n1764_007:0804b10": "無種性至怨憎相。於中初先明離有相，後修空",
    "T37n1764_007:0804b11": "相。「是名」下結。下次明知他心之相，先問次",
    "T37n1764_007:0804b12": "辯。「菩薩修經，得他心智，異聲聞」等，總顯其異。",
    "T37n1764_007:0804b13": "下別顯之，別中初約凡心辯異，二乘別知，菩",
    "T37n1764_007:0804b14": "薩能頓，於中初問、次辯、後結。下約聖心，初舉",
    "T37n1764_007:0804b15": "次辯。「菩薩一念知須陀洹十六心別」，二乘不",
    "T37n1764_007:0804b16": "能，依《成實論》，亦約須陀十六聖心明知差別，",
    "T37n1764_007:0804b17": "與此少異，彼中乃就遲速辯異，菩薩之人欲",
    "T37n1764_007:0804b18": "知初心即能知之，餘心亦爾。緣覺之人欲知",
    "T37n1764_007:0804b19": "第三至第七心方乃知之。何故偏言欲知第",
    "T37n1764_007:0804b20": "三？第三心者是苦比忍，其他心通依上禪起，",
    "T37n1764_007:0804b21": "欲知他人無漏心時，還緣觀上無漏之心同地",
    "T37n1764_007:0804b22": "易知，於彼觀上無漏心中苦比為首，故偏言",
    "T37n1764_007:0804b23": "之。以何義故至第七心方乃知乎？第七心者",
    "T37n1764_007:0804b24": "是集此忍，緣覺欲知苦比忍心擬意觀察，彼",
    "T37n1764_007:0804b25": "心已謝起苦比智，緣覺尋觀追而不及，即於",
    "T37n1764_007:0804b26": "上界集上伺之。彼須陀洹已捨上苦，緣欲界",
    "T37n1764_007:0804b27": "集起集法忍及集法智，從比智後復緣上集，",
    "T37n1764_007:0804b28": "起集比忍及集比智。彼緣覺人由前集上伺",
    "T37n1764_007:0804b29": "求之力，集比忍生即便覺知，是故偏言至第",
    "T37n1764_007:0804c01": "七心方能知矣。聲聞之人欲知第三，次第急",
    "T37n1764_007:0804c02": "尋，至第十六道比智心方始得知。有此不同，",
    "T37n1764_007:0804c03": "「是為第二」是總結也。第三德中，初問，次辯，",
    "T37n1764_007:0804c04": "後總結之。辯中，宣說慈無量心以為德體，四",
    "T37n1764_007:0804c05": "無量心皆是此德，且就初舉。又復諸行有分",
    "T37n1764_007:0804c06": "相門、有攝相門，若據分別，四行各別；若據攝",
    "T37n1764_007:0804c07": "相，舉一為首，餘皆入中。今就攝相，故舉一慈，",
    "T37n1764_007:0804c08": "統收餘三。文中初言「捨慈得慈，得慈不從緣」",
    "T37n1764_007:0804c09": "略以標舉，謂捨一切攀緣之慈，得彼平等無",
    "T37n1764_007:0804c10": "緣大慈，此無緣慈證實以成，據實反望由來",
    "T37n1764_007:0804c11": "無緣知從何生，故說得時不從因緣。下別顯",
    "T37n1764_007:0804c12": "之，別中有四，初番約法捨相得實，後三約人",
    "T37n1764_007:0804c13": "捨偽會真。就初番中，先問後辯。辯中，約境，「捨",
    "T37n1764_007:0804c14": "世諦慈，得真諦慈」；若約心識，捨妄識慈，得真識",
    "T37n1764_007:0804c15": "慈；若據行修，捨緣觀慈，得無緣慈。後三何別？",
    "T37n1764_007:0804c16": "初捨凡夫善法之慈，得菩薩慈。第二捨彼凡",
    "T37n1764_007:0804c17": "夫之人不善之慈，得如來慈。彼闡提等何處",
    "T37n1764_007:0804c18": "有慈而言捨乎？解云：此等同類同行，亦相親",
    "T37n1764_007:0804c19": "愛名為慈矣。問曰：菩薩云何已得如來之慈？",
    "T37n1764_007:0804c20": "於佛深慈，隨分剋證，故名為得。問曰：所得如",
    "T37n1764_007:0804c21": "來之慈，與前句中菩薩之慈有何差別？解言：",
    "T37n1764_007:0804c22": "順化巧益之義是菩薩慈，行非通道名如來",
    "T37n1764_007:0804c23": "慈，故《維摩》中菩薩行非名通佛道。第三捨彼",
    "T37n1764_007:0804c24": "凡夫二乘取相之慈，得無緣慈。先問後辯。凡",
    "T37n1764_007:0804c25": "夫取著眾生之相，二乘取著諸法之相，故須",
    "T37n1764_007:0804c26": "捨之。彼黃門等云何名慈？黃門無根、二根女",
    "T37n1764_007:0804c27": "人婬情相愛名之為慈，屠膾、獵師、養猪鷄等，",
    "T37n1764_007:0804c28": "愛好所殺亦名為慈。明所得中，初辯後釋。「是",
    "T37n1764_007:0804c29": "名」下結。第四德中，初問起發，次釋，後結。有",
    "T37n1764_007:0805a01": "難解者，問答重顯。釋中宣說十事為體，先初",
    "T37n1764_007:0805a02": "舉數，次列其名。「根深難拔」明能立始，不放逸",
    "T37n1764_007:0805a03": "心能為佛本故名為根，與實相俱增長不壞",
    "T37n1764_007:0805a04": "名深難拔。二「於自身生定想」者彰能趣終，自",
    "T37n1764_007:0805a05": "念己身定得菩提名生定想。下八具行，前五",
    "T37n1764_007:0805a06": "攝福，後三攝智。福中，初二修淨土行，「不觀福",
    "T37n1764_007:0805a07": "田及非福田」修施淨土。心有分別得土不淨，",
    "T37n1764_007:0805a08": "故不觀田及與非田，平等心施能淨佛土。「修",
    "T37n1764_007:0805a09": "淨土」者修戒淨土，以修戒故得土嚴淨。後三",
    "T37n1764_007:0805a10": "是其起法身行，「滅除有餘，斷除業緣」離穢身",
    "T37n1764_007:0805a11": "行，除斷殘苦名滅有餘，斷離殘集名除業緣，",
    "T37n1764_007:0805a12": "業是正因，煩惱為緣。下文釋中，此之二門通",
    "T37n1764_007:0805a13": "名有餘。有餘有三：一煩惱餘猶此緣也、二是",
    "T37n1764_007:0805a14": "餘業猶此業也、三是餘苦猶此有餘。「修淨身」",
    "T37n1764_007:0805a15": "者攝淨身行，精修十善故能淨身。後攝智中，",
    "T37n1764_007:0805a16": "「了知諸緣」明攝對治。下二離障，「離諸怨敵」除",
    "T37n1764_007:0805a17": "障道過。斷業煩惱及破八魔名離怨敵。斷除",
    "T37n1764_007:0805a18": "二過，離生死過，亡因絕果，名「除二邊」。下廣",
    "T37n1764_007:0805a19": "釋之。解初門中，初問次辯。「根名不放」正出根",
    "T37n1764_007:0805a20": "體，謹攝之心是不放逸。次解根義，先問後辯。",
    "T37n1764_007:0805a21": "「謂菩提根」對果正論，「諸佛善本皆不放逸」重",
    "T37n1764_007:0805a22": "復顯之。「不放逸故餘善增」下解深難拔，拔則",
    "T37n1764_007:0805a23": "不增，增故不拔。於中初舉「餘善轉增」正明難",
    "T37n1764_007:0805a24": "拔，「以能增」下嘆以顯勝。此二為門。「如諸迹」下",
    "T37n1764_007:0805a25": "顯向後門最勝之義，十二復次，皆初立喻，後",
    "T37n1764_007:0805a26": "合可知。「以是義」下顯向初門令善增長，於中",
    "T37n1764_007:0805a27": "初先乘前顯後，以前門中不放逸法令餘善",
    "T37n1764_007:0805a28": "增，故深難拔。「云何」下釋，先問次辯。「以增長」下",
    "T37n1764_007:0805a29": "結成難拔，「以是義」下總結初行。第二行中，",
    "T37n1764_007:0805b01": "初問次辯。辯中，「於身生決定」等明起定心，「不",
    "T37n1764_007:0805b02": "作狹」等離不定心，先開三門：「不狹」一門、「不小」",
    "T37n1764_007:0805b03": "第二、「不變」第三。下重顯之，「不作聲聞、辟支佛",
    "T37n1764_007:0805b04": "心」釋前不小，「不作魔心，及自樂心、樂生死心」",
    "T37n1764_007:0805b05": "釋前不變，「常為眾生求慈悲心」釋前不狹。「是",
    "T37n1764_007:0805b06": "名」下結，初先略結，「我於來」下牒以重結。第",
    "T37n1764_007:0805b07": "三門中，初問，次辯，後總結之。辯中有二：一舉",
    "T37n1764_007:0805b08": "劣顯勝，先辯福田，「若有念」下明偏執過，偏執",
    "T37n1764_007:0805b09": "此等為福田故，福田至少名為狹劣；二辯",
    "T37n1764_007:0805b10": "勝過劣，於中初明菩薩觀生無非福田，「常觀",
    "T37n1764_007:0805b11": "諸佛所說」已下觀一切施齊得淨報。前中初言",
    "T37n1764_007:0805b12": "「觀一切生無非福田」總翻前過，「何以」下釋，先",
    "T37n1764_007:0805b13": "問後解，「以善修集異念處故」對問略釋。平",
    "T37n1764_007:0805b14": "等法性是眾生體，菩薩獨觀，餘人不見，名異",
    "T37n1764_007:0805b15": "念處。菩薩修此，故觀一切無非福田。下重顯",
    "T37n1764_007:0805b16": "之，修異念故，見諸眾生本性皆淨，故無持戒、",
    "T37n1764_007:0805b17": "毀禁之別。觀一切施得淨報中，「說施雖四後",
    "T37n1764_007:0805b18": "得淨故」總以標舉。下別顯之，先明四施，初問",
    "T37n1764_007:0805b19": "次列。下廣釋之，解初問中，初門、次辯。「施者具",
    "T37n1764_007:0805b20": "有戒、聞、智慧」有世諦行，「知施及果」有世諦解。",
    "T37n1764_007:0805b21": "「受者破戒」，入第一義，壞世諦行。「專著邪見」，證",
    "T37n1764_007:0805b22": "第一義，壞世諦解。「是名」下結。餘門類爾。下次",
    "T37n1764_007:0805b23": "明其俱得淨報，於此四中，持戒正見得世淨",
    "T37n1764_007:0805b24": "報；破戒邪見得出世間離相淨報；持戒正見",
    "T37n1764_007:0805b25": "得世淨報，相顯易知，不勞解釋；破戒邪見得",
    "T37n1764_007:0805b26": "淨福報，義隱難識，今偏釋之。文中初言「若如",
    "T37n1764_007:0805b27": "是者，云何復言得淨果報」徵前起後，若如向",
    "T37n1764_007:0805b28": "來施及受者破戒邪見是為極惡，云何說言",
    "T37n1764_007:0805b29": "俱得淨報？下釋有四：初言「無施無報故淨」對",
    "T37n1764_007:0805c01": "問略釋，壞世諦相證第一義故名為淨。二「若",
    "T37n1764_007:0805c02": "不見」下翻犯為持，成得淨報見第一義。「無施",
    "T37n1764_007:0805c03": "報者」，行無罪過解不遠理，「是故此人不名破",
    "T37n1764_007:0805c04": "戒、專著邪見」。三「若依聲聞言不見」下釋通向",
    "T37n1764_007:0805c05": "前持犯二言。以何義故，不見施等前說以為",
    "T37n1764_007:0805c06": "破戒邪見，今復說為不名破戒、專著邪見？故",
    "T37n1764_007:0805c07": "今釋之，依聲聞法，不見施等名為破戒、名為",
    "T37n1764_007:0805c08": "邪見；若依是經名持正見。四「有異念」下釋大",
    "T37n1764_007:0805c09": "異小。何故依此《大涅槃經》偏得名為持戒正",
    "T37n1764_007:0805c10": "見，依小不爾？故今須釋。有異念處菩薩修集，",
    "T37n1764_007:0805c11": "是故不見持戒、破戒，施及報等名持、名正。「以",
    "T37n1764_007:0805c12": "是義」下總結此行。第四行中，初問次辯。辯",
    "T37n1764_007:0805c13": "中，菩薩自離十惡、願益眾生，故能淨土。「是名」",
    "T37n1764_007:0805c14": "下結。次解第五及第六門，前分二門，今此",
    "T37n1764_007:0805c15": "通合名為有餘。於中初問，次辯，後結。辯中，初",
    "T37n1764_007:0805c16": "舉，次列三名。「煩惱餘報」是生死緣，「餘業」是因，",
    "T37n1764_007:0805c17": "此二猶前所斷業緣。「餘有」是其生死之果，此",
    "T37n1764_007:0805c18": "猶是前所滅有餘。下廣釋之，「煩惱餘報」就",
    "T37n1764_007:0805c19": "凡夫說，「餘業」就彼小乘人中學人宣說，「餘有」",
    "T37n1764_007:0805c20": "就彼小乘人中無學人說，蓋隱顯耳。煩惱餘",
    "T37n1764_007:0805c21": "中，先問次辯。煩惱無量，今且就其貪、瞋、癡、慢",
    "T37n1764_007:0805c22": "四使說之，以此四使緣事而起受惡果故。一",
    "T37n1764_007:0805c23": "一之中皆初習起，次墮三塗，後生人中受其",
    "T37n1764_007:0805c24": "餘報，皆有在家、出家之別。下明菩薩對治修",
    "T37n1764_007:0805c25": "斷。餘業之中，先問次辯。凡夫所作名「凡夫",
    "T37n1764_007:0805c26": "業」，聲聞所受名「聲聞業」。下就聲聞差別論之，",
    "T37n1764_007:0805c27": "「須陀洹人七有業」者總相論之，依《智度論》，須",
    "T37n1764_007:0805c28": "陀洹人天上人中七返往來，受十四生，今就",
    "T37n1764_007:0805c29": "往來總言七有。「斯陀二有」細別論之，彼於欲",
    "T37n1764_007:0806a01": "界天上人中一往一來便般涅槃，故說二有。",
    "T37n1764_007:0806a02": "「阿那含人受色有」者，那含亦受無色有業，就",
    "T37n1764_007:0806a03": "下論之。下明菩薩對治修斷。明餘有中，初",
    "T37n1764_007:0806a04": "問次辯。言「阿羅漢得阿羅漢果、辟支佛得辟",
    "T37n1764_007:0806a05": "支果」者，標別其人，餘有在於無學果處所以",
    "T37n1764_007:0806a06": "舉之。「無業無結而轉二果」正辯其相。分段結",
    "T37n1764_007:0806a07": "業無學已盡故無結業，而彼結業二家殘果，",
    "T37n1764_007:0806a08": "無學猶有，更須轉滅，名轉二果。「是名」下結，「如",
    "T37n1764_007:0806a09": "是三」下總牒結斷。修淨身中，先問後釋。釋",
    "T37n1764_007:0806a10": "中有三：一明修習三十二相，於一一相百福",
    "T37n1764_007:0806a11": "修之。言百福者，五品心中修行十善即為五",
    "T37n1764_007:0806a12": "十，始修五十、終成五十合為百福。用此成滿",
    "T37n1764_007:0806a13": "三十二相名修淨身，此明共因。下〈師子〉中說",
    "T37n1764_007:0806a14": "不共因，左右言耳。二明修習八十種好，先問",
    "T37n1764_007:0806a15": "後辯。今此但明修之所為，不辯修法，諸經例",
    "T37n1764_007:0806a16": "無。文中初先明世眾生事八十神，次明菩薩",
    "T37n1764_007:0806a17": "為之修好，「何以」下釋，「以是」下結。三總明其修",
    "T37n1764_007:0806a18": "身所為，有四復次，明為菩提故修相好，皆初",
    "T37n1764_007:0806a19": "立喻，後合可知，「以是」下結。了知緣中，先問",
    "T37n1764_007:0806a20": "次解。解中，先就色法明知，「不見相」者，不見青、",
    "T37n1764_007:0806a21": "黃、赤、白等相；「不見緣」者，不見生色之因緣也，",
    "T37n1764_007:0806a22": "又亦不見四大以為造色因緣；「不見體」者，不",
    "T37n1764_007:0806a23": "見質礙以為色體；「不見出」者，不見色法初生",
    "T37n1764_007:0806a24": "出也；「不見法滅」者，不見色法終盡滅也；「不",
    "T37n1764_007:0806a25": "見一」者，不取總相；「不見異」者，不取別相；「不見",
    "T37n1764_007:0806a26": "見」者，不見有人能見色也；「不見相」者，不見能",
    "T37n1764_007:0806a27": "見之相貌也；「不見受」者，不見有人領受色也。",
    "T37n1764_007:0806a28": "「何以」下釋，知法但是因緣虛集，「如色，一切亦",
    "T37n1764_007:0806a29": "如是」者，以色類餘一切法也。「是名」下結。離",
    "T37n1764_007:0806b01": "怨敵中，初牒、次解。解中，先明離煩惱怨，次離",
    "T37n1764_007:0806b02": "業怨，後離魔怨。離煩惱中，先明是怨，後明非",
    "T37n1764_007:0806b03": "怨。前就自行煩惱是怨，後就化他煩惱非怨。",
    "T37n1764_007:0806b04": "此怨、非怨義通上下，大位分之，初至四住行",
    "T37n1764_007:0806b05": "修求出煩惱為怨，五地已上起化隨物煩惱",
    "T37n1764_007:0806b06": "非怨，今隨位別。離業怨中，先問、後辯。辯中先",
    "T37n1764_007:0806b07": "出業怨之體，謂謗方等，下明菩薩畏而捨離。",
    "T37n1764_007:0806b08": "離魔怨中，先舉八魔，下明菩薩修治捨離，八",
    "T37n1764_007:0806b09": "魔如前惡漏中說。離二邊中，先問、次辯。二",
    "T37n1764_007:0806b10": "十五有是其果邊及愛因邊，菩薩常離，「是名」",
    "T37n1764_007:0806b11": "下結。「是名第四」總結此德。有難解者下重",
    "T37n1764_007:0806b12": "顯之。德王先問，問意如何？如來向說修淨佛",
    "T37n1764_007:0806b13": "土，自居穢國，事與言乖，故今問之「如來何故",
    "T37n1764_007:0806b14": "但修九事，不修淨土」。下佛答之，先明自己",
    "T37n1764_007:0806b15": "往修十事有淨土因，「若使」已下明已現明淨",
    "T37n1764_007:0806b16": "土之果。前中先明已修十事，「一切」已下舉他",
    "T37n1764_007:0806b17": "類己。明有果中，句別有六：一明此非穢，「若",
    "T37n1764_007:0806b18": "使世界不淨充滿，佛於中出無有是處」正明非",
    "T37n1764_007:0806b19": "穢，「汝莫謂」等誡捨穢想。二「汝當知」下明已他",
    "T37n1764_007:0806b20": "方更有淨土，言「我不出閻浮提界」明更有也。",
    "T37n1764_007:0806b21": "三「如有人」下顯向初句明此非穢，先喻後合。",
    "T37n1764_007:0806b22": "喻中，假舉愚人為說，「日月」喻淨，有人宣說「此",
    "T37n1764_007:0806b23": "有日月，他方無」者無有義理；若有宣說「他方",
    "T37n1764_007:0806b24": "有淨，此方無」者亦無義理，將此日月況他有",
    "T37n1764_007:0806b25": "淨。乍讀迷人，准義可知。四「西方」下顯前第",
    "T37n1764_007:0806b26": "二，明已他方更有淨土。五「為化眾生故於此」",
    "T37n1764_007:0806b27": "下明閻浮提之穢為化眾生，諸佛共俱。六「慈",
    "T37n1764_007:0806b28": "氏」已下明閻浮提之淨，諸佛同處。第五德中，",
    "T37n1764_007:0806b29": "初問，次辯，後總結之。辯中五事，報果為體，先",
    "T37n1764_007:0806c01": "舉五數，次列五名，前四福德，後一智慧。福中",
    "T37n1764_007:0806c02": "初二，自報具足。後之二種，為他敬養。「以是」下",
    "T37n1764_007:0806c03": "結。「德王言」下問答料簡，問相可知。下佛先嘆，",
    "T37n1764_007:0806c04": "後正答之，各有異義，「當為汝說」總標許說，下",
    "T37n1764_007:0806c05": "以六番廣辯可知。第六德中，初問、次辯。辯中，",
    "T37n1764_007:0806c06": "金剛三昧為體，義如別章，此應具論。文中初",
    "T37n1764_007:0806c07": "言「菩薩修得金剛三昧」總以標舉，下別顯之。",
    "T37n1764_007:0806c08": "別中，二十四復次文辯廣其相，前二十一正",
    "T37n1764_007:0806c09": "辯其相，後三釋名。前正辯中，相從為四，初三",
    "T37n1764_007:0806c10": "復次明能破義、次七復次明最勝義、次四復",
    "T37n1764_007:0806c11": "次明能照義、後七復次明無分別義。能破",
    "T37n1764_007:0806c12": "義中，初一破法、第二破人、第三破障。就破法",
    "T37n1764_007:0806c13": "中，「安住是中悉破諸法」總以標舉，下別顯之。",
    "T37n1764_007:0806c14": "別中，「見法無常動相」以無常義破壞諸法。「恐怖",
    "T37n1764_007:0806c15": "因」等以苦破法，恐怖因緣是苦因也，「病苦劫",
    "T37n1764_007:0806c16": "盜」是苦果也。「念念滅壞，無有真實」無我破法。",
    "T37n1764_007:0806c17": "「一切魔境無可見相」以空破法。次破人相，於",
    "T37n1764_007:0806c18": "中約就六度破之，先順後反。明破障中，初先",
    "T37n1764_007:0806c19": "立喻，「譬如金剛，擬無不碎」明能破障，金剛無",
    "T37n1764_007:0806c20": "損，障不能壞。下合可知。次七復次明最勝",
    "T37n1764_007:0806c21": "中，初一復次體精故勝，「如寶」立喻，下合可知。",
    "T37n1764_007:0806c22": "第二復次行主故勝，初先法說，「何以故」者徵",
    "T37n1764_007:0806c23": "前起後。何故最勝？下對釋之，「修是三昧一切",
    "T37n1764_007:0806c24": "來屬」。次喻，後合。下五復次明其其破障，攝善",
    "T37n1764_007:0806c25": "力勝，初二破障，前破四住，後破無明。破四住",
    "T37n1764_007:0806c26": "中，先立其喻。「如人」喻於四住煩惱，違害眾善",
    "T37n1764_007:0806c27": "名「國怨讎」，眾善違背名「人厭患」，此定能斷名",
    "T37n1764_007:0806c28": "「有人殺」，眾行歸仰名「無不讚」。下合可知。破無",
    "T37n1764_007:0806c29": "明中亦先立喻，「如人」喻於無明住地，無明力",
    "T37n1764_007:0807a01": "大故云「盛壯」，故《勝鬘》云「無明住地，其力最大。」",
    "T37n1764_007:0807a02": "餘行不治名「無當者」，「更有人」者喻金剛定，能",
    "T37n1764_007:0807a03": "破無明名「能伏之」，眾行歸依名「世稱美」。下合",
    "T37n1764_007:0807a04": "顯法，「金剛如是」合更有人，「力能摧伏」合力能",
    "T37n1764_007:0807a05": "伏，「以是義」下合世稱美。次一攝善，「如人在海」",
    "T37n1764_007:0807a06": "立喻顯法，下合可知。次一復次明破障力勝，",
    "T37n1764_007:0807a07": "前明能治，此明廣治，先喻後合。下一復次明",
    "T37n1764_007:0807a08": "攝善力勝，前者明其以終攝始，此句明其以",
    "T37n1764_007:0807a09": "上攝下，先喻後合。此七復次明最勝義。次",
    "T37n1764_007:0807a10": "四復次能照義中，初一復次見法無礙，先法、",
    "T37n1764_007:0807a11": "次喻、後明不著。第二復次見法生滅，「如坐四",
    "T37n1764_007:0807a12": "衢」立喻顯法，「人」喻此定，安住正法名坐四衢，",
    "T37n1764_007:0807a13": "「見生來去」喻見一切諸法生滅，下合可知。第",
    "T37n1764_007:0807a14": "三復次能見遠法，先喻後合；第四復次能見",
    "T37n1764_007:0807a15": "遠國，先喻後合，文皆可知。後七復次無分",
    "T37n1764_007:0807a16": "別中，前三復次於自行中心無分別，後四復",
    "T37n1764_007:0807a17": "次化他行中心無分別。前自行中，初一復次",
    "T37n1764_007:0807a18": "明自滅障，「如由乾陀」立喻顯法，下合可知。下",
    "T37n1764_007:0807a19": "二復次明於向前滅障行中心無分別，前復",
    "T37n1764_007:0807a20": "次中金剛為喻，後復次中池、水、火等六事為",
    "T37n1764_007:0807a21": "喻，合之可知。後四復次於化他行無分別中，",
    "T37n1764_007:0807a22": "初二身業，次一口業，後一通於身、口二業，於",
    "T37n1764_007:0807a23": "此三業心無分別。前身業中，初一復次「變身",
    "T37n1764_007:0807a24": "為佛滿恒沙界，心無分別；後一復次一念能",
    "T37n1764_007:0807a25": "至恒河沙界」，心無分別；次一口中，「一念說法",
    "T37n1764_007:0807a26": "能斷十方恒沙世界眾生煩惱」，心無分別。下",
    "T37n1764_007:0807a27": "一通明身、口業中，先明身、口二種化相，「以一",
    "T37n1764_007:0807a28": "音說」是其口業、「示現一色」是其身業，「安住一",
    "T37n1764_007:0807a29": "處」復明身業、「演說一法」復明口業。下明菩薩",
    "T37n1764_007:0807b01": "心無分別，雖見生等不取人相，雖見色等不",
    "T37n1764_007:0807b02": "取法相。於中初辯，「何以」下釋。辯中，初言雖見",
    "T37n1764_007:0807b03": "色等不取苦相、見煩惱等不取集相、見八聖",
    "T37n1764_007:0807b04": "等不取道相、見涅槃等不取滅相。釋中，初問",
    "T37n1764_007:0807b05": "何故皆無，下對釋之，「法本無相」正解前無，「以",
    "T37n1764_007:0807b06": "三昧」下明見所由。上來辯相，下釋名義。「何",
    "T37n1764_007:0807b07": "故名為金剛三昧」問以起發，「如金剛」下三義",
    "T37n1764_007:0807b08": "釋之：一不定義，如世金剛，若置日中，色則不",
    "T37n1764_007:0807b09": "定，此定如是於大眾中現種種身；二最勝義，",
    "T37n1764_007:0807b10": "如世金剛體精勝故無能平價，此定如是無",
    "T37n1764_007:0807b11": "能平量；三勢力義，如世金剛除貧去毒，有大",
    "T37n1764_007:0807b12": "勢力，此定如是，若有得者，離煩惱苦、諸魔邪",
    "T37n1764_007:0807b13": "毒。「是名」總結。上來六德是其自分，下四勝",
    "T37n1764_007:0807b14": "進。於勝進中初明修習對治功德，先問次辯。",
    "T37n1764_007:0807b15": "辯中，初先總明四法為涅槃因，先思後知。知",
    "T37n1764_007:0807b16": "中，初順，次反，後釋。「即知四法為涅槃因」是其",
    "T37n1764_007:0807b17": "順也，「若言懃」等是其反也，「所以」下釋。次列",
    "T37n1764_007:0807b18": "四名，先問後列。下廣釋之，釋中五番隨文",
    "T37n1764_007:0807b19": "以求，前三總釋，後二別解。約行論之，初之",
    "T37n1764_007:0807b20": "一番明離過義、第二一番明攝善義、第三一",
    "T37n1764_007:0807b21": "番重明離過、後之兩番復明攝善。就初番",
    "T37n1764_007:0807b22": "中，先喻後合。喻中，「如人有病至醫」喻近善友，",
    "T37n1764_007:0807b23": "「醫為說藥」喻聞正法，「至心善受」喻繫念思，「隨",
    "T37n1764_007:0807b24": "教合」等喻如說行。下合下知。第二番中，先喻",
    "T37n1764_007:0807b25": "後合。喻中，「如王乃至諮臣其法云何」喻近善",
    "T37n1764_007:0807b26": "友，王喻行人，欲依正法修治行心名「如法治」，",
    "T37n1764_007:0807b27": "欲令已行出障安隱是故名為「令民安樂」，問",
    "T37n1764_007:0807b28": "友行義名「諮智臣其法云何」，「諸臣即」下喻聞",
    "T37n1764_007:0807b29": "正法，宣說過佛行法授與名「以先王舊法為",
    "T37n1764_007:0807c01": "說」，「王既聞」下喻繫念思，「如法治」下喻如說行。",
    "T37n1764_007:0807c02": "下合可知。第三番中，重明離過。與初何別？",
    "T37n1764_007:0807c03": "前據菩薩明離輕惡，此就凡夫彰離重過，亦",
    "T37n1764_007:0807c04": "先立喻。初喻近友，「如人遇病」近友所以，「有善",
    "T37n1764_007:0807c05": "知識」喻其善友，略無近相，「而語」已下喻聞正",
    "T37n1764_007:0807c06": "法，「其人至」下喻繫念思，「即往彼」下喻如說行。",
    "T37n1764_007:0807c07": "下合文中，先合近友，聞法之喻略而不合，「至",
    "T37n1764_007:0807c08": "心信」等合明思惟，菩薩思量為益眾生捨過",
    "T37n1764_007:0807c09": "求出，是故宣說四無量心為「繫念思」。「少者」已",
    "T37n1764_007:0807c10": "下合明修行，文皆可知。自下二番重明攝",
    "T37n1764_007:0807c11": "善，與前何別？前第二番總明攝善，下別顯",
    "T37n1764_007:0807c12": "之。於中初番上下通論，後之一番簡勝去劣。",
    "T37n1764_007:0807c13": "就初番中，先明近友，文別有二：一正明近友、",
    "T37n1764_007:0807c14": "二「若有親」下明近友益。前中有六：一知識心，",
    "T37n1764_007:0807c15": "有聰明者常教不倦。二知識人，亦名為體，謂",
    "T37n1764_007:0807c16": "佛、菩薩、聲聞、辟支。三知識義，「何故名為」問以",
    "T37n1764_007:0807c17": "起發，下辯可知。四知識儀，如法而說、如說而",
    "T37n1764_007:0807c18": "行是其儀也，先舉後辯。辯中三番：初番約就",
    "T37n1764_007:0807c19": "離惡分別，後二約就教善分別，先果後因。五",
    "T37n1764_007:0807c20": "知識法，為生求樂，見過不說是其法也。於中",
    "T37n1764_007:0807c21": "初舉，「何等」下辯。「不求自樂，常為眾生」就心論",
    "T37n1764_007:0807c22": "法。「見過不說」就口明法。「以是」下結。六知識益，",
    "T37n1764_007:0807c23": "空月喻說，下合可知。上來明友，下明近益，",
    "T37n1764_007:0807c24": "「若近知識未有戒」等，起行之益；「未有令有、已",
    "T37n1764_007:0807c25": "有令廣，復得了達十二部」等，生解之益。次明",
    "T37n1764_007:0807c26": "聽法，於中有三：一大小通舉，謂能聽受十二",
    "T37n1764_007:0807c27": "部經名為聽法；二簡小取大，聽方等經名為",
    "T37n1764_007:0807c28": "聽法；三於大乘中簡劣取勝，聽《涅槃經》名為",
    "T37n1764_007:0807c29": "聽法。於中初言「真聽法者，聽《大涅槃》」總以標",
    "T37n1764_007:0808a01": "舉。「《大涅槃》中聞佛性」下別顯所聞。所聞有其",
    "T37n1764_007:0808a02": "六句三對：一聞佛性隱時之因、二聞如來畢",
    "T37n1764_007:0808a03": "竟不滅顯時之果，此二一對；三聞八道能證",
    "T37n1764_007:0808a04": "之行、四聞十一空所證之理，此二一對；五聞",
    "T37n1764_007:0808a05": "發心得大菩提、六聞發心得大涅槃，此二一",
    "T37n1764_007:0808a06": "對。次明思惟，文別有二：第一約就十二因",
    "T37n1764_007:0808a07": "緣對治之法明繫念思、二約三三昧對治之",
    "T37n1764_007:0808a08": "行明繫念思。前中先喻，「病聞醫教及藥名字",
    "T37n1764_007:0808a09": "不能愈病」喻簡前聞，「以服得差」喻須後思。次",
    "T37n1764_007:0808a10": "合，後結。後中，初問「復以何義名繫念思」，次辯，",
    "T37n1764_007:0808a11": "後結。辯中，初言「謂三三昧」略以標舉，次列、後",
    "T37n1764_007:0808a12": "辯。下明修行，「云何」徵問，下對辯之。辯中，初",
    "T37n1764_007:0808a13": "明依法修行，「法者即是常樂我」下明所行法。",
    "T37n1764_007:0808a14": "前中初言「修行即檀乃至波若」明修正行。「知",
    "T37n1764_007:0808a15": "陰入」等明修正解。後明法中，初言「法者即常",
    "T37n1764_007:0808a16": "樂」等明法體相。「解大涅槃甚深義」下約解顯",
    "T37n1764_007:0808a17": "法。上來一番上下通論，自下一番簡勝去",
    "T37n1764_007:0808a18": "劣，先明近友，文別有二：一明佛菩薩以為善",
    "T37n1764_007:0808a19": "友、二「以是親友因緣」已下明近有益。前明",
    "T37n1764_007:0808a20": "友中有八復次，初一復次能調物心，中六復",
    "T37n1764_007:0808a21": "次巧為善益，後一復次內心平等。初中，「第一",
    "T37n1764_007:0808a22": "善知識者謂佛菩薩」簡勝去劣，簡去聲聞、辟",
    "T37n1764_007:0808a23": "支佛等。「何以」下釋，初先徵問，「常以三種善調",
    "T37n1764_007:0808a24": "伏故」對問略解。下別顯之，先問，次列，「以是」下",
    "T37n1764_007:0808a25": "結。中六復次巧為益中，初二復次能化離過，",
    "T37n1764_007:0808a26": "次二復次能教生善，次一復次復化離過，下",
    "T37n1764_007:0808a27": "一復次復教生善。初二復次化離過中，前一",
    "T37n1764_007:0808a28": "化人令離惡因，後一化人令渡若果。離惡因",
    "T37n1764_007:0808a29": "中，「佛及菩薩為大醫故名善知識」略以標舉，",
    "T37n1764_007:0808b01": "「何以」下釋。釋中，初法，次喻，後合，「以是」下結。令",
    "T37n1764_007:0808b02": "渡苦中，「如大船師」立喻顯法，次合，後結。次二",
    "T37n1764_007:0808b03": "復次教生善中，前一復次教生善因，初法，次",
    "T37n1764_007:0808b04": "喻，後合，下結。後一復次教得樂果，初先立喻，",
    "T37n1764_007:0808b05": "「上藥」喻於諸佛菩薩，「見」喻覩形，「觸者」喻於親",
    "T37n1764_007:0808b06": "近聽法，「念」喻依行，次合後結，文皆可知。次一",
    "T37n1764_007:0808b07": "復次化離過中，「如香山中阿耨池」等舉妄顯",
    "T37n1764_007:0808b08": "真，世人妄說阿耨達池浴能滅罪，故今舉之。",
    "T37n1764_007:0808b09": "「除此已往何等實」下辯真異妄，先問，次辯，「所",
    "T37n1764_007:0808b10": "以」下釋，「以是」下結。下一復次教生善中，先喻",
    "T37n1764_007:0808b11": "次合，「以是」下結。此六復次巧為善益，「譬如良",
    "T37n1764_007:0808b12": "醫善八術」下第八復次，明佛菩薩內心平等，",
    "T37n1764_007:0808b13": "先喻次合，「以是」下結。上明善友，「以是親」下明",
    "T37n1764_007:0808b14": "近有益，次明聽法，先問、後辯。辯中，初先正",
    "T37n1764_007:0808b15": "明聞法得近涅槃，「我處處」下引說彰益。前中",
    "T37n1764_007:0808b16": "經文有五復次，初一法說，後四喻況。法中，初",
    "T37n1764_007:0808b17": "言「以聽法故則具信根，乃至佛果」明聽有益，",
    "T37n1764_007:0808b18": "「是故」下結，是中正明由聽得佛，「噵須陀」等乘",
    "T37n1764_007:0808b19": "以論之。下四喻中，初長者喻明能誡遠、第",
    "T37n1764_007:0808b20": "二鏡喻明能示近、第三商喻明能導遠、第四",
    "T37n1764_007:0808b21": "象喻明能制近。初中先喻，喻中初至「亦莫交",
    "T37n1764_007:0808b22": "遊」喻所聞法，「長者」喻友，「子」喻行人，「遣至他國」",
    "T37n1764_007:0808b23": "喻教向佛，行因貿果名「市所須」，說諸地中障",
    "T37n1764_007:0808b24": "治之相名「示道路通塞之處」，教防諸過名「復",
    "T37n1764_007:0808b25": "誡之」，「婬女」喻於五欲境界，勸之捨離名「無親",
    "T37n1764_007:0808b26": "愛」。習近五欲能壞法身，絕其慧命，失功德財，",
    "T37n1764_007:0808b27": "故言「若親，喪身殞命及以財寶」。「弊惡之人」喻",
    "T37n1764_007:0808b28": "惡知識，教其捨遠名「莫交遊」，「其子敬」下喻修",
    "T37n1764_007:0808b29": "行者聞法利益。次合顯法，「菩薩為生敷演法",
    "T37n1764_007:0808c01": "要亦復如是」合前長者遣子他國市易所須，",
    "T37n1764_007:0808c02": "「示諸眾生諸道通塞」合示道路通塞之處，「而",
    "T37n1764_007:0808c03": "復誡之乃至莫交」略而不合，「是等聞法」合敬",
    "T37n1764_007:0808c04": "父教，「遠離諸惡」合身安隱，「具足善法」合獲寶",
    "T37n1764_007:0808c05": "貨，「以是」下結。後三門中皆先立喻，次合，後結，",
    "T37n1764_007:0808c06": "文顯可知。上來廣明聞法有益，自下引說",
    "T37n1764_007:0808c07": "證成有益，文別有四：一明聽法能離五蓋、二",
    "T37n1764_007:0808c08": "能離畏、三能離癡、四滅苦惱。就初段中，「我處",
    "T37n1764_007:0808c09": "處說聽離五蓋」明有所離，「修七覺分」明有所",
    "T37n1764_007:0808c10": "起，「以修七」下明有所成。第二段中，「以聽法故",
    "T37n1764_007:0808c11": "須陀離怖」正明所離，「者何」已下即事以顯，先",
    "T37n1764_007:0808c12": "徵後辯。「四功德」者，如《毘婆沙》說，近友、聞法、思",
    "T37n1764_007:0808c13": "義、修行是其四也。「十慰諭」者，如《中阿含．舍利",
    "T37n1764_007:0808c14": "教化病經》中說，彼有長者字須達多，身有重",
    "T37n1764_007:0808c15": "病，子時遣使問訊世尊，并請舍利希屈一顧，",
    "T37n1764_007:0808c16": "舍利遂往。須達見來即欲下床，舍利便止，別",
    "T37n1764_007:0808c17": "坐一床，慰諭長者「莫怖，莫怖。所以者何？諸凡",
    "T37n1764_007:0808c18": "夫人成就不信，身壞命終墮於惡道、生地獄",
    "T37n1764_007:0808c19": "中；長者今日已有上信，以是信故能滅苦痛，",
    "T37n1764_007:0808c20": "生極樂處，或得斯陀、或得阿那。」長者先得須",
    "T37n1764_007:0808c21": "陀洹果，為是不說。此初慰諭，善戒第二、多聞",
    "T37n1764_007:0808c22": "第三、惠施第四、善慧第五、正見第六、正志第",
    "T37n1764_007:0808c23": "七、正解第八、正脫第九、正智第十，一一之中",
    "T37n1764_007:0808c24": "慰諭之辭皆與初同。十中，前五是世間善，後",
    "T37n1764_007:0808c25": "五出世。就出世中，正見、正志是無礙道，慧名",
    "T37n1764_007:0808c26": "正見，正思惟者名為正志；正解、正脫是解脫",
    "T37n1764_007:0808c27": "道，慧名正解，餘心心法說名正脫；學等見者",
    "T37n1764_007:0808c28": "名為正智，學人重觀四諦之理名學等見。「以",
    "T37n1764_007:0808c29": "是」下結，「何以」下釋。此是第二聽法離怖。自下",
    "T37n1764_007:0809a01": "第三明由聽法能離愚癡，能知世人三種別",
    "T37n1764_007:0809a02": "故。先舉三人、次列、下辯，後明聽法能具了知，",
    "T37n1764_007:0809a03": "「以是」下結。自下第四明由聽法能滅苦惱，先",
    "T37n1764_007:0809a04": "舉舍利往事顯之，「以是」下結。次明思惟，先",
    "T37n1764_007:0809a05": "問後辯，有五復次，初三離過，次一生善，後一",
    "T37n1764_007:0809a06": "通明離過生善。就前三中，初離五欲，次離四",
    "T37n1764_007:0809a07": "倒，後離四相，文皆可識。下明修行，文有三",
    "T37n1764_007:0809a08": "番：第一總明離過修善以為修行，初問，次辯，",
    "T37n1764_007:0809a09": "後結可知；第二別明觀法離過以為修行，初",
    "T37n1764_007:0809a10": "問，次辯，後結可知；第三別明知法成善以為",
    "T37n1764_007:0809a11": "修行，先問後辯，有二舉數，「實與不實」列其",
    "T37n1764_007:0809a12": "名字。下釋其相，先解不實，下解其實，先問",
    "T37n1764_007:0809a13": "後釋。釋中，初先開列七門，後廣辯釋。前開門",
    "T37n1764_007:0809a14": "中，「涅槃」是果，「佛性」是因，「如來、法、僧」即是菩提，",
    "T37n1764_007:0809a15": "「實相」世諦，「虛空」真諦，知此七法名實修行。有",
    "T37n1764_007:0809a16": "人一向說空為性，准此七門明空非性。釋",
    "T37n1764_007:0809a17": "中有二：一通就諸法以彰七別；二「諸佛如來",
    "T37n1764_007:0809a18": "煩惱不起名涅槃」下就佛論七，明七無別。",
    "T37n1764_007:0809a19": "初中先解涅槃之義，初問，次釋，後總結之。釋",
    "T37n1764_007:0809a20": "中，初明八義涅槃知大異小，先問，次辯，後結",
    "T37n1764_007:0809a21": "可知。後八及六知小異大，於中有四：一舉凡",
    "T37n1764_007:0809a22": "夫八事涅槃；二列小乘六事涅槃，具應有八，",
    "T37n1764_007:0809a23": "無常、無我略而不舉；三「有凡」下解凡涅槃，先",
    "T37n1764_007:0809a24": "舉，次釋，後結可知；四「云何」下解小涅槃，先問、",
    "T37n1764_007:0809a25": "後釋。前隱無常，釋中有之。「若如是」下結前異",
    "T37n1764_007:0809a26": "後，名「知涅槃非佛性」等。次解佛性，先問次",
    "T37n1764_007:0809a27": "釋，前六後七皆就因說，隨相別分，我是佛義",
    "T37n1764_007:0809a28": "在因不論。樂者是其涅槃之義，通則因中亦",
    "T37n1764_007:0809a29": "有涅槃，樂隨涅槃因中亦有，故下文說「菩",
    "T37n1764_007:0809b01": "薩涅槃有樂有淨」。別則涅槃唯在佛果，樂隨",
    "T37n1764_007:0809b02": "涅槃在因不說，故下文言「諸佛如來不生煩",
    "T37n1764_007:0809b03": "惱故有涅槃，菩薩雖斷，非是不生，故無涅槃」，",
    "T37n1764_007:0809b04": "無涅槃故不說樂矣。據實通論，因中性體亦",
    "T37n1764_007:0809b05": "有我樂。「是名」下結。次解如來，先問次辯，有",
    "T37n1764_007:0809b06": "十一相，「是覺相」者，如來是人，覺知法也，「善」等",
    "T37n1764_007:0809b07": "可知，「是名」下結。",
    "T37n1764_007:0809b08": "次解知法，先問，次辯。法通染淨，是故具有善、",
    "T37n1764_007:0809b09": "不善等，亦十一對。「是名」下結。次解知僧，先",
    "T37n1764_007:0809b10": "問，次辯。辯中有九，「常樂我淨」大乘僧也，「弟子",
    "T37n1764_007:0809b11": "相」下小乘僧也。現稟聖教名弟子相，人麁易",
    "T37n1764_007:0809b12": "覩故言「可見」，行順名「善」，「真」與「不實」下文自解。",
    "T37n1764_007:0809b13": "先解善義，「何故」徵問，「一切聲聞當得佛道」故",
    "T37n1764_007:0809b14": "名為善。下釋是真，「何故」徵問，現悟法性故得",
    "T37n1764_007:0809b15": "名真。「是名」下結。次釋實相，先問，次辯。依《大品",
    "T37n1764_007:0809b16": "經》，偏名真諦以為實相，此經下文亦說真諦",
    "T37n1764_007:0809b17": "以為實相。今此所論是其世諦，是世諦故，生",
    "T37n1764_007:0809b18": "死、涅槃、染淨諸法一切皆是，是故「若常、若無",
    "T37n1764_007:0809b19": "常」等斯名實相，有十三對。「是名」下結，「是名實",
    "T37n1764_007:0809b20": "相非涅槃」等結此異餘；是名「菩薩修大涅槃，",
    "T37n1764_007:0809b21": "知涅槃等差別之相」結前異後；結前六門異",
    "T37n1764_007:0809b22": "後虛空名差別相，又知前六各各不同亦名差",
    "T37n1764_007:0809b23": "別。次釋虛空，初先正解，下舉涅槃類顯虛",
    "T37n1764_007:0809b24": "空。前中初明菩薩知空，後辯空相。知中四",
    "T37n1764_007:0809b25": "句：初言「菩薩修大涅槃不見虛空」略明菩薩",
    "T37n1764_007:0809b26": "離相不見，證空之時不見空外別更有心，以",
    "T37n1764_007:0809b27": "無心故不見心外別更有空，空外無心即無",
    "T37n1764_007:0809b28": "能見，心外無空便無所見，故不見空。二「何以」",
    "T37n1764_007:0809b29": "下釋成不見，初先徵問：菩薩修經應當見空，",
    "T37n1764_007:0809c01": "今以何故噵其不見？「佛及菩薩雖有五眼所",
    "T37n1764_007:0809c02": "不見」者對問辯釋，五眼名義備如上辯。五眼",
    "T37n1764_007:0809c03": "中慧實能見空，但見空時，不見空外有眼能",
    "T37n1764_007:0809c04": "見，以無眼故，亦無眼外有空可見，故曰不見。",
    "T37n1764_007:0809c05": "三「唯有慧」下就前不見略說為見，此慧猶前",
    "T37n1764_007:0809c06": "五中慧眼，此慧證空無所見時真名見空，故",
    "T37n1764_007:0809c07": "云唯慧乃能見耳。四「慧眼所見，無可見」下釋",
    "T37n1764_007:0809c08": "前不見以為見義，良以有見乖前不見，故今",
    "T37n1764_007:0809c09": "釋之。此云見者，無法可見，故名為見。上明",
    "T37n1764_007:0809c10": "能知，下次辯其虛空體相，麁分有二，細分有",
    "T37n1764_007:0809c11": "六。麁分二者，初至「眾生與虛空性俱無實」來，",
    "T37n1764_007:0809c12": "略辯空相，「如人說」下廣顯空相。細分六者，略",
    "T37n1764_007:0809c13": "中有三：一法說明空；二「空名無」下喻說明空，",
    "T37n1764_007:0809c14": "借世太虛類顯理空：三「眾生性」下舉淺類深，",
    "T37n1764_007:0809c15": "以眾生空類顯法空。下廣文中還廣此三，故",
    "T37n1764_007:0809c16": "有六分。就前略中，先釋初段，「若是無物名",
    "T37n1764_007:0809c17": "虛空」者牒前慧眼所見無法說以為空，此說",
    "T37n1764_007:0809c18": "本來自體無法以為虛空，非是有物除以為",
    "T37n1764_007:0809c19": "空，「如是虛空名為實」者辯真異偽，不同妄情",
    "T37n1764_007:0809c20": "破法為空故名為實。「以是實故名常無」者，明",
    "T37n1764_007:0809c21": "空非始，本來常寂，不同對治，破有始空，故曰",
    "T37n1764_007:0809c22": "常無。又此空理不同諸佛果德常住，故曰常",
    "T37n1764_007:0809c23": "無。「以常無故，無樂、我、淨」彰空異有，不同有法、",
    "T37n1764_007:0809c24": "有我、樂、淨是以言無，又亦不同妄情所取我",
    "T37n1764_007:0809c25": "樂及淨故說為無，非無理淨。第二喻中，「空名",
    "T37n1764_007:0809c26": "無法、無法名空」牒前法說，「譬如世間無物名",
    "T37n1764_007:0809c27": "空」舉喻類顯，世間太虛是其本來自體無物，",
    "T37n1764_007:0809c28": "與彼法性理空相似故舉類之，「虛空之性亦",
    "T37n1764_007:0809c29": "如是」等辯法同喻。第三舉淺類深之中，「眾生",
    "T37n1764_007:0810a01": "之性與虛空性俱無實」者，生空是其眾生之",
    "T37n1764_007:0810a02": "性，虛空是前所辯法空，淺深雖殊，俱是本來",
    "T37n1764_007:0810a03": "自體無性，故名為空。上來三段略辯空義，",
    "T37n1764_007:0810a04": "下重廣之，文亦有三：一廣顯前法、二「如世間」",
    "T37n1764_007:0810a05": "下廣顯前喻、三「猶如世」下廣前第三舉淺類",
    "T37n1764_007:0810a06": "深。就初段中，兩徵兩釋。初「何以故」徵前法說",
    "T37n1764_007:0810a07": "以起於後，前法說中說言無物名為虛空，復",
    "T37n1764_007:0810a08": "言此空名為常無，故今徵問：無物名空，何故",
    "T37n1764_007:0810a09": "言常？下對釋之，「如人說言除物作空」舉他異",
    "T37n1764_007:0810a10": "說，「而是虛空實不可作」破之顯理，以不可作",
    "T37n1764_007:0810a11": "故名為無。言「何以故」乘言重徵：菩薩觀解破",
    "T37n1764_007:0810a12": "相為空，今何以故言空叵作？下對釋之，初先",
    "T37n1764_007:0810a13": "正解無作之義，「若可作」下破作成無。前中初",
    "T37n1764_007:0810a14": "言「無所有故」正解無作，空是無法，云何可作？",
    "T37n1764_007:0810a15": "「以無有故，當知無空是虛空性」牒以結之，以",
    "T37n1764_007:0810a16": "彼虛空無所有故，當知自體無法之空是虛空",
    "T37n1764_007:0810a17": "性，由是叵作。破有作中，「若可作者」舉他所立，",
    "T37n1764_007:0810a18": "「則名無常」徵以顯過，「若無常者不名虛空」責",
    "T37n1764_007:0810a19": "以顯非。上來一段廣前法說，自下第二廣",
    "T37n1764_007:0810a20": "顯前喻。何故須顯？前舉太虛以類理空，一切",
    "T37n1764_007:0810a21": "世人多說太虛別有體性，若別有性不得名",
    "T37n1764_007:0810a22": "空，便乖所說；今須破有以成無義，故須重顯。",
    "T37n1764_007:0810a23": "文中初言「如世人說虛空無色、無礙、不變，是",
    "T37n1764_007:0810a24": "故世稱虛空之法為第五大」舉他所立，「而是",
    "T37n1764_007:0810a25": "虛空實無有性」破之顯無，「以光明故，故名虛",
    "T37n1764_007:0810a26": "空，實無虛空」釋有顯無。光故名空，是釋有也；",
    "T37n1764_007:0810a27": "實無虛空，是顯無也。世人於彼日光明中見",
    "T37n1764_007:0810a28": "無異物便生空相，說言有空，而此虛空實無",
    "T37n1764_007:0810a29": "所有，此說實無為虛空矣。自下第三廣前",
    "T37n1764_007:0810b01": "略中舉淺類深，前舉生性類空無性，今舉世",
    "T37n1764_007:0810b02": "諦助以顯之，「如彼世諦實無其性，為生說有」。",
    "T37n1764_007:0810b03": "虛空如是，實無其性，為眾生故說有虛空。",
    "T37n1764_007:0810b04": "前正辯空，下舉涅槃類以顯之，於中有五：",
    "T37n1764_007:0810b05": "一正舉涅槃為類前空；二「涅槃即」下簡有異",
    "T37n1764_007:0810b06": "空；三「涅槃雖」下因明涅槃常樂我淨，乘彰涅",
    "T37n1764_007:0810b07": "槃寂樂非受；四「諸佛」下因明涅槃寂滅之樂，",
    "T37n1764_007:0810b08": "乘明佛等樂相差別；五「德王白」下於前義中",
    "T37n1764_007:0810b09": "有難解者，問答重顯。初中，「涅槃亦復如是」總",
    "T37n1764_007:0810b10": "舉類空，無相義齊，故云如是。「無有住處，直是",
    "T37n1764_007:0810b11": "諸佛斷煩惱處，故名涅槃」辯相續空。第二句",
    "T37n1764_007:0810b12": "中，「涅槃即是常、樂、我、淨」簡有異空。何故須簡？",
    "T37n1764_007:0810b13": "前說虛空無我、樂、淨，今說涅槃亦如虛空，懼",
    "T37n1764_007:0810b14": "畏世人取彼涅槃全同虛空，無我、樂、淨，故須",
    "T37n1764_007:0810b15": "簡之。簡之云何？空是無理，無我、樂、淨；涅槃果",
    "T37n1764_007:0810b16": "德體是有故，具足四義，是故說言涅槃即是",
    "T37n1764_007:0810b17": "常、樂、我、淨。第三句中，「涅槃雖樂，非是受樂，是",
    "T37n1764_007:0810b18": "寂樂」者，前說是樂，懼同世受，故復辯之。於中",
    "T37n1764_007:0810b19": "先明雖樂非受，後明唯是寂滅之樂，分相如",
    "T37n1764_007:0810b20": "是。若據攝相，佛智即是大涅槃中波若所收，",
    "T37n1764_007:0810b21": "是即涅槃亦有知樂，故上文中宣說涅槃具",
    "T37n1764_007:0810b22": "足四樂，斷受寂滅，覺知不壞。今說非受，當前斷",
    "T37n1764_007:0810b23": "受；今說寂滅，當前寂樂。覺知是佛，故今不論。",
    "T37n1764_007:0810b24": "不壞是常，所以不辯。自下第四因前宣說涅",
    "T37n1764_007:0810b25": "槃寂樂，乘明佛等樂相差別。佛有二樂：滅離",
    "T37n1764_007:0810b26": "諸苦故有「寂樂」、證法適神故有「知樂」。實相世",
    "T37n1764_007:0810b27": "諦義通染淨，故有三樂：就生死法宣說實相",
    "T37n1764_007:0810b28": "則有受樂，就佛果德宣說實相則有寂樂及",
    "T37n1764_007:0810b29": "覺知樂。佛性體寂唯一寂樂，以未顯故無覺",
    "T37n1764_007:0810c01": "知樂，以當見故得菩提時亦有菩提覺知樂",
    "T37n1764_007:0810c02": "也。自下第五於前義中隱者重釋。何故須",
    "T37n1764_007:0810c03": "然？如來昔說身智盡處以為涅槃，今說諸佛",
    "T37n1764_007:0810c04": "煩惱盡處是其涅槃，二言相乖，故須重釋。又",
    "T37n1764_007:0810c05": "佛昔說煩惱斷處身為涅槃，今此宣說涅槃",
    "T37n1764_007:0810c06": "如空，體無所有。兩言相異，故須辯釋。德王",
    "T37n1764_007:0810c07": "先問，問中初別，後總結呵。別中有五，相從為",
    "T37n1764_007:0810c08": "三，尼連告魔是第一句、菩薩已斷是第二句、",
    "T37n1764_007:0810c09": "昔告生名是第三句、毘舍告魔是第四句、為",
    "T37n1764_007:0810c10": "力士說後夜涅槃是第五句。相從三者，前之",
    "T37n1764_007:0810c11": "兩句執彼身智盡滅之處以為涅槃，難破煩",
    "T37n1764_007:0810c12": "惱斷處為是；第三一句執惑斷處身之與智",
    "T37n1764_007:0810c13": "即為涅槃，難破向前涅槃如空，無有住處；後",
    "T37n1764_007:0810c14": "之兩句還執身智滅為涅槃，難破煩惱斷處",
    "T37n1764_007:0810c15": "為是。初句難中，「若煩惱斷是涅槃者，是義不",
    "T37n1764_007:0810c16": "然」牒以總非，「何以」下釋，先自徵責，「如來往」等",
    "T37n1764_007:0810c17": "舉佛昔言徵以顯非，「如來昔日斷煩惱竟而",
    "T37n1764_007:0810c18": "言未入」明斷非是。第二句中，曲有兩句：「若",
    "T37n1764_007:0810c19": "斷是者，諸菩薩等於無量劫已斷煩惱，何故不",
    "T37n1764_007:0810c20": "得稱為涅槃」是第一句，准上責下。佛斷得是，",
    "T37n1764_007:0810c21": "菩薩亦斷，以何義故不名涅槃？此亦即是准",
    "T37n1764_007:0810c22": "下徵上。菩薩斷處不名涅槃，明佛斷處亦非",
    "T37n1764_007:0810c23": "涅槃。「俱是斷處，何緣獨稱諸佛有之，菩薩無",
    "T37n1764_007:0810c24": "耶」是第二句，舉同責別。斷處不殊，何故佛有，",
    "T37n1764_007:0810c25": "菩薩偏無？此亦即是准下驗上，菩薩有斷而",
    "T37n1764_007:0810c26": "無涅槃，明佛涅槃非是斷處。此之二句，下佛",
    "T37n1764_007:0810c27": "別答，宜審記知。第三問中，執惑斷處，身之與",
    "T37n1764_007:0810c28": "智即為涅槃，難破向前涅槃如空，無有住處。",
    "T37n1764_007:0810c29": "「若斷非者」，逆取佛意，恐佛被徵，說惑斷處身",
    "T37n1764_007:0811a01": "非涅槃，故舉難之。「何故如來昔告生名我今",
    "T37n1764_007:0811a02": "此身即是涅槃」舉說以徵，昔說身是，云何上",
    "T37n1764_007:0811a03": "言涅槃如空，無有住處？第四句中，先舉魔",
    "T37n1764_007:0811a04": "請，次舉佛答。下就設難，於中先難身盡為非，",
    "T37n1764_007:0811a05": "「若斷」已下難其煩惱盡處為是。第五句中，「若",
    "T37n1764_007:0811a06": "使爾時是涅槃者」重審如來，「云何」以下徵已",
    "T37n1764_007:0811a07": "顯非，斷煩惱時已是涅槃，「云何方為拘尸力",
    "T37n1764_007:0811a08": "士說言後夜當般涅槃」。上來別難，「如來誠",
    "T37n1764_007:0811a09": "實，云何發是虛妄之言」總以結呵。下佛釋",
    "T37n1764_007:0811a10": "通，先對未後結呵之言而自免過，「如汝言」下",
    "T37n1764_007:0811a11": "依前別問而為廣答。前中，「若言得廣長舌，當",
    "T37n1764_007:0811a12": "知如來於無量劫已離妄語」正自免過，彰已非",
    "T37n1764_007:0811a13": "虛，「一切佛」下舉他類已，成已非虛。後釋難",
    "T37n1764_007:0811a14": "中，答之不盡而復不次。前五難中但答三句，",
    "T37n1764_007:0811a15": "第三、第五略而不答，故云不盡。不盡，所以後",
    "T37n1764_007:0811a16": "當別解。就所答中，先答第四，次答第一，後答",
    "T37n1764_007:0811a17": "第二，故曰不次。答第四中，義意云何？明已",
    "T37n1764_007:0811a18": "先來斷煩惱處實是涅槃，涅槃常恒，無有變",
    "T37n1764_007:0811a19": "易，隨化眾生唱言當般。就此答中，先解魔昔",
    "T37n1764_007:0811a20": "請滅所由，「爾時我諸聲聞」已下明已昔日許",
    "T37n1764_007:0811a21": "滅所以。初中「汝言波旬請」者牒上問辭，下對",
    "T37n1764_007:0811a22": "辯釋。於中先明魔不知真，故請我滅，初法、次",
    "T37n1764_007:0811a23": "喻、後合可知。「如來不說佛、法、僧」下明已體常，成",
    "T37n1764_007:0811a24": "魔不知。文有三番：一就三寶明常無差，三寶",
    "T37n1764_007:0811a25": "相別故佛不說，佛等無差，常、淨義等故說無",
    "T37n1764_007:0811a26": "差。常無差故，佛體是常。魔不知此，故請我滅。",
    "T37n1764_007:0811a27": "二就佛、佛性及與涅槃明常無差、此三義異",
    "T37n1764_007:0811a28": "故，佛不說此等無差，以其因果、人法別故。常",
    "T37n1764_007:0811a29": "恒不變，彼此齊等，故說無差。常無差故，佛體",
    "T37n1764_007:0811b01": "常住，魔不知此，故請我滅。三就涅槃、實相二",
    "T37n1764_007:0811b02": "法明常無差，此二義別，故佛不說此二無差。",
    "T37n1764_007:0811b03": "義如上辯。常恒不變，彼此齊等，故說無老。魔",
    "T37n1764_007:0811b04": "不知此，故請我滅。釋許滅中，初為惡人許魔",
    "T37n1764_007:0811b05": "當滅，「懸見」已下明為善人許魔當滅。前中初",
    "T37n1764_007:0811b06": "先正為惡人鬪諍違佛，故佛唱滅。「因如是」下",
    "T37n1764_007:0811b07": "約前唱滅乘明愚、智，取、捨，得、失。「是故我於毘",
    "T37n1764_007:0811b08": "舍離」下明已昔日唱滅所由。初段可知。第",
    "T37n1764_007:0811b09": "二段中，文別有六：一明如來因惡比丘唱言",
    "T37n1764_007:0811b10": "當滅，聲聞弟子不見不聞，謂佛實滅；二　「唯菩",
    "T37n1764_007:0811b11": "薩」下明諸菩薩常見常聞，不言佛滅；三「聲聞",
    "T37n1764_007:0811b12": "弟子雖復言」下明前聲聞所見不實，雖言如來",
    "T37n1764_007:0811b13": "入般涅槃，佛實不滅，此三為本；四「若我所有",
    "T37n1764_007:0811b14": "聲聞」已下就前第一明妄取失，非我弟子，是魔",
    "T37n1764_007:0811b15": "伴黨；五「若言如來不入」已下就前第二明正",
    "T37n1764_007:0811b16": "取得，真佛弟子，非魔伴黨，先順後反；六「如長",
    "T37n1764_007:0811b17": "者」下就前第三廣明聲聞所見不實，有五復",
    "T37n1764_007:0811b18": "次，皆先立喻，後合可知。第三結中，「是故我",
    "T37n1764_007:0811b19": "於毘舍告言當涅槃」者，前二段中就初以結，",
    "T37n1764_007:0811b20": "是我為彼惡比丘故告言涅槃。上來明為惡",
    "T37n1764_007:0811b21": "人唱滅，自下明為善人唱滅。於中明為七",
    "T37n1764_007:0811b22": "種善人故唱當滅，始從「迦葉乃至須那順跋",
    "T37n1764_007:0811b23": "陀羅，竟安居已至我所」者，過夏安居，案此如",
    "T37n1764_007:0811b24": "來秋中涅槃。《阿含經》中說佛八月八日涅槃",
    "T37n1764_007:0811b25": "與此相應，而此經中上下多說二月涅槃，當",
    "T37n1764_007:0811b26": "是見聞不同故爾。此釋德王第四難竟。次",
    "T37n1764_007:0811b27": "釋初難，答意云何？明已先來斷煩惱處已是",
    "T37n1764_007:0811b28": "涅槃，為益眾生未息化迹，故昔告魔未入涅",
    "T37n1764_007:0811b29": "槃。文中初言「何緣我昔尼連告魔」自問起發，",
    "T37n1764_007:0811c01": "下自解釋，明已欲為七種善人宣說法要，故",
    "T37n1764_007:0811c02": "不許滅，所為無量且舉斯耳。「有名」已下答",
    "T37n1764_007:0811c03": "第二難，難中兩句：「菩薩已斷，何故不得稱為",
    "T37n1764_007:0811c04": "涅槃」是第一句；「俱是斷處，何故佛有，菩薩無",
    "T37n1764_007:0811c05": "耶」是第二句。今此別答，先答初句，「涅言不」",
    "T37n1764_007:0811c06": "下答第二句。就初句中，答意如何？明諸菩薩",
    "T37n1764_007:0811c07": "斷煩惱處得名涅槃，但不見性斷煩惱故，不",
    "T37n1764_007:0811c08": "得名大。就後句中，答意云何？明其涅者但是",
    "T37n1764_007:0811c09": "不義，非是斷義，菩薩雖復斷諸煩惱，不能不",
    "T37n1764_007:0811c10": "生，不得稱可涅槃不義，是故佛有，菩薩無也。",
    "T37n1764_007:0811c11": "答意如是。就前句中，先明菩薩斷處非大，",
    "T37n1764_007:0811c12": "後明如來斷處是大。明菩薩中，「有名涅槃非",
    "T37n1764_007:0811c13": "大涅槃」略以標舉，「云何」下釋，先問後解。兩義",
    "T37n1764_007:0811c14": "釋之：一不見佛性而斷煩惱，斷不究竟，故不名",
    "T37n1764_007:0811c15": "大；二不見性故，所得涅槃但有樂、淨，而無我、",
    "T37n1764_007:0811c16": "常，四義不備，故不名大。下明佛中，「若見佛性",
    "T37n1764_007:0811c17": "斷惱名大」翻向初句，「以見性故名常樂」等翻",
    "T37n1764_007:0811c18": "向後句。答後句中，初先定其涅槃名義是不",
    "T37n1764_007:0811c19": "非斷，「斷煩惱者不名」已下依名顯法。前中文",
    "T37n1764_007:0811c20": "有十一復次，初七後四，如來自解第八一番，",
    "T37n1764_007:0811c21": "取他所說證成不義。然此文中涅定名不，初",
    "T37n1764_007:0811c22": "句中辯，餘更不論；槃含多義，句句皆異。下顯",
    "T37n1764_007:0811c23": "法中，明斷煩惱非是不義，故斷煩惱不名涅",
    "T37n1764_007:0811c24": "槃；「不生煩惱」是其不義，故名涅槃。斷煩惱者",
    "T37n1764_007:0811c25": "不名涅槃，釋上難中菩薩無也；不生煩惱釋",
    "T37n1764_007:0811c26": "上難中獨佛有之。問曰：何故菩薩斷結不名",
    "T37n1764_007:0811c27": "不生，諸佛斷處偏名不生？釋有三義：一就惑",
    "T37n1764_007:0811c28": "分別，菩薩雖復隨分斷結，斷之不盡，心中更",
    "T37n1764_007:0811c29": "起，故非不生；佛斷窮盡，永更不起，故曰不生。",
    "T37n1764_007:0812a01": "二約心分別，菩薩雖復斷麁煩惱，七識心在，",
    "T37n1764_007:0812a02": "心性生滅，故非不生；佛唯真心，真心常住，故",
    "T37n1764_007:0812a03": "曰不生。三約理分別，菩薩見有煩惱可斷，非",
    "T37n1764_007:0812a04": "本不起，故非不生；佛證法如，知諸煩惱由來",
    "T37n1764_007:0812a05": "不起，亦無今滅，故曰不生。問曰：德王前為五",
    "T37n1764_007:0812a06": "難，上答其三，第三、第五何故不釋？答上第二、",
    "T37n1764_007:0812a07": "第四難時，餘二可解，為是不答。云何可解？如",
    "T37n1764_007:0812a08": "來答向第四難中言為力士告魔當滅，與第",
    "T37n1764_007:0812a09": "五中為力士說後夜當滅，其言相似，何勞更答？",
    "T37n1764_007:0812a10": "又復答前第二難中明煩惱斷，或名涅槃、或",
    "T37n1764_007:0812a11": "復說之為大涅槃，第三句中難破煩惱斷處",
    "T37n1764_007:0812a12": "為非，其義已顯，何勞更釋？故無別答。上來",
    "T37n1764_007:0812a13": "第一通就諸法以彰七別，自下第二就佛論七",
    "T37n1764_007:0812a14": "明七無別。於中就佛但明五義，法、僧二門略",
    "T37n1764_007:0812a15": "而不辯。「佛不起惱名涅槃」者，就佛以明涅槃",
    "T37n1764_007:0812a16": "之義。「智慧無礙名如來」者，就佛辯釋如來之",
    "T37n1764_007:0812a17": "義。「非凡夫等名佛性」者，就佛解釋佛性之義。",
    "T37n1764_007:0812a18": "「身心智慧滿無量土名虛空」者，就佛解釋虛空",
    "T37n1764_007:0812a19": "之義。「常住不變名實相」者，就佛解釋實相之",
    "T37n1764_007:0812a20": "義。「以是如來不涅槃」者，以佛常住不變易故，",
    "T37n1764_007:0812a21": "實不畢竟永入涅槃，「是名第七」總以結之。",
    "T37n1764_007:0812a22": "第八德中，初問起發，次辯，後結。辯中，宣說八",
    "T37n1764_007:0812a23": "法為體，今先辯列，下廣釋之。八中，前七攝行",
    "T37n1764_007:0812a24": "方便，後一成就。就前七中，初二是其離有為",
    "T37n1764_007:0812a25": "行，次三是其求菩提行，後二是其攝眾生行。",
    "T37n1764_007:0812a26": "就前二中，「除五事」者斷除五陰，離生死果。「離五",
    "T37n1764_007:0812a27": "事」者，遠離五見，滅生死因。又，除五事離生死",
    "T37n1764_007:0812a28": "法，遠離五事除障道法。又，除五事離生漏處，",
    "T37n1764_007:0812a29": "遠離五事正除漏體。次三種中，「成六修五」趣",
    "T37n1764_007:0812b01": "菩提行，謂成六念修習五定，守護一事，攝菩",
    "T37n1764_007:0812b02": "提願。後二種中，「親近四事」化眾生心，謂四無",
    "T37n1764_007:0812b03": "量；「信順一實」度眾生法，謂一乘道。此七方便。",
    "T37n1764_007:0812b04": "下一成德，斷除五住性結煩惱，真心出障，名",
    "T37n1764_007:0812b05": "「心解脫」。離事無知，世智自在，名「慧解脫」。下",
    "T37n1764_007:0812b06": "廣釋之。解初門中，先問後釋。釋中有五：一",
    "T37n1764_007:0812b07": "總標舉。二列五名。三總釋陰義，先問次解，六",
    "T37n1764_007:0812b08": "義釋之，能令眾生生死相續，不離重擔。此之",
    "T37n1764_007:0812b09": "二義就過解釋：依之造因，故「令眾生生死相",
    "T37n1764_007:0812b10": "續」；依之受報，故令眾生「不離重擔」。「分散、聚合」，",
    "T37n1764_007:0812b11": "此之二句當義正解，陰是眾義，亦是聚義。分",
    "T37n1764_007:0812b12": "散，眾也；聚合，聚也。細分無量故曰分散，合說",
    "T37n1764_007:0812b13": "為五故云聚合。「三世所攝、求義不得」辯陰性",
    "T37n1764_007:0812b14": "相。陰相無常，故三世攝；陰性虛假，窮本無實，",
    "T37n1764_007:0812b15": "故求不得。「以是」下結。四別顯陰相，約智顯",
    "T37n1764_007:0812b16": "之。先明色陰，色中初先明其非有，「為世說」下",
    "T37n1764_007:0812b17": "彰其非無。明非有中，「雖見色陰，不見其相」略",
    "T37n1764_007:0812b18": "明非有。辯有兼無，是以言「雖」。「何以」下釋，「於十",
    "T37n1764_007:0812b19": "色中求性不得」故不見相，五根、五塵是其十",
    "T37n1764_007:0812b20": "色。此經上下多說十色，不論無作，當以無作",
    "T37n1764_007:0812b21": "色相微隱成身不顯，故不說之。上明非有，「為",
    "T37n1764_007:0812b22": "世界故說言為陰」明其非無。次明受陰，「受",
    "T37n1764_007:0812b23": "有百八」明受非無。受中，離合多少不定，或總",
    "T37n1764_007:0812b24": "為一，唯一受陰；或分為二，身受、心受，依五根",
    "T37n1764_007:0812b25": "生名為身受、依意根生名為心受；或說為三，",
    "T37n1764_007:0812b26": "謂苦、樂、捨；或離為五，所謂苦、樂、憂、喜及捨，於",
    "T37n1764_007:0812b27": "五識中逼惱名苦、適悅稱樂，意識地中逼惱",
    "T37n1764_007:0812b28": "名憂、適悅稱喜，六識地中中容受心說之為",
    "T37n1764_007:0812b29": "捨；或分為六，所謂六識相應之受；或分十八，",
    "T37n1764_007:0812c01": "於六識中各具三受，苦、樂及捨；或復分為三",
    "T37n1764_007:0812c02": "十六受，前十八中各有染、淨；或分百八，如《龍",
    "T37n1764_007:0812c03": "樹》說，前三十六，三世分之。廣則無量，今據一",
    "T37n1764_007:0812c04": "門且論百八。「雖見」已下明其非有，「雖見初無」",
    "T37n1764_007:0812c05": "略明非有，辯有兼無是以言「雖」。「何以」下釋，無",
    "T37n1764_007:0812c06": "實故無。「是故」下結。後想、行等略舉類前，同",
    "T37n1764_007:0812c07": "前色受非有非無，故曰「如是」。此第四竟。五",
    "T37n1764_007:0812c08": "明菩薩觀過斷除，深見五陰，生煩惱本，方便",
    "T37n1764_007:0812c09": "斷之。次離五事，先問、後辯。辯中有四：一舉",
    "T37n1764_007:0812c10": "五數。二列五名，此義如彼十使章辯。初「身見」",
    "T37n1764_007:0812c11": "者亦名我見，取身為我，從其所取故名身見。",
    "T37n1764_007:0812c12": "計身為我，從其所立，故稱我見。言「邊見」者，斷",
    "T37n1764_007:0812c13": "常差中，故說為邊。謗無因果，乖違法理，故名",
    "T37n1764_007:0812c14": "「邪見」。言「戒取」者，亦名淨見，取戒等法以為真",
    "T37n1764_007:0812c15": "道，從其所執故名戒取。取為真淨，從其所立，",
    "T37n1764_007:0812c16": "故名淨見。今從所執說為戒取，然此非直取",
    "T37n1764_007:0812c17": "戒為道，亦取布施、禮拜等善以為真道，取戒",
    "T37n1764_007:0812c18": "者多但名戒取，故《雜心》云「此應名為戒等取",
    "T37n1764_007:0812c19": "也。經中略等，但云戒取。」言「見取」者，取諸見等",
    "T37n1764_007:0812c20": "以之為正，以為第一，故云見取。然此非直取",
    "T37n1764_007:0812c21": "著諸見，亦取梵天、自在天等以為第一，出世",
    "T37n1764_007:0812c22": "之法取見者多，且云見取，故《雜心》云「此亦應",
    "T37n1764_007:0812c23": "名為見等取，經中略等，但云見取。」第三明其",
    "T37n1764_007:0812c24": "五見之過，「因是能生六十二見」增煩惱過。六",
    "T37n1764_007:0812c25": "十二見出《梵動經》，如別章說。因是諸見，生死",
    "T37n1764_007:0812c26": "不絕，生苦之過。四「是故」下明諸菩薩見過斷",
    "T37n1764_007:0812c27": "除，以是五見增長煩惱，生苦果故，防之不近。",
    "T37n1764_007:0812c28": "次解成六，初問，次辯，後總結之。次辯修",
    "T37n1764_007:0812c29": "五，先問，後釋。釋中，「五定」總以標舉。次列五名，",
    "T37n1764_007:0813a01": "五中，前四是其事定：「知定」初禪與覺觀俱，故",
    "T37n1764_007:0813a02": "名為知；「寂定」二禪，覺觀止息，故說為寂；「身心",
    "T37n1764_007:0813a03": "快樂」是第三禪，彼樂最勝，故名快樂；「無樂」四",
    "T37n1764_007:0813a04": "禪，乃至非想。「首楞嚴」者是其理定，名如下釋。",
    "T37n1764_007:0813a05": "「修是五」下明修利益，「是故」下結。次明守一，",
    "T37n1764_007:0813a06": "先問，後辯。辯中，初言「謂菩提心出一事體」，菩",
    "T37n1764_007:0813a07": "提心義如別章辯。「菩薩常」下明其守護，初法，",
    "T37n1764_007:0813a08": "次喻，後合可知。「因如是」下明護利益，「是故」下",
    "T37n1764_007:0813a09": "結。親四事中，先問後辯，「謂四」舉數，「慈」等列",
    "T37n1764_007:0813a10": "名。「因是四」下明修利益，「是故」下結。次明信一，",
    "T37n1764_007:0813a11": "先問、後辯。「了知眾生皆歸一道，一謂大乘」正",
    "T37n1764_007:0813a12": "明信一。「諸佛」已下知一為三，三而是一。「是故」",
    "T37n1764_007:0813a13": "下結。下明二脫，初先正辯，「德王言」下問答",
    "T37n1764_007:0813a14": "重顯。前中，初言「云何心脫」問以起發。「貪等永",
    "T37n1764_007:0813a15": "滅是名心脫」對問辯釋。貪、恚、癡等是其五住",
    "T37n1764_007:0813a16": "性結煩惱，斷絕此故，真心得脫。「云何慧脫」問",
    "T37n1764_007:0813a17": "以起發，「於一切法知無障礙名慧解脫」對問",
    "T37n1764_007:0813a18": "辯釋。事中，無知能障世智，以斷彼故，能於一",
    "T37n1764_007:0813a19": "切世諦法中知無障礙。下就其中開出五通，",
    "T37n1764_007:0813a20": "顯於一切無障礙義，「因慧解脫不聞而聞」是",
    "T37n1764_007:0813a21": "天耳通、「不見而見」是天眼通、「不到而到」是其",
    "T37n1764_007:0813a22": "身通，他心、宿命略而不辯。自下問答重顯",
    "T37n1764_007:0813a23": "向前心解脫義。何故須顯？心定有貪則不可",
    "T37n1764_007:0813a24": "脫，心定無貪則不須脫，性無相有方有脫義，",
    "T37n1764_007:0813a25": "故須重辯。德王先問，「如佛所說心脫不然」牒",
    "T37n1764_007:0813a26": "以總非，「何以故」下廣顯非義。先徵非意，下對",
    "T37n1764_007:0813a27": "顯之，文別有三：一約真心，明本無貪，難無解",
    "T37n1764_007:0813a28": "脫；二「貪亦有」下約就妄心，明本有貪，難無解",
    "T37n1764_007:0813a29": "脫；三「心不定」下明心及貪、人及境界一切不定，",
    "T37n1764_007:0813b01": "難無解脫。三毒之中，約貪設難，餘類可知。",
    "T37n1764_007:0813b02": "就初難中有九復次，初一復次總明無貪亦",
    "T37n1764_007:0813b03": "無解脫，中六復次偏明無貪，後二復次單明",
    "T37n1764_007:0813b04": "無脫。初復次中，先明無貪，後明無脫。解無貪",
    "T37n1764_007:0813b05": "中「心本無繫」正明無貪，「所以」下釋。先徵起發，",
    "T37n1764_007:0813b06": "現見有貪所以言無。下對釋之，「是心本性不",
    "T37n1764_007:0813b07": "為貪等諸結所縛」，故言無繫。何者心性？廢真",
    "T37n1764_007:0813b08": "論妄空為心性，窮其實體真識為性，如昏夢",
    "T37n1764_007:0813b09": "心報心為性。說空為性亦無繫縛，說真為性",
    "T37n1764_007:0813b10": "亦無繫縛，如人夢中雖被繫縛於報實無。上",
    "T37n1764_007:0813b11": "明無縛。「若本無繫，云何言脫」明無解脫。中",
    "T37n1764_007:0813b12": "六復次明無貪中，前五復次就真以求，明心",
    "T37n1764_007:0813b13": "無貪；後一復次明妄異真，貪不污心。先論前",
    "T37n1764_007:0813b14": "五：初復次中，初先法說明心無貪，次喻，後合。",
    "T37n1764_007:0813b15": "法說可知。喻中，初言「如人𤚲角本無乳相，雖",
    "T37n1764_007:0813b16": "加功力，乳無由出」順喻明無，角喻真心，人喻",
    "T37n1764_007:0813b17": "惑境，惑境動心名為𤚲角，真心無貪名無乳",
    "T37n1764_007:0813b18": "相。雖對塵境貪結不生名加功力乳無由出，",
    "T37n1764_007:0813b19": "「𤚲乳之者不如是」下反喻明無，舉有顯無，故說",
    "T37n1764_007:0813b20": "為反。乳喻妄心，妄境牽心名「𤚲乳者」，不同真",
    "T37n1764_007:0813b21": "心，本性無貪，名「不如是」。下顯不相，暫對塵境",
    "T37n1764_007:0813b22": "名「加功少」，貪結多起名「乳多出」。亦可後句𤚲",
    "T37n1764_007:0813b23": "乳之喻舉彼世間有事顯無，不須別合。下合",
    "T37n1764_007:0813b24": "顯法，「心亦如是」合前角也。「本無貪者」合本無",
    "T37n1764_007:0813b25": "乳。「今云何有」約前加功，乳無由出，徵破有貪。",
    "T37n1764_007:0813b26": "第二句中，舉佛、菩薩，類破凡有。「若凡心中本",
    "T37n1764_007:0813b27": "無貪性，後方有者，諸佛、菩薩本無貪相，今悉",
    "T37n1764_007:0813b28": "應有」，佛、菩薩無，不可使有。凡心本無，何緣得",
    "T37n1764_007:0813b29": "有？後三句中皆先立喻，後合明無，文顯可",
    "T37n1764_007:0813c01": "知。後一明妄不污真中，「當知貪心二理各異，",
    "T37n1764_007:0813c02": "故復有之，何能污心」法說不污。貪妄心真，真",
    "T37n1764_007:0813c03": "妄兩別，故言各異。以各異故，設有貪結，不能",
    "T37n1764_007:0813c04": "污彼真識之心。次喻，後合。此六復次偏明無",
    "T37n1764_007:0813c05": "貪，下二復次單明無脫。於中初句以喻無貪",
    "T37n1764_007:0813c06": "難破有脫，「若心無貪名解脫者，諸佛、菩薩何",
    "T37n1764_007:0813c07": "故不拔虛空中刺」，空中無刺，不可得拔，心中",
    "T37n1764_007:0813c08": "無貪，云何辯脫？偏徵諸佛菩薩不拔，明空無",
    "T37n1764_007:0813c09": "刺畢竟叵拔。後句約就三世推求，明無解脫。",
    "T37n1764_007:0813c10": "於中初法，「過去世心不名脫」者，過心已滅，故無",
    "T37n1764_007:0813c11": "解脫。「未來世心亦無脫」者，未來未至，故亦無脫。",
    "T37n1764_007:0813c12": "「現在世心不與道共」明現無脫，惑心現時，道",
    "T37n1764_007:0813c13": "心不現，云何得脫？「何等世心名解脫」者，總以",
    "T37n1764_007:0813c14": "結徵。次以喻顯，喻中與法言有左右，向前法",
    "T37n1764_007:0813c15": "中明所縛心三世無脫，喻中乃說能破之燈",
    "T37n1764_007:0813c16": "三世無破，有此左右。下合可知。自下第二",
    "T37n1764_007:0813c17": "約就妄心明本有貪，難無解脫，有七復次，前",
    "T37n1764_007:0813c18": "五明其心中有貪，後二明其緣中有貪。就前",
    "T37n1764_007:0813c19": "五中，初一復次覩緣生染，證貪是有；第二復",
    "T37n1764_007:0813c20": "次非緣生染，證貪是有；第三復次舉脫證有；",
    "T37n1764_007:0813c21": "第四復次釋難成有；第五復次舉無顯有。",
    "T37n1764_007:0813c22": "初復次中，「貪亦有」者總相明有，「若貪無」下破",
    "T37n1764_007:0813c23": "無成有。「若因女」下約緣顯有，「見女生貪」明貪",
    "T37n1764_007:0813c24": "實有，「以貪墮惡」舉果證有。「如見畫」下第二",
    "T37n1764_007:0813c25": "復次，「非緣生染」證貪是有，「見畫生貪」正明貪",
    "T37n1764_007:0813c26": "有。畫女非是可貪境界而見生貪，明知心中",
    "T37n1764_007:0813c27": "先有貪性，「以生貪故得種種罪」舉罪顯有。「若",
    "T37n1764_007:0813c28": "本無」下破無成有，破相可知。「若心無」下第",
    "T37n1764_007:0813c29": "三復次，舉脫顯有。「若心無貪，如來云何說心",
    "T37n1764_007:0814a01": "解脫」，說心脫故，明貪實有。「若心有」下第四復",
    "T37n1764_007:0814a02": "次，釋難成有。「若心有貪，云何見相然後生貪」舉",
    "T37n1764_007:0814a03": "他難辭。「我今現」下對難釋通，明貪是有。「現見",
    "T37n1764_007:0814a04": "貪心，得惡果報」明貪非無。「瞋、癡如是」類顯餘",
    "T37n1764_007:0814a05": "結。「如眾生」下第五復次，舉無顯有，舉無神",
    "T37n1764_007:0814a06": "我顯有貪也。「如生無我，凡夫橫計，不墮三惡」",
    "T37n1764_007:0814a07": "是舉無也。「云何貪者於無女」下是顯有也，是",
    "T37n1764_007:0814a08": "義云何？眾生身中無神我故，凡夫於中雖橫",
    "T37n1764_007:0814a09": "計我，不墮三惡。若使貪結同我，實無起貪之",
    "T37n1764_007:0814a10": "者，亦應同前不墮三惡，云何貪者墮三惡道？",
    "T37n1764_007:0814a11": "貪者墮惡明貪是有，不同我無，言意如是。然",
    "T37n1764_007:0814a12": "計我者論說不同，依如《成實》亦墮惡道，《毘曇》",
    "T37n1764_007:0814a13": "宣說身邊二見是無記故不墮三惡，今說與",
    "T37n1764_007:0814a14": "彼《毘曇》義同。《地持》亦爾，故《地持》云「起身見人",
    "T37n1764_007:0814a15": "不謗所知，不因此見墮於惡道」，正與此同。言",
    "T37n1764_007:0814a16": "「無女中生女想」者，畫像非女，世人見之生女",
    "T37n1764_007:0814a17": "想也。何故不舉女中生貪，墮三惡道，偏舉此",
    "T37n1764_007:0814a18": "乎？為顯墮惡專由心中所有貪性，不由境生。",
    "T37n1764_007:0814a19": "上來廣明心中有貪，下二復次明緣有貪，",
    "T37n1764_007:0814a20": "前一復次正明緣有，後一復次約人明有。前",
    "T37n1764_007:0814a21": "中先喻，「譬如鑽木而生於火」喻明緣有，「然是",
    "T37n1764_007:0814a22": "火性眾緣無」下破無成有。下合顯法，「貪亦如",
    "T37n1764_007:0814a23": "是」合鑽生火，「色中無」下合向後句，破無成有。",
    "T37n1764_007:0814a24": "後復次中，「若緣無貪」舉他無義，「云何」已下破",
    "T37n1764_007:0814a25": "無成有。破之云何？色等緣中有貪性故，凡近",
    "T37n1764_007:0814a26": "生貪，聖遠不生，道理應然。「若眾緣中無貪性」",
    "T37n1764_007:0814a27": "者，凡夫近之亦應不生，云何眾生偏獨生貪，",
    "T37n1764_007:0814a28": "佛等不生？眾生近緣偏獨生貪，明緣有貪。",
    "T37n1764_007:0814a29": "自下第三明心及貪、人及貪境一切不定，難無",
    "T37n1764_007:0814b01": "解脫。以不定故，出則還沒，云何解脫？於中有",
    "T37n1764_007:0814b02": "三：一舉心不定難破解脫，心亦不定立、不定",
    "T37n1764_007:0814b03": "義。「若心定」下難破他定，定則不變，云何得有",
    "T37n1764_007:0814b04": "貪、瞋等別？「若不定」下以心不定難破解脫，心",
    "T37n1764_007:0814b05": "不定故，出則還沒，云何得脫？二舉貪不定，",
    "T37n1764_007:0814b06": "難破解脫。「貪亦不定」立不定義，「若不定者，云",
    "T37n1764_007:0814b07": "何因之生三惡道」，以已不定難破佛定。貪既",
    "T37n1764_007:0814b08": "不定，云何世尊說因貪心定生三惡？是中亦",
    "T37n1764_007:0814b09": "應以貪不定難破解脫，文中略無。三舉人、",
    "T37n1764_007:0814b10": "舉境二種不定，難破解脫。「貪者境界二俱不",
    "T37n1764_007:0814b11": "定」立不定義，貪者是人，境是外緣。「何以」下釋，",
    "T37n1764_007:0814b12": "「俱緣一色」，生患各異，故知不定。「是故」下結，「若",
    "T37n1764_007:0814b13": "俱不」下牒前不定，難破解脫。下佛答之，先",
    "T37n1764_007:0814b14": "嘆、後釋。釋中有二：一辯理總答、二「有外道」下",
    "T37n1764_007:0814b15": "隨問別答。總中，初言「是心不為貪結繫」者，心",
    "T37n1764_007:0814b16": "性淨也，「亦非不繫」心相染也。「非解脫」者對前",
    "T37n1764_007:0814b17": "不繫，明非除障始得解脫。「非不脫」者對非不",
    "T37n1764_007:0814b18": "繫，明其從緣有始脫也。言「非有」者，心性本淨，",
    "T37n1764_007:0814b19": "無縛解也。言「非無」者，從緣染淨，有縛脫也。言",
    "T37n1764_007:0814b20": "「非現在、非來來」者，體淨平等，離三世也，亦應",
    "T37n1764_007:0814b21": "說言非不過去、未來、現在，文中略無。「何以」下",
    "T37n1764_007:0814b22": "釋，以「一切法皆無自性」，是故不得一向定說。",
    "T37n1764_007:0814b23": "下別答中，大判有四：一破邪歸正、二「佛菩薩",
    "T37n1764_007:0814b24": "終不定說因有果」下辯正異邪、三「若言因中",
    "T37n1764_007:0814b25": "先定有」下重非前邪、四「諸佛菩薩顯中道」下",
    "T37n1764_007:0814b26": "重明前正。初中有三：一前舉第二本有之執，",
    "T37n1764_007:0814b27": "呵以顯過；二復言「凡夫心有貪」下舉前第三",
    "T37n1764_007:0814b28": "不定之執，呵以顯過；三「有凡夫復言因中悉",
    "T37n1764_007:0814b29": "無果」下舉前第一本無之執，呵以顯過。何故",
    "T37n1764_007:0814c01": "不次？「一切凡夫執有者多」先舉以非，「執無過",
    "T37n1764_007:0814c02": "重」後舉廣呵。不定之執無此兩義，據中而辯，",
    "T37n1764_007:0814c03": "為是不次。前中有二：一明凡計有、二「一切",
    "T37n1764_007:0814c04": "凡夫無明盲」下呵以顯過。前中有四：一執因",
    "T37n1764_007:0814c05": "有果、二「若眾緣中本無性」下舉空顯有、三「所",
    "T37n1764_007:0814c06": "以」下顯前第一、四「唯有虛空無取」已下顯前第",
    "T37n1764_007:0814c07": "二。初中、外道作如是言「因緣和合有果生」者，",
    "T37n1764_007:0814c08": "以因生果，證本有性。第二段中，「若眾緣中本",
    "T37n1764_007:0814c09": "無生性而能生」者，舉他無義。下將虛空對之",
    "T37n1764_007:0814c10": "顯有，「虛空無生亦應生果」徵空齊有，俱是本",
    "T37n1764_007:0814c11": "無，何故不生？「虛空不生，非因」已下辯有異空。",
    "T37n1764_007:0814c12": "異相如何？空不生果由其非因，有法是因明",
    "T37n1764_007:0814c13": "有果性，以眾緣中有果性故，合則生果。第",
    "T37n1764_007:0814c14": "三段中，「所以者何」徵前起後，「此有見人」自徵",
    "T37n1764_007:0814c15": "立意。下對顯之，句別有四：一以人取證因有",
    "T37n1764_007:0814c16": "果、二「若無性」下破無成有、三「若是可取可作」",
    "T37n1764_007:0814c17": "已下結成第一、四「若無果」下結破第二。就初",
    "T37n1764_007:0814c18": "句中，先舉世人所取之事，次以人取明能生",
    "T37n1764_007:0814c19": "果，後以生果證性本有，文皆可知。第二句中，",
    "T37n1764_007:0814c20": "「若無性者」舉他無義，「一物之中應生一切」破之",
    "T37n1764_007:0814c21": "成有，等是無性，彼泥土等一物之中何故不",
    "T37n1764_007:0814c22": "生彼牆壁等一切諸物？不生異物但生一物，",
    "T37n1764_007:0814c23": "明知所生非本無性。第三句中，「若可取」者，彼",
    "T37n1764_007:0814c24": "泥土等是可取也。言「可作」者，如彼泥土可作",
    "T37n1764_007:0814c25": "牆壁、彩作畫像、縷作衣等。言「可出」者，泥土出",
    "T37n1764_007:0814c26": "牆、彩出像等。「當知是中必先有果」結成有性。",
    "T37n1764_007:0814c27": "第四句中，「若無果者」舉他無義，「人不取」等對",
    "T37n1764_007:0814c28": "之以破，翻前可知，所以至此合為第三，顯成",
    "T37n1764_007:0814c29": "向前第一段中執因有果。自下第四舉空顯",
    "T37n1764_007:0815a01": "有，顯成向前第二段中舉空顯有。於中初言",
    "T37n1764_007:0815a02": "「唯有虛空無取作故能生一切」明空異有。無",
    "T37n1764_007:0815a03": "人取空，空不作物，名「無取作」。「以有因」下彰有",
    "T37n1764_007:0815a04": "異空，即事顯之。「尼𤘽陀子唯得住於尼𤘽陀",
    "T37n1764_007:0815a05": "樹」，不住餘樹，明知彼樹先有子性。此名樹果",
    "T37n1764_007:0815a06": "以之為子，非是種子。餘亦如是。上來廣舉",
    "T37n1764_007:0815a07": "凡夫有見，「一切凡夫無明所盲作是定說，色",
    "T37n1764_007:0815a08": "有著義、心有貪性」呵以顯過。自下第二舉前",
    "T37n1764_007:0815a09": "德王不定之執呵以顯非。「復言凡夫心有貪",
    "T37n1764_007:0815a10": "性及解脫性，遇緣生貪及解脫」等，舉其所立。",
    "T37n1764_007:0815a11": "「雖作此說，是義不然」呵以顯非。此言似正而",
    "T37n1764_007:0815a12": "復非理，故言「雖說」。心之體性隨緣定縛，遇緣",
    "T37n1764_007:0815a13": "永脫，非全不定，所以不然。自下第三對前",
    "T37n1764_007:0815a14": "德王本無之執，呵以顯非。先舉無見，無見有",
    "T37n1764_007:0815a15": "二：一無果見、二「有凡復言心無因」下明無因",
    "T37n1764_007:0815a16": "見。無果見中，「有凡復言一切因中悉無有果」",
    "T37n1764_007:0815a17": "總明無果。「因有二」下別釋無果，攬因成果，更",
    "T37n1764_007:0815a18": "無別體，故言無果。先舉二因，麁細列名，常與",
    "T37n1764_007:0815a19": "無常辨其二相。細者，所謂隣空微塵，不可分",
    "T37n1764_007:0815a20": "張、不可破壞，故名為常；麁謂麁塵，可分、可壞，",
    "T37n1764_007:0815a21": "故曰無常。從「微細」下明因成果，彰果無常。於",
    "T37n1764_007:0815a22": "中先明從微細因轉成麁因，如從細塵集成麁",
    "T37n1764_007:0815a23": "塵。次明麁因集成麁果，如從麁塵成埿團等。",
    "T37n1764_007:0815a24": "後明麁因是無常故成果無常，以細微塵分",
    "T37n1764_007:0815a25": "於麁塵，麁塵不立名因無常；將此麁因分埿",
    "T37n1764_007:0815a26": "團等，彼復不立，名果無常。下明無因，「有凡",
    "T37n1764_007:0815a27": "復言心貪無因」舉他無義，「以時節」下釋成無",
    "T37n1764_007:0815a28": "義，「隨時節生」明本無因。下佛呵之，偏就向",
    "T37n1764_007:0815a29": "前無因以呵。向前宣說心貪無因，今且說心",
    "T37n1764_007:0815b01": "明無因過，貪類可知。文中有三：一明宣說無",
    "T37n1764_007:0815b02": "因有損、二「何以」下彰彼凡夫說無所以、三「以",
    "T37n1764_007:0815b03": "不觀」下結以顯過。前中，初先法說彰損，「如枷」",
    "T37n1764_007:0815b04": "下喻。喻別有五：初之一喻別舉別合，後之四",
    "T37n1764_007:0815b05": "喻并舉總合。第二段中，初「何以故」徵問起發，",
    "T37n1764_007:0815b06": "何故凡夫說心無因？下對釋之，「唯觀果報，不",
    "T37n1764_007:0815b07": "觀因故」。初先法說，次喻，後合，結過可知。上",
    "T37n1764_007:0815b08": "來第一破邪歸正，自下第二辯正異邪。「終不",
    "T37n1764_007:0815b09": "定說因中有果」，不同向前有見人也；「因中無",
    "T37n1764_007:0815b10": "果」，不同向前無見人也；「及有無果、非有無果」，",
    "T37n1764_007:0815b11": "不同向前不定人也。自下第三重非前邪，「若",
    "T37n1764_007:0815b12": "言因中先定有果及無果」等，牒上邪說。「皆魔",
    "T37n1764_007:0815b13": "伴」等，非以顯過。魔伴屬魔，明有結業。「即是愛",
    "T37n1764_007:0815b14": "人」明有煩惱，「不斷生死」明有苦報，此明無",
    "T37n1764_007:0815b15": "行，「不知心貪」彰其無解。自下第四重顯前",
    "T37n1764_007:0815b16": "正，於中有三：一對前德王本有之執明其妄",
    "T37n1764_007:0815b17": "心因緣之法性非本有、二「是心不與貪結合」",
    "T37n1764_007:0815b18": "下對前德王本無之執明其真法性非本無、",
    "T37n1764_007:0815b19": "三「一切眾生從緣貪」下對前德王不定之執明",
    "T37n1764_007:0815b20": "非不定。初中有二：一對前外道不知心相明",
    "T37n1764_007:0815b21": "心緣性非是本有、二「終不說心有淨」下對前",
    "T37n1764_007:0815b22": "外道不知貪相明貪緣生非是本有。前中，初",
    "T37n1764_007:0815b23": "言「諸佛菩薩顯示中道」總以標舉。「何以故」下",
    "T37n1764_007:0815b24": "以非有無釋成中道者，「何以」下釋非有無。",
    "T37n1764_007:0815b25": "六識心中且就一種眼識釋之，餘類可知。句",
    "T37n1764_007:0815b26": "別有四：一正明眼識非有非無，因眼色等而",
    "T37n1764_007:0815b27": "生眼識，所以非無，不在眼等所以非有；二結",
    "T37n1764_007:0815b28": "非有無，非有結前不在眼等，非無結前因眼",
    "T37n1764_007:0815b29": "等生；三「從緣」下釋非有無；四「是故」下結非有",
    "T37n1764_007:0815c01": "無。",
    "T37n1764_007:0815c02": "涅槃義記卷第七",
    "T37n1764_007:0815c03": "應永三年八月十日加修復，拭老眼補闕字。",
    "T37n1764_007:0815c04": "可哀可哀。",
    "T37n1764_007:0815c05": "　　　　　法印權大僧都賢寶生年六十四",
    "T37n1764_007:0815c06": "翌年十二月中出御室御經藏本誂隆禪僧",
    "T37n1764_007:0815c07": "都補闕字了，頗以證本也。可喜可喜。"
}