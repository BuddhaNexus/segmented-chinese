{
    "X74n1497_005:0813a13": "法界聖凡水陸勝會修齋儀軌卷第五",
    "X74n1497_005:0813a15": "宋四明東湖沙門　志磐　謹撰",
    "X74n1497_005:0813a16": "明古杭雲棲後學　袾宏　重訂",
    "X74n1497_005:0813a17": "(法師入道場上香。施主上香設拜)。(表白振鈴獻香。述偈)。",
    "X74n1497_005:0813a18": "　建大寶鑪開法供　　香風濃郁藹栴檀",
    "X74n1497_005:0813a19": "　羣生無一不心聞　　於此悟明中道義",
    "X74n1497_005:0813a20": "我佛如來有然香真言。謹當宣誦。",
    "X74n1497_005:0813a21": "唵什伐栗多末儞　阿鉢羅句吒　蘇破囉尼",
    "X74n1497_005:0813a22": "毗迦知　虎[合*牛]",
    "X74n1497_005:0813a23": "(誦呪三徧畢。動鐃鈸。)。(法師想香雲海充塞道場。六道羣生。熏聞開悟)。(表白洒淨。振鈴述偈)。",
    "X74n1497_005:0813a24": "　湛湛靈泉盈寶器　　了知流出自心源",
    "X74n1497_005:0813b01": "　只於當處悟真機　　徧洒法筵無不淨",
    "X74n1497_005:0813b02": "我佛如來有洒淨真言。謹當宣誦。",
    "X74n1497_005:0813b03": "唵伐什囉　賒咩(羊鳴音)耶　吽癹(音潑)悉哩摩呬(音戱)",
    "X74n1497_005:0813b04": "薩訶",
    "X74n1497_005:0813b05": "(誦呪三徧畢。動鐃鈸)。(表白持水散洒座席。悉令周徧)。(法師想水至處。几席之上。光明嚴潔)。(表白宣",
    "X74n1497_005:0813b06": "意旨白言)。",
    "X74n1497_005:0813b07": "六趣何多。一時俱會。繇憑佛力。得預道場。當悉徇於",
    "X74n1497_005:0813b08": "真規。庶咸歆於淨供。成茲法施。藉彼信心。敢布勤渠。",
    "X74n1497_005:0813b09": "用彰發起。",
    "X74n1497_005:0813b10": "(讀意旨畢。動鈸。表白振鈴白言)。",
    "X74n1497_005:0813b11": "　歸命十方三寶眾　　願垂神力為冥資",
    "X74n1497_005:0813b12": "　我今具食誦真言　　徧彼六凡咸受供",
    "X74n1497_005:0813b13": "(表白徧食白言)。",
    "X74n1497_005:0813b14": "夫一切諸法。體是三德。依正色心。何所不具。是以大",
    "X74n1497_005:0813b15": "周剎海。小極一塵。過現未來。剎那一念。此三德體。則",
    "X74n1497_005:0813b16": "無乎不徧者也。三德者何也。法身。般若。解脫。是為三。",
    "X74n1497_005:0813b17": "各具常樂我淨是為德。法身不獨法身。必具般若解",
    "X74n1497_005:0813b18": "脫。般若解脫互具亦爾。圓人一心。具此三德。非縱非",
    "X74n1497_005:0813b19": "橫。故喻之以圓伊。徧一切處。故目之以祕藏。大矣哉。",
    "X74n1497_005:0813b20": "其法性之總相者乎。洪惟我釋迦牟尼如來。宣說施",
    "X74n1497_005:0813b21": "食法門。俾於一心持誦無量威德自在光明勝妙力",
    "X74n1497_005:0813b22": "陀羅尼。加持一食。出生無量。周徧法界。普興供養。蓋",
    "X74n1497_005:0813b23": "此陀羅尼者。即是三德祕藏。此祕藏者。具一切法。故",
    "X74n1497_005:0813b24": "能於此流出無窮。而未嘗有竭也。夫威德自在者。解",
    "X74n1497_005:0813c01": "脫德也。光明者。般若德也。勝玅者。法身德也。力者。三",
    "X74n1497_005:0813c02": "德之力用也。陀羅尼者。總持之稱也。總持三德。要在",
    "X74n1497_005:0813c03": "一心。一心三德。法爾而具。然則一心即陀羅尼。陀羅",
    "X74n1497_005:0813c04": "尼即是法食。莫不皆以三德共為之體。亦莫不以三",
    "X74n1497_005:0813c05": "德共為之用。我今繇能了知三德祕藏具一切法。一",
    "X74n1497_005:0813c06": "切諸法同三德體。故能舉體起用。作我現前所奉分",
    "X74n1497_005:0813c07": "段之食。於一一食。出生一切天須陀甘露味。及歡喜",
    "X74n1497_005:0813c08": "丸。醍醐酥酪。一切美味。莫不畢具。於此一一味中。亦",
    "X74n1497_005:0813c09": "復出生妙香寶華。天衣瓔珞。眾寶輦輿。一切服用。鐘",
    "X74n1497_005:0813c10": "磬金鐃。笙簫角貝。鼓樂絃歌。一切妙音。流泉浴池。華",
    "X74n1497_005:0813c11": "果園林。光明臺殿。一切住處。復於一一美味。一一服",
    "X74n1497_005:0813c12": "用。一一妙音。一一住處。彼彼出生。如上六塵。一切妙",
    "X74n1497_005:0813c13": "供。無不周徧。如帝網珠。千光交映。一珠趣多珠。多珠",
    "X74n1497_005:0813c14": "趣一珠。一多相攝。彼彼互照。然則一器之食。至微至",
    "X74n1497_005:0813c15": "約。而所以能有如是不思議用者。以此一念即三德",
    "X74n1497_005:0813c16": "之全體故也。我今奉為施主。持此三德所熏六塵玅",
    "X74n1497_005:0813c17": "供。普施法界無量羣生。一時充足。無所乏少。雖彼眾",
    "X74n1497_005:0813c18": "生各得受用。而我本無所與。眾生本無所取。所施之",
    "X74n1497_005:0813c19": "物亦本無有。我及眾生亦無有相。是為以空為觀者",
    "X74n1497_005:0813c20": "雖復無與無取。無物無我無眾生。而其施者受者。及",
    "X74n1497_005:0813c21": "中間物。莫不宛然歷歷可見。是為以假為觀者。於一",
    "X74n1497_005:0813c22": "心中。了知施者受者。及所施物。非有非無。三輪俱絕。",
    "X74n1497_005:0813c23": "是為以中為觀者。三觀圓照。一念中得。無後無前。何",
    "X74n1497_005:0813c24": "思何慮。作如是觀而行施者。是為不住相施。是諸眾",
    "X74n1497_005:0814a01": "生受此施時。一一自然皆得禪悅法喜。以故居天道",
    "X74n1497_005:0814a02": "則轉增勝福。在人倫則頓悟真歸。脩羅調伏瞋心。餓",
    "X74n1497_005:0814a03": "鬼咸獲飽滿。畜類自得智慧。地獄永脫拘囚。即於此",
    "X74n1497_005:0814a04": "時。咸悔業因。進求出世。當知適為汝輩歸依三寶。奉",
    "X74n1497_005:0814a05": "行懺悔。發菩提心。立四弘誓。示之以三聚淨戒。顯之",
    "X74n1497_005:0814a06": "以三德妙體。明白洞達。更無餘蘊。而又於此時加之",
    "X74n1497_005:0814a07": "以法食之益。是法是食。俱得為利。則如天台之言曰。",
    "X74n1497_005:0814a08": "譬如熏藥。藥隨火勢。入人身中。患除方復。法隨食入。",
    "X74n1497_005:0814a09": "亦復如是。或近或遠。終破無明。是皆上藉茲日法施",
    "X74n1497_005:0814a10": "之力以致若是。",
    "X74n1497_005:0814a11": "我今奉宣無量威德自在光明勝妙力陀羅尼。加持",
    "X74n1497_005:0814a12": "法食。充徧法界。成大功能。如前所說。仰憑法眾。同音",
    "X74n1497_005:0814a13": "持誦。",
    "X74n1497_005:0814a14": "曩謨薩[口*縳]怛他(一)(引)　孽跢(去聲)嚩路(引)枳(音吉)帝(二)　唵(三)",
    "X74n1497_005:0814a15": "　三(去聲)跋羅三(去聲)跋羅吽(四)(引)",
    "X74n1497_005:0814a16": "(大眾同音誦呪。據燄口經。施鬼眾食。令誦七徧。施婆羅門仙眾。令誦二七徧。供養三寶。令誦三七徧。今人",
    "X74n1497_005:0814a17": "施六道食者。多誦至七十徧。功用彌勝。呪畢。動鈸)。(法師想一一食中。出生甘露上味一切餚饍。如前徧",
    "X74n1497_005:0814a18": "食文中。六塵互徧。彌滿法界。依正諸法。皆成妙供。一時普施法界六道。各得受用。無不周徧)。(表白振鈴",
    "X74n1497_005:0814a19": "施甘露水。白言)。",
    "X74n1497_005:0814a20": "惟茲湛水。出彼高源。被以密言。成斯甘露。是為不死",
    "X74n1497_005:0814a21": "之神藥。能滅至渴之焦心。可使清涼。普令饒益。於此",
    "X74n1497_005:0814a22": "修營之食。加乎灌沃之功。既變化之有方。則出生之",
    "X74n1497_005:0814a23": "無盡。莫不屬饜諸趣。暢悅羣情。咸豁悟於己靈。即頓",
    "X74n1497_005:0814a24": "增於法喜。",
    "X74n1497_005:0814b01": "我佛如來有施甘露真言。謹當宣誦。",
    "X74n1497_005:0814b02": "南無素嚕皤耶　怛多揭多耶　怛你他　唵素",
    "X74n1497_005:0814b03": "嚕素嚕　鉢囉素嚕　鉢囉素嚕　莎訶",
    "X74n1497_005:0814b04": "(大眾同音誦呪畢。動鐃鈸)。(表白持水徧洒四座供食。及中間斛食)。(法師想此法水。繇呪力故。即成上",
    "X74n1497_005:0814b05": "妙天甘露味。散洒供食。豈惟淨潔香美。非世所有。亦復出生種種餚饍。無有限量。於諸餚饍。復能出生微",
    "X74n1497_005:0814b06": "妙五塵。重重無盡。周徧法界。六道羣生。各得受用)。(表白振鈴稱四如來名。白言)。",
    "X74n1497_005:0814b07": "佛言。若有四眾常誦此真言。及四如來名號。加持飲",
    "X74n1497_005:0814b08": "食。施諸餓鬼者。受此食已。悉得飽滿。其行施者。便能",
    "X74n1497_005:0814b09": "具足無量福德。則同供養百千俱胝如來功德無別。",
    "X74n1497_005:0814b10": "又言此真言法。豈唯施鬼。亦復施仙。及以三寶。引而",
    "X74n1497_005:0814b11": "伸之。則知亦當施餘五趣。則法界之義方顯。我今專",
    "X74n1497_005:0814b12": "為稱唱四如來名。以彰勝用。",
    "X74n1497_005:0814b13": "　南無多寶如來　　南無妙色身如來",
    "X74n1497_005:0814b14": "　南無廣博身如來　　南無離怖畏如來",
    "X74n1497_005:0814b15": "(大眾同音誦佛號各三徧)。(法師想四如來各興慈念。攝濟羣生。能令現身現德圓滿。色相具足。恣意受",
    "X74n1497_005:0814b16": "食。離諸怖畏)。(表白振鈴依位獻供。白言)。",
    "X74n1497_005:0814b17": "萬法之性無住。故能卷歸一空。六塵之體恒周。故得",
    "X74n1497_005:0814b18": "舒出諸有。是為全理而造。莫匪繇心所生。則知此食。",
    "X74n1497_005:0814b19": "具徧十方。允在茲時。普熏羣品。然既遇大王之珍饍。",
    "X74n1497_005:0814b20": "當載聆吾佛之靈章。豈唯享則多儀。蓋是飽必須教。",
    "X74n1497_005:0814b21": "均沾上味。咸悟圓常。庶因齋事之緣。同成法施之會。",
    "X74n1497_005:0814b22": "一心奉供。十方法界。四空四禪。六欲諸天。日月星天。",
    "X74n1497_005:0814b23": "天曹列聖。并諸眷屬。",
    "X74n1497_005:0814b24": "惟願不迷本性。承佛威光。是夕今時。受茲供養。",
    "X74n1497_005:0814c01": "(眾和香華獻。動鐃鈸。下去例此。表白振鈴宣偈。并述讚文)。",
    "X74n1497_005:0814c02": "　世仰四空無色定　　四禪十八梵天倫",
    "X74n1497_005:0814c03": "　惟茲欲界六天王　　五欲自娛無與比",
    "X74n1497_005:0814c04": "　日月五星齊七政　　北辰北斗眾天星",
    "X74n1497_005:0814c05": "　角亢列宿盡周天　　八萬四千災變者",
    "X74n1497_005:0814c06": "　十二宮辰并六甲　　天曹賞罸眾天宮",
    "X74n1497_005:0814c07": "　十方天道萬仙真　　於此一時俱奉供",
    "X74n1497_005:0814c08": "伏以窮無色頂。仰極境之至高。懷有漏心。與長年而",
    "X74n1497_005:0814c09": "俱謝。矧四禪乃屬於邪定。而六欲不離於凡情。雖從",
    "X74n1497_005:0814c10": "夙修十善而來。寧免見感五衰之相。至若耀千光於",
    "X74n1497_005:0814c11": "二道。垂萬象於一天。獨憐冠上之華萎。豈覺空中之",
    "X74n1497_005:0814c12": "箭墜。威權自在。為上界宮府之真仙。賞罸必行。實下",
    "X74n1497_005:0814c13": "地人倫之司命。念福力久而復失。信死魔決矣難逃。",
    "X74n1497_005:0814c14": "以權引實者。固究竟於本原。隨業受生者。蓋一期之",
    "X74n1497_005:0814c15": "妄報。雲隱峨峨之玉殿。風揚燁燁之銖衣。執妙華以",
    "X74n1497_005:0814c16": "遨遊。味甘露而厭飫。意常自逸。樂且無央。八萬劫終",
    "X74n1497_005:0814c17": "是空亡。三千界悉從淪沒。受形塵世。尚知聞法得道",
    "X74n1497_005:0814c18": "之時。趺足幽區。何有離苦脫罪之處。今則特開勝會。",
    "X74n1497_005:0814c19": "普度迷流。願因佛日之光。來赴檀家之供。親承法施。",
    "X74n1497_005:0814c20": "豁悟性空。勿眷戀於高穹。即升騰於樂土。(眾和)歸命頂",
    "X74n1497_005:0814c21": "禮常住三寶。",
    "X74n1497_005:0814c22": "(施主作禮。表白唱言)。",
    "X74n1497_005:0814c23": "一心奉供。十方法界。五嶽四瀆。地載遊空。福德諸神。",
    "X74n1497_005:0814c24": "係祀靈祠。并諸眷屬。",
    "X74n1497_005:0815a01": "惟願不迷本性。承佛威光。今夕今時。受茲供養。",
    "X74n1497_005:0815a02": "(表白振鈴宣偈讚文)。",
    "X74n1497_005:0815a03": "　五嶽聖君同佐命　　扶桑水府萬仙真",
    "X74n1497_005:0815a04": "　江河淮濟眾龍神　　四大海王諸眷屬",
    "X74n1497_005:0815a05": "　華果園林并百穀　　旱蝗災病眾神司",
    "X74n1497_005:0815a06": "　五方分野土神君　　風雨雷霆熒惑類",
    "X74n1497_005:0815a07": "　天下城隍諸廟食　　立功施法錫廟封",
    "X74n1497_005:0815a08": "　十方福德眾威神　　於此一時俱奉供",
    "X74n1497_005:0815a09": "伏以尊形山嶽。巨鎮稱尊。奉職雷霆。至靈可仰。穀果",
    "X74n1497_005:0815a10": "園林之所主。水火風雨之攸司。居海澤之龍君。守方",
    "X74n1497_005:0815a11": "隅之土府。城隍列廟。里域叢祠。定國安民。著元勳於",
    "X74n1497_005:0815a12": "史冊。禦災捍患。結盛德於人心。擅王侯徽美之稱。顯",
    "X74n1497_005:0815a13": "天地神明之用。洞陰陽而有序。信賞罰以必行。既助",
    "X74n1497_005:0815a14": "化於昌時。宜垂名於常祀。謂善權。則暫同諸事。言實",
    "X74n1497_005:0815a15": "報。則正墮邪思。故知血食以傷生。未若齋心而潔己。",
    "X74n1497_005:0815a16": "其或多貪徒屬。廣闢殿堂。妄作殃祥。自昭威勇。真常",
    "X74n1497_005:0815a17": "素昧。竟莫識於依歸。惡習彌增。將速趨於淪墜。今則",
    "X74n1497_005:0815a18": "特開勝會。普度迷流。願因佛日之光。來赴檀家之供。",
    "X74n1497_005:0815a19": "親承法施。豁悟性空。勿眷戀於塵寰。即升騰於樂土。",
    "X74n1497_005:0815a20": "(眾和)歸命頂禮常住三寶。",
    "X74n1497_005:0815a21": "(施主作禮。表白唱言)。",
    "X74n1497_005:0815a22": "一心奉供。十方法界。帝王后妃。文武官僚。孔聖儒宗。",
    "X74n1497_005:0815a23": "仙人隱士。并諸眷屬。",
    "X74n1497_005:0815a24": "惟願不迷本性。承佛威光。是夕今時。受茲供養。",
    "X74n1497_005:0815b01": "(表白振鈴述偈讚文)。",
    "X74n1497_005:0815b02": "　四聖輪王并列國　　帝王正后及元妃",
    "X74n1497_005:0815b03": "　三公卿士眾名賢　　凡曰百僚文與武",
    "X74n1497_005:0815b04": "　至聖大儒尊孔道　　四科十哲顯儒宗",
    "X74n1497_005:0815b05": "　婆羅門眾即仙人　　此土老莊仙聖者",
    "X74n1497_005:0815b06": "　巢父許由諸逸士　　夫人命婦及封君",
    "X74n1497_005:0815b07": "　十方諸國眾君臣　　於此一時俱奉供",
    "X74n1497_005:0815b08": "伏以聖王間出。御金銀銅鐵之輪。明主迭興。握社稷",
    "X74n1497_005:0815b09": "山河之柄。開基立極。繼體守文。舉六合以為家。統黎",
    "X74n1497_005:0815b10": "元而作子。然而君無良則喪位。臣不密則失身。若此",
    "X74n1497_005:0815b11": "至難。可不自畏。維持世道。景仰儒宗。正心誠意以發",
    "X74n1497_005:0815b12": "其幾。制禮作樂以崇其化。公卿百辟。具經國之賢材。",
    "X74n1497_005:0815b13": "將校六軍。蘊安邊之英略。逸民隱士。仙人羽流。挺出",
    "X74n1497_005:0815b14": "塵絕俗之標。得定命延生之術。維后妃夫人之眾。及",
    "X74n1497_005:0815b15": "嬪妄烈女之倫。內則之行後庭。中饋之助私室。或出",
    "X74n1497_005:0815b16": "或處。報暫見於兩端。若智若愚。竟同歸於一死。今則",
    "X74n1497_005:0815b17": "特開勝會。普度迷流。願承佛日之光。來赴檀家之供。",
    "X74n1497_005:0815b18": "親聞妙法。頓悟真空。勿留滯於塵寰。即升騰於樂土。",
    "X74n1497_005:0815b19": "(眾和)歸命頂禮常住三寶。",
    "X74n1497_005:0815b20": "(施主作禮。表白唱言)。",
    "X74n1497_005:0815b21": "一心奉供。十方法界。農民工商。醫卜雜流。貴賤男女。",
    "X74n1497_005:0815b22": "十類人倫。并諸眷屬。",
    "X74n1497_005:0815b23": "惟願不迷本性。承佛威光。今夕今時。受茲供養。",
    "X74n1497_005:0815b24": "(表白振鈴宣偈讚文)。",
    "X74n1497_005:0815c01": "　十類人倫隨十習　　頑愚明達各分朋",
    "X74n1497_005:0815c02": "　服田力穡百工人　　坐賈行商醫卜者",
    "X74n1497_005:0815c03": "　事上奉公諸吏卒　　至於奴婢及倡優",
    "X74n1497_005:0815c04": "　惟忠惟孝固無慚　　不義不仁宜見罰",
    "X74n1497_005:0815c05": "　貧富繇天皆分定　　窮通有命豈人為",
    "X74n1497_005:0815c06": "　十方人道眾無央　　於此一時俱奉供",
    "X74n1497_005:0815c07": "伏以自天降種。故並列於三才。得人為身。繇宿持於",
    "X74n1497_005:0815c08": "五戒。豈惟有學道之分。要知具成佛之緣。至於忠孝",
    "X74n1497_005:0815c09": "克修。姦貪莫化。皆性習之相遠。致善惡之不同。士農",
    "X74n1497_005:0815c10": "工商之稱四民。頑愚明達之分十類。惟醫藥卜筮之",
    "X74n1497_005:0815c11": "輩。及技術倡優之待。男女各得其朋。尊卑不失其序。",
    "X74n1497_005:0815c12": "名教內地。莫匪衣冠之家。遠近外邦。固多樸直之行。",
    "X74n1497_005:0815c13": "壽夭窮通。其報若是。鰥寡孤獨。此苦何言。只知蹈生",
    "X74n1497_005:0815c14": "死之輪。寧能入聖賢之域。元明外照。竟背失其本心。",
    "X74n1497_005:0815c15": "雜業交傾。將飄零於異趣。今則特開勝會。普度迷流。",
    "X74n1497_005:0815c16": "願因佛日之光。來赴檀家之供。親承法施。豁悟性空。",
    "X74n1497_005:0815c17": "勿眷戀於殘軀。即升騰於樂土。(眾和)歸命頂禮常住三",
    "X74n1497_005:0815c18": "寶。",
    "X74n1497_005:0815c19": "(施主作禮。表白唱言)。",
    "X74n1497_005:0815c20": "一心奉供。十方法界。四類受生。五趣所攝。山間海底",
    "X74n1497_005:0815c21": "阿脩羅眾。并諸眷屬。",
    "X74n1497_005:0815c22": "惟願不迷本性。承佛威光。是夕今時。受茲供養。",
    "X74n1497_005:0815c23": "(表白振鈴宣偈讚文)。",
    "X74n1497_005:0815c24": "　惟此化生天所攝　　執持世界與天爭",
    "X74n1497_005:0816a01": "　居鄰日月是胎生　　護法乘通同鬼趣",
    "X74n1497_005:0816a02": "　旦在虗空歸水宿　　信知此類比旁生",
    "X74n1497_005:0816a03": "　四生五趣攝還周　　北住須彌深入海",
    "X74n1497_005:0816a04": "　眾相山中為一種　　號稱最劣少威神",
    "X74n1497_005:0816a05": "　阿脩羅道眾無央　　於此一時俱奉供",
    "X74n1497_005:0816a06": "伏以宿修十善。但成下品之因。區別四生。遂感陋心",
    "X74n1497_005:0816a07": "之果。專行利己。多為勝他。福雖強而報本非天。形極",
    "X74n1497_005:0816a08": "巨而手能障日。處眾相山中。其威或劣。住大醎水底。",
    "X74n1497_005:0816a09": "所入最深。寶網雕欄。映行樹參差之影。奇華名苑。出",
    "X74n1497_005:0816a10": "眾禽和雅之音。居宮燒。則來苦具於三時。御飲食。則",
    "X74n1497_005:0816a11": "變青泥於一口。是為惡趣所攝。蓋因邪見之堅。其有",
    "X74n1497_005:0816a12": "聞悅意女言。而遽爾興瞋。共帝釋天戰。而終焉致敗。",
    "X74n1497_005:0816a13": "逃身入藕竅。想多慚色。取月為耳璫。只成慢辭。但念",
    "X74n1497_005:0816a14": "不臧。豈明無諍。長懷暴戾。將鬼畜之為儔。都無慈心。",
    "X74n1497_005:0816a15": "何人天之有望。今則特開勝會。普度迷流。願因佛日",
    "X74n1497_005:0816a16": "之光。來赴檀家之供。親承法施。豁悟性空。勿眷戀於",
    "X74n1497_005:0816a17": "殘軀。得升騰於樂土。(眾和)歸命頂禮常住三寶。",
    "X74n1497_005:0816a18": "(施主作禮。表白唱言)。",
    "X74n1497_005:0816a19": "一心奉供。十方法界。燄口鬼王。三品九類諸餓鬼眾。",
    "X74n1497_005:0816a20": "橫死孤魂。并諸眷屬。",
    "X74n1497_005:0816a21": "惟願不迷本性。承佛威光。是夕今時。受茲供養。",
    "X74n1497_005:0816a22": "(表白振鈴宣偈讚文)。",
    "X74n1497_005:0816a23": "　諸餓鬼中名燄口　　以權引實故稱王",
    "X74n1497_005:0816a24": "　財分三品豈無因　　業報千差於此見",
    "X74n1497_005:0816b01": "　食血食香非一類　　依山依水即為名",
    "X74n1497_005:0816b02": "　閻浮地下閉幽區　　或處鐵圍償宿罪",
    "X74n1497_005:0816b03": "　別有夜叉羅剎鬼　　至於橫死眾傷亡",
    "X74n1497_005:0816b04": "　十方餓鬼及孤魂　　於此一時俱奉供",
    "X74n1497_005:0816b05": "伏以習慳貪之業。既非吉人。感醜陋之形。乃名餓鬼。",
    "X74n1497_005:0816b06": "是以咽垂大癭。腹聳高山。足比枯柴。面同惡獸。火炬",
    "X74n1497_005:0816b07": "長然於口。針毛每刺其身。豈惟痛苦難言。抑亦饑虗",
    "X74n1497_005:0816b08": "莫告。閻浮提地下之正住。斫迦羅山間之別居。凡丘",
    "X74n1497_005:0816b09": "陵草木空荒之鄉。及城邑街衢憒鬧之處。固多此類。",
    "X74n1497_005:0816b10": "得脫何時。不善用心。墓下鞭屍而奚益。尚知活命。人",
    "X74n1497_005:0816b11": "中求食以為謀。至於被焚被溺之喪生。自刎自經之",
    "X74n1497_005:0816b12": "害體。凡茲短折。悉是傷亡。孤魂渺渺以無依。長夜漫",
    "X74n1497_005:0816b13": "漫而未旦。唱言水水。此鬼城內那得有之。寱語刀刀。",
    "X74n1497_005:0816b14": "我王庫中無如是者。今則特開勝會。普度迷流。願因",
    "X74n1497_005:0816b15": "佛日之光。來赴檀家之供。親承法施。豁悟性空。勿留",
    "X74n1497_005:0816b16": "滯於幽區。即升騰於樂土。(眾和)歸命頂禮常住三寶。",
    "X74n1497_005:0816b17": "(施主作禮。表白唱言)。",
    "X74n1497_005:0816b18": "一心奉供。十方法界。閻摩羅王。地府十王。王妹神女。",
    "X74n1497_005:0816b19": "諸司官吏。并諸眷屬。",
    "X74n1497_005:0816b20": "惟願不迷本性。承佛威光。是夕今時。受茲供養。",
    "X74n1497_005:0816b21": "(表白振鈴宣偈讚文)。",
    "X74n1497_005:0816b22": "　信矣十王居地下　　閻摩羅號最稱尊",
    "X74n1497_005:0816b23": "　惟茲神妹亦分權　　善惡二童諸女吏",
    "X74n1497_005:0816b24": "　十八大臣曾立誓　　同為治獄報初心",
    "X74n1497_005:0816c01": "　洪伽噤等固威雄　　惡毒鬼儔咸佐理",
    "X74n1497_005:0816c02": "　業鏡火珠常鑑照　　諸司典執本公平",
    "X74n1497_005:0816c03": "　十方地府眾神司　　於此一時俱奉供",
    "X74n1497_005:0816c04": "伏以善心初發。上天之寶殿先成。惡念纔萌。下地之",
    "X74n1497_005:0816c05": "火城已具。故知現起之業行。可卜未來之報緣。惟閻",
    "X74n1497_005:0816c06": "摩羅之至神。住捺落迦之冥界。列華池於四處。懸鈴",
    "X74n1497_005:0816c07": "網於七重。眾鳥和鳴。香風芬郁。苦俱樂而間受。兄與",
    "X74n1497_005:0816c08": "妹以雙王。因本無良。從極瞋而立邪誓。果還自熟。撲",
    "X74n1497_005:0816c09": "熱鐵而灌融銅。矧十八之大臣。及百萬之精卒。繇當",
    "X74n1497_005:0816c10": "時有奉助治罪之願。致此日得各任典司之稱。所謂",
    "X74n1497_005:0816c11": "掌廳案之判官。與彼執文籍之童子。推鞫對驗。固無",
    "X74n1497_005:0816c12": "枉濫。燒然凍冽。曷不辛酸。非諸神可專其權。實眾生",
    "X74n1497_005:0816c13": "自感之力。久纏妄習。徒令曠劫拘囚。欲反真修。不出",
    "X74n1497_005:0816c14": "一心照了。今則特開勝會。普度迷流。幸因佛日之光。",
    "X74n1497_005:0816c15": "來赴檀家之供。親承法施。豁悟性空。勿留滯於幽都。",
    "X74n1497_005:0816c16": "即升騰於樂土。(眾和)歸命頂禮常住三寶。",
    "X74n1497_005:0816c17": "(施主作禮。表白唱言)。",
    "X74n1497_005:0816c18": "一心奉供。十方法界。八熱八寒諸大地獄。諸獨孤獄。",
    "X74n1497_005:0816c19": "受苦囚徒。并諸眷屬。",
    "X74n1497_005:0816c20": "惟願不迷本性。承佛威光。是夕今時。受茲供養。",
    "X74n1497_005:0816c21": "(表白振鈴宣偈讚文)。",
    "X74n1497_005:0816c22": "　八熱正居南贍部　　四門十六號遊增",
    "X74n1497_005:0816c23": "　須知邊住鐵圍山　　此是八寒諸獄處",
    "X74n1497_005:0816c24": "　劍樹刀山殃自受　　鐵丸銅汁苦難逃",
    "X74n1497_005:0817a01": "　維茲惡逆大阿鼻　　無數劫來無解脫",
    "X74n1497_005:0817a02": "　別有泰山孤獨獄　　城隍祠廟管新亡",
    "X74n1497_005:0817a03": "　十方地獄眾囚徒　　於此一時俱奉供",
    "X74n1497_005:0817a04": "伏以非毀三寶。曾無歸敬之誠。違逆二親。罔念生成",
    "X74n1497_005:0817a05": "之本。其或六根圓造。至於一業單行。過之微者責亦",
    "X74n1497_005:0817a06": "微。罪之大者罰斯大。是心所作。自我之招。如夜書火",
    "X74n1497_005:0817a07": "滅而字存。若曉鑑形臨而影見。極熱極寒之異熟。惡",
    "X74n1497_005:0817a08": "因惡果之相成。斫迦羅兩山間。日月神天不照。閻浮",
    "X74n1497_005:0817a09": "提八獄下。鐵銅石火交陳。風吹劍樹。則舉體刺傷。湯",
    "X74n1497_005:0817a10": "涌灰河。則全身糜爛。既受斫於斤斧。復被齧於豺狼。",
    "X74n1497_005:0817a11": "捺落迦謂之惡人。閻摩羅訶為獄種。至若曠野獨孤",
    "X74n1497_005:0817a12": "之處。蓋從別業輕薄而言。繇不明自性之真空。故莫",
    "X74n1497_005:0817a13": "免此時之妄報。遙遙長劫。何知得脫之期。渺渺沈魂。",
    "X74n1497_005:0817a14": "誰反在迷之念。今則特開勝會。普度囚徒。願因佛日",
    "X74n1497_005:0817a15": "之光。得赴檀家之供。親聞妙法。頓悟圓乘。勿再入於",
    "X74n1497_005:0817a16": "陰區。即升騰於樂土。(眾和)歸命頂禮常住三寶。",
    "X74n1497_005:0817a17": "(施主作禮。表白唱言)。",
    "X74n1497_005:0817a18": "一心奉供。十方法界。鐵圍山間。徧五趣中。鱗甲羽毛",
    "X74n1497_005:0817a19": "十類旁生。并諸眷屬。",
    "X74n1497_005:0817a20": "惟願不迷本性。承佛威光。是夕今時。受茲供養。",
    "X74n1497_005:0817a21": "(表白振鈴宣偈讚文)。",
    "X74n1497_005:0817a22": "　師子象王昭福德　　龜龍麟鳳應休祥",
    "X74n1497_005:0817a23": "　烏鳶燕雀是飛禽　　牛馬犬羊為走獸",
    "X74n1497_005:0817a24": "　鼉鼈魚蝦名水族　　蚊蝱蠅蟻最微生",
    "X74n1497_005:0817b01": "　蚖蛇蜂蠆毒心強　　鱗甲羽毛隨業受",
    "X74n1497_005:0817b02": "　正住鐵圍并海渚　　邊居五趣悉周遭",
    "X74n1497_005:0817b03": "　十方十類眾旁生　　於此一時俱奉供",
    "X74n1497_005:0817b04": "伏以稟愚癡之性。正見全乖。受陋劣之形。旁生是號。",
    "X74n1497_005:0817b05": "水陸空之居異。魚鳥獸之羣分。胎卵溼化之四生。休",
    "X74n1497_005:0817b06": "咎服循之十類。鳳鳴而昭祥瑞。鵬集則表凶衰。吞鉤",
    "X74n1497_005:0817b07": "之餌。見其多貪。赴火之明。憐其罔覺。具先知之智。豈",
    "X74n1497_005:0817b08": "復免於刳腸。有負重之功。亦終歸於解體。以大制小。",
    "X74n1497_005:0817b09": "則遞相食啖。隨業論對。則更互酬償。慨此輩之交傾。",
    "X74n1497_005:0817b10": "當何時而得止。至若張羅布網以夭其命。發機設穽",
    "X74n1497_005:0817b11": "以傷其生。方血汙於刀砧。竟身糜於鼎鑊。長懷極苦。",
    "X74n1497_005:0817b12": "牢結深怨。以茲自己之脂膏。飫彼不仁之口腹。如斯",
    "X74n1497_005:0817b13": "酷罰。非為橫報之相加。驗以前因。實是惡修之所致。",
    "X74n1497_005:0817b14": "今則特開勝會。普度迷流。願因佛日之光。得赴檀家",
    "X74n1497_005:0817b15": "之供。親承法施。豁悟性空。勿眷戀於殘軀。即升騰於",
    "X74n1497_005:0817b16": "樂土。(眾和)歸命頂禮常住三寶。",
    "X74n1497_005:0817b17": "(施主作禮。表白唱言)。",
    "X74n1497_005:0817b18": "一心奉供。十方法界。七七日內。七返受生。諸趣往來。",
    "X74n1497_005:0817b19": "中陰趣眾。并諸眷屬。",
    "X74n1497_005:0817b20": "惟願不迷本性。承佛威光。是夕今時。受茲供養。",
    "X74n1497_005:0817b21": "(表白振鈴言偈讚文)。",
    "X74n1497_005:0817b22": "　補特伽羅為數取　　生經七日太悤悤",
    "X74n1497_005:0817b23": "　如斯七七日纔終　　決定受生隨業轉",
    "X74n1497_005:0817b24": "　七趣往來無暫止　　四洲經歷莫遑居",
    "X74n1497_005:0817c01": "　略為十七種名言　　此類只憑天眼見",
    "X74n1497_005:0817c02": "　別有泥犂分罪福　　隨心感得巧風吹",
    "X74n1497_005:0817c03": "　惟茲中陰眾無央　　於此一時俱奉供",
    "X74n1497_005:0817c04": "伏以從緣隱顯。若鏡像之有無。隨業升沈。如井輪之",
    "X74n1497_005:0817c05": "高下。惟天上五衰之至。及人間四相之遷。三塗之出",
    "X74n1497_005:0817c06": "沒紛紜。諸趣之往來雜遝。善惡極重者。即能感報。果",
    "X74n1497_005:0817c07": "因稍輕者。且復俟時。以未得於受身。故暫歸於中陰。",
    "X74n1497_005:0817c08": "何死生之數取。繇罪福之轉移。倏忽而終。壽量定於",
    "X74n1497_005:0817c09": "七日。變化而有。質狀比於小兒。念念不臧。形形相續。",
    "X74n1497_005:0817c10": "識雖聰利。性只昏蒙。不離萬法之中。強名六道之外。",
    "X74n1497_005:0817c11": "在天眼固應得見。非佛心莫能徧知。若此無歸。誠為",
    "X74n1497_005:0817c12": "可憫。周流妄境。以隨情正爾牽連。回入修門。至得道",
    "X74n1497_005:0817c13": "方為止息。今則特開勝會。普度迷倫。願因佛日之光。",
    "X74n1497_005:0817c14": "來赴檀家之供。親承法施。頓悟圓乘。勿眷戀於殘軀。",
    "X74n1497_005:0817c15": "即升騰於樂土。(眾和)歸命頂禮常住三寶。",
    "X74n1497_005:0817c16": "(施主作禮表白宣呪獻供)。",
    "X74n1497_005:0817c17": "我佛如來有獻供養真言。謹當宣誦。",
    "X74n1497_005:0817c18": "唵誐誐曩　三婆嚩　縛日囉　斛",
    "X74n1497_005:0817c19": "(誦呪三徧畢。動鐃鈸)。(法師想下堂十位聖凡。承茲法力。咸得受供)。(表白白言)。",
    "X74n1497_005:0817c20": "　願因祕密　　不思議熏　　悉使微肴　　轉成法供",
    "X74n1497_005:0817c21": "　施諸六道　　十位羣靈　　一時普資　　無不周徧",
    "X74n1497_005:0817c22": "(施主作禮。表白唱言)。",
    "X74n1497_005:0817c23": "一心奉供　府城隍列廟　縣鄉坊係祀靈祠諸",
    "X74n1497_005:0817c24": "侯王眾。并諸眷屬。",
    "X74n1497_005:0818a01": "惟願不迷本性。承佛威光。今夕今時。受茲供養",
    "X74n1497_005:0818a02": "(表白振鈴宣偈讚文)。",
    "X74n1497_005:0818a03": "　當府城隍靈佑廟　　巍巍府主顯威神",
    "X74n1497_005:0818a04": "　祥刑自古祀皐陶　　[褎禾+?]德於茲封列廟",
    "X74n1497_005:0818a05": "　粤有明王諸往哲　　郡樓旗纛大將軍",
    "X74n1497_005:0818a06": "　惟斯賢聖邑中尊　　赫爾海神居廟食",
    "X74n1497_005:0818a07": "　寺觀官衙諸土主　　至於諸巷五通神",
    "X74n1497_005:0818a08": "　帀城屬縣眾靈祠　　於此一時俱奉供",
    "X74n1497_005:0818a09": "伏以虹梁壓水。據上下之要津。雉堞齊雲。壯東南之",
    "X74n1497_005:0818a10": "會府。峩峩官宇。比比民居。必有真靈。共為庇蔭。是以",
    "X74n1497_005:0818a11": "城隍列廟。里邑叢祠。咸顯諸神。克亨厥祀。豐碑特立。",
    "X74n1497_005:0818a12": "既昭示於褎封。邃殿宏開。用奉嚴於真像。莫不立功",
    "X74n1497_005:0818a13": "施法。助國安人。將俯答於祈禳。必大彰於威烈。凡兵",
    "X74n1497_005:0818a14": "戈厄難之際。及水旱疾疫之時。一有所求。罔不為應。",
    "X74n1497_005:0818a15": "但歆血食。曾未免於傷生。都無慈心。竟何思於責報。",
    "X74n1497_005:0818a16": "今則特開勝會。普濟羣倫。願因佛日之光。來赴檀家",
    "X74n1497_005:0818a17": "之供。親聞妙法。頓悟圓乘。勿眷戀於塵寰。即升騰於",
    "X74n1497_005:0818a18": "樂土。(眾和)歸命頂禮常住三寶。",
    "X74n1497_005:0818a19": "(施主作禮。表白唱言)。",
    "X74n1497_005:0818a20": "一心奉供。近邑當境諸廟侯王。住居六神。家庭香火。",
    "X74n1497_005:0818a21": "并諸眷屬。",
    "X74n1497_005:0818a22": "惟願不迷本性。承佛威光。是夕今時。受茲供養。",
    "X74n1497_005:0818a23": "(表白振鈴宣偈讚文)。",
    "X74n1497_005:0818a24": "　近邑侯王諸廟食　　至於當境眾神明",
    "X74n1497_005:0818b01": "　住居中霤大明王　　門戶諸神并主竈",
    "X74n1497_005:0818b02": "　守井守庭俱奉職　　牀公牀母廁夫人",
    "X74n1497_005:0818b03": "　方隅太歲土司神　　服事家庭香火眾",
    "X74n1497_005:0818b04": "　莊庫所居并店肆　　田山蔬圃及墳塋",
    "X74n1497_005:0818b05": "　維茲福德眾神靈　　於此一時俱奉供",
    "X74n1497_005:0818b06": "伏以闡至靈而護物。大庇鄉閭。昭明信以事神。聿修",
    "X74n1497_005:0818b07": "廟祀。念聚廬而託處。知中霤之稱尊。守禁忌於方隅。",
    "X74n1497_005:0818b08": "謹出入於門戶。竈專飲食之用。井備水泉之需。臥牀",
    "X74n1497_005:0818b09": "保以常安。奏廁賴其密佑。親承佛囑。莫妄擾於人居。",
    "X74n1497_005:0818b10": "無作神羞。冀默扶於世福。至若家庭之立像位。冢墓",
    "X74n1497_005:0818b11": "之有地祇。田山界畔之相分。倉庫積儲之甚盛。凡茲",
    "X74n1497_005:0818b12": "處所。悉有典司。如其清正。則但受香燈。或復姦貪。則",
    "X74n1497_005:0818b13": "恣求血肉。此之惡習。難以盡言。是權施。則行在利他。",
    "X74n1497_005:0818b14": "若實報。則業招自我。夙稟聰明之智。未免邪思。不知",
    "X74n1497_005:0818b15": "常住之心。焉求覺慧。今則特開勝會。普度迷流。願因",
    "X74n1497_005:0818b16": "佛日之光。來赴檀家之供。大沾法施。豁悟性空。勿留",
    "X74n1497_005:0818b17": "滯於塵寰。即升騰於樂土。(眾和)歸命頂禮常住三寶。",
    "X74n1497_005:0818b18": "(施主作禮。表白唱言)。",
    "X74n1497_005:0818b19": "一心奉供。本家上世祖禰亡靈。師友親眷諸位神儀。",
    "X74n1497_005:0818b20": "并諸眷屬。",
    "X74n1497_005:0818b21": "惟願不迷本性。承佛威光。是夕今時。受茲供養。",
    "X74n1497_005:0818b22": "(表白振鈴宣偈讚文)。",
    "X74n1497_005:0818b23": "　天地既分人道立　　最初得姓是為先",
    "X74n1497_005:0818b24": "　洪惟始祖及高曾　　逮我二親咸薦福",
    "X74n1497_005:0818c01": "　若或見存資福壽　　如其已逝必超升",
    "X74n1497_005:0818c02": "　至於伯叔與諸姑　　兄友弟恭無不度",
    "X74n1497_005:0818c03": "　師友外親諸母氏　　等今披濟不遐遺",
    "X74n1497_005:0818c04": "　世間男女盡吾親　　於此一時俱奉供",
    "X74n1497_005:0818c05": "伏以自宗祧之陰隲。故能垂裕於後昆。繇梵福以冥",
    "X74n1497_005:0818c06": "熏。是曰追榮於上世。然則奉先思孝。莫如崇德報功。",
    "X74n1497_005:0818c07": "故夫近從高曾。逮及父母。已遷神於昭代。或侍養於",
    "X74n1497_005:0818c08": "餘年。懷正見。則再返人中。造重愆。則竟淪下地。縱耽",
    "X74n1497_005:0818c09": "天樂。尚何免於五衰。別證仙身。亦還來於諸趣。事戰",
    "X74n1497_005:0818c10": "爭而興大忿。逐飛走以作旁行。靈風肅肅。知其為神。",
    "X74n1497_005:0818c11": "饑火炎炎。謂之曰鬼。出沒四生之境。罔念超際。迴旋",
    "X74n1497_005:0818c12": "六道之輪。何當止息。其有勤修至行。深會圓乘。想密",
    "X74n1497_005:0818c13": "契於無生。必高登於上品。盡大地莫非親眷。等成拔",
    "X74n1497_005:0818c14": "濟之緣。歷曠劫所有怨讎。悉動解除之念。今則特開",
    "X74n1497_005:0818c15": "勝會。普度迷流。願因佛日之光。來赴檀家之供。欣聞",
    "X74n1497_005:0818c16": "妙法。豁悟真空。勿留滯於塵寰。即升騰於樂土。(眾和)歸",
    "X74n1497_005:0818c17": "命頂禮常住三寶。",
    "X74n1497_005:0818c18": "(施主作禮。表白唱言)。",
    "X74n1497_005:0818c19": "一心奉供(受薦某人神儀)。",
    "X74n1497_005:0818c20": "惟願不迷本性。承佛威光。是夕今時。受茲供養。",
    "X74n1497_005:0818c21": "(施主作禮表白宣呪獻供)。",
    "X74n1497_005:0818c22": "我佛如來有獻供養真言。謹當宣誦。",
    "X74n1497_005:0818c23": "唵誐誐曩　三婆嚩　嚩日囉　斛",
    "X74n1497_005:0818c24": "(誦呪三徧畢。動鐃鈸)。(法師想隨筵神眾。及亡靈等。承茲法力。咸得受供)。(表白白言)。",
    "X74n1497_005:0819a01": "　願因祕密　　不思議熏　　悉使微肴　　轉成妙供",
    "X74n1497_005:0819a02": "　施諸神眾　　及以亡靈　　一時普資　　無不周徧",
    "X74n1497_005:0819a03": "(表白振鈴獻六種供養。白言)。",
    "X74n1497_005:0819a04": "慧燈散夜月之輝。定水湛秋空之色。華嚴萬行。果滿",
    "X74n1497_005:0819a05": "一乘。入此室者。唯聞諸佛功德之香。作是觀者。但見",
    "X74n1497_005:0819a06": "禪悅法喜之食。莫不即事即理。唯色唯心。悉會正宗。",
    "X74n1497_005:0819a07": "全成妙供。我佛如來有普供養真言。謹當宣誦。",
    "X74n1497_005:0819a08": "唵阿[可*欠]囉　阿[可*欠]囉　薩縛苾地耶　馱囉布爾",
    "X74n1497_005:0819a09": "底　莎縛訶",
    "X74n1497_005:0819a10": "(誦呪三徧畢。動鈸)。(法師想法界六道一切羣生。及隨筵神眾諸亡靈等。承茲法力。咸得受此六種妙供。",
    "X74n1497_005:0819a11": "悉皆周足)。(表白振鈴修法供養。白言)。",
    "X74n1497_005:0819a12": "備行齋法。悉入教門。要識事為。全歸理趣。是以發心",
    "X74n1497_005:0819a13": "措意。屈膝低頭。燒香散華。然燈奉食。莫不資成於圓",
    "X74n1497_005:0819a14": "觀。咸令助顯於正因。以如儀雖有多端。若隨智無非",
    "X74n1497_005:0819a15": "三諦。然則欲知斯道。豈外此宗。達萬法性相皆空。即",
    "X74n1497_005:0819a16": "一念思惟如實。更須誦聖人所說之典。俾克符自己",
    "X74n1497_005:0819a17": "得解之靈。悟修行處。於是為真。示供養中。以茲為勝。",
    "X74n1497_005:0819a18": "我佛如來有法供養真言。謹當宣誦。",
    "X74n1497_005:0819a19": "唵薩婆怛他揭多　悟呬(音戲)耶　摩訶鉢哩鉢底",
    "X74n1497_005:0819a20": "布闍瞑伽　三慕達羅　窣癹羅拏　三末曳(平)",
    "X74n1497_005:0819a21": "[合*牛]",
    "X74n1497_005:0819a22": "(誦呪三徧畢。動鈸)。(法師當知前來所奉一一供事。並是財施。今誦大乘。乃是法施。財以養命。惟資福業。",
    "X74n1497_005:0819a23": "法以開性。是為智度。二施並運。方名溥濟之道。況前財施。皆有慧觀方便以體道之。則知一一供事無非",
    "X74n1497_005:0819a24": "法施財外無法。法外無財。二施平等。皆即三諦。作此想時。六道羣生咸蒙法喜。各得解脫)。(表白舉經或",
    "X74n1497_005:0819b01": "呪。大眾旋繞誦畢。宣偈迴向。不必繁辭)。",
    "X74n1497_005:0819b02": "　願以此功德　　普及於一切　　我等與眾生",
    "X74n1497_005:0819b03": "　皆共成佛道",
    "X74n1497_005:0819b04": "(眾動鐃鈸。請法師升座說法要)。",
    "X74n1497_005:0819b06": "法界聖凡水陸勝會修齋儀軌卷第五"
}