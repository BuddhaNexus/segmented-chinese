{
    "T19n0945_001:0105b25": "新印大佛頂首楞嚴經序",
    "T19n0945_001:0105b27": "前雄武軍節度推官許洞撰",
    "T19n0945_001:0105b28": "楞嚴經者，括",
    "T19n0945_001:0105b29": "諸佛萬行之樞紐也。通幽洞微，非二乘所賾；",
    "T19n0945_001:0105c01": "開物成務，乃十地攸宗。其文曲而達，其旨隱",
    "T19n0945_001:0105c02": "而暢，入於至妙之域，出於無生之表，鏗鏘磅",
    "T19n0945_001:0105c03": "礴群彙率化，窮玄絕聖其在茲乎。是知大和",
    "T19n0945_001:0105c04": "無私雖幽必煦，至神無迹雖微必貫，玄功無",
    "T19n0945_001:0105c05": "宰雖遐必達，率由心絕有為而大千同照，道",
    "T19n0945_001:0105c06": "躋無作而至感必通。",
    "T19n0945_001:0105c07": "如來謂斯經可以鼓吹乎群心、開決乎佛性，",
    "T19n0945_001:0105c08": "爰集大眾會于室羅筏城，天龍鬼神共覃斯",
    "T19n0945_001:0105c09": "教。嗚呼！三界以五欲而成，故摩登伽以宣淫",
    "T19n0945_001:0105c10": "為發題之始也；眾生以愛纏而起，故阿難以",
    "T19n0945_001:0105c11": "破惑為成道之基也。是以論有心則以無心",
    "T19n0945_001:0105c12": "為攝，悲有生則以無生為誘，談有相則破一",
    "T19n0945_001:0105c13": "切色境為主，示有作則脫一切煩惱為樂，此",
    "T19n0945_001:0105c14": "蓋覺虛妄而歸真實也。至若舉三十六地獄",
    "T19n0945_001:0105c15": "之因果、十鬼十類之緣業，此蓋昧真實而起",
    "T19n0945_001:0105c16": "虛妄也。不明實相無以煥菩提之心，不破妄",
    "T19n0945_001:0105c17": "塵無以悟眾生之性，是法微妙，知之者亦已",
    "T19n0945_001:0105c18": "鮮矣；能深究於此復廣其利於天下，余見其。",
    "T19n0945_001:0105c21": "大佛頂如來萬行首楞嚴經序",
    "T19n0945_001:0105c23": "趙宋泉南沙門釋祖派述",
    "T19n0945_001:0105c24": "至心歸命禮南謨無見頂相首楞嚴王。圓如",
    "T19n0945_001:0105c25": "來之密因，具菩薩之萬行，真修行路，妙證悟",
    "T19n0945_001:0105c26": "門，大乘義以了明，一切事而究竟。爰自祇園",
    "T19n0945_001:0105c27": "休夏聖王延齋，紫金光聚耀十方，迦陵仙音",
    "T19n0945_001:0105c28": "流法界，恒沙薩埵咸來咨決心疑，闔國王臣",
    "T19n0945_001:0105c29": "畢集願聞法要。教由緣起，阿難被溺於婬坊，",
    "T19n0945_001:0106a01": "道假人弘，師利承宣於祕呪。由是七處徵心，",
    "T19n0945_001:0106a02": "全是妄性淨元明；八還顯見，本來真覺圓常",
    "T19n0945_001:0106a03": "住。標迷悟之根本，令諸闡提而墮彌戾車；示",
    "T19n0945_001:0106a04": "同別之狂勞，俾一顛迦而摧惡叉聚。富樓那",
    "T19n0945_001:0106a05": "執相難性，四緣本紀於異同；波斯匿惑斷為",
    "T19n0945_001:0106a06": "常，一念元無於生滅。妙明覺體，非因非緣非",
    "T19n0945_001:0106a07": "自然；精真見元，不合不和不離即。以至六根",
    "T19n0945_001:0106a08": "虛妄無非菩提妙心，七大遍周盡是如來藏",
    "T19n0945_001:0106a09": "性。三緣永斷，不迷鏡裏之頭；二義斯明，頓悟",
    "T19n0945_001:0106a10": "衣中之寶；金鐘擊處，聲滅而聞自不消。華[疊*毛]",
    "T19n0945_001:0106a11": "綰時，六忘而一不可得。譬夫天王賜屋，二十",
    "T19n0945_001:0106a12": "五聖而各陳悟入之門；遠客遊方，十河沙眾",
    "T19n0945_001:0106a13": "而盡識歸還之路。勅文殊之揀選，誰當其根；",
    "T19n0945_001:0106a14": "指觀音之圓通，實從中入。而況三無漏學，真",
    "T19n0945_001:0106a15": "為修習之要機，四淨律儀，實號秉持之明誨。",
    "T19n0945_001:0106a16": "欲誦祕密之章句，須嚴清淨之壇場，無邊積",
    "T19n0945_001:0106a17": "業悉氷消，一切所求皆果遂。復乃開三門之",
    "T19n0945_001:0106a18": "漸次，是先佛之規模；立五品之名題，作將",
    "T19n0945_001:0106a19": "來之眼目。良由兩種之顛倒，遂成十二之類",
    "T19n0945_001:0106a20": "生，歷七趣之輪迴，織五重之渾濁。於是迴千",
    "T19n0945_001:0106a21": "光相攬七寶床，深憐恣客迷主人，痛念認賊",
    "T19n0945_001:0106a22": "為己子。洗心非正，五十重之魔境現前；覺際",
    "T19n0945_001:0106a23": "入交，四十四之聖心超越。而後慶喜欽承於",
    "T19n0945_001:0106a24": "妙誨，能仁宣發於真慈，窮五陰之妄源，勝十",
    "T19n0945_001:0106a25": "方之獻寶。貧人七錢而布施，尚獲輪王；行者",
    "T19n0945_001:0106a26": "一念以流通，定登佛果。真乘奧典，祕字靈文，",
    "T19n0945_001:0106a27": "《大佛頂如來密因修證了義諸菩薩萬行首楞",
    "T19n0945_001:0106a28": "嚴經》甚深法藏。",
    "T19n0945_001:0106b02": "大佛頂如來密因修證了義諸",
    "T19n0945_001:0106b03": "菩薩萬行首楞嚴經卷第一(一名中印度那蘭陀",
    "T19n0945_001:0106b04": "大道場經，於灌頂部錄出別行)",
    "T19n0945_001:0106b06": "大唐神龍元年龍集乙巳五月己卯",
    "T19n0945_001:0106b07": "朔二十三日辛丑中天竺沙門般剌",
    "T19n0945_001:0106b08": "蜜帝於廣州制止道場譯出",
    "T19n0945_001:0106b09": "菩薩戒弟子前正諫大夫同中",
    "T19n0945_001:0106b10": "書門下平章事清河房融筆授",
    "T19n0945_001:0106b11": "烏長國沙門彌伽釋迦譯語",
    "T19n0945_001:0106b12": "如是我聞：一時，佛在室羅筏城祇桓精舍，與",
    "T19n0945_001:0106b13": "大比丘眾千二百五十人俱，皆是無漏大阿",
    "T19n0945_001:0106b14": "羅漢。佛子住持善超諸有，能於國土成就威",
    "T19n0945_001:0106b15": "儀，從佛轉輪妙堪遺囑，嚴淨毘尼弘範三界，",
    "T19n0945_001:0106b16": "應身無量度脫眾生，拔濟未來越諸塵累。其",
    "T19n0945_001:0106b17": "名曰：大智舍利弗、摩訶目乾連、摩訶拘絺",
    "T19n0945_001:0106b18": "羅、富樓那彌多羅尼子、須菩提、優波尼沙陀",
    "T19n0945_001:0106b19": "等而為上首。復有無量辟支無學并其初心",
    "T19n0945_001:0106b20": "同來佛所，屬諸比丘休夏自恣。十方菩薩諮",
    "T19n0945_001:0106b21": "決心疑，欽奉慈嚴將求密義。即時如來敷座",
    "T19n0945_001:0106b22": "宴安，為諸會中宣示深奧，法筵清眾得未曾",
    "T19n0945_001:0106b23": "有，迦陵仙音遍十方界，恒沙菩薩來聚道場，",
    "T19n0945_001:0106b24": "文殊師利而為上首。時，波斯匿王為其父王",
    "T19n0945_001:0106b25": "諱日營齋，請佛宮掖自迎如來，廣設珍羞無",
    "T19n0945_001:0106b26": "上妙味，兼復親延諸大菩薩；城中復有長者",
    "T19n0945_001:0106b27": "居士，同時飯僧佇佛來應。佛勅文殊分領菩",
    "T19n0945_001:0106b28": "薩及阿羅漢應諸齋主；唯有阿難先受別請，",
    "T19n0945_001:0106b29": "遠遊未還不遑僧次，既無上座及阿闍黎，",
    "T19n0945_001:0106c01": "途中獨歸其日無供。即時阿難執持應器，於",
    "T19n0945_001:0106c02": "所遊城次第循乞，心中初求最後檀越以為",
    "T19n0945_001:0106c03": "齋主，無問淨穢剎利尊姓及旃陀羅，方行等",
    "T19n0945_001:0106c04": "慈不擇微賤，發意圓成一切眾生無量功德。",
    "T19n0945_001:0106c05": "阿難已知如來世尊訶須菩提及大迦葉為",
    "T19n0945_001:0106c06": "阿羅漢心不均平，欽仰如來開闡無遮度諸",
    "T19n0945_001:0106c07": "疑謗。經彼城隍徐步郭門，嚴整威儀肅恭齋",
    "T19n0945_001:0106c08": "法。",
    "T19n0945_001:0106c09": "爾時，阿難因乞食次經歷婬室，遭大幻術摩",
    "T19n0945_001:0106c10": "登伽女以娑毘迦羅先梵天呪攝入婬席，婬",
    "T19n0945_001:0106c11": "躬撫摩將毀戒體。如來知彼婬術所加，齋畢",
    "T19n0945_001:0106c12": "旋歸；王及大臣長者居士，俱來隨佛願聞法",
    "T19n0945_001:0106c13": "要。于時，世尊頂放百寶無畏光明，光中出生",
    "T19n0945_001:0106c14": "千葉寶蓮，有佛化身結跏趺坐，宣說神呪，勅",
    "T19n0945_001:0106c15": "文殊師利將呪往護，惡呪銷滅，提獎阿難及",
    "T19n0945_001:0106c16": "摩登伽歸來佛所。阿難見佛頂禮悲泣，恨無",
    "T19n0945_001:0106c17": "始來一向多聞未全道力，殷勤啟請十方如",
    "T19n0945_001:0106c18": "來得成菩提妙奢摩他、三摩禪那最初方便。",
    "T19n0945_001:0106c19": "於時，復有恒沙菩薩及諸十方大阿羅漢、辟支",
    "T19n0945_001:0106c20": "佛等，俱願樂聞，退坐默然承受聖旨。",
    "T19n0945_001:0106c21": "佛告阿難：「汝我同氣情均天倫，當初發心，於",
    "T19n0945_001:0106c22": "我法中見何勝相，頓捨世間深重恩愛？」阿難",
    "T19n0945_001:0106c23": "白佛：「我見如來三十二相勝妙殊絕，形體映",
    "T19n0945_001:0106c24": "徹猶如瑠璃。常自思惟：『此相非是欲愛所生。",
    "T19n0945_001:0106c25": "何以故？欲氣麁濁，腥臊交遘膿血雜亂，不能",
    "T19n0945_001:0106c26": "發生勝淨妙明紫金光聚。』是以渴仰從佛剃",
    "T19n0945_001:0106c27": "落。」佛言：「善哉，阿難！汝等當知，一切眾生從無",
    "T19n0945_001:0106c28": "始來生死相續，皆由不知常住真心性淨明",
    "T19n0945_001:0106c29": "體，用諸妄想，此想不真故有輪轉。汝今欲",
    "T19n0945_001:0107a01": "研無上菩提真發明性，應當直心詶我所問。",
    "T19n0945_001:0107a02": "十方如來同一道故，出離生死皆以直心，心",
    "T19n0945_001:0107a03": "言直故，如是乃至終始地位，中間永無諸委",
    "T19n0945_001:0107a04": "曲相。阿難！我今問汝，當汝發心緣於如來三",
    "T19n0945_001:0107a05": "十二相，將何所見誰為愛樂？」阿難白佛言：「世",
    "T19n0945_001:0107a06": "尊！如是愛樂用我心目。由目觀見如來勝相",
    "T19n0945_001:0107a07": "心生愛樂，故我發心願捨生死。」佛告阿難：「如",
    "T19n0945_001:0107a08": "汝所說，真所愛樂因于心目，若不識知心目",
    "T19n0945_001:0107a09": "所在，則不能得降伏塵勞。譬如國王為賊所",
    "T19n0945_001:0107a10": "侵，發兵討除，是兵要當知賊所在。使汝流轉",
    "T19n0945_001:0107a11": "心目為咎。吾今問汝，唯心與目今何所在？」",
    "T19n0945_001:0107a12": "阿難白佛言：「世尊！一切世間十種異生，同將",
    "T19n0945_001:0107a13": "識心居在身內；縱觀如來青蓮花眼亦在佛",
    "T19n0945_001:0107a14": "面，我今觀此浮根四塵秖在我面，如是識心",
    "T19n0945_001:0107a15": "實居身內。」",
    "T19n0945_001:0107a16": "佛告阿難：「汝今現坐如來講堂，觀祇陀林今",
    "T19n0945_001:0107a17": "何所在？」「世尊！此大重閣清淨講堂在給孤園，",
    "T19n0945_001:0107a18": "今祇陀林實在堂外。」「阿難！汝今堂中先何所",
    "T19n0945_001:0107a19": "見？」「世尊！我在堂中，先見如來，次觀大眾，如是",
    "T19n0945_001:0107a20": "外望方矚林園。」「阿難！汝矚林園因何有見？」「世",
    "T19n0945_001:0107a21": "尊！此大講堂戶牖開豁，故我在堂得遠瞻見。」",
    "T19n0945_001:0107a22": "爾時，世尊在大眾中，舒金色臂摩阿難頂，告",
    "T19n0945_001:0107a23": "示阿難及諸大眾：「有三摩提名大佛頂首楞",
    "T19n0945_001:0107a24": "嚴王，具足萬行，十方如來一門超出妙莊嚴",
    "T19n0945_001:0107a25": "路。汝今諦聽！」阿難頂禮，伏受慈旨。",
    "T19n0945_001:0107a26": "佛告阿難：「如汝所言身在講堂，戶牖開豁遠",
    "T19n0945_001:0107a27": "矚林園，亦有眾生在此堂中，不見如來見堂",
    "T19n0945_001:0107a28": "外者。」阿難答言：「世尊！在堂不見如來能見林",
    "T19n0945_001:0107a29": "泉，無有是處。」「阿難！汝亦如是！汝之心靈一",
    "T19n0945_001:0107b01": "切明了。若汝現前所明了心實在身內，爾時",
    "T19n0945_001:0107b02": "先合了知內身；頗有眾生先見身中後觀外",
    "T19n0945_001:0107b03": "物，縱不能見心、肝、脾、胃，爪生、髮長、筋轉、脈搖，",
    "T19n0945_001:0107b04": "誠合明了，如何不知？必不內知，云何知外？是",
    "T19n0945_001:0107b05": "故應知汝言：『覺了能知之心住在身內。』無有",
    "T19n0945_001:0107b06": "是處。」阿難稽首而白佛言：「我聞如來如是法",
    "T19n0945_001:0107b07": "音，悟知我心實居身外。所以者何？譬如燈光",
    "T19n0945_001:0107b08": "然於室中，是燈必能先照室內，從其室門後",
    "T19n0945_001:0107b09": "及庭際，一切眾生不見身中獨見身外，亦如",
    "T19n0945_001:0107b10": "燈光居在室外不能照室。是義必明將無所",
    "T19n0945_001:0107b11": "惑，同佛了義得無妄耶？」",
    "T19n0945_001:0107b12": "佛告阿難：「是諸比丘適來從我室羅筏城，循",
    "T19n0945_001:0107b13": "乞摶食歸祇陀林，我已宿齋，汝觀比丘一人",
    "T19n0945_001:0107b14": "食時諸人飽不？」阿難答言：「不也。世尊！何以故？",
    "T19n0945_001:0107b15": "是諸比丘雖阿羅漢，軀命不同，云何一人能",
    "T19n0945_001:0107b16": "令眾飽？」佛告阿難：「若汝覺了知見之心實在",
    "T19n0945_001:0107b17": "身外，身心相外自不相干，則心所知身不能",
    "T19n0945_001:0107b18": "覺，覺在身際心不能知。我今示汝兜羅綿手，",
    "T19n0945_001:0107b19": "汝眼見時心分別不？」阿難答言：「如是，世尊！」佛",
    "T19n0945_001:0107b20": "告阿難：「若相知者，云何在外？是故應知汝言：",
    "T19n0945_001:0107b21": "『覺了能知之心住在身外。』無有是處。」",
    "T19n0945_001:0107b22": "阿難白佛言：「世尊！如佛所言，不見內故不居身",
    "T19n0945_001:0107b23": "內；身心相知不相離故，不在身外。我今思惟，",
    "T19n0945_001:0107b24": "知在一處。」佛言：「處今何在？」阿難言：「此了知",
    "T19n0945_001:0107b25": "心，既不知內而能見外，如我思忖潛伏根裏，",
    "T19n0945_001:0107b26": "猶如有人取瑠璃椀合其兩眼，雖有物合而",
    "T19n0945_001:0107b27": "不留礙，彼根隨見隨即分別，然我覺了能知",
    "T19n0945_001:0107b28": "之心，不見內者為在根故，分明矚外無障礙",
    "T19n0945_001:0107b29": "者潛根內故。」",
    "T19n0945_001:0107c01": "佛告阿難：「如汝所言，潛根內者猶如瑠璃。彼",
    "T19n0945_001:0107c02": "人當以瑠璃籠眼，當見山河見瑠璃不？」「如是，",
    "T19n0945_001:0107c03": "世尊！是人當以瑠璃籠眼，實見瑠璃。」佛告阿",
    "T19n0945_001:0107c04": "難：「汝心若同瑠璃合者，當見山河何不見眼？",
    "T19n0945_001:0107c05": "若見眼者，眼即同境不得成隨；若不能見，云",
    "T19n0945_001:0107c06": "何說言此了知心，潛在根內如瑠璃合？是故",
    "T19n0945_001:0107c07": "應知汝言：『覺了能知之心潛伏根裏如瑠璃",
    "T19n0945_001:0107c08": "合。』無有是處。」",
    "T19n0945_001:0107c09": "阿難白佛言：「世尊！我今又作如是思惟：『是眾",
    "T19n0945_001:0107c10": "生身，府藏在中竅穴居外，有藏則暗有竅則",
    "T19n0945_001:0107c11": "明。』今我對佛，開眼見明名為見外，閉眼見暗",
    "T19n0945_001:0107c12": "名為見內，是義云何？」",
    "T19n0945_001:0107c13": "佛告阿難：「汝當閉眼見暗之時，此暗境界為",
    "T19n0945_001:0107c14": "與眼對？為不對眼？若與眼對，暗在眼前云何",
    "T19n0945_001:0107c15": "成內？若成內者，居暗室中無日月燈，此室",
    "T19n0945_001:0107c16": "暗中皆汝焦府？若不對者，云何成見？若離外",
    "T19n0945_001:0107c17": "見內對所成，合眼見暗名為身中，開眼見明",
    "T19n0945_001:0107c18": "何不見面？若不見面，內對不成。見面若成，此",
    "T19n0945_001:0107c19": "了知心及與眼根乃在虛空，何成在內？若",
    "T19n0945_001:0107c20": "在虛空，自非汝體。即應如來今見汝面亦是汝",
    "T19n0945_001:0107c21": "身，汝眼已知身合非覺，必汝執言身眼兩覺",
    "T19n0945_001:0107c22": "應有二知，即汝一身應成兩佛。是故應知汝",
    "T19n0945_001:0107c23": "言：『見暗名見內者。』無有是處。」阿難言：「我常聞",
    "T19n0945_001:0107c24": "佛開示四眾：『由心生故，種種法生；由法生故，",
    "T19n0945_001:0107c25": "種種心生。』我今思惟，即思惟體實我心性，隨",
    "T19n0945_001:0107c26": "所合處心則隨有，亦非內、外、中間三處。」",
    "T19n0945_001:0107c27": "佛告阿難：「汝今說言：『由法生故種種心生，隨",
    "T19n0945_001:0107c28": "所合處心隨有』者，是心無體則無所合。若無",
    "T19n0945_001:0107c29": "有體而能合者，則十九界因七塵合。是義不",
    "T19n0945_001:0108a01": "然！若有體者，如汝以手自挃其體，汝所知心",
    "T19n0945_001:0108a02": "為復內出？為從外入？若復內出還見身中；若",
    "T19n0945_001:0108a03": "從外來先合見面。」",
    "T19n0945_001:0108a04": "阿難言：「見是其眼，心知非眼，為見非義。」佛言：",
    "T19n0945_001:0108a05": "「若眼能見，汝在室中門能見不？則諸已死尚",
    "T19n0945_001:0108a06": "有眼存應皆見物。若見物者，云何名死？阿難！",
    "T19n0945_001:0108a07": "又汝覺了能知之心若必有體，為復一體？為",
    "T19n0945_001:0108a08": "有多體？今在汝身，為復遍體？為不遍體？若一",
    "T19n0945_001:0108a09": "體者，則汝以手挃一肢時，四肢應覺，若咸",
    "T19n0945_001:0108a10": "覺者，挃應無在。若挃有所，則汝一體自不能",
    "T19n0945_001:0108a11": "成。若多體者，則成多人。何體為汝？若遍體者，",
    "T19n0945_001:0108a12": "同前所挃。若不遍者，當汝觸頭，亦觸其足，頭",
    "T19n0945_001:0108a13": "有所覺，足應無知。今汝不然，是故應知，隨所",
    "T19n0945_001:0108a14": "合處心則隨有，無有是處。」",
    "T19n0945_001:0108a15": "阿難白佛言：「世尊！我亦聞佛與文殊等諸法",
    "T19n0945_001:0108a16": "王子談實相時，世尊亦言：『心不在內亦不在",
    "T19n0945_001:0108a17": "外。』如我思惟，內無所見外不相知，內無知故",
    "T19n0945_001:0108a18": "在內不成；身心相知在外非義。今相知故，復",
    "T19n0945_001:0108a19": "內無見，當在中間。」",
    "T19n0945_001:0108a20": "佛言：「汝言中間，中必不迷，非無所在。今汝推",
    "T19n0945_001:0108a21": "中，中何為在？為復在處？為當在身？若在身者，",
    "T19n0945_001:0108a22": "在邊非中，在中同內。若在處者，為有所表？為",
    "T19n0945_001:0108a23": "無所表？無表同無，表則無定。何以故？如人以",
    "T19n0945_001:0108a24": "表表為中時，東看則西，南觀成北。表體既混，",
    "T19n0945_001:0108a25": "心應雜亂。」",
    "T19n0945_001:0108a26": "阿難言：「我所說中，非此二種。如世尊言：『眼色",
    "T19n0945_001:0108a27": "為緣，生於眼識。』眼有分別，色塵無知，識生其",
    "T19n0945_001:0108a28": "中，則為心在。」佛言：「汝心若在根、塵之中，此之",
    "T19n0945_001:0108a29": "心體為復兼二？為不兼二？若兼二者，物體雜",
    "T19n0945_001:0108b01": "亂，物非體知，成敵兩立云何為中？兼二不成，",
    "T19n0945_001:0108b02": "非知不知即無體性，中何為相？是故應知，當",
    "T19n0945_001:0108b03": "在中間，無有是處。」",
    "T19n0945_001:0108b04": "阿難白佛言：「世尊！我昔見佛與大目連、須菩",
    "T19n0945_001:0108b05": "提、富樓那、舍利弗四大弟子共轉法輪，常言：",
    "T19n0945_001:0108b06": "『覺知分別心性，既不在內，亦不在外，不在中",
    "T19n0945_001:0108b07": "間，俱無所在。一切無著名之為心。』則我無著",
    "T19n0945_001:0108b08": "名為心不？」",
    "T19n0945_001:0108b09": "佛告阿難：「汝言覺知分別心性俱無在者，世",
    "T19n0945_001:0108b10": "間虛空水陸飛行，諸所物象名為一切。汝不",
    "T19n0945_001:0108b11": "著者，為在為無？無則同於龜毛兔角，云何不",
    "T19n0945_001:0108b12": "著？有不著者不可名無，無相則無，非無則相，",
    "T19n0945_001:0108b13": "相有則在，云何無著？是故應知，一切無著名",
    "T19n0945_001:0108b14": "覺知心，無有是處。」",
    "T19n0945_001:0108b15": "爾時，阿難在大眾中即從座起，偏袒右肩右",
    "T19n0945_001:0108b16": "膝著地，合掌恭敬而白佛言：「我是如來最小",
    "T19n0945_001:0108b17": "之弟，蒙佛慈愛，雖今出家猶恃憍憐，所以多",
    "T19n0945_001:0108b18": "聞未得無漏，不能折伏娑毘羅呪，為彼所轉",
    "T19n0945_001:0108b19": "溺於婬舍，當由不知真際所指。唯願世尊",
    "T19n0945_001:0108b20": "大慈哀愍，開示我等奢摩他路，令諸闡提隳",
    "T19n0945_001:0108b21": "彌戾車。」作是語已，五體投地。及諸大眾傾渴",
    "T19n0945_001:0108b22": "翹佇，欽聞示誨。",
    "T19n0945_001:0108b23": "爾時，世尊從其面門放種種光，其光晃耀如",
    "T19n0945_001:0108b24": "百千日，普佛世界六種震動，如是十方微塵",
    "T19n0945_001:0108b25": "國土一時開現；佛之威神令諸世界合成一",
    "T19n0945_001:0108b26": "界，其世界中所有一切諸大菩薩，皆住本國",
    "T19n0945_001:0108b27": "合掌承聽。",
    "T19n0945_001:0108b28": "佛告阿難：「一切眾生從無始來種種顛倒，業",
    "T19n0945_001:0108b29": "種自然如惡叉聚，諸修行人不能得成無上",
    "T19n0945_001:0108c01": "菩提，乃至別成聲聞、緣覺，及成外道、諸天魔",
    "T19n0945_001:0108c02": "王及魔眷屬，皆由不知二種根本，錯亂修習，",
    "T19n0945_001:0108c03": "猶如煮沙欲成嘉饌，縱經塵劫終不能得。云",
    "T19n0945_001:0108c04": "何二種？阿難！一者無始生死根本，則汝今者",
    "T19n0945_001:0108c05": "與諸眾生，用攀緣心為自性者；二者無始菩",
    "T19n0945_001:0108c06": "提涅槃元清淨體，則汝今者識精元明，能生",
    "T19n0945_001:0108c07": "諸緣緣所遺者。由諸眾生遺此本明，雖終日",
    "T19n0945_001:0108c08": "行而不自覺，枉入諸趣。",
    "T19n0945_001:0108c09": "「阿難！汝今欲知奢摩他路願出生死，今復問",
    "T19n0945_001:0108c10": "汝。」即時，如來舉金色臂屈五輪指，語阿難言：",
    "T19n0945_001:0108c11": "「汝今見不？」阿難言：「見。」佛言：「汝何所見？」阿難言：",
    "T19n0945_001:0108c12": "「我見如來舉臂屈指，為光明拳，曜我心目。」佛",
    "T19n0945_001:0108c13": "言：「汝將誰見？」阿難言：「我與大眾同將眼見。」",
    "T19n0945_001:0108c14": "佛告阿難：「汝今答我。如來屈指為光明拳，耀",
    "T19n0945_001:0108c15": "汝心目，汝目可見。以何為心，當我拳耀？」阿難",
    "T19n0945_001:0108c16": "言：「如來現今徵心所在，而我以心推窮尋逐，",
    "T19n0945_001:0108c17": "即能推者，我將為心。」",
    "T19n0945_001:0108c18": "佛言：「咄！阿難！此非汝心。」阿難矍然避座合掌，",
    "T19n0945_001:0108c19": "起立白佛：「此非我心，當名何等？」佛告阿難：「此",
    "T19n0945_001:0108c20": "是前塵虛妄相想惑汝真性。由汝無始至于",
    "T19n0945_001:0108c21": "今生認賊為子，失汝元常故受輪轉。」",
    "T19n0945_001:0108c22": "阿難白佛言：「世尊！我佛寵弟，心愛佛故令我",
    "T19n0945_001:0108c23": "出家，我心何獨供養如來，乃至遍歷恒沙國",
    "T19n0945_001:0108c24": "土，承事諸佛及善知識，發大勇猛，行諸一切",
    "T19n0945_001:0108c25": "難行法事皆用此心；縱令謗法永退善根亦",
    "T19n0945_001:0108c26": "因此心。若此發明不是心者，我乃無心同諸",
    "T19n0945_001:0108c27": "土木，離此覺知更無所有。云何如來說此非",
    "T19n0945_001:0108c28": "心？我實驚怖，兼此大眾無不疑惑，唯垂大悲",
    "T19n0945_001:0108c29": "開示未悟！」",
    "T19n0945_001:0109a01": "爾時，世尊開示阿難及諸大眾，欲令心入無",
    "T19n0945_001:0109a02": "生法忍，於師子座摩阿難頂而告之言：「如來",
    "T19n0945_001:0109a03": "常說諸法所生唯心所現，一切因果世界微",
    "T19n0945_001:0109a04": "塵因心成體。阿難！若諸世界一切所有，其中",
    "T19n0945_001:0109a05": "乃至草葉縷結，詰其根元咸有體性，縱令虛",
    "T19n0945_001:0109a06": "空亦有名貌，何況清淨妙淨明心性一切心",
    "T19n0945_001:0109a07": "而自無體？若汝執悋分別覺觀，所了知性必",
    "T19n0945_001:0109a08": "為心者，此心即應離諸一切色、香、味、觸，諸塵",
    "T19n0945_001:0109a09": "事業別有全性，如汝今者承聽我法，此則因",
    "T19n0945_001:0109a10": "聲而有分別，縱滅一切見聞覺知，內守幽閑",
    "T19n0945_001:0109a11": "猶為法塵分別影事，我非勅汝執為非心，但",
    "T19n0945_001:0109a12": "汝於心微細揣摩，若離前塵有分別性即真",
    "T19n0945_001:0109a13": "汝心；若分別性離塵無體，斯則前塵分別影",
    "T19n0945_001:0109a14": "事，塵非常住若變滅時，此心則同龜毛兔角，",
    "T19n0945_001:0109a15": "則汝法身同於斷滅，其誰修證無生法忍？」即",
    "T19n0945_001:0109a16": "時阿難與諸大眾默然自失。佛告阿難：「世間",
    "T19n0945_001:0109a17": "一切諸修學人，現前雖成九次第定，不得漏",
    "T19n0945_001:0109a18": "盡成阿羅漢，皆由執此生死妄想誤為真實。",
    "T19n0945_001:0109a19": "是故汝今雖得多聞不成聖果。」阿難聞已，重",
    "T19n0945_001:0109a20": "復悲淚五體投地，長跪合掌而白佛言：「自我",
    "T19n0945_001:0109a21": "從佛發心出家，恃佛威神，常自思惟無勞我",
    "T19n0945_001:0109a22": "修，將謂如來惠我三昧，不知身心本不相代，",
    "T19n0945_001:0109a23": "失我本心，雖身出家心不入道，譬如窮子捨",
    "T19n0945_001:0109a24": "父逃逝，今日乃知雖有多聞，若不修行與不",
    "T19n0945_001:0109a25": "聞等，如人說食終不能飽。世尊！我等今者二",
    "T19n0945_001:0109a26": "障所纏，良由不知寂常心性。唯願如來哀愍",
    "T19n0945_001:0109a27": "窮露發妙明心，開我道眼。」",
    "T19n0945_001:0109a28": "即時如來從胸卍字涌出寶光，其光晃昱有",
    "T19n0945_001:0109a29": "百千色，十方微塵普佛世界一時周遍，遍灌",
    "T19n0945_001:0109b01": "十方所有寶剎諸如來頂，旋至阿難及諸大",
    "T19n0945_001:0109b02": "眾。告阿難言：「吾今為汝建大法幢，亦令十方",
    "T19n0945_001:0109b03": "一切眾生，獲妙微密性淨明心得清淨眼。阿",
    "T19n0945_001:0109b04": "難！汝先答我見光明拳，此拳光明因何所有？",
    "T19n0945_001:0109b05": "云何成拳汝將誰見？」阿難言：「由佛全體閻浮",
    "T19n0945_001:0109b06": "檀金赩如寶山，清淨所生故有光明，我實眼",
    "T19n0945_001:0109b07": "觀五輪指端屈握示人，故有拳相。」",
    "T19n0945_001:0109b08": "佛告阿難：「如來今日實言告汝，諸有智者要",
    "T19n0945_001:0109b09": "以譬喻而得開悟。阿難！譬如我拳，若無我手",
    "T19n0945_001:0109b10": "不成我拳；若無汝眼不成汝見。以汝眼根例",
    "T19n0945_001:0109b11": "我拳理，其義均不？」阿難言：「唯然，世尊！既無我",
    "T19n0945_001:0109b12": "眼不成我見，以我眼根例如來拳，事義相類。」",
    "T19n0945_001:0109b13": "佛告阿難：「汝言相類，是義不然。何以故？如無",
    "T19n0945_001:0109b14": "手人拳畢竟滅；彼無眼者非見全無。所以者",
    "T19n0945_001:0109b15": "何？汝試於途詢問盲人：『汝何所見？』彼諸盲人",
    "T19n0945_001:0109b16": "必來答汝：『我今眼前唯見黑暗，更無他矚。』以",
    "T19n0945_001:0109b17": "是義觀，前塵自暗，見何虧損？」",
    "T19n0945_001:0109b18": "阿難言：「諸盲眼前唯覩黑暗，云何成見？」佛告",
    "T19n0945_001:0109b19": "阿難：「諸盲無眼唯觀黑暗，與有眼人處於暗",
    "T19n0945_001:0109b20": "室，二黑有別？為無有別？」「如是，世尊！此暗中人",
    "T19n0945_001:0109b21": "與彼群盲，二黑校量曾無有異。」「阿難！若無眼",
    "T19n0945_001:0109b22": "人全見前黑，忽得眼光還於前塵，見種種色",
    "T19n0945_001:0109b23": "名眼見者；彼暗中人全見前黑，忽獲燈光，亦",
    "T19n0945_001:0109b24": "於前塵見種種色，應名燈見。若燈見者，燈能",
    "T19n0945_001:0109b25": "有見自不名燈，又則燈觀何關汝事？是故當",
    "T19n0945_001:0109b26": "知燈能顯色。如是見者是眼非燈，眼能顯色，",
    "T19n0945_001:0109b27": "如是見性是心非眼。」",
    "T19n0945_001:0109b28": "阿難雖復得聞是言，與諸大眾口已默然心",
    "T19n0945_001:0109b29": "未開悟，猶冀如來慈音宣示，合掌清心佇佛",
    "T19n0945_001:0109c01": "悲誨。",
    "T19n0945_001:0109c02": "爾時，世尊舒兜羅綿網相光手，開五輪指，誨",
    "T19n0945_001:0109c03": "勅阿難及諸大眾：「我初成道於鹿園中，為阿",
    "T19n0945_001:0109c04": "若多五比丘等及汝四眾言：『一切眾生不成",
    "T19n0945_001:0109c05": "菩提及阿羅漢，皆由客塵煩惱所誤。』汝等當",
    "T19n0945_001:0109c06": "時因何開悟今成聖果？」",
    "T19n0945_001:0109c07": "時，憍陳那起立白佛：「我今長老於大眾中獨",
    "T19n0945_001:0109c08": "得解名，因悟客塵二字成果。世尊！譬如行客",
    "T19n0945_001:0109c09": "投寄旅亭，或宿或食，食宿事畢，俶裝前途",
    "T19n0945_001:0109c10": "不遑安住；若實主人自無攸往。如是思惟不",
    "T19n0945_001:0109c11": "住名客、住名主人，以不住者名為客義。又如",
    "T19n0945_001:0109c12": "新霽清暘昇天光入隙中，發明空中諸有塵",
    "T19n0945_001:0109c13": "相，塵質搖動虛空寂然。如是思惟澄寂名空，",
    "T19n0945_001:0109c14": "搖動名塵，以搖動者名為塵義。」佛言：「如是。」",
    "T19n0945_001:0109c15": "即時，如來於大眾中屈五輪指，屈已復開，開",
    "T19n0945_001:0109c16": "已又屈，謂阿難言：「汝今何見？」阿難言：「我見如",
    "T19n0945_001:0109c17": "來百寶輪掌眾中開合。」佛告阿難：「汝見我手",
    "T19n0945_001:0109c18": "眾中開合，為是我手有開有合？為復汝見有",
    "T19n0945_001:0109c19": "開有合？」阿難言：「世尊！寶手眾中開合，我見如",
    "T19n0945_001:0109c20": "來手自開合，非我見性自開自合。」佛言：「誰",
    "T19n0945_001:0109c21": "動誰靜？」阿難言：「佛手不住，而我見性尚無有",
    "T19n0945_001:0109c22": "靜，誰為無住。」佛言：「如是。」如來於是從輪掌中",
    "T19n0945_001:0109c23": "飛一寶光在阿難右，即時阿難迴首右[辦-力+目]，又",
    "T19n0945_001:0109c24": "放一光在阿難左，阿難又則迴首左[辦-力+目]。佛告",
    "T19n0945_001:0109c25": "阿難：「汝頭今日何因搖動？」阿難言：「我見如來",
    "T19n0945_001:0109c26": "出妙寶光來我左右，故左右觀，頭自搖動。」「阿",
    "T19n0945_001:0109c27": "難！汝[辦-力+目]佛光左右動頭，為汝頭動？為復見動？」",
    "T19n0945_001:0109c28": "「世尊！我頭自動，而我見性尚無有止，誰為搖",
    "T19n0945_001:0109c29": "動。」佛言：「如是。」",
    "T19n0945_001:0110a01": "於是如來普告大眾：「若復眾生，以搖動者名",
    "T19n0945_001:0110a02": "之為塵，以不住者名之為客，汝觀阿難頭自",
    "T19n0945_001:0110a03": "動搖見無所動，又汝觀我手自開合見無舒",
    "T19n0945_001:0110a04": "卷，云何汝今以動為身、以動為境，從始洎終",
    "T19n0945_001:0110a05": "念念生滅，遺失真性顛倒行事，性心失真認",
    "T19n0945_001:0110a06": "物為己，輪迴是中自取流轉？」",
    "T19n0945_001:0110a07": "大佛頂萬行首楞嚴經卷第一"
}